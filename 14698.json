[
  {"content":"\r\n\r\nاستفتائات\r\nجديد\r\nمرجع عاليقدر حضرت آية الله العظمى مكارم شيرازى دامت بركاته\r\n1\r\nگردآورى : ابوالقاسم عليان نژادى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمكارم شيرازى ، ناصر 1305 -\r\nاستفتائات جديد / مكارم شيرازى ، تهيه وتنظيم ابوالقاسم عليان نژادى [ ويرايش دوم 
  ] . - قم : مدرسة الإمام على بن ابى طالب عليه السلم ، 1384 .\r\nج .\r\n( ج . 1 ) isbn 964 - 8139 - 94 - 6\r\nفهرستنويسى براساس اطلاعات فيپا .\r\n1 . فتواهاى شيعه - - قرن 14 . فقه جعفرى - - رسالهء عمليه . الف . عليان نژادى ، ابوالقاسم ، 1343 ، گردآورنده . ب . مدرسة الإمام على بن ابى طالب عليه السلام .\r\n5 الف 7 م / 9 / 183 bp\r\n3422 / 297\r\nاستفتائات جديد ( جلد اول )\r\nمرجع عاليقدر حضرت آية الله العظمى مكارم شيرازى ( مد ظله )\r\nتهيه وتنظيم : ابوالقاسم عليان نژادى\r\nتيراژ : 3000 نسخه\r\nنوبت چاپ : دوم ( ويرايش دوم )\r\nتاريخ انتشار : 1385 ش\r\nصفحه و قطع : 556 صفحه / وزيرى\r\nچاپ : سليمانزاده\r\nناشر : مدرسة الامام علىبن ابى طالب عليه السلام\r\nشابك : 6 - 94 - 8139 - 964\r\nقم - ابتداى خيابان شهدا - كوى آمار ( 22 ) - پلاك 15\r\nتلفكس : 7732478\r\nwww . amiralmomeninpub . com\r\nقيمت : 2000 تومان\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n . \r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n . \r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\n\r\n[ جلد اوّل 
  ]\r\nبِسْمِ اللَّهِ الرَّحْمنِ الرَّحِيمِ\r\n\r\nمقدّمه\r\nروح جستجوگر و ذهن پرسؤال هر انسانى او را براى رسيدن به حقيقت و بر طرف كردن ابهاماتى كه پيرامون مسائل مختلف وجود دارد به سؤال كردن وادار مىنمايد ، چرا كه يكى از بهترين طرق روشن كردن مجهولات و رسيدن به واقعيّتها ، سؤال نمودن از كسانى است كه اطّلاع كافى دارند .\r\nهمانطور كه خداوند متعال مىفرمايد : (  فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ *  ؛ مسائلى را كه نمىدانيد از اهل اطّلاع و كسانى كه آگاه هستند بپرسيد ) . « 1 »\r\nبه همين دليل اسلام كه يك آيين فطرى و هماهنگ با عقل و منطق است نه تنها بر اين مسأله فطرى كه در بين عقلا معمول و معروف است مهر تأييد نهاده ، بلكه به طرق مختلف مردم را به آن تشويق و در مواردى الزام كرده است ، البتّه سؤالاتى كه انگيزه الهى و منطقى دارد نه سؤالاتى كه هدف از آن لجاجت ، خودنمايى ، اظهار فضل ، و تحقير ديگران باشد .\r\n\r\nاستفتا\r\nاين كلمه يك واژه عربى است و به نوع خاصى از سؤالات اطلاق مىشود ، سؤالى كه پيرامون مسائل و احكام شرعى و عملى از افراد ذى صلاح و مراجع معظّم تقليد مطرح مىگردد .\r\n\r\n\r\n","description":"","footnote":"\r\n( 1 ) . سوره انبياء ، آيه 7 .\r\n","page_name":" 15 ","page_number":15},
  {"content":"\r\n\r\n\r\nپيشينه استفتا\r\nسابقه استفتا به صدر اسلام برمى گردد ، يعنى از زمانى كه مسلمانان مكلّف به تكاليف و احكام عملى مانند نماز ، روزه و . . . شدند استفتا نيز متولد شد ، چرا كه مسلمين پيرامون اين احكام از نبى مكرّم اسلام حضرت رسول اكرم ( صلى الله عليه و آله ) سؤالاتى مىكردند كه بسيارى از آنها موجود است ، حتى قرآن مجيد عين اين ماده را در مورد بعضى از سؤالات مربوط به ارث ذكر فرموده است :  « يَسْتَفْتُونَكَ قُلِ اللَّهُ يُفْتِيكُمْ فِي الْكَلالَةِ »  « 1 » و اين مسأله در اعصار ائمّه ( عليهم السلام ) در مقياس وسيعتر ادامه پيدا كرد و در عصر حضرت امام باقر و امام صادق ( عليهما السلام ) وسعت زيادى پيدا كرد . به گونه‌اى كه قسمت عمده‌اى از روايات فقهى موجود كه از معصومين ( عليهم السلام ) به دست ما رسيده است ، همه به صورت سؤال و جواب و به اصطلاح استفتا مىباشد .\r\n* * * \r\nجاذبه استفتا\r\nاستفتا ، بلكه هر نوع سؤال و جوابى ، جاذبه خاصى دارد يعنى علاقه مردم به كتابهاى سؤال و جواب نسبت به كتابهاى ديگر ، و استفتائات نسبت به رساله‌هاى عمليّه ، بيشتر است و شايد علّت ، اين باشد كه در اين نوع كتابها آنچه را كه خواننده مىخواهد ، آمده است نه هر آنچه را كه نويسنده اراده كرده است . همانند ميزبانى كه غذاى مورد علاقه ميهمان را تهيّه مىكند نه آنچه خودش مىخواهد ، استفتائات نيز غذاى روح آدمى است كه مطابق ميل و علاقه و نياز سؤال‌كننده تهيّه شده است .\r\n\r\nكتاب حاضر\r\nاين كتاب حاصل جلسات چندساله « شوراى استفتا » استاد معظّم ، مرجع\r\n\r\n\r\n","description":"","footnote":"\r\n( 1 ) . سوره نساء ، آيه 176 .\r\n","page_name":" 16 ","page_number":16},
  {"content":"\r\n\r\nعاليقدر حضرت آيهء اللّه العظمى مكارم شيرازى مدّ ظلّه العالى مىباشد ، اين جلسات كه در محضر معظّم له و با شركت جمعى از علماى محترم حوزه علميّه قم تشكيل مىشد ، عهده‌دار جوابگويى استفتائاتى بود كه از داخل و خارج از كشور به دفتر معظّم له مىرسيد كه پس از بحث و بررسى كامل به آنها جواب داده مىشد ، و از بين نامه‌ها ، سؤالات جديد و تازه براى استفاده عموم انتخاب مىشد كه به شكل كتاب حاضر درآمده است .\r\nلازم به ذكر است كه بر اثر زياد بودن استفتائات ، روزانه دو جلسه استفتا تشكيل مىشد و مرجع عاليقدر با صبر و حوصله كافى به سؤالات جواب مىدادند ، به گونه‌اى كه گاهى از اوقات پاسخ به يك سؤال تمام وقت جلسه را مىگرفت . در اينجا لازم است كه از زحمات اعضاى محترم شوراى استفتاى معظّم له تقدير و تشكر و براى روح اعضايى كه به جوار حق شتافته‌اند طلب رحمت و مغفرت نماييم .\r\n\r\nچند يادآورى لازم\r\nدر اينجا لازم است خوانندگان عزيز را به چند نكته توجّه دهيم :\r\nالف ) اگر چه تمام سؤالات اين مجموعه همان گونه كه قبلا اشاره شد نخست در شوراى استفتاى معظّم له مطرح شده بود ، ولى از آنجا كه حضرت استاد نسبت به مسائل علمى و بخصوص مسائل شرعى و استفتائات عنايت خاصّى دارند قرار شد كه همه مسائل دوباره از نظر معظّم له گذرانده شود به همين دليل بعد از اين كه يك سال كارهاى مقدماتى روى استفتائات انجام شد ، كار قرائت استفتائات در محضر معظّم له شروع گرديد و تك تك سؤالات دوباره به نظر ايشان رسيد و مرجع عاليقدر در بعضى از موارد اصلاحاتى را نيز انجام دادند ، در ضمن قسمتى از سؤالات نيز توسط خود معظّم له در كنار بيت الله الحرام و حرم حضرت رسول ( صلى الله عليه و آله ) ( رزقنا اللّه و اياكم ان شاء اللّه ) در سفر عمره مفرده‌اى كه به مكّه مكرّمه داشتند مطالعه و اصلاح شد .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nب ) استفتائات اين مجموعه ، منحصر به ايران اسلامى نيست بلكه حاصل نامه‌هايى است كه از سراسر كشورهاى مسلمان‌نشين رسيده است ، بنابراين اگر به سؤالاتى برخورد كرديد كه با جوّ حاكم بر ميهن اسلامى ما سازگار نبود ، احتمالا آن سؤالات از ساير كشورهاست .\r\nج ) براى حفظ اسرار سؤال كنندگان عزيز ، ويژگيهاى شخص سؤال‌كننده كه در متن نامه بوده حذف شده است و بعضى از سؤالات نيز تلخيص گرديده است .\r\nد ) از آنجا كه متن فعلى به نظر آن مرجع عاليقدر رسيده و بعضى از جوابها اصلاح شده است ، اگر تفاوتى بين جوابهايى كه در دست داريد با آنچه در اين كتاب آمده است ، وجود داشته باشد جوابهاى اين كتاب مقدّم است .\r\nدر خاتمه از تمام عزيزانى كه ما را در تهيّه اين مجموعه همراهى كرده‌اند ، به خصوص حجة الإسلام آقاى محمّد ربّانى كه در مقابله قسمت عمده اين كتاب ما را يارى كرده است ، تقدير و تشكر نموده و منتظر پيشنهادات سازنده خوانندگان محترم مىباشيم .\r\n رَبَّنا تَقَبَّلْ مِنَّا ، إِنَّكَ أَنْتَ السَّمِيعُ الْعَلِيمُ \r\nقم - حوزه علميّه\r\nأبو القاسم عليان نژادى\r\nشهريور ماه 1375 - مطابق با جمادى الاولى 1417\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\nفصل اوّل : احكام تقليد\r\nسؤال 1 - اگر فقيهى داراى علومى غير از فقه و اصول باشد سبب ترجيح او در مقام تقليد مىشود ؟\r\nجواب : دارا بودن علومى ديگر غير از فقه و اصول سبب ترجيح فقيهى بر فقيه ديگر نمىشود مگر علومى كه در فهم احكام يا تنقيح موضوعات ، مؤثّر بوده باشد .\r\nسؤال 2 - آيا مىتوان از مجتهد مرده تقليد نمود ؟\r\nجواب : احتياط ترك تقليد ابتدايى ميّت است اما بقاى بر تقليد ميّت در مسائلى كه عمل كرده يا اخذ فتوا براى عمل نموده جايز است .\r\nسؤال 3 - كسى كه بدون اجازه مجتهد زنده به تقليد ميّت باقى مانده است اعمالى كه انجام داده چه حكمى دارد ؟\r\nجواب : حال بايد از مجتهد زنده در مسأله بقاى بر تقليد ميّت ، تقليد كند چنانچه فتواى مرجع فعلى او جواز بر بقا باشد اعمال سابق او صحيح است .\r\nسؤال 4 - در چه مسائلى مىتوان به فتواى مجتهدى كه از دنيا رفته عمل نمود ؟\r\nجواب : تنها در مسائلى مىتواند باقى بماند كه به آن عمل كرده باشد .\r\nسؤال 5 - تفاوت بين فتوا و حكم از كجا سرچشمه مىگيرد كه فتوا فقط بر مقلّدين لازم العمل است اما حكم بر جميع افراد ؟ اگر دو فقيه احكام مختلف دهند چه وضعى پيش مىآيد ؟ اصلا فقيهى كه حاكميّت عامّه ندارد آيا حكمش بر امّت نافذ است ؟\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nجواب : به كتاب « أنوار الفقاهة » ما مراجعه نماييد .\r\nسؤال 6 - آيا در اين عصر كه مسائل و مشكلات زندگى انسانها بسيار گسترده و پيچيده شده و قدرت يافتن بر استنباط احكام اين مسائل نياز به احاطه بر علوم و اطّلاعات گسترده‌اى دارد كسى مىتواند به رتبه اجتهاد مطلق نائل شود ؟\r\nجواب : البتّه امكان‌پذير است و بهترين دليل بر امكان ، وقوع آن است كه ما در حوزه‌هاى علميّه شاهد و ناظر آن هستيم .\r\nسؤال 7 - اگر مرجع تقليد يا مجتهدى احساس كند كه شرايط مرجعيّت يا اجتهاد را از دست داده آيا لازم است كه اعلام كند ؟\r\nجواب : لازم است اعلام كند .\r\nسؤال 8 - اگر انسان بتواند تشخيص دهد كه فلان مرجع از نظر مبانى اصولى قويتر است آيا اين تشخيص ، در اعلم بودن آن مرجع دخيل است ؟\r\nجواب : اعلم بودن تنها به آگاهى و اعلميّت در علم اصول حاصل نمىشود بلكه شرايط ديگرى نيز دارد .\r\nسؤال 9 - آيا كسى كه مىخواهد عمل به احتياط بنمايد مىتواند مثلا احتياطات بيع را از فلان مرجع و احتياطات صلاه را از مرجع ديگر اخذ كند ؟\r\nجواب : اگر منظور پيروى كردن در اخذ طريقه احتياط از دو مجتهدى كه هر دو مساوى در فقاهت باشند بوده باشد مانعى ندارد .\r\nسؤال 10 - آيا كسى كه عمل به احتياط مىكند بايد احكام صادره از مجتهدين ميّت را هم لحاظ دارد ؟\r\nجواب : اگر مقصودش احتياط مطلق است بايد همه اقوال را ببيند و اگر هدفش احتياط بين محتمل المرجعيّه‌هاست ، تنها آگاهى از اقوال علماى زنده براى او كافى است .\r\nسؤال 11 - آيا تصريح به جواز عمل به رساله كه معمولا در ابتداى رساله‌ها\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nنوشته مىشود به معناى نفى ديگران است ؟ و آيا مردم نسبت به مرجعى كه ناشناخته مانده چون قدرت بيان نداشته است مسئول هستند ؟\r\nجواب : الف ) تصريح به جواز عمل به رساله ، دليل بر نفى ديگران نيست ، بلكه ممكن است ديگران هم در شرايط مساوى و هر دو يا هر چند نفر جايز التّقليد باشند . آرى اگر كسى در اوّل رساله خود بنويسد عمل به اين رساله متعيّن است و عمل به غير آن جايز نيست مفهومش نفى ديگران است در حالى كه هرگز نديده‌ايم احدى در مقدمه رساله چنين چيزى بنويسد .\r\nب ) درست است كه قدرت بيان باعث معرفى شخص است امّا اگر كسى بيانى نداشت و مقام علمى او مجهول ماند و بعد از فحص نيز مقام علمى او روشن نشد مردم نسبت به او وظيفه‌اى ندارند ، مانند گنجى است كه شناخته نشده و كسى در برابر آن گنج وظيفه‌اى ندارد .\r\nسؤال 12 - چنانچه بين قانون مصوّب و لازم الاجراى جمهورى اسلامى ( كه از كلّيه مراحل تصويب مجلس و تأييد شوراى نگهبان و غيره گذشته است ) با فتواى مراجع تقليد تفاوت وجود داشته باشد وظيفه قاضى مقلّد چيست ؟\r\nجواب : قاضى اگر مجتهد باشد به رأى خود حكم مىكند و اگر بر اثر ضرورتها غير مجتهد براى منصب قضا نصب شود به رأى مرجع تقليد خود عمل خواهد كرد و در تعارض قوانين حكومت اسلامى با رأى مرجع تقليد چنانچه عمل به احتياط ممكن باشد اولى عمل به احتياط است و اگر ممكن نباشد يا موجب ضرر و زيان و عسر و حرج گردد ، قوانين حكومت اسلامى در مسائل عمومى و اجتماعى مقدم است و در مسائل خصوصى بايد به راى مرجع خود عمل كند .\r\nسؤال 13 - چنانچه پاسخ سؤال پيش اين باشد كه از بين قانون و فتواى معارض با هم حتما بايد به فتواى مرجع تقليد عمل نمود ، بنابراين مرقوم بفرماييد كه فلسفه ولايت فقيه و تشكيل حكومت اسلامى و فلسفه تشكيل قوّه مقننه و وضع\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nقانون چيست ؟ و اگر پاسخ سؤال اين است كه بايد بر طبق قانون عمل كرد بنابراين فلسفه تقليد و فلسفه وجودى مراجع تقليد چيست ؟ و چه آثارى بر آن مترتّب است و صدور فتوا از ناحيه آنان در ابواب مختلف فقهى كه قانون نيز در مورد آنها وجود دارد چه فايده‌اى خواهد داشت ؟\r\nجواب : از آنچه در پاسخ سؤال قبل گفته شد هم فلسفه وجودى حكومت و هم فلسفه مرجعيّت روشن مىشود .\r\nسؤال 14 - مستدعى است تعيين فرماييد احتياطات حضرت عالى را به كدام يك از مراجع عظام مراجعه نماييم ؟\r\nجواب : مىتوانيد به يكى از مراجع معروف در محافل علمى مراجعه فرماييد .\r\nسؤال 15 - شخصى ده سال بدون تقليد عبادت مىكند ، عبادتش چگونه است ؟\r\nجواب : بايد هم اكنون تقليد كند و آنچه مطابق دستور مرجع فعلى او واقع شده صحيح است و غير آن را بايد اعاده كند .\r\nسؤال 16 - آيا انتشار رساله توسط مجتهدى به معناى اين است كه او خود را از ديگران اعلم مىداند ؟\r\nجواب : چنين دلالتى ندارد .\r\nسؤال 17 - در رساله‌هاى عمليّه نوشته شده است كه از بايد مجتهد اعلم تقليد كرد ، از آن جايى كه تشخيص و تعيين فرد اعلم در ميان مجتهدين براى اهل علم و خبره مشكل و براى عوام محال و ممتنع است ، آيا مىتوان در مسائل مورد اختلاف به جاى تقليد از يك شخص معيّن ، رأى اكثريت را ملاك عمل قرار داد ؟\r\nجواب : رأى اكثريت كافى نيست ، اگر اعلم ثابت است بايد در مسائل اختلافى از او تقليد كرد و اگر ثابت نيست مردم مخيّر هستند .\r\nسؤال 18 - كسانى كه مجتهد نيستند واجب است در مسائل شرعى و احكام غير ضرورى دين از دستورات مجتهد جامع الشرايط تقليد كنند ، آيا در مسائل سياسى و\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nحكومتى نيز چنين است مثلا در نظام جمهورى اسلامى ايران آيا اطاعت از قوانين و مقرّرات دولت كه به تصويب مجلس شوراى اسلامى و تأييد شوراى نگهبان رسيده ، واجب شرعى است ؟\r\nجواب : بايد از قوانينى كه در بالا شرح داديد تخلّف نكنند .\r\nسؤال 19 - شخصى پس از فوت مرجع تقليدش از مجتهدى تقليد نموده ، ولى قبل از عمل به فتواى آن مجتهد مجدداً از مرجع قبلى كه فوت نموده تقليد كرده است ، آيا عدول با توصيف فوق‌الذكر جايز مىباشد ؟ با در نظر گرفتن اينكه در بعضى از مسائل از جمله در مسائل تقليد ، مقلّد همين مجتهد زنده مىباشد .\r\nجواب : چنانچه مجتهد زنده اعلم بوده ، عدولش صحيح و بازگشت از آن جايز نيست و اگر ميّت اعلم بوده ، تقليدش از مجتهد زنده در موارد علم اجمالى يا تفصيلى به اختلاف جايز نبوده است .\r\nسؤال 20 - اگر بر انسان طبق فتواى مرجع قبلى خود ، احكامى از قبيل خمس و غيره واجب و يا بعضى از اعمالش باطل و يا مشكوك به نظر برسد ، ولى طبق فتواى مرجع فعلى اعمالش صحيح و يا خمس و غيره واجب نباشد ، لطفاً مرقوم فرماييد آيا مىتواند طبق فتواى مرجع بعدى خود عمل و در نتيجه اعمالش صحيح و خمس و امثال آن را پرداخت ننمايد ؟\r\nجواب : خالى از اشكال نيست .\r\nسؤال 21 - آيا از مجتهدى كه در مسائل روز جامعه و سياست داخلى و خارجى كشور آگاه نيست ولى داراى شرايطى كه در رساله عمليّه ذكر شده مىباشد ، تقليد جايز است ؟\r\nجواب : جايز است به شرط آن كه فتاواى او موجب مفسده‌اى در جامعه اسلامى نگردد .\r\nسؤال 22 - آيا حضرت عالى حكم حاكم را نافذ مىدانيد ، بنابراين اگر مرجعى\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nحكم كرد آيا بر همه حتّى مراجع ديگر واجب است عمل كنند ؟\r\nجواب : بر همه واجب است عمل نمايند مگر اينكه خلاف آن ، يقينى باشد .\r\nسؤال 23 - آيا مرجع بايد مجتهد مطلق باشد يا متجزّى هم مىتواند باشد ؟\r\nجواب : تقليد متجزّى خالى از اشكال نيست .\r\nسؤال 24 - آيا زن مىتواند علوم اسلامى را تحصيل نمايد و به مقام اجتهاد برسد ؟\r\nجواب : مانعى ندارد و ممكن است به مقام اجتهاد برسد .\r\nسؤال 25 - اگر زنى به مقام اجتهاد برسد آيا بر او نيز تقليد حرام است ؟\r\nجواب : در اين مسأله فرقى ميان مرد و زن نيست .\r\nسؤال 26 - آيا رجوع از مرجع مساوى به مساوى را جايز مىدانيد ؟\r\nجواب : جايز نيست .\r\nسؤال 27 - شخصى از مرجعى تقليد مىكرده است ، پس از فوت او با اجازه مرجع دوّم زنده به تقليد مرجع اوّل باقى مانده است ، سپس مرجع دوّم از دنيا رفته است و اكنون از مرجع سوّم كه زنده است تقليد مىكند ، اكنون آيا با اجازه مرجع زنده بايد بر تقليد از مرجع اوّل باقى بماند يا مرجع دوّم ؟\r\nجواب : به تقليد مرجع اوّل باقى بماند\r\nسؤال 28 - تقليد بر مجتهد حرام است آيا اين مسأله شامل فضلا و طلّابى كه در مسائل اندكى مجتهد هستند مىشود ؟\r\nجواب : شامل مجتهد مطلق و متجزّى هر دو مىشود .\r\nسؤال 29 - خواهشمندم بفرماييد چرا تقليد واجب است ؟\r\nجواب : به دليل عقل و بناى عقلاى دنيا كه جاهل در هر مسأله‌اى بايد به عالم رجوع كند ، آيا شما هرگاه مريض شويد از طبيب دستور نمىگيريد ، احكام دين را نيز بايد از متخصّصان آن فراگرفت .\r\nسؤال 30 - بنده از حضرت آيت اللّه العظمى اراكى ( رضوان اللّه تعالى عليه )\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nتقليد مىكردم و بعد از فوت ايشان به فتواى شما بر تقليد ايشان باقى ماندم ، آيا بايد حتماً مسائل جديدى كه پيش مىآيد را از شما سؤال كنم يا مىتوانم به مراجع ديگر رجوع كنم و اگر به كس ديگرى رجوع كردم در حالى كه استفتائاتى از جنابعالى نموده بودم و به بعضى از آنها عمل كردم مىتوانم همان سؤالات را از او سؤال كنم ؟\r\nجواب : چنانچه به ما رجوع كرده‌ايد ، بايد مسائل تازه را از ما سؤال كنيد .\r\n\r\n","description":"","footnote":"","page_name":" 25 ","page_number":25},
  {"content":"\r\n . \r\n","description":"","footnote":"","page_name":" 26 ","page_number":26},
  {"content":"\r\n\r\n\r\nفصل دوّم : احكام آبها\r\nسؤال 31 - با توجّه به اينكه درصد نمك آب خليج فارس و درياى عمان و بسيارى از درياهاى ديگر بالاست به طورى كه در هر متر مكعب آن 200 / 3 كيلوگرم نمك وجود دارد ، آيا اين آب حكم آب مضاف را دارد ؟\r\nجواب : اين گونه آبها مضاف نيست و شستشو با آن موجب طهارت است .\r\nسؤال 32 - در يكى از روستاهاى خوزستان سه چاه آب قليل در كنار هم است ، در يكى از چاهها سگ ولوغ كرده و در دوّمى چيز نجس ريخته شده است . اما سوّمى پاك است ، ولى ما نمىدانيم كه كدام‌يك از آن ، چاه‌ها پاك است در اين صورت كه شبهه ، محصوره است ، آيا اجتناب از همه آنها لازم است ؟\r\nجواب : چنانچه چاههاى معمولى باشد كه از آن آب مىجوشد با ملاقات نجس ، نجس نمىشود مگر اينكه رنگ يا طعم يا بوى آن تغيير پيدا كند .\r\nسؤال 33 - تصفيه آبهاى زايد و فاضلاب و غيره به آب زلال در بعضى از كارخانه‌ها و مراكز انجام مىگيرد ، آيا اين آبها پاك هستند ؟\r\nجواب : اشكال دارد مگر اين كه با آب جارى يا كر به اندازه كافى مخلوط شود .\r\nسؤال 34 - آيا لباس به وسيله ماشين لباسشويى اتوماتيكى كه خود چند بار لباس را مىشويد و آب آن را مىكشد پاك مىشود ؟\r\nجواب : پاك است خواه در حال شستن لباسها اتّصال با آب لوله‌كشى داشته باشد يا بعد از قطع شدن ، شروع به شستشو كند .\r\n\r\n","description":"","footnote":"","page_name":" 27 ","page_number":27},
  {"content":"\r\n . \r\n","description":"","footnote":"","page_name":" 28 ","page_number":28},
  {"content":"\r\n\r\n\r\nفصل سوّم : احكام نجاسات\r\nسؤال 35 - تغذيه كردن حيوان به نجاست ( غير از مدفوع ) مانند استفاده از خون براى تغذيه طيور چه صورتى دارد ؟\r\nجواب : تغذيه حيوان به غير مدفوع از ساير نجاسات باعث حرمت گوشت و شير آن نمىشود ، ولى پرهيز كردن از آن بهتر است .\r\nسؤال 36 - با توجّه به اينكه امروزه بسيارى از لوازم آرايش مورد مصرف بانوان مسلمان از جفت جنين تهيه مىگردد استفاده و مصرف آن چه حكمى دارد در ضمن بفرماييد جفت نجس است يا متنجّس ؟\r\nجواب : دليلى بر نجاست جفت نيست ( همان‌طور كه در تعليقه عروه نيز نوشته‌ايم ) بنابراين اگر آلوده به خون نباشد يا شك داشته باشيم پاك است .\r\nسؤال 37 - آيا دست نجس همراه آب كشيدن گوشت و دنبه پاك مىشود ؟\r\nجواب : پاك مىشود مگر اينكه جرم چربى روى آن را گرفته باشد ولى چربى مختصر اشكال ندارد .\r\nسؤال 38 - اگر گوسفندى از شير سگ بخورد آيا گوشت آن نجس و حرام است ؟\r\nجواب : در مورد شير سگ دليلى بر حرام بودن نداريم هرچند گوسفند از آن زياد بخورد آن چنان كه استخوانش محكم گردد ، ولى در مورد خوردن شير خوك هرگاه به اين مقدار بنوشد هم گوشت خودش حرام است و هم نسلهاى بعد از آن ، اما اگر كمتر از آن باشد گوشتش مكروه است و بهتر آن است كه هفت روز آن را ببندند و غذاى پاك بدهند .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nسؤال 39 - حكم ژلاتين كه از استخوان خوك و يا گاو گرفته مىشود چيست ؟ لازم به ذكر است بيشتر موادى كه ويتامين دارد و نيز بيشتر داروها در آمريكا و حتى بعضى از شيرينىجات از اين ماده درست مىشود .\r\nجواب : استفاده از آن در موارد ضرورت مانعى ندارد .\r\nسؤال 40 - در احكام داريم كه اگر سگ به ظرفى زبان بزند بايد آن را خاك مال كرد ، حال با وجود موادّى مانند الكل ، مايعات ظرفشويى و غيره آيا خاك‌مال كردن لازم است ؟\r\nجواب : آرى لازم است .\r\nسؤال 41 - آيا اهل كتاب نجس هستند ؟\r\nجواب : احتياط اجتناب است مگر براى كسانى كه در سفرهاى خارج يا در محيط خود به آنها نياز پيدا مىكنند .\r\nسؤال 42 - نظر شما در مورد طهارت اهل كتاب چيست ؟ در حال اضطرار چطور ؟\r\nجواب : اجتناب از اهل كتاب در موارد ضرورت واجب نيست و بعد از آن تطهير لازم نمىباشد .\r\nسؤال 43 - آيا مجوس از اهل كتاب هستند ؟\r\nجواب : مجوسيان محكوم به احكام اهل كتاب هستند .\r\nسؤال 44 - وحدت وجود يعنى چه و معتقد به آن چه حكمى دارد ؟\r\nجواب : وحدت وجود معانى متعددى دارد ، آنچه به طور قطع باطل و به عقيده همه فقها موجب خروج از اسلام است اين است كه كسى معتقد باشد خداوند عين موجودات اين جهان است و خالق و مخلوق و عابد و معبودى وجود ندارد همان‌طور كه بهشت و دوزخ نيز عين وجود اوست و لازمه آن انكار بسيارى از مسلّمات دين است ، هرگاه كسى ملتزم به لوازم آن بشود خارج از اسلام است و غالب فقهاى معاصر - اعمّ از احيا و اموات ( رضوان اللّه تعالى عليهم ) اين موضوع\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nرا پذيرفته و در حواشى عروه به آن اشاره كرده‌اند .\r\nسؤال 45 - لطفاً توضيح روشنى در مورد وحدت وجود بيان فرماييد ؟\r\nجواب : توضيح اينكه وحدت وجود گاه به معناى وحدت مفهوم وجود است كه اشكالى ندارد و گاه به معناى وحدت حقيقت است مانند حقيقت نور آفتاب و نور چراغ كه هر دو يك حقيقت است ولى مصداق متعدد است آن هم اشكالى ندارد و گاه به معناى وحدت مصداق وجود است به اين معنا كه در عالم هستى وجودى جز خدا نيست و همه چيز عين ذات اوست اين سخن مستلزم كفر است و هيچ يك از فقها آن را قبول نكرده‌اند .\r\nسؤال 46 - بسيارى از بزرگان به وحدت وجود معتقد هستند ، آيا طبق اين مسأله احتياطاً بايد از اين بزرگواران نيز اجتناب شود ؟\r\nجواب : هيچ‌يك از اين بزرگواران ( رضوان اللّه تعالى عليهم ) قائل به وحدت وجود به معناى سوّم كه در سؤال بالا آمد نبوده‌اند و هركس چنين نسبتى به آن بزرگواران بدهد جسارت كرده است .\r\nسؤال 47 - خواهشمند است سندى دالّ بر اينكه اين نظر و عقيده پوچ و باطل است بيان نماييد ؟\r\nجواب : به عروهء الوثقى و حواشى و شروح آن مراجعه نماييد .\r\nسؤال 48 - بنا به نقل بعضى از دانشجويان رشته شيمى ، مواد تشكيل دهنده الكل صنعتى و طبّى يكى است و فقط به لحاظ غير قابل شرب شدن به الكل صنعتى مادّه‌اى رنگى اضافه مىگردد ، با اين فرض حكم اين دو نوع الكل را بيان فرماييد ؟\r\nجواب : الكل طبّى صنعتى پاك است زيرا با قطع نظر از ماده رنگى ، قابل شرب نيست نوعى سمّ محسوب مىشود بنابراين ادلّه مسكر مايع ، شامل آن نمىشود . سؤال 49 - آيا هر مادّه‌اى كه در آن الكل باشد حرام است ؟\r\nجواب : اگر عرفاً مسكر و مست‌كننده نباشد اشكالى ندارد .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nسؤال 50 - حكم الكل را از نظر طهارت و نجاست بيان فرماييد ؟\r\nجواب : الكل صنعتى طبّى پاك است ولى مشروبات الكلى مست‌كننده اشكال دارد .\r\nسؤال 51 - مصرف غذاها يا مايعاتى كه به طور طبيعى مقدار بسيار كمى از آن را الكل تشكيل مىدهد مانند سركه و يا آبجو بدون الكل چه حكمى دارد ؟\r\nجواب : هرگاه صدق مشروبات الكلى بر آن نكند اشكالى ندارد .\r\nسؤال 52 - آيا در مسأله نجاست يقين لازم است يا ظنّ و گمان كافى است ؟\r\nجواب : در مسأله نجاست يقين قطعى و صد در صد لازم است و مادامىكه چنين يقينى حاصل نشود تكليفى نداريد و اگر يقين صد در صد حاصل شد اجتناب لازم است مگر در موارد اضطرار .\r\nسؤال 53 - گوشتهايى كه از كشورهاى غير مسلمان وارد مىشود چه حكمى دارد ؟\r\nجواب : چنانچه از بازار مسلمين و از دست مسلمانان خريدارى شود و احتمال بدهيد كه خريدار تحقيق كرده ، پاك و حلال است .\r\nسؤال 54 - آيا تماس دست مرطوب با پول اسكناس يا سكّه كه در بين مردم ردّ و بدل مىشود موجب نجاست دست مىشود ؟\r\nجواب : تا يقين به نجاست پيدا نشود محكوم به پاكى است .\r\nسؤال 55 - اگر موش زنده وارد غذا شود زنده بيرون بيايد آيا آن غذا پاك است ؟ جواب : پاك است ولى آلوده است و بهتر پرهيز از آن است .\r\nسؤال 56 - نمىدانيم كجاى فرش 12 مترى نجس است ، آيا اين شبهه محصوره است يا غير محصوره ؟ آيا مىتوان روى آن نماز خواند ؟\r\nجواب : شبهه محصوره ، است ولى نماز خواندن روى آن مانعى ندارد .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n\r\nفصل چهارم : احكام مطهّرات\r\nسؤال 57 - حكم ظرفى كه خوك از آن چيزى خورده است و همچنين ظرفى كه موش صحرايى در آن افتاده چيست ؟\r\nجواب : ظرفى را كه خوك از آن چيز مايعى خورده بايد هفت مرتبه با آب شست و لازم نيست آن را خاك‌مال كنند و در ليسيدن خوك و مردن موش صحرايى نيز بنابر احتياط واجب بايد هفت مرتبه شست .\r\nسؤال 58 - اگر سگى با لباس شخصى تماس پيدا كند و او با همان لباس وارد مسجد شود ، آيا تطهير مسجد واجب است ؟\r\nجواب : در صورتى كه لباس ، يا بدن سگ رطوبت نداشته باشد ، نه لباس نجس مىشود و نه مسجد .\r\nسؤال 59 - ژلاتين مادّه‌اى است كه پس از تأثير اسيد و برخى از موادّ شيميايى و طى روند خاصّى از استخوان و پوست گاو يا خوك استخراج مىگردد . از نظر نحوه استخراج مىتوان استخوان و پوست را به پارچه‌اى بافته شده از انواع الياف تشبيه نمود كه به طريقى الياف نوع پشم جدا مىگردد اين ماده در صنايع غذايى ، دارويى ، فيلم‌سازى و چسب‌سازى مورد مصرف دارد و در حال حاضر كشورهاى غربى ، سازنده اين محصول بوده و بازار مصرف دنيا را پوشش مىدهند :\r\nالف ) با توجّه به نحوه استخراج ژلاتين از پوست و استخوان آيا مىتوان آن را نوعى استحاله دانست ؟\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nب ) از آن جايى كه نياز كشور در حال حاضر از كشورهاى خارجى و عمدتاً غربى تأمين مىگردد و با توجّه به نوع مادّه اوّليه ، مصرف آن چه حكمى دارد ؟\r\nجواب : الف ) در موارد مشكوك كه نمىدانيم از چه ماده‌اى گرفته شده ، حكم حلّيّت و طهارت است و فحص و جستجو لازم نيست .\r\nب ) اگر يقين داشته باشيم كه از ماده حرام و نجس گرفته شده است استحاله صدق نمىكند ، اما راه ديگرى براى حلّيّت و طهارت آن وجود دارد .\r\nسؤال 60 - چگونه مىتوان خمير نجس را تطهير كرد ؟\r\nجواب : ظاهراً راه قابل ملاحظه‌اى ندارد .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\n\r\nفصل پنجم : احكام وضو\r\nسؤال 61 - اگر شخصى در وضو سه بار صورت و دستها را بشويد ، وضو و عباداتش چه حكمى دارد ؟\r\nجواب : وضو و عبادتهايش اشكال دارد و لكن بايد توجّه كرد كه منظور از سه بار يا دو بار شستن اين است كه عضو مورد نظر يك بار كاملا شسته شود ، سپس بار دوّم را شروع كند و كامل بشويد و امّا ريختن آب بر عضوى دو بار يا بيشتر تا زمانى كه از شستن كامل آن فارغ نشده است اشكالى ندارد .\r\nسؤال 62 - آيا مسح كشيدن سر فقط از جلوى سر است يا مىتوان از عقب سر يا طرفين آن مسح كشيد ؟\r\nجواب : محلّ مسح تنها جلوى سر است .\r\nسؤال 63 - اگر انسان به قصد وضو آب زيادى بر دست راست خود بريزد ، آيا مسح پا با اين آب جايز است ؟\r\nجواب : جايز است ، لكن گاهى از اوقات اين كار كه موجب اسراف است حرام است و از اين جهت موجب اشكال مىشود .\r\nسؤال 64 - كسى كه معتقد است بايد دست راست در وضو دو بار شسته شود ، آيا وضويش صحيح است ؟\r\nجواب : بنابر قول به استحباب مرتبه دوّم وضويش صحيح است اگر چه در اعتقاد به وجوب دو بار ، اشتباه كرده است .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nسؤال 65 - اگر شخص ديگرى انسان را وضو يا غسل دهد صحيح است ؟\r\nجواب : وضو و غسل او باطل است مگر اينكه هنگامى كه ديگرى آب بر بدن او مىريزد خود او خودش را شستشو دهد ، ولى اين كار در غير موارد ضرورت مكروه است .\r\nسؤال 66 - خالكوبى چه حكمى دارد و آيا براى غسل و وضو مشكلى ايجاد مىكند ؟\r\nجواب : هرگاه ضرر خاصّى براى بدن نداشته باشد عكسهاى موجب فساد اخلاق در آن نباشد جايز است و در هر حال براى وضو و غسل مشكلى ايجاد نمىكند .\r\nسؤال 67 - اين جانب مبتلا به سينوزيت هستم و استعمال آب برايم ضرر دارد ، البتّه يك بار هم عمل جرّاحى كردم ولى مؤثّر واقع نشد كه هيچ ، بلكه مضرّ هم واقع شده است . هر وقت كه براى وضو آب استعمال مىكنم سر دردم بيشتر مىشود و گاه خون از مجراى بينىام ترشح مىكند و فعلا هم با تيمم نمازهايم را ادا مىكنم ، با توجّه به مطالب بالا آيا بايد تيمّم كنم و يا وضو بگيرم ( ضمناً بعضى معتقدند وضو با آب گرم ضررى ندارد ) ؟\r\nجواب : اگر وضو با آب گرم ضررى ندارد تهيّه آن ممكن است بايد وضو بگيريد ، در غير اين صورت تيمّم كنيد هر چند مدّت طول بكشد جاى نگرانى نيست .\r\nسؤال 68 - شخصى است كه ادرار يا مدفوع بىاختيار از او خارج مىشود و با كيسه از سرايت آن به ساير بدن جلوگيرى مىكند ، حال قبل از نماز اگر كيسه آلوده باشد آيا تعويض آن واجب است ؟ اگر كيسه پاك باشد و در حال نماز مدفوع و يا بول بدون اختيار خارج گردد ، تكليف چيست ؟\r\nجواب : كسى كه بول يا غايط پىدرپى از او خارج مىشود بايد بعد از هر وضو فوراً مشغول نماز شود و براى بجا آوردن نماز احتياط و سجده و تشهد فراموش\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nشده ، وضو گرفتن ديگر لازم نيست به شرط اينكه ميان نماز و اين كارها فاصله‌اى نيندازد و در حال نماز حمل كيسه آلوده با خود ، نماز را باطل نمىكند .\r\nسؤال 69 - آيا موارد زير براى وضو مانع به حساب مىآيد و بايد قبل از وضو آنها را بر طرف كرد :\r\nالف ) اثر نفتى كه بعد از شستن با آب به دستها باقى مانده و به طور كامل بر طرف نگرديده است .\r\nب ) رنگى كه بر اثر ماليدن پوست بعضى از خوراكيها به دست مىماند مثل پوست گردو كه معمولا با گذشت زمان بر طرف مىگردد .\r\nج ) اثر گچ و سيمان .\r\nد ) اگر با خودكار يا خودنويس و مانند اينها به اعضاى وضو خط كشيده شود .\r\nه - ) دستها آلوده به مانعى است كه نجس نيست ولى دير ( مثلا ظرف ده روز ) بر طرف مىگردد .\r\nجواب : هرگاه از اين اشيا جرمى كه مانع رسيدن آب باشد روى دست باقى نماند مانعى براى وضو نيست هرچند رنگ يا چربى وجود داشته باشد ولى اگر مانع از وصول آب وضو باشد و نمىتوان آن را فعلا بر طرف كرد ، بايد مطابق دستور وضوى جبيره عمل كند .\r\nسؤال 70 - اگر قبل از وضو از نظر وجود مانع وارسى شود ولى بعد از نماز ببيند كه مانعى وجود داشته ، آيا بايد مانع را بر طرف كرده و دوباره نماز بخواند ؟\r\nجواب : اگر احتمال مىدهد مانع بعد از وضو پيدا شده ، اعاده لازم نيست .\r\nسؤال 71 - آيا افراد وسواسى بايد به ظنّ و گمان خود عمل كنند ( اگر ظنّ و گمان قوى باشد چطور ) ؟\r\nجواب : بايد به همان مقدار كه افراد متعارف انجام مىدهند اكتفا كنند حتّى اگر ظنّ و گمانى هم پيدا نشود .\r\n\r\n","description":"","footnote":"","page_name":" 37 ","page_number":37},
  {"content":"\r\n . \r\n","description":"","footnote":"","page_name":" 38 ","page_number":38},
  {"content":"\r\n\r\n\r\nفصل ششم : غسل جنابت\r\nسؤال 72 - اگر بر گردن شخصى هيچ غسلى نباشد ، آيا مىتواند به قصد قربت غسل كند و با آن نماز بخواند ؟\r\nجواب : جايز نيست .\r\nسؤال 73 - كسى كه بىاختيار از او منى خارج مىشود چه وظيفه‌اى دارد ؟\r\nجواب : خروج منى به هر صورت موجب غسل است به شرط اينكه يقين داشته باشد و هرگاه به خاطر عمل پروستات ذرّات منى در بول مستهلك شود موجب جنابت نخواهد شد .\r\nسؤال 74 - آيا ريختن آب زياد براى غسل ضرر دارد و آيا كسى كه عرق زيادى كرده است قبل از شستن عرقهايش غسل او صحيح است ؟\r\nجواب : آب زياد ضررى به غسل نمىزند ولى اگر اسراف باشد مقدار اضافى حرام است اما عرق بدن اگر باعث مضاف شدن آب نشود اشكال ندارد هر چند بهتر اين است كه اوّل عرق را بشويد بعد غسل كند .\r\nسؤال 75 - اگر در حين غسل حدث اصغر خارج شود غسل چه حكمى دارد ؟\r\nجواب : احتياط واجب آن است كه غسل را از سر بگيرد و بعدا براى نماز و مانند آن وضو بگيرد .\r\nسؤال 76 - جنبى كه مىداند اگر غسل كند به درس نمىرسد آيا جايز است در مسجد با تيمّم توقف كند ؟\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nجواب : لازم است اوّل غسل كند سپس در كلاس درس حاضر شود .\r\nسؤال 77 - اگر شخص جنبى به حمّام برود و فراموش كند كه غسل را بجا آورد ، آيا مىتواند وارد مسجد شود ؟\r\nجواب : نمىتواند .\r\nسؤال 78 - در جنب شدن زنها توسط خروج منى ، آيا همان شرايطى كه براى مردها گفته شده لازم است ؟\r\nجواب : در زن لازم نيست كه با جستن بيرون آيد بلكه اگر رطوبت هنگامى بيرون آيد كه به اوج شهوت جنسى رسيده است حكم منى دارد .\r\nسؤال 79 - آيا زن پس از نزديكى شوهر با او و قبل از غسل ، بايد صبر كند تا منى شوهر از او خارج شود و اگر فوراً غسل كرد و آب يا رطوبت مشكوكى خارج شد ، تكليفش چيست ؟\r\nجواب : غسل ندارد ، ولى اگر يقيناً منى است بايد خود را آب بكشد\r\nسؤال 80 - چرا با غسل جنابت بدون وضو مىشود نماز خواند ولى با غسلهاى ديگر نمىشود و بايد وضو گرفت ؟\r\nجواب : با همه غسلهاى واجب مستحب قطعى مانند غسل جمعه مىتوان نماز خواند ولى غسلهاى مستحبى كه به عنوان رجا بجا آورده مىشود جانشين وضو نمىگردد .\r\nسؤال 81 - در رساله حضرت امام ( قدس سرّه الشريف ) مطالعه كردم كه اگر منى از انسان خارج شود با اختيار يا بدون اختيار با شهوت يا بدون شهوت انسان جنب مىشود . در حال حاضر من سرباز هستم و دستشوييهاى اين پادگان كه ما در آن مستقر هستيم بسيار تاريك است و مدّتى است كه ( بعضى مواقع ) بىاختيار بعد از بول يا به هنگام بول از من منى دفع مىشود ( در اين مورد مطمئن هستم ) طبق فتواى حضرت امام ( رضوان اللّه تعالى عليه ) من جنب مىشوم . مشكل من اين است\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nكه در شب كه نمىشود دقيقا ادرار را مشاهده كرد ، اگر شك كنم كه از من منى دفع شده يا نه بايد غسل نمايم يا خير ، و در ضمن اينجا حمّامها آبگرمكن ندارد ( چون فقط در شب مىتوانيم حمّام برويم ) و حالا هم زمستان است و آب در شب سرد است و چند بار كه حمّام رفتم كليه درد گرفته‌ام و حمّام رفتن هم قدرى زحمت دارد لطف بفرماييد و بنويسيد كه چه كار بايد بكنم و آيا در موارد ذكر شده جنب هستم ؟\r\nجواب : براى شناختن منى نشانه‌هايى است و براى شناخت آنها به مسأله 361 توضيح المسائل ما مراجعه كنيد ، ولى اگر رطوبتى از انسان خارج شود و نداند منى است يا رطوبت ديگر ( يعنى مذى ، وذى و ودى كه هر سه پاكند و غسل ندارند و وضو را هم باطل نمىكنند ) چنانچه همراه با جستن و شهوت ( يعنى لذّت و خوش آمدن ) بوده باشد ، آن رطوبت حكم منى دارد امّا رطوبت لزج كه بعد از بول خارج مىشود منى نيست و هركجا كه شك داريد واجب نيست غسل كنيد و هركجا به خروج منى يقين كرديد اگر به واسطه نبودن آب گرم يا جهت ديگرى نتوانيد غسل كنيد ، تيمم بدل از غسل كنيد و بدن را تطهير كنيد و با لباس طاهر نماز بخوانيد و هرچند مدّت آن طولانى شود براى شما اشكال ندارد .\r\nسؤال 82 - اين جانب مبتلا به بيمارى وسواس هستم و متأسّفانه بسيار شديد و غير قابل تحمّل است مثلا در مورد تطهير و غسل وسواس من خيلى شديد است به گونه‌اى كه گاهى اوقات وقتى شب به حمّام مىروم نزديك طلوع آفتاب موفق به تطهير مىشوم و از حمّام بيرون مىآيم . باور كنيد در طول اين چند سال به اندازه بيست سال آب مصرف كرده‌ام ، براى درمان به نزد بعضى از علماى شهرمان و يكى از مراجع قم رفتم و اذكارى را به من گفتند ولى مؤثّر واقع نشد . به خدمت حضرت على بن موسى الرّضا ( عليه السلام ) در مشهد رفتم با چه گرفتاريهايى كه در سفر و هنگام تشرف داشتم و دعا و تضرّع بسيار كردم ولى متأسّفانه شفا نيافتم . اين بيمارى نزديك است مرا از پاى درآورد نه تنها خود كه خانواده را نيز نگران و در زحمت انداخته‌ام بلكه\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nباعث شده است عبادتهايم را نتوانم انجام دهم و براى اين جهت ماه رمضان را سفر مىكنم تا مشكل روزه گرفتن نداشته باشم اگر چه در سفر هم هيچ چيز نمىخورم . لطفاً مرا راهنمايى كنيد تا از اين وضع غمبار نجات يابم و از زخم زبانهاى اطرافيان آسوده گردم ؟\r\nجواب : مشكل شما در واقع از خود شماست و مقصّر اصلى خودتان هستيد و به همين دليل دعاى شما هم مستجاب نمىشود و علّت اصلى آن ندانستن مسأله است . مسأله اصلى اين است كه بر شما واجب نيست يقين به طهارت و غسل و مانند آن پيدا كنيد ، آنچه بر شما به عنوان يك وظيفه شرعى لازم است اين كه به مقدار ساير مردم آب بريزيد و به همان قناعت كنيد هرچند شك در غسل و طهارت داشته باشيد و ما مسئوليت شرعى اين كار را مىپذيريم . شما از امروز فقط به مقدار مردم آب بريزيد و قناعت كنيد و با بدن نجس و حال جنابت ( به گمان خودتان ) نماز بخوانيد و هيچ اشكالى هم ندارد و نماز و روزه شما كاملا صحيح است و ما به اين وسيله بر شما و تمام افراد وسواسى اتمام حجّت مىكنيم و مخالفت با آن گناه است . ما از خداوند مىخواهيم كه به شما توفيق توجّه به اين مسأله را عنايت كند و از دام شيطانى نجات پيدا كنيد .\r\nسؤال 83 - آيا در مورد قضاى غسل جمعه دليلى داريم ؟\r\nجواب : آرى در اين زمينه روايتى داريم كه تا غروب روز شنبه مىتوان آن را قضا كرد .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\n\r\nفصل هفتم : احكام حائض\r\nسؤال 84 - آيا داخل شدن زن حائض به رواقهاى اطراف ضريح مطهّر امام رضا ( عليه السلام ) اشكال دارد گرچه قبر را ببيند و به ضريح نزديك باشد ؟\r\nجواب : مانعى ندارد ، ولى وارد حرم نشود .\r\nسؤال 85 - تكليف زنى كه چندين ماه است كه لكه‌هاى پىدرپى مىبيند چيست ؟ لازم به ذكر است كه اطبّا احتمال مىدهند كه اين خونها مربوط به زخمهاى درونى باشد .\r\nجواب : مسأله دو صورت دارد ، اگر ثابت شود كه خون مربوط به زخم يا دمل و رحم است غسل ندارد و طبق معمول بايد وضو بگيرد و نماز بخواند و اگر خون مربوط به عوارض رحم بوده باشد استحاضه است ، چنانچه كم باشد در حدود ديدن لكه‌هاى مختصر بايد براى هر نماز وضو بگيرد و غسل ندارد و بايد بدن را بشويد و نماز بخواند و اگر جريان دارد غسل واجب مىشود ( يك غسل براى نماز صبح و غسل ديگر براى ظهر و عصر و غسل سوّم براى مغرب و عشا ) و اگر غسل براى او ضرر يا مشقّت شديد دارد مىتواند تيمّم كند .\r\nسؤال 86 - آيا نزديكى با حائض بعد از قطع خون و قبل از غسل جايز است ؟\r\nجواب : جايز است ولى احتياط مستحب در ترك آن است .\r\nسؤال 87 - هرگاه زن جنب بوده و عادت ماهيانه او فرارسيد يا در حال عادت ماهيانه جنب شد ، آيا مىتواند در همان حال غسل جنابت كند ؟\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nجواب : مانعى ندارد و با غسل جنابت از جنابت پاك مىشود و همچنين غسلهاى مستحب را نيز مىتواند انجام دهد .\r\nسؤال 88 - در مسأله شماره 426 مرقوم فرموده‌ايد ( حيض خونى است كه در هر ماه چند روزى از رحم زن خارج مىشود و به هنگام انعقاد نطفه غذاى فرزند است ) انطباق اين مسأله با توجّه به نكات مشروحه ذيل با موازين علمى مبهم است لذا خواهشمند است توضيحات بيشترى مرقوم فرماييد : يك دوره ماهيانه در يك زن بالغ قبل از يائسگى معمولا داراى مراحل ذيل مىباشد :\r\nالف ) مرحله افزايش حجم رحم در اين مرحله رحم زن در اثر ترشح هورمون استروژن ضخيم مىشود ، ضخيم شدن ديواره رحم به منظور آمادگى رحم براى پذيرش جنين مىباشد .\r\nب ) در صورتى كه آبستنى صورت پذيرد و جنين تشكيل شود ، جنين موجود از لوله‌هاى رحمى گذشته وارد رحم مىشود و در اين لايه ضخيم و پرخون لانه‌گزينى مىكند ، در اينجا جنين تا مدّتى از مواد غذايى كه به وسيله خون حمل مىگردد تغذيه مىكند و رشد مىنمايد در واقع جنين از خود خون به عنوان غذا تغذيه نمىنمايد بلكه از اكسيژن و مواد غذايى كه به وسيله خون حمل مىشود استفاده مىكند .\r\nج ) تقريباً پس از سه هفته از لانه‌گزينى ، جفت تشكيل مىشود در اينجا وظيفه جفت ، گرفتن مواد غذايى و اكسيژن از بافت ضخيم شده رحم و انتقال آن به جنين از طريق بند ناف مىباشد همين‌طور گاز كربنيك حاصل از فعّاليّتهاى حياتى جنين را به خون مادر انتقال مىدهد و وظيفه ديگر جفت ترشح هورمون مادرى يا پرژسترون مىباشد كه از عادت ماهيانه جلوگيرى مىكند .\r\nد ) در صورتى كه آبستنى اتفاق نيفتد ديواره ضخيم و پرخون شده رحم تخريب و شروع به ريزش مىنمايد كه به نام عادت ماهيانه معروف مىباشد . پس از پايان\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nخونريزى ، ديواره رحم مجدّداً خود را براى پذيرش جنين بعدى آماده مىكند يعنى شروع به ضخيم شدن و پرخون شدن مىنمايد و لذا وقتى يك زن ، آبستن مىشود معمولا به دليل ترشح هورمونهاى مخصوص كه ذكر آن گذشت اصولا قاعدگى اتفاق نمىافتد ( نه اينكه جنين آن خون را مىخورد ) يعنى اصولا خونريزى وجود ندارد كه جنين آن را بخورد .\r\nه - ) كليه مراحل فوق به وسيله ترشح هورمونهاى مختلف كنترل مىشوند و اگر اين هورمونها را توسط تزريق يا خوراكى به يك زن بدهند قاعده نمىشود پس در اينجا خوردن خون را در چگونه مىتوان به عنوان غذاى بچه محسوب داشت ؟\r\nجواب : منظور اين نيست كه ديواره رحم خونريزى مىكند و جنين آن را مىبلعد بلكه منظور اين است كه در موقع باردارى خون در عروق مادر ذخيره مىشود و از طريق جفت يا غير آن به جنين منتقل مىگردد و موادّ غذايى و اكسيژن موجود را جنين از همان خون مادر مىگيرد همان‌گونه كه در مدّت شيرخوارگى غالباً عادت ماهانه نيست زيرا قسمتهايى از خون تبديل به شير مىشود و غذاى نوزاد مىگردد پس اگر بگوييم خون غذاى بچّه است منظور اين معناست نه آنچه نوشته‌ايد .\r\n\r\n","description":"","footnote":"","page_name":" 45 ","page_number":45},
  {"content":"\r\n . \r\n","description":"","footnote":"","page_name":" 46 ","page_number":46},
  {"content":"\r\n\r\n\r\nفصل هشتم : احكام اموات\r\nسؤال 89 - بعد از غسل سدر و كافور و قبل از غسل با آب خالص ، قطراتى كه از بدن ميّت ترشح مىكند پاك است يا نجس ؟\r\nجواب : تا اغسال سه‌گانه تمام نشود ميّت پاك نمىشود .\r\nسؤال 90 - اگر سهواً به ميّت يكى از سه غسل كه دادن آن واجب است داده نشود حكمش چيست ؟\r\nجواب : در صورتى كه مستلزم هتك حرمت ميّت نشود جايز است كه قبر را نبش كنند و ميت را خارج نمايند و غسل را تكميل كنند ولى اين كار واجب نيست .\r\nسؤال 91 - شخصى دار فانى را وداع كرده و معلوم نيست مرد است يا زن ، وضعيّت نماز اين فرد و همچنين غسلش چگونه است ؟\r\nجواب : اگر منظور خنثى است لازم است محارم او را غسل دهند و اگر محرمى نباشد هر يك از زن و مرد مىتواند او را غسل دهد و در نماز عمل به احتياط مىكنند .\r\nسؤال 92 - آيا وجود حايل ميان تابوت و نمازگزار اشكال دارد ؟\r\nجواب : مانعى ندارد ولى نبايد ميان نمازگزار و ميت ديوار يا پرده باشد .\r\nسؤال 93 - زن مسلمانى كه بچه مسلمان هفت‌ماهه‌اى در شكمش بوده فوت كرده است ، بعضى مىگويند بايد آينه‌اى در سمت پشت مادر قرار دهند تا انعكاس صورت\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nبچه به طرف قبله باشد آيا اين كار لازم است ؟\r\nجواب : رو به قبله بودن مادر كافى است و گذاشتن آينه معنا ندارد .\r\nسؤال 94 - بعضى از مسلمانها در لبنان وصيّت مىكنند كه در لباس عروسى دفن شوند آيا اين وصيّت جايز است ؟ و بر فرض جواز آيا عمل به اين وصيّت بر وصىّ لازم است ؟\r\nجواب : اگر شرايط كفن در آن لباس موجود باشد يا اضافه بر كفنهاى سه‌گانه باشد لباس خيلى گران قيمت نباشد به گونه‌اى كه اسراف محسوب شود جايز است .\r\nسؤال 95 - در يك گورستان كه صد سال از دفن اموات در آن مىگذرد آيا مىتوانيم دوباره مرده‌ها را در آن دفن كنيم ؟\r\nجواب : مانعى ندارد . در صورتى كه آثار اموات از بين رفته باشد\r\nسؤال 96 - آيا انتقال جنازه به گونه‌اى كه نبش قبر نشود جايز است ؟\r\nجواب : در صورتى كه هتك و توهين از نظر مردم لازم نيايد مىتوان آن را به محل ديگرى منتقل نمود ، ولى بهتر آن است كه محل آن را تغيير ندهند .\r\nسؤال 97 - نبش قبر تا چند وقت پس از دفن حرام است ؟\r\nجواب : براى نبش قبر زمان خاصّى مطرح نيست زيرا بدن اشخاص و همچنين زمينها متفاوت است تنها در صورتى مىتوان نبش كرد كه يقين به از بين رفتن تمام آثار بدن حاصل شده باشد .\r\nسؤال 98 - دختر 15 ساله‌اى در حادثه تصادف ماشين از دنيا رفت و او را به خاك سپرديم اكنون مدتى است خويشاوندان و آشنايان و مخصوصاً خواهر بزرگترش مرتباً او را در خواب مىبيند كه اصرار مىكند بيايند او را ببرند چون او زنده است و آن قدر اين خوابها تكرار شده است كه وضع روحى خانواده آن مرحومه را به مخاطره افكنده و سلامتى آنها مختل شده است آيا اجازه مىفرماييد كه نبش\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nقبر نموده و اين امر را معلوم سازيم ؟\r\nجواب : با توجّه به ضرورت ناشى از نگرانى شديد اين خانواده عدم صدق هتك احترام در مورد سؤال مراعات احتياط ( در انجام حد اقل نبش لازم ) جايز است .\r\nسؤال 99 - در كنار قبر مؤمنى توالت احداث كرده‌اند و اين كار باعث شده است كه حتّى امكان خواندن يك سوره قرآن در آنجا نباشد مراجعه به مسئولين براى انتقال توالتها به مكان ديگر مؤثّر واقع نشد آيا اجازه مىدهيد نبش قبر كنيم و ميت را به جاى ديگر منتقل كنيم ؟\r\nجواب : به آنها فشار بياوريد كه توالتها را به محل ديگرى ببرند و به مسئولين بگوييد اين كار شرعاً صحيح نيست زيرا اهانت به قبر مؤمن مىباشد و اگر ادامه اين وضع باعث هتك آن ميّت باشد جابه‌جا كردن او جايز است .\r\nسؤال 100 - آنچه در كتب فقهى حتّى در رساله‌هاى عمليّه فقها از عروهء الوثقى تا تحرير الوسيله جستجو شد حضرات نمازى به عنوان نماز غريق بيان نفرموده‌اند حال اگر كسى در دريا يا رودخانه غرق شد و جسدش هم پيدا نشد چه بايد كرد آيا نماز دارد يا ساقط است ؟ بر فرض اينكه نماز داشته باشد چگونه بايد ادا كرد ؟\r\nجواب : چنين كسى نماز ندارد تا جسدش پيدا شود ، ولى در كلمات علما چيزى به عنوان نماز غرقى داريم و آن نماز يوميّه كسانى است كه در حال غرق شدن هستند و بيش از تكبيرات و اشاراتى نمىتوانند كارى انجام دهند .\r\n\r\n","description":"","footnote":"","page_name":" 49 ","page_number":49},
  {"content":"\r\n . \r\n","description":"","footnote":"","page_name":" 50 ","page_number":50},
  {"content":"\r\n\r\n\r\nفصل نهم : احكام تيمّم\r\nسؤال 101 - اگر شخصى به جاى غسل جنابت تيمّم بدل از آن را بجا آورد آيا مىتواند وارد مسجد شود يا كلمات قرآن را مس نمايد ؟\r\nجواب : در مواردى كه تيمّم جايز است تمام كارهايى را كه مشروط به طهارت است مىتوان انجام داد .\r\nسؤال 102 - كسى كه همواره موقع ادرار اجزاى منى هم از او بيرون مىآيد و اميد خوب شدن نيز ندارد آيا مىتواند تيمّم كند و اعمالش را انجام دهد ؟ چون فرض بر اين است كه غسل جنابت به صورت هميشگى براى او زيان غير قابل جبران جسمى دارد .\r\nجواب : در فرض مسأله احتياط واجب آن است كه به مقدارى كه ضرر ندارد غسل كند و در مواردى كه ضرر دارد تيمّم جايز است ولى وضو را نيز احتياطاً بگيرد اين در صورتى است كه ذرّات منى در بول مستهلك نشود ، ولى اگر مستهلك شود احتياج به غسل نيست همچنين اگر شك داشته باشد كه آن ذرّات منى است يا رطوبتهاى چسبنده ديگر كه از انسان احياناً دفع مىشود غسل ندارد .\r\nسؤال 103 - كسى كه مبتلا به مرضى باشد كه نتواند از خروج باد جلوگيرى كند و وضو گرفتن هم برايش ضرر دارد آيا بايد در محلى ( مثلا روى سنگ ) نماز بخواند تا بتواند بعد از اينكه چيزى از او خارج شد تيمّم كند و نماز را ادامه دهد ؟\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nجواب : اگر تجديد تيمّم در وسط نماز براى او ميسر باشد بىآنكه منافى نماز به جا آورد لازم است ، مگر اينكه تكرار آن باعث عسر و حرج شود كه در اين صورت واجب نيست .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n\r\nفصل دهم : احكام نماز\r\nسؤال 104 - تأخير نماز در شبهاى مهتابى به نظر شما چگونه است ؟\r\nجواب : شبهاى مهتابى و غير مهتابى تفاوت نمىكند .\r\nسؤال 105 - چرا شيعيان نمازهاى ظهر و عصر و نيز مغرب و عشا را با هم مىخوانند ولى ساير مسلمين اين نمازها را از هم جدا و در پنج نوبت مىخوانند ؟\r\nجواب : جدا خواندن نمازها به عقيده ما هم مستحب و سنّت است ولى جمع ميان آنها جايز مىباشد حتّى در روايات اهل تسنّن نيز دليل بر جواز داريم بنابراين جمع رخصت است ولى جدا كردن فضيلت است .\r\nسؤال 106 - آيا نماز مستحبى كه كيفيّت خاصّى دارد ، مانند نماز وحشت را مىتوان به جاى نافله يوميه حساب كرد ؟\r\nجواب : هرگاه قصد نافله با آن بكند نافله محسوب مىشود و اميد است ثواب آن نماز مخصوص را نيز داشته باشد .\r\nسؤال 107 - اينكه گفته شده نماز شب اگر نشسته به جا آورده شود احتياطاً به جاى يك ركعت ، دو ركعت خوانده شود اين احتياط لازم است يا مستحب ؟\r\nجواب : اين احتياط مستحب است .\r\nسؤال 108 - نوافلى كه در سفر منع شده ، انجام دادن آن به عنوان كم‌بودن ثواب است يا بدعت ؟ چه نوع بدعتى ؟\r\nجواب : انجام اين نوافل مشروع نيست .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\n\r\nاحكام قبله\r\nسؤال 109 - مسلمانان مقيم لوس‌آنجلس كه در غرب آمريكا زندگى مىكنند به كدام جهت بايد نماز بگذارند كه نمازشان صحيح و روبه قبله انجام شده باشد البتّه قبله‌نماهاى موجود مثل قبله‌نماى رزم آرا و غيره قبله نيويورك را كه در شرق آمريكاست مشخص مىكند ولى قبله لوس‌آنجلس را كه شش ساعت با هواپيما از نيويورك فاصله دارد معين نكرده و مردم دقيقاً تكليف خود را نمىدانند و به استناد  ( فَأَيْنَما تُوَلُّوا فَثَمَّ وَجْهُ اللَّهِ )  « 1 » به يك جهتى نماز مىخوانند لطفاً وظيفه آنها را معين كنيد .\r\nجواب : به همان طرفى كه در ميان مسلمانان آنجا مشهور به قبله است بايستيد اشكالى ندارد .\r\nسؤال 110 - اگر شخصى به غير جهت قبله به نماز ايستاد ما نيز مىدانيم كه جهت قبله بر عكس است آيا وظيفه داريم به وى اعلام كنيم ؟ امر به معروف و نهى از منكر در اينجا لازم است ؟\r\nجواب : لازم نيست ولى بهتر است .\r\nسؤال 111 - برادران مجروح و يا معلولى كه نمىتوانند در هيچ صورت رو به قبله نماز بخوانند آيا جهت‌هاى غير قبله براى آنان يكسان است ؟\r\nجواب : فرقى با هم ندارد .\r\nسؤال 112 - آيا صحيح است كه مىگويند وقتى كه حضرت حجّت ( عج ) ظهور مىكند قبله را به مزار امام حسين ( عليه السلام ) تغيير مىدهد ؟\r\nجواب : اين روايت مخالف قرآن و روايات ثابت از طرف معصومين ( عليهم السلام ) است و بايد طرح و دور انداخته شود . سؤال 113 - هنگامى كه كشتى يا قطار در حال حركت مىباشد و اشخاص اقامه نماز مىكنند در صورتى كه از قبله منحرف شوند وظيفه آنها چيست ؟\r\nجواب : بايد فوراً به سوى قبله تغيير جهت دهند .\r\n\r\n\r\n","description":"","footnote":"\r\n( 1 ) . سوره بقره ، آيه 115 .\r\n","page_name":" 54 ","page_number":54},
  {"content":"\r\n\r\n\r\nلباس نمازگزار\r\nسؤال 114 - اگر در حال نماز ، دهان نمازگزار خون بيايد آيا نمازش باطل مىشود ؟\r\nجواب : اگر خون در دهان بوده باشد موجب بطلان نماز نيست ولى اگر به ظاهر لب به مقدار درهم و بيشتر رسيده باشد بايد نماز را رها كند و دهان را آب بكشد و سپس نماز بخواند و اگر كمتر از درهم باشد و با آب دهان آميخته شود و خارج شود آن هم براى نماز اشكال دارد .\r\nسؤال 115 - پوشيدن مانتو چه حكمى دارد ؟ آيا جزء لباسهاى زينتى است ؟\r\nجواب : پوشيدن لباسهاى زينتى اشكال دارد ولى مانتوهاى معمولى زينتى نيست و لباسى كه تمام بدن جز صورت و كفّين را بپوشاند كافى است هر چند چادر محفوظتر و بهتر است .\r\nسؤال 116 - نماز در لباسى كه در نجاست آن شك داريم چه حكمى دارد ؟\r\nجواب : مادامىكه يقين به نجاست آن نداشته باشيد مىتوان با آن نماز خواند\r\nسؤال 117 - حكم استفاده از طلاى زرد ، سفيد و پلاتين را براى مردان بيان فرماييد .\r\nجواب : آنچه طلا ناميده مىشود زينت كردن با آن بر مردان حرام است خواه طلاى زرد باشد يا سرخ يا سفيد ، ولى بايد توجّه داشته باشيد كه پلاتين طلا نيست و فلز ديگرى است .\r\nسؤال 118 - آيا پلاتين همان طلاى سفيد است ؟ و در صورتى كه غير آن است حكم آن چيست ؟\r\nجواب : پلاتين و طلاى سفيد - طبق شهادت اهل خبره - دو چيز است پلاتين فلزى است و طلاى سفيد فلز ديگر ، دوّمى حرام است و اوّلى حرام نيست هر چند بعضى بدون توجّه پلاتين را طلاى سفيد مىدانند .\r\nسؤال 119 - آيا كراهت لباس سياه براى نماز شامل چادر مشكى خواهران و\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nهمچنين عباى سياه مىشود ؟\r\nجواب : معروف كراهت لباس سياه در نماز است و دليلى كه براى آن ذكر شده زن و مرد را شامل مىشود ، ولى عبا از آن استثنا شده و بعيد نيست چادر زنان نيز مشمول استثنا باشد .\r\nسؤال 120 - چنانچه زن هنگام نماز يا پس از آن دريابد برخى از اندامش كه پوشيدن آن لازم بوده است عريان مانده ، تكليفش چيست ؟\r\nجواب : نمازش صحيح است .\r\nسؤال 121 - استفاده از زينت‌آلات طلا اعمّ از انگشتر و گردنبند براى مردان چه صورتى دارد ؟\r\nجواب : حرام است .\r\nسؤال 122 - آيا نگاه كردن به وجه و كفّين زن نامحرم بدون قصد لذت اشكال دارد ؟ و منظور از قصد ريبه و لذّت چيست ؟\r\nجواب : اشكال ندارد و منظور از ريبه آن است كه بترسد به گناه بيفتد و منظور از لذّت هم لذّت جنسى است .\r\nسؤال 123 - لباس شهرت چيست ؟ و استفاده از آن چه صورتى دارد ؟\r\nجواب : منظور از لباس شهرت آن است كه لباسى بپوشد كه مشهور به زهد و قدس شود و جنبه رياكارى داشته باشد و استفاده از چنين لباسى شرعاً اشكال دارد .\r\nسؤال 124 - اگر شىء مسروقه در جيب لباس نمازگزار باشد ، آيا نماز او باطل است ؟\r\nسؤال 125 - بعضى از مجروحين ، زخمهاى بدنشان به گونه‌اى است كه در مدّت شبانه روز خون مىآيد اين افراد براى نماز چه بايد بكنند ؟\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nجواب : بايد در صورت امكان زخم را ببندند تا به جاى ديگر سرايت نكند و با همان حال نماز بخوانند .\r\nسؤال 126 - فرد مريضى كه بنا به عللى نتواند بعد از بول خود را با آب بشويد اگر با پارچه‌اى خود را تميز نمايد مىتواند نماز بخواند ؟\r\nجواب : در فرض مسأله كه محلّ ضرورت است اشكالى ندارد .\r\nسؤال 127 - كسى كه ادرار و مدفوع او غير ارادى است با توجّه به اينكه هر لحظه امكان دارد از او ادرار يا مدفوع خارج گردد و اطراف عورتين و لباس او اكثر اوقات نجس است حتى اگر عوض كند مجدّداً نجس مىشود چگونه نماز بخواند ؟\r\nجواب : با همان حال نماز بخواند و در مورد وضو گرفتن مطابق دستورى كه در رساله توضيح المسائل مسأله 329 داده‌ايم عمل كند .\r\nسؤال 128 - چنان كه نپوشاندن وجه و كفّين ( صورت و دستها تا مچ ) فسادى را براى زن در جامعه به بار آورد آيا پوشاندن وجه و كفّين واجب مىشود ؟\r\nجواب : اگر موجب فساد باشد لازم است .\r\nسؤال 129 - دندانهاى غير طبيعى ( مصنوعى ) اگر از اجزاى غير حلال گوشت باشد آيا براى نماز اشكال دارد ؟\r\nجواب : اشكالى ندارد .\r\nسؤال 130 - آيا پوشش زن در نماز بايد طورى باشد كه از هيچ طرف ، بدن او ديده نشود ؟ و آيا پوشاندن زينت و زيورهاى صورت و دست در نماز در جايى كه نامحرم نيست لازم است ؟\r\nجواب : پوشاندن تمام بدن در نماز به استثناى وجه و كفّين و پاها تا مچ از چهار طرف لازم است و زينت‌آلات اگر روى لباس باشد براى نماز اشكال ندارد .\r\nسؤال 131 - در جايى كه نامحرم به قصد ريبه و تلذّذ به زن نگاه مىكند و يا صورت و كفّين او زينت دارد و بدون پوشاندن آنها نماز مىخواند ، نمازش چه حكمى دارد ؟\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nجواب : نمازش اشكال ندارد ولى احتياط واجب آن است كه خود را در معرض ديد نامحرم قرار ندهد .\r\nسؤال 132 - منظور از اينكه فرموده‌اند پوشيدن لباس مخصوص مرد براى زن و بالعكس اشكال دارد چه نوع لباسى است لطفا توضيح فرماييد ؟\r\nجواب : منظور لباسى است كه در عرف عام مىگويند لباس زنانه است ( ولى هرگاه فسادى بر آن مترتب نشود حرام نيست ) .\r\nسؤال 133 - پوشيدن لباس سياه در عزاى امام حسين و ديگر ائمه ( عليهم السلام ) چنانچه صاحب حدائق فرموده رجحان شرعى دارد يا خير ؟\r\nجواب : هرگاه جنبه تعظيم شعاير داشته باشد رجحان دارد .\r\nسؤال 134 - از آنجا كه مسأله حجاب يك امر ضرورى اسلام است و از آنجا كه بايد حدود و قوانين اسلامى در كشور جمهورى اسلامى خصوصا در شهرهاى مذهبى از جمله شهر مقدّس قم رعايت شود كه به حمد اللّه اين قوانين اسلامى تا به امروز در شهر مقدّس قم رعايت شده اما متأسفانه اين روزها در اين شهر مقدّس اعمال ناشايستى مشاهده مىشود كه در شأن و مقام و منزلت اين شهر مقدّس نيست لذا كراراً مشاهده مىشود كه اعمال ناشايستى در وسايل نقليّه خصوصاً در كاروانهاى عروسى كه از مقابل حرم مطهّر حضرت معصومه ( عليها السلام ) عبور مىكنند انجام مىشود و يا به طور كلّى در مكانهاى مقدّسى از جمله در مسجد مقدّس جمكران كه مورد لطف و مرحمت پروردگار و حضرت بقيه اللّه الاعظم ( عجل اللّه تعالى فرجه الشريف ) بوده صورت مىگيرد كه واقعاً جاى تأسف و نگرانى است چرا كه مقام و منزلت اين شهر بالاتر و والاتر از آن است كه اجازه بدهد اين گونه اعمال در آن صورت گيرد لذا از آنجا كه مراجع بزرگوار هميشه و در هر حال به فرياد و كمك انقلاب و اسلام مىرسند و با فتاواى دندان‌شكن خود مشت محكمى بر دهان استكبار جهانى مىزنند بر آن شديم كه فتواى صريح حضرتعالى را در خصوص اين مسأله در شهر مقدس قم بدانيم .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nجواب : بدون شك حجاب از مسلّمات اسلام است و تمام فقهاى اسلام در آن اتّفاق نظر دارند و هر گونه بدحجابى و بىحجابى بر خلاف شريعت مقدّسه است مخصوصا در شهرهاى مذهبى و از آن بالاتر در اماكن مقدّسه دينى بايد مراعات بيشترى شود و گناه بدحجابى و بىحجابى در اين اماكن بيشتر است و بدون شك پوشيدن چادر همه جا مخصوصاً در اين اماكن اولى است .\r\nسؤال 135 - اشخاصى كه عمل جرّاحى روده بزرگ انجام داده‌اند و محلّ خروج مدفوع را بسته و مدفوع توسط كيسه‌اى جمع‌آورى مىگردد در موقع نماز تكليفشان چيست ؟\r\nجواب : اگر كيسه به صورت محمول است اشكالى ندارد و اگر بدن آلوده شود چنانچه عسر و حرجى نباشد آن را بشويند و اگر عسر و حرجى هست به همان حالت نماز بخوانند .\r\nسؤال 136 - مدالهاى طلا كه ورزشكاران مىگيرند و به گردن آنها مىآويزند چه حكمى دارد ؟\r\nجواب : گرفتن مدال اشكال ندارد لكن براى مردان به گردن انداختن اشكال دارد مگر در موارد ضرورت .\r\nسؤال 137 - حجاب از نظر اسلام چيست و چه نوع پوششى براى زن و مرد حجاب است آيا موهاى مصنوعى كه بعضى از زنها بر سر مىگذارند حجاب موهاى طبيعى آنها حساب مىشود ؟\r\nجواب : حجاب شرعى در مورد زنان پوشيدن تمام بدن به جز صورت و دستها تا مچ مىباشد ، امّا بعضى از انواع پوششها كه زينت ظاهرى محسوب مىشود مثل موهاى مصنوعى كافى نيست و همچنين لباسهايى كه لباس زينت محسوب مىشوند نيز كافى نيست و حجاب براى مردان پوشيدن قسمتهايى از بدن است كه در بين مردم مسلمان پوشيدن آن مرسوم است بنابراين پوشيدن سر و دستها و\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nمقدارى از بازو ( در پيراهنهاى آستين كوتاه ) و مانند آن بر مردان واجب نيست .\r\nسؤال 138 - آيا اشكال دارد كه مردها در خانه دمپايىهاى زنان را بپوشند و يا بالعكس ؟\r\nجواب : اشكالى ندارد بلكه لباسهاى مخصوص هر كدام را نيز اگر ديگرى بپوشد و مفاسدى بر آن مترتب نشود اشكالى ندارد امّا آنجا كه فسادانگيز است حرام است .\r\n\r\nمكان نمازگزار\r\nسؤال 139 - آيا بودن پرده و ديوار بين زنان و مردان در حال نماز خواندن و موعظه كردن لزومى دارد ؟\r\nجواب : بودن پرده بهتر است ولى واجب نيست مشروط بر اين كه موازين شرعى رعايت شود .\r\nسؤال 140 - آيا گذشت زمان حكم زمين غصبى را عوض مىكند ؟\r\nجواب : مسلّم است كه نماز در زمين غصبى حرام است و مرور زمان هرگز حكم آن را تغيير نمىدهد .\r\nسؤال 141 - خواندن نماز در اماكن و ادارات دولتى كه استيجارى مىباشد و مالكش مصرّ به تخليه است و اظهار عدم رضايت مىكند در صورتى كه به علت ناچارى ساختم‌ان هنوز تحت اختيار ارگانهاى دولتى مىباشد چه حكمى دارد ؟\r\nجواب : در صورت ضرورت قطعى اشكالى ندارد .\r\nسؤال 142 - آيا مىتوان روى فرشى كه قسمت كمى از آن با پول حرام رفو شده است نماز خواند يا همان قسمت خاص اشكال دارد ؟\r\nجواب : همان قسمت خاص اشكال دارد .\r\nسؤال 143 - در دانشگاه معمولا مكانى را براى نماز اختصاص مىدهند آيا بر\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nدانشجويان لازم است كه به خاطر نماز خواندن در اين مكانها مبلغى به فقرا بدهند به اعتبار اين كه اين مكانها مجهول المالك است و آيا اين مسأله در مورد تدريس در دانشگاه هم صادق است ؟\r\nجواب : اگر مكانى كه براى نماز اختصاص داده شده است در دست حكومت است و وضع آن براى شما روشن است نماز خواندن در آن با اجازه مسئولين مانعى ندارد و لازم نيست چيزى بدهيد و اگر واقعا مجهول المالك است و راهى براى شناخت مالك آن نيست در اين صورت مىتوانيد نماز بخوانيد و وجهى را در مقابل آن به فقرا بپردازيد .\r\nسؤال 144 - شخصى در زمان طاغوت يك عدد بليط بخت‌آزمايى به قيمت 5 تومان خريد و مبلغ 100 هزار تومان برنده شد و با آن خانه‌اى تهيه كرد ، آيا نماز خواندن در اين خانه جايز است ؟\r\nجواب : بايد آن را به عنوان مجهول المالك با اجازه حاكم شرع صدقه دهد و اگر خودش مستحق باشد مىتواند با اجازه حاكم شرع تصرف كند .\r\n\r\nاحكام مسجد\r\nسؤال 145 - آيا در ساختن مسجد رضايت همسايگان شرط مىباشد ؟\r\nجواب : رضايت آنها شرط نيست ولى نبايد ايجاد مزاحمت براى آنها بشود مثلا بلندگوى مسجد يا پارك ماشينها در اطراف مسجد نبايد مزاحم همسايه‌ها باشد .\r\nسؤال 146 - در يكى از روستاهاى لارستان به نام شرقويه يك حمّام قديمى بوده كه حدود بيست سال است مورد استفاده قرار نگرفته بود يكى از مؤمنين آن را خراب كرده و اكنون به صورت زمين مىباشد چنانچه اجازه بفرماييد چون در حريم مسجد جامع روستاى مذكور قرار گرفته مقدارى از اين زمين براى احداث توالت و\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nدستشويى براى مسجد و بقيّه ، راه عبور مردم گردد ؟\r\nجواب : چنانچه اميدى براى تجديد بناى آن نيست و همچنين نياز به حمّام ديگرى در آن آبادى نمىباشد كه اين زمين را بفروشند و صرف آن كنند ، در اين صورت مىتوانيد طبق آنچه نوشته‌ايد عمل نماييد .\r\nسؤال 147 - آيا تطهير ظاهر مسجدى كه از مصالح متنجّس ساخته شده كفايت مىكند ؟\r\nجواب : كافى است و در دل مؤمنان وسوسه نكنيد .\r\nسؤال 148 - آيا در زمينى كه وقف عزادارى سيّد الشّهداء ( عليه السلام ) شده است مىتوان مسجدى احداث كرد ؟\r\nجواب : اگر ممكن است از متولّى و در صورت نبودن متولّى ، از حاكم شرع زمين را براى ساختن مسجد اجاره كنند و عدّه‌اى از معتمدين محل پاى اين سند را امضا نمايند كه فراموش نشود و هر ساله مال الاجاره آن را صرف مجالس عزادارى سيّد الشّهداء ( عليه السلام ) بنمايند و مدّت اجاره نيز مشخص و محدود باشد كه بعد از پايان مدّت ، مجدداً اجاره كنند .\r\nسؤال 149 - آيا وسايلى را كه متعلّق به مسجد است ولى مورد نياز نيست ، مىتوان فروخت و پول آن را خرج مسجد كرد ؟\r\nجواب : چنانچه آن وسايل مورد نياز نباشد بفروشيد و صرف همان مسجد كنيد زيرا در اين گونه موارد آنچه اقرب به نظر واقف يا باذل است صرف در همان مسجد است و اگر آن مسجد احتياج ندارد مىتوانيد در ساير مساجد صرف كنيد .\r\nسؤال 150 - اگر با وام بانك زمينى را براى احداث مسجد بخرند اقساط وام پرداخت نشود آيا بانك مىتواند براى استيفاى وام خود در زمين مسجد تصرف نمايد ؟\r\nجواب : بانك حق ندارد زمين را به ملك خود درآورد ، تنها حق مطالبه وام خود را دارد ، مگر اينكه در وام شرط شده باشد كه اگر اقساط پرداخت نشود زمين را\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nدر اختيار بانك بگذارند ، در ضمن بايد توجّه داشته باشيد كه وام بايد طبق عقود شرعيّه باشد نه وام توأم با ربا .\r\nسؤال 151 - آيا نمايش فيلم در مساجد جايز است ؟\r\nجواب : اين كارها مناسب شأن مسجد نيست بلكه بايد محلّ جداگانه‌اى براى اين كار در نظر گرفت .\r\nسؤال 152 - آيا تخريب مسجد قريه متروكه جايز است ؟\r\nجواب : تخريب مسجد جايز نيست امّا اگر خودش خراب شود مصالح آن را مىتوان به مسجد آن قريه يا قريه ديگر منتقل نمود .\r\nسؤال 153 - پولهاى ختم و فاتحه‌خوانى بايد به چه مصرفى برسد ؟ آيا خادم هم حقّى دارد ؟\r\nجواب : پولهاى ختم و فاتحه‌خوانى بايد زير نظر متولّى يا امام جماعت ( هركدام كه نظارت بر اين كار دارند ) صرف مصالح مسجد گردد . خادم مسجد نيز مىتواند به مقدار متعارف با نظر آنها مصرف كند ولى توجّه داشته باشيد پولى در مقابل استفاده از مسجد نمىتوان گرفت مگر اينكه افراد با رضايت خود چيزى بدهند و يا در برابر خدماتى كه انجام مىشود بگيرند .\r\nسؤال 154 - مساجدى كه در خيابانها واقع مىشود و همچنين مساجدى كه در بيابانها و قراى متروكه واقع شده و به هيچ‌وجه براى نماز قابل استفاده نيست و گاه مركزى براى حيوانات نجس و آلودگيهاى ديگر مىشود حكمش چيست ؟\r\nجواب : در مورد مساجدى كه در خيابان افتاده اميد بازگشتى در آن نيست هم حكم مسجد بودن زايل مىشود و هم حكم وقف بودن و شخصى كه چنين كرده بايد معادل ثمن آن را صرف ساختن مسجد ديگر يا تعمير ساير مساجد كند و در حقيقت از قبيل اتلاف عين مال است ولى تا ضرورت فوق‌العاده شديدى نباشد تخريب مسجد به هيچ‌وجه جايز نيست و در مورد مساجد متروكه در بيابانها و\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nقراى متروكه بايد آنها را طورى محفوظ كرد كه هتك و بىاحترامى نسبت به آنها نشود .\r\nسؤال 155 - آيا منع دخول كفّار در مساجد لازم است ؟\r\nجواب : احتياط واجب آن است كه از ورود كفّار در مساجد جلوگيرى شود مگر در جايى كه براى تحقيق اسلام و مانند آن باشد .\r\nسؤال 156 - آيا كارهايى چون هبه و بخشش در مسجد جايز است در صورت جواز آيا نياز به حكم حاكم شرع دارد ؟\r\nجواب : انجام اين گونه كارها در مسجد حرام نيست و نيازى به اجازه حاكم شرع ندارد ولى انجام كارهاى دنيوى در مسجد مكروه است و اگر مزاحمت براى نمازگزاران داشته باشد حرام است .\r\nسؤال 157 - مسجدى است سه طبقه و طبقه سوّم آن چندان مورد استفاده براى نماز نمىباشد مگر در ايّام ماه مبارك رمضان و امثال آن ، حال آيا مىتوان طبقه سوّم اين مسجد را قسمت‌بندى نموده هر قسمتى را براى يك واحد فرهنگى از قبيل دار القرآن ، مركز تحقيقات و مطالعات دانشجويى به طور محصور اختصاص داد ؟ جواب : چنانچه با وسايل متحرك ، جداسازى شود كه براى نماز در موارد لزوم قابل جابه‌جا كردن باشد و كارهاى دينى در آن منظور باشد مانعى ندارد .\r\nسؤال 158 - از قديم حايلى مثل پرده بين زنان و مردان بوده و اكنون عدّه‌اى مىگويند پرده و ديوار بين زنان و مردان در حال نماز خواندن و موعظه كردن لزومى ندارد ، نظر شما چيست ؟\r\nجواب : اگر صفوف زنان پشت سر مردان باشد پرده لازم نيست ولى اگر در كنار هم باشد احتياط واجب نصب پرده است .\r\nسؤال 159 - آيا داخل شدن كفّار در مسجد براى شنيدن مطالب اسلامى اشكال دارد ؟\r\nجواب : هرگاه براى تحقيق جدّى از اسلام باشد مانعى ندارد .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nسؤال 160 - چرا برنامه‌هاى مسجد را در حسينيّه و برنامه‌هاى حسينيّه را در مسجد نمىتوان انجام داد ؟ چون در صورت جواز مىتوانيم يكى از اين دو را داشته باشيم تا از اسراف از نظر زمين و مخارج ساختن جلوگيرى شود .\r\nجواب : مسجد محدوديّتى براى زنان و گاه براى مردان دارد و در حسينيّه آزادى بيشترى وجود دارد ، البتّه ثواب نماز در مسجد نسبت به حسينيّه بسيار تفاوت دارد و همين امر سبب تأسيس دو بنا شده است .\r\nسؤال 161 - ايجاد شبستان بخصوص در طرف قبله در مسجدى كه شبستان نداشته باشد چه صورت دارد ؟\r\nجواب : در صورت نياز اشكالى ندارد .\r\nسؤال 162 - اگر مسجدى چند متر بالاتر از زمين واقع شده باشد و زير زمين هم نداشته باشد آيا مىتوانند زير مسجد را مغازه درست كرده و سرقفلى آن را بفروشند و خرج مسجد بكنند ؟\r\nجواب : جايز نيست ولى اگر واقف از اوّل اين كار را مىكرد جايز بود ولى اگر اين كار براى مرافق مسجد مانند كتابخانه و غير آن انجام گيرد مانعى ندارد .\r\nسؤال 163 - اگر مسجدى فرش يا لوازم اضافى داشته باشد آيا در صورت نياز نداشتن مساجد ديگر ، مىتوانند به مستحق بدهند ؟\r\nجواب : جايز نيست ولى مىتوان آن را فروخت و در نيازمنديهاى مشابه آن مسجد مصرف كرد .\r\nسؤال 164 - اگر دو مسجد كنار هم و چسبيده به هم بنا كنند يك مسجد تابستانى و يك مسجد زمستانى و مسجد زمستانى به علّت كوچك بودن در مواقع ضرورى از جمله ماه محرم جوابگوى مردم نباشد آيا مىتوانند از مسجد تابستانى جزء مسجد زمستانى كرده و ديوار را عقب بكشند ؟\r\nجواب : اشكال دارد ، ولى مىتوانيد دربى از يك مسجد به ديگرى باز كنيد\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nسؤال 165 - اگر مسجد دربى داشته باشد كه مردم از آن رفت و آمد مىكنند و در مواقعى مثل ماه محرّم كه خانمها نيز مسجد مىروند نياز به درب ديگرى هم باشد آيا مىتوانند درب ديگرى نيز از يك طرف مسجد بگذارند تا در مواقع ضرورى از آن استفاده بكنند و بعد از رفع نياز باز از همان درب اوّل رفت و آمد بكنند ؟\r\nجواب : اشكالى ندارد .\r\nسؤال 166 - اگر مسجد نياز به آبدارخانه داشته باشد و آشپزخانه مسجد كوچك باشد آيا مىتوان از خود مسجد ، آبدارخانه درست كرد و آشپزخانه را بزرگ كرد ؟\r\nجواب : اگر مزاحم نمازگزاران نباشد و جا را بر آنها تنگ نكند و از نيازهاى مسجد محسوب شود اشكالى ندارد .\r\nسؤال 167 - شخص سرمايه‌دارى يك مسجد را حدود پانزده سال قبل بنا كرده است و فعلا آن مسجد درست و تكميل شده است و قسمتى از مسجد پايگاه نيروى مقاومت بسيج مىباشد . بانى مسجد راضى نيست كه پايگاه بسيج در قسمتى از آن مسجد باشد در حالى كه پايگاه براى امنيّت آن محل زحمت زيادى مىكشد آيا نماز خواندن و فعاليتهايى كه در آنجا صورت مىگيرد صحيح است ؟\r\nجواب : چنانچه كارهاى فرهنگى مثبت اسلامى انجام دهند و مزاحمتى براى نمازگزاران نداشته باشند جايز است و رضايت بانى اصلى شرط نيست .\r\nسؤال 168 - در تهران بانوان در مجالس ترحيم مساجد شركت مىكنند و بعضى از آنها عادت زنانگى دارند و در اثر جهل به مسأله با همان حال به مسجد مىروند و گاهى پس از پايان مراسم مشاهده مىشود كه فرش مسجد نجس شده است اكنون نظر مباركتان را مرقوم فرماييد .\r\nجواب : زنان در حال عادت زنانه حرام است كه در مسجد توقّف كنند و اگر فرش مسجد آلوده شود بايد تطهير كرد و افراد ناآگاه را بايد به اين مسائل آشنا كرد .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nسؤال 169 - عمارتى را كنار مسجد در طبقه فوقانى جهت بانوانى كه از ورود به مسجد معذورند ، ساخته‌اند و آن را فاطميّه ناميده‌اند اما صيغه وقف بر آن خوانده نشده است ، البتّه با پولى كه از مردم جمع‌آورى شده است ، و اكنون ساختمان وسيعى به نام حسينيّه جنب مسجد احداث شده است نظر به اينكه خادم مسجد كه پنج نفر عائله دارد و از نظر جا و مكان در مضيقه است اجازه مىفرماييد آن عمارت قبلى را به خادم اختصاص دهند ؟\r\nجواب : جايز نيست ، بايد محل ديگرى براى او در نظر گرفته شود و آن محل در حكم وقف است .\r\nسؤال 170 - در حيدرآباد كرج زمينى وقف مسجد گرديده و مردم به نيّت ساختن مسجد كمك كرده‌اند چندين سال در زيرزمين اين مسجد نماز برگزار مىگرديد اكنون كه طبقه همكف ساخته شده است از زيرزمين براى نگهدارى وسايل مسجد استفاده مىشود و در ايّام محرّم و صفر به عزاداران أبا عبد اللّه ( عليه السلام ) غذا داده مىشود و افراد معذور وارد آن نمىگردند آيا مىتوان از اين زيرزمين براى مكان ورزشى جوانان و نوجوانان استفاده و عوايد حاصل را صرف بناى همان مسجد كرد ؟\r\nجواب : جايز نيست بلكه بايد براى مسجد و كارهاى مناسب مسجد استفاده شود .\r\nسؤال 171 - مسجدى در زمين مشاعى كه بين مالكين مسلمان و ارمنى مشترك بوده است با اجازه خودشان بنا شده است ، اهل كتاب مراسم ختم امواتشان را در مسجد مسلمانان برگزار مىكنند و واعظ مسلمان در آن مجلس سخنرانى مىنمايد و خود ايشان هم در مجلس حضور دارند و همچنين در مراسم مسلمين كه در مسجد منعقد مىشود شركت مىكنند آيا حضور آنها در مسجد هتك مقام مسجد محسوب مىشود ؟\r\nجواب : اگر آمدن آنها به مسجد سبب علاقه بيشتر آنها به اسلام گردد مانعى ندارد .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nسؤال 172 - در بعضى از مساجد شهر اردكان تعدادى قرآن خطّى و حزب قرآن مجيد وجود دارد كه اكثر آنها خراب و ناقص گرديده و بقيّه در حال از بين رفتن است و حتى ممكن است به سرقت برود آيا جايز است كه به عنوان امانت به نام همان مسجد در موزه اردكان نگهدارى شود ؟\r\nجواب : اگر در مسجد قابل استفاده نيست يا در حال از بين رفتن است مىتوان آن را تبديل به احسن كرد يعنى به موزه يا غير موزه بفروشند و به جاى آن قرآن نو خريدارى كنند و وقف آن مسجد كنند .\r\nسؤال 173 - در بعضى از مساجد و تكايا تعداد زيادى چراغ نفتى ( لامپا و غيره ) وجود دارد كه فعلا بدون استفاده مىباشد و اكثر آنها در انبار مسجد افتاده و شكسته يا در آينده ممكن است شكسته شود و بعضى از آنها نيز توسط مسئولين به فروش رسيده و به اصطلاح تبديل به احسن گرديده آيا نگهدارى اين قبيل اجناس به نام همان مسجد در موزه جايز مىباشد ؟\r\nجواب : از جواب بالا روشن شد .\r\nسؤال 174 - در اردكان نظركرده‌اى بوده به نام فاطميّه كه در مسير خيابان قرار گرفته و تعدادى چراغ قديمى و آيينه و غيره از آن باقى مانده كه در انبار مخروبه‌اى نگهدارى مىشود و موردى براى استفاده ندارد و ممكن است بر اثر فروريختن سقف انبار ، كلّيه آنها از بين برود آيا نگهدارى آنها در موزه جايز مىباشد ؟\r\nجواب : مطابق مسأله سابق عمل كنند و اگر پول آن قابل مصرف در آن فاطميه نيست در حسينيه‌ها يا مساجد مصرف خريد اجناس مشابه نمايند .\r\nسؤال 175 - ما يك مسجد قديمى در روستايى به نام خوليخان از شهرستان مباركه اصفهان داريم به علّت اين كه چند مسجد جديد و بزرگ بعد از انقلاب اسلامى ساخته شده ديگر از اين مسجد به طور كلّى استفاده نمىنمايند ، در ضمن صيغه وقف هم براى اين مسجد خوانده نشده است ، ولى چند سال است كه عدّه‌اى از\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nورزشكاران اين روستا چون جايگاه ورزشى نداشته از اين مسجد به عنوان باشگاه ورزش باستانى استفاده مىنمايند حال با توجّه به اينكه ورزش باستانى يكى از ورزشهاى سنّتى است از اوّل تا آخر اين ورزش فقط ذكر يا على ( عليه السلام ) و صلوات بر محمد ( صلى الله عليه و آله ) و امثال اينها ياد مىشود آيا ورزش كردن و تصرف در اين مسجد صحيح است ؟\r\nجواب : مسجد را به هيچ وجه نمىتوان از مسجد بودن خارج كرد يا تبديل به ورزشگاه نمود امّا ورزش در آن اگر موجب وهن مسجد نباشد و مزاحمت براى نمازگزاران نداشته باشند جايز است .\r\nسؤال 176 - آيا شعار مذهبى دادن و نعره حيدرى گفتن كه در بعضى از مساجد پاكستان گفته مىشود از مكروهات است ؟\r\nجواب : شعارهايى كه داراى محتواى صحيح و مذهبى بوده باشد مانعى ندارد به شرط اينكه مزاحمتى براى نمازگزاران توليد نكند و صداهايى كه موجب وهن مسجد شود در آن نباشد .\r\nسؤال 177 - آيا زينت كردن مساجد و حسينيه‌ها جايز است ؟\r\nجواب : اگر تزيين به طلا يا با عكس موجودات زنده نباشد و جنبه اسراف نيز پيدا نكند اشكالى ندارد .\r\nسؤال 178 - يك باب مسجد قديمى واقع در گوشه روستاست كه حريم آن مقدارى زمين باير و بدون استفاده مىباشد حدود 30 سال قبل چند جنازه كودك در آن دفن گرديده و هيچ گونه مدركى مبنى بر وقف بودن آن وجود ندارد ، لذا هيأت محبّان چهارده معصوم ( عليهم السلام ) با رضايت اهالى محل تصميم گرفتند كه دور اين زمين را حصار كشى نموده حسينيّه‌اى در آنجا احداث كنند و آن مسجد قديمى كه در حال تخريب است را بازسازى و توسعه دهند آيا از نظر شرعى اين كار جايز است ؟\r\nجواب : اگر دليلى بر وقف بودن آن زمين در دست نيست و بناى حسينيّه\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nموجب نبش قبر نمىشود مانعى ندارد .\r\nسؤال 179 - مسجدى در حدود 60 يا 70 سال پيش ساخته شده ولى از نظر مكانى در جاى مناسب نيست يعنى در زمستان به قدرى سرد است كه مردم محله قدرت رفتن به مسجد و نماز خواندن را ندارند اين مسجد در نزديك زمين فردى است كه خودش فوت كرده اما فرزندان او ادّعا دارند كه مسجد به زور اربابان محل ساخته شده در حالى كه آنها زمينهاى اطراف مسجد و زمين خود مسجد را كه زمين موات بوده احيا كرده‌اند ، به طورى كه تا نزديك درب مسجد زمين كشاورزى درست كرده‌اند به همين جهت مردم محل مدتى است كه در يك جاى مناسب مسجد ديگرى ساخته‌اند و مسجد قبل به مخروبه تبديل شده ، تكليف مردم در اين زمينه چيست ؟ آيا مىتوانند مسجد را خراب كنند و جاى آن را درخت بكارند و حاصل آن درختان را مصرف مسجد جديد بكنند در ضمن تعداد مردم اين محل زياد نيست كه دو مسجد داشته باشند ؟\r\nجواب : مسجد را نمىتوان خراب كرد ولى اگر خودش خراب شود و مصالح آن در معرض خطر باشد مىتوان آن را در مسجد ديگر مصرف كرد و اگر خراب شد و زمين آن به هيچ‌وجه قابل استفاده نبود استفاده از آن زمين به نفع مسجد ديگر اشكالى ندارد و قول مالكين اطراف زمين بدون مدرك شرعى پذيرفته نيست .\r\nسؤال 180 - مسجدى است كه داراى پايگاه فرهنگى است ، اين پايگاه گاهى به خاطر جذب نونهالان و نوجوانان به مسجد و آشنا كردن آنها با تعاليم اسلام ، اقدام به آوردن ويديو و نمايش فيلمهاى مجاز ( جمهورى اسلامى ) در مسجد مىكند آيا اين عمل جايز است ؟\r\nجواب : نمايش دادن فيلمهاى سالم و مفيد براى هدايت جوانان و نوجوانان مانعى ندارد ، ولى محلّ ديگرى غير از مسجد را انتخاب كنيد مگر اينكه در سالن مخصوص كتابخانه مسجد باشد .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nسؤال 181 - آيا اعضاى هيأت امناى مسجد مىتوانند براى تعمير مسجد و ساير تصرّفات بدون اجازه متولّى اقدام كنند ؟\r\nجواب : احتياط آن است كه از متولّى اجازه بگيرند ولى اگر متولّى نسبت به مصالح مسجد مخالفت يا بىاعتنايى كند از حاكم شرع اجازه بگيرند .\r\nسؤال 182 - آيا مىشود از طبقه زير ساختمان مسجد جهت استفاده‌هاى مطلوب براى مسجد مثل ساختن موتورخانه شوفاژ استفاده كرد ؟\r\nجواب : اشكال ندارد .\r\nسؤال 183 - آوردن ميز تنيس به فضاى مسجد از قبيل زيرزمين ، حياط و . . . جهت انجام فعاليتهاى سالم فرهنگى ورزشى در كنار آموزش تعاليم دينى ( آموزش قرآن ، احكام و عقايد ) چه حكمى دارد ؟\r\nجواب : استفاده از وسايل فوق در شبستان يا فضاى مسجد مجاز نيست ولى اگر سالنهايى براى كتابخانه يا فعاليتهاى فرهنگى در مسجد ساخته شده ، از فضاى آن مىتوان براى اين كار استفاده كرد .\r\n\r\nاذان و اقامه\r\nسؤال 184 - شهادت به ولايت امير مؤمنان مولاى متقيان حضرت على بن أبي طالب ( عليه آلاف التحيّهء و الثّناء ) از چه زمانى در جامعه شيعيان در اذان گفته شده است ؟\r\nجواب : از بعضى روايات استفاده مىشود كه اين كار از عصر ائمّه ( عليهم السلام ) شروع شد ولى در آن عصر جنبه عموميّت نداشته است ، سپس به صورت شعار شيعه درآمد ( براى توضيح بيشتر به كتاب نفيس مستمسك ، بحث اذان و اقامه رجوع شود ) .\r\nسؤال 185 - آيا بلند كردن صداى اذان مسجد مخصوصاً اذان صبح در صورتى كه\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nهمسايگان مسجد اعتراض مىكنند و اظهار مىنمايند كه صداى اذان موجب اذيّت و آزار آنها مىشود جايز است ؟\r\nجواب : بلند كردن صداى اذان در حدّ معمولى مانعى ندارد و همسايگان نمىتوانند مانع صداى اذان شوند .\r\nسؤال 186 - آيا گفتن « اشْهَدُ انَّ عَليّاً وَلِىُّ اللّه » در اذان ، اختراع و بدعت است ؟\r\nجواب : بدعت آن است كه به قصد جزئيّت اذان بگويند ، و اگر به اين قصد نباشد بدعت نيست و اشكالى ندارد و شيعيان به اين قصد نمىگويند .\r\n\r\nواجبات نماز\r\nسؤال 187 - برادران معلولى كه از پاى مصنوعى استفاده مىكنند و به وسيله آن نماز را ايستاده مىخوانند ، گاهى به علّت خستگى پا و يا احتمال زخم شدن آن ، پاى مصنوعى را درآورده و نشسته نماز مىخوانند ؛ آيا بر اين افراد واجب است كه همواره به كمك پاى مصنوعى نماز را ايستاده بخوانند يا مىتوانند در اين گونه موارد نماز را نشسته بخوانند ؟\r\nجواب : اگر عسر و حرج نداشته باشد ايستاده نماز بخوانند و لو با تكيه بر عصا و مانند آن باشد و اگر موجب عسر و حرج و ناراحتى است نشسته نماز بخوانند .\r\nسؤال 188 - آيا بلند خواندن قرائت نماز ظهر در روز جمعه جايز است ؟\r\nجواب : اگر در حضر نماز بخوانند بلند خواندن مستحب است و اگر در سفر باشد در صورتى مستحب است كه با جماعت بخواند نه فرادى .\r\nسؤال 189 - آيا مطابق همه قرائات مىتوان قرائت نماز را انجام داد ؟\r\nجواب : اگر قرائت مشهور در ميان مسلمين باشد مانعى ندارد ، ولى از آنجا كه در زمان ما ، مشهور همان قرائت عاصم مطابق روايت حفص است كه در قرآنهاى معمولى موجود است گرفتن از قرائات ديگران خالى از اشكال نيست .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nسؤال 190 - آيا قرائت مَلِكِ يَوْمِ الدّين در نماز صحيح است ؟\r\nجواب : احتياط گفتن مالك يوم الدين است .\r\nسؤال 191 - منظور از اين كه بايد قرائت و ذكر نماز صحيح خوانده شود چيست ؟\r\nجواب : تلفّظ صحيح به مقدارى كه عرب آن را عربى صحيح بداند لازم است ولى مراعات دقّتهاى علماى تجويد لازم نيست .\r\nسؤال 192 - كسى كه در موقع قرائت سوره حمد نماز در جمله « مالك يوم الدين » كلمه « يوم » را با ضمّه ياء تلفظ كرده با وجودى كه مىتوانسته صحيح آن را تلفظ كند امّا جاهل به مسأله بوده ، آيا نمازهاى او صحيح است يا بايد دوباره اعاده و قضا كند ؟\r\nسؤال 193 - حكم نماز پيرزنى كه در نمازش غلطهاى زيادى است و قادر به تصحيح آنها نيست چيست ؟\r\nجواب : اگر قادر به يادگرفتن نباشد به همان شكل كه مىتواند بخواند .\r\nسؤال 194 - اگر آيه سجده را از راديو يا تلويزيون بشنويم آيا سجده واجب است ؟\r\nجواب : اگر قرائت قرآن به طور مستقيم پخش شود سجده كردن واجب است و اگر مستقيم نباشد احتياط است .\r\nسؤال 195 - آيا سجده بر دستمال كاغذى و كاغذى كه روى آن خطكشى شده جايز است ؟\r\nجواب : سجده بر دستمال كاغذى و همچنين ورق خطكشى شده جايز است در صورتى كه خطها مانع رسيدن پيشانى بر كاغذ نباشند و يا بين خطها به مقدارى كه سجده صحيح است فاصله باشد .\r\nسؤال 196 - آيا سجده نمودن بر طرف نوشته شده مهرها ( مثل اينكه مىنويسند\r\n\r\n","description":"","footnote":"","page_name":" 73 ","page_number":73},
  {"content":"\r\n\r\n( تربت اعلا مال كربلا ) جايز است يا احتياط مىفرماييد ؟ جهت احتياط چيست ؟\r\nجواب : اشكالى ندارد مگر در مواردى كه دستاويزى به دست دشمنان بدهد .\r\nسؤال 197 - آيا سجده بر سيمان و موزاييك و سنگ مرمر جايز است ؟\r\nجواب : اشكالى ندارد .\r\nسؤال 198 - كسى كه سجده را روى صندلى بجا مىآورد اگر با كفش نماز بخواند چه صورتى دارد ؟\r\nجواب : اشكالى ندارد ولى بهتر است كفش را بيرون آورد .\r\nسؤال 199 - آيا سجده بر كاغذ رنگى كه در اصل عكس رنگى است ( مثل اسكناس ) جايز است ؟\r\nجواب : رنگى كه جرم نداشته باشد مانع نيست ولى بهتر است از سجده بر اسكناس خوددارى شود .\r\nسؤال 200 - آيا شهادت بر ولايت امير المؤمنين ( عليه السلام ) در تشهد نماز جايز است ؟\r\nجواب : نظر به اينكه ائمه معصومين ( عليهم السلام ) اجازه اضافه كردن شهادت ثالثه را نداده‌اند ، اين كار صحيح نيست و وظيفه ما در اين گونه موارد تبعيّت از دستورات معصومين ( عليهم السلام ) است .\r\nسؤال 201 - اگر شخصى تشهد نماز را فراموش كند ، آيا بعد از قضاى تشهد ، سلام نماز را هم بايد بخواند ؟\r\nجواب : احتياط آن است كه سلام را نيز بخواند و بايد سجده سهو نيز بجا آورد .\r\nسؤال 202 - از روشهاى مختلف نشستن هنگام تشهد ، آيا نشستن به روش معمولى افضل است يا نشستن برخى از برادران كه به قصد قرار دادن سنگينى بدن ( بيش از حدّ معمولى ) در سمت چپ ، شبيه اهل سنّت على الخصوص حنفيها مىنشينند ؟\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nجواب : صورت دوّم تورك ناميده مىشود جزء مستحبات شمرده شده است .\r\nسؤال 203 - آيا برگرداندن انگشتر در قنوت نماز ثواب دارد ؟\r\nجواب : از بعضى از روايات استحباب آن استفاده مىشود .\r\nسؤال 204 - فرستادن صلوات بر پيامبر اكرم ( صلى الله عليه و آله ) چه حكمى دارد ؟\r\nجواب : مستحب مؤكّد است .\r\nسؤال 205 - شخصى در حال رفتن به سجود طورى تعادلش به هم خورد كه به پشت سر افتاد ، آيا نماز او باطل است ؟\r\nجواب : هرگاه قبل از آن‌كه صورت نماز به هم بخورد به حال اوّل برگردد مانعى ندارد .\r\nسؤال 206 - اگر نمازگزار در ركعت اوّل يك سجده و در ركعت دوّم ، تشهد و در ركعت سوّم ركوع را فراموش كند وظيفه‌اش چيست ؟\r\nجواب : چنانچه در سجده اوّل ركعت سوّم متوجّه شود ، آن ركعت را ركعت دوّم خود قرار مىدهد و تشهد مىخواند و بعد از نماز سجده فراموش شده را قضا مىكند و سپس سجده‌هاى سهو را طبق دستور رساله انجام مىدهد و احتياطاً نماز را اعاده كند و اگر بعد از هر دو سجده متوجّه شود ، نماز او باطل است .\r\nسؤال 207 - كسى كه زياد فراموشكار است مثلا غالباً در نمازها فراموش مىكند كه 2 يا 3 يا 4 ركعت خوانده ، وظيفه‌اش چيست ؟\r\nجواب : كثير الشّك بنا را بر طرفى مىگذارد كه مفيد به حال اوست\r\n\r\nنماز مسافر\r\nسؤال 208 - آيا تهران يا مانند آن از بلاد كبيره است ؟\r\nجواب : حكم بلاد كبيره و غير كبيره يكسان است مگر در جاهايى كه هر محلّه\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nاز آن عرفاً يك شهر مستقل محسوب شود .\r\nسؤال 209 - مبدأ و منتهاى سفر در مسافت نماز قصر كجا محسوب مىشود ؟\r\nجواب : معيار فاصله بين دو شهر يعنى آخرين خانه مبدأ حركت و اوّلين خانه مقصد مىباشد .\r\nسؤال 210 - آيا خروج زن از وطن الزاماً به تبعيّت از شوهر اعراض محسوب مىشود يا بستگى به قصد و نيّت او دارد ؟\r\nجواب : بستگى به قصد و نيّت خود زن دارد چنانچه اميدوار باشد كه شوهر را بازگرداند اعراض نيست و اگر اميدى ندارد اعراض قهرى حاصل است .\r\nسؤال 211 - مقصود از بلاد كبيره چيست ؟ در ايران چند شهر كبيره داريم و در بلاد كبيره مسافت را از آخر شهر بايد حساب كرد يا آخر محلّه ؟\r\nجواب : همان‌گونه كه در بالا آمد تفاوتى ميان شهرهاى بزرگ و كوچك نيست و بلاد كبيره و صغيره در احكام مسافر يكسان است مگر اينكه شهرى به قدرى بزرگ شود كه هر محلّه از آن يك شهر مستقل محسوب شود مثل شميران و شهر رى كه در عين اتصال به تهران شهرهاى مستقلّى محسوب مىشوند ولى محلّات مختلف تهران جزء تهران محسوب مىشوند و در مواردى كه هر محلّه‌اى شهر مستقلى است اگر بين آنها فاصله نماز قصر باشد نماز شكسته مىباشد و در غير اين صورت تمام است و معيار در مسافت ، آخرين خانه‌هاى شهر است .\r\nسؤال 212 - حكم نماز كسى كه مدّت طولانى در شهرى مانده است چيست ؟\r\nجواب : در صورتى كه مدّتى طولانى در آن محل بماند در حكم وطن او خواهد بود .\r\nسؤال 213 - آيا محلّ تحصيل دانشجويان در دوره‌هاى 2 و 4 ساله يا بيشتر جزء وطن محسوب مىشود ؟\r\nجواب : آرى در حكم وطن است هرچند وطن نيست .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nسؤال 214 - كسى كه دائم السفر بين دو شهر مثلا قم و كرج است ولى هر روز از كرج كه وطن او نيست به دو فرسخى جهت تدريس يا كار ديگرى مىرود و برمىگردد آيا چنين شخصى در قم و كرج و اطراف آن نمازش را بايد تمام بخواند ؟\r\nجواب : بايد تمام بخواند .\r\nسؤال 215 - اگر محلّ كار شخصى به اندازه مسافت قصر از وطنش دور باشد و هر روز به محل كار مىرود و برمىگردد يا يك هفته در محل كار مىماند ، حكم نماز خانواده‌اش كه همراهش هستند چيست ؟\r\nجواب : هرگاه خانواده‌اش مرتباً با او همراه هستند نماز همه آنها تمام است .\r\nسؤال 216 - طلّابى كه قريب 15 سال در قم ساكنند ولى آن را وطن قرار نداده و قصد اقامت دائم هم ندارند لكن در مورد زمان بازگشت به وطنشان مردّد هستند و نمىدانند چه زمانى برمىگردند ، نماز و روزه اين افراد چگونه است ؟ آيا در اين مسأله تفاوتى بين طلّاب ايرانى و خارجى هست ؟\r\nجواب : در فرض مسأله قم نسبت به همه آنها حكم وطن را دارد .\r\nسؤال 217 - آيا اعراض قهرى براى زنى كه قصد جدايى و طلاق از همسرش ندارد و همسرش هم تصريح كرده است كه به وطن زوجه‌اش براى سكونت حتّى به صورت موقّت نمىرود ، حاصل مىشود يا اينكه آنجا وطن او خواهد بود ؟ وظيفه فرزندان چيست ؟\r\nجواب : اين مصداق اعراض قهرى است همچنين نسبت به اولادشان تا زمانى كه با آنها زندگى مىكنند .\r\nسؤال 218 - اگر محلّ دانشگاه نسبت به روستاى دانشجو كمتر از چهار فرسخ باشد ولى مركز دوّم دانشگاه بيشتر از مسافت شرعى است و دانشجو در ماه يكى دو بار به آنجا مىرود ، حكم نماز و روزه‌اش چيست ؟\r\nجواب : نسبت به مركز دوّم دانشگاه ، نماز و روزه‌اش قصر است .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nسؤال 219 - محلّ تحصيل دانشجويى در چهار فرسخى محلّ سكونت اوست ، نماز و روزه‌اش را چگونه انجام دهد ؟\r\nجواب : اگر رفت و آمد مستمر دارد نمازش را تمام مىخواند و روزه‌اش را مىگيرد .\r\nسؤال 220 - اين جانب طلبه‌اى هستم اهل سارى كه بر حسب موقعيّت شغلى مدّتى است كه در رشت مشغول خدمت مىباشم و مدّتى كه بايد در اينجا بمانم معلوم نيست ، امّا بر حسب وظيفه شغلى و نيز براى منبر بايد به طور مرتّب به شهرستانهاى استان گيلان سفر كنم . و به ندرت و به طور استثنايى اتفاق مىافتد كه ده روز در محل سكونتم بمانم و لذا اقامه ده روز ميسر نمىباشد ، وضعيت نماز و روزه‌ام چگونه است ؟\r\nجواب : وظيفه شما اتمام نماز و روزه است و اگر ده روز اقامت كرديد در اوّلين سفر شكسته مىباشد .\r\nسؤال 221 - انسانى به خيال اينكه مسافر است نماز را شكسته خوانده و يا به خيال اينكه مسافر نيست نماز را تمام و روزه گرفته است بعد از چندى متوجّه اشتباه خود شده است ، نماز و روزه گذشته او چه حكمى دارد ؟\r\nجواب : در هر دو صورت بنابر احتياط واجب اعاده كند .\r\nسؤال 222 - شركتى در كوه و بيابان ، محلّى را براى استراحت و زندگى كاركنان خود تعيين نموده است ؛ كاركنانى از شهرهاى مختلف دور دست براى كار به اين شركت مىآيند به اين كيفيت كه 14 روز در اينجا مشغول كار بوده و 14 روز ديگر به شهرهاى خود مراجعت مىكنند . در مدّت 14 روز كارى نحوه كارشان به شرح زير است لطفاً تكليف نماز و روزه هر دسته را بيان فرماييد .\r\nالف ) عده‌اى همه روزه يا اغلب روزها از جايگاه مذكور ( استراحتگاه ) به فاصله كمتر از مسافت شرعى كه محلّ كار آنهاست مىروند و شب برمىگردند .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nجواب : اگر فاصله ميان محلّ استراحت و محلّ كار آنها سه يا چهار كيلومتر باشد قصد اقامه در دو محل صحيح است و نماز و روزه آنها كامل است و اگر فاصله زياد است قصد اقامه درست نيست نماز آنها قصر است و نمىتوانند روزه بگيرند .\r\nب ) عده‌اى ديگر يك هفته روز به محلّ كار مىروند و شب برمىگردند و يك هفته شب به محل كار مىروند و روز برمىگردند ، فاصله استراحتگاه اين عدّه تا محلّ كارشان نيز كمتر از مسافت شرعى است .\r\nجواب : مانند مسأله سابق است .\r\nج ) عدّه‌اى ديگر فاصله محلّ كارشان تا استراحتگاه فوق‌الذّكر به اندازه مسافت شرعى است اينها هم بعضى همه روزه يا اغلب روزها به محلّ كار مىروند و بر حسب وضع كارى خود قبل از ظهر يا بعد از ظهر به استراحتگاه برمىگردند .\r\nجواب : اينها كثير السّفر هستند .\r\nد ) بعضى ديگر از عدّه فوق كه فاصله محلّ كارشان تا استراحتگاه به اندازه مسافت شرعى است يك هفته ، روز به محل كار مىروند و شب برمىگردند و هفته‌اى ديگر ، شب مىروند و روز به استراحتگاه برمىگردند .\r\nجواب : مانند مسأله قبل است .\r\nه - ) عدّه‌اى محلّ كارشان همان استراحتگاه است ولى اتّفاقاً ممكن است به طور موقّت مسافت شرعى را بپيمايند و مجدّدا جهت ادامه كار به محلّ كار خود يعنى استراحتگاه برگردند .\r\nجواب : در صورتى كه قصد ده روز اقامت در آن محل نداشته باشند نماز و روزه آنها قصر است .\r\nو ) آيا بين اشخاصى كه مدّت زيادى به اين كار مشغول هستند و كسانى كه جديداً مشغول اين كار شده‌اند فرقى هست ؟\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nجواب : فرقى نيست .\r\nسؤال 223 - آيا زن در وطن ، تابع شوهر است ؟\r\nجواب : اگر قصد زن تبعيّت از شوهر بوده باشد ، از نظر وطن تابع است .\r\nسؤال 224 - اگر محلّ تحصيل جزء وطن حساب نشود و دانشجو قصد ده روز كند آيا قبل از ده روز مىتواند بيش از دو ساعت از حدّ ترخّص بگذرد . قابل ذكر مىباشد كه دانشكده بيرون از حدّ ترخّص مىباشد و خوابگاه داخل شهر است و مجبوريم هر روز ( غير از روزهاى تعطيل ) از حدّ ترخّص عبور كنيم ؟\r\nجواب : محلّ تحصيل مستمر به حكم وطن مىباشد و نماز و روزه در آن كامل است و قصد ده روز لازم نيست و خارج شدن از محلّ اقامت و رفتن به مناطق نزديك ( مثلا 3 الى 4 كيلومتر ) نيز اشكال ندارد .\r\nسؤال 225 - آيا محلّ اقامت طلّاب و دانشجويانى كه دو سال و يا بيشتر در آنجا اقامت كرده و يا خواهند كرد از نظر حضرت عالى در حكم وطن حساب مىشود ؟ آيا در صورتى كه از آنجا به وطن اصلى خود يا جايى ديگر كه موقّتاً جهت تفريح و استراحت سفر كرده و باز به همان محلّ اقامت بر مىگردند چه حكمى دارد ؟\r\nجواب : اين گونه اقامتگاهها در حكم وطن محسوب مىشوند .\r\nسؤال 226 - شخصى كه كثير السّفر است اگر در يكى از سفرها ، انگيزه سفرش چيز ديگرى باشد همانند معلّمى كه همواره جهت تدريس مىرفته و اين بار براى عيادت مريض و در غير مسير هميشگى خود سفر كرده است از لحاظ افطار و قصر چه وظيفه‌اى دارد ؟\r\nجواب : حكم او مانند ساير مسافرين قصر و افطار است .\r\nسؤال 227 - در هر سال جمع كثيرى از دانشجويان غير مشهدى وارد دانشگاه مشهد مىشوند . برخى از آنها از شهرهاى استان خراسان مىباشند كه معمولا هر هفته به وطن خود برمىگردند و فاصله محلّ تحصيل تا وطن آنها هم بيش از\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nمسافت شرعى است و در دوران تحصيل اين رفت و آمدها ادامه دارد مثلا از شنبه تا چهارشنبه را در مشهد هستند و دو روز ديگر را به وطن خود برمىگردند وظيفه شرعى اين گروه از دانشجويان در ارتباط با نماز و روزه چيست ؟\r\nجواب : محلّ درس خواندن طولانى در حكم وطن است بنابراين مسأله مربوط به كثير السّفر نمىباشد ، اين گونه دانشجويان هم در وطن و هم در محلّ تحصيل خود نماز و روزه را تمام بجا مىآورند ولى اگر در راه سفر بين اين دو محل كه هفته‌اى يك بار انجام مىشود نماز و روزه بجا آورند شكسته است .\r\nسؤال 228 - به نظر حضرت عالى وظيفه كسى كه شغل او سفر است با كسى كه شغل او در سفر است فرق مىكند ؟\r\nجواب : فرق نمىكند .\r\nسؤال 229 - محلّ خدمت من در بندر عباس است ولى وطنم شيراز است در هنگام مرخصى نمازهايم را در هر دو شهر ( شيراز و بندر عباس ) چگونه بخوانم ؟\r\nجواب : شما در بندر عباس و شيراز نماز را تمام و روزه هم بگيريد امّا در بين راه نماز و روزه شما شكسته است .\r\nسؤال 230 - كسى كه محل سكونت او تا ملكى كه دارد اندازه مشخّصى ندارد و كيلومترى بر آن مشخص نكرده است ولى به طور معمول دو ساعت راه است حكم نماز او و فرزندانش در آن ملك چيست ؟\r\nجواب : اگر ممكن است تحقيق كند و اگر راهى براى تحقيق نيست و مقدار مسافت مشكوك است نماز را تمام بخواند .\r\n\r\nنماز استيجارى و قضا\r\nسؤال 231 - آيا كسى كه خودش نماز و روزه قضا دارد مىتواند از طرف شخص ديگر اجير شود ؟\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nجواب : مانعى ندارد .\r\nسؤال 232 - آيا دو نفر يا بيشتر مىتوانند در يك روز براى يك ميّت روزه بگيرند و همين‌طور آيا امام و مأموم مىتوانند هر دو به نيّت يك نفر نماز بخوانند ؟\r\nجواب : اشكال ندارد ولى نماز ظهر و عصر و مغرب و عشا مربوط به يك روز بايد به ترتيب انجام گيرد .\r\nسؤال 233 - آيا انسان به دليل عدم حضور قلب و توجّه در نماز مىتواند مجدّداً آن را بجا آورد ؟\r\nجواب : اگر در نماز ظاهراً نقصانى نبوده اعاده نكند و با تعقيبات آن را جبران كند .\r\nسؤال 234 - اگر شخصى نماز قضاى ميّتى را از عالمى به عهده بگيرد و بعد از گذشت مدتى قادر به انجام آن نشود و آن عالم هم از دنيا برود ، آيا مىتواند شخص ديگرى را اجير كند ؟\r\nجواب : چنانچه صاحب پول را نمىشناسد مىتواند با اجازه مجتهد ديگرى كسى را براى اين كار اجير كند .\r\nسؤال 235 - كسى كه نمىداند دقيقاً چقدر نماز قضا دارد تكليفش چيست ؟\r\nجواب : به مقدارى كه مىداند در سفر يا در حضر فوت شده قضا كند و آنچه شك دارد واجب نيست ، در ضمن ترتيب در نماز قضا لازم نيست مگر نماز ظهر و عصر يا مغرب و عشايى كه از يك روز فوت شده باشد .\r\nسؤال 236 - نمازهايى را كه در سفر قضا شده است در وطن چگونه قضا كند ؟\r\nجواب : نمازهايى را كه در سفر قضا شده شكسته مىخواند خواه در سفر باشد يا حضر و نمازهايى كه در حضر قضا شده تمام مىخواند خواه در سفر باشد يا در حضر .\r\nسؤال 237 - نمازهاى زيادى از من فوت شده است و قدرت بر انجام همه آنها\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nرا ندارم ، وظيفه من چيست ؟\r\nجواب : نمازهاى گذشته را به تدريج به مقدارى كه توانايى داريد قضا كنيد .\r\nسؤال 238 - اگر نماز و روزه قضاى پدر و مادر زياد باشد يا در بعضى موارد از روى نافرمانى باشد ، وظيفه فرزندان چيست ؟\r\nجواب : آنچه از روى عمد و نافرمانى بوده قضاى آن بر فرزند بزرگتر واجب نيست ولى بهتر است انجام دهد و آنچه از روى عذر بوده بايد فرزند بزرگتر به مقدار توانايى قضا كند .\r\nسؤال 239 - آيا نمازها و روزه‌هاى قضاى ميّت بر هر پسر بزرگتر از هر يك از همسرانش واجب است يا فقط به عهده يك نفر از آنان است ؟ و در صورتى كه ولد اكبر نخواهد خود بخواند آيا پول نماز و روزه‌ها را از سهم خود بدهد يا از اصل مال كم كند ؟\r\nجواب : به پسر بزرگتر از نظر سن تعلق مىگيرد از هر زنى كه باشد ، و او مىتواند از مال خودش با شرايط اجير بگيرد و اگر دو فرزند از نظر سن كاملا مساوى باشند تقسيم مىكنند .\r\nسؤال 240 - اين جانب پسر بزرگ خانواده هستم پدرم مدّت زيادى نماز و روزه‌هايش را بجا نياورده است و در وصيّت‌نامه‌اش نوشته كه هيچ قضاى نماز و روزه نمىخواهد و قضاى اين عبادات به خودش مربوط است ، با توجّه به اين مطلب وظيفه من چيست ؟\r\nجواب : شما نماز و روزه‌هايى را كه به خاطر عذر از پدر فوت شده ( و همچنين از مادر بنابر احتياط واجب ) بايد قضا كنيد و غير از آن واجب نيست ولى احتياط مستحب است .\r\n\r\n","description":"","footnote":"","page_name":" 83 ","page_number":83},
  {"content":"\r\n\r\n\r\nنماز جماعت\r\nسؤال 241 - آيا در يك نماز مىتوان به دو نفر اقتدا كرد ؟\r\nجواب : در يك نماز به دو نفر در غير موارد ضرورت نمىتوان اقتدا كرد .\r\nسؤال 242 - نماز كسانى كه در طبقه سوّم مسجد به جماعت اقتدا كرده‌اند چه حكمى دارد ؟\r\nجواب : در صورتى كه با جماعتى كه در پايين منعقد است يك جماعت حساب شود اشكال ندارد .\r\nسؤال 243 - لطفاً براى اين جانب كه امام جماعت مسجدى هستم اجازه‌اى صادر فرماييد .\r\nجواب : اگر منظور اقامه جماعت در مسجد است اجازه لازم ندارد و اگر چيز ديگرى است مرقوم بداريد تا جواب داده شود .\r\nسؤال 244 - آيا مقلّد مرجعى مىتواند به امام جماعتى كه مقلّد مرجع ديگر است اقتدا كند ؟\r\nجواب : مقلّد هركس به هركس مىتواند اقتدا كند مگر اينكه علم به بطلان نماز او داشته باشد .\r\nسؤال 245 - آيا امام راتب صاحب اختيار مسجد يا محراب است ؟ به گونه‌اى كه نماز خواندن غير او در آنجا اشكال داشته باشد يا اينكه اولويت امام راتب به نحو افضليّت است ؟ لطفاً توضيح دهيد .\r\nجواب : رعايت حقّ امام راتب ، واجب نيست بلكه مستحب است ؛ ولى براى اين كه مفاسدى به وجود نيايد سزاوار است اين گونه مسائل رعايت گردد .\r\nسؤال 246 - آيا كسى كه يك دست او قطع شده است مىتواند امام جماعت بشود ؟\r\nجواب : مانعى ندارد .\r\nسؤال 247 - يك نفر از اهل علم وارد شهر يا روستايى مىشود كه اهالى او را\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nنمىشناسند ، آيا مىتوانند به او اقتدا كنند ؟\r\nجواب : چنانچه اطمينان به عدالت او داشته باشند كافى است .\r\nسؤال 248 - آيا اقتدا به امام جماعت وسواسى كه مثلا كلمه‌اى را چند بار تكرار مىكند جايز است ؟\r\nجواب : خالى از اشكال نيست ولى توجّه داشته باشيد رعايت احتياط به تكرار يكى دو بار دليل بر وسواسى بودن نيست . سؤال 249 - شخصى امام جماعت را در حال تشهّد ديد ، ظنّ يا علم پيدا كرد كه تشهد آخر است . از جهت دريافت ثواب اقتدا كرد و نشست ، بعد معلوم شد كه تشهد اوّل بوده ، تكليف او چيست ؟\r\nجواب : احتياط آن است كه نمازش را همراه امام تمام كرده و بعداً اعاده نمايد .\r\nسؤال 250 - امام جماعت مقلّد مرجعى است كه اعاده جماعت را در مسجد ديگر با جماعت ديگر جايز مىداند ولى مأمومين مسجد دوّم مقلّد مرجعى ديگرند كه جايز نمىداند ، آيا مأمومين مسجد دوّم مىتوانند به آن امام اقتدا كنند ؟\r\nجواب : نمىتوانند ولى اگر آنها خبر ندارند بر امام لازم نيست مطلب را براى آنها شرح دهد .\r\nسؤال 251 - امام جماعتى در دو محل نماز مىخواند . آيا شخصى كه هميشه ملازم اوست مىتواند به همين امام در هر دو محل اقتدا كند ؟\r\nجواب : نماز دوّم مأموم اشكال دارد مگر اينكه احتمال دهد در نماز اوّلش خللى بوده يا قصد نماز قضا براى خودش يا شخص ميّتى نمايد .\r\nسؤال 252 - شخصى در مسجد جهت نماز جماعت جانمازى گذاشته و بيرون رفته و جماعت برپا شده و صاحب آن مراجعت نكرده است ، در اين صورت به محض منعقد شدن نماز جماعت حقّ او از آن مكان ساقط شده و ديگرى مىتواند جاى او را تصرف كند ؟\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nجواب : احتياط آن است كه تا ركوع ركعت اوّل مهلت دهد اگر نيايد حق دارد .\r\nسؤال 253 - يك پاى امام جماعتى در اثر حادثه‌اى شكسته ، حال در اثر شكستگى ، پاى او درست جمع نمىشود كه براى تشهّد و سجود و سلام زانو بزند و بايد آن پاى شكسته را در سجود و تشهد كمى دراز كند ، ولى شرايط ديگر موجود است ، آيا جايز است كه با اين حال امامت نمايد ؟\r\nجواب : جايز است .\r\nسؤال 254 - امامت جماعت زن براى زنان چه حكمى دارد ؟\r\nجواب : جايز است .\r\nسؤال 255 - امام راتب مسجدى غير روحانى است . اگر فردى روحانى به طور اتّفاقى به آن مسجد برود و بخواهد امام جماعت بشود آيا بايد از امام راتب غير روحانى اجازه بگيرد ؟ و آيا با وجود روحانى ، غير روحانى مىتواند امام جماعت بشود ؟\r\nجواب : اجازه گرفتن واجب نيست ولى به اخلاق مؤمن نزديكتر است امّا در جايى كه آقايان روحانى هستند امامت غير روحانى خالى از اشكال نيست .\r\nسؤال 256 - آيا براى مأموم جايز است كه در ركعت دوّم بعد از آن‌كه امام سوره توحيد را خواند « كذلك الله ربّى » بگويد ؟\r\nجواب : به قصد ذكر مطلق مانعى ندارد .\r\nسؤال 257 - امام جماعتى از مردم و مأمومين مقدارى پول و قدرى سهم مبارك امام ( عليه السلام ) جهت ساختن مسجدى گرفته ولى در اين مورد اقدامى نكرده است . اكنون صاحبان پول ، پول خود را طلب مىكنند ولى او مىگويد شما حقّ مطالبه نداريد ، من وكيل حاكم شرع هستم و خودم مىدانم چه كنم آيا نماز خواندن پشت سر اين عالم جايز است ؟\r\nجواب : اگر وجوه مزبور را به عنوان سهم مبارك امام ( عليه السلام ) داده‌اند ، او بايد با نظر مجتهد يا نماينده او عمل كند و اگر به عنوان تبرع بوده بايد نظر مردم را تأمين كند .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nسؤال 258 - نماز كسانى كه به هنگام انعقاد نماز جماعت در محلّ اقامه جماعت به صورت فرادى مىخوانند چه حكمى دارد ؟\r\nجواب : هرگاه هتك امام جماعت مسجد شود اشكال دارد .\r\nسؤال 259 - اگر امام جماعت بعد از نماز بفهمد كه به علّتى نمازش باطل بوده آيا لازم است كه به مأمومين اطّلاع بدهد تا آنان نماز خود را اعاده كنند ؟\r\nجواب : لازم نيست .\r\nسؤال 260 - آيا شركت بانوان در نمازهاى جماعت يوميّه كراهت دارد ؟\r\nجواب : در شرايط فعلى شركت آنها بهتر و گاهى لازم است .\r\nسؤال 261 - كسى كه نماز ايستاده مىخواند و ركوع را به طور معمولى انجام مىدهد اما براى سجده روى صندلى مىنشيند و روى ميز مهر مىگذارد و سجده مىكند ، آيا چنين كسى مىتواند امام جماعت بشود ؟\r\nجواب : احتياط واجب در ترك آن است .\r\nسؤال 262 - اگر انسان شك كند كه قرائت امام جماعت مطابق فتواى مرجع او مىباشد آيا مىتواند اقتدا كند ؟ و در صورت جواز اقتدا ؛ آيا اعاده نماز به عنوان احتياط لازم است ؟\r\nجواب : تا زمانى كه يقين به خلاف نداريد اقتدا جايز است و اعاده نماز احتياطاً لازم نيست .\r\nسؤال 263 - اگر در مسجد جامع شهرى نماز جماعت برگزار گردد و عدّه قليلى در هنگام اقامه نماز جماعت به قصد تضعيف ، تشكيل نماز فرادى بدهند نمازشان چه حكمى دارد ؟\r\nجواب : نمازشان اشكال دارد .\r\nسؤال 264 - در صف اوّل نماز سه نفر كه لباسشان نجس است ، نماز مىخوانند آيا اتصال سمت راست خود را به هم مىزنند ؟\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nجواب : هرگاه شخصى نداند لباس يا بدن او نجس است و نماز بخواند نماز او صحيح است و اتّصال برقرار مىباشد .\r\nسؤال 265 - مردم روستا به اين جانب پيشنهاد امامت جماعت را مىنمايند كه در صورت نبودن روحانى نماز جماعت برقرار باشد و روحانيون محترم هم كه براى تبليغ به اين روستا تشريف مىآورند نيز پيشنهاد نموده‌اند ولى بنده به واسطه ضعيف بودن ديد چشمم احتياط مىكنم ، چنانچه اجازه فرماييد اين مسئوليّت را به عهده مىگيرم .\r\nجواب : در صورتى كه مردم به عدالت شما عقيده دارند و قرائت شما صحيح است و روحانى براى اقامه جماعت حضور ندارد مىتوانيد امام جماعت شويد .\r\n\r\nنماز جمعه و عيدين\r\nسؤال 266 - اگر مسافر با طهارت فقط دو خطبه نماز جمعه را استماع كند آيا از دو ركعت ظهر كفايت مىكند و اصولا آيا مسافر مىتواند در نماز جمعه شركت كند ؟\r\nجواب : مسافر مىتواند در نماز جمعه شركت كند و نماز او مجزى است ولى تنها استماع دو خطبه كافى نيست و بايد دو ركعت نماز جمعه را بخواند .\r\nسؤال 267 - در بعضى مناطق خطبه‌هاى نماز جمعه را پيش از اذان مىخوانند در اين صورت آيا بازهم شركت در نماز جمعه واجب تخييرى است و اگر كسى در نماز جمعه شركت كند نماز ظهر را نيز بايد بخواند ؟\r\nجواب : در فرض مسأله احتياط آن است كه نماز ظهر را هم بخواند .\r\nسؤال 268 - مسافتى كه بين دو نماز جمعه معتبر است آيا از راهى كه مردم رفت و آمد مىكنند محاسبه مىشود و يا اينكه از راه هوايى محاسبه مىشود ، دليل بر اين مسأله چيست ؟\r\nجواب : معيار راه زمينى است و دليل بر اين مطلب انصراف اطلاقات به راه\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nعادى و معمولى است مخصوصاً كه راه مستقيم هوايى از راه عادى كه مردم رفت و آمد مىكنند معمولا كوتاهتر است و اگر مدار بر راه مستقيم بود بايد در روايات به آن تصريح مىشد .\r\nسؤال 269 - آيا اقتدا به نماز عصر امام جمعه صحيح است ؟\r\nجواب : اشكالى ندارد .\r\nسؤال 270 - آيا شركت بانوان در نماز جمعه كراهت دارد ؟\r\nجواب : شركت آنها در نماز جمعه با توجه به عناوين ثانويه در عصر و زمان ما اولى است .\r\nسؤال 271 - آيا نماز عيد را مىتوان به جماعت در دو مكان انجام داد ؟\r\nجواب : مشكل است ، ولى در نمازهاى يوميّه دو بار با دو گروه مختلف مىتوان خواند .\r\n\r\nمسائل متفرّقه نماز\r\nسؤال 272 - آيا سلامهاى سه‌گانه‌اى كه نمازگزاران بعد از نماز مىخوانند نصّ خاصّى دارد ؟\r\nجواب : سلامهاى سه‌گانه‌اى كه به سه طرف خوانده مىشود دليل خاصّى ندارد ولى به نيّت اوامر مطلقه زيارت مانعى ندارد .\r\nسؤال 273 - آيا مىتوان نماز فريضه را به صورت تعليمى خواند ؟\r\nجواب : هرگاه قصد قربت داشته باشد مانعى ندارد .\r\nسؤال 274 - نيم ساعت مانده به اذان صبح و من تاكنون مشغول مطالعه بوده ام . يقين دارم اگر بخوابم نما صبح قضا مىشود . در چنين فرصتى خوابيدن براى شخص بنده چه حكمى دارد ؟ آيا مى توانبه مسأله شخص جنب قبل از اذان صبح ماه مبارك رمضان تشبيه كرد ؟\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nجواب : خوابيدن با علم به اينكه نماز قضا مىشود اشكال ندارد ولى تا ممكن است اين كار را انجام ندهد .\r\nسؤال 275 - چنانچه فرد مسلمانى در مأموريتهاى فضايى به خارج از جوّ كره زمين برود با توجّه به اينكه در خلأ قرار گرفته و هيچ ايستايى و سكونى نمىتواند داشته باشد و نمىتواند وضو بسازد ، زيرا آب نيز در آنجا به حالت معلّق مىباشد و همچنين به واسطه حساسيّت دستگاههاى فضاپيما كوچكترين ذرّه غبارى نيست كه حتّى بتواند تيمّم كند و اگر باشد آن هم معلّق است و حتّى برايش افق معنا ندارد و قبله‌اى نيست ، تكليف وى چه مىباشد ؟\r\nجواب : نماز خود را به همان حالت بخواند و اگر مدّت كوتاه است احتياطاً بعداً قضا كند و اگر مدّت طولانى است قضا ندارد .\r\nسؤال 276 - نظر شما در مورد سن و شرايط بلوغ دختران و تكاليف شرعى آنها چيست ؟\r\nجواب : دختران پس از تمام شدن 9 سال قمرى بالغ مىشوند ولى اگر نتوانند بعضى از وظايف را مانند روزه بر اثر ضعف انجام دهند از آنها ساقط مىشود و به جاى آن براى هر روز يك مد طعام ( تقريبا 750 گرم گندم يا مانند آن ) به فقير مىدهند .\r\nسؤال 277 - شخصى كه به طريقى يا براى سفر يا به عنوان كارى كه ايجاب كرده است به قطب سفر كرده و مدّت مديدى را قصد اقامت كرده ( قابل توجّه اينكه در قطب شش ماه روز و شش ماه شب مىباشد ) با توجّه به اين مطلب نماز و روزه و قبله اين شخص چگونه مىباشد ؟ حال اگر شخصى قصد سفر كره ماه را داشته باشد نماز و روزه و قبله او در طول راه ( و داخل سفينه ) و در روى كره ماه چگونه مىباشد ؟\r\nجواب : بايد مطابق مناطق معتدله عمل كند شرح اين مطلب را در كتاب نماز و\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nروزه در قطبين نوشته‌ايم امّا قبله در مناطق قطبى مشكل ندارد ، به سمتى مىايستد كه نزديكترين فاصله را با مكه داشته باشد و از اينجا حكم نماز و روزه در سفرهاى فضايى روشن مىشود و قبله مسافران فضا آن سمت است كه زمين و امتداد آن در آسمان قرار دارد .\r\nسؤال 278 - تبعيّت از مديران تارك الصلاة چگونه است ؟\r\nجواب : تبعيت از دستورات نامشروع آنها جايز نيست ولى از دستورات صحيح و مشروع آنها بايد تبعيّت كرد و بايد افرادى را در رأس كارهاى جامعه اسلامى بگذارند كه ملتزم به احكام شرع باشند .\r\nسؤال 279 - كسى كه مىداند يا احتمال قوى مىدهد كه به جهت شب‌نشينى و يا مطالعه و غيره نماز صبحش قضا مىشود آيا شرعاً براى شب‌نشينى يا مطالعه مجاز است ؟\r\nجواب : اين كار بر خلاف احتياط است و اگر موجب وهن نماز شود حرام مىباشد .\r\nسؤال 280 - دعا كردن به زبان غير عربى و به غير ادعيّه مأثوره در قنوت نماز چه حكمى دارد ؟\r\nجواب : به زبان غير عربى اشكال دارد و خواندن هر دعايى كه مضمون صحيحى داشته باشد در قنوت اشكالى ندارد .\r\nسؤال 281 - برخى از دانشجويان عقيده دارند از آنجا كه حكم مصافحه بعد از نماز در احاديث نيامده است اين كار بدعت محسوب مىشود و بايد ترك كرد و از طرفى در صورت ترك مصافحه بعد از نماز اهداف خاصّ نماز جماعت آن چنان كه شايسته است به اجرا در نمىآيد حال تمنّا دارد حكم مصافحه بعد از نماز را بيان بفرماييد ؟\r\nجواب : بدعت آن است كه چيزى را به قصد جزئيّت در دين انجام دهد و يا در\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nعمل معرّف چنين مطلبى باشد بنابراين اگر مصافحه را به نيّت مطلوبيّت مطلقى كه دارد انجام دهند و گاهى نيز آن را ترك كنند اشكالى حاصل نمىشود .\r\nسؤال 282 - آيا كسى كه قادر به اصلاح قرائت نيست ولى در صورت مراجعه به گفتار درمانى به احتمال قوى موفّق به اصلاح مىگردد آيا اين درمان برايش واجب خواهد بود ؟\r\nجواب : احتياط آن است كه درمان كند .\r\nسؤال 283 - آيا بستن چشمان در نماز جهت تواضع و تمركز حواس جايز است ؟\r\nجواب : بستن چشمها در نماز مكروه است ولى اگر راه حضور قلب منحصر به آن گردد مستحب بودن آن بعيد نيست .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n\r\nفصل يازدهم : احكام روزه\r\n\r\nمبطلات روزه\r\nسؤال 284 - آيا فرو بردن وسايل غير خوراكى ( مانند وسايل معاينات پزشكى ) در دهان به هنگام روزه باعث بطلان روزه مىگردد ؟\r\nجواب : موجب بطلان روزه نمىشود مگر اينكه آلوده به آب دهان شود و آن را بيرون آورد و سپس وارد دهان كند و رطوبت آن ابزار به قدرى باشد كه در آب دهان مستهلك نشود و آن را فرو برد .\r\nسؤال 285 - فردى مبتلا به نفس تنگى شديد است و از يك نوع وسيله طبّى استفاده مىنمايد كه با فشار دادن سوزن آن داروى مايع به صورت پودر گاز از راه دهان به ريه‌ها پاشيده مىشود باعث تسكين مىگردد ( اين عمل چندين بار در روز تكرار مىگردد ) آيا مىتواند با وجود استفاده از اين وسيله روزه‌دار هم باشد با توجّه به اين كه بدون استفاده از اين دستگاه روزه گرفتن مشقّتى غير قابل تحمل دارد ؟\r\nجواب : اگر به صورت گاز رقيق وارد بدن مىشود مانعى ندارد و روزه‌اش صحيح است و ما نمونه‌هاى معمول آن را ديده‌ايم اشكالى ندارد .\r\nسؤال 286 - آيا فرو بردن چرك گلو باعث باطل شدن روزه مىگردد ؟\r\nجواب : اگر به فضاى دهان وارد نشود يا بدون اختيار فرو رود مانعى ندارد .\r\nسؤال 287 - آيا فرو بردن اخلاط سينه موجب ابطال روزه مىشود ؟\r\nجواب : اگر به فضاى دهان نرسد موجب ابطال نيست .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nسؤال 288 - آيا در بيدار شدن جنب در شب ماه مبارك رمضان مختصر بيدارى كافى است ( مثلا ساعت زنگ بزند و او مست خواب بوده فوراً زنگ ساعت را خاموش كرده و خوابيده است ) ؟\r\nجواب : اين مقدار كافى نيست .\r\n\r\nاحكام روزه قضا و كفّاره\r\nسؤال 289 - آيا شخصى كه احتمال مىدهد روزه قضا دارد مىتواند روزه مستحبى بگيرد و اگر براى روزه مستحبى مانند اعتكاف نذر كند چطور ؟\r\nجواب : اشكالى ندارد .\r\nسؤال 290 - آيا با اجازه فقها ( دام بقائهم ) و يا مأذونين از طرف آنها مىتوان كفّارات غير عمدى روزه را در حوايج عمومى فقرا ( غير از اطعام ) صرف نمود ؟\r\nجواب : مصرف آن فقط اطعام است .\r\nسؤال 291 - قيمت كفاره روزه ماه رمضان كه به عذر شرعى مثل مرض و غير آن افطار شده است چقدر است ؟ و آيا معيار قيمت شهرى است كه در آن زندگى مىكنيم يا معيار 750 گرم گندم يا خرما يا نان است بدون در نظر گرفتن شهرى كه در آن هستيم ؟\r\nجواب : ملاك قيمت شهرى است كه كفّاره در آن پرداخت مىشود و مقدار آن 750 گرم است ولى قيمت آن را مىتوانيد به شخص مستحق بدهيد به شرط اين كه اطمينان داشته باشيد مصرف نان مىكند .\r\nسؤال 292 - آيا مىتوانم كفّاره قضاى روزه ماه رمضان را به برادرم كه قصد ازدواج دارد و براى اين امر به آن نيازمند است بپردازم ؟\r\nجواب : احتياط آن است كه فقط مصرف نان شود .\r\nسؤال 293 - بنده الآن حدود 22 سال دارم و تقريبا از 4 سال پيش تمامى\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nروزه‌هايم را گرفته‌ام ولى قبل از آن چند روزى از روزه‌هايم را به دلايلى نگرفته‌ام و نمىدانم كه تعداد آن روزها چقدر بوده است وظيفه من چيست ؟\r\nجواب : همان مقدار كه يقين داريد روزه نگرفته‌ايد قضا كنيد و اگر روزه نگرفتن عمدى بوده كفّاره نيز واجب است مگر اينكه جاهل به مسائل روزه بوده‌ايد .\r\nسؤال 294 - تكليف شخصى كه روزه‌هاى زيادى را افطار كرده است چيست ؟\r\nجواب : تا آنجا كه بتواند روزه‌هاى گذشته را قضا كند و نسبت به كفّاره آنها مطابق مسأله 1401 و 1402 توضيح المسائل ما عمل كند و هر چه توانايى ندارد از او ساقط است .\r\nسؤال 295 - كسى كه فقط 28 روز از ماه رمضان را درك بكند چون كه در اوّل ماه مبارك در ايران است و آخر ماه مبارك در يك كشور عربى است كه ماه شوّال يك روز زودتر ديده مىشود و لهذا 28 روز را درك كرده است آيا قضاى يك روز بر او واجب است يا هيچ قضا لازم نيست ؟\r\nجواب : قضاى يك روز بر او واجب نيست ولى احتياط مستحب است .\r\nسؤال 296 - دادن كفّاره به واجب النّفقه جايز است ؟\r\nجواب : احتياط آن است كه كفّاره را مطلقاً به واجب النّفقه ندهد .\r\nسؤال 297 - وظيفه خانمى كه سال اوّل تكليف روزه‌اش را خورده است چيست ؟ و اگر بايد قضا كند چگونه قضا نمايد ؟\r\nجواب : كفّاره ندارد خواه جاهل مقصر بوده يا قاصر ولى اگر عمداً و عالماً روزه نگرفته كفّاره دارد و در تمام صور مسأله ، قضا لازم است .\r\nسؤال 298 - شخصى چند روز از ماه رمضان را عمداً افطار كرده است امّا تعداد دقيق آن را نمىداند وظيفه او چيست ؟\r\nجواب : به مقدارى كه يقين دارد ، روزه‌هايى را كه خورده بايد هم قضا كند و هم براى هر روز كفّاره بدهد و چنانچه بار او سنگين شود و نتواند ، مطابق آنچه در\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nمسأله 1402 توضيح المسائل گفته‌ايم عمل كند .\r\nسؤال 299 - آيا افطار روزه استيجارى بعد از ظهر جايز است ؟\r\nجواب : مانعى ندارد .\r\nسؤال 300 - اين جانب مقلد امام خمينى ( رحمه الله ) بوده‌ام و به فتواى حضرتعالى بر تقليد از ايشان باقى هستم ، ايشان در باب روزه مستحبى مىفرمايد اگر سبب اذيّت پدر و مادر و جدّ شود جايز نيست با توجّه به اين مطلب كه اين جانب قادر به ازدواج نمىباشم و گرفتن روزه مستحبى را تنها راه جلوگيرى از فعل حرام يافته‌ام و از طرفى هم پدر و مادرم راضى به گرفتن روزه مستحبى توسط من نمىگردند و نمىتوانم آنان را به اين امر راضى كنم آيا با وجود چنين شرايطى مىتوان بدون در نظر گرفتن رضايت پدر و مادر روزه گرفت ؟\r\nجواب : در فرض مسأله گرفتن روزه مستحبى براى شما جايز است ولى سعى كنيد رضايت آنها را تا آنجا كه مىتوانيد جلب كنيد .\r\nسؤال 301 - چنانچه دكتر مريض را از روزه گرفتن منع كند ( با توجّه به اينكه بعضى از دكترها نسبت به مسائل شرعى بىاطّلاع هستند ) آيا نظريّه او در اين مورد قابل قبول است ؟\r\nجواب : اگر دكتر مورد اطمينان باشد نظريّه او قابل قبول است .\r\n\r\nاحكام رؤيت هلال\r\nسؤال 302 - اگر اوّل ماه شوّال در مشهد رؤيت شود كه با افغانستان نيم الى يك ساعت تفاوت افق دارد آيا اوّل ماه در افغانستان هم ثابت مىشود ؟\r\nجواب : كافى نيست .\r\nسؤال 303 - در شهرى كه اكثريّت با اهل سنّت است و شيعه‌ها در اقليّت هستند اگر در عيد قربان و عيد فطر قطع به خلاف نداشته باشيم آيا مىتوانيم با آنها عيد\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nبگيريم و اگر در نجف اشرف ماه را ديده باشند و بيست و نه روز روزه گرفته‌اند ولى در استانبول ديده نشده و سنّىها سى روز روزه مىگيرند و يك روز بعد از نجف عيد مىنمايند وظيفه ما شيعه‌ها چيست ؟\r\nجواب : اگر موازين تقيّه وجود داشته باشد مىتوانيد با آنها عيد كنيد و اگر ماه در نجف ثابت شود براى استانبول كافى است .\r\nسؤال 304 - اگر هلال ماه رمضان در شهرى ديده شود آيا براى شهرهاى ديگرى كه افق آنها يك يا دو ساعت فرق دارد اوّل ماه ثابت مىشود ؟\r\nجواب : اگر شهرى كه ماه در آن ديده شده نسبت به شهر مورد بحث غربى باشد ماه ثابت نمىشود و اگر شرقى باشد ثابت مىشود .\r\n\r\n","description":"","footnote":"","page_name":" 97 ","page_number":97},
  {"content":"\r\n . \r\n","description":"","footnote":"","page_name":" 98 ","page_number":98},
  {"content":"\r\n\r\n\r\nفصل دوازدهم : احكام خمس\r\n\r\nارباح مكاسب\r\nسؤال 305 - آيا هديه خمس دارد ؟\r\nجواب : بنابر احتياط واجب خمس به آن تعلّق مىگيرد .\r\nسؤال 306 - اگر خانمى داراى طلاى ساخته شده براى زينت باشد و بعضى از آن هديه باشد و سال بر آن بگذرد ، آيا خمس دارد ؟\r\nجواب : چنانچه زينت آلات مزبور مورد نياز يا جزء شئون او بوده باشد خمس ندارد .\r\nسؤال 307 - آيا هبه پدر به فرزند نابالغ خمس دارد ؟\r\nجواب : احتياط واجب آن است كه اگر پدرى به فرزند نابالغ خود چيزى ببخشد فرزند پس از بلوغ خمس آن را بپردازد .\r\nسؤال 308 - علما مىگويند انسان بايد حساب سال داشته باشد ، اگر كسى درآمد او كمتر از مخارجش باشد بازهم واجب است حساب سال داشته باشد ؟\r\nجواب : منظور علما نيز كسى است كه درآمد اضافى و پس‌انداز داشته باشد نه كسى كه درآمد اضافى و پس‌اندازى نداشته باشد .\r\nسؤال 309 - آيا خمس به حقوق بازنشستگى تعلق مىگيرد ؟\r\nجواب : پولى كه از دولت بعد از بازنشستگى دريافت مىكند درآمد همال سال محسوب مىشود و اگر از مخارج آن سال اضافه باشد خمس دارد .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nسؤال 310 - آيا باغى كه با پول مخمّس خريده شده خمس دارد ؟\r\nجواب : باغ مزبور خمس ندارد ولى ميوه‌ها خمس دارد و نسبت به قيمت اضافى در موقع فروش بايد خمس آن را بپردازد .\r\nسؤال 311 - شخصى مقدارى پس‌انداز دارد كه حاصل وام ، حقوق و اضافه كارى است آيا خمس دارد ؟\r\nجواب : آنچه وام بوده و اقساط آن را نپرداخته خمس ندارد و امّا آنچه به عنوان حقوق و اضافه كار گرفته يا وامى كه اقساط آن را پرداخته خمس دارد .\r\nسؤال 312 - آيا سپرده‌هاى بلند مدّت بانكها كه توسط بانك در گردش كارى مىباشد مشمول خمس مىشود ؟\r\nجواب : چنانچه خمس آن را نپرداخته باشد بايد بپردازد .\r\nسؤال 313 - آيا خانه‌اى كه پدرم به من بخشيده و خود نيز مقدارى خرج آن كرده‌ام متعلّق خمس است ؟\r\nجواب : چنانچه خانه‌اى كه پدر به شما بخشيده مورد نياز براى سكونت بوده است خمس ندارد ولى احتياط اين است كه خمس مبلغى را كه كار كرده بوديد بپردازيد ، نسبت به كار پدرتان نيز حمل بر صحت كنيد و بگوييد ان شاء اللّه كارش درست بوده است .\r\nسؤال 314 - آيا به پول حاصل از فروش زمين و وسايل زندگى و طلاجات خمس تعلق مىگيرد ؟\r\nجواب : چنانچه زمين مورد نياز براى منزل مسكونى بوده حتّى بعد از فروشش خمس ندارد و آنچه از طريق فروش وسايل زندگى و طلا و امثال آن بوده آن هم خمس ندارد .\r\nسؤال 315 - آيا حيوانات اهلى چون گاو و گوسفند خمس دارند ؟\r\nجواب : چنانچه از شير و پشم آنها و مانند آن براى مصارف شخصى استفاده\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nمىكنند خمس ندارد اگر تنها براى كود زراعت و خرد كردن خرمن است حكم سرمايه و ابزار كار دارد و همچنين اگر از آنها به عنوان بهره‌بردارى كسبى استفاده مىكنند .\r\nسؤال 316 - در جلسات ترحيم و هفته و چهلم ، گلهاى گران قيمتى به صورت تاج گل به اين مجالس مىبرند كه اين گلها پس از مدّتى به سطل زباله ريخته مىشود اوّل اين كه آيا بردن چنين گلهاى گرانى از مصاديق اسراف مىباشد و دوّم اين كه آيا خمس دارد ؟\r\nجواب : اگر قيمت زيادى براى آن مىپردازند بعيد نيست كه مصداق اسراف و مشمول خمس باشد مگر اينكه براى امر مهمّى تهيّه شود .\r\nسؤال 317 - آيا بر هيزمهايى كه براى سوخت و مصارف ديگر ذخيره مىشود خمس تعلّق مىگيرد ؟\r\nجواب : آنچه براى مصارف سوخت و ساير مصارف آن سال است خمس ندارد و آنچه براى سالهاى آينده است خمس دارد .\r\nسؤال 318 - آيا پولى كه به عنوان ديه خون گرفته شده با گذشت سال خمس به آن تعلق مىگيرد ؟\r\nجواب : ديه خمس ندارد .\r\nسؤال 319 - اگر شخصى چهار ماه قبل از اينكه حساب سالش برسد پولى را كه كار كرده به شخصى قرض بدهد و بعد از دو سال شخص قرض‌گيرنده پول را بپردازد آيا مدّت دوسالى كه بر اين پول گذشته ، خمس به اين پول تعلّق مىگيرد ؟\r\nجواب : بعد از وصول طلب بايد خمس آن را داد .\r\nسؤال 320 - شخصى بيست سال قبل سرقفلى مغازه‌اى را به مبلغ صد هزار تومان خريده و خمس آن را پرداخته است اينك آن را به مبلغ پانزده ميليون تومان فروخته ، با توجّه به تورم و پايين آمدن ارزش پول آيا خمس به آن تعلّق مىگيرد ؟\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nجواب : به مازاد يك صد هزار تومان خمس تعلّق مىگيرد .\r\nسؤال 321 - مردم بلتستان براى مؤونه خودشان درخت مثمر و غير مثمر مىكارند و بعد از رسيدن زمان قطع درخت غير مثمر شاخه‌هاى آن را قطع مىكنند و براى مؤونه خودشان و عيالات و . . . استفاده مىكنند و اصلش را مىگذارند باز همين طور دو سال سه سال و گاهى بيشتر از اين مىماند بعد شاخه‌ها را باز قطع مىكنند و خرج مىكنند و از ميوه درخت مثمر براى مخارج استفاده مىكنند آيا بر اينها خمس تعلّق مىگيرد و بنابر تعلّق به چه كيفيت بايد ادا شود ؟\r\nجواب : هرگاه غرض از كاشت درختان تأمين مصارف شخصى باشد خمس ندارد و اگر براى كسب و كار و تجارت باشد خمس دارد .\r\nسؤال 322 - مردم بلتستان حيوانات را هم براى مؤونه نگهدارى مىكنند و اگر حيوانات در خانه نباشند برى زراعت كود لازم است و شير و روغن و گوشت براى خوردن و مو و پشم آنها براى لباس و فرش و غيره استفاده مىكنند و هكذا لوازمات خانه را عموماً از حيوانات تهيّه مىكنند آيا اين حيوانات خمس دارند ؟ و اگر دارند طريقش را بيان فرماييد .\r\nجواب : مانند مسأله سابق است .\r\nسؤال 323 - ابتداى عمل ، چه درخت باشد و چه حيوان ، قصد تجارت ندارد بلكه قصد مؤونه دارد و گاهى نه قصد مؤونه دارد و نه قصد تجارت بلكه مطلق مىگذارد و بعد از به دست آوردن ثمره و رشد و . . . هم تجارت و هم در خرج مؤونه استعمال مىكنند اينجا درباره خمس چه حكم مىفرماييد ؟\r\nجواب : نسبت به مقدار مورد نياز براى مؤونه و مصارف شخصى خمس ندارد و نسبت به مازاد آن خمس دارد .\r\nسؤال 324 - طلّاب در حال تحصيل در حوزه علميّه كتابهاى تاريخى و . . . آنچه لوازم خودشان هست مىخرند و اگر نخرند بعداً نمىتوانند تهيّه كنند يا مثلا خيلى\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nگران مىشود به هر حال بعداً مشكلاتى به وجود مىآيد لذا حتّى الإمكان كوشش مىكنند كه ارزانتر بخرند امّا همه را الآن نمىتوانند مطالعه كنند لااقل يك سال يا دو سال بدون مطالعه مىماند ، آيا خمس دارد ؟ اگر دارد قيمت زمان خريد را حساب كند يا قيمت روز را ؟\r\nجواب : آنچه مورد نياز نبوده خمس دارد و ملاك قيمت امروز است .\r\nسؤال 325 - در بعضى مناطق سردسير به علّت كمبود نفت و مانند آن ، از هيزم استفاده مىكنند به همين منظور درختانى مىكارند كه از شاخه‌هاى آنها براى سوخت استفاده كنند مردم اين مناطق خمس هيزمهايى كه از سال اضافه مىآيد را مىپردازند آيا اين كار صحيح است ؟\r\nجواب : اشكالى ندارد ، بلكه لازم است .\r\nسؤال 326 - طلبه‌اى از پدرش خانه‌اى را به ارث برده است كه متعلّق خمس است در حالى كه اين طلبه قادر به پرداخت خمس نيست و بدهكار نيز هست چه كار كند كه تصرّفش در اين خانه جايز باشد ؟\r\nجواب : مىتواند به حاكم شرع مراجعه كند و چنانچه مستحقّ گرفتن خمس باشد با او دستگردان نمايد .\r\nسؤال 327 - زمينى در حدود سى سال قبل جهت تأمين مسكن مجّاناً به گروهى از فرهنگيان واگذار شد ، ولى چون موقعيّت زمين مذكور جهت تهيه مسكن تا سالها بعد اجازه نمىداد كه در آن ساختمان مسكونى به وجود آيد ناچار پس از چندين سال اقدام به خريد منزل نموده‌اند اكنون زمين مذكور چنانچه به فروش برسد يا تبديل به ساختمان شود وجهى كه از بابت فروش زمين مذكور عايد مىگردد مشمول پرداخت خمس مىگردد ؟\r\nجواب : احتياط واجب آن است كه خمس آن پرداخت شود .\r\nسؤال 328 - كسى كه سال خمس او در پايان اسفند ماه بوده است اگر در نيمه\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nاسفند فوت كرد آيا بر وجوه باقيمانده وى كه به عنوان ارث باقيمانده و مربوط به يازده ماه و نيم ( 5 / 11 ماه ) ، سال قبل مىباشد خمس تعلق مىگيرد ؟ و همچنين اين مرحومه قالى كهنه خود را تبديل به يك قاليچه به قيمت ( 25000 تومان ) نموده بوده كه زير پا انداخته نشده آيا به قيمت اين فرش خمس تعلّق مىگيرد ؟\r\nجواب : به درآمد آن سال خمس تعلّق مىگيرد ولى قاليچه اگر مورد نياز بوده خمس ندارد .\r\nسؤال 329 - اگر ميّتى تعداد 171 رأس گوسفند داشته باشد آيا خمس به آنها تعلّق مىگيرد يا زكات ؟ در صورتى كه گوسفند سرمايه ميّت بوده است ؟\r\nجواب : در صورتى كه شرايط زكات در آنها بوده اوّل بايد زكات گوسفندان را بدهد و چنانچه در آخر سال چيزى از مخارج سال اضافه بماند بايد خمس آن را نيز بپردازد .\r\nسؤال 330 - در منطقه ما بعضى از خانواده‌ها داراى حدود 100 الى 200 رأس گوسفند هستند كه به وسيله آنها امرار معاش مىكنند مستدعى است صورت‌هاى مسأله را در رابطه با خمس اين گوسفندان بيان فرماييد ؟\r\nجواب : خمس به سرمايه تعلّق مىگيرد و آنچه نوشته‌ايد شكل سرمايه دارد ، ولى اگر با كمتر از آن مقدار سرمايه ، زندگى او اداره نشود از خمس معاف است .\r\nسؤال 331 - اگر كاسبى در سال گذشته يك تن آلومينيوم به ارزش سيصد و پنجاه هزار تومان سرمايه‌اش بوده و خمس آن را حساب كرده و پرداخته باشد ، ولى اكنون ارزش هر تن آلومينيوم حدود يك ميليون تومان است در صورتى كه مقدار تغيير نكرده است ولى قيمت آن ششصد و پنجاه هزار تومان بيشتر از سال قبل است با توجّه به اينكه سودى در كار نيست و اين كار اگر دو يا سه سال تكرار شود ديگر سرمايه‌اى باقى نمىماند كه كاسب بتواند كار خود را ادامه دهد .\r\nالف ) نظر جنابعالى در اين مورد چيست ؟\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nب ) اگر كسى يك پنجم اصل سرمايه را ( نه قيمت آن را ) به صورت خمس بدهد سال بعد مىتواند مقدار را ملاك قرار دهد ؟\r\nجواب : الف ) افزايش قيمت بازار موجب خمس است ولى اگر به جايى برسد كه سرمايه او براى اداره زندگيش بعد از دادن خمس كافى نباشد از دادن خمس معاف است .\r\nب ) ملاك قيمت است نه مقدار .\r\nسؤال 332 - مبناى سال خمس كارمند اوّلين حقوق دريافتى است يا زمان ديگر ، سال شمسى مورد نظر است يا قمرى ؟\r\nجواب : مبدأ آن ، اوّلين درآمد است سال قمرى و شمسى هر دو جايز است .\r\nسؤال 333 - آيا مردم مىتوانند مالياتى كه به دولت اسلامى پرداخت مىنمايند را بابت خمس حساب نمايند ؟\r\nجواب : ماليات شبيه ساير هزينه‌هاست و جزء هزينه سال محسوب مىشود و بابت خمس محسوب نمىشود .\r\nسؤال 334 - خانه مسكونى را كه زمانى با مقدار كم خريده‌ام اكنون قيمت آن زياده شده است آيا مازاد قيمت آن خمس دارد ؟\r\nجواب : خانه مسكونى هر اندازه هم قيمتش بالا برود خمس ندارد\r\nسؤال 335 - از طرف بنياد شهيد حقوقى به خانواده محترم شهدا پرداخت مىشود و عدّه‌اى از خانواده‌ها هزينه زندگيشان از سوى ديگر تأمين مىشود سؤال اين است كه به اين حقوقى كه از بنياد مىگيرند خمس تعلق مىگيرد ؟\r\nجواب : بنابر احتياط لازم در سر سال خمس زيادى را بدهند .\r\nسؤال 336 - در شهر ما اكثر خانمها قالىباف هستند و در كنار خانه‌دارى فرش نيز مىبافند ولى معمولا خريد لوازم فرش و همچنين فروش فرش و تصرّف در پولش به عهده شوهر است و از آنجا كه بافتن اين فرشها چند سال طول مىكشد تا تمام\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nشود افراد سر سال خود چگونه حساب كنند ؟ و اگر بعد از چند سال كه فروخت و موقع وصول پول آن در سال بعد باشد بفرماييد جزء درآمد سالى كه پول را وصول مىكند حساب مىشود يا به مجرّد اين كه پول را وصول كرد بايد خمس آن را پرداخت كند ؟\r\nجواب : فرش هنگامى كه آماده فروختن شد جزء درآمد آن سال محسوب مىشود كه با گذشت سال خمسى اگر چيزى اضافه بماند بايد خمس آن را بپردازد .\r\nسؤال 337 - اين جانب بدون داشتن خانه شخصى رنج مىبرم و بدون وام قدرت خريد خانه ندارم فلذا با دريافت وام دولتى ( و يا شخصى ) خانه‌اى خريده‌ام با اين حال اوّل اين كه در مبدأ سال خمسى كه دارم به مازاد بر ما يحتاج كه خواهم داشت خمس تعلق مىگيرد يا نه و دوّم اين كه به هنگام پرداخت اقساط بانكى و يا شخصى تخميس قسطها را واجب مىدانيد ؟\r\nجواب : تخميس قسطها واجب نيست امّا زايد بر قسطها اگر داشته باشيد خمس دارد .\r\nسؤال 338 - كسانى كه تاكنون خمس نداده‌اند آيا تنها پول نقد آنها محاسبه مىشود يا ضروريات زندگى نيز محاسبه مىشود و يا بايد مصالحه شود ؟\r\nجواب : تمام اموالشان را بايد حساب كنند و نسبت به ضروريات و وسايل زندگى با حاكم شرع مصالحه نمايند .\r\nسؤال 339 - اگر ارثيه‌اى را كه متعلّق خمس نيست بفروشند و تبديل به نقد كنند آيا بعد از تبديل مشمول خمس خواهد بود ؟\r\nجواب : مشمول خمس نيست .\r\nسؤال 340 - آنچه بعضى از فقها ( رضوان اللّه عليهم ) از جمله امام ( قدس سرّه ) فرموده‌اند كه در هديه خمس نيست آيا تمليك‌هاى كلان اعمّ از زمين و خانه و مغازه و اتومبيل و\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nرا نيز شامل مىشود و يا آنها حساب ديگرى دارند ؟\r\nجواب : فرقى بين هبه كلان و غير كلان نيست ، ولى طبق فتواى ما همه اينها بنابر احتياط واجب خمس دارد .\r\nسؤال 341 - آيا تعيين سال روز خمسى اختصاص به مردها دارد كه به عنوان نان‌آور و مدير خانواده هستند و يا زنان خانه‌دارى كه تحت سرپرستى مردها به سر مىبرند و عايدات جزئى و محقر دارند را نيز شامل مىشود ؟ اگر عايدات آنها نيز متعلّق خمس باشد آيا كيفيت تخميس اموال آنان با مردان متفاوت است يا نه ( توضيح اينكه گويا بعضى از آقايان گفته‌اند زن شوهردار بايد به محض دريافت تخميس كند ) ؟\r\nجواب : هر كس درآمدى زايد بر مخارج دارد بايد سال خمس داشته باشد و بعد از گذشتن سال اموال خود را تخميس كند .\r\nسؤال 342 - شخصى به طور متناوب از درآمدش كه مخلوط از نقد و نسيه و ارثيّه و احياناً مخلوطى هم از پول حرام است براى خود خانه مسكونى و اثاثيه آن را فراهم كرده و از ابتداى تكليف تا اين ساعت تصفيه حساب خمس نكرده است و حال مىخواهد تصفيه كند آيا به اين خانه و اثاثيّه آن خمس تعلّق مىگيرد و يا جزء مئونه سال و مستثناست مضافاً اينكه فرضاً خمس تعلّق بگيرد تخمينى حدود يك ميليون بدهكار مىشود و از عهده پرداخت آن ( چه فعلا و چه به تدريج ) عاجز است چون درآمدى بسيار كم دارد با اين وضع آيا مىتواند با حاكم شرع و يا نماينده او به مبلغى كه قادر به پرداخت باشد مصالحه كند ؟\r\nجواب : در صورتى كه در حال و آينده مطمئنّا قادر به پرداخت نيست مىتواند مصالحه كند .\r\nسؤال 343 - حقير در خريدوفروش عمده سبزى و باربرى با يك ماشين با چند نفر شريك هستم يكى از آنها برادرم هست كه در پرداخت خمس كوتاهى مىكند\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nايشان تصميم به اين كار دارد حتّى يك بار هم انجام داده ولى فعلا چند سال است كه خمس نداده است موقعيّت ما هم طورى است كه كنار زدن او از شراكت نه از نظر فاميلى و نه از نظر وضع شغلى در محل به صلاح ما نيست تكليف من چيست ؟\r\nجواب : ما به شما اجازه مىدهيم كه خمس خود را بدهيد و نسبت به سهم خود تصرّف كنيد و سعى كنيد برادرتان را نيز امر به معروف كنيد .\r\nسؤال 344 - اين جانب ملك موروثى پدرى را فروخته و جهت تحصيل فرزندانم در شهر ، منزلى خريدارى نموده‌ام آيا به پول به دست آمده از فروش ملك ارث پدرى خمس تعلّق مىگيرد و در صورت تعلّق ، آيا مجاز هستم به صوت اقساط بپردازم ؟\r\nجواب : اگر آن ملك بعد از فوت پدر ترقّى نكرده خمس ندارد و اگر ترقّى كرده احتياط واجب آن است كه خمس تفاوت را بدهيد مانعى ندارد به صورت اقساط بپردازيد .\r\n\r\nمصرف خمس\r\nسؤال 345 - كسى كه خود را در معرض خطر دشمنانش مىبيند آيا مىتواند از سهم امام ( عليه السلام ) و ساير وجوهات شرعيّه اسلحه و ابزار جنگى تهيّه نمايد ؟\r\nجواب : با اجازه حاكم شرع يا نماينده او مجاز است .\r\nسؤال 346 - تبديل وجه خمس به اجناس ديگر از قبيل پوشاك و وسايل زندگى و دادن آنها به سادات چگونه است به ويژه هنگامى كه سيّد از پذيرفتن سهم سادات جداً ناراحت مىشود ؟\r\nسؤال 347 - آيا سيادت از طريق مادر به فرزندان او منتقل مىشود ؟\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nجواب : بعضى از احكام سيادت از جمله گرفتن خمس منتقل نمىشود و سبب آن در كتب فقهيّه بيان شده است .\r\nسؤال 348 - آيا سيّد غنى كه مجتهد يا نماينده حاكم شرع نيست مىتواند صرفاً به عنوان سيادت خويش در مواردى كه پيش مىآيد ، با فقراى مؤمنين دستگردان و امهال نمايد ؟\r\nجواب : بدون اجازه مجتهد جامع الشرايط اشكال دارد .\r\nسؤال 349 - آيا لازم است كه هر مقلّدى خمس اموالش را به مرجع تقليد خودش بدهد ؟\r\nجواب : اعطاى خمس به مرجع مقلّد در صورتى لازم است كه معلوم نباشد مجتهدين ديگر در همان مصارفى كه مرجع مقلّد لازم مىداند مصرف مىكنند و نيز در صورتى كه مرجع به عنوان حكم حاكم از مقلّدين خود خمس را طلب كند ، لازم است . در غير اين دو صورت مىتوان به نظر مجتهدين ديگر مصرف كرد .\r\nسؤال 350 - صرف سهم امام در زيارات چگونه است ؟\r\nجواب : اگر جزء شئون اوست و اسراف نيست جايز است .\r\nسؤال 351 - آيا طلّاب مىتوانند از سهم امام ( عليه السلام ) استفاده كنند ؟\r\nجواب : اخذ سهم امام براى آنان با اجازه حاكم شرع در صورتى كه مشغول تحصيل علم مفيد اسلامى هستند جايز است .\r\nسؤال 352 - اگر ميّتى مديون باشد و خمس نيز بدهكار باشد و تركه ، وافى به هر دو نباشد ورثه كدام را مقدّم كنند ؟\r\nجواب : هرگاه مالى كه به آن خمس تعلّق گرفته موجود باشد بايد خمس را مقدم بدارند و اگر آن مال موجود نيست احتياط آن است كه آن مال را ميان هر دو طلبكار تقسيم كنند .\r\nسؤال 353 - آيا تغيير زمان حساب سال جايز است ؟\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nجواب : جلو انداختن حساب سال به هر اندازه هيچ مانعى ندارد ولى تأخير آن جز با اجازه حاكم شرع جايز نيست .\r\nسؤال 354 - اگر سيادت شخصى از طريق خبر دادن يكى از علماى انساب ثابت شود و عدّه زيادى از علما به وثاقت و خبره بودن و عدالت آن عالم شهادت بدهند آيا قول آن عالم حجّت است ؟\r\nجواب : سيادت با شرايط ذكر شده ثابت مىشود .\r\nسؤال 355 - آيا اجازه حاكم شرع در مصرف سهم امام ( عليه السلام ) و سادات لازم است ؟\r\nجواب : در مورد سهم امام ( عليه السلام ) اجازه حاكم شرع واجب است و در مورد سهم سادات بنابر احتياط واجب بايد اجازه گرفت .\r\nسؤال 356 - الف ) اگر شخصى به ديگرى كه مستحقّ خمس است مقدارى پول به عنوان سهم امام ( عليه السلام ) بدهد كه چيز معينى بخرد ولى آن شخص اين پول را صرف خريد چيز مهمترى كه ارزانتر است مىكند آيا اين كار جايز است ؟\r\nب ) اگر شخصى بر اثر شرم و خجالت به نام شخص ديگرى طلب سهم امام كند و خود مصرف كند چه حكمى دارد ؟\r\nجواب : الف ) در مورد سهم مبارك امام ( عليه السلام ) هرگاه مالك مصرف خاصّى را تعيين كند پيروى از او لزومى ندارد و امّا اگر حاكم شرع تعيين كند احتياط رعايت آن است .\r\nب ) هرگاه به نام زيد بگيرد و در مورد عمرو مصرف كند اشكال دارد و اگر براى يك عنوان كلّى بگيرد در هر يك از مصاديق آن صرف شود مانعى ندارد .\r\n\r\nمسائل متفرّقه خمس\r\nسؤال 357 - حكم گنجى كه افراد در زمين خود پيدا مىكنند چيست ؟\r\nجواب : با شرايطى كه در مسأله 1535 توضيح المسائل گفته‌ايم مىتواند آن را\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nتملّك كند و خمس آن را بپردازد .\r\nسؤال 358 - آيا صِرف نيّت باعث جداسازى اموال و پولهايى كه خمس آنها داده شده از غير آنها مىشود ؟ به هر حال راه جداسازى چيست ؟ مخصوصاً اگر در صندوقى يا بانكى باشد .\r\nجواب : نيّت كفايت نمىكند و جداسازى خارجى لازم است يا اينكه مخمّس در حساب مشخصى باشد و غير مخمّس در حساب ديگر .\r\nسؤال 359 - به طورى كه مىدانيم فقهاى اسلام در اصل خمس اتفاق نظر دارند ، ولى در موارد و مصارف آن اختلاف است ، فقهاى اهل سنّت مورد خمس را منحصر به غنايم جنگى دانسته‌اند ولى فقهاى اماميه به سودها و بازيافتها تعميم داده‌اند ، سؤال اين است كه آيا از فقها و علماى طراز اوّل هر دو مذهب كسى يا كسانى هستند كه نظر طرف مقابل را داشته باشند ؟\r\nجواب : ظاهراً مخالف معروفى نيست ، به كتاب خلاف شيخ ، كتاب الزكاة و الخمس ، مسأله 138 مراجعه كنيد .\r\nسؤال 360 - كسى كه حساب سالانه جهت تعيين خمس قرار داده باشد و به منازل كسانى كه وجوه شرعى خود را نمىپردازند به ميهمانى برود و از غذاى آنها استفاده كند يا با آب منزل آنها وضو بگيرد و در منزل آنها نماز به جا آورد چه صورتى دارد ؟\r\nجواب : هرگاه يقين داشته باشد كه مال خمس در آن خانه يا غذا وجود دارد تصرّف در آن جايز نيست مگر اين كه از حاكم شرع اجازه بگيرد .\r\nسؤال 361 - آيا پرداخت عشريّه ، ريشه اسلامى دارد كفايت از خمس مىكند ؟\r\nجواب : عشريّه دراويش ، ريشه اسلامى ندارد و عشريّه در اسلام فقط مربوط به زكات غلّات چهارگانه است به شرط اين كه با آب باران و قنات و مانند آن آبيارى شود .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nسؤال 362 - آيا كسى كه در خانه پدرى زندگى مىكند بايد خمس بدهد ؟\r\nجواب : اگر درآمد اضافى دارد بايد خمس بدهد .\r\n\r\nانفال\r\nسؤال 363 - آيا بر جنگلها حكم ملك ، جارى مىشود و مىتوان مسأله ارث ، وقف ، اجاره و . . . را بر آن مترتّب كرد ؟\r\nجواب : ظاهر اين است كه بر اين گونه جنگلها حكم ملك ، جارى مىشود و مسأله ارث و وقف و اجاره و . . . صحيح است ولى بعد از تشكيل حكومت اسلامى و نهى حكومت از تملّك جنگلها بدون رضايت حكومت نمىتوان اقدام كرد .\r\nسؤال 364 - طبق ظاهر آيات و روايات ، انفال شامل همه دشتها و كوهها و جنگلها و درياها و . . . در سراسر جهان است ؛ امّا در شرايط فعلى كه مرزهاى جغرافيايى بين المللى مورد قبول همه حكومتهاست آيا انفال هم به اين مرزبنديها محدود مىشود ؟\r\nجواب : ظاهر روايات انفال ، بلكه صريح بسيارى از آنها ، شامل تمام منافع روى زمين است ولى پر واضح است كه حاكم اسلامى و ولىّ فقيه مىتواند طبق مصالح مسلمين ضوابط جهانى را ملحوظ دارد .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\n\r\nفصل سيزدهم : احكام زكات\r\n\r\nزكات غلات\r\nسؤال 365 - مقدار زكات گندم آبى و حد نصاب آن را بيان فرماييد .\r\nجواب : زكات آن 201 است ( 5 درصد ) و مقدار نصاب آن مانند ساير موارد 847 كيلوگرم است .\r\nسؤال 366 - معيار قيمت بذرى كه از حاصل كسر مىشود چه زمانى است ؟ روز بذرافشانى يا روز برداشت محصول ؟\r\nجواب : معيار قيمت روز بذرافشانى است ولى به فتواى ما بنابر احتياط واجب نبايد قيمت تخمى را كه براى زراعت پاشيده از حاصل كسر كند ولى مىتوانيد در اين مسأله به مراجع ديگر مراجعه كنيد .\r\n\r\nمستحقّين زكات\r\nسؤال 367 - فقير به چه كسى گفته مىشود ؟\r\nجواب : كسى كه مخارج سال خود را مطابق معمول ندارد فقير است .\r\n\r\nزكات فطره\r\nسؤال 368 - اگر شخصى هنگام غروب شب عيد فطر بيهوش باشد آيا زكات فطره از او ساقط است ؟\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nجواب : بيهوش بودن باعث سقوط زكات فطره نمىشود .\r\nسؤال 369 - زكات فطره سربازى كه نانخور دولت است بر عهده چه كسى است ؟\r\nجواب : بر دولت واجب نيست و اگر فقير است بر خود او نيز واجب نيست ، امّا اگر غنى باشد احتياط آن است كه خودش زكات را بپردازد .\r\n\r\nمسائل متفرّقه زكات\r\nسؤال 370 - آيا پرداخت ماليات در نظام جمهورى اسلامى از وجوه شرعيّه كفايت مىكند ؟\r\nجواب : ماليات مانند ساير هزينه‌هاى كسب‌وكار است و جاى وجوه شرعيّه را نمىگيرد .\r\nسؤال 371 - آيا كارگران كشاورزى كه سهمى از زراعت را به عنوان حق الزّحمه مىگيرند ، موظّف به دادن زكات هستند ؟\r\nجواب : اگر گرفتن سهمى از زراعت در مقابل همه كارهاى كشاورزى باشد ( آن چنان كه در ميان مالك و رعيّت در بلاد ما معمول است ) زكات به سهم آنها تعلّق مىگيرد به شرط اينكه سهم آنها به حدّ نصاب برسد . امّا اگر سهم را فقط در مقابل درو كردن يا مانند آن بگيرد - يعنى بعد از وقت تعلّق زكات - در اين صورت چيزى بر كارگر نيست .\r\nسؤال 372 - به جز نه مورد زكات آيا موارد ديگرى نيز مشمول آن مىگردد ؟\r\nجواب : موارد زكات واجب همان موارد نه‌گانه است ولى زكات مستحب شامل غير آن نيز مىشود .\r\nسؤال 373 - شخصى زكات نمىدهد ، آيا پسرش مىتواند بدون اينكه پدر بفهمد مقدار زكات را جدا كند و به مستحق برساند ؟\r\nجواب : با اجازه حاكم شرع مىتواند اين كار را انجام دهد .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\n\r\nفصل چهاردهم : احكام حج\r\n\r\nشرايط وجوب حج\r\nسؤال 374 - شخصى مستطيع است ولى چون ثبت‌نام نكرده ، استطاعت رفتن به حج را نداشته است ولى اكنون به نيابت از پدرش - كه ثبت‌نام كرده بود و فوت كرده - عازم حج است ، آيا اين نيابت صحيح است ؟\r\nجواب : چنانچه استطاعت مالى داشته ولى بر اثر موانعى موفّق به ثبت‌نام نشده نيابت او صحيح است .\r\nسؤال 375 - خدمه‌اى كه در كاروان به حج مىروند با توجّه به عدم استطاعت مالى خود ، حج را چگونه انجام دهند آيا بايد نيّت واجب كنند ؟\r\nجواب : خدمه كاروان مستطيع هستند ( به شرط اينكه نفقه همسر و فرزندان خودرا در مدّت حج داشته باشند ) و بايد نيّت حجّ واجب كنند و اگر مرتبه اوّل آنهاست نمىتوانند به قصد نيابت كسى حج بجا بياورند همچنين اگر كسى به عنوان كمك كسى به حج برود .\r\nسؤال 376 - آيا شخصى كه به منزل شخصى احتياج دارد مستطيع مىشود ؟\r\nجواب : چنانچه احتياج به منزلى داشته باشد مىتواند آن پول را صرف خريد منزل كند و در اين صورت مستطيع نخواهد بود .\r\nسؤال 377 - مهريه خانمى چند برابر استطاعت اوست آيا بعد از فوت زن بر ورثه لازم است كه قبل از تقسيم تركه مخارج حج را كسر كنند ؟\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nجواب : چنانچه زن در حيات شوهر ، طبق عرف و عادت مىتوانسته مهريه را از شوهر بگيرد ، مستطيع بوده بايد از تركه او برداشته شود و چنانچه نمىتوانسته ، مستطيع نبوده است .\r\nسؤال 378 - در سفر حج ، سازمان حج و زيارت از زن مستطيعه اجازه رسمى شوهرش را مىخواهند و شوهرش اجازه نمىدهد ، حال زن چه بايد بكند ؟\r\nجواب : بعيد است آنها در حج واجب اجازه شوهر را بخواهند ، زيرا شرعاً اجازه شوهر شرط نيست .\r\nسؤال 379 - كسى پنج سال پيش مثلا مستطيع بوده و در ثبت نام حج شركت كرده ، ولى الآن فقير شده آيا حج بر چنين شخصى واجب است ؟ و اگر سيّد باشد مىشود از خمس آل محمّد ( صلى الله عليه و آله ) به او داد تا به مكّه برود ؟\r\nجواب : اگر موقعى كه نوبت او مىرسد فاقد بعضى از شرايط باشد حج بر او واجب نيست .\r\nسؤال 380 - شخصى حدود ده سال قبل براى حجّ بيت الله الحرام ثبت‌نام نموده ليكن در سال 66 به رحمت ايزدى پيوست امسال نوبت حجّ آن مرحوم رسيده است مستدعى است تكليف ورثه و برى شدن ذمّه آن مرحوم را بيان فرماييد از طرف ديگر تصرّف در اين وجه چگونه است ؟\r\nجواب : اگر راهى براى رفتن به مكّه جز بودن در نوبت نداشته است چنين كسى مستطيع نشده و وجه مزبور جزء مال الارث است و اگر بخواهند احتياط كنند مىتوانند حجّ ميقاتى به مبلغ كم بگيرند مشروط بر اينكه صغير نداشته باشد يا اگر صغير دارد از سهم كبير بردارند .\r\nسؤال 381 - اگر خانمى قبل از ازدواج نذر كرده باشد كه حجّى بجا آورد و بعد از آن ازدواج كند ، آيا بازهم جهت انجام فريضه حج اجازه شوهر لازم است ؟ و آيا شوهر حقّ ممانعت دارد ؟\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nجواب : اجازه شوهر لازم است و شوهر حق ممانعت دارد .\r\nسؤال 382 - تمام مخارج حج را شوهرم بر عهده گرفته است ، ولى مىدانم كه اهل خمس نيست و من از خود مالى ندارم ، تكليف من در ارتباط با هزينه رفت و برگشت ، ارز ، لباس احرامى و قربانى چيست ؟ خمس اينها بر عهده كيست ؟\r\nجواب : خمس اينها بر عهده شماست و اگر توانايى نداريد مستطيع نيستيد .\r\nسؤال 383 - اگر زنى نياز به همراه داشته باشد و همراه هم مزد مىگيرد و او توانايى پرداخت مزد را ندارد آيا مستطيعه است ؟\r\nجواب : مستطيع نيست .\r\nسؤال 384 - شخصى در حج اجير كس ديگرى بوده است ، بعد از انجام عمره تمتع ، به سكته قلبى دچار شده و از برگزارى اعمال حج معذور گرديد و به ايران مراجعت كرده است و در سال آينده مىخواهد مشرّف شود ، آيا اعلام اين وضعيت به اولياى منوبٌ عنه و اجازه مجدّد به نيابت از منوبٌ عنه در سال آينده لازم است ؟\r\nجواب : چنانچه براى سال معينى اجير شده ، اعلام و اجازه لازم است .\r\nسؤال 385 - در صورتى كه كسى بر تهيه فيش حج به قيمت آزاد قدرت داشته باشد ولى اين قيمت با نرخ متعارف خيلى متفاوت باشد و مستلزم به تأخير افتادن نوبت ديگران شود ، آيا حج بر او واجب است ؟\r\nجواب : در صورتى كه تفاوت قيمت به صورت اجحاف كلّى بوده باشد و يا مايه ضايع شدن حقّ ديگران گردد مستطيع نيست .\r\nسؤال 386 - آيا خانمى كه به لحاظ مالى و بدنى و راه مستطيع است ولى طفل شيرخوارى دارد كه با غير او آرام نمىگيرد مستطيع است ؟\r\nجواب : چنانچه جدا شدن از آن طفل داراى خطر جانى يا بيمارى شديد يا سبب عسر و حرج براى ديگران شود مستطيع نيست .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\n\r\nحجّ نيابتى\r\nسؤال 387 - كسى كه بىسواد است و نماز او چندان كامل نيست يعنى خوب ياد نگرفته ، در عين حال الآن به نيابت از پدر مرحومش به حج مىرود آيا حج او درست است ؟\r\nجواب : در صورتى كه بتواند در خلال اين مدّت تا موقع نماز طواف ، نمازش را كامل كند مانعى ندارد ، ولى در غير اين صورت نيابت او مشكل است .\r\nسؤال 388 - كسى كه خود مستطيع نيست ولى پدرش ثبت‌نام كرده و الآن فوت كرده فيش بانكى او را به نام خود كرده و به نيابت او حج انجام مىدهد مخارج اعمال بعدى از جمله فراهم كردن ارز به عهده كيست ؟ آيا از ثلث مال او مىتواند بگيرد ؟\r\nجواب : هرگاه پدرش در اوّلين فرصت استطاعت ثبت‌نام كرده و قبل از رفتن به حج فوت نموده ، نيابت از او واجب نيست و تنها در صورتى كه ورثه راضى باشند مىتواند حج به جا آورد و اما اگر قبلا مستطيع شده و در ثبت نام و رفتن به حج كوتاهى نموده ، بايد حجّ ميقاتى براى او انجام بدهند مگر اينكه وصيّت كرده باشد كه حجّ بلدى انجام دهند و اگر بتوانند فيش بانكى او را طبق موازين قانونى بفروشند با قسمتى از آن اجير بگيرند احتياط واجب آن است كه چنين كنند .\r\nسؤال 389 - پدرى چند فرزند دارد و تمام اموال خود را به دو تن از فرزندانش به عنوان مصالحه داده است ولى شرط كرده كه بعد از مرگ از طرف وى كسى را حدّ اكثر ظرف چهار سال براى اداى حَجّة الاسلام بفرستند ، فرزند او طبق شرط عمل كرده و در سال چهارم كسى را براى حج از بلد خويش روانه كرده است ولى اين نايب وقتى به شهر ديگر رسيد خودش نرفت و كسى ديگر را براى حجّ ميقاتى فرستاد و حجّ ميقاتى انجام گرفته است در حالى كه فرزندان اين ميّت از اين جريان خبر نداشتند ( ناگفته نماند كه حجّ ميقاتى براى مردم آنجا شناخته شده نيست و از\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nنيابت براى حجّ بلدى انصراف دارد ) سؤال اين است كه :\r\nالف ) آيا نايب ، حقّ نايب ساختن شخص دوّم را دارد ؟\r\nب ) آيا حجّ انجام گرفته از طرف ميّت صحيح است و ميّت برىء الذّمّه شده است ؟\r\nج ) حكم مصالحه چيست ؟\r\nد ) آيا به شرط عمل شده ؟ زيرا فرزندان ديگر ميّت ، مدعى هستند كه به شرط عمل نشده است لذا بايد ماترك به عنوان ارث بين ورثه تقسيم شود .\r\nجواب : الف ) نايب حقّ نايب قرار دادن ديگرى را ندارد\r\nب ) حجّ انجام گرفته صحيح است و ميّت برى الذّمّه شده است .\r\nج ) مصالحه به قوّت خود باقى است .\r\nد ) پسر بايد پول حجّ را از نايب اوّل بازپس بگيرد و بهتر آن است كه ميان ورثه تقسيم كند .\r\nسؤال 390 - مردى براى انجام حج وصيّت كرده است ، آيا دختر و يا همسر او هم مىتوانند به نيابت از او حج بجا آورند ؟\r\nجواب : اگر شخص معيّنى را در وصيّتنامه قيد نكرده باشد دختر و يا همسر او هم مىتوانند نيابت كنند .\r\nسؤال 391 - پيرزنى هستم كه توانايى انجام اعمال حج را به علت كهولت سن ندارم با اين كه مستطيعه هستم ، آيا مىتوانم در حال حيات كسى را به نيابت خود به حج بفرستم و حال آن‌كه اميد بهبود در آينده نيز ندارم ؟\r\nجواب : بايد نايب بگيريد .\r\nسؤال 392 - زنى هستم كه نيابتاً به حج مشرف شده‌ام آيا نذر احرام قبل از ميقات براى من جايز است ؟\r\nجواب : مانعى ندارد .\r\nسؤال 393 - زنى كه روز دهم و يازدهم و دوازدهم قادر به رمى جمرات نيست ، ولى\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nمىتواند شبها رمى جمره نمايد و يا در روز سيزدهم قضاى هر سه روز را به جا آورد آيا مىتواند از طرف كسى نايب شود ؟ و در صورت امكان آيا همه صور مذكوره يكسانند و يا آن‌كه فرق دارند ؟\r\nجواب : نيابت او صحيح است و بايد شبها به جاى روز رمى كند .\r\nسؤال 394 - آيا زن به نيابت از ديگرى مىتواند نماز طواف بخواند ؟\r\nجواب : مانعى ندارد .\r\nسؤال 395 - كسى كه نماز او چندان كامل نيست اگر براى خود يا به نيابت از كسى به حج برود آيا در انجام نماز طواف مىتواند ديگرى را نايب كند ؟\r\nجواب : در مورد حجّ خودش بايد به اندازه‌اى كه توانايى دارد انجام دهد و كوشش كند تا آنجا كه مىتواند قرائت نماز را اصلاح كند ولى اگر قرائتش صحيح نيست نايب شدن او براى ديگران مشكل است .\r\nسؤال 396 - اگر شخصى قبل از درست شدن خدمه‌گرى به نيابت از كسى به انجام حج پذيرفته شده باشد و بعداً مسأله خدمه‌گرى درست شود حج را براى چه كسى انجام دهد ؟ همچنين كسى كه مستطيع نيست ولى به عنوان كمك كار كسى به حج مىرود ؟\r\nجواب : كسى كه قبلا اجير براى نيابت از كسى شده چنانچه بعداً مسأله خدمه‌گرى او درست شود بايد حج را فقط به قصد نيابت انجام دهد ولى اگر اجير نشده در حكم مستطيع است و حج او حجّ واجب محسوب مىشود .\r\nسؤال 397 - فقها مىگويند كسى كه چندين سال بعد از استطاعت يا در اوّلين سال استطاعت به مكّه مشرف شده و بعد از دخول در محدوده حرم فوت شده نيابت براى او لازم نيست . حال اگر بعد از تمام كردن عمره تمتّع از دنيا برود هم نيابت لازم نيست ؟\r\nجواب : در صورتى كه بعد از دخول در حرم با احرام فوت شده باشد يا بعد از\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nعمره تمتّع ، نيابت لازم نيست .\r\nسؤال 398 - آيا نايب حقّ نايب گرفتن دارد و در صورت انجام اين عمل آيا ميّت برىء الذّمّه مىشود ؟\r\nجواب : نايب حقّ نايب قرار دادن ديگرى را نداشته است ولى حجّ انجام گرفته صحيح است و ميّت برىء الذّمّه شده است ولى نايب نسبت به پولى كه گرفته مديون است .\r\nسؤال 399 - اگر مردى كه مىتواند در روز رمى كند براى رمى زنى نايب شود آيا مىتواند رمى زن را در شب انجام دهد ؟\r\nجواب : نمىتواند .\r\nسؤال 400 - اگر زنى كه نيابت را پذيرفته ، نيز خوف حيض يا مرض داشته باشد آيا مىتواند اعمال حج را بر وقوفين و اعمال منى مقدّم بدارد ؟\r\nجواب : مىتواند .\r\nسؤال 401 - كسى كه حجّ نيابتى انجام مىدهد علاوه بر طواف نساء كه براى منوبٌ عنه به جا مىآورد آيا واجب است كه براى خود نيز طواف نساء انجام دهد ؟\r\nجواب : واجب نيست .\r\nسؤال 402 - آيا صرورهء ( يعنى كسى كه تا كنون به حجّ مشرف نشده است ) مىتواند نايب شود ، مرد باشد يا زن از طرف مرد باشد يا از طرف زن ؟\r\nجواب : نيابت صرورهء چه مرد باشد و چه زن جايز است ، خواه از طرف مرد باشد يا از طرف زن ، بله نيابت زن مخصوصاً اگر منوبٌ عنه مرد باشد كراهت دارد .\r\n\r\n","description":"","footnote":"","page_name":" 121 ","page_number":121},
  {"content":"\r\n . \r\n","description":"","footnote":"","page_name":" 122 ","page_number":122},
  {"content":"\r\n\r\n\r\nعمره تمتّع\r\n\r\n1 - احرام\r\nسؤال 403 - آيا در حال احرام ، پوشيدن لباسهايى كه براى تزيين ، قسمتهايى از آن توردوزى يا گلدوزى شده براى زنها جايز است ؟ و آيا مقنعه جزء لباس مىباشد ؟\r\nجواب : احتياط در ترك آن است و مقنعه نيز جزء لباس است .\r\nسؤال 404 - اگر لباس احرامى زنان به قدرى نازك باشد كه بدن آنها نمايان گردد ، آيا به اعمال حج آنان ضررى مىرساند ؟\r\nجواب : اين كار حرام است ولى اگر در غير طواف و نماز طواف باشد موجب بطلان حج نمىشود .\r\nسؤال 405 - آيا مىتوان پوستهاى زايد كه از لبها يا كنار ناخن‌ها برآمده است را از بدن جدا كرد ؟\r\nجواب : در صورتى كه خون نيايد اشكال ندارد .\r\nسؤال 406 - زنى كه در پشت ناخن و انگشتهاى او لاك چسبيده و با اين كيفيّت اعمال حج را بجا آورده و نمىدانسته كه اين رنگ لاك مانع براى وضو و غسل مىباشد آيا اعمال او صحيح است و چنانچه پس از انجام اعمال حج متوجّه شود چه وظيفه‌اى دارد ؟\r\nجواب : طواف و نماز او صحيح نيست بنابراين بايد اين دو عمل را اعاده كند و بنابر احتياط واجب بايد سعى و تقصير را نيز اعاده كند و بقيّه اعمال او صحيح است و اگر نمىتواند شخصاً انجام دهد نايب بگيرد .\r\nسؤال 407 - آيا سوار شدن بر ماشين سقف‌دار در شب به حج يا عمره ضررى وارد مىكند و كفّاره دارد ؟\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nجواب : حج و عمره را باطل نمىكند و اگر شبهاى معمولى باشد كفّاره هم ندارد امّا در شبهاى سرد و بارانى كفّاره دارد .\r\nسؤال 408 - اين جانب به علّت قطع بودن نخاع و عدم كنترل بول و . . . نمىتوانم بدن و لباس احرام خود را پاك نگهدارم ، وظيفه‌ام چيست ؟\r\nجواب : آن مقدار كه مىتوانيد محافظت كنيد و آنچه موجب عسر و حرج است اشكالى ندارد .\r\nسؤال 409 - اگر جامه احرام را از پول خمس يا زكات نداده خريده باشند آيا احرام در آن صحيح است ؟\r\nجواب : احرام در آن حرام است .\r\nسؤال 410 - آيا زنها در حال احرام مىتوانند جوراب بپوشند يا بايستى روى پاى آنان مثل مردان باز باشد ؟\r\nجواب : حرمت پوشيدن پا مخصوص مردان است و براى زنان پوشيدن پشت پا جايز است .\r\nسؤال 411 - در موسم حج يك نفر از كاركنان گروه حج همراه زنها به عنوان راهنما در روز با ماشين مسقّف به مكّه مىرود آيا كفّاره لازم است ؟\r\nجواب : در موقع ضرورت رفتن زير سايه جايز است ، ولى كفّاره دارد و كفّاره آن يك گوسفند براى هر احرام است . يعنى براى مجموع احرام عمره يك گوسفند و براى مجموع احرام حج نيز يك گوسفند كافى است .\r\nسؤال 412 - آيا احرام عمره تمتّع از شهر جدّه جايز است ؟\r\nجواب : چون محاذات شهر جدّه با هيچ‌يك از ميقاتها مسلّم نيست ، براى احرام بايد به ميقات يا به محاذات ميقات رفت و اگر هيچ‌كدام امكان ندارد ، احتياطاً با نذر محرم مىشود و سپس بنابر احتياط در ابتداى حرم تجديد احرام مىكند .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nسؤال 413 - بعد از اعمال عمره تمتّع ، كاركنان كاروان حج براى تعيين چادر و بردن آذوقه حجّاج چند دفعه بدون احرام حجّ تمتّع به عرفات و منى رفت و آمد مىكنند ، حكمشان را بيان فرماييد ؟\r\nجواب : جايز است و چنانچه عسر و حرج نباشد محرم به احرام حج شوند . سؤال 414 - طبق فتواى مراجعى كه فرموده‌اند احتياطاً زنان هم مثل مردان محرم شوند ، آيا زن بعد از پوشيدن حوله‌هاى احرام مىتواند حوله‌ها را كنار بگذارد و با لباس معمولى خودش اعمال حجّ را انجام دهد ؟\r\nجواب : زنان مىتوانند در همان لباسهاى معمولى محرم شوند و پوشيدن حوله‌هاى احرام لازم نيست .\r\nسؤال 415 - حجّاجى كه فعلا از ايران براى عمره مفرده مىروند با ماشين مسقّف مىروند و در بين راه براى نماز و غذا چند مرتبه سوار و پياده مىشوند ، آيا يك كفّاره كافى است يا براى هر دفعه كه پياده و سوار مىشوند كفّاره لازم است ؟\r\nجواب : براى تمام مدّت احرام عمره يا تمام مدّت احرام حجّ يك كفّاره كافى است .\r\nسؤال 416 - حجّاجى كه اوّل شب در مسجد شجره يا جحفه محرم شده و شبانه وارد مكّه مىشوند ، آيا مىتوانند با ماشين سرپوشيده مشرّف شوند ؟\r\nجواب : جايز است و كفّاره ندارد مگر در شبهاى سرد و بارانى كه بايد يك گوسفند كفّاره بدهند .\r\nسؤال 417 - آيا استفاده از دست و پاى مصنوعى كه با چرمهاى دوخته شده به بدن مىبندند ، در حال احرام كفّاره دارد ؟\r\nجواب : اشكالى ندارد و كفّاره هم ندارد .\r\nسؤال 418 - در مناسك حضرتعالى ، قطع شجر حرم ، جزء محرّمات احرام ذكر نشده است ، آيا اين مسأله از محرمات احرام نيست ؟\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nجواب : اين مسأله از محرمات احرام نيست بلكه بر همه كس قطع درخت حرم ، حرام است .\r\nسؤال 419 - آيا بلند گفتن تلبيه توسط بانوان به گونه‌اى كه مرد نامحرم بشنود جايز است ؟\r\nجواب : اشكالى ندارد .\r\nسؤال 420 - آيا پوشاندن قسمتى از صورت براى زن نيز حكم تمام آن را دارد ؟\r\nجواب : پوشيدن بعض صورت به طورى كه به آن نقاب و برقع نگويند جايز است .\r\nسؤال 421 - آيا احرام در كفش دوخته شده كه پشت پا را نگيرد جايز است ؟\r\nجواب : آرى جايز است ، ولى بهتر است مردان در حال احرام چنين كفشى نپوشند .\r\n\r\n2 - طواف\r\nسؤال 422 - اگر بچّه‌هاى كوچك در حال طواف يا سعى به خواب روند يا در حال طواف نوزاد در قنداقه خود بول كند چه حكمى دارد ؟\r\nجواب : در هر دو صورت صحيح است ان شاء الله .\r\nسؤال 423 - در موسم حج كاركنان مسجد الحرام ، اشخاص پير و مريض را با سرير روى سرشان طواف مىدهند و نوعاً در بيرون دايره طواف كنندگان حركت مىكنند آيا حجّ اينها صحيح است ؟\r\nجواب : طواف آنها اشكالى ندارد زيرا در طواف رعايت محدوده معروف واجب نيست بلكه احتياط مستحب است و اتّصال به صفوف شرط نمىباشد .\r\nسؤال 424 - كسى كه ختنه او به طور ناقص انجام شده و با اين حال حج به جا آورده تكليف او چيست ؟\r\nجواب : چنانچه ختنه به طور ناقص انجام شده ، احتياط واجب آن است كه بعد\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nاز ختنه صحيح ، طوافها و نماز طوافها را اعاده كند و احتياط آن است كه سعى را هم به دنبال طواف عمره و طواف حجّ اعاده كند و اگر قادر به رفتن مكّه نيست نايب بگيرد .\r\nجواب : نايب بايد تمام طواف را انجام دهد .\r\nسؤال 426 - نسبت به اينكه زن مىتواند طواف را مقدّم بدارد آيا صرف شك در وقوع طواف در ايّام حيض كفايت مىكند يا اينكه بايد احتمال قوى بدهد كه عادت مىشود ؟\r\nجواب : خوف حاصل از مجرّد احتمال عقلايى كفايت مىكند .\r\nسؤال 427 - تكليف زن مضطربه در طواف چيست ؟\r\nجواب : بايد به دستور زن مضطربه در نماز عمل كند و آن چنين است : مضطربه يعنى زنى كه چند ماه خون ديده ولى عادت معينى پيدا نكرده است - و اگر ده روز يا كمتر خون ببيند همه‌اش حيض است و اگر بيشتر از ده روز ببيند چنانچه بعضى نشانه حيض داشته باشد و از سه روز كمتر و از ده روز بيشتر نباشد حيض محسوب مىشود و اگر همه‌اش يك جور باشد مطابق عادت خويشاوندان خود عمل مىكند ( اگر عادت همه يا اكثريّت قاطع آنها يكسان باشد ) و هرگاه عادت آنها مختلف باشد احتياط آن است كه عادت خود را هفت روز قرار دهد .\r\nسؤال 428 - شخصى با علم به حرمت تماس با بدن زن در حين طواف از روى شهوت با بدن زنى تماس حاصل مىنمايد از اين تماس متلذّذ مىگردد ، آيا طواف او اشكال پيدا مىكند ؟ تكليف او چيست ؟ آيا طواف مستحبّى با واجب فرق دارد ؟\r\nجواب : مضرّ به طواف نيست و اگر از روى لباس لمس كرده است كفاره ندارد\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nولى مسلّماً گناه كرده است .\r\nسؤال 429 - حكم كسى كه طوافش قطع شده يا طوافش را براى نماز واجب قطع كرده است ؛ در دو صورت تجاوز از نصف طواف و قبل از تجاوز چيست ؟\r\nجواب : جايز بلكه مستحب است كه طواف را براى نماز واجب در وقت فضيلت آن يا براى درك نماز جماعت قطع كند و بعد از اتمام نماز ، طواف را تمام كند و بقيّه دورهاى آن را انجام دهد و تجاوز از نصف معتبر نيست .\r\nسؤال 430 - شخصى بعد از اتمام اعمال حجّ تمتّع ، متوجه شده كه يك غسل مسّ ميّت بر او واجب بوده و غسل واجب ديگرى هم انجام نداده است ، آيا حجّش صحيح است ؟\r\nجواب : حج او صحيح است ولى احتياط واجب آن است كه طوافها ( و سعى و تقصير ) را اعاده كند و اگر قادر نيست نايب بگيرد .\r\nسؤال 431 - شخصى در عمره مفرده يا عمره تمتّع بعد از تقصير از احرام خارج شده است و بعد از چند روز قبل از احرام دوّم متوجّه شده در طواف و نمازش طهارت نداشته ، آيا بايد دوباره لباس احرام بپوشد يا اعاده طواف و نماز آن با لباس معمولى جايز است ؟\r\nجواب : واجب نيست لباس احرام بپوشد و احتياط آن است كه سعى و تقصير را نيز اعاده كند .\r\nسؤال 432 - آيا براى كسى كه نيّت احرام حج كرده و نيّت او محقق شده است ، جايز است كه طواف مستحبّى انجام دهد ؟\r\nجواب : احتياط آن است كه طواف مستحبّى را ترك كند امّا اگر انجام داد ضررى براى حج او ندارد .\r\nسؤال 433 - آيا مطاف حتماً بايد در حدّ بيت و مقام ابراهيم باشد يا در حال غير اضطرار هم مىتوان در خارج حدّ ، طواف نمود ؟\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nجواب : مطلقاً جايز است .\r\nسؤال 434 - با توجّه به اينكه همراه خود كيسه مخصوص بول دارم و چون با حركت بدن بول خارج مىگردد براى طواف و نماز طواف چه كنم ؟\r\nجواب : يك وضو براى طواف و يك وضو براى نماز كافى است\r\nسؤال 435 - نسبت به اعمالى كه زن در حال تقديم طواف انجام مىدهد آيا فقط طواف مقدّم مىشود يا طواف و سعى هر دو مقدّم مىشوند ؟\r\nجواب : همه اعمال مكّه مقدم مىشود ، يعنى طواف زيارت و نماز طواف زيارت و سعى و طواف نساء و نماز طواف نساء را قبلا انجام مىدهد .\r\nسؤال 436 - در مسأله نيابت در نماز طواف آيا فرقى بين كسى كه مىتواند قرائتش را به تدريج تصحيح كند بين كسى كه اصلا قدرت بر تصحيح ندارد هست ؟\r\nجواب : اگر قادر بر تصحيح به تدريج هست بر او واجب است به تدريج تصحيح كند و الّا جايز است به همان مقدار كه قدرت دارد نماز را بخواند و لازم نيست كه نايب بگيرد و يا آن را با جماعت به جا آورد .\r\nسؤال 437 - مختون بودن انسان در طواف شرط است بنابراين اگر انسانى را ختنه كرده باشند به طورى كه ختنه‌اش ناقص است به اين معنا كه حشفه‌اش كاملا در نيامده و مقدار كمى در آمده است و در حال نعوظ كاملا در مىآيد ، آيا اين شخص مختون محسوب و طوافش صحيح خواهد بود ؟ اگر مختون محسوب نشود و ختنه نمودن بر آن شخص بار ديگر براى طواف لازم باشد و آن شخص به علّت سن زياد از ختنه نمودن خجالت بكشد ، نسبت به طوافش چه وظيفه‌اى دارد ؟\r\nجواب : احتياط واجب آن است كه طواف و نماز آن را بعد از ختنه كردن اعاده كند و همچنين سعى را ، و در اين گونه مسائل خجالت كشيدن معنا ندارد ، مىتواند به طور پنهانى نزد طبيب آگاهى برود و ختنه كند ، ولى طلاق دادن در اين حال اشكالى ندارد .\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nسؤال 438 - زن و شوهرى به مكّه رفتند و مناسك حج را بجا آوردند ، لكن چون زن شوهرش را نمىخواست طواف نساء و نماز آن را بجا نياورد و شوهر هم اين طواف و نماز را ترك كرده و به وطن خود برگشته‌اند اكنون وظيفه آن زن از نظر محرميّت و بودنش در خانه شوهر چيست ؟\r\nجواب : اين زن و شوهر به همديگر نامحرم هستند تا زمانى كه برگردند و طواف نساء و نماز آن را بجا آورند و اگر نمىتوانند لازم است براى طواف نايب بگيرند يعنى از كسانى كه به مكّه مىروند خواهش كنند كه به نيابت آنها طواف نساء و نماز آن را بجا آورند .\r\nسؤال 439 - اگر كسى طواف نساء را در حج بجا نياورد زن بر او حرام مىشود ، آيا مقصود فقط مقاربت است و يا ساير استمتاعات نيز حرام خواهد بود و اگر اولادى به وجود آيد حلال زاده است يا نه ، ارث مىبرد يا نمىبرد ؟\r\nجواب : ساير استمتاعات نيز حرام است و اگر اين مسأله را عمداً هم ترك كند و فرزندى به وجود آيد حلال‌زاده است و از او ارث مىبرد .\r\nسؤال 440 - كسى كه طواف نساء را انجام نداده و در اين حال عقد ازدواج بسته است ، آيا عقد او صحيح است ؟\r\nجواب : عقد او باطل است و چنانچه علم به حكم داشته باشد آن زن براى او حرام ابدى است .\r\nسؤال 441 - در اثر كثرت ازدحام ، مقام حضرت ابراهيم ( عليه السلام ) در موسم حج وسط طواف كنندگان قرار مىگيرد ، اگر كسى آنجا نماز طواف واجب بخواند مشكل و ديگران اعتراض مىكنند ، آيا تا آخر مسجد الحرام پشت مقام ابراهيم مىتواند نماز بخواند ؟\r\nجواب : مانعى ندارد عقب‌تر نماز بخواند و اگر مزاحم طواف كنندگان است نماز خواندن وسط آنها خالى از اشكال نيست .\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nسؤال 442 - اگر زن تكبيرة الاحرام يا قرائت را در نماز طواف بلند بگويد به طورى كه نامحرم بشنود جايز است يا خير ؟ و بر فرض عدم جواز آيا اعاده لازم است ؟\r\nجواب : اشكالى ندارد .\r\nسؤال 443 - در مقام ابراهيم ( عليه السلام ) به واسطه ازدحام ممكن نمىشود كه در موقع نماز طواف مردها و زنها طورى بايستند كه محاذى هم نباشند ، يا زن جلوتر از مرد مشغول نماز نباشد ، آيا در اين صورت نماز آنها صحيح است ؟\r\nجواب : اشكالى ندارد .\r\n\r\n3 - سعى\r\nسؤال 444 - شخصى در سعى صفا و مروه بعد از چند روز ، قبل از احرام دوّم متوجّه شده سعى را از مروه شروع و در صفا ختم كرده ، آيا اعاده سعى لازم است ؟\r\nجواب : چنانچه به خاطر ندانستن مسأله باشد ، بايد سعى را از نو بجا آورد و اگر از روى سهو و فراموشى باشد ، بعيد نيست كه بجا آوردن يك دور از صفا به مروه كافى باشد ولى احتياط آن است كه هفت دور به قصد ما فى الذّمه بجا آورد .\r\nسؤال 445 - شخصى در سعى صفا و مروه ، در صفا متوجّه شد دور هشتم است ، وظيفه او چيست ؟ آيا غير از اين سعى صفا و مروه ، سعى صفا و مروه مستحبّى نيز داريم ؟\r\nجواب : بايد به زيادى اعتنا نكند و سعى او صحيح است و سعى صفا و مروه مستحب نداريم .\r\nسؤال 446 - در اثر تعميرات فعلى آخر كوه صفا و مروه معلوم نيست ، كاركنان مسجد الحرام با گرفتن حق‌ّالزّحمه از حجّاج پير و مريض آنها را با چرخ سعى مىدهند و زودتر از دور حجّاج ، با چرخ دور مىزنند ، تكليف آنها چيست ؟\r\nجواب : قسمت سربالايى مفروش جزء كوه است و مسيرى را كه چرخها طى\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nمىكنند قطعاً روى كوه صفا و مروه است و هيچ اشكالى ندارد .\r\nسؤال 447 - حكم شك در تعداد دورهاى سعى چيست ، آيا بنا را بر كمتر بگذارد يا بيشتر ؟\r\nجواب : اگر شك كند كه اين دور هفتم است يا بيشتر به شكّش اعتنا نكند . بله اگر قبل از رسيدن به مروه شك كند كه دور هفتم است يا كمتر ، ظاهراً سعى او باطل است و همچنين اگر شك او به كمتر از هفت دور تعلّق بگيرد مثل اين كه بين يك دور و سه دور يا دو و چهار و غير اينها شك بكند .\r\nسؤال 448 - وظيفه كسى كه سعى را از مروه آغاز كرده است چيست ؟\r\nجواب : در صورتى كه شوط اوّل را اسقاط كند سپس بقيّه را تكميل كند تا اينكه دور هفتم به مروه خاتمه پيدا كند بعيد نيست كه سعى او صحيح باشد .\r\n\r\n4 - تقصير\r\nسؤال 449 - شخصى بعد از احرام حج در عرفات يقين كرده در عمره تقصير نكرده است ، چه كند ؟\r\nجواب : هرگاه تقصير را فراموش كند و به سراغ اعمال حجّ برود ( يعنى احرام ببندد و به عرفات برود ) عمره و حجّ او صحيح است و چيزى بر او نيست ولى بهتر آن است كه يك گوسفند به عنوان كفّاره ذبح كند .\r\n\r\nواجبات حجّ تمتّع\r\n\r\n1 - احرام حجّ تمتّع\r\nسؤال 450 - آيا احرام بستن در حجّ تمتّع بايد در مكّه قديم باشد يا در هر كجاى مكّه باشد اشكالى ندارد ؟\r\nجواب : فرق نمىكند .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nسؤال 451 - آيا از محلّات جديد الإحداث مكّه مثل محلّات قديم ، بستن احرام حجّ جايز است ؟\r\nجواب : مانعى ندارد ولى احتياط واجب اين است كه از مناطقى كه بعد از مسجد تنعيم در بيرون حرم واقع شده ، احرام نبندد .\r\n\r\n2 - رمى جمرات\r\nسؤال 452 - رمى جمرات در طبقه فوقانى چه حكمى دارد ؟\r\nجواب : هنگام ازدحام جايز است .\r\nسؤال 453 - آيا در رمى جمرات مىتوان به نيابت از افرادى كه سالم هستند عمل رمى را انجام داد ؟\r\nجواب : جايز نيست .\r\nسؤال 454 - آيا خانمها براى اينكه بدنشان با نامحرم برخورد نكند مىتوانند در رمى جمرات مردان را نايب كنند ؟\r\nجواب : خود زن بايد رمى كند .\r\nسؤال 455 - براى امثال من رمى جمرات در روز مقدور نيست ، آيا در شب مىتوانيم رمى جمرات كنيم و در صورت مثبت بودن ، آيا همراهان من هم مىتوانند در شب رمى جمرات كنند ؟\r\nجواب : مىتوانيد در شب رمى كنيد امّا همراهان اگر توانايى دارند در روز رمى كنند .\r\nسؤال 456 - آيا رمى به غير از دست مثل رمى با دهان و پا و يا سنگ قلاب و مانند اينها جايز است ؟\r\nجواب : با غير دست كفايت نمىكند\r\n\r\n","description":"","footnote":"","page_name":" 133 ","page_number":133},
  {"content":"\r\n\r\n\r\n3 - قربانى\r\nسؤال 457 - آيا حاجى مىتواند به جاى قربانى كردن ، در صورت نابود شدن گوشت آن توسط بولدوزر در قربانگاه ، پول آن را براى اماكن خيريّه در نظر گيرد ؟\r\nجواب : بايد در محلّ ديگرى مانند شهر خودش در ذى الحجّه قربانى كند و صرف پول آن در جاى ديگر كافى نيست .\r\nسؤال 458 - در چه صورتى حاجى موظّف است در وطنش قربانى كند ؟\r\nجواب : در شرايط فعلى قربانى سه حالت دارد :\r\nالف ) در صورتى كه بتواند در آنجا قربانى كند و در آنجا قربانى را به مصرف برساند اين مقدّم بر هر چيز است .\r\nب ) در صورتى كه آنجا قابل مصرف نباشد امّا مسلمين بتوانند آن را بسته‌بندى كرده به خارج منى و بلد ديگر بفرستند تا مصرف نيازمندان شود . در صورت عدم امكان روش اوّل ، روش دوّم واجب است .\r\nج ) اينكه هيچ‌كدام از آن دو صورت ممكن نباشد و قربانى ضايع مىشود و از بين مىرود پول آن را كنار بگذارند و در ماه ذى الحجّه هنگام بازگشت قربانى كرده و در مصارف آن مصرف كنند هيچ اشكالى براى حج آنها نخواهد داشت و اگر نمىتوانند پول قربانى را كنار بگذارند بر ذمّه بگيرند .\r\nسؤال 459 - محل توزيع گوشت در مكّه مكرّمه حدود يك كيلومتر بعد از مسجد تنعيم قرار دارد با توجّه به اينكه عوامل خدماتى مجبورند براى گرفتن سهميه كاروان به آن محل تردد كنند ، آيا به عمره تمتّع يا حجّ واجب آنها اشكالى وارد مىشود ؟ حكم مسأله در خصوص كسانى كه حجّ مستحبّى يا نيابتى بجا مىآورند چگونه است ؟\r\nجواب : بعد از انجام عمره تمتّع مىتواند به اين گونه مناطق رفت و آمد كند و در عمره مفرده هرگاه قبل از گذشتن ماهى كه در آن عمره انجام داده است خارج\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nشود و بازگردد تكرار عمره لازم نيست امّا اگر در ماه بعد برگردد بايد از همان مسجد تنعيم محرم شود و عمره بجاى آورد .\r\nسؤال 460 - در منى فقير نيست به مجرّد ذبح قربانى مأمورين گوشت قربانى را از بين مىبرند يا تلف مىشود آيا لازم است قبل از سفر از يك نفر فقير وكالت بگيريم و\r\nبعد از ذبح از سهم او مثل سهم خودمان اعراض كنيم يا لازم نيست ؟\r\nجواب : در اين صورت قربانى كردن در آنجا ، چه با اخذ وكالت و چه بدون وكالت ، اشكال دارد و بايد به روشى كه در مسائل قبل گفته شد عمل شود .\r\nسؤال 461 - دولت سعودى چندين محلّ ذبح ، در خارج از منى تعيين كرده ، وظيفه حجّاج را بيان فرماييد ؟\r\nجواب : غالب قربانگاههاى امروز خارج منى است ولى ذبح در آنها در شرايط فعلى اشكالى ندارد .\r\nسؤال 462 - اگر كسى به قصد ما فى الذّمه در ماه ذى الحجّه در وطن خود قربانى كند آيا پوست و روده آن بايد تماماً به فقير داده شود يا ممكن است يك سوّم آن به فقير داده شود و دو سوّم ديگر به عنوان سهم دوستان و خودش صرف شود و اگر خلاف عمل شده باشد آيا قيمت روز كشتن گوسفند را بدهكار است يا موقع اداى دين ؟\r\nجواب : مىتواند آن را به عنوان سهم خود صرف كند يا به دوستان يا فقرا بدهد ولى دادن به قصّاب به عنوان عوض كارى كه انجام داده مشكل است و احتياط مستحب آن است كه اگر خودش از آن استفاده كرد قيمت آن را صدقه بدهد و ملاك قيمت همان روز ذبح است .\r\n\r\n4 - بيتوته در منى\r\nسؤال 463 - افراد پير و داراى عذر را بعد از نيمه شب دوازدهم از منى به جمرات\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nآورده ، اعمال فردا را انجام مىدهند و سپس به مكّه برده شده و اعمال بعدى را همان شب انجام مىدهند و غير داراى عذر نيز چنين كرده‌اند جز انجام رمى جمرات كه فردا براى انجام آن بازگشته‌اند ، آيا اعمال آنها درست است ؟\r\nجواب : انجام دادن اعمال مكّه ( طوافين و سعى ) براى غير داراى عذر در شب دوازدهم بلكه در شب يازدهم بعد از نيمه شب نيز جايز است .\r\nسؤال 464 - آيا حجّاج مىتوانند شب دوازدهم ، بعد از نيمه شب شرعى به مكّه بيايند و عصر روز دوازدهم فقط براى رمى جمرات به منى برگردند و عمل خويش را انجام دهند ؟\r\nجواب : براى بيتوته در منى كافى است نيمه اوّل يا نيمه دوّم شب را بمانند .\r\nسؤال 465 - آيا زنها مىتوانند شب دوازدهم رمى جمرات نمايند و همان شب به مكّه بروند و ديگر به منى برنگردند يا بايد مانند مردان تا ظهر در منى بمانند ؟\r\nجواب : بايد مانند مردان تا ظهر در منى بمانند مگر اينكه از ماندن معذور باشند .\r\nسؤال 466 - شب عيد كاركنان كاروانها بعد از نصف شب با خانمها به منى مىروند و دوباره به مشعر بازنمىگردند ، آيا كفّاره دارد و حجّشان صحيح است ؟\r\nجواب : چنانچه براى راهنمايى و اداره وضع آنها لازم است با آنها بروند مانعى ندارد و كفّاره هم لازم نيست .\r\nسؤال 467 - در اثر كثرت حجّاج چادرهاى بعضى از حجّاج را خارج از منى نصب مىكنند تكليف چيست ؟\r\nجواب : در مقام ضرورت اشكال ندارد و در غير اين صورت جايز نيست .\r\nسؤال 468 - در شب عيد بعد از نيمه شب زنان را به منى مىبرند ، آيا مردى كه با زنش در آن گروه است مىتواند با زنش به منى برود ؟\r\nجواب : اگر ضرورتى داشته باشد كه همراه همسرش باشد جايز است و الّا جايز نيست .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nسؤال 469 - كسى كه نيمه اوّل شب را در خارج از منى بيتوته كرده است ، آيا جايز است كه به مسجد الحرام برود و نيمه دوّم شب را آنجا بيتوته كند بدون اينكه به منى جهت بيتوته برگردد ؟\r\nجواب : احتياط واجب آن است كه براى بيتوته نيمه دوّم شب به منى برگردد .\r\nسؤال 470 - آيا تلاوت قرآن يا دعا و يا نماز در مسجد الحرام يا نگاه كردن به كعبه از عبادات محسوب مىشود كه حاجى هنگام بيتوته در مسجد الحرام بايد انجام دهد يا اين كه حتماً در هنگام بيتوته بايد طواف كند ؟\r\nجواب : همه موارد ذكر شده عبادت محسوب مىشود و كفايت مىكند .\r\n\r\nاحكام مصدود و محصور\r\nسؤال 471 - وظيفه كسى كه به خاطر بيمارى و مانند آن قادر به انجام اعمال منى يا طواف و سعى و اعمال مكّه نيست چه مىباشد ؟\r\nجواب : اين شخص در حكم محصور است ولى اگر مىتواند نايب بگيرد اين كار از اعاده حج كفايت مىكند و لازم نيست در سال آينده حج را مجدداً بجاآورد .\r\nسؤال 472 - حكم كسى كه حجّش را فاسد كرده سپس مصدود و يا محصور شده است چيست ؟\r\nجواب : واجب است كه اعمال مصدود و محصور را انجام دهد و سپس در سال آينده حج بجا آورد .\r\nسؤال 473 - وظيفه كسى كه محصور شده و قربانى خود را به منى فرستاده ، سپس مرض او خفيف شده است چيست ؟\r\nجواب : بر او واجب است كه ملحق به بقيّه حجّاج شود و تمام اعمال را انجام دهد و هدى خود را قربانى كند . در اين صورت حج او صحيح است .\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nسؤال 474 - كسى كه همراه خود قربانى آورده و سپس محصور يا مصدود شده است ، آيا قربانى كردن همين هدى كه همراه دارد كفايت مىكند يا علاوه بر اين ، قربانى ديگر نيز بر او واجب است ؟\r\nجواب : قربانى ديگرى بر او واجب نيست .\r\nسؤال 475 - اگر مانع ديگرى غير از حصر و صدّ - مثل اينكه پايش بشكند يا وسيله نقليّه‌اش خراب شود يا راه را گم كند - پيش آيد ، آيا احكام محصور و مصدود را دارد ؟\r\nجواب : نسبت به كسى كه پاى او شكسته است احكام محصور و نسبت به موانع ديگر مثل خراب شدن وسيله نقليّه يا مانع ديگر احكام مصدود جارى مىشود .\r\nسؤال 476 - كسى كه دعاى شرط را كه قبل از نيّت احرام مستحب است بخواند در صورتى كه محصور يا مصدود شود احكام مصدود و محصور بر او جارى مىشود يا اينكه به مجرّد صدّ و حصر و بدون هدى از احرام خارج مىشود ؟\r\nجواب : احوط ، بلكه اقوى اين است كه قربانى بر او واجب است .\r\n\r\nمتفرّقات حج\r\nسؤال 477 - اگر بعضى از ورّاث بدون پرداختن سهم ورّاث ديگر ( يعنى با تصاحب كلّ ارث ) به حج بروند حكم حجّشان چگونه است و صله رحم با آنها چه حكمى دارد ؟\r\nجواب : هرگاه سهم ارث بعضى از ورّاث پرداخته نشود و به صورت مشاع در اموال بقيّه بماند تصرّف در آن حرام است و اگر با همان پول حج بروند و لباس احرام و قربانى را از آن تهيّه كنند حج آنها نيز اشكال دارد و تا سهم ارث بقيّه را نپردازند آن مال حكم مال غصبى را دارد و اگر صله رحم با اين اشخاص سبب\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nجرأت و جسارت آنها بر حرام شود جايز نيست و اگر ترك صله رحم باعث نهى از منكر شود واجب است و اگر صله رحم و ترك آن تأثيرى در نهى از منكر نداشته باشد نبايد صله رحم را ترك نمود .\r\nسؤال 478 - در موسم حج مردم به امام جماعت اهل سنّت اقتدا مىكنند ، آيا در وسعت وقت اعاده لازم است ؟\r\nجواب : نماز آنها صحيح است و اعاده لازم نيست .\r\nسؤال 479 - آيا مسافر در محلّات قديم و جديد الإحداث مكّه و مدينه مثل مسجد النّبى و مسجد الحرام بين قصر و تمام مخيّر است و يا بايد قصر بخواند ؟\r\nجواب : مسافران مخيّرند در مكّه و مدينه نماز خود را در مسجد الحرام و مسجد النّبى بلكه در تمام شهر مكّه و مدينه تمام يا قصر بخوانند و نماز تمام افضل است و فرقى ميان مكّه و مدينه قديم و امروز نيست .\r\nسؤال 480 - حجّاجى كه در مكّه قصد اقامه كرده‌اند آيا در عرفات و مشعر و منى هم مىتوانند نمازشان را تمام بخوانند ؟\r\nجواب : در شرايط فعلى كه فاصله مكّه از عرفات به مقدار مسافت شرعيّه نيست نمازشان تمام است .\r\nسؤال 481 - بعضى از اشخاص كه از اوّل عمرشان حساب و كتابى نسبت به خمس محمّد و آل محمّد ( عليهم السلام ) ندارند و با همين وضع به حجّ تمتّع و عمره مفرده مىروند ، حج اينها چه حكمى دارد ؟\r\nجواب : در صورتى كه پول قربانى و احرام آنها از آن نباشد صحيح است و الّا اشكال دارد و در هر حال گناه كرده است .\r\nسؤال 482 - شخصى مستطيع نبوده ولى چند سال قبل در مرض موتش چند نفر او را مجبور مىكنند در وصيّت به پرداخت پنج هزار پول افغانى به عنوان حجّ ميقاتى ، آيا اين وصيّت صحيح است و اگر صحيح است از آنجا كه آن مبلغ براى\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nحجّ ميقاتى كافى نيست تكليف چيست ؟\r\nجواب : اگر واقعاً وصيّت از روى اجبار بوده ، نافذ نيست و اگر بعد از اصرار افراد او راضى به وصيّت شده و وجه مزبور براى حجّ ميقاتى كفايت نكند ، بايد آن وجه را در كارهاى خير مصرف كنند .\r\nسؤال 483 - آيا خريدوفروش فيش حج جايز است ؟\r\nجواب : هرگاه خودش مستطيع نباشد يا حجّ واجب را انجام داده است و اين كار مخالف مقرّرات حكومت اسلامى نباشد مانعى ندارد .\r\nسؤال 484 - سال گذشته يكى از دوستان در مراسم حجّ دو قطعه سنگ از كوه حرا به من هديه كرد و بنده هم سنگها را در محلّ مناسبى قرار دادم و هر چند روز يك بار به عنوان تبرّك آن سنگها را مىبوسم و زيارت مىكنم ، آيا اين عمل بنده كفر و شرك نمىباشد ؟\r\nجواب : اين كار ذاتاً حرام نيست امّا تكرار آن ممكن است منشأ برداشتهاى سوء يا بدعت شود ، بنابراين از اين كار خوددارى كنيد .\r\nسؤال 485 - چندين سال قبل شوهرم براى حج مرا نام‌نويسى كرد و هم اكنون كه نوبتم رسيده ، شوهرم فوت كرده است ، نمىدانم آيا خمس مبلغ ثبت نامى را داده يا نه ، تكليف چيست ؟\r\nجواب : اگر شك داريد ، بگوييد ان شاء الله داده است .\r\nسؤال 486 - زنى كه اعمال عمره تمتّع خود را به جهت عادت شدن انجام نداده است صبح روز نهم در عرفات پاك مىشود ولى آمدن به مكّه جهت انجام اعمال عمره تمتّع به دليل ازدحام در مسير و يا نداشتن همراه امكان ندارد ، وظيفه‌اش چيست ؟\r\nجواب : حجّ او تبديل به افراد شده است و بايد ادامه دهد و بعد از اتمام حج ، عمره مفرده بجا آورد .\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nسؤال 487 - خانمى كه وظيفه‌اش حجّ افراد است ، عمره مفرده را تا چه وقتى بدون عذر مىتواند تأخير بيندازد ؟\r\nجواب : احتياط واجب آن است كه بلافاصله بعد از حجّ بجا آورد و اگر ناچار به تأخير شد ، قبل از پايان ذى الحجّه بجا آورد .\r\nسؤال 488 - وظيفه زنى كه در عمره در حال احرام يا قبل از احرام يا بعد از آن حائض شده است ، چيست ؟\r\nجواب : احرام اين زن در هر حال صحيح است ، لكن صبر مىكند تا پاك شود سپس طواف و نماز طواف را بجا مىآورد و بعد بقيه اعمال عمره را انجام مىدهد .\r\nسؤال 489 - آيا حجّاج كفّارات عمره و حجّ تمتّع را مىتوانند بعد از مراجعت در شهرهاى خودشان پرداخت نمايند ؟\r\nجواب : مانعى ندارد ولى تمام آن را به نيازمندان بدهند .\r\nسؤال 490 - وظيفه ما در مراسم حج زمانى كه قاضى اهل سنّت حكم به رؤيت هلال مىكند چيست در صورتى كه در نظر شيعه يا رؤيت هلال مشكوك است يا اينكه خلاف آن ثابت است ؟\r\nجواب : بايد با ساير مسلمانان هماهنگى كنيد و حج شما صحيح است .\r\n\r\n","description":"","footnote":"","page_name":" 141 ","page_number":141},
  {"content":"\r\n . \r\n","description":"","footnote":"","page_name":" 142 ","page_number":142},
  {"content":"\r\n\r\n\r\nفصل پانزدهم : احكام قضا\r\nسؤال 491 - آيا عهده‌دار شدن منصب قضا براى غير مجتهد در صورت فقدان مجتهد جامع الشرايط در آن محل جايز است ؟\r\nجواب : در صورتى كه مجتهد جامع الشرايط در آن شهر نباشد بايد از اهل علم كه به مسائل قضايى و حقوقى آشنا هستند - و لو از راه تقليد - استفاده شود .\r\nسؤال 492 - آيا قاضى مىتواند حكم قاضى ديگر را باطل كند ؟ و در صورت عدم جواز ، چه راه حلّى براى نقض حكم يك قاضى توسط ديوان عالى كشور وجود دارد ؟\r\nجواب : تنها راهى كه از طريق عناوين اوّليه مىتوان براى تجديد نظر در پرونده‌ها پيدا كرد اين است كه به قضات مرحله اوّل در مسائل مهمّه ( مانند دِما و اموال مهمّه و . . . ) دستور داده شود كه در مرحله اوّل انشاى حكم نكنند بلكه نظر مشورتى خود را ثبت نمايند يا به تعبير ديگر انشاى حكم در اين گونه مسائل از حوزه اجازه قضاى آنها خارج است و به اين ترتيب راه براى تجديد نظر بازخواهد بود و حاكم دوّم مىتواند تمام كارهاى قضايى را روى پرونده انجام دهد ، در ضمن از نظر مشورتى قاضى اوّل نيز استفاده كند . البتّه اين در صورتى است كه ارباب دعوا تقاضاى تجديد نظر بكنند و اگر تقاضاى تجديد نظر نكنند قاضى اوّل مىتواند انشاى حكم كند ( يعنى در اين صورت مجاز به انشاى حكم است ) .\r\nسؤال 493 - احكامى كه قضات محترم جمهورى اسلامى بر اساس علم صادر مىكنند آيا در آثار و احكام چون آراى صادره بر اساس اقرار است يا ملحق به آراى\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nصادره بر اساس بيّنه است و يا راه سوّمى است كه ملحق به هيچ‌كدام نخواهد بود ؟\r\nجواب : در هر موردى بايد تابع دليل آن مورد بود مثلا در مسأله فرار از حفيره ادلّه شامل علم قاضى نمىشود و حدّ ساقط نمىگردد .\r\nسؤال 494 - در شرايط كنونى جمهورى اسلامى كه اكثر قضات محترم مأذون و منصوب هستند و حتّى با اجتهاد مطلق هم بايد نصب شوند و طبعاً احكام برخى از قضات استحكام لازم را نداشته يا ضعفهايى خواهد داشت ، اگر تمام احكام قابل تجديد نظر باشد اطاله دادرسى چند برابر شده و حقوق مردم ضايع مىشود و اگر منحصر به همان سه مورد معروف باشد - كه تجربه نشان داده در طول بيش از يك دهه حكومت اسلامى حتّى موارد انگشت شمار هم از آن موارد سه‌گانه رخ نداده و بقيّه قطعى باشد ، بيشتر حقوق ضايع مىشود بخصوص در دما و اموال مثل ( احكام اعدام و مصادره اموال ) . به نظر مىرسد قابل تجديد نظر دانستن احكام اين قضات در بخشى از احكام با محدود كردن حوزه اجازه و نصب ، بلااشكال باشد . مقصود از تجديد نظر يعنى پس از حكم كردن قاضى ، مجدداً قاضى ديگرى پرونده را به شكل ماهوى بررسى كند اگر به همان نظر رسيد تأييد و گرنه نقض كند و خود حكم كند ؟\r\nجواب : در اين گونه موارد مىتوانند مطابق آنچه در جواب سؤال 492 آمد عمل نمايند .\r\nسؤال 495 - هرگاه كسى ديگرى را بكشد و بعداً مدّعى شود كه او را به اين علّت كشتم كه سبّ خدا و پيامبر يا ائمّه ( عليهم السلام ) كرده بود ، آيا اين ادّعا بدون دليل و بيّنه پذيرفته مىشود ؟\r\nجواب : نافذ و معتبر نيست و اگر اثبات نكند محكوم به قصاص خواهد شد .\r\nسؤال 496 - با توجّه به مطالبى كه در ذيل مىآيد آيا قاضى در زمان فعلى مىتواند به اسناد رسمى اعتماد نموده و آنها را مستند حكم خود قرار دهد :\r\nالف ) اوضاع و احوال و اماراتى وجود دارد كه عرفاً باعث اعتماد به تنظيم\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nكنندگان اين اسناد و نيز باعث اعتماد به اسناد رسمى مىشود مانند وجود مجازاتهاى حقوقى و كيفرى براى سردفتران متخلّف ، وجود بازرسان دائمى كه دفاتر اسناد رسمى را بازرسى مىنمايند و از طرفى سردفتران براى اعتماد نمودن مراجعين به آنها دقّت زيادى در كار خود به خرج مىدهند .\r\nب ) قسمت اعظم روابط حقوقى و اقتصادى مردم و مسائل قضايى بر مبناى اسناد رسمى قرار گرفته به طورى كه بدون وجود اين اسناد ( مانند شناسنامه ، سند ازدواج ، اسناد مالكيّت زمين ، خانه ، اتومبيل و امثال آن ) اين قسم از نظام معيشتى جامعه مختل مىگردد .\r\nجواب : امضاى كتبى ، حكم انشاى لفظى را دارد ؛ بنابراين اسناد معتبر فعلى حجّت است و ما در آخر جلد دوّم تعليقه عروة الوثقى دلايل كافى براى اين مسأله نوشته‌ايم .\r\nسؤال 497 - نظر خودتان را در مورد مرور زمان حقوقى ( گذشت مدّتى كه پس از آن دعوا ديگر در محكمه شنيده نمىشود ) و مرور زمان كيفرى ( گذشت مدّتى كه پس از آن ديگر مجرم مورد تعقيب قرار نمىگيرد يا اگر مورد تعقيب قرار گرفته ديگر تعقيب ادامه نمىيابد يا اگر حكم قطعى صادر شده ديگر حكم اجرا نمىشود ) بيان فرماييد ؟\r\nجواب : ظاهراً در قوانين فقهى اسلام اصلى به نام مرور زمان نداريم ، تنها چيزى كه در اينجا وجود دارد اين است كه گاه مرور زمان دليل قطعى يا حجّت شرعى بر اعراض صاحب حق و ابراى او مىشود و گاه ممكن است عناوين ثانويّه مانع از رسيدگى به اين گونه جرايم يا حقوق گردد امّا در غير اين دو صورت ظاهراً\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nمسأله‌اى به نام مرور زمان وجود ندارد .\r\nسؤال 498 - گاهى ، مواردى از ارتباط نامشروع دختر و پسر گزارش مىشود امّا پس از تشكيل پرونده ، طرفين منكر هرگونه رابطه‌اى هستند ، يا به رابطه و تماس بدنى اعتراف مىكنند ليكن نسبت به مقاربت منكر مىباشند ، در اين صورت قاضى ، دختر را جهت روشن شدن موضوع به پزشك قانونى مىفرستد و دكتر وى را قُبلا و دُبُراً مورد معاينه قرار مىدهد . سؤال اين است كه :\r\nالف ) آيا لازم است دختر به پزشك ( مرد يا زن ) جهت معاينه معرفى شود يا نه ؟ چنانچه خانواده دختر ابراز نگرانى و درخواست معاينه نمايند چطور ؟\r\nب ) آيا نظر پزشك مىتواند در حكم تأثير نمايد ؟ چنانچه پزشك قانونى گزارش نمايد كه جسم سختى با قُبل يا دُبر دختر برخورد كرده و صريحاً مشخص نگردد چطور ؟\r\nجواب : الف ) قاضى مأمور به فحص در اين گونه از مسائل نيست و معاينه كردن جايز نمىباشد مگر اينكه ضرورتى ايجاب كند .\r\nب ) نظر پزشك قانونى به تنهايى در فرض بالا كافى نيست .\r\nسؤال 499 - آيا دادن رشوه براى استخدام در يك مؤسّسه در صورتى كه بدون پرداخت آن استخدام امكان‌پذير نباشد جايز است ؟\r\nجواب : چنانچه با دادن پول ، باطلى را حق و حقّى را باطل نكند و حقّ كسى يا نوبت كسى را ضايع نكند اشكال ندارد و رشوه محسوب نمىشود ولى براى گيرنده اگر انجام اين كار جزء وظايفش باشد حرام است .\r\nسؤال 500 - در هنگام بازى ، بچّه غير مكلّفى جنايتى بر هم‌بازى خود وارد مىكند ( ضربتى به چشم وى مىزند ) اولياى طفل به معالجه وى پرداخته و به اميد آن‌كه بهبود پيدا مىكند از اقامه دعوا شكايت خوددارى مىكنند . پس از چند سال و پس از بهبود مبادرت به شكايت مىكنند . اينك كه جانى مكلّف و كبير شده ، چنانچه\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nبيّنه‌اى نباشد و متّهم منكر قضيّه باشد چگونه بايد فصل خصومت كرد ؟\r\nجواب : در فرض عدم بيّنه منكر قسم ياد مىكند ، احتياط آن است كه ولىّ او نيز قسم ياد كند .\r\nسؤال 501 - نظر مبارك را در خصوص قضات مأذون بيان فرماييد ؟\r\nجواب : آنها كه مجتهد عادلند قضاوت آنها قطعى است و غير مجتهد مسأله‌دان ، در صورت عدم دسترسى به مجتهد جامع الشرايط نيز قضاوت او مقبول است .\r\nسؤال 502 - آيا متّهم نمودن فردى بدون تفهيم اتّهام و عدم احضار وى به دادگاه و عدم اجازه دفاع ، و بازداشت با جرم نامعلوم به مدّت 5 / 2 سال و نبودن مدرك اتّهام در پرونده ، مىتواند شرعى و اسلامى باشد ؟\r\nجواب : لازم است طبق مقرّرات شرع گناه متّهم به او تفهيم شود و اجازه دفاع را به او بدهند و سپس بر طبق موازين عدل اسلامى و طبق آنچه در احكام مقدّس فقهى آمده است داورى شود .\r\nسؤال 503 - در دعواى بر ميّت كه علاوه بر بيّنه ، قسم هم لازم مىباشد ، آيا تنها اختصاص به ديون دارد و يا شامل هر ادّعايى مىشود مثل اينكه كسى بگويد كه فلان زمين ميّت از من بوده يا فلان زمين يا فلان چشمه و فلان جوى آب را با هم شريك بوديم ؟\r\nجواب : اين حكم اختصاص به ديون دارد .\r\nسؤال 504 - شخصى عازم سفر ايران بوده ، فرد ديگرى قبل از ورود به مرز از او مىخواهد كه در اين سفر با هم باشند ، در گمرك خسروى هنگام بازديد اسبابهاى او معلوم شد مقدار زيادى اشياى ممنوع الورود همراه دارد كه تمامى آنها را اداره گمرك مصادره كرد و شخص اوّل فقط تعدادى سمباده ايتاليايى همراه داشت و مأمور گمرك به گمان آن‌كه سمباده‌ها هم راجع به شخص دوّم است آن را هم\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nمصادره كرد و توسّلات و التماسات شخص اوّل نتيجه‌اى نداد لاجرم شخص اوّل معادل قيمت سمباده‌ها را از شخص دوّم كه به او بدهكار بود از بابت قيمت سمباده‌ها تقاص كرد ، آيا اين كار اشكال دارد ؟\r\nجواب : اگر صاحب اموال قاچاق سبب شده است كه اموال غير قاچاق مربوط به شخص اوّل نيز از بين برود ضامن است و مىتوان تقاص كرد .\r\nسؤال 505 - شخصى فوت كرده و داراى چند وارث صغير است ، خواهر اين ميّت ادعا مىكند كه فلان زمين ميّت ملك من است ولى ورثه ميّت سندى مبنى بر اينكه خواهر ، آن زمين را به برادرش هبه كرده است ارائه مىدهند ولى خواهر اين هبه‌نامه را نمىپذيرد و حاضر به قسم خوردن شده است ، آيا از جانب صغير طرف مقابل را مىتوان قسم داد ؟\r\nجواب : آنها بايد نزد حاكم شرع بروند و مدارك خود را ارائه دهند اگر قسم لازم بشود ولىّ صغير مىتواند براى دفاع از حق آنها قسم بخورد .\r\nسؤال 506 - آيا تعدّد قضات با موازين اسلامى مطابقت دارد ؟\r\nجواب : در قاضى تحكيم ، تعدّد قضات ممكن است ولى در قاضى منصوب حكم نهايى به وسيله يك نفر صادر مىشود ولى مانعى ندارد قاضى با قضات ديگر مشورت كند بلكه مستحب است .\r\nسؤال 507 - در صورتى كه بين چند قاضى رسيدگىكننده به يك پرونده اختلاف حاصل شود ، آيا رأى قاضى كه اعلم است در اولويّت مىباشد ؟\r\nجواب : در يك پرونده بايد يك قاضى دخالت كند هرچند مىتواند با ديگران مشورت كند .\r\nسؤال 508 - اگر در بين چند قاضى كه به يك پرونده رسيدگى مىكنند يك نفر مجتهد باشد ، آيا ايشان در انشاى رأى با ديگران تفاوتى دارد ؟\r\nجواب : قاضى مجتهد مقدّم است .\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nسؤال 509 - آيا در فقه اسلامى نظام تعدّد قاضى در محكمه وجود دارد و مورد تأييد قرار گرفته است ؟ در صورت مثبت بودن شيوه دادرسى و صدور رأى به چه طريق است ؟ رأى اكثريت ملاك است يا رأى مجتهد اعلم ملاك است ؟\r\nجواب : هرگاه قضات با هم اتّفاق نظر داشته باشند مانعى ندارد ولى در صورت اختلاف نظر بايد يك نفر در قضيّه دخالت كرده و حكم صادر نمايد .\r\nسؤال 510 - علم قاضى كه از اقارير متّهم و كيفيّت اظهارات متخاصمين و محتويات پرونده و امارات و قراين موجود در آن حاصل مىشود ، آيا حجّت شرعى است و قاضى مىتواند استناداً به چنين علمى حكم حدود و قصاص و ساير حقوق شرعى را صادر نمايد ؟\r\nجواب : هرگاه علم قاضى از مبادى حسّيّه يا قريب به حسّ حاصل شود حجّت است .\r\nسؤال 511 - بين عمرو و زيد درباره ملكى نزاع شده است و هركدام مدّعى است كه آقاى خالد آن ملك را به او داده است . هر دو شاهد دارند امّا زيد علاوه بر شاهد نوشته‌اى هم دارد ولى عمرو نوشته خود را گم كرده است و شاهدان عمرو مىگويند كه خالد چندين سال قبل از تاريخ نوشته زيد ، ملك را به عمرو داده و ما شاهد هستيم لطفاً بفرماييد شهادت كدام يك از اين دو مقدّم است ؟\r\nجواب : اگر ملك در دست يكى از آن دو مىباشد بيّنه و شاهد او مقدّم است و اگر ملك در دست هر دو مىباشد يا در دست هيچ كدام نيست بايد تقسيم كنند .\r\nسؤال 512 - اگر به خاطر نزاع و اختلاف ، كسى بر شاهدى جرح نمايد مثلا بگويد كه فلان شاهد با من نزاع داشته بنابراين عليه من شهادت مىدهد ، آيا اين جرح نافذ است ؟\r\nجواب : اگر بتواند عدم وثاقت او را ثابت كند جرح او پذيرفته است و گرنه مجرد ادّعا پذيرفته نيست .\r\n\r\n","description":"","footnote":"","page_name":" 149 ","page_number":149},
  {"content":"\r\n . \r\n","description":"","footnote":"","page_name":" 150 ","page_number":150},
  {"content":"\r\n\r\n\r\nفصل شانزدهم : احكام خريدوفروش\r\n\r\nمعاملات باطل و بخشى از كارهاى حرام\r\n\r\n1 - خريدوفروش ميته\r\nسؤال 513 - آيا جايز است ماهىهاى حرام را به كفّار بفروشند و پول حاصل آن را مصرف كنند يا به حكومت اسلامى بدهند ؟\r\nجواب : فروختن به كسانى كه آن را حلال مىدانند جايز است و همچنين بيع ميته و غذاى نجس و بعضى از حيوانات غير مأكول ، ولى فروختن شراب و مانند آن جايز نيست .\r\n\r\n2 - موسيقى\r\nسؤال 514 - حكم موسيقى سنّتى و غير سنّتى چيست ؟\r\nجواب : آهنگهايى كه مناسب مجالس لهو و فساد است حرام است و غير آن اشكالى ندارد .\r\nسؤال 515 - طبل زدن در مراسم عزادارى امام حسين ( عليه السلام ) چه حكمى دارد ؟\r\nجواب : تعظيم شعائر حسينى از افضل قربات است و از هر وسيله معقول مىتوان استفاده كرد ، استفاده از طبل اگر با آهنگهاى مناسب مجالس فساد نباشد اشكالى ندارد .\r\nسؤال 516 - استفاده از طبل و سنج در مراسم عزادارى و غير آن چه حكمى دارد ؟\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nجواب : استفاده از طبل و سنج در اين مراسم آن چنان كه معمول است و آهنگ لهوى در آن نيست اشكالى ندارد .\r\nسؤال 517 - بعضى از موسيقىهاى تلويزيون همان موسيقى غربى است كه تنها آوازش برداشته شده است پخش و گوش دادن به آن چه صورت دارد ؟\r\nجواب : اگر در محيط ما نيز جزء موسيقى مناسب مجالس لهو و فساد حساب شود حرام است .\r\nسؤال 518 - بعضى از اهل خبره مىگويند : برخى از موسيقىهاى راديو و تلويزيون ، موسيقى رقص است . خريدوفروش نوار آنها و استماع آن چه صورت دارد ؟\r\nجواب : در صورتى كه اين امر ثابت شود ، جايز نيست .\r\nسؤال 519 - چه نوع موسيقى حرام است ؟\r\nجواب : موسيقىهايى كه مناسب مجالس لهو و فساد است حرام مىباشد و غير آنها حلال است و تشخيص آن با مراجعه به عرف عام امكان‌پذير است .\r\nسؤال 520 - آيا هر نوع موسيقى حرام است ؟ حكم آن در موارد مشكوك چيست ؟\r\nجواب : كلّيّه صداها و آهنگهايى كه مناسب مجالس لهو و فساد است حرام و غير آن جايز است و در مصاديق مشكوك اصل برائت است و احتياط مستحب اجتناب است .\r\nسؤال 521 - نى زدن اگر موجب فساد نباشد چه حكمى دارد ؟\r\nجواب : اگر از قبيل آهنگهايى باشد كه مناسب مجالس لهو و فساد است حرام است .\r\nسؤال 522 - خواندن سرود توسط زنان به صورت دسته جمعى همراه با مردان اگر موجب مفسده نباشد چه حكمى دارد ؟\r\nجواب : خالى از اشكال نيست .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nسؤال 523 - بنابر قول بعضى از فقها غنا در مجالس عروسى استثنا شده است ، نظر مبارك حضرت عالى چيست ؟\r\nجواب : فرقى ميان مجالس عروسى و غير عروسى ( بنابر احتياط ) نيست .\r\nسؤال 524 - چه نوع آلات موسيقى حرام است ، آيا آهنگهايى كه همراه با رژه نظامى نواخته مىشود حرام است ؟\r\nجواب : منظور آلاتى است كه غالباً از آن براى حرام استفاده مىشود ، امّا آهنگهاى رژه نظامى حرام نيست .\r\nسؤال 525 - حكم شرعى وسايل موسيقى از قبيل سه تار و سنتور و . . . كه در مجالس لهو و لعب مانند مجالس عروسى از آنها استفاده نمىشود چيست ؟\r\nجواب : ساختن و خريدوفروش هرگونه وسيله‌اى كه غالباً براى حرام از آن استفاده مىشود حرام است و اگر وسيله مشترك باشد جايز است .\r\nسؤال 526 - گوش دادن به آواز زن نامحرم براى مرد در صورتى كه اشعار مذهبى بخواند و موجب مفسده هم نباشد چه حكمى دارد ؟\r\nجواب : اشكال دارد .\r\nسؤال 527 - اساساً چه ملاكى براى تشخيص غناى حرام از حلال وجود دارد ؟ حكم شنيدن موسيقى و ترانه چيست ؟ و آيا بين موسيقى نوين و سنّتى يا بين موسيقى فرح‌انگيز و حزن‌انگيز از نظر شرعى تفاوتى وجود دارد ؟\r\nجواب : همان‌گونه كه در مسائل سابق اشاره شد ، موسيقيهاى مناسب مجالس لهو و فساد حرام است و غير آن حلال است و تفاوتى ميان موسيقى سنّتى و نوين و يا فرح‌انگيز و غير آن نيست .\r\nسؤال 528 - دايره زدن در مجالس عروسى و غير عروسى چه حكمى دارد ؟\r\nجواب : حكم دايره زدن حكم ساير آلات موسيقى است و فرقى ميان مجالس عروسى و غير آن نمىباشد ( بنابر احتياط واجب ) .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nسؤال 529 - آواز خواندن زن براى زنان و براى شوهرش چه به صورت غنا و چه بدون غنا چه حكمى دارد ؟\r\nجواب : براى شوهرش و براى ساير زنان بدون غنا و بدون آهنگهاى مناسب لهو و فساد اشكال ندارد .\r\nسؤال 530 - قرآن خواندن زن در حضور مردان غريبه چه حكمى دارد و آيا مىتواند بدون حالت غنا اشعارى را به صورت تك‌خوانى براى مردان بخواند ؟\r\nجواب : اگر با آهنگ بخواند اشكال دارد .\r\nسؤال 531 - زنان در كشمير در مراسم ازدواج براى استقبال داماد و عروس در خيابانها و در جمع نامحرمان ترانه‌هاى محلّى مىخوانند ، اين عمل چه حكمى دارد و آيا شركت در اين مراسم شرعاً اشكال دارد ؟\r\nجواب : خواندن اين ترانه‌ها جايز نيست و شركت در اين گونه مجالس اشكال دارد .\r\nسؤال 532 - آيا تلاوت قرآن به صورت سرود و همراه با آهنگ جايز است ؟\r\nجواب : جايز نيست .\r\nسؤال 533 - گوش دادن به موسيقى تند در نوارهاى جديد كه از طرف ارشاد تكثير مىشود چه حكمى دارد ؟\r\nجواب : همان‌گونه كه گفته شد كلّيّه صداها و آهنگهايى كه مناسب مجالس لهو و فساد است حرام و غير آن حلال است و تشخيص آن با مراجعه به اهل عرف خواهد بود و فرقى ميان نوارهايى كه از طرف ارشاد پخش مىشود و غير آن نمىباشد .\r\n\r\n3 - رقص\r\nسؤال 534 - رقص زن در مجلس زنان چه حكمى دارد ؟\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nجواب : رقص زن جز براى همسر خود جايز نيست .\r\nسؤال 535 - آيا رقص در مجالس عروسى جايز است ؟\r\nجواب : رقص منشأ فساد است و اشكال دارد خواه رقص زن براى زن يا مرد براى مرد و يا زنان براى مردان باشد ولى رقص زن براى همسرش اشكال ندارد .\r\nسؤال 536 - آيا نگاه كردن به رقص جايز است ؟\r\nجواب : نظر كردن به رقص حكم خود آن را دارد .\r\nسؤال 537 - آيا جايز است زن در ميان زنان برقصد و اگر جايز نيست حكم نشستن زنان در تالارها و يا در چنين مجالسى چگونه است ؟\r\nجواب : همان‌گونه كه گفته شد تنها رقص زن براى شوهرش جايز است و بقيّه اشكال دارد و رقصيدن زن در بين زنها و يا مرد در بين مردها جايز نيست و در مجالس معصيت نبايد شركت كنيد .\r\n\r\n4 - دست زدن\r\nسؤال 538 - دست زدن همراه با مدّاحى در مجالس شادى ائمّه معصومين ( عليهم السلام ) و روزهاى تولّد آنها از نظر شرعى چه حكمى دارد ؟\r\nجواب : دست زدن اگر با امور حرام ديگرى مقرون نباشد حرام نيست ، ولى در مساجد و حسينيّه‌ها از آن پرهيز كنيد .\r\nسؤال 539 - در تهران و بعضى از شهرهاى ديگر ، برخى از گويندگان و مدّاحها در تولد ائمّه اطهار ( عليهم السلام ) مردم را به كف زدن تشويق مىنمايند . لطفاً مرقوم فرماييد اصلا كف زدن جايز است ؟\r\nجواب : كف زدنهاى معمولى حرام نيست ولى رعايت احترام مساجد و حسينيّه‌ها لازم است .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\n\r\n5 - قمار\r\nسؤال 540 - چه نوع بازيهايى قمار محسوب مىشود ؟ اخيرا در اين مناطق بازيهايى به نام « رُمينو » كه مشكوك به نظر مىرسد رواج يافته ، آيا مىتوان بازى فوق را انجام داد ؟\r\nجواب : آنچه در ميان مردم به عنوان قمار شناخته مىشود حرام است و موارد مشكوك اشكالى ندارد به شرط اينكه پول يا چيز ديگرى برد و باخت نكنند .\r\nسؤال 541 - آيا بازى با پاسور بدون برد و باخت جايز است ؟\r\nجواب : اگر پاسور در عرف عام از آلت قمار خارج شده و صرفاً به عنوان يك سرگرمى استفاده مىشود بازى با آن بدون برد و باخت مالى اشكال ندارد .\r\nسؤال 542 - مؤسّسه‌هايى در كشور اتريش با عنوان بدون درد سر صاحب 30000 دلار شويد فرمهايى را به ترتيب زير در اختيار متقاضيان قرار مىدهند :\r\nالف ) متقاضى مثلا زيد فرم را از شخص نامبرده در رديف پنجم به مبلغ 30 دلار مىخرد .\r\nب ) سپس 30 دلار چك تضمينى به نام شخص رديف اوّل و 30 دلار چك تضمينى به نام مؤسّسه به همراه فرم خريدارى شده كه در آن نام و مشخصات خود را درج نموده است براى آن مؤسّسه مىفرستد ( يعنى در مجموع 90 دلار مىپردازد ) .\r\nج ) پس از مدتى چهار عدد فرم كه در آن نام رديف اوّل حذف گرديده و نامهاى رديف‌هاى پايين هر يك ، به يك رديف بالاتر ارتقا نموده به دست آقاى زيد مىرسد البتّه به اين ترتيب نام آقاى زيد در رديف پنجم قرار مىگيرد .\r\nد ) آقاى زيد 4 فرم و اصل شده را به چهار نفر متقاضى جديد به قيمت هر فرم 30 دلار مىفروشد به اين ترتيب علاوه بر 90 دلار پرداختى 30 دلار اضافه نيز دريافت مىكند .\r\nه - ) افرادى كه فرمهاى آقاى زيد را خريده‌اند هركدام به ترتيب سابق عمل نموده\r\n\r\n","description":"","footnote":"","page_name":" 156 ","page_number":156},
  {"content":"\r\n\r\n( به ترتيبى كه در شماره 2 توضيح داده شد ) و هر يك 4 فرم جديد دريافت مىنمايند كم‌كم نام زيد از رديف پنجم به رديفهاى بالاتر ارتقا مىيابد تا به رديف اوّل مىرسد و در اينجا هر متقاضى جديد موظّف است 30 دلار به حساب آقاى زيد واريز نمايد كه جمعاً حدود 30000 دلار خواهد شد ، بعد نام ايشان نيز از ليست خارج شده و رديفهاى بعد به ترتيب بالا مىآيند . آيا شركت در اين مؤسّسه جايز است ؟\r\nجواب : شركت در اين كار حرام و پول عايد از آن مباح نيست و در واقع اين نوعى كلاه‌بردارى مرموز براى تصاحب اموال ديگران است .\r\n\r\n6 - شطرنج\r\nسؤال 543 - آيا بازى با شطرنج در عصر حاضر اشكال دارد ؟\r\nجواب : اگر شطرنج در عرف عام از آلات قمار محسوب شود بازى با آن حرام است و اگر از حالت قمار خارج و جزء ورزشهاى فكرى در آمده باشد اشكالى ندارد .\r\nسؤال 544 - نظر حضرت عالى در مورد بازى با آلات قمار همچون شطرنج و پاسور بدون برد و باخت چيست ؟\r\nجواب : در مورد بازى با آلات قمار بدون برد و باخت احتياط واجب اجتناب است و امّا در مورد شطرنج و پاسور همان‌گونه كه در بالا ذكر شد چنانچه در عرف عام واقعاً به عنوان ورزش يا سرگرمى شناخته شود جايز و گرنه حرام است .\r\n\r\n7 - مجسمه‌سازى\r\nسؤال 545 - اين جانب مدّتى است كه بعضى از تصاوير را بر روى چوب به صورت برجسته حك مىكنم و از اين طريق امرار معاش مىنمايم چون شنيده بودم كه ساخت مجسمه كامل داراى روح حرام مىباشد نه بخشى از حجم بدن ، آن هم به\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nصورت حك بر روى چوب ، آيا امرار معاش اين جانب از اين راه شرعاً جايز مىباشد ؟\r\nجواب : اين قبيل نقوش برجسته شرعاً اشكالى ندارد ولى سعى كنيد نقشهايى كه موجب ترويج اديان و مذاهب غير اسلامى مىشود و يا تصويرهايى كه موجب فساد اخلاق است نبوده باشد .\r\nسؤال 546 - مجسمه‌سازى تمام تنه يا نيم‌تنه انسان يا حيوان چه حكمى دارد ، نقّاشى آنها چطور ؟\r\nجواب : مجسمه‌سازى اشكال دارد و نقّاشى جايز است .\r\nسؤال 547 - خريدوفروش مجسمه‌هايى كه از گچ يا مواد ساخته مىشود و به عنوان اسباب بازى و يا براى نگهدارى در منازل به كار مىرود ، چه حكمى دارد ؟ مثل انواع عروسكها و سگها و گربه‌ها و مرغها كه از گچ يا مواد ساخته مىشود ؟\r\nجواب : هرگاه به صورت اسباب‌بازى باشد مانعى ندارد ولى بهتر آن است كه از آنها براى تزيين استفاده نشود .\r\nسؤال 548 - با توّجه به اينكه ساختن مجسمه‌هاى داراى روح مطابق اجماع فقها حرام است ، چرا در كشور اسلامى ما مجسمه مىسازند و در ميادين شهرها نصب مىكنند و پاركها را مزيّن به آن مىكنند و بيت المال را صرف ساختن آن مىنمايند ، آيا حرمت به حال خود باقى است يا حكم ثانوى بر آن مترتّب شده است ؟\r\nجواب : مجسمه‌سازى اشكال دارد و شايسته است از نگهدارى اين گونه مجسمه‌ها پرهيز شود .\r\nسؤال 549 - آيا حرمت نقّاشى و مجسمه‌سازى به دليل برداشت شرك‌آميز از آنها و جنبه بت‌پرستى آن است ؟ در اين صورت امروز كه اين امور ذهنيّت بت‌پرستى را در عموم مردم ايجاد نمىكند و به عنوان هنر شناخته شده و به كار گرفته مىشود ، پرداختن به آن چه حكمى دارد ؟\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nجواب : مجسمه‌سازى و خريدوفروش آن در هر حال اشكال دارد مگر در مواردى كه جنبه اسباب‌بازى دارد .\r\nسؤال 550 - از آنجا كه رشته نقّاشى و مجسمه‌سازى در تعدادى از دانشگاه‌هاى ايران اسلامى تدريس مىشود ، اين رشته‌ها چه حكمى دارد ؟\r\nجواب : رشته نقّاشى اشكالى ندارد .\r\nسؤال 551 - استفاده از هنر مجسمه‌سازى در ترويج شعائر اسلامى چه حكمى دارد و اصولا آيا موضوع اين گونه كارهاى هنرى در كيفيّت حكم تأثيرى دارد ؟\r\nجواب : از جوابهاى بالا روشن شد .\r\n\r\n8 - غيبت\r\nسؤال 552 - معناى غيبت را بيان فرماييد ؟\r\nجواب : غيبت آن است كه عيب پنهانى كسى را پشت سر او بگويند ولى در مواردى كه مسأله مهمّى مطرح است مانند موارد مشورت و اصلاح ذات البين و امثال آنها استثنا شده است .\r\nسؤال 553 - شخصى به رفيق خود مىگويد : شما اگر فلان كار را انجام بدهيد همه بر ضدّ تو حرف مىزنند ، آيا پشت سر « همه » غيبت است ؟\r\nجواب : اين عبارت غيبت محسوب نمىشود .\r\nسؤال 554 - شخصى را مىشناسيم كه هر وقت با او برخورد مىكنيم و گفتگو و صحبت را آغاز مىكنيم بسيار وسواس دارد و با كوچكترين حرف و صحبتى مىگويد : غيبت نكن ، لطفاً معناى غيبت را مختصراً توضيح فرماييد ؟\r\nجواب : غيبت آن است كه عيب مستور كسى را پشت سر او بگويند و اگر از اين قبيل نباشد نبايد مردم را نهى كرد و نسبت غيبت به آنها داد .\r\nسؤال 555 - آيا غيبت كردن مسئول اداره و يا كارمندى كه خلافى مرتكب شده ، جايز است ؟\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nجواب : اگر به قصد نهى از منكر باشد و اثر داشته باشد لازم است .\r\nسؤال 556 - آيا گفتگو درباره رسوم ، آداب ، گفتار ، كردار ، طرز لباس پوشيدن ، شكل ظاهرى ، ادا درآوردن روستايى ، شهرىها و قبايل گوناگون ايران و ساير كشورها غيبت محسوب مىشود ؟\r\nجواب : اگر به قصد عيب‌جويى و مسخره كردن نباشد اشكالى ندارد .\r\nسؤال 557 - آيا بررسى كارهاى مسئولى از مسئولين نظام مقدّس جمهورى اسلامى در غياب او با عنايت به مفاد حديث شريف « كلّكم راعُ و كلّكم مسئول عن رعيته » از نظر شرع مقدّس اسلام غيبت محسوب مىشود ؟\r\nجواب : بررسى مسائل اجتماعى و انتقادهاى سازنده و مثبت غيبت محسوب نمىشود .\r\n\r\n9 - دروغ\r\nسؤال 558 - داستانهايى كه ساخته مىشود و طبعاً دروغ هستند و واقعيّت ندارند ( امّا براى آموزش مثبت به مخاطبين ساخته و گفته مىشود ) از لحاظ فقه و شريعت مقدّس اسلام چه حكمى دارد ؟\r\nجواب : اگر قرينه‌اى بر تخيّلى بودن آن وجود داشته باشد مانعى ندارد .\r\n\r\n10 - هيپنوتيزم\r\nسؤال 559 - آيا هيپنوتيزم از نظر اسلام حرام است ؟\r\nجواب : براى مقاصد طبّى و مانند آن مانعى ندارد ولى براى كشف امور پنهانى يا خبر از گذشته و آينده و حال جايز نيست .\r\n\r\n11 - خريدوفروش موادّ مخدّر\r\nسؤال 560 - آيا صحيح است كه بگوييم خريدوفروش موادّ مخدّر مانند خريدوفروش\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nشراب است به اين معنا كه خريدار مالك مواد نمىشود و فروشنده مالك ثمن و مبلغ آن مواد نمىباشد ؟\r\nجواب : آرى صحيح است و معامله اين مواد باطل است .\r\nسؤال 561 - فرموده‌ايد استفاده از موادّ مخدّر حرام است آيا براى اشخاصى كه مدّت 20 سال يا بالاتر از ترياك استفاده مىكنند و سنّ آنها بالاست نيز حرام است ؟\r\nجواب : استفاده از موادّ مخدّر براى هيچ‌كس جايز نيست مگر اين كه اگر كسى بخواهد آن را ترك كند جانش به خطر بيفتد .\r\n\r\n12 - شعبده‌بازى\r\nسؤال 562 - شعبده‌بازى را به عنوان كسب قرار دادن چه حكمى دارد ؟ آيا شركت در مجلس يا محفلى كه در آنجا شعبده‌بازى مىشود اشكال دارد ؟\r\nجواب : بازيهايى كه به عنوان نمايش و سرگرمى و تفريح در بعضى مجالس مشاهده مىشود كه تردستى و زرنگى شخص را نشان مىدهد و غرضى جز آن در كار نيست اشكالى ندارد . امّا اگر براى اغفال مردم باشد نوعى از سحر است كه كسب آن حرام و حضور در آن مجلس هم حرام است .\r\n\r\n13 - فال گرفتن\r\nسؤال 563 - بعضى از اشخاص در خارج با فالگيرى از جامع الدّعوات و يا دوازده برج ، از آينده و گذشته و مرض مراجعين خبر مىدهند و مىگويند : فلان گرفتارى دارى يا خواهى داشت ، فلان مقدار بايد بدهى تا دعاى حسابى بنويسم و دعاى محبّت ما بين دخترها و پسرها و زوجها و براى ديوانه‌ها و جن‌زده‌ها مىنويسند و پولهاى زيادى دريافت مىكنند و در ضمن نماز جمعه و نماز جماعت مىروند ، بفرماييد پول گرفتن در مقابل اين كارها چه حكمى دارد ؟\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nجواب : پول گرفتن در برابر اين كارها جايز نيست .\r\nسؤال 564 - آيا رجوع به فالگيرها و جادوگران براى معالجه جايز است در حالى كه گاهى از اوقات امراض سختى را معالجه مىكنند ؟\r\nجواب : رجوع به آنها حرام است .\r\nسؤال 565 - آيا دعانويسى و پول گرفتن در مقابل آن به عنوان كسب يا هديه جايز است ؟\r\nجواب : اگر دعاهاى مشروعه مأثوره باشد مانعى ندارد ولى دعانويسى خرافى حرفه‌اى جايز نيست .\r\n\r\n14 - تراشيدن ريش\r\nسؤال 566 - آيا روايات مربوط به اين كه ريش‌تراشى مُثله است دلالت بر حرمت تراشيدن ريش نمىكند ؟\r\nجواب : اين روايات شايد ناظر به جايى است كه كسى به اجبار محاسن ديگرى را بتراشد و امّا اگر با موافقت او بتراشد داخل عنوان مُثله نيست ، هرچند احتياط واجب ترك آن است .\r\nسؤال 567 - تراشيدن موى صورت و گلو و گونه با تيغ يا ماشينهاى برقى چه حكمى دارد ؟\r\nجواب : در مورد موهاى صورت اشكال دارد ولى در مورد موهاى گونه و گلو اشكال ندارد .\r\nسؤال 568 - آيا زير گردن پشت گردن و قسمتى از پايين چشمها را با تيغ زدن اشكال دارد ؟\r\nجواب : اشكال ندارد .\r\nسؤال 569 - چندى پيش در جريان مسأله‌اى از احكام معظّم له مبنى بر عدم جواز\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nشرعى غيبت شخص ريش‌تراش ( در خصوص تراشيدن ريش قرار گرفتيم ) مضمون مسأله چنين بود كه « نظر به اينكه بعضى از علما و مجتهدين تراشيدن ريش را حرام نمىدانند جايز نيست از شخص ريش‌تراش در خصوص اين عمل غيبت شود » بفرماييد كدام يك از علما اين كار را مجاز مىدانند ؟\r\nجواب : بعضى از مراجع گذشته كه الآن در قيد حيات نيستند و بعضى از مراجع زنده ، حكم به حرمت نمىنمايند ، شايد شخص مزبور مقلّد آنها باشد .\r\nسؤال 570 - انسان در اوايل جوانى داراى ريشهاى كم‌پشت و بعضى از قسمتهاى صورت او خالى از مو مىباشد ، آيا تراشيدن صورت به قصد اينكه ريشها پرپشت شود و قسمتهاى خالى از ريش هم پر شود حرام است ؟\r\nجواب : اگر موهاى صورت نوجوان كم بوده باشد به طورى كه صدق ريش بر آن نكند تراشيدن آن مانعى ندارد .\r\n\r\n15 - مسائل عزادارى\r\nسؤال 571 - آيا زنجير زنى و قمه‌زنى و شمشير زنى در عزاى امام حسين ( عليه السلام ) جايز است ؟\r\nسؤال 572 - آيا تعزيه و شبيه‌خوانى اشكال دارد و اگر اشكال نداشته باشد بفرماييد كه اگر مرد لباس زنان را در تعزيه بپوشد و به جاى او بخواند اشكال دارد ؟ و آيا صداى شيپور و طبل و دهل در تعزيه حرام است يا خير ؟ در پايان مستدعى است شرايط تعزيه‌خوانى را بيان فرماييد .\r\nجواب : شبيه‌خوانى اگر با دروغ و آلات لهو توأم نباشد و موجب توهين به مقام شامخ حسين بن على ( عليه السلام ) يا ساير شهدا نشود اشكالى ندارد و احتياط آن است كه\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nمردان لباس زنان را نپوشند .\r\nسؤال 573 - آيا شبيه‌خوانى - كه نمايش مذهبى است و درباره واقعه عاشورا يا اربعين حسينى ( عليه السلام ) برگزار مىگردد - جايز است ؟\r\nجواب : اگر امر خلاف شرعى در آن نباشد و موجب هتك مقدّسات نشود اشكالى ندارد .\r\nسؤال 574 - سينه زدن با تيغ و يا زنجير زدن با زنجيرى كه داراى چاقو و يا تيغ مىباشد و منجر به زخمى شدن بدن و جارى شدن خون مىشود ، چه حكمى دارد ؟\r\nجواب : همان‌گونه كه قبلا نيز اشاره كرده‌ايم مسأله عزادارى حضرت سيّد الشهداء ( عليه السلام ) در هر زمان و در هر مكان از افضل قربات و مايه تقويت روح ايمان و شهامت اسلامى و ايثار و فداكارى و شجاعت در مسلمين است ولى كيفيّت عزادارى بايد چنان باشد كه بهانه‌اى به دست دشمنان اسلام ندهد و موجب سوء استفاده از آن نشود و اين مراسم عظيم و پرشكوه تضعيف نگردد و به همين جهت از كارهايى كه موجب وهن مذهب است بايد پرهيز شود .\r\nسؤال 575 - نظر مبارك را در رابطه با كيفيّت مطلوب نحوه برگزارى عزادارى سالار شهيدان ( عليه السلام ) بيان فرماييد ؟\r\nجواب : بهترين شيوه عزادارى ، تشكيل مجالس با شكوه و ذكر اهداف مقدّس امام حسين ( عليه السلام ) و تاريخچه كربلا و تحليل فرازهاى آن و مراسم سوگوارى ، و همچنين تشكيل دسته‌جات عزادارى با شكوه ، توأم با شعارهاى بيداركننده و سازنده و پخش جزوه‌ها و پوسترهاى حساب شده و پرمحتوا و استفاده از پلاكاردها يا شعارهاى جالب و جذاب و روشن‌كننده اهداف عزادارى حضرت سيّد الشهداء ( عليه السلام ) و مانند آن است .\r\nسؤال 576 - در آستارا ، سنّتى است كه مردم به آن اعتقاد راسخ دارند ، مسأله بدين صورت است كه : روز تاسوعا و عاشورا عَلَمى كه در تمام مناطق مرسوم است در\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nدست افراد خاصّى مىدهند كه آن فرد با حركتهاى مخصوص و حتى گاهى با حمله‌ور شدن به زنان و مردان و ترساندن بچّه‌ها و به تعبير مردم علم را جوش مىآورند و آن را نسبت به امام حسين ( عليه السلام ) مىدهند ، مردم دور آن جمع مىشوند و مىگويند عَلَم فرد را دنبال خود مىبرد ، وقتى عَلَم بعضى از افراد را زخمى مىكند به معناى آن است كه آن فرد ، انسان بدى است و با ديده ترديد به عَلَم نگاه كرده است . متأسفانه عَلَم در دست افراد معلوم الحال به جوش مىآيد و گاهى افراد متديّن و وجيه را زخمى مىكند ، نظر شما را در اين مورد خواستاريم ؟\r\nجواب : عزادارى حضرت خامس آل عبا ( عليه السلام ) از موجبات مهمّ تقويت دين است ولى نبايد آن را آلوده به اين گونه كارهاى نادرست كرد كه موجب اذيّت و آزار عزاداران و هتك حرمت افراد آبرومند شود .\r\nسؤال 577 - در شرايطى كه دشمنان اسلام سعى در منزوى كردن مسلمانان دارند و با حيله‌هايى مىخواهند اسلام را خرافى و مسلمانان را بىمنطق معرفى كنند ، انجام برخى اعمال كه در متن دين وجود نداشته و در بعضى مناطق عدّه‌اى در تظاهر به اسلام و تعظيم شعائر ، مرتكب آن مىشوند كه احياناً موجبات وهن شيعه و عزادارى را فراهم آورده است ، چه حكمى دارد ؟\r\nجواب : لازم است در اين شرايط و اوضاع پيروان اهل بيت ( عليهم السلام ) و عاشقان مكتب حسينى از هركارى كه موجب وهن اين مراسم مىشود بپرهيزند و به جاى آن به سراغ مراسمى بروند كه عظمت اهداف حسينى را بيش از پيش آشكار مىسازد و اگر جمعى از بزرگان فقهاى پيشين ( رحمه الله ) در عصر و زمان خود بعضى از اين كارها را به دلايلى اجازه فرموده‌اند ، هرگاه در عصر و زمان ما بودند مسلّماً نظر ديگرى داشتند . خداوند همه ما را از پيروان مكتب آن بزرگوار و جان‌نثاران او قرار دهد .\r\nسؤال 578 - در شهرستان ما مراسم عزادارى تاسوعا و عاشورا و ساير ايّام به صورت\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nتعزيه‌خوانى برگزار مىشود ، تا شش سال قبل كه فقط در محلّ ما برگزار نمىشد اهالى محل به محلّات ديگر جهت ديدن تعزيه مىرفتند و در آن محلّات با مشكلات زيادى مواجه مىشدند لهذا تصميم گرفتيم اين مراسم را در محلّ خودمان برگزار كنيم نظر شما چيست آيا در اين شرايط تعزيه‌خوانى جايز است ؟\r\nجواب : چنانچه تعزيه‌خوانى مشتمل بر امر حرامى مانند دروغ يا هتك حرمت امامان بزرگوار و بزرگان ديگر و امثال اينها نباشد و مانع مجالس سخنرانى و نماز نگردد اشكالى ندارد .\r\nسؤال 579 - آيا استفاده از وسايلى كه به شكل صليب هستند و در ماه محرم الحرام در جلوى صف عزادارى حمل مىشود جايز است ؟\r\nجواب : اين علامتها تداعى صليب را نمىكنند ولى عزادارى هرچه ساده‌تر باشد بهتر است .\r\nسؤال 580 - آيا پول دادن به مرثيه‌سرايانى كه در لابه‌لاى اشعار و سخنان خود بعضى از مصايب بىمدرك يا ضعيف السّند را نقل مىكنند و يا با غنا مىخوانند جايز است و آيا نقل اين گونه مطالب به عزادارى ضربه نمىزند ؟\r\nجواب : پول را در برابر كارهاى مشروع آنها بدهند و نسبت به كارهاى خلاف نهى از منكر كند .\r\n\r\n16 - ربا\r\nسؤال 581 - ربا گرفتن و دادن به كفّار و بانكهاى اسلامى چه حكمى دارد ؟\r\nجواب : ربا گرفتن از كفّار و از بانك حكومت غير اسلامى جايز است و امّا ربا دادن به آنها مجاز نيست مگر در صورت ضرورت كه نگرفتن وام از آنها باعث عسر و حرج و يا ضعف و ذلّت مسلمين در آن گونه كشورها شود .\r\nسؤال 582 - بهره 13 درصدى كه بانكها در ازاى وام مىگيرند ، يا بهره 10 درصدى\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nكه در برابر سپرده‌هاى درازمدت مىدهند و از اوّل چنين شرطى مىكنند ، آيا ربا محسوب مىشود ؟\r\nجواب : اگر آيين‌نامه‌هاى بانك كه در زمينه عقود شرعيّه و راههاى نجات از رباست عملى شود اشكالى ندارد .\r\nسؤال 583 - آيا محاسبه نرخ تورم در ديون و مطالبات ، ربا محسوب مىشود ؟\r\nجواب : مسأله تورّم در عصر ما با اين شدّت و وسعت كه زاييده پولهاى كاغذى است هرگاه در عرف عام به رسميّت شناخته شود در فرض مسأله ربا نخواهد بود ( همانطور كه از بعضى كشورهاى خارجى نقل مىكنند كه آنها نسبت به سپرده‌هاى بانكى هم نرخ تورّم را محاسبه مىكنند و هم سود را ) در چنين شرايطى محاسبه نرخ تورّم ربا نيست ولى سود زايد بر آن رباست امّا در محيط ما و مانند آن كه در عرف عام نرخ تورّم در بين مردم محاسبه نمىشود كلا ربا محسوب مىشود زيرا اشخاصى كه به يكديگر وام مىدهند بعد از گذشتن چند ماه يا بيشتر عين پول خود را مطالبه مىكنند و تفاوت تورّم محاسبه نمىشود و اينكه در محافل علمى تورّم به حساب مىآيد به تنهايى كافى نيست زيرا مدار بر عرف عام است ، ولى ما يك صورت را استثنا مىكنيم و آن در جايى است كه مثلا بر اثر گذشتن سى سال تفاوت بسيار زيادى حاصل شده باشد و لذا در مورد مهريه‌هاى قديم زنان يا مطالباتى از اين قبيل احتياط واجب مىدانيم كه بايد به نرخ امروز حساب شود ، يا لااقل مصالحه كنند .\r\n\r\nشرايط خريدار و فروشنده\r\nسؤال 584 - با توجّه به مسأله 1776 رساله شريفه حضرت عالى در مورد بالغ بودن فروشنده ، چنانچه مىدانيد در كنار خيابانها و يا ترمينالها و . . . بچّه‌ها سيگار ، شيرينىجات و . . . مىفروشند ، آيا مىتوان از آنها خريد كرد ؟ در صورت منفى بودن\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nجواب بفرماييد اگر كسى بدون آگاهى خريد كند وظيفه‌اش چيست ؟\r\nجواب : در دو صورت اشكال ندارد : نخست اينكه طرف معامله در واقع ولىّ طفل باشد و طفل وسيله رساندن جنس يا پول گردد ، ديگر اينكه طفل طرف معامله است ولى يقين داشته باشيم كه اين كار با رضايت ولى انجام مىگيرد در اين صورت تصرّف در چنين اجناسى شرعاً جايز است .\r\nسؤال 585 - ولايت بر مال غايب در صورت فقدان ولى به عهده چه كسى است ؟\r\nجواب : در صورت نبودن ولى ، ولايت بر مال شخص غايب با حاكم شرع يا كسى كه حاكم شرع تعيين كرده است مىباشد بلكه در صورت وجود ولى نيز احتياط واجب اجازه گرفتن از حاكم شرع است .\r\nسؤال 586 - به نظر حضرت عالى اختيارات فقيه در باب ولايت چگونه و چقدر است ، مثلا آيا مىتواند در شئون زندگى امّت دخالت كند و آيا بايد فقيه حاكم بر نظام اسلامى باشد يا خير ؟\r\nجواب : در كتاب أنوار الفقاهة ، در بحث ولايت فقيه ، مفصّل نوشته‌ايم .\r\n\r\nمعامله نقد و نسيه\r\nسؤال 587 - اگر جنسى كه داراى قيمت مشخصى است به صورت نسيه به بيشتر از آن قيمت فروخته شود ، چه حكمى دارد ؟\r\nجواب : معمولا قيمت جنس در صورت فروش نقدى و نسيه‌اى متفاوت است و اين تفاوت شرعاً اشكالى ندارد و ضميمه كردن دستمال و كبريت و امثال آن لازم نيست .\r\nسؤال 588 - اگر كسى به فروشنده يخچال بگويد : از تو صد عدد يخچال مىخرم و بعد از يك هفته پول آن را مىپردازم آيا چنين معامله‌اى صحيح است ؟\r\nجواب : اگر يخچالهاى مورد معامله در اختيار خريدار قرار گيرد مانعى ندارد .\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nسؤال 589 - شخصى متاعى را فروخته و به صورت مجزّا آن را نگهدارى مىكند ولى هنوز از خريدار خبرى نشده است اكنون با اينكه در كيفيّت ساخت و تهيّه آن جنس ظرافت خاصّى قائل شده است بايع درباره آن جنس چه وظيفه‌اى دارد ( و اگر پول آن را قبلا دريافت كرده باشد چطور ) ؟\r\nجواب : هرگاه مشترى تا سه روز پول جنسى را كه نقداً خريدارى كرده نياورد فروشنده حق فسخ دارد و اگر پول آن متاع را داده آن چيز در نزد شما امانت است .\r\n\r\nخريدوفروش طلا و نقره\r\nسؤال 590 - معامله طلا با طلا با افزايش قيمت چه حكمى دارد ؟ راه حلّ شرعى اين نوع معاملات چيست ؟\r\nجواب : بهترين راه براى معامله طلا در اين گونه موارد اين است كه دو معامله جداگانه انجام شود مثلا يك كيلو طلا را با پول نقد يك ميليون و يك صد هزار تومان بفروشند و در مجلس ردّ و بدل شود سپس يك كيلو طلا را كه در رأس يك سال تحويل داده شود به يك ميليون از او خريدارى كند ، نتيجه آن مىشود كه صاحب طلا با اين دو معامله طلاى خود را در رأس سال خواهد گرفت به اضافه يك صد هزار تومان .\r\nسؤال 591 - آيا معامله طلا با طلا در صورت تفاوت وزن اشكال دارد ؟\r\nجواب : معامله طلا با طلا با تفاوت وزن جايز نيست هرچند يكى از نوع مرغوب و ديگرى از نوع نامرغوب باشد ، راه صحّت معامله آن است كه نوع مرغوب را تبديل به پول كنند و بخرند و سپس نوع دوّم را به همين طريق بفروشند .\r\nسؤال 592 - بسيارى از خانواده‌ها بر اساس يك سنّت غلط به داماد خود انگشترى يا ساعت يا گردنبند يا حلقه طلا هديه مىدهند و آنها نيز از آن استفاده مىكنند و\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nدر نتيجه زشتى اين كار از بين مىرود . مستدعى است نظر مبارك را در مورد استفاده مردها از انگشتر و ديگر زيور آلات و همچنين هديه دادن آن به دامادها و جوانان و همچنين ساختن و خريدوفروش آن كه مقدّمه و زمينه‌ساز اين منكر است صريحاً مرقوم فرماييد تا جوانان و ديگر طبقات جامعه وظيفه شرعى خود را بدانند .\r\nجواب : زينت طلا براى مردان مطلقاً حرام است و مسلمانان و پيروان مكتب اهل بيت ( عليهم السلام ) بايد به پيروى از دستورات آن بزرگواران از اين امر اجتناب ورزند و فرقى در ميان هديه و غير هديه و داماد و غير داماد نيست . ساختن و خريدوفروش آنها نيز اگر استفاده‌اش مخصوص مردان باشد اشكال دارد و اگر زينت طلا به صورت صليب باشد پوشيدن و ساختن و خريدوفروش آن گناه مضاعف دارد .\r\n\r\nموارد فسخ معامله\r\nسؤال 593 - اگر مشترى نيمى از پول خود را طلب كرد و بايع هم با رضايت ، كلّ مبلغ درخواست شده را پرداخت كند ، با وجود اينكه درخواست پول و پرداخت با رضايت طرفين بوده است ، آيا اين دلالت بر فسخ دارد ؟\r\nجواب : اگر دهنده و گيرنده پول كارشان در ارتباط با آن معامله بوده ، نيمى از معامله فسخ مىشود و اگر قصد ديگرى مانند وام داشته باشند معامله به قوّت خود باقى است .\r\nسؤال 594 - آيا براى فسخ معامله علاوه بر فسخ لفظى لازم است كارى كند كه دلالت بر فسخ داشته باشد ؟\r\nجواب : فسخ لفظى به تنهايى كافى است همان‌گونه كه فسخ عملى نيز به تنهايى كافى است .\r\nسؤال 595 - شخصى باغى را از ديگرى مىخرد نيمى از قيمت را مىپردازد و نيم\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nديگر را به وقت محضر موكول مىكند و شرط مىكنند كه هركس پشيمان شد يك ميليون تومان به ديگرى بپردازد . پس از چند روزى فروشنده پشيمان مىشود و معامله را فسخ مىكند ، آيا اين فسخ صحيح است ؟\r\nجواب : فسخ او صحيح است و بايد يك ميليون تومان را به خريدار بدهد .\r\nسؤال 596 - زيد عمارتى را به اقساط با ديگرى معامله مىكند و بين طرفين چنين مقرر مىگردد : « مشروط بر اينكه چكهاى اقساطى پرداخت يا رضايت حاصل شود در غير اين صورت معامله فسخ است و پس از پرداخت تمام بهاى ساختمان ، فروشنده در محضر حاضر و سند را به خريدار انتقال دهد » سؤال اين است كه اگر خريدار مقدارى از بدهى خود را كه به موجب چك بوده در موعد مقرر پرداخت نكرده باشد ، آيا فروشنده مىتواند بيع را فسخ كند و يا به مناسبت شرط نتيجه بيع منفسخ مىباشد و يا آن كه مجالى براى فسخ و انفساخ وجود ندارد ؟\r\nجواب : در فرض مسأله كه در صورت تخلّف شرط ، فروشنده حقّ فسخ براى خود قائل شده است ، حقّ فسخ دارد اما اگر به صورت شرط نتيجه گفته است معامله طبق نظر كسانى كه شرط نتيجه را صحيح مىدانند منفسخ است و چون ما در شرط نتيجه احتياط مىكنيم احوط آن است كه در اينجا مصالحه كنند .\r\nسؤال 597 - كسى قرآنى را به ديگرى فروخته بعد از مدّتى آمده و مىگويد آن نسخه خطى بوده و من ضرر كرده‌ام ، آيا بر خريدار لازم است آن را برگرداند ؟\r\nجواب : اگر مشمول يكى از خيارات مانند غبن ، خيار عيب و يا غير آن بوده باشد مىتواند ، در غير اين صورت حقّ فسخ ندارد .\r\nسؤال 598 - در قولنامه‌هاى عادى كه پيش از معاملات رسمى و قانونى بين متعاملين مرسوم است مبلغى بابت حقّ فسخ معامله شرط مىشود :\r\nالف ) آيا اين شرط از لحاظ شرع مقدّس اسلام صحيح است ؟\r\nب ) آيا هركدام از طرفين معامله را به هم زد طرف ديگر مىتواند مبلغى كه بابت\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nحقّ فسخ در نظر گرفته است از او أخذ كند ؟\r\nج ) آيا اين گونه قولنامه‌ها جنبه معاملات شرعى و قطعى دارد و كلا از لحاظ شرعى صحيح است و طرفين معامله ملزم به رعايت آن هستند ؟\r\nجواب : الف ) در صورتى كه معامله قطعى شده باشد و اين شرط را گذارده‌اند كه هر يك از دو طرف حقّ فسخ را دارند به شرط اينكه فلان مبلغ را بپردازند اين شرط صحيح است ولى اگر بيع قطعى صورت نگرفته است گرفتن وجه مزبور جايز نيست .\r\nب ) از جواب بالا معلوم شد .\r\nج ) قولنامه‌ها مختلف است در بعضى تصريح مىشود كه بيع قطعى انجام گرفته است و بعضى چنين نيست و هركدام حكم خاص خودرا دارد كه در بالا ذكر شد .\r\n\r\nمسائل متفرقه بيع\r\nسؤال 599 - خريدوفروش كليه براى مقاصد پزشكى چه حكمى دارد ؟\r\nجواب : خريدوفروش كليه براى مقاصد پزشكى جايز است ولى بهتر آن است كه پول را در مقابل اجازه برداشتن كليه از شخص بگيرند نه در مقابل خود آن .\r\nسؤال 600 - آيا فروختن اجناس طبق نرخ مصوّب لازم است ؟\r\nجواب : نرخهاى مصوّب حكومت اسلامى را رعايت كنيد .\r\nسؤال 601 - آيا مشترى قبل از اتمام قرارداد ( قرارداد بيع شرط ) حق دارد نصف ثمن يا كلّ ثمن را طلب كند ؟\r\nجواب : حق ندارد .\r\nسؤال 602 - آيا حقّ خيار را مىتوان ساقط كرد ؟\r\nجواب : جايز است .\r\nسؤال 603 - اگر كسى بنابراين كه زمينى فلان مقدار مساحت دارد آن را بفروشد\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nو پس از معامله مشترى متوجّه شود كه مساحت اين زمين كمتر است ، آيا كلّ معامله باطل است يا مشترى مىتواند به ميزانى كه كمتر است مقدارى از ثمن را از فروشنده بگيرد ؟\r\nجواب : معامله نسبت به مقدار موجود صحيح است ولى اگر طرفين خبر نداشته‌اند هر دو خيار فسخ دارند .\r\nسؤال 604 - در معامله فضولى ، مالك اصلى حقّ رجوع به كدام يك از بايع و مشترى را دارد ؟\r\nجواب : مالك مىتواند مثل يا قيمت را از مشترى بگيرد و اگر دسترسى به او پيدا نكرد مىتواند از بايع بگيرد و در صورت اوّل مشترى مىتواند وجهى را كه داده پس بگيرد و اگر قيمتى را كه به مالك پرداخته بيش از آن وجه باشد تفاوت را نيز مىتواند از بايع بگيرد مگر اينكه آگاهانه اين كار را كرده باشد كه در اين صورت تفاوت را نمىتواند بگيرد .\r\nسؤال 605 - خريد زمينهاى كشاورزى از كشاورزان بدون رضايت آنها توسط زمين‌شهرى يا نهاد ديگر چه صورت دارد ؟\r\nجواب : هيچ‌كس حق ندارد ملك شرعى ديگرى را بدون رضايت او از او بگيرد و در فرض معامله مبلغ با توافق طرفين تعيين مىشود و چنانچه به زور بگيرند آن زمين غصبى است و نماز در آن اشكال دارد و هرگاه ضرورتى ايجاب كند كه ملكى را براى مصلحت مسلمين از صاحبش بگيرند بايد با او توافق كنند يا لااقل قيمت عادلانه روز را بپردازند و اگر در مالكيّت ملك اختلافى هست بايد به محاكم صالحه مراجعه شود .\r\nسؤال 606 - حكم املاك به جا مانده از فراريان رژيم طاغوت چيست ؟\r\nجواب : هرگاه ملك مزبور از طريق مشروع به دست آمده است نمىتوان آن را از مالك يا ورثه مالك گرفت ، همچنين است اگر مشكوك باشد ، امّا اگر با ادلّه\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nشرعيّه ثابت شود كه نامشروع بوده اگر مالك اصلى آن شناخته شده باشد بايد آن را به مالك اصلى داد اگر مجهول المالك است بايد از طريق حاكم شرع به فقرا برسد .\r\nسؤال 607 - شخصى براى پرداخت قيمت ماشينى كه خريده بود به صد هزار تومان پول احتياج داشت ، به يكى از دوستانش مراجعه كرده و اين پول را از او گرفته است و براى اين كه پول او به هنگام بازگشت ارزش خود را از دست ندهد او را در يك دانگ ماشين شريك مىكند ، اين كار چه حكمى دارد ؟ و آيا مىتواند اين معامله را فسخ كند ؟\r\nجواب : هرگاه معامله او نسبت به يك دانگ ماشين جدّى بوده معامله صحيح است و نمىتواند آن را پيش خود فسخ كند و اگر معامله صورى بوده بيش از مقدار پول خود ( صد هزار تومان ) چيزى طلبكار نيست .\r\nسؤال 608 - حدود شانزده سال پيش ، چند قواره زمين طىّ قولنامه به چند نفر فروخته شد ، و مبلغى دريافت گرديد ، طبق روال معمولى بقيّه وجه زمين موكول به انتقال رسمى سند در يكى از دفاتر شد . به خاطر انقلاب اسلامى برنامه‌ها در هم گرديده و مسأله انتقال مسكوت ماند ، در نتيجه به خريداران مراجعه گرديد ، يك نفر از آنان مبلغى پرداخت كرد . لكن بقيّه با بهانه‌هايى بقيّه مبلغ را پرداخت نكردند ولى جهت أخذ اسناد خود به سازمان زمين‌شهرى و اداره ثبت اسناد و املاك رفته ، تقاضاى سند نمودند با توجّه به مصوبه مجلس شوراى اسلامى از طرف اداره ثبت اسناد ، موافقت مالك عنوان گرديد به همين جهت از اين جانب دعوت به عمل آورده شد . پس از حضور در وقت معيّن اظهار داشتم : خريداران مبلغى كه در ابتدا پرداخته‌اند به نرخ تعيين شده قبول است ، لكن مقدار پولى كه نپرداخته‌اند با توجّه به ارزش ريالى پول و نرخ قيمتها و جريان روز از مقامات مسئول اداره ثبت اسناد و املاك تقاضا دارم كارشناس معرفى فرمايند تا با نرخ روز بلكه مقدارى هم به نفع\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nخريداران كارشناسى فرموده محاسبه گردد ، در غير اين صورت از امضاى اسناد خوددارى مىنمايم . حكم شرعى مسأله را بيان فرماييد .\r\nجواب : اگر خريداران در پرداخت بقيّه وجه كوتاهى كرده‌اند و مالك آمادگى براى قبول آن و انتقال رسمى داشته است و بر اثر گذشت زمان قيمت تفاوت بسيار فاحش پيدا كرده بايد فروشنده را راضى كنند ولى اگر مالك كوتاهى كرده است بيش از آن مبلغ طلبكار نيست .\r\nسؤال 609 - سالها قبل ، اشخاصى سرقفلى مغازه‌هايى را با رؤيت تمام خصوصيّات موجود از جمله وجود بالكن ( نيم طبقه ) در قسمتى از مغازه ، از مالك خريدارى كرده‌اند و معامله شرعاً و قانوناً محقق شده است . پس از گذشت بيش از بيست سال شهردارى به خاطر وجود بالكن ( نيم طبقه ) مبلغى مطالبه مىكند .\r\nالف ) آيا اين مبلغ را مستأجرين بايد پرداخت كنند يا به عهده مالك است ( در توضيح عرض مىشود كه عند المعامله اگر بالكن نيمه طبقه نبود مشترى يا خريدارى نمىكرد يا ثمن معامله تفاوت مىكرد ) .\r\nب ) اگر مغازه موقع معامله بالكن نداشته و بعداً مستأجر با اذن مالك بالكن ساخته است در اين صورت پرداخت مطالبات شهردارى به عهده كيست ( مالك يا مستأجر ) ؟\r\nجواب : الف ) چنانچه مالك تعهّدى در برابر اين گونه امور از اوّل داشته و يا عرف و عادت بازار نيز تعهّدى بر عهده مالك مىگذارد ملزم به اين امر است در غير اين دو صورت الزامى بر او نيست .\r\nب ) در اين صورت بر عهده مستأجر است .\r\nسؤال 610 - منافع حاصل از مال رشوه كه نتيجه عمل مرتشى است ، متعلّق به چه كسى است ؟\r\nجواب : متعلّق به مالك اصلى يعنى صاحب پول است .\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nسؤال 611 - اگر فروشنده ، جنس را به صورت نقد به خريدار بفروشد و خريدار هم در اثر سهل‌انگارى پول فروشنده را ندهد و تا ده يا پانزده سال پول فروشنده را نگهدارد و در اين مدّت قيمت جنس چند برابر شود ، آيا فروشنده مىتواند خود جنس را از خريدار مطالبه كند ؟\r\nجواب : فقط حق دارد پول خود را مطالبه كند ، ولى چون مدّت زيادى گذشته و ارزش پول بسيار تغيير كرده ، احتياط واجب آن است كه او را راضى كند و يا تفاوت را محاسبه نمايد .\r\nسؤال 612 - شخصى منزلى را دو ميليون تومان فروخته است و براى خودش خيار فسخ نگذاشته ، جهت انتقال سند به شهردارى مراجعه كرده ، كارشناس شهردارى به علّت اضافه بنا در طبقه بالا چهل هزار تومان جريمه نوشته و دستور تخريب بالكن را داده است ، با تخريب بالكن يك متر از اطاق طبقه بالا كه روى بالكن واقع است خراب مىشود . شهردارى به فروشنده گفته است بدون تخريب بالكن اجازه انتقال سند داده نمىشود ، ولى اگر خودت بنشينى شهردارى كارى به اخذ جريمه و تخريب بالكن و قسمتى از اطاق بالا ندارد . حال آيا فروشنده بايد جريمه را بپردازد و بالكن و يك متر از اطاق بالا كه روى بالكن واقع است را خراب كند و منزل را با قيمت كمترى از قيمت مذكور در اختيار خريدار بگذارد ؟ يا اينجا قاعده لا ضرر جارى است و اين ضرر را از فروشنده نفى مىكند و فروشنده حق دارد معامله را به هم بزند و پول خريدار را پس بدهد ؟ لطفاً جواب بفرماييد .\r\nجواب : اگر بايع متعهّد شده كه ملك را در محضر واگذار كند بايد به تعهّدش عمل كرده و خسارتها را نيز متحمّل شود و بعداً تفاوت قيمت را به مشترى برگرداند و مشترى مخيّر است تفاوت قيمت را بگيرد يا معامله را فسخ كند .\r\nسؤال 613 - اين جانب كار قسطىفروشى را انجام مىدهم اگر اقساط را نياورند بابت مطالبات از وقت و كار خود در اين راه صرف مىكنم و مخارجى از قبيل كرايه\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nراه و يا مخارجى مانند استهلاك موتور و ماشين مىپردازم ، آيا مىتوانم آنها را از ايشان مطالبه كنم ؟\r\nجواب : هزينه‌هاى معمولى و متعارف را كه براى گرفتن مطالبات در ميان مردم رايج است نمىتوانيد بگيريد ولى اگر هزينه‌هاى فوق‌العاده‌اى بپردازيد مىتوانيد بگيريد ، البتّه در صورتى كه طرف مقابل ديون خود را به موقع نپردازد .\r\nسؤال 614 - پايگاه مقاومت يكى از مساجد تهران ، مسابقه‌اى به قرار ذيل برقرار كرده است : اگر كسى از سى سؤال علمى و فرهنگى به بيست و پنج سؤال پاسخ صحيح بدهد با اهداى يكصد تومان به پايگاه با قيد قرعه جوايزى را برنده مىشود ، ليست جوايز در برگه مسابقه نوشته شده است ، قرار مسئولين مسابقه اين بوده است كه پس از كسر سرمايه ، از ما بقى پولهاى اهدايى جوايز تهيّه شود ، ولى متأسفانه پولهاى اهدايى به مقدار اجناس نبوده است ، آيا ما بقى را مسئولين از جيب خود بايد بدهند يا به همان مقدار پولهاى اهدايى ، دادن جايزه كافى است ؟\r\nجواب : اين نوع مسابقه از اصل اشكال دارد مگر اينكه پول را در مقابل فروش اوراق سؤالات بگيرند و در اين صورت بايد طبق قراردادى كه كرده‌اند عمل كنند .\r\nسؤال 615 - آيا فروش روزنامه‌هايى كه معمولا نام خدا و معصومين و آيات قرآنى دارد به مغازه‌دارى كه از آن براى بسته‌بندى استفاده مىكند جايز است ؟\r\nجواب : اگر موجب بىاحترامى شود اشكال دارد .\r\nسؤال 616 - خريد و نصب آنتن‌هاى ماهواره‌اى در منازل چه حكمى دارد ؟\r\nجواب : آوردن اين گونه وسايل در منازل كه غالباً موجب فساد است جايز نيست و خريدوفروش آن حرام است .\r\nسؤال 617 - فروش تمبرهاى پستى كه قيمت معينى دارند به قيمت بيشتر چه حكمى دارد ؟\r\nجواب : در صورتى كه غرض عقلايى داشته باشد مانعى ندارد .\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nسؤال 618 - كاسبى هستم كه نزديك بيست سال به فروشندگى قطعات يدكى اتومبيل اشتغال دارم ، امّا به جهت عدم پرداخت پورسانت به تعميركاران دچار مشكلات مالى عديده‌اى شده‌ام از حضرت عالى استدعا دارم نظر مبارك خود را در مورد پرداخت درصدى از سود حاصله از فروش اجناس به تعميركاران اعلام بفرماييد ( لازم به ذكر است كه قريب به اتّفاق فروشندگان و مصرف كنندگان اعمّ از تعميركاران و ناظران خريد شركتها ، سازمانها و ادارات ، قرارداد از قبل تعيين‌شده‌اى مبنى بر تهيّه ليست و فاكتور از سوى تعميركار يا ناظر خريد و پرداخت مبلغى از سوى فروشنده به وى تنظيم نموده‌اند ) اين امر موجب كسادى بيش از حد و ركود در كسب حقير شده ، زيرا به علّت خوف از شبهه شرعى آن تاكنون ريالى به عنوان پورسانت به احدى پرداخت نكرده‌ام ؟\r\nجواب : اين كار شما در صورتى صحيح است كه فروشنده مقدارى از منافع عادى خود را به واسطه واگذار كند بىآنكه چيزى بر مبلغ جنس بيفزايد ، مثلا جنس را معمولا با ده درصد مىفروشند ولى در اين مورد قسمتى از ده درصد منافع را به واسطه واگذار مىكنند و امّا تنظيم فاكتور دروغين با اضافه بر مبلغ ، حرام است و خداوند رازق است .\r\nسؤال 619 - شخصى سند زمينى را به ديگرى منتقل كرده است امّا زمين در تصرّف شخص سوّمى است حكم شرع در اينجا چيست ؟\r\nجواب : ملك متعلّق به صاحب سند است .\r\nسؤال 620 - اين جانب بنگاه معاملات املاك دارم ، مدّتى قبل آقاى زيد جهت خريد منزلى براى برادرشان به بنگاه مراجعه كردند و بنده منزل فروشى را به ايشان و برادر محترمشان نشان دادم و ايشان منزل را بازديد كرده و موردپسندشان واقع شد . پس از مدّت كوتاهى خريدار و فروشنده بدون مراجعه به بنگاه منزل را قولنامه كرده و معامله كردند و در حال حاضر اين دو برادر كه به عنوان خريدار مراجعه\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nكرده‌اند قبول نمىكنند كه حقّ بنده را بدهند . سؤال اين است كه آيا شرعاً بايد بنگاه را در جريان مىگذاشتند تا قولنامه نوشته شود و حق‌ّالزحمه بنگاه را بپردازند ( ناگفته نماند كه ما هم بايد ماليات بپردازيم و اگر قرار باشد به هركس خانه‌اى معرفى كنيم و خودش برود و معامله كند پس ما از كجا تأمين شويم ) ؟\r\nجواب : حقّ بنگاهدار را شرعاً بايد بپردازند و نمىتوانند با اين كار حقّ او را از بين ببرند .\r\nسؤال 621 - بازرگانى به تاجرى پيشنهاد مىكند كه از تجارت پنير و يا گندم و يا ذرت فلان منطقه صرف نظر كن ، من فلان مبلغ را به تو پرداخت مىكنم توضيح اينكه قبلا استفاده از مواد لبنياتى و حبوبات در طىّ سالها به عهده زيد بود و منافع اين گونه معاملات را او مىبرد ، اكنون در عالم خيال اين گونه منافع احتمالى را با عمرو دادوستد مىنمايد و بهره را به عمرو واگذار مىكند آيا شرعاً اين معامله جايز است ؟\r\nجواب : نظر به اينكه در واقع از فعّاليّت آزاد خود در مقابل گرفتن آن وجه صرف نظر كرده است مانعى ندارد .\r\nسؤال 622 - اگر خانواده‌اى پدر خود را از دست داده باشد و سرپرستى آنها را والده‌شان عهده‌دار شود و طفل صغيرى هم داشته باشند ، چنانچه از طرف دستگاه دولتى مستمرّى ماهانه براى تمام اعضاى خانواده حتّى طفل صغير هم برسد ميهمان شدن بر اين خانواده چه حكمى دارد ؟\r\nجواب : چنانچه با اجازه ولىّ صغار كه از طرف حاكم شرع تعيين شده است باشد مانعى ندارد و لكن بايد از حد معمول و متعارف خارج نباشد و براى صغير نفعى داشته باشد يا معادل حقّ صغير را بپردازد .\r\nسؤال 623 - شخصى زمين خود را مىفروشد و قيمت تعيين شده را مىگيرد ولى در سند زيادتر از آن قيمت معيّن را ثبت مىكند ، آيا شرعاً اين زياد نوشتن كه بعد\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nفروشنده آن را ادّعا كند چه حكمى دارد ؟\r\nجواب : قيمت معامله همان است كه هنگام خواندن صيغه يا دادوستد ثمن و مثمن بر آن توافق شده است .\r\nسؤال 624 - اين جانب از اداره زمين‌شهرى زمينى دريافت كرده‌ام و لكن گفته مىشود كه قسمتى از اين زمينها ملك اشخاصى بوده و اكنون نمىدانم صاحبش به اين تصرّف راضى است يا خير وظيفه ما در اين مورد چيست ، آيا احراز رضايت مالك لازم است ؟\r\nجواب : رضايت مالك را به نحوى احراز كنيد .\r\nجواب : اشكال دارد .\r\nسؤال 626 - شخصى زمينى را به ارزش يكصد و سى هزار تومان فروخته است و خريدار فقط پنجاه هزار تومان از مبلغ فوق را تسليم فروشنده نموده است حال با گذشت چهارده سال كه زمين گران شده است مشترى ادعاى مالكيّت نموده ، در صورتى كه از همان روز اوّل هشتاد هزار تومان كه قسمت اصلى ارزش زمين بوده است را به بايع پرداخت ننموده است در نتيجه بايع مدّعى است چون حقّ خيار تأخير ثمن بلكه عدم پرداخت ثمن در كار است ملك برگشت كرده و متعلّق به خودش است و مشترى مدّعى است كه تمام ملك متعلّق به ايشان است حكم مسأله چيست ؟\r\nجواب : خيار تأخير مربوط به اين موارد نيست و زمين متعلّق به مشترى است ولى احتياط واجب آن است كه به خاطر تفاوت فوق‌العاده زمين در اين مدّت\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nمعادل مبلغ هشتاد هزار تومان را با توجّه به قيمت امروز زمين بدهد و يا بايع را راضى كند .\r\nسؤال 627 - آيا فروش قرآن به كفّار و اهل كتاب جايز است بخصوص اگر بدانيم آنان قصد توهين ندارند ، بلكه جهت مطالعه آن را تهيّه مىكنند ؟\r\nجواب : در صورتى كه اميد تأثيرى در آن باشد و مايه هتك و توهين نگردد جايز است .\r\nسؤال 628 - خريدوفروش زينت آلات طلا - اعم از انگشتر ، گردن بند و دستبند - مخصوص آقايان چه حكمى دارد ؟\r\nجواب : اگر اين گونه زينت آلات معمولا در غير مورد مردان به كار نرود جايز نيست .\r\nسؤال 629 - قبل از پذيرش قطعنامه 598 شخصى يك دستگاه يخچال دست دوّم را به شرح زير معامله مىكند : « يخچال در مغازه بوده و خريدار پس از پرسش از وضع آن و تعيين قيمت به فروشنده تلفنى اعلام مىكند كه يخچال براى من ، آن را نفروشيد . فروشنده كه فرد موثّقى است با وجود مشترى آن را نمىفروشد ، امّا نه يخچال تحويل مشترى شده و نه قيمت پرداخت شده است . پس از چند روزى كه قطعنامه پذيرفته مىشود و قيمت كاهش مىيابد ، خريدار اعلام مىكند يخچال را نمىخواهم . فروشنده هم به خاطر رفاقت و امثال آن چيزى نمىگويد ولى راضى به اين كار نبوده و به هر حال پس از چند روز آن را به قيمت ارزان‌تر مىفروشد . بفرماييد آيا خريدار در قبال فروشنده ضامن است ، چه مبلغ ؟ تفاوت قيمت آن زمان يا امروز ؟\r\nجواب : احتياط واجب آن است كه خسارت وارده را به قيمت امروز جبران كند و يا با هم مصالحه كنند .\r\nسؤال 630 - يك نفر كه در كنار نهر ، زمين دارد با شخص ديگرى كه زمين او در\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nكنار نهر واقع نشده است زمينشان را مبادله مىكنند ، با اين شرط كه شخصى كه در كنار نهر زمين دارد تعهّد مىكند هر ساله نهر را تميز كند و خاك‌بردارى كند و براى هميشه اين كار را تا قيامت انجام خواهد داد . او به اين شرط عمل مىكند . بعد از او پسرهاى او هم به اين شرط عمل مىكنند . الآن بعد از پسرها نوبت نوه‌ها رسيده كه آنها به اين شرط عمل نمىكنند ، آيا بر اين نوه‌ها واجب است كه به شرط جدّ پدرى خود عمل كنند ؟\r\nجواب : گذاشتن شرط بر عهده غير مشترى يا طرف معاوضه مشروعيّت ندارد .\r\nسؤال 631 - شخصى يك باب مغازه در سال 1360 ( ه - . ش ) به مبلغ معلومى طبق قرارداد منعقده فيما بين مالكين و خريدار به سرقفلى خريده و مبلغ قرارداد آن روز را پرداخت نموده است . در پايين قرارداد عبارت ذيل آمده است « مورد معامله سرقفلى و حقّ اولويّت و انتقال به ديگرى است ولى بايد در موقع فروش رضايت مالكين اصلى را طبق قانون سرقفلى از سود مورد معامله جلب نمايد و در ضمن اجاره از زمان تحرير لغايت دو سال تمام به مبلغ ماهيانه يكصد تومان منظور و مقرر گرديد » با توجّه به شرايط ذكر شده فوق :\r\nالف ) آيا مالكين يا مالك از نظر شرعى مىتواند بدون رسيدن به توافق با صاحب سرقفلى مبلغ مال الاجاره را هر سال افزايش دهد ؟\r\nب ) در صورت افزايش فرق بين سرقفلى و اجاره چه خواهد بود ؟\r\nجواب : الف ) در مواردى كه سرقفلى گرفته شده و مدتى براى اجاره تعيين گرديده بعد از گذشتن مدّت ، مالك مىتواند در مال الاجاره تجديد نظر كند ولى بيش از عرف بازار نسبت به اين گونه اموال نمىتواند از مستأجر بگيرد .\r\nب ) فايده سرقفلى اين است كه در عرف بازار مال الاجاره كمترى به آن تعلق مىگيرد و حق اولويّت براى تجديد اجاره همواره وجود دارد .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\n\r\nفصل هفدهم : احكام شركت\r\nسؤال 632 - شخصى به اين جانب مقدارى پول داده است تا با پولى كه خود داشتم ماشينى خريده و ماهيانه مبلغ معيّنى به عنوان سود پول به او بدهم آيا اين كار جايز است ؟ و در صورت عدم جواز راه شرعى آن چيست ؟\r\nجواب : براى اين كه معامله صورت شرعى داشته باشد بايد به اين نحو عمل شود كه معادل مبلغ مزبور از ماشين به صاحب پول واگذار شود سپس سهم او را از ماشين به مبلغ معيّنى اجاره كنيد و براى طرفين حقّ فسخ معامله در رأس مدّت قرار داده شود و چنانچه معامله مزبور به همين نحو انجام شود صحيح است .\r\nسؤال 633 - آيا لازم است شريكها همديگر را بشناسند ؟\r\nجواب : شناختن شريكها در عقد مشاركت ضرورتى ندارد ، همين اندازه كافى است كه شريكها معيّن و معلوم و مثلا نامشان در دفاتر ثبت شده باشد .\r\n\r\n","description":"","footnote":"","page_name":" 183 ","page_number":183},
  {"content":"\r\n . \r\n","description":"","footnote":"","page_name":" 184 ","page_number":184},
  {"content":"\r\n\r\n\r\nفصل هيجدهم : احكام مضاربه\r\nسؤال 634 - كسى مبلغى پول را در اختيار ديگرى قرار مىدهد تا آن را به گردش درآورده و سود حاصله را به طور مساوى تقسيم كنند از آن جايى كه كسى كه پول مىگيرد به علّت داشتن شريك نمىتواند به طور دقيق سود حاصله را حساب كند اظهار مىدارد اين پول يعنى مثلا هر صد هزار تومان به طور تقريبى مىتواند ماهانه سه هزار تومان براى هر كدام سود حاصل كند ، آيا اين مضاربه صحيح است .\r\nجواب : اين مضاربه با سه شرط صحيح است :\r\nالف ) اين كه قرار داد طبق مضاربه با تعيين سود در صد هر يك ، تنظيم شود يعنى معلوم شود از سود حاصل چند درصد مربوط به سرمايه‌گذار و چند درصد مربوط به شخص كاركننده است ( در ضمن اگر ضررى حاصل شد بايد آن را بپذيرد ) .\r\nب ) بايد صاحب مال به طرف وكالت دهد كه بعد از حاصل شدن منفعت سهم او را به مبلغ مورد نظر صلح كند .\r\nج ) زمانى كه منفعتى حاصل نشده پول ماهانه‌اى كه مىپردازد بايد به عنوان على الحساب باشد .\r\nسؤال 635 - در عقد مضاربه و مانند آن آيا مىتوان درصد سودى كه براى عامل يا صاحب سرمايه مشخص شده است را به مقدار معيّنى از پول مصالحه كرد ؟\r\nجواب : در صورتى كه سود حاصل شده و مقدار آن مبهم است ، صلح كردن\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nاشكالى ندارد ولى قبل از ظاهر شدن سود ، صلح جايز نيست .\r\nسؤال 636 - آيا در شرايط فعلى كه سكّه‌هاى رايج طلا و نقره در ايران نيست با پول رايج مضاربه را تجويز مىفرماييد ؟\r\nجواب : اشكالى ندارد .\r\nسؤال 637 - زيد مقدارى از پول خود را در يكى از شعب بانكى و يا پيش كسى به هر عنوان وديعه مىگذارد و اجازه تصرّف را به او مىدهد او نيز در هر ماه و يا دو ماه مبلغى را به صاحب پول به عنوان تشكّر و يا هر عنوان بدون شرط قبلى مىپردازد آيا دادن و گرفتن اين مبلغ به نظر حضرت عالى چگونه است ؟\r\nجواب : هرگاه شرط قبلى نباشد اشكالى ندارد .\r\n\r\n","description":"","footnote":"","page_name":" 186 ","page_number":186},
  {"content":"\r\n\r\n\r\nفصل نوزدهم : احكام اجاره\r\nسؤال 638 - آيا خداوند به كسانى كه جهت انجام عبادات و كارهاى ديگر مثل ساختن مسجد و حسينيّه اجير مىشوند و اجرت مىگيرند ، ثواب مىدهد ؟\r\nجواب : چنانچه قصد اجير انجام آن عمل براى نجات بندگان از دين و اداى مسئوليت بوده باشد ثواب دارد .\r\nسؤال 639 - منزل شخصى را به مبلغى اجاره كرده‌ام سپس آن را به مبلغ بيشترى اجاره داده‌ام و رضايت صاحب خانه را نيز جلب كرده‌ام آيا اين معامله صحيح است ؟\r\nجواب : اجاره دادن آن خانه به بيشتر از آنچه كه اجاره كرده‌ايد اشكال دارد مگر اين كه وسايلى بر آن بيفزاييد ، مانند اضافه كردن فرش و كمد و امثال آن .\r\nسؤال 640 - اگر كسى ديگرى را جهت يك ختم قرآن براى پدرش اجير نمايد امّا مبلغ را تعيين نكند و اكنون بعد از قرائت ، اجير تقاضاى مبلغ زيادى دارد كه موجر آن را پرداخت نمىنمايد ، حكم مسأله را بيان نماييد ؟\r\nجواب : بايد اجرة المثل را مطابق عرف و عادت بپردازد و بيشتر از آن لازم نيست .\r\nسؤال 641 - دو نفر از مؤمنين كه كارهاى روزمرّه و متداول مسجد و امامزاده اسماعيل جهرم را سر و سامان مىدهند با پول خود اقدام به ساختن دو باب مغازه در گوشه‌اى از قبرستان متروكه امامزاده كرده‌اند ، آنگاه آن دو مغازه را به عنوان اجاره به مدّت بيست سال در اختيار هيأت مديره شركت تعاونى محل قرار داده‌اند و مال الاجاره آن را براى مصارف مسجد و امامزاده در نظر گرفته‌اند اكنون با توجّه به اين كه مسجد و امامزاده متولّى شرعى ندارد و وقف نامه‌اى هم موجود نيست به پرسشهاى زير پاسخ دهيد :\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nالف ) آيا ساختن مغازه و به خصوص اجاره آن نياز به اذن فقيه جامع الشرائط داشته است ؟\r\nجواب : البتّه نياز به اذن دارد و چنانچه زمين مزبور متروكه بوده ، آن ساختمان را فعلا اجازه مىدهيم و اجاره دادن در صورتى مجاز است كه ساختمان مزبور مورد احتياج براى كارهاى مسجد و امامزاده نباشد و مال الاجاره براى امامزاده و مسجد مصرف شود .\r\nب ) آيا اجاره انجام گرفته شرعاً معتبر است ؟\r\nجواب : اگر اجاره عادلانه باشد و محلّ مزبور مورد نياز مسجد و امامزاده نباشد صحيح است .\r\nج ) در صورت بطلان اجاره آيا تخليه آن مغازه توسط متصدّيان شركت تعاونى و واگذارى آن به هيأت امناى مسجد جهت استفاده كارهاى لازم از قبيل انبار ، دفتر واجب است ؟\r\nجواب : از جواب بالا معلوم شد .\r\nد ) آيا براى تخليه آنها ، متصدّيان شركت تعاونى حقّ دريافت وجوهى اعمّ از مقدار پرداخت شده و يا اضافه بر آن و يا مبالغى كه جهت گرفتن امتياز آب و برق و يا تعمير مصرف كرده‌اند را دارند ؟\r\nجواب : آنها فقط مىتوانند هزينه‌هايى را كه در آنجا داشته‌اند بگيرند نه بيشتر .\r\nسؤال 642 - تصرّف مستأجر بعد از انقضاى مدّت اجاره و بدون رضايت مالك در مغازه يا ساختمان مسكونى چه حكمى دارد ؟ با اين كه در قانون مدنى نظام اسلامى اگر مؤجر نياز شخصى نداشته باشد حقّ را در تصرّف به مستأجر مىدهند و لو مالك رضايت نداشته باشد .\r\nجواب : تصرّفات او در صورت عدم رضايت جايز نيست مگر در موارد ضرورت و اضطرار ، آن هم به مقدار ضرورت و اضطرار .\r\n\r\n","description":"","footnote":"","page_name":" 188 ","page_number":188},
  {"content":"\r\n\r\n\r\nفصل بيستم و بيست و يكم : مزارعه و مساقات\r\nسؤال 643 - در هندوستان راجه‌ها از كشاورزان مالياتهاى زيادى بابت زمينهاى كشاورزى مىگيرند در حالى كه اين زمينها متعلّق به كشاورزان بوده و از اجدادشان به آنها رسيده است . مرقوم بفرماييد مالك زمينها كيست ؟\r\nجواب : ظاهر محتواى نامه اين است كه راجه‌ها « 1 » يد مالكانه بر زمينها داشته و به عنوان مزارعه به رعايا واگذار كرده‌اند ، حال كسانى كه معتقدند آنها غاصب بوده يا اراضى موات را به دست مردم داده‌اند ، چنانچه دليل كافى براى اثبات مطلب خود اقامه كنند و ثابت شود مال پدران خودشان بوده از راجه‌ها خلع يد به عمل مىآيد .\r\nسؤال 644 - به نظر حضرت عالى آيا مساقات از عقود لازم است يا جايز ؟\r\nجواب : از عقود لازم است .\r\nسؤال 645 - شخصى در زمين ديگرى درختى دارد كه آن را قطع مىكند ولى از ريشه آن درخت نهالى مىرويد و تبديل به درخت مىشود ، آيا اين درخت متعلّق به صاحب اصلى درخت مىباشد و يا از صاحب زمين مىباشد ؟\r\nجواب : نهال مال صاحب درخت است .\r\nسؤال 646 - شخصى درختى در زمين خودش مىكارد و ريشه آن به زمين شخص ديگرى مىرسد و از آن نهال مىرويد آيا آن نهال از صاحب زمين است و يا از صاحب درخت ؟\r\n\r\n\r\n","description":"","footnote":"\r\n( 1 ) . لقب حاكم و فرمانروا در هندوستان .\r\n","page_name":" 189 ","page_number":189},
  {"content":"\r\n\r\nجواب : از صاحب درخت است ، لكن صاحب زمين مىتواند يا اجاره بگيرد و يا با اطّلاع به صاحب درخت آن نهال را قطع كند .\r\nسؤال 647 - چند برادر در يك خانه زندگى مىكنند و مال و ملك ايشان مشاع است يكى از برادران در زمين مشاع درخت مىنشاند و يا پسرى در زمين پدر بدون اجازه و يا با اجازه پدر درخت مىنشاند و يا زارع و دهقان و يا كارگر و خادم كسى در زمين صاحب زمين درخت مىنشاند ، شرعاً اين درختان مال كدام يك از آنهاست ؟\r\nجواب : درخت از آن كسى است كه مالك آن بوده و در زمين نشانيده است لكن اگر بدون اجازه صاحب زمين بوده است صاحب زمين حق دارد كه اجاره بگيرد يا درخت را از اصل بيرون بياورد و به صاحبش بدهد .\r\nسؤال 648 - دو نفر زمينى را معامله مىكنند به اين عنوان كه مالك ، زمين خود را به ديگرى واگذار مىكند براى درختكارى و ديگرى هم درخت مىكارد قرارشان بر اين بود كه بعد از بزرگ شدن درختان ، زمين را با درختان نصف كنند به همين شكل با رضايت طرفين عمل نمودند ولى تعيين نكردند كه اين طرف مال تو و آن طرف مال من باشد ، آيا اين مسأله ضررى به مغارسه مىزند ؟\r\nجواب : معامله مزبور اشكال ندارد و در موقع بلوغ درختان ، مىتوانند آن را با رضايت طرفين يا به وسيله قرعه تقسيم كنند و بعد از تقسيم هر كدام مالك سهم خودشان مىشوند .\r\nسؤال 649 - بر فرض مالكيّت در مسأله قبل ، بعد از رحلت طرفين ، ورثه درختها را قطع نموده‌اند ، بعد از مدّتى ورثه مالك زمين ، بر عليه ورثه مالك درخت شكايت مىكنند و مىگويند اين زمين مال ماست و به زور زمين را از آنها گرفته است آيا اين كار جايز است ؟\r\nجواب : اگر درختان قطع شود ، مالكيّت هر كدام نسبت به سهم خود از زمين باقى است و هر كسى درختها را قطع كرده ضامن است .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\n\r\nفصل بيست و دوّم : كسانى كه حقّ ندارند در مال خود تصرّف كنند ( حجر )\r\nسؤال 650 - آيا معاملات حقيقى غير معوّضى كه مديون غير محجور نسبت به اموالش به قصد فرار از دِين انجام مىدهد نافذ است ؟\r\nجواب : در صورتى كه به حكم حاكم شرع محجور نشده باشد معامله باطل نيست ولى كار حرامى مرتكب شده است .\r\nسؤال 651 - حكم مسأله درباره معاملات حقيقى اين مديون كه به قصد پنهان كردن و نامرئى نمودن اموالش و نهايتاً فرار از دِين انجام مىدهد چيست ؟\r\nجواب : مانند مسأله سابق است .\r\nسؤال 652 - اصولا حضرت عالى تحت چه شرايطى معاملات مديون غير محجور را نافذ نمىدانيد ؟\r\nجواب : در هر حال نافذ است ولى اگر موجب سلب قدرت از اداى دِين شود حرام است .\r\nسؤال 653 - شخصى است كارهاى غير عاقلانه انجام مىدهد مثلا پولهاى خود را در اختيار افراد قمارباز قرار مىدهد و فقط به گرفتن چك بىمحل از قمارباز اكتفا مىكند يا با اين كه زن و بچه او به خانه احتياج دارند خانه را به ديگرى واگذار مىكند :\r\nالف ) آيا مىتوان او را از اين دخل و تصرّفات بازداشت ؛ نظر شارع در مورد اين معضل چيست ؟\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nجواب : در فرض مسأله بالا چنين كسى سفيه است و حقّ دخالت مستقيم در اموالش را ندارد .\r\nب ) آيا فرزندان او مىتوانند به محاكم قضايى شكايت كنند ؟\r\nجواب : حقّ شكايت دارند\r\nج ) آيا حاكم شرع و نماينده ولى فقيه خود ( با نبود شاكى ) مىتواند رأساً اقدام نمايد ؟\r\nجواب : حاكم شرع و كسانى كه از طرف او براى اين گونه كارها مأذون هستند در مواردى مانند مورد فوق مىتوانند دخالت كنند .\r\n\r\n","description":"","footnote":"","page_name":" 192 ","page_number":192},
  {"content":"\r\n\r\n\r\nفصل بيست و سوّم : احكام وكالت\r\nسؤال 654 - آيا وكالت با مرگ موكّل باطل مىشود و وكيل حقّ فروش اموال موكّل را بعد از مرگش دارد ؟\r\nجواب : وكالت با مرگ موكّل باطل مىشود بنابراين وكيل حقّ فروش اموال موكّل را بعد از مرگ او ندارد .\r\nسؤال 655 - چنانچه فردى كه به عنوان وكيل فرد حقيقى و يا حقوقى است متوجّه شود كه موكّل او قصد دارد مالى را كه شرعاً متعلّق به طرف دعواى موكّلش مىباشد را به طريق قانونى از او خلع يد كند ، آيا شرعاً مسئوليّت دارد يا خير ؟\r\nجواب : هرگاه وكيل بداند موكّل شرعاً حقّى ندارد نبايد از او دفاع كند يا چيزى از ديگرى به ناحق گرفته در اختيار موكّل بگذارد و اگر حقّ الوكاله‌اى در برابر كار خود بگيرد در صورتى مشروع است كه تلاش براى احقاق حقوق مشروع كند .\r\nسؤال 656 - چنانچه وكيل به لحاظ انسانيّت و به منظور جلوگيرى از تضييع حقّ طرف دعواى موكّلش اقدام به راهنمايى و مشاوره طرف دعوا نمايد و احساس كند در صورت استعفا از مورد وكالتش ، وكالت به فرد ديگرى محوّل و در نتيجه حقّ شرعى طرف دعوا به ناحق تضييع مىگردد به نحوى كه تمامى دسترنج طول زندگى كارى مفيدش از بين خواهد رفت . چه تكليفى در مقابل موكّل و نيز طرف دعوا خواهد داشت ؟\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nجواب : راهنمايى مظلوم براى هر كس جايز بلكه در موردى كه ذكر گرديد شايد واجب باشد و خيانت محسوب نمىشود ( هر چند ظاهراً موكّل طبق قانون سخن مىگويد ) ولى در اين گونه موارد حق‌ّالزحمه‌اى از موكّل نمىتواند دريافت نمايد .\r\n\r\n","description":"","footnote":"","page_name":" 194 ","page_number":194},
  {"content":"\r\n\r\n\r\nفصل بيست و چهارم : احكام قرض\r\nسؤال 657 - همان گونه كه خاطر شريف مستحضر است در زمان حاضر نشر اسكناس و ضرب سكّه در بانكهاى وابسته به دولتها با ملاحظه پشتوانه موجود در خزانه صورت مىگيرد ، پولهاى امروزى بر خلاف درهم ( نقره ) و دينار ( طلا ) ارزش ذاتى ندارد و ارزش اعتبارى آنها در معاملات نيز ثابت نيست ، ممكن است در اثر تحوّلات سياسى و اقتصادى و يا تصميم يك جانبه دولتها يك شبِ ارزش پول ، دهها برابر كاهش يابد و طبعاً اين كاهش موجب ضررى است كه طلبكار متحمّل مىشود ، به عنوان مثال در نجف اشرف در سال 1349 مهريه زوجه‌اى 250 يا 300 دينار عراقى قرار داده شده كه در آن زمان همين پول معادل 50 گرم طلا و يا يك باب منزل متوسط بوده است و ليكن امروزه با اين مبلغ يك كيلو برنج يا شكر هم نمىتوان خريد در اين رابطه شيخ ابو الحسن شعرانى در شرح تبصره المتعلّمين علّامه حلّى صفحه 283 مىفرمايد : « كسى كه اسكناس سه تومانى قرض كند وقتى كه معادل سى تومان نقره بود و هنگامى ادا كند كه معادل دو مثقال نقره است كافى نيست » با توجّه به مراتب فوق استدعا دارد در رابطه با كيفيّت اداى دين يا مضمون به در مواردى كه موضوع آن وجه رايج امروزى باشد نظر مبارك را مرقوم فرماييد ؟\r\nجواب : در صورتى كه تفاوت بسيار زياد باشد بطورى كه در نظر عرف اداى دين محسوب نشود ( مانند مثالى كه زده بوديد و امثله زيادى كه در استفتائات از ما سؤال كرده‌اند ) بايد معادل روز در نظر گرفته شود يا لااقل مصالحه تراضى شود .\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nسؤال 658 - آيا خسارت تأخير پرداخت دين ، شرعى مىباشد ؟\r\nجواب : اين خسارت شرعى نيست .\r\nسؤال 659 - با توجّه به اين كه ارزش پول در حال كاهش مىباشد آيا مىتوان از اين نظر خسارت تأخير را گرفت ؟\r\nجواب : جايز نيست مگر اين كه فاصله زمانى به قدرى زياد باشد كه ارزش پول فوق‌العاده كاهش يابد مانند بدهكاريهاى مربوط به ده ، بيست سال قبل .\r\nسؤال 660 - آيا اخذ اين نوع خسارت از كفّار جايز است ؟\r\nجواب : در مورد كفّارى كه اموالشان براى ما حلال است مانعى ندارد .\r\nسؤال 661 - آيا اخذ خسارت تأخير پرداخت دين توسط بانكها به جهت مصلحت و مقتضيات زمان جنبه شرعى دارد ؟\r\nجواب : از جوابهاى بالا معلوم شد .\r\nسؤال 662 - اگر به علّت تأخير پرداخت دين ، خسارت و ضرر مسلّمى به طلبكار وارد آمده باشد آيا مىتوان اين نوع خسارت را گرفت ؟\r\nجواب : از جوابهاى بالا معلوم شد .\r\nسؤال 663 - اگر خسارت تأخير پرداخت دين به صورت شرط ضمن عقد لازم باشد اخذ آن جايز است ؟\r\nجواب : اگر در ضمن عقد خارج لازم شرط بشود جايز است .\r\nسؤال 664 - يكى از صندوقهاى قرض‌الحسنه كه وامهاى بدون بهره در اختيار افراد قرار مىدهد با توجّه به كثرت متقاضى وام در نظر دارد ( در صورت عدم مانع شرعى ) اعلام نمايد كسانى كه مقدارى به واحد امور خيريّه صندوق ( كه به افراد بىبضاعت و مستمند كمك بلاعوض مىنمايد ) كمك نمايند بدون نوبت و با تسهيلات بهتر وام قرض‌الحسنه دريافت مىنمايد ، حكم شرعى اين مسأله چيست ؟\r\nجواب : اشكالى ندارد .\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nسؤال 665 - چند نفر به كمك و همكارى هم صندوق قرض‌الحسنه‌اى را تشكيل داده‌اند و به افراد عضو وام مىدهند ، آيا بهره‌هايى كه به عنوان كارمزد دريافت مىشود حلال است ؟ لازم به ذكر است كه اين گونه بانكها كارمند ندارند تا حقوق به او بدهند بنابراين سودى كه دريافت مىشود در صورتى كه حلال باشد در چه موردى قابل استفاده است ؟\r\nجواب : منظور از كارمزد حق‌ّالزحمه اى است كه به كارمندان بانك يا صندوق قرض‌الحسنه و مانند آن به عنوان حقوق در مقابل زحماتى كه جهت حفظ حسابها و ساير خدمات انجام مىدهند داده مىشود و چنانچه مبلغ اضافى به همين نيّت گرفته شود و به عنوان حقوق صرف كارمندان و هزينه‌هاى ديگر شود مانعى ندارد ولى به صورتى كه نوشته‌ايد اشكال دارد .\r\nسؤال 666 - اگر كسى پولى به ديگرى قرض دهد و بگويد به شرطى به تو قرض مىدهم كه تو نيز در مقابل به فرزندان من قرآن را تعليم دهى آيا اين كار جايز است ؟\r\nجواب : احتياط در ترك چنين شرطى است .\r\nسؤال 667 - چنانچه شخص بدهكارى به علّت ورشكستگى راضى شود حتّى منزل مسكونى و محلّ كسب و كار خود را به قيمت روز به طلبكاران خود بدهد امّا طلبكاران فقط پول نقد از او بخواهند و شخص بدهكار را زندانى نمايند آيا شخص بدهكار در اين مدّت كه در حبس بوده و وقتش هدر رفته ، بر طلب‌كاران حقّى پيدا مىكند كه بتواند از طلبِ طلبكاران كسر نمايد ؟\r\nجواب : در فرض مسأله از نظر شرعى نمىتواند خسارتى از طلبكاران بگيرد .\r\nسؤال 668 - شخصى مبلغ چهار ميليون تومان از بابت مهريّه همسرش بدهكار است ، او داراى منزل مسكونى در بهترين محلّ مشهد مىباشد كه اكنون به مبلغ سى ميليون تومان خريدار دارد آيا اين منزل جزء مستثنيات دين است ؟\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nجواب : هرگاه دين مزبور مطالَب باشد و منزل زايد بر شئونش بوده باشد بايد منزل را تبديل به منزلى كه در حدّ شأنش باشد بكند و تفاوت آن را براى اداى دين صرف نمايد .\r\nسؤال 669 - آيا مسئولين صندوق قرض‌الحسنه مىتوانند با پولى كه در صندوق است بدون گرفتن وكالت از اعضا ( اعضا پول را به صندوق به عنوان قرض‌الحسنه مىدهند ) كار كنند ، حكم شرعى در دو صورت زير چگونه است ؟\r\nالف ) سود حاصل صرف صندوق به طور مشاع اعمّ از وام و خريد لوازم شود .\r\nب ) سود حاصل براى عاملين بماند .\r\nجواب : بدون اجازه گرفتن جايز نيست و اگر در شرايط باز كردن حساب به اين مسأله تصريح شده باشد كه بخشى از وجوه قرض‌الحسنه مورد بهره‌بردارى قرار مىگيرد و از آن به نفع صندوق استفاده مىشود كافى است و به همان گونه كه مردم رضايت داده‌اند بايد عمل شود .\r\nسؤال 670 - اگر در بازپرداخت وامى كه از بانك گرفته شده است تأخيرى صورت بگيرد ، آيا بانك تحت عنوان جريمه و خسارت تأخير انجام تعهد مىتواند پولى را دريافت كند ؟\r\nجواب : جايز نيست .\r\nسؤال 671 - چنانچه شخصى به خاطر مشكلات از شخص ديگرى پول بگيرد و شخص پول دهنده چنين بگويد :\r\n« به شرطى پول خواهم داد كه گندم را به هنگام برداشت به من كيلويى فلان قيمت بفروشى » و فرض اين است كه فعلا زمان برداشت محصول نيست و قيمت هم نامشخص است ، در اين صورت گرفتن پول چه حكمى دارد ؟\r\nجواب : اين وام و اين معامله باطل است .\r\nسؤال 672 - شخصى كه مىخواهد وامى به مدّت معيّنى بگيرد ، آيا مىتواند مبلغى\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nبه وام‌دهنده صلح كند و در ضمن آن مصالحه ، وام مزبور را شرط كند ، مثلا بگويد : 50 هزار تومان به تو صلح مىكنم به شرط آن كه 200 هزار تومان 10 ماهه به من قرض بدهى و او هم اين صلح را قبول كند ؟\r\nجواب : خالى از اشكال نيست .\r\nسؤال 673 - آيا پول اسكناس شمردنى است كه اگر به كسى قرض داده شود بتوانيم اضافه از مقدار بگيريم ، آيا ربا محسوب نمىشود ؟\r\nجواب : در قرض تفاوتى ميان شمردنى و غير شمردنى نيست و در همه آنها ربا حرام است ( اعم از مكيل و موزون و معدود ) .\r\n\r\nربا\r\nسؤال 674 - معامله پول با پول چه صورت دارد ؟\r\nجواب : اگر منظور مبادله ارزهاى مختلف با هم باشد ، اشكالى ندارد و اگر منظور معامله نوع واحد پول بوده باشد كه مثلا اسكناس ايرانى را با همان مبادله كنند چنانچه اسكناسها با هم در عرف بازار متفاوت باشد مثل اين كه اسكناسهاى درشت را گاه بهتر از اسكناسهاى كوچك مىپسندند همان‌طور كه براى مسافران مرغوب‌تر است در اينجا نيز مىتواند به صورت يك كالا و تابع عرضه و تقاضا باشد ( البتّه با تفاوت كمى كه در اين گونه موارد در ميان عقلا ملحوظ است ) صورت سوّمى نيز دارد و آن اين كه بخواهند براى فرار از ربا مقدارى از اسكناس نقد را با مقدار بيشترى به صورت نسيه و مدّت‌دار بفروشند بىآنكه تفاوت اسكناسها مورد نظر باشد اين نوع معامله اشكال دارد و در واقع همان وام توأم با رباست كه نام بيع بر آن نهاده شده است .\r\nسؤال 675 - آيا اجازه مىفرماييد مثلا مبلغ يك ميليون تومان را به مدّت 6 ماه به يك ميليون و 200 هزار تومان بفروشيم ؟\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nجواب : اين كار در واقع خريدوفروش نيست زيرا خريدوفروش اسكناس واحد در عرف عقلا وجود ندارد ، بلكه همان وام توأم با رباست كه نام بيع بر آن گذارده شده است .\r\nسؤال 676 - آيا اجازه مىفرماييد مثلا مبلغ يك ميليون دلار را به مدّت يك سال به مبلغ مثلا 300 ميليون تومان بفروشيم ؟\r\nجواب : اشكال ندارد .\r\nسؤال 677 - اگر كسى مالى را به شخصى به كمتر از قيمتش بفروشد و شرط كند كه خريدار مبلغ معيّنى را به او قرض دهد آيا اين كار جايز است ؟\r\nجواب : اشكال ندارد .\r\nسؤال 678 - شخصى داراى حساب بانكى است و احتياج به پول هم دارد ، ناچار است از كسى قرض نمايد ، آيا مىتواند مبلغ مورد نياز را يك ساله از طرف مقابل به زيادتر از آن مبلغ بخرد و چك يك سال بعد را بنويسد و به او بدهد ؟\r\nجواب : جايز نيست .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\n\r\nفصل بيست و پنجم : احكام رهن\r\nسؤال 679 - يكى از مسائل لازم در اسناد تجارتى ( چك ، سفته ، برات ) پشت‌نويسى آنهاست كه به وسيله پشت‌نويسى انتقال آنها صورت مىگيرد امّا نظر به اين كه اينها در بين تجّار و بازرگانان ارزش تجارتى دارند و حتّى به جاى وجه نقد معامله و معاوضه مىشوند آيا مىتوان اين اسناد را به طور مستقل ( نه اين كه همراه با قراردادى نزد بانك وثيقه باشند ) به عنوان مال مرهونه ( مال در گرو وثيقه ) وثيقه و گرو گذاشت يا ؟\r\nجواب : اگر چك و سفته از فرد معتبرى باشد مىتوان آن را به عنوان وثيقه پذيرفت .\r\n\r\n","description":"","footnote":"","page_name":" 201 ","page_number":201},
  {"content":"\r\n . \r\n","description":"","footnote":"","page_name":" 202 ","page_number":202},
  {"content":"\r\n\r\n\r\nفصل بيست و ششم : احكام نكاح\r\n\r\nصيغه عقد دائم و موقّت\r\nسؤال 680 - مرد مقلّد مرجعى است كه مثلا تعدد موجب و قابل را شرط مىداند و زن از مجتهدى تقليد مىكند كه اتّحاد موجب و قابل را كافى مىداند ، در اينجا طبق نظر كدام يك از اين دو مرجع بايد عمل كرد ؟\r\nجواب : در چنين مواردى احتياط آن است كه مطابق فتواى مرجعى كه تعدد را شرط مىداند عمل كنند .\r\nسؤال 681 - به دخترى گفتند مهريّه شما 15 هزار روپيه هندى است و او به اين مهريّه راضى شد ولى در عقدنامه 10 هزار نوشته شد ، وكيل بعد از خواندن عقدنامه ، بر مهريّه نوشته شده صيغه جارى كرد ، آيا اين صيغه ( ازدواج دائمى ) صحيح است ؟\r\nجواب : احتياط آن است كه صيغه عقد را مجدّداً با مهريّه مورد توافق جارى كنند .\r\nسؤال 682 - اگر زن ، مرد را وكيل در اجراى عقد دائم كند و مرد مدعى اجراى عقد موقّت باشد ( آن هم بعد از چند سال ) حكم عقد ، مهر و توارث بين زن و شوهر و فرزندان چيست ؟\r\nجواب : در صورتى كه يقين داشته باشد كه مرد راست مىگويد و عقد موقّت خوانده است ، عقد باطل است و زن و مرد از هم ارث نمىبرند ولى فرزندان آنها از آنها ارث مىبرند مگر اينكه مرد عالم بوده كه اين عقد باطل است ، در اين\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nصورت فرزندان ، تنها از زن ارث مىبرند نه از مرد و حدّ زنا بر مرد جارى مىشود و در هر حال بايد مهر المثل زن را بپردازد .\r\nسؤال 683 - آيا يك نفر مىتواند اصالت و وكالت عقد را به فارسى يا عربى اجرا كند ؟\r\nجواب : مرد مىتواند از طرف زن وكيل شود و عقد را بخواند و از طرف خودش قبول كند مثل اين كه بگويد : موكله خودم فلان كس را به عقد موقّت خودم در فلان مدّت به فلان مبلغ مهر در آوردم سپس بگويد قبول كردم ، در صورتى كه عربى بتواند ، به عربى بخواند و اگر نتواند به فارسى بخواند و زن هم مىتواند از طرف مرد وكيل شود .\r\nسؤال 684 - كسى كه بدون انقضاى عقد موقّت ، عقد دائم اجرا كند و بعداً متوجّه شود ، آيا عقد دائم او باطل است ؟\r\nجواب : احتياط واجب آن است كه مجدّداً عقد را بخواند ولى اگر قبلا فرزندانى به وجود آمده باشند ، حلال‌زاده‌اند .\r\nسؤال 685 - آيا تعدّد وكيل از سوى مرد و زن در اجراى عقد لازم است ؟\r\nجواب : تعدّد وكيل در اجراى عقد احتياط مستحب است .\r\nسؤال 686 - چنانچه مستحضر هستيد در احكام عقود از قبيل بيع و اجاره و نكاح و . . . طرفين عقد ( يا وكيل آنها ) به منظور ايجاب و قبول بايد صيغه بخوانند - مخصوصاً در عقد ازدواج - و منظور از صيغه كلمات و جملات به هر لفظ و زبانى كه باشد ، البتّه مقصود و مطلوب بالذّات ، معانى و مفاهيم و مفاد كلمات و جملات مىباشد ، بنابراين عقل و منطق حكم مىكند كه صيغه به زبانى باشد كه طرفين ازدواج و شاهدان قضيّه و حضّار مجلس با آن زبان آشنايى داشته باشند ؛ سؤال اين است كه براى غير عرب چه لزومى دارد كه اين صيغه به عربى باشد در حالى كه هر شخصى با زبان مادرى و رسمى خودش بهتر مىتواند مطلبى را بيان و تفهيم و يا تفهّم نمايد ؟\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nجواب : اجراى صيغه به هر زبانى كه براى طرفين مفهوم باشد جايز است ، فقط در نكاح و طلاق احتياط اجراى صيغه به زبان عربى است مشروط بر اين كه معناى آن را بدانند بنابراين اگر مجرى صيغه آشنا به عربى نباشد مىتواند آن را هم به زبان خودش اجرا نمايد .\r\n\r\nشرايط عقد ازدواج\r\nسؤال 687 - اگر دختر باكره بدون اجازه پدر و يا جدّ پدرى شوهر كند شرعاً تكليف چيست ؟\r\nجواب : احتياط آن است كه دختر اجازه پدر را به دست آورد .\r\nسؤال 688 - طبق فتواى علما در صورتى كه پدر و يا جدّ پدرى غايب باشد و دختر باكره احتياج به شوهر داشته باشد ، اجازه ساقط مىشود ، معناى احتياج داشتن به شوهر چيست ؟\r\nجواب : منظور اين است كه به سنّى رسيده است كه هرگاه شوهر نكند به زحمت يا به خطر مىافتد .\r\nسؤال 689 - آيا براى ازدواج با دختر باكره ، اذن پدر يا ولى لازم است ؟ آيا در اين مسأله ، ازدواج موقّت با دائم فرق دارد ؟\r\nجواب : احتياط واجب آن است كه اجازه بگيرند و تفاوتى ميان ازدواج موقّت و دائم نيست .\r\nسؤال 690 - دختر جوانى بدون اذن پدر و مادر خود به خانه كسى مىرود و به درخواست پسر و دختر عقد نكاح بدون رضايت پدر خوانده مىشود و اعمال مترتّب بر نكاح انجام مىگيرد ، در حالى كه اگر دختر با پدر مشورت مىكرد مانعى هم وجود نداشت ، در اين دو صورت ( تحصيل رضايت پدر بعد از عقد و عدم تحصيل رضايت ) ، حكم عقد چيست ؟\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nجواب : بهتر اين است كه بعداً رضايت پدر را جلب نمايد .\r\nسؤال 691 - دخترى قبل از نه سالگى به عقد شخصى در آمده است در حالى كه دختر از موضوع خبر نداشته و عقد را پدر دختر جارى كرده است و در ضمن ، فاصله سنّى بين اين دختر و آن مرد حدود 25 سال است و آن مرد زن ديگرى نيز دارد و حتى دخترش با اين زن دوّم هم سن است . وقتى دختر بالغ مىشود عدم رضايت خود را از اين عقد اعلام مىكند و اصرار مىكند كه اين ازدواج به مصلحت من نيست و من طلاق مىخواهم ولى مرد حاضر به طلاق نمىشود ، آيا اين عقد درست است و بايد به اين عقد ملتزم باشد يا مىتواند با كسى ديگر ازدواج كند با توجّه به اينكه دختر به حدّى رسيده كه احتياج به شوهر كردن دارد ؟\r\nجواب : چنانچه اين عقد به مصلحت دختر نبوده ، باطل است و دختر مىتواند بدون طلاق شوهر كند ولى اگر دختر بعد از بلوغ رضايت داده است نمىتواند آن را به هم بزند .\r\nسؤال 692 - اگر دخترى با پسر هم‌شأن شرعى و عرفى خود قصد ازدواج داشته باشد ، آيا اذن پدر ساقط است ؟\r\nجواب : در فرض مسأله اگر پدر مخالفت كند اذن او ساقط مىشود .\r\nسؤال 693 - براى خاله بنده خواستگارهاى زيادى آمده كه بيشتر آنها افرادى متديّن بوده‌اند ولى پدر بزرگ من كه پدر خاله‌ام مىباشد آنها را رد كرده است . او مىگويد فقط با فاميل من بايد ازدواج كند حال مىخواستم بدانم كه تكليف او با چنين پدرى چيست و چه راهى را در پيش بگيرد ؟\r\nجواب : هرگاه خواستگاران با او تناسب داشته‌اند و كفو شرعى و عرفى بوده‌اند ، او حق نداشته آنها را رد كند همچنين حق ندارد اصرار بر ازدواج با فاميل كند و اجازه و اذن او در اين صورتها ساقط است ، در عين حال اگر بتواند رضايت پدر را به دست آورد كار خوبى كرده است .\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nسؤال 694 - اگر مرد ، مقلّد مرجعى باشد كه معتقد است ازدواج موقّت دختر باكره بدون اجازه پدرش جايز است ولى دختر مقلّد كسى است كه مىگويد احتياط واجب كسب اجازه از پدر است ، آيا آن مرد مىتواند اين دختر را بدون اجازه پدرش عقد كند ؟\r\nجواب : بنابراين احتياط واجب ، دختر نمىتواند بدون اجازه پدر ازدواج كند .\r\n\r\nعيوب موجب فسخ\r\nسؤال 695 - زن و مردى پس از چند سال ازدواج بچّه‌دار نشدند ، دكتر تشخيص داده است كه عيب از جانب مرد بوده است و اكنون زن مىگويد شوهرش فاقد بيضه است و بچّه‌دار نشدن آنها بدين جهت است ، در اين صورت آيا زن مىتواند عقد را فسخ كند ؟\r\nجواب : در صورتى كه آگاهى بر اين امر نداشته ، مىتواند فسخ كند مگر اينكه بعد از آگاهى راضى شده و با او زندگى كرده باشد .\r\nسؤال 696 - آيا بيمارى ايدز را در هر يك از زن و مرد ، از عيوبى كه بتوان عقد نكاح را بدون طلاق فسخ كرد مىدانيد ؟\r\nجواب : اگر به گواهى اهل اطّلاع اين بيمارى در مرحله‌اى باشد كه موجب سرايت و خطر گردد و شوهر حاضر به طلاق دادن زن نباشد ، زن مىتواند طلاق خود را به وسيله حاكم شرع بگيرد و مرد نيز در اين گونه موارد مىتواند زن را طلاق بدهد .\r\nسؤال 697 - شوهرم پزشك محترم و مطّلعى بوده كه بعد از چند سال زندگانى مشترك زناشويى متأسّفانه مبتلا به جنون شد . من اختلال حواس او را به دادگاه اعلام و پزشك قانونى هم مراتب را تأييد كرده است ، در صورتى كه حاكم شرع حجر را ثابت و او را محجورٌ عليه بداند ، آيا با صرف صدور حكم حجر ، عقد نكاح فسخ\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nمىشود ؟ يا جهت وقوع فسخ ازدواج باز بايد به محكمه مراجعه شود ؟\r\nجواب : زن مىتواند صيغه فسخ را جارى كند و احتياط آن است كه آن را به اطّلاع حاكم شرع برساند .\r\nسؤال 698 - اگر زن بعد از ازدواج بفهمد شوهرش مسلمان نيست ، حكمش چيست ؟\r\nجواب : نمىتواند با او زندگى كند و ازدواجش باطل است .\r\nسؤال 699 - دخترى را به ازدواج دائمى پسرم در آورده‌ام و عروسى هم نموده‌اند ، حال معلوم شده كه دختر مدّتهاست به بيمارى صرع « 1 » مبتلاست ، خود دختر و دكترش هم تصديق نموده‌اند ولى پدر و مادرش اين مطلب را نگفته و پنهان نموده‌اند ، حتّى دختر مىگويد : مىخواستم بگويم ، ولى پدر و مادرم مانع شدند ، تكليف عقد و مهريه چيست ؟\r\nجواب : بيمارى صرع موجب خيار فسخ در عقد نكاح نيست و اگر بخواهد دختر را طلاق دهد ، چنانچه عروسى نموده بايد تمام مهر را بپردازد .\r\nسؤال 700 - آيا نبودن بكارت در دختر ، باعث جواز فسخ عقد مىشود ؟ و معناى فسخ چيست ؟\r\nجواب : در صورتى كه شرط بكارت كرده باشد حقّ فسخ دارد و معمولا در محيطهاى ما ، شرط بكارت به عنوان يك شرط ضمنى و از پيش توافق شده مىباشد و معناى فسخ اين است كه بگويد من عقد را فسخ كردم يا به هم زدم و به هر زبانى باشد كافى است .\r\nسؤال 701 - در صورتى كه داماد به خاطر عدم بكارت ، نكاح را فسخ كند چه مقدار از مهريه را بايد بپردازد و در صورت تدليس از چه كسى مىتواند بگيرد ؟\r\nجواب : در صورت شرط بكارت يا هر شرط كمال و عدم نقص - خواه به\r\n\r\n\r\n","description":"","footnote":"\r\n( 1 ) . بيمارى صرع يعنى غش كردن .\r\n","page_name":" 208 ","page_number":208},
  {"content":"\r\n\r\nصورت ذكر در عقد باشد يا قبل از آن - چنانچه خلاف آن ثابت شود حقّ فسخ دارد و هرگاه دخول حاصل نشده باشد ، مهر به كلّى ساقط است و اگر حاصل شده باشد ، مهر المسمّى پرداخته مىشود سپس از كسى كه تدليس كرده مىگيرد .\r\nسؤال 702 - زيد ، دختر بالغه خودش زينب را به عقد نكاح بكر ، فرزند خالد در آورد و خالد ، دختر نابالغ خودش سلمى را به عقد نكاح عمرو فرزند زيد در آورد . بعد از مدّتى زيد پدر زينب اين رشته را قطع كرد و تزويج دخترش زينب را به بكر انكار كرد و براى فسخ نكاح دخترش زينب به دادگسترى جور مراجعه كرد و وقتى كه طرفين براى قضاوت به دادگسترى رسيدند دختر زيد ( زينب ) ادّعاى فسخ نكاح را تكذيب كرد و گفت من مىخواهم همراه همسرم بكر كه به عقد او در آمده‌ام بروم و قانون به نفع زينب و بكر حكم كرد . وقتى زيد اينجا تحقير شد ، دشمن خانواده خالد شد خواست دختر خالد سلمى كه به عقد نكاح پسرش عمرو درآمده بود را به خانه بياورد ولى دختر خالد سلمى فهميد كه زيد قصد انتقام دارد ، چرا كه مخاصمت پسرش عمرو با او شروع شده بود و به خاطر همين ، نكاح عمرو را فسخ كرد الآن سلمى بالغ شده است ، آيا فسخ سلمى صحيح است ؟\r\nجواب : هرگاه ازدواج دخترى قبل از بلوغ مصلحت نداشته است ، از اوّل عقد باطل بوده است اما اگر در آن زمان براى دختر مصلحت داشته و الآن داراى مفسده مهمّى است بايد پيش يكى از علما برود و مدرك خود را بر وجود مفاسد فعلى و اينكه منظور آنها انتقام‌جويى است ارائه دهد ، اگر ثابت شود خطرى آن دختر را تهديد مىكند ، آن عالم مىتواند صيغه طلاق او را جارى كند .\r\nسؤال 703 - اگر مردى قبل از ازدواج از نزديكى عاجز باشد و زن بعد از مراسم عروسى بفهمد و فوراً عقد و نكاح را به هم نزند و از شوهر جدا نشود ، آيا در اين صورت زن مىتواند بدون طلاق شوهر كند ؟\r\nجواب : در اين موارد ، زن بايد به حاكم شرع مراجعه كند و حاكم يك سال به\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nمرد مهلت مىدهد اگر درمان شد ازدواج باقى است ، در غير اين صورت زن مىتواند نكاح را فسخ كند و احتياج به طلاق نيست و به فرض كه مرد بعد از آن هم خوب شود قابل بازگشت نيست مگر به صورت ازدواج جديد .\r\nسؤال 704 - اگر تدليس‌كننده خود زن باشد و شوهر پس از آگاهى از وجود عيب ، نكاح را فسخ كند ، موردى كه داراى بيمارى روانى ، سرگيجه ، استفراغ ، تشنج ، پرخاشگرى و حالتهاى غير عادى كه ناشى از بيمارى روانى غير قابل علاج باشد و پزشكان متخصص و شهود عينى تصديق كرده‌اند آيا اين فسخ صحيح است ؟\r\nجواب : هرگاه زوجه و كسان او طورى وانمود كنند كه زن سالم است و در واقع سلامت زن به صورت شرط در ضمن عقد در آيد و بعداً كشف خلاف شود شوهر مىتواند عقد را فسخ كند و اگر دخول نكرده ، مهرى براى زن نيست و اگر قبل از آگاهى بر عيب دخول كرده است تمام مهر بر او لازم است و مىتواند آن را از تدليس‌كننده بگيرد و اگر تدليس‌كننده زن باشد مهر او ساقط است .\r\nسؤال 705 - اگر زن بعد از عقد بفهمد همسرش معتاد است آيا مىتواند عقد را فسخ كند ، تكليف مهريه چه خواهد شد ؟\r\nجواب : اگر زن در موقع عقد شرط كند كه هرگاه شوهر مثلا مسافرت نمايد يا معتاد به موادّ مخدر گردد يا خرجى او را ندهد اختيار طلاق با او باشد اين شرط باطل است ولى هرگاه شرط كند كه او از طرف شوهرش وكيل باشد كه هرگاه اين كارها را انجام دهد خود را مطلّقه كند اين وكالت صحيح است و در چنين صورتى حق دارد خود را طلاق دهد .\r\n\r\nزنانى كه ازدواج با آنها حرام است\r\nسؤال 706 - آيا ازدواج غير سيّد با زن سيّده جايز است ؟ چون بعضى معتقدند كه در ازدواج كفو بودن شرط است و سيّده با غير سيّد كفو نيست و ثانياً اگر احتمال\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nدرگيرى باشد حكم مسأله چيست ؟\r\nجواب : جايز مىباشد و در زمان ائمّه معصومين ( عليهم السلام ) فراوان بوده است ولى اگر خطر درگيرى باشد از آن صرف نظر كنيد .\r\nسؤال 707 - آيا ازدواج مرد شيعه با دختر يهودى و نصرانى و ارمنى و ساير اهل كتاب جايز است ؟\r\nجواب : تنها ازدواج موقّت جايز است .\r\nسؤال 708 - آيا ازدواج مردان سنّى با دختران شيعه جايز است ؟ ازدواج مرد شيعه با دختر سنّى چطور ؟\r\nجواب : در صورتى كه خوف انحراف نباشد مانعى ندارد ولى در صورتى كه احتمال انحراف عقيدتى باشد جايز نيست .\r\nسؤال 709 - اخيراً از چند تن از علما پرسيده‌اند كه آيا ازدواج پدر ، با مادر زن فرزند خويش شرعاً جايز است ؟ ايشان گويا فرموده‌اند : جايز نيست ، نظر حضرت عالى چيست ؟\r\nجواب : جايز است و كسى قائل به حرمت نيست .\r\nسؤال 710 - شخصى با پسرى لواط كرده است ولى شك دارد كه در زمان اين عمل بالغ بوده يا نه ، آيا ازدواج او با خواهر يا دختر يا مادر آن پسر جايز است ؟\r\nجواب : در صورتى كه فاعل ، مشكوك البلوغ باشد ، خواهر و مادر و دختر آن پسر بر او حرام نمىشود .\r\nسؤال 711 - دخترى در ايّام عقد با يك نفر زنا كرده است ، شوهرش كه فعلا صورت عقدش معلوم نيست ، او را طلاق داده و بعد از طلاق ، زانى اين دختر را عقد كرده است آيا اين عقد شرعاً درست است ؟\r\nجواب : در صورتى كه عقد قبلى با رضايت انجام شده و صحيح بوده و زنا با زن شوهردار واقع شده ، آن دختر بر زانى حرام ابدى است ( بنابر احتياط واجب ) .\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nسؤال 712 - آيا ازدواج با صوفيه جايز است ؟\r\nجواب : صوفيه فرقه‌هاى مختلفى دارند و عقايد آنها مختلف است ، بعضى از نظر عقيده منحرفند و بعضى منكر ضروريات دين هستند در حالى كه بعضى ديگر چنين نيستند و فقط انحرافات جزئى دارند ، بنابراين هركدام را جداگانه بايد سؤال كرد تا جواب داده شود .\r\nسؤال 713 - آيا ازدواج با دخترى كه به ظاهر مسلمان است ولى اهل نماز نيست ، مثل ازدواج با كافر است ؟\r\nجواب : اين ازدواج جايز است ولى بايد تدريجاً او را دعوت به انجام واجبات نمود .\r\nسؤال 714 - اگر مردى با زنى كه در عدّه است از روى جهل به مسأله ، عقد دائم يا موقّت بخواند ، آيا اين زن بر او حرام ابدى مىشود ؟ حكم صورت عمد را نيز بيان فرماييد ؟\r\nجواب : در دو صورت حرام ابدى مىشود يكى آن‌كه ازدواج و دخول كند هرچند از روى جهل باشد دوّم آن‌كه آگاهانه ازدواج كند ، هر چند دخول ننمايد .\r\nسؤال 715 - آيا جايز است خواهرزاده زن مطلقه‌اى را كه در عدّه طلاق رجعى است بدون اجازه خاله مطلقه‌اش صيغه كرد ؟\r\nجواب : بدون اذن او جايز نيست ، مگر بعد از گذشتن عدّه .\r\n\r\nمحارم\r\nسؤال 716 - چه مدركى براى محرميّت دايى جز شهرت فتوايى وجود دارد ؟\r\nجواب : اين مسأله صريحاً در آيه 23 سوره نساء آمده است ، آنجا كه مىفرمايد : ( وَ بَنَاتُ الأخ وَ بَنَاتُ الأخْتِ ) مسلّماً هنگامى كه دختر خواهر به شخصى محرم باشد دايى هم با او محرم مىشود زيرا از يك طرف دختر خواهر است و از يك طرف دايى .\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nسؤال 717 - آيا عروس زوجه انسان ( يعنى زوجه فرزندى كه آن زن از شوهر ديگر دارد ) بر او محرم است ؟\r\nجواب : تنها عروس خود انسان يعنى همسر پسرش بر او محرم است نه عروس همسرش .\r\nسؤال 718 - اگر زيد زنش را طلاق دهد و آن زن بعد از طلاق و عدّه ، با فردى ديگر ازدواج كند و از اين ازدواج دخترى متولّد شود ، آيا زيد مىتواند بعد از رسيدن آن دختر به سنّ ازدواج با او ازدواج كند ؟\r\nجواب : دختر زن انسان از شوهر ديگر با او محرم است ( به شرط دخول با آن زن ) و فرقى ميان دخترانى كه قبل از نكاح و بعد از طلاق متولّد شده‌اند نيست .\r\nسؤال 719 - مردى زنى را براى مدّت كوتاهى صيغه كرده ، بعد از انقضاى مدّت ، محرميّت بين مرد با دختر زنى كه صيغه شده باقى است - چه زن زنده باشد يا فوت كرده باشد - آيا نسبت به دختر دختر اين زن و همچنين هر چه پايين رود ، نيز محرميّت باقى است ؟\r\nجواب : چنانچه با آن زن نزديكى كرده باشد دختران آن زن مطلقاً بر او حرامند .\r\nسؤال 720 - اگر زنى كه شوهر او مرده است و از او پسران و دخترانى دارد با مرد دوّمى ازدواج كند آيا شوهر دوّم به پسران و دختران اين خانم محرم است ؟\r\nجواب : شوهر دوّم پس از عروسى با آن زن نسبت به دختران آن زن از شوهر اوّل محرم است و امّا نسبت به پسران محرميّت مفهومى ندارد .\r\nسؤال 721 - شخصى با همسر شهيدى كه داراى يك دختر است ، ازدواج كرده ، آيا اين دختر بر پدر اين آقا ( پدر بزرگ ) محرم است ، اگر نيست راه محرم شدن چيست ؟\r\nجواب : نامحرم است ، ولى هرگاه آن پدر فرزند ديگرى داشته باشد و صيغه شرعى اين دختر را با آن فرزند بخوانند ، حكم عروس او را پيدا مىكند و بر او محرم مىشود .\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nسؤال 722 - مردى داراى دو زن است و از هر دو داراى اولاد است و مىدانيم كه اولاد پسر و اولاد اولاد پسر اين زن با آن زن محرمند ، اينك سؤال اين است كه آيا اولاد دختر آن زن ( نوه دخترى زن اوّل ) نيز به زن ديگر محرم مىباشند ؟\r\nجواب : نوه‌هاى پسرى و دخترى همه با آن زن محرمند ، زيرا زن پدر و زن جد جزء محارمند .\r\nسؤال 723 - گاهى افرادى كه صاحب فرزند نمىشوند ، دخترى از پرورشگاه مىگيرند ، آيا راهى براى محرم شدن او بر پدر خوانده وجود دارد ؟\r\nجواب : هرگاه آن مرد پدرى داشته باشد و اين دختر به ازدواج موقّت او درآيد بر اين مرد و فرزندان او محرم مىشود و اگر پسرانى از همسر ديگر دارد صيغه موقّت دختر را براى خودش بخواند تا براى پسرانش محرم شود ولى در اين صورت نسبت به خودش بعد از پايان مدّت عقد موقّت ، محرم نخواهد بود .\r\nسؤال 724 - شخصى پس از فوت همسرش دوباره ازدواج كرده و مادر زن اوّل او نيز دوباره ازدواج كرده است ، آيا هنوز با مادر زن اوّل محرم است ؟ در صورت طلاق چطور ؟ اگر پسر كسى بميرد و عروس او شوهر ديگرى كند يا عروسش طلاق بگيرد و با ديگرى ازدواج كند ، آيا بازهم به پدر شوهر اوّل محرم است ؟\r\nجواب : مادر زن در هر حال محرم است و عروس هم در هر حال به پدر شوهر محرم است .\r\nسؤال 725 - مردى داراى دو زن است و از هر زنى چند دختر دارد همه دخترها را شوهر داده ، آيا شوهران اين دختران به زن ديگر آن مرد محرمند ؟ و آيا فرزندان و نوه‌ها چه از اين دختران و چه از آن دختران ، نسبت به زنهاى ديگر آن مرد محرمند ؟\r\nجواب : بچه‌ها و نوه‌ها به مرد و زن محرمند ولى داماد يك زن به زن ديگر محرم نيست .\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nسؤال 726 - آيا مادر زن دوّم به پسر زن اوّل محرم است ؟\r\nجواب : محرم نيست .\r\nسؤال 727 - در صورتى كه زن اوّل از شوهر اوّلى خود ( غير از شوهر فعلى ) پسرى داشته باشد ، تكليف اين پسرى كه از شوهر قبل بوده است با زن و مادر زن شوهر دوّم چيست ؟\r\nجواب : محرم نيستند .\r\nسؤال 728 - زنا در عدّه عقد موقّت چه حكمى دارد ؟ آيا موجب حرمت ابدى مىشود ؟ فتواى امام ( قدس سرّه ) در اين مورد چيست ؟\r\nجواب : زنا در عدّه متعه مسلّماً حرام است ، ولى موجب حرمت ابدى آن زن نمىشود بنابراين اجراى صيغه عقد پس از گذشت عدّه اشكال ندارد و فتواى امام ( رحمه الله ) در تحرير الوسيله و توضيح المسائل نيز همين است .\r\n\r\nاحكام عقد دائم\r\nسؤال 729 - مهريّه‌هايى كه مثلا 50 سال پيش صد تومان بوده ، آيا اكنون همان مقدار بر عهده زوج است يا اينكه بايد قدرت مقدار خريد صد تومان در 50 سال پيش به عنوان مهريه محاسبه شود ؟\r\nجواب : بايد مصالحه كنند يا بر طبق قيمت امروز بپردازد .\r\nسؤال 730 - آيا زن مىتواند در منزل وظايف خود را انجام ندهد مثلا غذا نپزد ، خانه را مرتب نكند ؟ آيا مرد مىتواند زن را مجبور به انجام اين گونه امور بنمايد ؟\r\nجواب : حق ندارد او را مجبور كند ، مگر اين كه زن با ميل خود اين كارها را انجام دهد .\r\nسؤال 731 - اگر زنى مهريّه خود را مهر السّنه قرار دهد ، آيا معادل آن را طلب دارد يا مهر المثل را ؟\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nجواب : چنانچه طرفين مىدانسته‌اند كه مهر السّنه طبق مشهور پانصد درهم ( نقره ) است اشكالى ندارد و بايد با پول رايج حساب كنند ، اما اگر هر دو يا يكى آگاه نبوده‌اند احتياط آن است كه در مورد مقدار مهر با هم مصالحه كنند .\r\nسؤال 732 - مهر السّنه چيست و ارزش فعلى آن چقدر است ؟\r\nجواب : مهر السّنه طبق مشهور پانصد درهم نقره است و قيمت دقيق آن را مىتوانيد از زرگرها سؤال كنيد .\r\nسؤال 733 - هرگاه زن جز به گرفتن مهر ، حاضر به تمكين نباشد و شوهر قادر بر اداى مهر نباشد و در عين حال مىگويد : طلاق نمىدهم و تا پايان عمر نفقه مىدهم حكم اين مسأله چيست ؟\r\nجواب : اولا ؛ زن حق دارد قبل از تمكين ، مطالبه مهر كند ، حتّى اگر شوهر قدرت پرداخت مهريه را نداشته باشد .\r\nثانياً ؛ اگر شوهر مهر ندارد بايد نفقه را بدهد .\r\nثالثاً ؛ اگر اين امر مدّتها ادامه يابد و باعث ضرر و زيان زوجه يا عسر و حرج شديد او شود حاكم شرع مرد را وادار به طلاق مىكند و اگر طلاق نداد حاكم شرع طلاق مىدهد و نصف مهر بر ذمّه زوج مىماند تا وقتى كه قدرت پرداخت پيدا كند .\r\nسؤال 734 - مردى ازدواج كرده ولى هنوز دخول نكرده است امّا زن از طريق انزال در محل باردار شده است وضعيت مهر بعد از طلاق چگونه خواهد بود ؟\r\nجواب : هرگاه مرد سبب باردار شدن زن شده است احتياط واجب آن است كه تمام مهر را بدهد ، هرچند دخول نكرده باشد .\r\nسؤال 735 - اگر زن دائمى شرط كند كه هفته‌اى فقط يكى دو بار تمكين كند ، آيا اين شرط صحيح است ؟\r\nجواب : چنانچه طرفين به اين شرط راضى شده باشند اين شرط صحيح است .\r\nسؤال 736 - آيا اين شرط كه همسر آينده كارهاى معمولى منزل را انجام دهد\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nصحيح است و در صورتى كه به شرط عمل نكرد حكم آن چيست ؟\r\nجواب : هرگاه شرط كنند ، اين شرط لازم‌الاجراست و در صورت تخلّف احتياط اين است كه زن هزينه آن را بپردازد .\r\nسؤال 737 - چند نفر به زنى به اجبار تجاوز كرده‌اند :\r\nالف ) آيا هركدام بايد جداگانه يك مهر المثل بپردازند يا همه يك مهر المثل مىدهند ؟\r\nب ) هرگاه تجاوز از يك نفر چند بار واقع شود آيا مهر المثل نيز تكرار مىشود ؟\r\nجواب : الف ) هركدام بايد مهر المثل جداگانه بپردازند .\r\nب ) هرگاه تكرار شود ظاهراً يك مهر بيشتر ندارد مگر اينكه مهر را بپردازد و مجدّداً تجاوز كند .\r\nسؤال 738 - آيا در عقد نكاح دائم مىتوان شرط كرد كه نزديكى زن و مرد صورت نگيرد ؟\r\nجواب : در عقد دائم خالى از اشكال نيست .\r\nسؤال 739 - مهر السّنه كه پانصد درهم مىباشد ، يك درهم آن معادل چند گرم مىباشد ؟\r\nجواب : هر درهم در حدود 5 / 2 گرم مىباشد بنابراين پانصد درهم در حدود 1250 گرم مىشود به طور تقريب .\r\nسؤال 740 - چون درهم سكّه‌دار اين زمان وجود ندارد ، آيا مبناى قيمت مهر السّنه نرخ نقره عمومى مىباشد ؟\r\nجواب : در شرايطى كه درهم سكّه‌دار وجود ندارد بايد فرض را بر اين بگيريم كه اگر نقره موجود سكّه‌دار و رايج بود چه اندازه به قيمت آن افزوده مىشد اضافه قيمت را به طور تقريبى حساب كنيم و بر آن بيفزاييم و از آنجا كه اين حكم يك حكم استحبابى است محاسبات تقريبى در آن ضرر ندارد .\r\nسؤال 741 - غالب فقهاى شيعه فرموده‌اند زوجه حق دارد مهر غير مؤجّل را\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nمطالبه و قبل از دخول مىتواند از تمكين تا گرفتن مهر امتناع نمايد و نيز فرموده‌اند در صورت بذل تمكين به فرض دريافت مهر ( تمكين تعليقى ) استحقاق نفقه نيز دارد . آيا حقّ امتناع زوجه از تمكين مختص به دخول است يا شامل ساير استمتاعات و يا اطاعت از زوج در امور لازم ( از قبيل اقامت در منزل شوهر يا مسافرت با رضايت وى ) نيز مىگردد به نحوى كه اگر در اين امور از شوهر اطاعت نكند ناشزه محسوب مىشود ؟\r\nجواب : ظاهر اين است كه زن مىتواند بدون گرفتن مهر معجّل خود را مطلقاً تسليم شوهر نكند و در اين مدّت بر زوج واجب است نفقه او را بدهد .\r\nسؤال 742 - اگر بين طرفين در اين جهت اختلافى حاصل شود و زوجه مدعى تمكين تعليقى بشود و زوج اظهار نمايد كه همسرش اهل تمكين حتّى در صورت دريافت مهر نيست و قراينى هم در حدّ افاده احتمال بر صحّت اظهارات زوج وجود داشته باشد آيا به صرف ادّعاى زوجه ، شوهر ملزم به پرداخت نفقه مىگردد و يا اينكه فصل خصومت بايد از طريق اقامه بيّنه و يمين به عمل آيد و بنابراين چه كسى مدعى و يا منكر شناخته مىشود ؟\r\nجواب : هرگاه ظاهر حال زوجه‌اى كه نزد مرد زندگى مىكند تمكين مىباشد و شوهر ادعاى خلاف آن را كند بايد ثابت نمايد و اگر ظاهر حال عكس آن باشد ادّعاى زوج مقبول است .\r\nسؤال 743 - در تحرير الوسيله و كتابهاى فقهى ديگر مذكور است كه اگر پدر براى طفل صغير خود عيال اختيار كند و طفل فقير باشد ، مهريّه آن زن به عهده پدر طفل مىباشد حال اگر پدر براى فرزند كبير خود كه ناقص عقل و گوش و زبان مىباشد و قادر نيست هزينه زندگى خود و همسرش را تأمين كند ، عيال اختيار كند مهريّه و نفقه اين زن بر عهده چه كسى مىباشد ؟\r\nجواب : ظاهر اين است كه نفقه بر پدر است و اگر مهر نقدى باشد آن هم بر پدر\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nاست و در صورتى كه بر ذمه زوج باشد مىتوان انتظار بهبودى مجنون را كشيد و اگر بهبود نمىيابد بر عهده پدر است .\r\nسؤال 744 - زن و مردى و يا اوليا و بزرگان آنها قراردادى بين خودشان مىگذارند ، مهريّه را هم تعيين مىنمايند ، سپس مبلغ دويست هزار تومان از مهريّه نقداً داده مىشود و بقيّه بر ذمّه زوج مىباشد و ارتكاز عرفى بر اين است كه پس از انجام مراسم عروسى زوجه مىتواند مطالبه نمايد و زوج هم بايد عند القدره بپردازد همان طورى كه علماى گذشته در عقدنامه‌ها مىنوشتند ( فلها المطالبه به شرط التمكين و له الاداء عند القدره و الامكان ) ولى در اين زمان دفاتر رسمى ازدواج بناى مذكور را در نظر نگرفته و مىنويسند كه زوج بايد عندالمطالبه پرداخت نمايد و روى اين اصل وقتى كه اختلافى در بين آنها واقع مىشود زن مىگويد مادامىكه شوهر مهريه را نقداً نپردازد حاضر به تمكين نخواهد شد بايد نفقه او را هم بدهد آيا زوجه چنين حقّى را دارد ؟\r\nجواب : در صورتى كه شرط شده باشد مهريه را عند المطالبه بپردازد زن حقّ مطالبه مهر را دارد و اگر عدم تمكين به استناد عدم پرداخت مهريّه باشد حقّ نفقه نيز دارد و اگر شرط شده باشد و يا قرينه از جهت عرف و عادت وجود داشته باشد كه عند القدره و الاستطاعه بپردازد در صورت عدم توانايى شوهر ، زن حقّ مطالبه ندارد و اگر تمكين ننمايد حقّ نفقه ندارد .\r\nسؤال 745 - در فرع مذكور اگر زن حقّ امتناع از تمكين داشته باشد تا مهر به وى تسليم شود اگر زن جهت استمتاعات به غير از مقاربت تسليم شده و مدّتى خود را در اختيار زوج قرار دهد اين امر باعث از بين رفتن حقّ امتناع زوجه مىشود يا اين كه فقط تسليم و تمكين تام مسقط است ؟\r\nجواب : تمكين تام مسقط است .\r\nسؤال 746 - برادر اين جانب ده سال پيش ( سال 64 ) ازدواج نمود و بابت مهريّه در\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nعقدنامه چنين نوشته شده است : يك جلد كلام اللّه مجيد به هديّه پنج هزار ريال به انضمام يكصد و ده كيلوگرم نمك طعام به ارزش چهار هزار ريال و يك صد گرم ابريشم خالص سبز به ارزش يك هزار ريال و دويست و بيست و پنج گرم طلاى خوب و معمول بازار به ارزش فعلى نهصد هزار ريال و تعداد هفتصد ( 700 ) سكّه طلاى بهار آزادى به ارزش فعلى بيست و چهار ميليون و پانصد هزار ريال كه جمعاً بيست و پنج ميليون و چهارصد و ده هزار ريال مىشود . به طورى كه ملاحظه مىفرماييد مهريّه فوق تماماً به پول تبديل گرديده است و قصد و نيّت زوج در زمان عقد همان مبلغ ذكر شده بوده است كه توسط عاقد قرائت گرديده و مورد توافق و امضا قرار گرفته است اكنون زن مهريّه خود را بر اساس قيمت روز طلب مىنمايد آيا حقّ با زن است يا شوهر ؟\r\nجواب : اگر موقع اجراى صيغه عبارت به همين صورت خوانده شده و قيمت هر يك از اين امور بيان شده است مهريّه واقعى همان مبلغ ذكر شده مىباشد ولى اگر به طور يقين ثابت شود كه شوهر قصد قيمت داشته و زن قصد سكه نه قيمت ، مهريّه مذكور باطل مىشود و بايد مهر المثل داده شود .\r\nسؤال 747 - حقير بدون اطّلاع از مرام بهائيت به ازدواج مردى بهايى با اجراى صيغه عقد اسلامى درآمدم و بعد از چند سال زندگى همسرم فوت كرد ، در وقت اجراى صيغه قطعه زمينى به عنوان مهريّه به اين جانبه تحويل شد كه بعد از انقلاب چون همه املاك آنها را دولت تصرّف نمود ملك اين جانبه نيز همراه آنها به تصرّف دولت درآمد آيا اين جانبه ذى حق هستم تا مطالبه حقّ كنم و آيا مهر مذكور ثابت است ؟\r\nجواب : شما به اندازه مهر المثل در اموال آن مرد حق داريد .\r\nسؤال 748 - الف ) دختر خانمى مهريّه‌اش هم معجّل بود و هم مؤجل ، مقدار معجّل را در مجلس عقد دريافت نمود و در مؤجل ، زمان خاصّى معيّن نشد ولى از\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nقراين حاليه و مقاليه مثل اينكه داماد از قبول كردن مهريّه سنگين امتناع داشت ولى پدر دختر گفت مهريّه را كى داده و كى گرفته ، به دست مىآيد كه موقع پرداخت ، بعد از عروسى است امّا الآن دختر به تحريك والدين اصرار بر دريافت مؤجّل نيز دارد آيا دختر و يا والدين او حقّ امتناع از عروسى را قبل از پرداخت باقيمانده مهريه دارند ؟\r\nجواب : هرگاه قراينى وجود داشته كه مؤجل را با فاصله قابل ملاحظه‌اى بپردازند دختر نمىتواند از عروسى امتناع كند .\r\nب ) داماد قبل از عروسى براى خانم خود مقدار قابل توجّهى وسايل زينتى از قبيل طلا و غيره به عنوان هديه گرفته است به فرض اين كه دختر حاضر به عروسى نشود آيا داماد حقّ مطالبه آن وسايل زينتى را دارد و آيا استفاده دختر بعد از اطّلاع از عدم رضايت داماد از آن زينت آلات جايز است ؟\r\nجواب : حق دارد ، و تصرّف در آن از سوى دختر در فرض مسأله جايز نيست .\r\nج ) اگر مهريّه سيصد هزار تومان و نصف مايملك داماد باشد آيا اين مهريّه باطل نيست ؟\r\nجواب : اين مهريّه مجهول و باطل است و به جاى آن بايد مهر المثل بپردازد .\r\nسؤال 749 - آيا زن مىتواند بدون كسب اجازه از همسرش از منزل خارج و با افراد يا خانواده‌هايى رفت و آمد داشته باشد و يا در جلسات مذهبى شركت كند ؟\r\nجواب : بايد با رضايت همسرش باشد .\r\nسؤال 750 - آيا زن مىتواند به دليل آن‌كه به من تهمت زده‌اى و يا آبروى مرا پيش دوستان و نزديكان با سخنان تهمت‌آميز برده‌اى خود را بر شوهر رسمى و شرعى خود حرام كند و با ديدنش در حجاب شود و از او تمكين عام و خاص نكند ؟ اگر چه شوهر بارها به پاكى او اعتراف و از او به نحوى دلجويى كرده باشد ؟\r\nجواب : زن حق ندارد به اين اعذار از تمكين خوددارى كند و اگر شوهر به او\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nتهمت زده ، بايد نزد حاكم شرع برود و مجازات او را بخواهد ، مگر اين كه زن او را ببخشد .\r\nسؤال 751 - آيا بين باكره و زنان ديگر در اين مورد كه دخول باعث مهر كامل و عدم دخول باعث تنصيف مهريه مىشود فرقى هست ؟\r\nجواب : فرقى ميان باكره و غير آن نيست .\r\nسؤال 752 - شخصى دختر خود را شوهر مىدهد ، چه مسائلى را انجام مىدهند كه شوهر قدرت آميزش خود را از دست مىدهد به گونه‌اى كه منجر به طلاق مىشود ، بعد از عدّه ، پدر دخترش را به عقد مرد ديگرى درمىآورد كه اين شوهر نيز به سرنوشت مرد اوّل گرفتار مىشود ولى وقتى به دكتر مراجعه مىكند دكتر او را سالم تشخيص مىدهد در عين حال دارو اثر نمىبخشد پدر دختر مبلغ 310 هزار تومان براى طلا و جهيزيّه گرفته و پنجاه هزار تومان خرج عروسى كرده و صد هزار تومان مهريه دختر قرار داده است ، اگر شوهر طلاق بدهد حق دارد پول و مصرف را پس بگيرد ؟ حكم مهريه چيست ؟\r\nجواب : هرگاه دخول صورت نگرفته باشد بايد نصف مهر را بدهد و اموالى كه خريده است قابل بازپس گرفتن نيست . در مورد جهيزيّه و طلا هرگاه جزء مهريه بوده بايد نصف آن را به زن بدهد و اگر جزء مهريه نباشد آن چه موجود است را مىتواند بازپس بگيرد .\r\n\r\nازدواج موقّت\r\nسؤال 753 - عقد موقّت دوشيزه بدون اذن پدر چه حكمى دارد ؟\r\nجواب : احتياط واجب آن است كه با اجازه پدر باشد .\r\nسؤال 754 - عقد موقّت از نظر اسلام چه حكمى دارد ؟\r\nجواب : ازدواج موقّت يكى از احكام مسلّم فقهى است ، شرح بيشتر را در كتاب\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nما به نام « اين است آيين ما » و همچنين در جلد 3 تفسير نمونه ذيل آيه 24 سوره نساء مطالعه كنيد .\r\nسؤال 755 - شخصى زن جوانى را متعه كرده و با اقرار خود مواقعه نيز انجام شده و زن مزبور پس از آن ، وضع حمل كرده و طفل را به مرد متمتّع نسبت مىدهد ولى مرد منكر الحاق ولد به خود مىباشد آيا قسم به نفى ولد از طرف مرد در اين صورت مشروعيّت دارد ؟\r\nجواب : چنانچه مرد اقرار به مواقعه دارد ولد به او ملحق است و با قسم از او نفى نمىشود .\r\nسؤال 756 - آيا مرد مسلمانى كه همسر مسلمان دارد مىتواند زن ذمّى را به عقد موقّت خود درآورد ؟\r\nجواب : متعه ذمّى بر مسلمان بدون اجازه همسر مسلمانش كراهت دارد .\r\nسؤال 757 - اگر شخصى با زن بىشوهرى ازدواج موقّت كند و اين زن به برادرش اطّلاع ندهد ، آيا اين كار خيانت به برادر محسوب مىشود ؟ در صورتى كه برادر با اين ازدواج مخالف باشد و زن شرايط ازدواج موقّت را داشته باشد آيا اين ازدواج جايز است ؟\r\nجواب : اجازه برادر معتبر نيست و اطّلاع ندادن به او خيانت محسوب نمىشود ولى مشورت با او مناسب است .\r\nسؤال 758 - مردى زنى را به عقد موقّت خود در مىآورد در بين مباشرت با آن زن شك مىكند كه آيا او از زنانى است كه زياد صيغه مىشود و عدّه نگه نمىدارد يا نه ، آيا تحقيق واجب است ؟\r\nجواب : سؤال و تحقيق از زن واجب نيست .\r\nسؤال 759 - آيا متعه اهل كتاب و كافر جايز است ؟\r\nجواب : متعه اهل كتاب جايز است .\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nسؤال 760 - در صورت جايز بودن متعه اهل كتاب در كشورهاى غربى آيا بايد صيغه عقد به زبان عربى خوانده شود يا همان توافق بين 2 نفر بر سر زمان و مهريّه ( در قالب هديه ) كفايت مىكند ؟\r\nجواب : در صورتى كه آشنا به عربى نباشد به هر زبانى جايز است ولى بايد به آنها تفهيم گردد كه عقد ازدواج در اسلام دو نوع است كه يك نوع آن عقد موقّت است كه در برابر آن هديه‌اى پرداخت مىشود .\r\nسؤال 761 - اين جانب به مدّت ده سال به عقد موقّت مردى درآمدم اين آقا مدّت سه سال است كه رفته و من هيچ خبرى از او ندارم به دادگاه مدنى هم مراجعه كردم ولى هيچ نتيجه‌اى نگرفتم . خواهشمندم كه مرا آزاد كنيد زيرا من شرايط ازدواج موقّت را نمىدانستم و كسى را هم ندارم و كارى هم ندارم كه زندگيم را اداره كنم ؟\r\nجواب : هرگاه به تشخيص حاكم شرع ، شما در عسر و حرج شديد باشيد و راه حل نداشته باشيد و دسترسى به شوهرتان نيز نباشد ، مىتواند باقيمانده مدّت را به شما ببخشد سپس عدّه نگهداريد و بعد شوهر كنيد .\r\nسؤال 762 - اين جانب يكى از جانبازان انقلاب اسلامى هستم كه از گردن به پايين فلج هستم و به هيچ وجه قادر به انجام كارهايم نيستم با توجّه به اين كه يكى از خواهران راضى است كه جهت رضاى خدا همه كارهايم غير از مسائل جنسى را انجام دهد آيا راهى براى محرميّت ما وجود دارد ؟\r\nجواب : هرگاه صيغه عقد موقّت آن دختر ( هر چند براى مدّت كوتاهى ) براى پدر شما خوانده شود شما براى هميشه به او محرم خواهيد شد ، البتّه مانند محرميّت مادر و خواهر نه محرميت همسر .\r\nسؤال 763 - اگر پسر و دخترى بخواهند از طريق ازدواج موقّت با همديگر رابطه شرعى داشته باشند در صورتهاى زير چه شرايطى معتبر است :\r\nالف ) اگر رابطه صرفاً رابطه متعارف شغل يا تحصيلى باشد .\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nب ) اگر رابطه صرفاً به خاطر استمتاع جنسى بدون دخول باشد .\r\nج ) اگر رابطه به خاطر آميزش جنسى ( دخول ) باشد .\r\nجواب : عقد موقّت يك نوع بيشتر نيست و همه اين آثار در آن جمع است مگر اين كه در ضمن عقد شرط كنند كه آميزش جنسى نباشد و در هر حال بنابر احتياط واجب اذن پدر شرط است .\r\nسؤال 764 - اگر پسر و دخترى بخواهند از طريق ازدواج موقّت رابطه متعارف شغلى يا تحصيلى داشته باشند ( بدون استمتاع جنسى و دخول ) مستدعى است در دو فرض زير حكم اجازه پدر دختر را بيان كنيد .\r\nالف ) امكان دسترسى به ولىّ دختر نيست و فرضاً ايجاد رابطه شرعى ، ضرورى و فورى است .\r\nب ) امكان دسترسى هست امّا ولىّ دختر بدون منطق مخالفت مىكند و اصلا رضايت نمىدهد .\r\nجواب : در هر صورت احتياط واجب استيذان از ولىّ است ، در ضمن تجربه نشان داده است كه اين رابطه‌ها مخصوصاً در جوانها معمولا در يك حد محدود و معيّنى ثابت نمىماند و تدريجاً توسعه مىيابد و مايه مشكلات فراوانى مىشود .\r\nسؤال 765 - كسى كه قصد ازدواج موقّت دارد آيا مىتواند بدون اطّلاع ولىّ دختر از او خواستگارى كند ؟ در دو صورت باكره بودن و بيوه بودن زن ، حكم آن را بيان فرماييد .\r\nجواب : خواستگارى در هر صورت مانعى ندارد ، ولى جارى كردن صيغه عقد بدون اذن ولى در باكره اشكال دارد امّا در بيوه رضايت طرفين براى اجراى صيغه عقد كافى است .\r\nسؤال 766 - اگر شخصى با ترك ازدواج به حرام بيفتد و امكان ازدواج دائم را ندارد ولى ازدواج موقّت برايش امكان‌پذير است چه وظيفه‌اى دارد ؟\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nجواب : وظيفه او ازدواج موقّت است .\r\nسؤال 767 - آيا در سقوط حقّ حضانت ( حقّ سرپرستى و نگهدارى كودك ) به وسيله ازدواج مجدّد فرقى بين ازدواج موقّت و دائم هست ؟ و در صورتى كه زن از شوهر دوّم طلاق بگيرد آيا حقّ حضانت كه به خاطر شوهر كردنش ساقط شده بود دوباره بازمىگردد ؟\r\nجواب : در صورت ازدواج حقّ حضانت زن ساقط مىشود خواه ازدواج دائم باشد يا موقّت ، مگر اين كه مدّت ازدواج موقّت كم و كوتاه باشد كه در اين صورت ساقط نمىشود و هرگاه از شوهر دوّم طلاق بگيرد حقّ حضانت بازنمىگردد هر چند احتياط مستحب آن است كه زوج و زوجه در اين مورد تراضى و تصالح كنند .\r\nسؤال 768 - اگر مردى زنى را موقّتاً به مدّت هشتاد سال عقد نمايد حكم چه نوع عقدى را دارد ؟ اگر شوهر چنين زنى مدّت چهار سال يا بيشتر مثلا در خارج زندگى نمايد و زن زنا كند آيا حكم زناى محصنه را دارد ؟\r\nجواب : عقد مزبور عقد موقّت است و در فرض مسأله زناى محصنه نيست .\r\nسؤال 769 - زوج در حال عصبانيّت و ناراحتى و اختلاف با زوجه موقّت خود ، ابراى مدّت و زمان عقد مىنمايد ولى بلافاصله نادم و پشيمان مىگردد آيا زوجه با اين ابرا مىتواند با ديگرى ازدواج نمايد و يا ابرا صحيح نيست و زوجيّت باقى است ؟\r\nجواب : اگر در حال عصبانيّت عقل و شعور خود را از دست داده ابراى مدّت صحيح نبوده امّا اگر اين كار را از روى شعور و عقل كرده هرچند عصبانى بوده ابرا صحيح بوده است .\r\nسؤال 770 - دخترى با مردى برخورد و تماس داشته است ، مثلا در يك مكان با يكديگر كار مىكرده‌اند و يا تحصيل مىنموده‌اند ، آن مرد اين دختر را جهت محرميّت و عدم وقوع در گناه ، بدون اذن پدرش به عقد موقّت خود درآورده هر چند\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nبه صرف محرميّت اكتفا نشده و تقبيل و لمس انجام داده‌اند با توجّه به اين مقدّمه به دو سؤال زير پاسخ دهيد :\r\nالف ) آيا اين دو گناهكارند و مرتكب معصيت گرديده‌اند ؟\r\nب ) آيا مادر دختر به اين مرد محرم شده است ؟\r\nجواب : الف ) چنين عقدى خالى از اشكال نيست و به صورت نامحرم با يكديگر رفتار كنند و براى رعايت احتياط مرد باقيمانده مدّت را ببخشد .\r\nب ) در مورد مادر هم بايد احتياط كند .\r\nسؤال 771 - آيا براى مردى كه همسر دائم دارد ازدواج موقّت جايز است ؟ ( حكم مسأله را در صورتى كه همسر دوّم در همان محل زندگى همسر دائم يا در محل ديگرى زندگى كند بيان فرماييد ) .\r\nجواب : اشكالى ندارد ، لكن فقط در صورت ضرورت اين كار را بكند .\r\n\r\nاحكام نگاه كردن\r\nسؤال 772 - آيا ديدن فيلمهاى خارجى كه از صدا و سيماى جمهورى اسلامى ايران پخش مىشود و خانمهاى بدون روسرى و چادر در آن بازى مىكنند جايز است ؟\r\nجواب : هرگاه موجب مفاسد خاصّ و انحرافات اخلاقى نشود اشكال ندارد .\r\nسؤال 773 - آيا ديدن فيلمهاى ايرانى كه خانمهاى ايرانى با روسرى در آن بازى مىكنند جايز است ؟\r\nجواب : مانند مسأله سابق است .\r\nسؤال 774 - شغل بعضى از خانمها ذكر توسّل به اهل بيت ( عليهم السلام ) در مجالس زنانه است ، گاهى از اوقات در زمانى كه مشغول روضه‌خوانى هستند مرد و يا بچه‌هايى كه خوب و بد را مىفهمند وارد حياط آن خانه مىشوند و صداى اين خانم را مىشنوند ،\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nحكم اين قبيل روضه‌خوانيها چيست ؟\r\nجواب : در اين مورد كه نوشته‌ايد ، صداى خود را آهسته‌تر كند و يا بدون تكيه به صوت بخواند .\r\nسؤال 775 - نگاه كردن به فيلمهايى كه زنهاى بىحجاب و آرايش كرده در آن بازى مىكنند و بعضاً از تلويزيون پخش مىشود چه حكمى دارد ؟\r\nجواب : در صورتى كه منشأ مفاسد خاصى بشود حرام است .\r\nسؤال 776 - آيا اشتغال زنان در اداراتى كه محلّ مراجعه مردان است جايز است ؟\r\nجواب : با رعايت شئون اسلامى اشكالى ندارد .\r\nسؤال 777 - حجاب مرد را در برخورد با زن نامحرم بيان فرماييد .\r\nجواب : نگاه كردن به بدن مرد نامحرم به آن مقدار كه معمولا آن را نمىپوشانند مانند سر و صورت و گردن و مقدارى از پاها و دستها اشكال ندارد .\r\nسؤال 778 - نگاه كردن به تلويزيون و سريالهاى خارجى كه به طور بسيار زشت و بىحجاب پخش مىشوند چه حكمى دارد ؟\r\nجواب : نگاه كردن به فيلمهاى مبتذل كه موجب فساد خود انسان يا خانواده‌اش مىباشد جايز نيست و بايد از نگاه كردن به آن خوددارى كرد ولى برنامه‌هايى كه موجب فساد نمىباشد جايز است .\r\nسؤال 779 - آيا صحيح است در كشور ما كه مسلمان هستيم نامحرمها در فيلمها بازى كنند ؟\r\nجواب : اگر شئون اسلامى در آن رعايت شود اشكالى ندارد .\r\nسؤال 780 - آيا ورزشهايى كه امروز موجود است بهتر است مسلمانان بازى كنند يا نه ؟\r\nجواب : ورزشهايى كه مايه قدرت جسمى يا روحى مسلمين مىشود نه تنها جايز است بلكه در مواردى لازم هم مىباشد .\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nسؤال 781 - ديده مىشود كه گاهى تلويزيون شناگران را با بدنهاى عريان و يا فيلمهاى خارجى ، زنان را نيمه‌عريان نشان مىدهد ، ديدن اين مناظر چه حكمى دارد ؟\r\nجواب : چنانچه ديدن آنها منشأ فساد گردد جايز نيست .\r\nسؤال 782 - مشاهده فيلمهاى ايرانى در خارج و خارجى از سيماى جمهورى اسلامى ايران چه حكمى دارد ؟\r\nجواب : مشاهده فيلمهاى ايرانى در صورتى كه صحنه و آهنگهاى نامشروعى در آن نباشد جايز است چه براى كسانى كه در داخل هستند يا در خارج و در غير اين صورت جايز نيست و در مورد فيلمهاى خارجى چنانچه صحنه‌هاى نامشروع سانسور مىشود مانعى ندارد .\r\nسؤال 783 - ديدن عكس زنان بدون حجاب غير مسلمان ، بدون لذّت چه حكمى دارد ؟\r\nجواب : چنانچه بدون قصد لذّت باشد و منشأ مفاسدى نگردد اشكال ندارد .\r\nسؤال 784 - آيا تصوير تلويزيون در حكم عكس متحرك است ؟\r\nجواب : آرى مناظرى كه در تلويزيون ديده مىشود حكم عكس متحرك را دارد .\r\nسؤال 785 - اگر زن با صوت قرآن بخواند ، آيا مرد مىتواند به آن گوش بدهد ؟ در اين مورد آيا تفاوتى بين نوار و غير آن هست ؟\r\nجواب : در صورتى كه زن به طور ساده قرآن بخواند مانعى ندارد ولى اگر با آهنگ يا صداى زيبا بخواند گوش دادن مرد اجنبى جايز نيست و نوار و غير نوار فرقى نمىكند .\r\nسؤال 786 - آيا دست دادن از روى لباس با نامحرم اشكال دارد ؟\r\nجواب : تماس از روى لباس بدون قصد ريبه و تلذّذ اشكالى ندارد .\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nسؤال 787 - در كلاسهاى دانشگاه اساتيد مرد و زن تدريس مىكنند ، نگاه كردن دانشجويان مرد به استاد زن و بالعكس چه حكمى دارد ؟\r\nجواب : در صورتى كه نگاه هوس‌آلود نباشد در مورد وجه و كفّين اشكالى ندارد .\r\nسؤال 788 - حكم مشاهده دستها و موهاى سر و صورت زن ، بيش از مقدار شرعى كه در هنگام نوشتن روى تخته سياه ظاهر مىگردد چگونه است ؟ ( البتّه به منظور تفهيم استاد و دريافت و درك دانشجويان ) .\r\nجواب : بايد حجاب را طورى مراعات كنند كه زايد بر وجه كفّين ظاهر نشود .\r\nسؤال 789 - نگاه كردن به عكسهاى عريان موجود در كتب پزشكى كه آموزش آن براى دانشجويان ضرورى است و گاهى ريبه‌آور است ، چه حكمى دارد ؟\r\nجواب : بدون قصد لذّت و ريبه اشكالى ندارد و هرگاه چنين حالتى خود به خود حاصل شود تنها در موارد ضرورت و به مقدار ضرورت نگاه كنند .\r\nسؤال 790 - خنده و شوخى استاد خانم در كلاس درس دانشجويان دختر و پسر به منظور رفع كسالت و خستگى و تجديد روحيّه دانشجويان چه حكمى دارد ؟\r\nجواب : رعايت آداب عفّت در كلاس درس واجب است .\r\nسؤال 791 - گذراندن واحدهاى زنان و زايمان براى دانشجويان پزشكى و پرستارى الزامى است آيا اين الزام ، نگاه كردن به عورت زن را براى آموزش تجويز مىكند ؟\r\nجواب : تنها در صورت ضرورت چنين آموزشى ، جايز است .\r\nسؤال 792 - لمس و تماس دست دانشجوى پسر با دست زن موقع گرفتن نبض و معاينه و معالجه در مقام آموزش علمى كه از نظر استاد الزامى است در هر دو صورت ضرورت و غير ضرورت چه حكمى دارد ؟\r\nجواب : تنها در مورد ضرورت جايز است و اگر امكان داشته باشد كه از روى\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nپيراهن بگيرد مقدّم است .\r\nسؤال 793 - نگاه به جسد همجنس و غير همجنس ، مسلمان و غير مسلمان در مقام آموزش پزشكى براى معاينه و كالبدشكافى و تشريح يا پيوند زدن و قطع اعضا چه حكمى دارد ؟\r\nجواب : از پاسخ سؤال بالا معلوم شد .\r\nسؤال 794 - آيا معاينه و لمس افراد غير بيمار در مقام آموزش پزشكى جهت كنترل سلامتى و استخدام و سربازى و . . . در صورتى كه همجنس نباشند جايز است ؟\r\nجواب : در امورى كه براى جامعه ضرورت دارد جايز است .\r\nسؤال 795 - زن و شوهرى با هم عكس گرفته‌اند ولى مرد و زن حجاب كامل و كافى ندارند سپس زن و يا مرد ، مرده و يا از هم جدا شده‌اند آيا بعد از فوت و يا طلاق مىتوانند به عكسى كه قبلا گرفته‌اند نگاه كنند ؟\r\nجواب : در صورت وفات اشكالى ندارد ولى در صورت جدا شدن از هم ، نگاه نكنند .\r\nسؤال 796 - آيا سلام كردن مرد بر زن نامحرم كراهت دارد ؟\r\nجواب : كراهت ندارد ولى از بعضى از اخبار استفاده مىشود كه سلام كردن به زن جوان مكروه است .\r\nسؤال 797 - آيا براى زن جايز است كه عطر بزند و از منزل بيرون رود ؟\r\nجواب : در روايات متعدّدى از اين معنا نهى شده و ظاهر بعضى از آنها حرمت است .\r\nسؤال 798 - آيا خواهران مذهبى مىتوانند در عروسىها و عقدها كه نوعاً بدحجاب و آرايش كرده هستند ، جلو دوربين قرار بگيرند توسط خواهران عكاس عكس آنها گرفته بشود ؟ ناگفته نماند ظاهر كردن چنين عكسهايى به دست مردان نامحرم مىباشد .\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nجواب : عكس گرفتن از زنان به وسيله زنان اشكالى ندارد ، مگر اين كه به دست مردان بيگانه بيفتد و آنها را بشناسند و يا منشأ فساد شود .\r\nسؤال 799 - اگر انسان همان‌طور كه از ديدن يك باغ و گلستان لذّت مىبرد از نگاه كردن به صورت انسان ديگر ( مرد يا زن ) لذّت ببرد ، آيا اين كار حرام است و مصداق قصد ريبه و لذّت به حساب مىآيد ؟\r\nجواب : غالباً اين گونه نگاه‌ها جنبه لذّت جنسى دارد لذا اشكال دارد .\r\nسؤال 800 - حناى دست زن را اگر نامحرم ببيند و موجب ريبه نباشد چه صورت دارد ؟\r\nجواب : ظاهراً مانعى ندارد .\r\nسؤال 801 - چنانچه زن با خود زينت داشته باشد ( مانند حلقه ازدواج ، يا انگشترى در دست ، يا چهره آراسته كرده باشد ) آيا واجب است وجه و كفّين را بپوشاند ؟\r\nجواب : در مورد حلقه و انگشتر مانعى ندارد ولى در مورد آرايش مشكل است .\r\nسؤال 802 - آيا سرمه كشيدن يا ابرو چيدن ، انگشتر عقيق ، ساعت ، عينك طبّى زيبا براى زنان زينت به حساب مىآيد كه پوشش آن لازم باشد ؟\r\nجواب : ظاهراً جزء زينت ممنوع نيست .\r\nسؤال 803 - آمپول زدن زن توسط مرد نامحرم چگونه است ؟\r\nجواب : در غير صورت ضرورت جايز نيست .\r\nسؤال 804 - آيا گفتگو با زن نامحرم به طور كلّى جايز است ؟\r\nجواب : در صورتى كه به طور عادى باشد ، مانعى ندارد .\r\nسؤال 805 - آيا خواهران دانشجو مىتوانند در مورد امور كلاس يا مسائل علمى در ميان برادران دانشجو كنفرانس ارائه نمايند ؟\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nجواب : هرگاه موازين شرعى در آن رعايت گردد و مفسده خاصّى نداشته باشد مانعى ندارد .\r\nسؤال 806 - افعال و مشاغلى براى زن و مرد هست كه مستلزم نظر لمس بدن ديگرى است مثل دندان پزشكى ، زايمان ، جراحى و . . . در اين گونه موارد تكليف چيست ؟ و آيا فرقى بين حال ضرورت و غير آن هست و ملاك ضرورت چيست ؟\r\nجواب : اين گونه امور فقط در صورت ضرورت جايز است و معيار ضرورت تشخيص عرف عام و صالح است .\r\nسؤال 807 - هنگامى كه در مراسم صبحگاهى مدرسه يكى از خواهران قرآن را با صوت تلاوت مىكند دبيران مرد صداى وى را مىشنوند ، آيا به طور كلّى تلاوت قرآن در صورت شنيدن نامحرم توسط خواهران گناه است ؟\r\nجواب : اگر با آهنگ باشد اشكال دارد و اگر به طور ساده باشد مانعى ندارد .\r\nسؤال 808 - خانمى مىخواهد به تحصيل خود ادامه دهد كه بعدها شغل حلالى انتخاب كند ولى فعلا ادامه تحصيل ملازم با اين است كه با نامحرم رو به رو شود مثلا نزد مرد نامحرم درس بخواند يا اين كه با مردها در يك كلاس باشند ، آيا تحصيل با چنين شرايطى جايز است ؟\r\nجواب : هرگاه توأم با امر حرامى نگردد مانعى ندارد ، مانند خلوت با اجنبى و مفاسد ديگر .\r\nسؤال 809 - مراجعه زن به دكتر مرد اگر دكتر حاذق زن نباشد چه حكمى دارد ؟ جواب : در مورد ضرورت مانعى ندارد .\r\nسؤال 810 - دست دادن زن با مرد نامحرم با دستكش چه حكمى دارد ؟\r\nجواب : بهتر ترك اين كار است مگر در موارد ضرورت .\r\nسؤال 811 - گوش دادن به خنده زن نامحرم اگر موجب مفسده نباشد چه حكمى دارد و در صورتى كه مفسده داشته باشد چه حكمى دارد ؟\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nجواب : در مواردى كه مفاسد خاصّى بر آن مترتب نشود مانعى ندارد .\r\nسؤال 812 - نگاه كردن به صورت زنان چادرنشين كه معمولا قسمتى از موى سر آنها نيز ديده مىشود براى مرد نامحرم چه حكمى دارد ؟ توضيح اينكه ايشان به اين نوع پوشش عادت كرده‌اند و اگر تذكر داده شود نمىپذيرند .\r\nجواب : اگر قصد تلذّذ و ريبه نباشد اشكالى ندارد .\r\nسؤال 813 - گاهى دانشجوى پسرى در بين عدّه‌اى دانشجوى دختر يا بالعكس درس مىخواند ، آيا درس خواندن بدين صورت جايز است ؟\r\nبا توجّه به اينكه اگر با اين شرايط ادامه تحصيل ندهد متضرّر مىشود مثل اين كه ديرتر فارغ التحصيل مىشود .\r\nجواب : اگر موجب كار حرامى نمىشود اشكالى ندارد ولى سزاوار است كه مسئولين كشورهاى اسلامى برنامه‌اى براى جدا ساختن مراكز تحصيلى پسران و دختران تنظيم كنند .\r\nسؤال 814 - آيا پوشاندن صورت واجب است با توجّه به اين كه در محيط درسى كار مشكلى است ؟\r\nجواب : وجه و كفّين از حجاب مستثنا هستند و پوشاندن آنها واجب نيست .\r\nسؤال 815 - امروزه زنهاى آرايش كرده در جامعه زياد ظاهر مىشوند ، آيا نگاه كردن به آنها بدون قصد شهوت جايز است ؟ و اگر جايز نيست حكم نگاه غير عمدى چيست ؟\r\nجواب : نگاه غير عمدى اشكال ندارد و رفت و آمد چنين زنهايى در كوچه و خيابان نمىتواند مانع رفت و آمد مردان مسلمان گردد اگر چه بدانند بدون قصد ، نگاهشان به آنها مىافتد .\r\nسؤال 816 - شخصى در جستجوى ازدواج موقّت است و مىداند كه در فلان مكان با عدّه‌اى از زنانى كه براى اين امر آماده‌اند رو به رو مىشود ، آيا جايز است كه به آن\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nمكان رفته و به آنها نگاه كند و يكى از آنها را انتخاب كند ؟\r\nجواب : در صورتى كه به قصد ازدواج باشد مانعى ندارد .\r\nسؤال 817 - آيا براى زن جايز است كه با آرايش و زينتى كه جلب نظر مىكند بدون نيّت سوء از منزل خارج شود ؟\r\nجواب : جايز نيست .\r\nسؤال 818 - در محيطهاى دانشگاهى فرانسه ، هنگام برخورد با اساتيد زن يا دانشجويان دختر ناگزير به دست دادن هستيم در غير اين صورت حمل بر اسائه ادب دانشجويان مسلمان مىشود ، در اين صورت مصافحه با زنان غير مسلمان چه حكمى دارد ؟\r\nجواب : وظيفه شرعى شما دست ندادن است و بايد اين فرهنگ اسلامى را به آنها فهماند تا مايه حمل بر اسائه ادب نشود .\r\nسؤال 819 - گفتگو با زن نامحرم در چه صورت جايز است ؟\r\nجواب : اگر تلذّذ و ريبه در آن نباشد اشكال ندارد .\r\nسؤال 820 - مقدار پوشش زن مسلمان در برابر زنان غير مسلمان را بيان فرماييد .\r\nجواب : در مورد زنان غير مسلمان بهتر آن است كه بدن خود را در برابر آنها برهنه نكنند هر چند با پوشاندن عورت ، ظاهر كردن بقيه حرام نيست .\r\nسؤال 821 - ديدن فيلمهاى ويدئويى كه در آن زنها در برابر زنها و مردان در برابر مردان مىرقصند چه حكمى دارد ؟\r\nجواب : مشاهده اين فيلمها موجب فساد است و جايز نيست .\r\nسؤال 822 - آيا براى نمايش صحنه‌هاى تاريخى ، اختلاط زن و مرد مسلمان كه در نقش كفّار بازى مىكنند و همراه با مكالمات مهيّجِ شهوت و عاشقانه است ، جايز است ؟\r\nجواب : بازى كردن در نقش كفّار به منظور اهداف آموزنده مانعى ندارد ولى مكالمات محرّك و شهوت‌انگيز جايز نيست .\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nجواب : هرگاه ترك اين كار مظّنه مفاسد و اختلافات مهمّى بوده باشد جايز است در اين صورت بايد حتّى الإمكان از طبيب زن اگر ممكن است از غير طريق رؤيت مثلا با استفاده از لمس غير مستقيم به وسيله دستكش و مانند آن انجام گيرد .\r\nسؤال 824 - تبعيّت از دستور استادى كه مقيّد به فرايض شرعى نيست و با وجود دانشجويان دختر به دانشجويان پسر دستور معاينه زنان بيمار را مىدهد چه حكمى دارد ؟ البتّه تمرّد از دستور استاد ممكن است در نمره قبولى يا رد او دخالت داشته باشد ؟\r\nجواب : در اين مورد كه ضرورت نيست بايد به صورت معقولى تمرّد كند مگر اين كه معاينه زنان براى تكميل تحصيلات پزشكى لازم باشد ( تحصيلاتى كه سبب نجات جان زنان مىشود ) كه در اين صورت جايز است .\r\nسؤال 825 - منظور از قصد « ريبه » و « تلذّذ » چيست ؟\r\nجواب : منظور از ريبه ترس از افتادن در حرام است و منظور از لذّت همان لذّت جنسى است .\r\nسؤال 826 - چنانچه نپوشاندن وجه و كفّين ( صورت و دستها تا مچ ) فسادى را براى زن در جامعه به بار آورد ، آيا پوشاندن وجه و كفّين واجب مىشود ؟\r\nجواب : در اين صورت واجب مىشود ، ولى تا يقين به چنين چيزى نداشته باشد پوشانيدن وجه و كفّين لازم نيست .\r\nسؤال 827 - گفته مىشود كه زن بايد خود را از پسر بچه مميّز بپوشاند ، بفرماييد مميّز بودن پسر بچه از چه راه و يا راههايى شناخته مىشود ؟\r\nجواب : مستحب است خود را از چنين پسرى بپوشاند و منظور از مميّز اين\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nاست كه راجع به مسائل جنسى آگاه باشد .\r\nسؤال 828 - آيا مراجعه زن به پزشك مرد در صورتى كه بتواند پزشك زن در آن رشته بيابد جايز است ؟ با توجّه به اين كه مستلزم نگاه كردن و معاينه نمودن است .\r\nجواب : در صورتى كه مستلزم نگاه به غير وجه و كفّين يا مستلزم لمس كردن است فقط در صورت ضرورت جايز است و با وجود پزشك زن جايز نيست .\r\nسؤال 829 - استفاده افراد از برنامه‌هاى ماهواره‌اى چگونه است ، با اينكه بعضى برنامه‌هاى خوب نيز دارد ؟\r\nجواب : استفاده از اين برنامه‌ها جايز نيست و برنامه‌هاى ظاهراً خوب يا بىضرر آن وسيله‌اى است براى سوق دادن به برنامه‌هاى فاسد ، بنابراين نبايد مسلمانان از حيله‌هاى دشمنان اسلام براى نشر فساد در ميان مسلمين غافل باشند .\r\nسؤال 830 - آيا استفاده كودكان از برنامه‌هاى ماهواره‌اى مجوّز تهيّه و نصب آنتن و استفاده از آن مىباشد ؟\r\nجواب : فرقى در ميان كودكان و بزرگسالان نيست و خطر آن براى هر دو مسلّم است .\r\nسؤال 831 - نظر حضرت عالى در مورد مدارس مختلط پسر و دختر كه در مدارس روستايى به لحاظ كمبود محلّ درس انجام مىگيرد چيست ؟\r\nجواب : در موارد ضرورت با رعايت حجاب اسلامى و موازين شرعى مانعى ندارد ، ولى بايد كوشش براى جداسازى اين مدارس ادامه يابد .\r\nسؤال 832 - دوختن لباس زنانه توسط خياط مرد ، چه حكمى دارد ؟\r\nجواب : در صورتى كه مستلزم تماس بدنى و محرّمات ديگرى نشود اشكالى ندارد .\r\nسؤال 833 - نگاه كردن به دخترى كه قصد ازدواج با او را دارد و براى آگاهى بيشتر\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nبايد به اندام و صورت او نگاه كند و نيز حرف زدن با او چطور است ؟\r\nجواب : به مقدار لازم براى شناخت او مانعى ندارد .\r\nسؤال 834 - پوشيدن لباس آستين كوتاه براى مردان چه حكمى دارد ؟ اگر حرام است آيا علّت تحريم احتمال معاونت بر اثم است ؟ در اين صورت ، چگونه حكم قطعى مىآورد و دوّم اين كه با توجّه به كيفيّت لباس احرام كه به مراتب بازتر از پيراهن آستين كوتاه است و استفاده از آن هنگام طواف براى مردان كه دوش به دوش زنان طواف مىكنند الزامى است آيا احتمال معاونت بر اثم در آنجا بيشتر نيست ؟\r\nجواب : استفاده از لباس آستين كوتاه براى مردان اشكالى ندارد مگر در مواردى كه بدانيم مفاسد خاصّى بر آن مترتّب مىشود .\r\nسؤال 835 - پوشيدن لباسهايى كه فقط تنه را مىپوشاند براى بانوان در مقابل بانوان ديگر در مكانهاى ورزشى مخصوص بانوان كه هيچ مردى حضور ندارد چه حكمى دارد ؟\r\nجواب : در فرض مسأله مانعى نيست ، مگر در مواردى كه مفاسد خاصّى ظاهر گردد .\r\nسؤال 836 - نگاه كردن به موى سر زنان اهل كتاب بدون قصد لذّت چه حكمى دارد ؟\r\nجواب : اگر به قصد لذت نباشد اشكال ندارد .\r\nسؤال 837 - گوش دادن به آواز زن نامحرم براى مرد در صورتى كه اشعار مذهبى بخواند و موجب مفسده هم نباشد چه حكمى دارد ؟\r\nجواب : اشكال دارد .\r\nسؤال 838 - آيا جايز است عكسى كه بدون حجاب اسلامى گرفته شده را به عكاس نامحرم براى ظاهر كردن داد ؟\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nجواب : در صورتى كه عكاس صاحب آن عكس را نشناسد و منشأ مفاسد خاصّى نشود مانعى ندارد .\r\n\r\nاحكام نفقه\r\nسؤال 839 - مرسوم است كه بين ازدواج و زفاف ، مادامىكه زن به خانه شوهر نرفته است از زوج نفقه نمىگيرند ، بنابراين اگر زوجه پس از مدّتى در مقام مطالبه نفقه آن زمان برآيد ، آيا حقّ نفقه دارد در صورتى كه تمكين تام ننموده است ؟\r\nجواب : نفقه ندارد .\r\nسؤال 840 - آيا زن شوهردار مىتواند از مال شخصى خود در موارد تبرّع بدون اجازه شوهر استفاده نمايد ؟\r\nجواب : اشكالى ندارد .\r\nسؤال 841 - اين جانب با خانمى بيوه ازدواج نموده‌ام ، نامبرده پسرى داشته كه از آن زمان تا به حال نزد ما بوده است ، با وجود اين كه اين پسر ، پدر و پدر بزرگ و مادر بزرگ هم داشته و از نظر مالى متمكّن هستند و من هم كه يك كارمند جزء هستم تا به حال با سختى و قرض ، نفقه اين بچه را داده‌ام و هيچ نوع تعهّد و قراردادى هم نداشته‌ايم ، آيا از نظر شرعى و قانونى پدر و پدر بزرگ و مادر بزرگ نامبرده ، مديون نفقه اين بچه نسبت به من هستند ؟\r\nجواب : هرگاه شما تبرّعاً و بدون قرارداد با پدر او نفقه بچه را داده‌ايد نمىتوانيد چيزى از او مطالبه كنيد ولى اگر با امر يا اجازه پدر او اين كار انجام گرفته ، مطالبه نفقه مانعى ندارد .\r\nسؤال 842 - آيا مادر كودك نامشروع حقّ مطالبه نفقه براى كودكش را از پدر اين بچه دارد ؟\r\nجواب : چنين مادرى حقّ نفقه ندارد ولى نفقه فرزند نامشروع بر پدر واجب است .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nسؤال 843 - آيا بر شوهر لازم است كه ماهيانه يا روزانه پولى جهت مخارج همسرش به او بپردازد و در صورت وجوب ، آيا شوهر حق دارد مورد مصرف پول را تعيين كند ؟\r\nجواب : مانعى ندارد كه شوهر به همسرش در تهيّه نفقه وكالت دهد و بر زن لازم است كه طبق آن شرط عمل كند . اين در صورتى است كه شوهر به زن وكالت در تهيّه نفقه بدهد ولى اگر حقّ نفقه را به او واگذار مىكند زن در مصرف آن مختار است .\r\nسؤال 844 - خواهر اين جانب به نام خديجه ، همسر مردى به نام سهراب بوده است ، در زمان حيات خواهرم ، شوهرش جهت كارگرى و اعاشه به اميرنشين قطر رفت و مدّت 6 سال تمام نفقه و مخارج خواهرم و دخترشان را شخصاً داده‌ام تا اين كه خواهرم در منزل ما از دنيا رفت ، حتّى مخارج كفن و دفن خواهرم و مخارج خواهرزاده‌ام تا رسيدن به سن بلوغ و ازدواج را بنده پرداخته‌ام ، آيا شوهر خواهرم بابت امور مذكور به اين جانب بدهكار است ؟\r\nجواب : خواهر شما از شوهرش نفقه تمام اين مدّت را طلبكار است و جزء تركه او محسوب مىشود و شما در صورتى مىتوانيد آنچه را داده‌ايد از تركه برداريد كه با خواهرتان قرار گذاشته باشيد كه به عنوان وام نفقه او را مىدهيد ، يا قرائن روشنى بر اين معنا وجود داشته باشد .\r\nسؤال 845 - آيا تأمين مخارج پدر و مادر نيازمند ، به عهده پسران آنها مىباشد ؟ يا به عهده دخترانى كه داراى درآمد باشند نيز مىباشد ؟\r\nجواب : فرقى ميان پسر و دختر از اين نظر نيست و نفقه پدر و مادر فقير بر هر دو واجب است .\r\nسؤال 846 - آيا بر زوج لازم است كه آنچه معمولا تمام زنها به آن نياز دارند را به عنوان نفقه براى زوجه تهيّه كند ؟ يا فقط غذا و مسكن و لباس لازم است ؟\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nجواب : آنچه واقعاً مورد حاجت است و مرد قدرت بر آن دارد بر او لازم است .\r\nسؤال 847 - آيا هزينه دارو و درمان زوجه مريض با توجه به اينكه مداواى بيمارى عرفاً جزء نيازهاى اوّليّه هر انسانى مىباشد نيز جزء نفقه زوجه محسوب مىشود ؟\r\nجواب : مداوا در حد متعارف جزء نفقه است .\r\nسؤال 848 - نفقه ولد الزّنا بر عهده كيست ؟\r\nجواب : بر عهده زانى است .\r\n\r\nمسائل متفرقه ازدواج\r\nسؤال 849 - آيا ازدواج خنثاى مشكله و غير مشكله جايز است ؟\r\nجواب : در مورد خنثاى مشكل جايز نيست و غير مشكل اگر وضع او روشن شود جايز است .\r\nسؤال 850 - شيرينى دختر و پسرى را مىخورند ، پسر و بزرگان او هدايايى را براى عروس و خانواده‌اش مىبرند ، در صورتى كه نامزدى به هم بخورد و يا يكى از پسر و دختر بميرند ، حكم اين هدايا چيست ؟\r\nجواب : آنچه مصرف نشده بايد برگردانند ، ولى نسبت به آنچه مصرف شده مديون نيستند .\r\nسؤال 851 - ازدواج مرد غير سيّد با دختر سيّده و بالعكس چه حكمى دارد ؟ در صورتى كه اين كار باعث اختلافاتى بشود وظيفه چيست ؟\r\nجواب : مسلّماً از نظر شرع اسلامى اشكال ندارد ولى اگر در مناطقى بر اثر تعصّب يا ناآگاهى مردم منشأ اختلافاتى مىشود از آن پرهيز نماييد .\r\nسؤال 852 - اگر عمل به حقّ الحضانه مستلزم عسر و حرج فوق‌العاده نسبت به ديگرى باشد مثل اينكه گرفتن فرزند از مادر بعد از دو سال و ردّ به پدر باعث مشقّت غير قابل تحمّل براى او باشد كه اين مشقّت اضافه بر اصل مشقّت فراق است\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nكه معمولا متوجّه مادر مىشود - و يا عمل به حق‌ّالحضانه باعث فساد و انحراف اخلاقى و تربيتى باشد و كودك در معرض فساد قرار گيرد در اين صورت آيا بازهم حقّ حضانت ثابت است يا به حكم حرج و فساد ساقط مىشود ؟\r\nجواب : در صورتى كه به تشخيص حاكم شرع ، فرزند با حضانت پدر در معرض انحراف و فساد قرار مىگيرد حقّ حضانت او ساقط مىشود .\r\nسؤال 853 - معمولا خانواده عروس هدايايى براى دخترشان بعد از عقد و عروسى مىبرند ، پس از جدا شدن اين عروس و داماد و يا مرگ عروس اين هدايا متعلّق به چه كسى است ؟\r\nجواب : اگر قرينه خاصّى در كار نباشد ظاهر اين است كه مال دختر است و پدر جهت احترام به دخترش و آبرومندى او در نزد شوهر به او بخشيده است .\r\nسؤال 854 - در بين مردم و شيعيان افغانستان مرسوم است كه در ازدواج علاوه بر مهريّه ، پدر دختر مبلغى پول از داماد مىگيرد آيا اين پول حلال است و اگر سال بر آن بگذرد خمس دارد ؟\r\nجواب : اگر پول مزبور را به صورت شرط ضمن عقد جهت پدر قرار دهند حلال است و با گذشتن سال ، خمس آن واجب مىشود .\r\nسؤال 855 - پولى را كه پدر دختر از داماد جهت جهيزيّه دخترش مىگيرد در صورتى كه از جهيزيّه زياد بيايد آيا براى پدر دختر حلال است ؟\r\nجواب : اگر به صورت شرط ضمن العقد پول مزبور را جهت پدر قرار دهند مبلغ اضافى براى او حلال است و اگر آن پول را به نام دختر قرار داده باشند و جزء مهريّه باشد متعلّق به دختر است .\r\nسؤال 856 - اگر پدر دختر همان پول را كه از داماد مىگيرد مهريّه دخترش قرار دهد ، به اين معنا كه دختر مبلغ را كاملا از شوهرش به عنوان مهريّه خود اخذ كند ، هر مقدار كه خواست براى خودش جهيزيّه تهيّه كند و اضافه آن را به پدر يا مادر و\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nيا برادر خود هبه كند ، آيا براى آنها حلال است ؟\r\nجواب : در صورتى كه مهريّه و شيربها را دختر به صورت مهريه از شوهر بگيرد و مقدارى از آن را صرف تهيّه جهيزيّه نمايد و اضافى آن را به هر كس بدهد جايز است .\r\nسؤال 857 - آيا براى پاسخ دادن به خواستگار دختر ، استخاره كردن مورد دارد ؟\r\nجواب : هرگاه بعد از مشورت و تحقيقات لازم ، مشكل حل نشود مىتوان از استخاره استفاده كرد .\r\nسؤال 858 - آيا در صورت انجام استخاره ، عمل به آن واجب است ؟\r\nجواب : عمل به استخاره واجب نيست ولى حتّى الإمكان مخالفت نشود مگر اين كه مدّت قابل ملاحظه‌اى تأخير بيندازد و بعد اقدام كند .\r\nسؤال 859 - آيا در مورد ازدواج ، تجديد استخاره جايز است به چه روش ؟\r\nجواب : در هيچ مورد تجديد استخاره درست نيست مگر اينكه مدّت قابل ملاحظه‌اى بگذرد يا شرايط مورد استخاره تغيير كند .\r\nسؤال 860 - اگر كسى همسر منحرف خود را كه رابطه نامشروع داشته و محكوم به 75 ضربه شلّاق شده ، طلاق دهد و دختر سه ساله‌اى داشته باشد آيا از نظر شرع مقدّس ، اين زن مطلّقه منحرف مىتواند حضانت او را بر عهده گيرد ؟\r\nجواب : اگر خوف انحراف بچه باشد ، نبايد بچه را به چنان مادرى سپرد .\r\nسؤال 861 - اگر مردى به زنش تهمت ارتباط نامشروع بزند و نتواند ادّعاى خويش را در دادگاه صالحه اثبات نمايد :\r\nالف ) آيا براى مرد جايز است دوباره با زن خويش ادامه زندگى دهد ؟\r\nجواب : اگر ادّعاى رويت نكند مىتواند بدون هيچ تشريفاتى با او ادامه زندگى دهد ولى به خاطر تهمتى كه به او زده است زوجه مىتواند از حاكم شرع تقاضاى حدّ قذف كند ( حدّ آن 80 تازيانه است ) مگر اين كه زوجه او را ببخشد .\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nب ) آيا براى زن از لحاظ شرعى واجب است با همسرش ادامه زندگى دهد ؟\r\nجواب : آرى لازم است ادامه زندگى دهد .\r\nج ) آيا در اين خصوص زن مىتواند تقاضاى طلاق نمايد و به حقّ و حقوق خويش اعمّ از مهريّه و جهيزيّه و دارايىهاى زندگى برسد ؟\r\nجواب : اگر شوهر راضى به طلاق بشود اشكالى ندارد .\r\nسؤال 862 - آيا شوهر مىتواند در مقابل ديگران عيوب زنش را بگويد و او را تحقير كند اگر چه به شوخى باشد ؟\r\nالف ) در صورتى كه زن ناراحت شود ؟\r\nجواب : جايز نيست .\r\nب ) در صورتى كه زن ناراحت نشود ؟\r\nجواب : بهتر ترك است .\r\nسؤال 863 - دروغ گفتن به زن براى جلب محبّت او چه حكمى دارد مثلا بگويد : امروز از صبح تا به حال يك لحظه از فكر تو بيرون نبودم و حال آن كه چنين نباشد ؟\r\nجواب : دروغ جايز نيست مگر در موارد ضرورت .\r\nسؤال 864 - حكم توهين كردن زن به شوهر و بالعكس چيست ؟\r\nجواب : هيچ كس حقّ توهين به ديگرى را ندارد حتّى زن و شوهر .\r\nسؤال 865 - آيا اداى وعده به زن واجب است ؟\r\nجواب : بهتر اين است كه مسلمان هميشه به وعده خود وفا كند مگر در جايى كه توانايى ندارد .\r\nسؤال 866 - شخصى قبل از ازدواج با دخترى صحبت مىكند و مىگويد با شما ازدواج مىكنم به شرط اين كه به مادر پيرى كه دارم رسيدگى كنى و او قبول مىكند ولى آن دختر پس از ازدواج به مادر شوهرش رسيدگى نمىكند آيا چنين شرطى\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nقبل از ازدواج الزام‌آور است ؟\r\nجواب : اين شرط الزام‌آور است .\r\nسؤال 867 - آيا پدر مىتواند حقّ ولايت خود را بر دختر در مقابل وجهى به داماد منتقل كند ؟\r\nجواب : حقّ ولايت پدر قابل انتقال نيست نه در برابر پول و نه بدون آن .\r\nسؤال 868 - آيا مادر مىتواند شيربها بگيرد ؟\r\nجواب : مادر در صورتى مىتواند شيربها بگيرد كه به صورت شرط ضمن العقد به هنگام خواندن عقد نكاح قيد شود .\r\nسؤال 869 - عقدنامه بايد نزد چه كسى باشد ؟ خانواده عروس يا نزد خود داماد ؟\r\nجواب : چنانچه قرار و شرط خاصّى قبل از عقد درباره عقدنامه نگذاشته باشند بايد آن را به خانواده زن داد و زوج مىتواند در صورت نياز گواهى از دفتر بگيرد .\r\nسؤال 870 - آيا ازدواج با بستگان نزديك مكروه است ؟\r\nجواب : طبق روايتى كه از پيامبر اكرم ( صلى الله عليه و آله ) به اين مضمون رسيده است كه با نزديكان ازدواج نكنيد به علّت اين كه فرزند ضعيف و لاغر به دنيا مىآيد ازدواج با نزديكان مكروه است . « 1 »\r\nسؤال 871 - آيا مرد و زن مىتوانند هر گونه لذّتى از يكديگر ببرند ؟\r\nجواب : دو همسر مىتوانند هر گونه لذّتى از يكديگر ببرند .\r\nسؤال 872 - آيا شخص مسلمانى كه مبتلا به ايدز مىباشد ، مىتواند دختر مسلمانى را به عقد خود در آورد ؟\r\nجواب : در صورتى كه توليد خطر كند جايز نيست .\r\nسؤال 873 - زنى كه در اثناى وضع حمل بميرد و بعد به بركت توسّل به ذات پاك خدا و اولياء الله زنده شود ، آيا زوجيّت او باقى است ؟\r\n\r\n\r\n","description":"","footnote":"\r\n( 1 ) . قواعد شهيد ، صفحه 381 ، جلد 1 و مسالك اوائل كتاب نكاح .\r\n","page_name":" 245 ","page_number":245},
  {"content":"\r\n\r\nجواب : در فرض مسأله زوجيّت باقى است .\r\nسؤال 874 - حكم ازدواج دوقلوهاى به هم چسبيده را بيان فرماييد ؟\r\nجواب : در صورتى كه بتوانند ترك ازدواج و عمل به احتياط كنند و به عسر و حرج شديد گرفتار نشوند ، احتياط آن است كه از ازدواج صرف نظر نمايند و اگر ناچار از ازدواجند ، آن دو دختر مىتوانند به نوبت به ازدواج مرد واحدى درآيند . به اين ترتيب كه يكى را به عقد خود در آورد و بعد از طلاق و گذشتن عدّه ديگرى را عقد كند ( البتّه براى اين كه گرفتار مشكلات طلاق‌هاى متعدّد نشوند مىتوانند از عقد موقّت استفاده كنند ) . در مورد دو پسر نيز احتياط آن است كه اگر ممكن است ازدواج نكنند و در صورت ضرورت انتخاب يك همسر در زمان واحد جايز نيست ، ولى مىتوانند به طريق بالا با يك زن ازدواج كنند و به هر حال با توجّه به اينكه وجود چنين افرادى بسيار كم است ذكر اين احكام شرعى نيز اگر عجيب به نظر برسد ، جاى بحث و گفتگو نيست .\r\nسؤال 875 - منظور از عدالت ميان همسران چيست ؟\r\nجواب : منظور از عدالت آن است كه بر طبق شئون آنها هركدام متناسب حالش رفتار كند و عدالت هميشه به معناى مساوات نيست و در مورد حق‌ّالقسم آن است كه براى هركدام يكى از چهار شب را قرار دهد .\r\nسؤال 876 - آيا خلوت با زن نامحرم اگر چه مطمئن باشد مرتكب حرام نمىشود جايز است ؟ محدوده خلوت اجنبيّه چيست ؟\r\nجواب : اگر در مكانى هستند كه معمولا هيچ كس رفت و آمد نمىكند ، خلوت با زن نامحرم محسوب مىشود و خلوت با اجنبيّه اشكال دارد حتّى اگر فكر مىكنند به حرام نمىافتند .\r\nسؤال 877 - حكم چيدن و برداشتن قسمتى از موهاى ابروى خانمها و خالكوبى چيست ؟\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nجواب : اشكال ندارد .\r\nسؤال 878 - اگر يكى از محارم مردى ملتزم به حجاب شرعى نباشد ، آيا مرد حق دارد به خاطر اين كار او را بزند ، البتّه بعد از اينكه راههاى مختلف زيادى را براى قانع ساختن او پيموده و نتيجه‌اى نگرفته است ؟\r\nجواب : زدن به منظور امر به معروف و نهى از منكر بدون اجازه حاكم شرع جايز نيست .\r\nسؤال 879 - اگر مردى همسرش را به حجاب شرعى ملتزم نكند ، آيا فاسق محسوب مىشود ؟\r\nجواب : اگر نهى از منكر را ترك كند فاسق است .\r\nسؤال 880 - آيا حضانت و نگهدارى پدر و مادر بيمار يا معلول به عهده پسران و دختران وى مىباشد يا دختران در اين مورد مسئوليتى ندارند ؟\r\nجواب : هر دو مسئوليت دارند .\r\nسؤال 881 - آيا نگهدارى و حضانت پدر و مادرى كه داراى پسر نمىباشند به عهده دختران آنها مىباشد ؟\r\nجواب : آرى به عهده دختران است به مقدارى كه توان دارند .\r\nسؤال 882 - آيا پرستارى پدر در صورت نياز بر اولاد الزامى است ؟\r\nجواب : احتياط واجب آن است كه هزينه پرستارى او را بپردازند و يا شخصاً از او پرستارى كنند .\r\nسؤال 883 - حكم كاروانهاى عروسى كه عروس را با بوق زدن و دست زدن در خيابانها مىبرند چيست ؟\r\nجواب : اين كارها مناسب اهل دين نيست .\r\nسؤال 884 - اگر زانى و زانيه با يكديگر ازدواج كنند فساد كمترى در محلّ آنها به وجود مىآيد و اصلاح مىشوند در اين صورت آيا مىتوان آن دو را مجبور به ازدواج كرد ؟\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nجواب : كسى را نمىتوان مجبور به ازدواج كرد ولى توصيه و ارشاد آنها بلامانع است ، همچنين در مواردى كه قاضى مىتواند عفو كند و از اجراى حدّ صرف نظر كند حق دارد عفو كردن را مشروط به ازدواج آنها نمايد .\r\nسؤال 885 - بچّه‌اى كه از زنا متولّد شده آيا به زانى داده مىشود يا به زانيه ؟\r\nجواب : از نظر حق حضانت و نگهدارى مانند فرزند حلال‌زاده است .\r\nسؤال 886 - اگر بچّه ولد الزّنا به دست زانيه داده شود باعث فساد مىشود و موجب لطمه به آبروى يك عدّه مؤمن آن روستا مىشود امّا اگر شرع مقدّس يا قانون دولت ، اين بچه را به اداره بهزيستى تحويل نمايد ، هم فساد كم مىشود و هم آبروى چندين مؤمن حفظ مىشود ، در اين صورت وظيفه چيست ؟\r\nجواب : بايد حاكم شرع در اين گونه موارد تصميم بگيرد و اگر فسادى هست جلوى آن را بگيرد .\r\nسؤال 887 - فردى كه موقع ازدواج وى رسيده ، مادرش دخترى را كه واجد شرايط مىباشد انتخاب نموده ولى وى از ازدواج با دختر انتخاب شده مادر خوددارى مىكند ، حكم شرعى چيست ؟\r\nجواب : پسر مجبور نيست با آن دختر ازدواج كند ولى در احترام مادر كوتاهى نكند .\r\nسؤال 888 - در بحث محلّل ، صرف دخول كفايت مىكند يا هر دو بايد ارضا شوند ؟\r\nجواب : دخول كافى است .\r\nسؤال 889 - حكم هداياى قبل از عقد در صورت ادامه يافتن عقد يا به هم خوردن آن را بيان فرماييد .\r\nجواب : چنانچه عقد به هم نخورد اين اشيا جنبه هديه از طرفين دارد و تصرّف در آن جايز است ولى هرگاه ازدواج به هم بخورد بايد آن هدايا را برگردانند زيرا مرسوم اين است كه هدايا را مشروط به انجام عقد مىدانند مگر هداياى جزئى از\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nقبيل موادّ خوراكى كه از اين حكم خارج است .\r\nسؤال 890 - اگر صغير ، جدّ پدرى نداشته باشد آيا مادر مىتواند با اجازه حاكم شرع قيّم او بشود ؟\r\nجواب : با اجازه حاكم شرع مانعى ندارد .\r\nسؤال 891 - بين دو طايفه ، در محلّى درگيرى واقع مىشود و چشم پسر بچه‌اى نابينا مىشود ، به عنوان وجه المصالحه دختر ده ساله‌اى را با اجازه وليّش براى برادر بچه 8 ساله‌اى كه چشمش از بين رفته بود عقد مىكنند . خود دختر ادّعا مىكند من راضى نبوده و نيستم . در قانون سنّ پسر و دخترى كه بتوانند مستقلا در كارهاى خود مداخله كنند 18 سال است و كمتر از 18 سال بايد به دادگاه مراجعه و دادگاه به پزشك متخصص ارجاع مىدهد كه بالغ و رشيده باشند ، چنانچه پزشك متخصص قانونى بر بلوغ و رشد گواهى كند ، دادگاه قبل از سن 18 سالگى حكم رشد صادر مىكند . در اين مورد چنين اقدامى نشده ليكن در سن 16 سالگى صورت جلسه‌اى بين زوجين به اين كيفيت كه تا پايان تحصيلات متوسطه زوجين به تحصيل خود ادامه دهند ، تنظيم شده است . در همين صورت جلسه نيز دختر ادعا مىكند پدر و مادرم تهديدم كردند من امضا كردم . اين ازدواج در بعضى از روستاها مرسوم بوده و هست . در ضمن در مسأله 4 تحرير الوسيله در فصل اولياى عقد آمده است كه « يشترط فى صحهء تزويج الاب و الجد و نفوذه عدم المفسده » و در آخر مسأله ذكر شده « بل الاحوط مراعات المصلحهء » آيا اين عدم مفسده و رعايت مصلحت مربوط به دختر مىباشد يا به پدر و فاميل دختر ؟ آيا چنين عملى اصلا درست است يا نه ؟\r\nجواب : رعايت مصلحت و مفسده مربوط به دختر است يعنى مصالح دختر بايد در نظر گرفته شود ارتباطى به پدر و مادر ندارد و ملاحظات فاميلى و جبران خسارتها ، نمىتواند مجوز باشد كه صغير مال المصالحه شود و امّا در مورد كبير شرعى واضح است كه بدون رضاى او عقد صحيح نيست .\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nسؤال 892 - حكم ازدواج معاطاتى چيست و چه شرايطى دارد ؟ اگر يكى از مقلّدين شما در اين مسأله ( به فرض عدم صحّت ازدواج معاطاتى به نظر شما ) به مرجع ديگرى رجوع نمايد حكم چيست ؟ اگر فردى به علّت عدم آشنايى به حكم ( در صورت عدم صحّت ازدواج معاطاتى ) با فردى به اين طريق ازدواج كند و بعد حكم را بفهمد وظيفه‌اش چيست ؟\r\nجواب : چيزى به نام ازدواج معاطاتى نداريم چنين ازدواجى باطل است .\r\nسؤال 893 - اگر مردى با زن نامحرمى تفخيذ كند و انزال شود و فرزندى منعقد گردد بىآنكه دخول صورت گرفته باشد حكم فرزند و زوال بكارت كه بر اثر تولد فرزند حاصل مىشود چيست ؟\r\nجواب : هرگاه يقين داشته باشد كه انزال نمىشود ، بعيد نيست فرزند آنها همچون فرزند شبهه باشد و اگر احتمال مىداده است ، خالى از اشكال نيست و در مورد مهر المثل اگر زن با ميل و رضايت خود حاضر شده و احتمال اين امر را مىداده مهر المثل ندارد و اگر احتمال نمىداده و رضايت به غير تفخيذ نداشته ، احتياط واجب دادن مهر المثل است .\r\nسؤال 894 - اگر زن به خاطر انجام مستحبات زياد ، دچار خستگى مفرط شود به طورى كه مرد نتواند تمتّعات لازم را از او ببرد ، آيا مرد حق دارد او را از انجام چنين مستحباتى نهى نمايد و آيا اطاعت از شوهر در اينجا لازم است ؟\r\nجواب : مرد نمىتواند او را نهى كند مگر به طور كلّى تمتّع از بين برود و در اين صورت چون مزاحم حقّ شوهر است زن بدون اجازه او نمىتواند اقدام كند .\r\nسؤال 895 - اگر مردى به هيچ وجه قادر به ازدواج نباشد يعنى هميشه در امور زندگيش با شكست مواجه بوده و حتّى قادر به سبكترين نوع ازدواج هم نيست و ازدواج نكردن هم موجب اختلالاتى در بدنش مىشود ، آيا مىتواند به وسيله خوردن دارو و يا عمل جراحى ، مردى خود را از بين ببرد ؟\r\nجواب : جايز نيست و بايد صبر كند تا خداوند فرجى براى او فراهم سازد .\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nسؤال 896 - همسر شهيدى كه يك پسر دارد پس از گذشتن چند سالى ازدواج كرده است ، پدر شهيد مىگويد : من به عنوان ولىّ نمىگذارم نوه‌ام در خانه بيگانه بماند چون من وظيفه دارم او را پرورش دهم و فعلا اين پسر بچه 5 ساله است ، مادرش مىگويد : من به عنوان مادر ، او را پرورش مىدهم ، از نظر اسلام كدام يك مقدّم هستند ؟\r\nجواب : در مورد نگهدارى بچه و پرورش او تا زمان بلوغ ، مادر بچه بر جدّ او مقدّم است حتّى در صورتى كه شوهر كند ، ولى در مسأله ولايت بر اموال حق با جدّ است و مادر ولايتى بر اموال كودك ندارد .\r\n\r\nاحكام رضاع\r\nسؤال 897 - اگر خانمى دختر برادر شوهر خود را شير دهد آيا غير از آن دختر ، فرزندان ديگر دو برادر مىتوانند با هم ازدواج كنند ؟\r\nجواب : آن دخترى كه شير زن برادر را خورده نسبت به تمام فرزندان آن زن محرم است ولى ساير فرزندان آن دو برادر مىتوانند با هم ازدواج كنند .\r\nسؤال 898 - اگر خواهرى بچه‌هاى خواهر خود را شير دهد ، آيا اين خواهر به شوهر خواهرش محرم مىشود ؟\r\nدر ضمن حكم فرزندان او چه خواهد بود ؟\r\nجواب : خواهرى كه شير داده به پدر بچه شيرخوار محرم نمىشود ، ولى فرزندان اين خواهر با پدر بچه شيرخوار محرمند .\r\nسؤال 899 - آيا نوه‌هاى مادر رضاعى بر شيرخوار محرم مىباشند ؟\r\nجواب : نوه‌ها بر شيرخوار محرم مىباشند .\r\n\r\n","description":"","footnote":"","page_name":" 251 ","page_number":251},
  {"content":"\r\n . \r\n","description":"","footnote":"","page_name":" 252 ","page_number":252},
  {"content":"\r\n\r\n\r\nفصل بيست و هفتم : احكام طلاق\r\nسؤال 900 - حكم مردى كه به تعهّدات خويش در رابطه با همسرش عمل نمىكند و حاضر به طلاق او نيز نمىباشد چيست ؟\r\nجواب : آن مرد بايد به تعهّد خود عمل كند و اگر زوجه را معلّقه گذارده و حاضر نيست به وظايف شرعى خود درباره آن زن عمل كند ، حاكم شرع او را ملزم به طلاق و در صورتى كه طلاق ندهد حاكم شرع مىتواند به درخواست زن او را مطلّقه سازد .\r\nسؤال 901 - اگر زنى شرط كرده باشد كه در صورتى كه شوهرش همسر ديگرى اختيار كند وكالت در طلاق داشته باشد آيا در صورتى كه شوهر به خاطر ناسازگارى زن ، همسر دوّمى اختيار كند بازهم همسر اوّل وكيل در طلاق است ؟\r\nجواب : ظاهر اين است كه اين شرط از چنين صورتى منصرف است ، زيرا هدف از اين شرط ، اين بوده كه به همسر اوّل قناعت كند حال اگر همسر اوّل با پشت پا زدن به زندگى زناشويى مرد را در بلاتكليفى گذاشته ، جايى براى تأمين آن شرط باقى نمىماند يعنى زن وكالت در طلاق نخواهد داشت .\r\nسؤال 902 - آيا طلاق به مجرّد ادعاى شوهر و اينكه بگويد : من او را مطلقه نموده‌ام ثابت مىشود ؟ به گونه‌اى كه زن حقّ ازدواج داشته باشد و نفقه ساقط شود ، يا اينكه بايد با شهادت دو عادل باشد ؟\r\nجواب : فقها در اين مورد اختلاف دارند ، مرحوم محقّق قمى در جامع الشّتات\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nو محقّق يزدى در ملحقات عروه مشروحاً بحث كرده‌اند و از مجموع ادلّه ظاهر مىشود كه طلاق به مجرّد ادّعاى زوج خالى از اشكال نيست ، بلكه بايد بيّنه‌اى بر آن قائم شود .\r\nسؤال 903 - آيا در طلاق ، عدالت دو شاهد در نظر زوج كافى است ؟\r\nجواب : بله ، عدالت دو شاهد در نظر زوج مادام كه يقين بر خلاف آن نباشد كافى است .\r\nسؤال 904 - زن و مردى ازدواج كرده‌اند و مرد معترف به ازدواج هست ولى ادّعا مىكند در حضور عدّه‌اى ، كه آنها را عادل مىدانسته‌ام - ولى امكان اثبات عدالت آنها ممكن نيست - صيغه طلاق را جارى كرده‌ام و معلوم نيست كه خود صيغه طلاق صحيح بوده يا خير ، چون زوج روحانى نيست امّا سواد فارسى دارد و مىگويد از روى رساله صيغه طلاق را جارى كرده‌ام ، آيا چنين طلاقى كه اصل آن محرز است ولى از نظر صحّت معلوم نيست ، صحيح است ؟\r\nجواب : ادّعاى طلاق مزبور ظاهراً مسموع است .\r\nسؤال 905 - پدرى دختر نابالغش را به عقد نكاح يك پسر بچه درآورده است ، الآن دختر 17 ساله است در حالى كه پسر 13 ساله است و از نظر جسمانى خيلى كوچك به نظر مىرسد ، دختر پدر را از دست داده و يتيم شده و حاضر نيست با آن بچه ازدواج كند ، زيرا نمىتواند منتظر بزرگ شدن او باشد . با توجّه به مطالب فوق از حضرت عالى تفاضا داريم اگر شرع مقدّس اسلام اجازه دهد حكم فرماييد دختر مذكور با برادر بزرگ آن پسر بچه ازدواج كند كه خود دختر هم راضى است .\r\nجواب : هرگاه اجراى عقد مذبور از اوّل به مصلحت دختر صغير نبوده ، اصل عقد باطل است و اگر فرضاً مصلحت بوده ولى الآن در انتظار ماندن آن دختر بيش از اين موجب عسر و حرج شديد است ولىّ پسر مىتواند صيغه طلاق آن دختر را اجرا كند و بعد با هر كس خواست ازدواج كند .\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nسؤال 906 - شخصى مىخواهند زن خود يا زن ديگرى را طلاق دهد ، در شهرى كه ساكن است ، عادل به آن معنايى كه فقها عظام فرموده‌اند نيست مگر بعضى از اشخاصى كه شخص مطلِّق نه به چشم خود از آنها معصيتى ديده و نه از ديگران شنيده كه تا حال معصيتى كرده باشند و در شهرهاى مجاور هم اشخاص عادلى را نمىشناسد و از طرفى هم به ناچار بايد اين طلاق واقع شود بفرماييد آيا نزد همان اشخاص فوق الذكر كه مورد وثوق و حسن ظنّ هستند مىتواند اجراى طلاق كند ؟\r\nجواب : همين گونه افراد براى شهود طلاق كافى هستند و عادل محسوب مىشوند .\r\n\r\nعدّه طلاق\r\nسؤال 907 - دوشيزه‌اى به عقد دائم جوانى درمىآيد ؛ نظر به اينكه از خانواده مذهبى بوده و به خاطر اين كه در رفت و آمد مشكلى نداشته باشند ، صيغه عقد خوانده مىشود و بعد از عقد در مواقعى كه خلوت مىكرده‌اند نامزد و دوشيزه از راه دبر آميزش مىكرده‌اند ، پس از مدّتى كار آنان منجر به اختلاف و جدايى مىگردد ، دختر چون مسائل شرعى را نمىدانسته فكر مىكرده اين نوع آميزش عدّه ندارد به همين جهت متأسفانه در حال عدّه به عقد دائم ديگرى در مىآيد و بعد از چند سال زندگى و بچه‌دار شدن متوجّه مسأله مىشوند حكم شرعى را بيان فرماييد .\r\nجواب : احتياط واجب آن است كه در فرض مسأله بعد از عدّه مجدّداً صيغه عقد بخوانند و حرام ابدى نيست .\r\nسؤال 908 - با توجّه به اين كه مدّت دو سال است كه اسلام را پذيرفته‌ام و مدّت شش ماه است كه از شوهر زرتشتىام جدا شده‌ام عدّه نگه داشتن اين جانبه چگونه خواهد بود ؟\r\nجواب : چنانچه مدّت دو سال است اسلام را پذيرفته‌ايد از همان زمان قبول\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nاسلام ، عدّه شما شروع شده و اگر شوهر شما از اين امر با خبر بوده و در مدّت عدّه شما اسلام نياورده ، عدّه شما پايان يافته و از آن شوهر جدا شده‌ايد و نيازى هم به طلاق نيست .\r\nسؤال 909 - زنى كه از زنا باردار شده با زانى يا غير او ازدواج مىكند آيا احتياج به عدّه دارد ؟ و اگر شوهرش او را بعد از ازدواج طلاق دهد آيا عدّه دارد ؟ و در صورتى كه عدّه دارد آيا عدّه او أبعد الأجلين است يا عدّه اقراء ؟\r\nجواب : زنى كه حامل از زناست عدّه ندارد ، و جايز است به عقد زانى يا غير او درآيد و اگر او را طلاق داد عدّه او به اقراء يا سه ماه است و وضع حمل معيار نيست و امّا در مورد طهر غير مواقعه چون اين شرط در حامل ساقط است مىتواند او را طلاق دهد ، بنابراين اگر عادت ماهانه نمىبيند سه ماه صبر مىكند و ازدواج مىنمايد .\r\nسؤال 910 - فلسفه عدّه زنان مطلّقه چيست ؟ و آيا زنان نازا و يا زنانى كه رحم خود را برداشته‌اند از اين قانون مستثنا هستند ؟\r\nجواب : مسأله عدّه زنان ، فلسفه‌ها متعدّدى دارد و منحصر به مسأله انعقاد فرزند نيست لذا در تمام مواردى كه شرع گفته است ، زن بايد عدّه نگهدارد هر چند عقيم و نازا باشد ، يا رحم خود را برداشته باشد يا فرضاً چند سال است از شوهر خود جدا زندگى مىكند در تمام اين صورتها بايد عدّه نگهدارد .\r\nسؤال 911 - زن مطلقه‌اى بعد از انقضاى عدّه ، متعه مىشود و بعد از چندى با وساطت بزرگان فاميل بنا مىشود با شوهر اوّل ازدواج كند ، به همسر دوّم مراجعه و چاره‌جويى مىنمايد او بقيّه مدّت را مىبخشد و دوباره زن را صيغه مىكند و قبل از دخول فسخ مىنمايد و زن بلافاصله به عقد شوهر اوّل درمىآيد با اين استدلال كه اين فسخ دوّم قبل از دخول است و غير مدخوله عدّه ندارد ، آيا اين مطلب صحيح است ؟\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nجواب : عدّه عقد سابق با اين امور از بين نمىرود و تا عدّه پايان نيابد ازدواج مجدّد او صحيح نمىباشد و نمىتواند بدون عدّه به عقد نكاح كسى درآيد .\r\nسؤال 912 - هرگاه زنى به خاطر شير دادن بچه ، عادت ماهانه نبيند ، تكليف او براى طلاق چيست ؟\r\nجواب : سه ماه بعد از آخرين نزديكى صبر مىكند و بعد اجراى صيغه طلاق مىشود ، سپس عدّه سه ماه نگه مىدارد .\r\nسؤال 913 - چنانچه زنى را در عدّه وفات عقد نمايند و بعد از حدود پانزده روز كه عدّه تمام شده ، عروسى نمايند و زفاف به عمل آيد يعنى عقد در عدّه و دخول در خارج عدّه بوده و زوجين هم جاهل به مسأله و حرمت ازدواج در عدّه بوده‌اند ، لطفاً بفرماييد : آيا حرمت ابدى براى آنها ثابت شده يا فقط عقد باطل است ؟ و آيا عدّه وفات را براى همسر اوّل بايد تمام كند يا خير ؟ و به فرض اين كه عقد باطل شده و بخواهند عقد جديد بخوانند آيا بايد براى همسر دوّم عدّه نگهدارد ؟\r\nجواب : عقد ازدواج باطل است ولى حرمت ابدى نمىآورد و عدّه نسبت به وطى به شبهه در مورد شوهر دوّم بايد تمام شود و بعد مىتواند با شخص ديگرى ازدواج كند ولى ازدواج او با همسر دوّم نياز به عدّه وطى به شبهه ندارد .\r\nسؤال 914 - زن مطلّقه‌اى پس از طلاق ، يك يا دو بار عادت ماهانه ديده و سپس يائسه شده است ، آيا باقيمانده عدّه ساقط است ؟\r\nجواب : اگر يك بار عادت شده است بايد دو ماه ديگر عدّه نگهدارد و اگر دو بار عادت شده است بايد يك ماه عدّه نگهدارد .\r\nسؤال 915 - اگر زنى به عقد موقّت مردى درآيد و مطمئن باشد كه از آميزش با او حامله نشده است ( مثلا مرد خواجه باشد يا زن رحم خود را خارج كرده باشد ) آيا بايد پس از پايان مدّت عقد موقّت ، عدّه نگهدارد ؟\r\nجواب : اگر دخول حاصل شده است عدّه لازم است .\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nسؤال 916 - ابتداى عدّه وطى به شبهه چه زمانى است مدرك آن چيست ؟\r\nجواب : مبدأ عدّه وطى به شبهه زمان حصول علم به وطى به شبهه است همانطور كه در تعليقه ما بر عروهء الوثقى نيز آمده است و مدرك ، ظهور اخبار باب است ( به تعليقه مراجعه كنيد ) .\r\n\r\nترك زينت در ايّام عدّه وفات\r\nسؤال 917 - زنى كه شوهرش مرده و خودش هم جوان است ( مثلا 30 ساله است ) به خاطر فوت شوهرش بيشتر از متعارف ترك زينت مىكند ، حتّى نظافت هم به اندازه عرف نمىكند و ازدواج را نيز ترك كرده است و اگر كسى براى خواستگارى بيايد مىگويد : من با شوهرم عهد كرده‌ام ديگر ازدواج نكنم و بين ما شرط شده كه هر كس جلوتر مُرد ، ديگرى ازدواج نكند ، آيا اين كار درست است و شرط آنها واجب العمل است ؟\r\nجواب : حداد به معناى ترك زينت در ايّام عدّه وفات لازم است ، ولى ترك زينت ، به معناى ترك نظافت نيست و شرط مزبور اعتبارى ندارد و سزاوار است آن زن بعد از گذشتن عدّه ازدواج كند .\r\n\r\nطلاق رجعى\r\nسؤال 918 - در طلاق رجعى كه نبايد زوجه مطلّقه از منزلى كه با همسر خود در آن زندگى مىكرده خارج شود و زوج حق ندارد تا زمانى كه عدّه باقى است او را از منزل بيرون كند ، آيا اين نهى ، وظيفه كيست ؟\r\nزوجين يا محضر كه صرفاً طلاق را ثبت مىكند يا مجرى صيغه طلاق يا دادگاه كه اجازه طلاق را صادر مىكند . و اگر در موقع اجراى صيغه طلاق زوجين جدا از هم زندگى كنند ، يا طلاق در شهر غربت واقع شود و زوجين اهلّ يك محل نباشند ، تكليف چيست ؟\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nجواب : به مقتضاى آيه شريفه قرآن و ساير ادلّه ، اين نهى وظيفه زوجين است ولى دادگاه يا محضر به مقتضاى مسأله ارشاد جاهل و امر به معروف ، آنها را واقف بر اين حكم مىكنند و در صورت جدا بودن مسكن آن دو چنانچه مطابق رضايت طرفين انجام شده باشد و جدايى آنها به معناى قهر كردن از يكديگر نباشد ، اشكالى ندارد .\r\nسؤال 919 - زوجه در طلاق خلعى ، مهريّه خويش را به زوج مىبخشد و پس از طلاق در ايّام عدّه به بذل خود رجوع مىكند در اين صورت زوج حقّ رجوع به زوجيّت دارد امّا اگر زوج به زوجه رجوع نكرد آيا مهريّه متعلق به زوجه است ؟ حكم ساير احكام طلاق رجعى از قبيل نفقه زوجه و توارث و غيره چيست ؟\r\nجواب : با رجوع زوجه به بذل در ايّام عدّه ، طلاق رجعى مىشود و احكام آن را دارد و مهر را بايد به او بدهد .\r\n\r\nاحكام رجوع\r\nسؤال 920 - زيد همسر خود را طلاق رجعى مىدهد و از هم جدا مىشوند ، مرد در يك شهر و زن در شهر ديگر به سر مىبرد و قبل از انقضاى عدّه ، مرد رجوع مىكند ولى زن مطّلع نمىشود و پس از انقضاى عدّه ، زن ازدواج مىكند وظيفه چيست ؟ يا مرد رجوع كرده و زن هم تمايل نشان مىدهد ولى پدر و برادران زن اجازه نمىدهند برگردد و الآن چند سالى گذشته و زن ازدواج نكرده آيا زوجيّت اوّل برقرار است ؟ يا مرد وقتى كه ديد اصرارش اثر ندارد و اعراض كرد نياز به طلاق مجدّد دارد ؟\r\nجواب : اگر رجوع مسلّم باشد عقد دوّم باطل است و گذشتن زمان طولانى اثرى ندارد و نيز عقد زوجيّت با اعراض از بين نمىرود و طلاق لازم است تا از يكديگر جدا شوند .\r\nسؤال 921 - كسى كه در عدّه رجعى به زن رجوع كند و فوراً پشيمان شود و بگويد\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nهمان جدايى و طلاق برقرار باشد ، آيا صرف پشيمانى از رجوع كافى است و يا اين كه طلاق مجدّد لازم است اگر طلاق لازم است چه زمانى بايد انجام گيرد ؟\r\nجواب : پشيمانى فايده ندارد و با رجوع كردن ، آن زن همسر او مىباشد و اگر بخواهد جدا شود بايد مجدّداً طلاق دهد .\r\nسؤال 922 - اگر مردى زن خود را طلاق دهد امّا ورثه زن به آن مرد بگويند كه فلان مقدار پول بگير و طلاق مده ، آيا شوهر مىتواند رجوع كند ؟\r\nجواب : مردى كه همسرش را طلاق داده مىتواند پولى بگيرد و رجوع كند و اگر غير طلاق رجعى است احتياج به عقد مجدّد دارد .\r\n\r\nطلاق خلع و مبارات\r\nسؤال 923 - اين جانب با شوهرم توافق كرديم كه مبلغى را به صورت اقساط بپردازم تا مرا طلاق خلعى بدهد ، وقتى طلاق مذكور انجام شد ، از طريق دادگاه اقدام به گرفتن دختر دوساله‌ام كردم درحالىكه اقساط مذكور را مىپردازم ، ولى چون شوهرم از گرفتن دخترم ناراحت شده است مىگويد : چون تمام مبلغ را تا كنون نداده‌اى مطلّقه نيستى و طلاق به هم خورده است ، آيا اين حرف صحيح است ؟\r\nجواب : طلاق خلعى واقع شده و مرد نمىتواند برگردد مگر اين كه زن برگردد .\r\nسؤال 924 - اين جانب با بذل يكصد عدد سكّه بهار آزادى از همسرم مطلّقه خلعى شده‌ام ، در زمان عدّه طىّ نامه كتبى به دفتردار محضر ، مراتب رجوع به بذل را اعلام كردم ، اكنون متوجّه شده‌ام كه دفتردار رجوع قانونى را به علّت فراموشى در دفتر ثبت ننموده است ، حكم رجوع چيست ؟ آيا مستحقّ دريافت مهريّه هستم ؟\r\nجواب : چنانچه در عدّه ، رجوع به بذل خود كرده‌ايد و به شوهر اطّلاع داده‌ايد ، حق داريد بذل خود را بازپس گيريد و اگر خبر نداده‌ايد عده گذشته است كافى نيست و هرگاه دفتردار متكفّل اين كار شده و كوتاهى كرده است ضامن مىباشد .\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nسؤال 925 - همسر اين جانب نسبت به احكام اسلامى بىاعتناست و تمكين نمىكند و هنوز غير مدخوله است ، آيا مىتوانم او را طلاق دهم ؟ طلاق او از چه نوعى است و حكم مهريّه او چيست ؟\r\nجواب : سزاوار است مدّتى با او مدارا كنيد و او را نصيحت كرده و به او محبّت نماييد شايد تدريجاً عوض شود و كار به طلاق نكشد و در غير واجبات و محرّمات زياد سختگيرى ننماييد ، اگر نتيجه نگرفتيد مىتوانيد از او جدا شويد ، ولى چون مطابق آنچه نوشته‌ايد اين زن ناشزه و غير مدخوله است حقّ نفقه ندارد و اگر او بخواهد طلاق بگيرد ، طلاق او طلاق خلع است و جز از طريق بذل مهريّه يا مانند آن و رضايت زوج امكان‌پذير نيست .\r\nسؤال 926 - در رساله حضرت امام ( رحمه الله ) آمده است : در صورت رجوع زن بما بذل ، مرد مىتواند دوباره بدون عقد او را زن خود قرار دهد ، حال سؤال اين است كه اگر زن تقاضاى استرداد مهريّه بخشيده شده خود را كرد و مرد هم پرداخت ، ولى ديگر نمىخواهد با او زندگى كند و از او متنفّر است ، با اين وصف آيا زن پس از انقضاى ايّام عدّه مىتواند شوهر كند ؟ يا اگر مرد مُرد ارث به او تعلّق مىگيرد يا طلاق به قوّت خود باقى است ؟ در ضمن آيا مسأله مذكور صرفاً مربوط به طلاق خلع است يا در مبارات هم همين طور است ؟\r\nجواب : مرد اگر بخواهد مىتواند رجوع كند و اگر نخواهد مىتواند رجوع نكند . در مبارات نيز اگر مايل نباشد رجوع نمىكند و در مواردى كه طلاق رجعى است در زمان عدّه از يكديگر ارث مىبرند .\r\nسؤال 927 - طلاق خلعى واقع شده است ولى شوهر مدّعى است كه قبل از طلاق با همسرم آميزش كرده‌ام و ديگر اين كه شاهدين عدلين حضور نداشته‌اند بلكه طلاق در حضور عدّه‌اى از مؤمنين ظاهر الصّلاح واقع شده است ، آيا چنين طلاقى صحيح است ؟\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nجواب : طلاق مزبور در هر حال محكوم به صحّت است زيرا ادّعاى شوهر در مورد مواقعه قبل از طلاق در فرض مسأله پذيرفته نيست و به اعتراف خود او ظاهر حال شهود ، عدالت بوده و ما مأمور به باطن نيستيم ، بنابراين طلاق اشكالى ندارد مگر اين كه با دليل شرعى ادّعاى خود را ثابت كند .\r\nسؤال 928 - اگر مردى زنى را به طلاق خلعى دوّم مطلّقه كند ، ليكن قبل از انقضاى عدّه ، زن به بذلش رجوع كند امّا زوج مىگويد : من رجوع مىكنم به شرط آن‌كه اكنون كه به قرء دوّم رسيدى تو را صيغه مىكنم و به عقد انقطاعى در مىآورم و همين عمل هم انجام شد ، امّا باز اختلاف شروع شد و آنها بر بذل مدّت توافق كردند و احتياطاً طلاق نيز جارى شد . اكنون بيان فرماييد :\r\nالف ) آيا اين زن بايد سه ماه عدّه طلاق نگهدارد و يا عدّه 45 روزه عقد انقطاعى نگهدارد ؟\r\nب ) آيا بذل مدّت صحيح است يا طلاق سوّم ؟\r\nج ) اگر چنانچه بذل مدّت صحيح باشد آيا مجدّدا مىتواند صيغه كند و يا محلّل لازم است ؟\r\nجواب : الف ) احتياط اين است كه عدّه طلاق نگهدارد .\r\nب ) از جواب بالا معلوم شد .\r\nج ) احتياط آن است كه بدون محلّل ازدواج نكند .\r\nسؤال 929 - آيا طلاق خلع بدون گرفتن مال از زن صحيح است ؟\r\nجواب : صحيح نيست .\r\n\r\nمسائل متفرّقه طلاق\r\nسؤال 930 - زنى كه معلوم نيست همسرش در فلان حادثه كشته يا مفقود شده است و مدّت چهار سال است كه خبرى از او نيست ، آيا مىتواند با شخص ديگرى ازدواج كند ؟\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nجواب : نمىتواند با مرد ديگرى ازدواج كند ، مگر اين كه يقين به فوت او پيدا كند يا مراجعه به حاكم شرع كرده تا او دستور تحقيق درباره شخص مورد نظر را صادر نمايد و پس از طىّ مراحل شرعى او را طلاق دهد .\r\nسؤال 931 - وظيفه زنى كه شوهرش مفقود شده چيست و در اين مدّت نفقه او از كجا تأمين مىشود ؟\r\nجواب : زنى كه شوهرش مفقود شده است چند حالت دارد :\r\nالف ) اگر صبر كند تا خبرى آيد مانعى ندارد و بايد نفقه او را از مال شوهرش داد .\r\nب ) اگر انفاق كننده‌اى از ولى يا غير او باشد بايد صبر كند ، مگر اين كه عسر و حرج شديد و ضرر مهمّى حاصل شود كه حاكم شرع مىتواند او را طلاق دهد .\r\nج ) در غير اين دو صورت ، رفع امر به حاكم شرع مىكند و او به مدّت 4 سال از اطراف محلّ فقدان وى تحقيق مىكند ، اگر خبرى نشد نخست به ولىّ او پيشنهاد طلاق مىكند و اگر او طلاق نداد خودش طلاق مىدهد سپس عدّه وفات نگه مىدارد ( هر چند كفايت عدّه طلاق رجعى نيز قوى است امّا احتياط مهما امكن ترك نشود ) و بعد شوهر مىكند . اگر شوهر اوّل مادام كه در عدّه است مراجعه كرد اولى است و اگر بعد از عدّه - حتى قبل از ازدواج مجدّد - شوهر اوّل بيايد طلاق نافذ است و تنها با رضايت طرفين و عقد جديد امكان بازگشت است .\r\nسؤال 932 - هرگاه مردى زندگى را بر همسرش سخت بگيرد و حاضر به طلاق او هم نباشد قاضى در چه صورتى مىتواند اين زن را طلاق دهد ؟\r\nجواب : طلاق در صورتى براى قاضى جايز است كه عدم امكان سازش در حدى باشد كه منجر به عسر شديد و حرج اكيد گردد زوج شخصاً حاضر به طلاق نباشد و طلاق قاضى طلاق رجعى است ، ولى اگر رجوع واقع شود و باز موضوع عدم سازش باقى باشد مجدّداً طلاق مىدهد تا سوّمين مرتبه كه طلاق بائن بشود .\r\nسؤال 933 - بيش از ده سال است كه به دلايل زير قصد طلاق زوجه‌ام را دارم :\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nالف ) عدم تمكين ب ) خروج بدون اذن از منزل و حتّى از شهر در موارد غير ضرورى . ج ) اقدام به آبروريزى و هتك حرمت بنده در جامعه د ) تهمتهاى ناروا و ) تهديد به مسموم نمودن ه - ) نامشروع قلمداد كردن صيغه ازدواج ، و قانون نيز توجّهى به من نكرده آيا مىتوانم خود صيغه طلاق را بخوانم و آيا گرفتن حكم طلاق در مقابل پرداخت پول امكان‌پذير است و چنين حكمى اعتبار شرعى دارد ؟\r\nجواب : عدم تمكين به تنهايى مىتواند دليلى بر اقدام به طلاق باشد ، ولى تا مىتوانيد از طلاق بپرهيزيد مگر اين كه ناچار شويد .\r\nسؤال 934 - طلاق زنى كه همسرش ترياكى است و مدّتى است كه مفقود الاثر شده و محكوم به اعدام است ، چگونه است ؟\r\nجواب : چنانچه فرار كرده و اميد به بازگشت او نيست و زن در عسر و حرج شديد مىباشد و زندگى كردن با چنين مردى براى او مقدور نيست حاكم شرع مىتواند او را طلاق دهد ، ولى اگر مىتواند صبر كند و احتمال بازگشت و امكان زندگى با او وجود دارد ، حكم او عدم طلاق است .\r\nسؤال 935 - در موضوع اختلاف زن و شوهرى كه حضرت امام رضوان الله تعالى عليه احتياط داشتند در تعيين حكمين ، كه نظر مبارك حضرت عالى هم همين است ، اگر زن از شوهر خود تقاضاى طلاق كند با اينكه شرعاً و قانوناً اختيار طلاق با مرد است ( مگر موارد استثنايى ) آيا در چنين موردى نيز احتياج به تعيين حكمين است ؟ چون اگر زوج راضى به طلاق نباشد حَكَم نمىتواند كارى بكند و نتيجه ندارد و در موارد استثنايى مانند ترك نفقه و عدم امكان اخذ نفقه زوجه از زوج ، كه دادگاه مىتواند اقدام به طلاق كند آيا در چنين موردى تعيين داور لازم است يا خير ؟\r\nجواب : حكميّت طبق ظاهر قرآن مجيد مربوط به مواردى است كه اختلاف شديد ميان زن و مرد پيدا شده و ممكن است منجر به جدايى يا مطالب ناگوار ديگر شود در اينجا حاكم شرع دو حَكَم براى رسيدگى به كار آنها تعيين مىكند\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nو حكمين در صورتى مىتوانند حُكم به جدايى دهند كه اين امر از سوى زوجين به آنها محوّل شده باشد كه هر چه را صلاح ديدند عمل كنند حتّى طلاق .\r\nسؤال 936 - خانمى 21 سال پيش با مردى به صورت لفظى و غير معلوم از نظر دائمى و موقّتى ازدواج نموده ، بعد از چهار سال زندگى و تولد اوّلين فرزندشان ، آن مرد اين خانم و بچّه را رها كرده و مفقود شده و جستجو نيز بىفايده بوده آيا اين خانم مىتواند ازدواج بنمايد يا نه ؟\r\nجواب : بايد به حاكم شرع مراجعه كند هرگاه مأيوس از اطّلاع بر احوال او شد مىتواند او را طلاق دهد و بعد از چهار ماه و ده روز ازدواج كند و احتياطاً حاكم شرع مدّت باقيمانده را ( به فرض موقّت بودن عقد ) نيز مىبخشد و اگر احتمال پيدا شدن شوهر وجود دارد حاكم شرع چهار سال براى جستجو تعيين مىكند هرگاه اثرى پيدا نشد اقدام به طلاق مىكند .\r\nسؤال 937 - هرگاه زوج بدون عذر شرعى از دادن نفقه خوددارى كند آيا طلاق زوجه جايز است ؟\r\nجواب : حاكم شرع بايد از مال زوج نفقه را بپردازد و اگر ميسّر نشود به او تكليف طلاق كند و اگر طلاق ندهد شخصاً او را طلاق مىدهد .\r\nسؤال 938 - اگر زنى پس از طلاق از شوهر اوّل با مرد ديگرى ازدواج كند و به علّتى ازدواج دوّم باطل باشد آيا اين زن مىتواند پيش شوهر دوّم بماند چون اگر شوهر دوّم آن زن را طلاق بدهد و از هم جدا شوند مايه آبروريزى آن مرد يا آن زن است ؟\r\nجواب : مىتواند بماند ، امّا نامحرم است و روابط زن و شوهرى نبايد ميان آن دو باشد .\r\nسؤال 939 - اين جانب مدّت شانزده سال قبل با مردى ازدواج نمودم و مدّت هشت ماه زندگى مشترك داشتيم كه شوهرم به جمهورى اسلامى ايران مسافرت\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nنموده و مدّت شانزده سال اين جانب را ترك نمود . در اين مدّت هيچ گونه خرجى و نفقه برايم نفرستاد ، به ناچار همراه پدر شوهرم جهت رديابى از همسرم به ايران آمديم ، متأسفانه ايشان به جرم موادّ مخدر در يكى از زندانها محبوس بود ، بعد از يك سال انتظار همسرم آزاد شد و دوباره زندگى مشترك را آغاز نموديم و از او حامله شدم ، شوهرم بازهم فرار كرد بعد از مدّتى با زن ديگرى كه تبعه ايرانى است با تعدادى از فرزندانش پيدا شد ، و از آنجا كه نه حقير از همسر دوّمش اطّلاع داشتم و نه همسر دوّمش از من اطّلاع داشت ، همسر ايرانيش بناى ناسازگارى گذاشت ، بعد از مدّتى با همسر دوّمش به جاى نامعلومى رفت و فرزند ما بعد از اين به دنيا آمد و اكنون مدّت دو سال است كه در عالم هجرت بدون سرپرست و خرجى و نفقه زندگى مىكنم ، در ضمن اين دفعه پدر پيرش را نيز همراه خود برده است به مراجع قضايى شاكى شده‌ام خبرى از همسرم معلوم نيست ، حال تكليف من چيست و چه كار كنم ؟\r\nجواب : در صورتى كه مرد حاضر به دادن نفقه و زندگى كردن با اين همسر نيست و طلاق هم نمىدهد حاكم شرع مىتواند صيغه طلاق او را اجرا كند .\r\nسؤال 940 - من همراه شوهر و فرزندانم در سال 1366 به نروژ آمديم و الآن سه سال است كه شوهرم من و بچّه‌هايم را رها كرده و رفته و مرا بلاتكليف گذاشته است ولى طلاق دولتى را در نروژ انجام داده‌ايم در نروژ مركز توحيد اسلامى براى شيعيان و مسلمين وجود دارد ، از جنابعالى درخواست مىكنيم كه به روحانى اين مركز وكالت و اجازه براى جارى كردن صيغه طلاق شرعى بدهيد تا مرا طلاق دهد ؟\r\nجواب : چنانچه همسر شما نه حاضر است با شما زندگى كند و نه طلاق شرعى مىدهد به روحانى محترم محلّ وكالت داديم كه شما را بعد از ثبوت اين موضوع مطلّقه سازد و همچنين در مورد ساير مسلمانانى كه در شرايطى همانند شرايط شما زندگى مىكنند .\r\nسؤال 941 - آيا براى تبديل ازدواج دائم به موقّت غير از طلاق و انجام عقد موقّت\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nراهى وجود دارد ؟ و اگر ندارد آيا عدّه نگهداشتن لازم است يا شوهر سابق در عدّه مىتواند زن را متعه كند ؟\r\nجواب : راه آن فقط طلاق است و در عدّه مىتواند با او ازدواج نمايد به شرط اين كه طلاق رجعى نباشد و اگر طلاق رجعى است بايد بعد از تمام شدن عدّه او را به عقد موقّت درآورد .\r\nسؤال 942 - ميان من و شوهرم سه سال پيش نزاع و اختلاف به وجود آمد كه كار به دادگاه كشيده شد ، بعد از آن كه شوهرم فهميد كه محكوم مىشود فرار كرد و به افغانستان رفت و شنيدم كه در آنجا زن گرفته و من در اينجا سرگردان و بىسرپست در خانه خواهر خود به سر مىبرم ، آيا شرعاً حاكم شرع مىتواند با ولايت خود مرا طلاق دهد ؟\r\nجواب : اگر عمداً همسر خود را رها كرده و رفته و رسيدگى به حقوق شرعى او نمىكند و همسر در عسر و حرج گرفتار است حاكم شرع مىتواند او را طلاق دهد ولى اگر دسترسى به او هست قبلا اتمام حجّت شود .\r\nسؤال 943 - اين جانبه با شخصى ازدواج كردم و مدّت يك سال و نيم با هم بوديم ولى اكنون ايشان سه سال است كه مفقود الاثر شده و خبرى از ايشان ندارم ، من از مهاجرين خارجى هستم و با يك فرزند خود در شهر مقدّس مشهد بىسرپرست و آواره زندگى مىكنم و بسيار پريشان مىباشم ، من در زمان جارى شدن عقد به شوهرم گفتم كه اگر به مدّت شش ماه نفقه به من نرسيد اختيار طلاق به دست خودم باشد ولى آنها در عقدنامه ازدواج اين مورد را ننوشتند ، من هم سواد نداشتم كه بخوانم ، حال وظيفه من چيست ؟\r\nجواب : اگر او عمداً شما را رها كرده و رفته و در عسر و حرج شديد قرار داريد مىتوانيد به روحانى سرشناس و آگاه به مسائل مراجعه كنيد تا شما را طلاق دهد .\r\nسؤال 944 - اين جانب مدّت 24 سال است كه با خانمم زندگى مىكنم و داراى\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nشش فرزند مىباشيم ، در اين مدّت با دخالت مستقيم پدر و مادر و برادر خانمم رو به رو بوده‌ام و زندگى تلخى را گذرانده‌ام تا اين كه مدّتى قبل ديگر كارد به استخوانم رسيد و تصميم به جدايى از همسرم گرفتم و چون در تصميم خود جدّى بودم در چند جلسه ( البتّه به فارسى ) گفتم : همسرم مانند خواهر و مادرم براى من مىباشد ، حال همسرم از گذشته خود پشيمان شده و تعهّد داده كه ديگر مثل گذشته به تحريكات بستگان خود گوش نكند و من هم مىخواهم مدّتى ديگر به ايشان فرصت بدهم و با ايشان زندگى كنم با توجّه به گفته بالا آيا مىتوانم با ايشان به عنوان زن و شوهر زندگى كنم ؟\r\nجواب : چنانچه اين سخن را در حالى گفته‌ايد كه دو شاهد عادل حضور داشته‌اند و آن زن هم در حال عادت نبوده بعد از پاك شدن با او نزديكى نكرده باشيد بايد كفّاره بدهيد و كفّاره آن دو ماه روزه است كه بايد سى و يك روز آن پشت سر هم باشد و اگر توانايى به روزه نداشته باشيد 60 مسكين را طعام دهيد امّا اگر دو شاهد عادل حضور نداشته ، كفّاره‌اى هم ندارد و اين سخن بىاثر است ، در ضمن توجّه داشته باشيد در آنجا كه كفّاره لازم باشد تا كفّاره ندهيد حلال نمىشود .\r\nسؤال 945 - خانم شوهردارى با افرادى حدود دو سال رابطه داشته است و حتّى مدّت 20 روز بدون اجازه شوهرش معلوم نيست كه در كجا به سر برده است آيا لازم است اين خانم مشهور به فساد را طلاق داد ؟\r\nجواب : طلاق دادن او واجب نيست ولى لازم است او را از كار خلاف بازدارد .\r\nسؤال 946 - شخصى به زنش اختيار داد كه از سوى او كسى را براى طلاق وكيل كند ، مدّتى گذشت زنش او را مطّلع نكرد كه طلاق جارى شده يا نه ؟ آيا نفقه در اين مدّت بر شوهر واجب است و آيا شوهر مىتواند اين زن را به عنوان همسرش بپذيرد ؟\r\nجواب : مادامىكه وقوع طلاق مشكوك است در حكم زوجه اوست .\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nسؤال 947 - همسران مفقودالاثرهاى جنگ تحميلى كه چندين سال از شوهرانشان خبرى ندارند در چه صورتى مىتوانند ازدواج كنند ؟\r\nجواب : در صورتى كه يقين به فوت همسرشان پيدا كنند ، ازدواج جايز است و در غير اين صورت اگر ماندن در آن حال ، مايه عسر و حرج شود ، حاكم شرع مىتواند آنها را طلاق دهد و در غير اين صورت بايد طبق دستور حاكم شرع چهار سال درباره آنها تحقيق شود اگر اثرى پيدا نشد حاكم شرع آنها را طلاق مىدهد .\r\n\r\n","description":"","footnote":"","page_name":" 269 ","page_number":269},
  {"content":"\r\n . \r\n","description":"","footnote":"","page_name":" 270 ","page_number":270},
  {"content":"\r\n\r\n\r\nفصل بيست و هشتم : احكام غصب\r\nسؤال 948 - شخصى مىداند پدرش ملكى را غصب كرده است ، آيا مىتواند از آن استفاده كند ؟\r\nجواب : نمىتواند ، بلكه بايد اگر صاحب آن را مىشناسد به او بدهد و اگر نمىشناسد حكم مجهول المالك را دارد .\r\nسؤال 949 - آيا غاصب علاوه بر خلع يد از مالى كه غصب كرده است وظيفه ديگرى نيز نسبت به صاحب مال دارد ؟\r\nجواب : غاصب موظّف است مال الاجاره آن را نيز در مدّت غصب طبق نظر اهل خبره بپردازد .\r\nسؤال 950 - آيا انسان مىتواند هزينه‌هايى را كه براى به دست آوردن حق خود خرج كرده از غاصب بگيرد ؟\r\nجواب : احتياط آن است كه نگيرد ، مگر اين كه هزينه زيادى را متحمّل شده باشد .\r\nسؤال 951 - تشكيل جلسات قرآن ، در مكان غصبى چه صورتى دارد ؟\r\nجواب : حرام است .\r\nسؤال 952 - اگر كسى قرآنى را بدون رضايت صاحب آن تصرّف نموده باشد آيا در صورت تلاوت آن ثوابى بر قرائت او مترتّب مىشود ؟\r\nجواب : مشكل است .\r\n\r\n","description":"","footnote":"","page_name":" 271 ","page_number":271},
  {"content":"\r\n . \r\n","description":"","footnote":"","page_name":" 272 ","page_number":272},
  {"content":"\r\n\r\n\r\nفصل بيست و نهم : احكام اموال گمشده و مجهول المالك\r\nسؤال 953 - در آستان قدس رضوى ، گاه هزاران كفش گمشده موجود است ، حكم اين كفشها را بيان فرماييد ؟\r\nجواب : كفشهايى كه بدون صاحب در كفشداريهاى حرمهاى مطهّره مىماند ، بايد از طريق اعلام كردن به اطّلاع عموم برسانند و بعد از يأس از پيدا كردن صاحبانش ، آنها را به مستحقّين بدهند يا بفروشند و قيمتش را به آنها بدهند .\r\nسؤال 954 - يك حيوانى همراه حيوانات كسى از بيابان مىآيد ، بعد از يك سال كه مالك حيوان پيدا نشده آن را ذبح مىكنند و مردم گوشت آن را مىخورند ، حكم كسانى كه از اين گوشت استفاده كرده‌اند را در دو صورت علم و جهل به مجهول المالك بودن حيوان ، بيان فرماييد .\r\nجواب : هرگاه كسى حيوان گمشده‌اى را پيدا كند ، بايد يك سال از صاحب آن سراغ بگيرد ، اگر پيدا نشد ، مىتواند آن را از طرف صاحب اصلى آن در راه خدا صدقه بدهد يا خودش بردارد به نيّت اين كه اگر صاحبش پيدا شد عوض آن را بدهد و اگر مجهول المالك باشد بايد با اجازه حاكم شرع آن را به مستحقّين داد .\r\nسؤال 955 - وظيفه كسى كه اموال حرام يا موادّ غذايى حرام در اختيار او قرار گرفته است و قدرت بازگرداندن آنها را به صاحبش ندارد يا اين امر براى او مشكل است چيست ؟\r\nجواب : اگر ردّ آن و لو به حيله‌هاى عقلايى ، امكان دارد بايد رد كند و الّا به فقرا صدقه دهد .\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nسؤال 956 - اجناس و وسايل قيمتى كه در سرزمينهاى غير اسلامى پيدا مىشود ، چه حكمى دارد ؟\r\nجواب : اگر علامتى ندارد مىتوان آن را تملّك كرد و اگر علامت دارد و امكان دارد صاحبش را پيدا كند بايد به او بدهد ، ولى در كشورهاى محارب با اسلام تملّك آن در هر حال مانعى ندارد .\r\nسؤال 957 - آيا اموال دولت از نظر شما در حكم مجهول المالك است ؟\r\nجواب : حكم مجهول المالك را ندارد ، بلكه مال عنوان دولت است نه ملك اشخاص .\r\nسؤال 958 - در چه صورتى براى پيدا كردن صاحب اشيايى كه پيدا مىشود بايد تلاش كرد و در چه صورتى لازم به تعريف نيست ؟ در زمان معاصر وضعيّت تعريف چگونه است ؟\r\nجواب : جايى كه مىتوان با تعريف صاحبش را پيدا كرد تعريف لازم است و تعريف در زمان ما از طريق گفتن در مساجد و آگهى زدن در مراكز پرجمعيّت و مناطقى كه گمشده را يافته‌اند و همچنين در جرايد و مانند آن مىباشد .\r\nسؤال 959 - زنى به اعتراف خود سالهاى متمادى مبتلا به اعمال منافى عفّت بوده و از اين راه كسب معيشت مىنموده و با آن درآمد نامشروع ، خانه و زندگى تهيّه كرده است . اكنون كه مىخواهد توبه كند تكليف داراييهاى موجود اعم از خانه و اثاث و چيست ؟\r\nجواب : اگر صاحبانش را مىشناسد بايد به آنها بازگرداند و اگر نمىشناسد حكم مجهول المالك را دارد و اگر او نياز مبرم دارد حاكم شرع مىتواند با توجّه به اين كه توبه كرده به عنوان ردّ مظالم به او بدهد .\r\nسؤال 960 - يك سال و نيم پيش يك كيف پول در ماشين اين جانب جا مانده بود و هيچ نشانه‌اى نداشت ، اطّلاعيّه‌هايى در محلّى كه احتمال مىدادم مسافر آنجا پياده شده به در و ديوار كوچه و خيابان نصب كردم و همچنين در يكى از روزنامه‌ها\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nچاپ نمودم ، با توجّه به توضيحات داده شده تكليف شرعى من چيست ؟ لازم به ذكر است كه كلّ وجه ، مبلغ 308000 ريال مىباشد كه از محلّ اين پول 45000 ريال به آن روزنامه و مبلغ 10000 ريال به شخصى جهت چسباندن اطّلاعيه‌ها به در و ديوار دادم و باقيمانده وجه را خرج عروسى جوانى كه برادر خودم مىباشد كردم اكنون تكليفم چيست ؟\r\nجواب : نسبت به آن وجهى كه براى عروسى داده‌ايد اگر نيازمند بوده ما اجازه مىدهيم و اشكالى ندارد ، امّا نسبت به آنچه هزينه كرده‌ايد اگر يقين به رضايت صاحب آن داشته‌ايد آن هم اشكالى ندارد ، ولى اگر رضايت او محرز نباشد نسبت به آن بدهكار هستيد و احتياط آن است كه معادل آن را به شخص مستحقى بدهيد .\r\nسؤال 961 - افرادى كه در خدمات شهرى ( شهردارى ) شهرها كار مىكنند اشيايى مانند لامپ و غيره پيدا مىكنند كه با كمى خرج قابل استفاده مىشود ، به طور كلّى نسبت به اشيايى كه پيدا مىشود مانند قراضه آلومينيوم ، آهن ، پلاستيك ، كفش و غيره چه وظيفه‌اى دارند ؟\r\nجواب : اگر صاحبان اين اشيا آنها را به دور انداخته‌اند اشكالى ندارد .\r\nسؤال 962 - شخصى ، كيف جيبى را كه داراى پول و كارت شناسايى بود پيدا كرد ، آيا اين شخص مىتواند از اين پول ، مقدارى براى فرستادن كيف به صاحبش از طريق پست خرج كند ؟\r\nجواب : چنانچه مخارج مختصرى است خودش بر عهده بگيرد امّا اگر مخارج سنگينى دارد و هيچ راهى براى رساندن به صاحبش جز صرف اين مخارج نيست مىتواند از آن پول بردارد .\r\nسؤال 963 - مدّتى قبل قرآنى را در يكى از پاركها پيدا كردم تكليفم نسبت به آن چيست ؟\r\nجواب : از قبيل اموال گمشده است و بايد مطابق دستور آن كه در توضيح المسائل ما مسأله 2193 به بعد آمده است عمل كرد .\r\n\r\n","description":"","footnote":"","page_name":" 275 ","page_number":275},
  {"content":"\r\n . \r\n","description":"","footnote":"","page_name":" 276 ","page_number":276},
  {"content":"\r\n\r\n\r\nفصل سىام : احكام سر بريدن و شكار حيوانات\r\nسؤال 964 - چنانچه از ميان شكم ماهى صيد شده ، ماهى كوچك مرده‌اى مشاهده گردد ، آيا محكوم به حلّيّت است يا حرمت ؟\r\nجواب : خالى از اشكال نيست ، احتياط در اجتناب از آن است .\r\nسؤال 965 - آيا در ذبح حيوان لازم است كه ابزار حتماً آهن باشد يا هر فلز برنده‌اى كفايت مىكند ؟\r\nجواب : با هر فلز تيزى جايز است .\r\nسؤال 966 - آيا جايز است در هنگام ذبح ، شخص ديگرى به جاى ذابح بسم الله بگويد و آيا در ذبح فقط لفظ بسم الله كافى است ؟\r\nجواب : بسم الله كافى است و بايد خود شخص ذابح بگويد .\r\nسؤال 967 - يكى از شرايط ذبح حيوان اين است كه با وسيله‌اى كه از آهن است ذبح شود ، با توجّه به اين كه امروزه چاقوهاى استيل در منازل رواج دارد و چاقوهاى آهنى از مُد افتاده و مردم نيز با همين چاقوهاى استيل حيوان را ذبح مىكنند ، حكم آن را بيان فرماييد ؟\r\nجواب : اشكال ندارد .\r\nسؤال 968 - كندن سر گنجشك چه حكمى دارد ؟ آيا با اين كار گنجشك حلال مىشود ؟\r\nجواب : حرام است .\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nسؤال 969 - آيا ذبح با دستگاههاى امروزى جايز است ؟\r\nجواب : اگر شرايط شرعى در آن جمع باشد اشكالى ندارد .\r\nسؤال 970 - ذبح گوسفند به وسيله چاقوهاى استيل چه حكمى دارد و كلمه استيل به چه معنا مىباشد ؟\r\nجواب : ذبح ، با اين گونه چاقوها مانعى ندارد بلكه ذبح با تمام فلزات تيز جايز است و استيل معمولا به نوعى از فولاد گفته مىشود .\r\nسؤال 971 - اگر مرغ و خروس و گاو و گوسفند را با ماشين ذبح كنند آيا چنين ذبيحه‌اى حلال است يا آن كه حرام و ميته و نجس مىباشد و خريدوفروش و پولش هم حرام است ؟\r\nجواب : همانطور كه در بالا آمد در صورتى كه شرايط ذبح مراعات شود مانعى ندارد و چنين ذبيحه‌اى حلال است .\r\nسؤال 972 - حكم ذبيحه‌اى كه كاملا طبق موازين شرعيّه ذبح شده لكن پس از ذبح ، آن را در آب خيلى داغ فرو مىبرند به طورى كه رگهايش بسته يا نيم‌بند شده و در نتيجه خون متعارف بيرون نيامده است از لحاظ گوشت و رگهاى خون دار داخل آن چيست ؟\r\nجواب : گوشت آن حلال است ولى احتياط آن است كه از خونهاى داخل آن اجتناب شود .\r\nسؤال 973 - آيا مىتوان به يك بار گفتن نام خداى متعال در وقت روشن كردن دستگاه ذبح براى جميع ذبيحه‌ها اكتفا نمود ؟ يا آن‌كه براى هر كدام يا هر چندتايى كه دستگاه فرصت مىدهد يك بسم الله لازم است ؟\r\nجواب : اگر ماشين مرتّباً كار مىكند احتياط آن است كه مرتّباً نام خدا را تكرار كنند ، هر چند همراه يك بسم الله چندين حيوان ذبح شود .\r\nسؤال 974 - آيا نام خداى متعال را بايد همان شخص روشن‌كننده دستگاه و لو\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nاين كه نزديك و مقابل ذبيحه نباشد و فقط مثلا يا الله يا الله بگويد يا آن كه اگر ديگرى هم بگويد كافى است ؟\r\nجواب : بايد همان شخصى كه دستگاه را روشن مىكند نام خدا را ببرد و گفتن يا الله نيز كافى است و حضور در محلّ ذبح لازم نمىباشد .\r\nسؤال 975 - اگر براى سرعت و سهولت و كند نشدن تيغهاى چرخان دستگاه ذبح ، براده و نرمه الماس را با چسب‌هاى مخصوص به لبه تيغ‌ها محكم بچسبانند بطورى كه ذبح به وسيله الماس انجام شود نه با آهن يا فولاد ، اگر چه آهن به فاصله تقريباً يك ميلىمتر عقب‌تر از الماس باشد ، آيا ذبيحه از اين جهت حلال است البتّه در صورت عدم اضطرار و داشتن فرصت و اختيار ؟\r\nجواب : اشكالى ندارد ، حلال است .\r\nسؤال 976 - آيا صرف پخش آيات قرآن و يادآورى ذكر خدا در هنگام ذبح حيوانات ، كفايت مىكند يا حتماً بايد خود ذابح نام خدا را بگويد ؟\r\nجواب : احتياط واجب آن است كه ذابح بگويد .\r\nسؤال 977 - خوابانيدن بعضى از گاو و گوساله‌هايى كه در كشتارگاهها انجام مىشود به علّت بزرگى جثّه و سنگينى وزن به طرف قبله ممكن نيست ، در اين صورت اگر به صورت ايستاده رو به قبله ذبح شود كافى است ؟\r\nجواب : اشكالى ندارد .\r\nسؤال 978 - در كشتارگاههاى مرغ معمولا يكباره پنج هزار قطعه مرغ را با هم ذبح مىكنند آيا گفتن يك بسم الله در اوّل كشتار كفايت مىكند ؟\r\nجواب : احتياط تكرار آن به طور عادى است .\r\nسؤال 979 - گاهى از اوقات گاو را ايستاده ذبح مىكنند ، سپس گاو بر زمين مىافتد و قبل از جان دادن ، گاو را رو به قبله مىكنند آيا اين ذبح صحيح است ؟\r\nجواب : اشكالى ندارد .\r\n\r\n","description":"","footnote":"","page_name":" 279 ","page_number":279},
  {"content":"\r\n\r\n\r\nشوك دادن به هنگام سر بريدن حيوانات\r\nسؤال 980 - اگر حيوانات را قبل از ذبح شوك برقى دهند به طورى كه قبل يا بعد از ذبح هيچ حركتى نكند يا حركت كمى بكند ، با فرض اين كه در هر صورت خونى از آنها نيايد يا بيايد ، آيا اينها حلالند يا حرام و ميته ؛ و خريدوفروش و بهاى آنها چه حكمى دارد ؟\r\nجواب : در صورتى كه حيوان بعد از شوك ، زنده باشد و ذبح شرعى بشود حلال است و خوردن و خريدوفروش آن جايز است ولى از خونهاى داخل آن پرهيز كنيد .\r\nسؤال 981 - اگر حيوان حلال گوشت را قبل از ذبح به وسيله آمپول و يا چيز ديگرى سست نمايند به جهت اين كه كمتر احساس درد كند آيا اين عمل جايز است ؟\r\nجواب : اگر حيوان بعد از شوك و سست شدن زنده بماند اشكالى ندارد ، و هر كارى كه سبب شود حيوان كمتر زجر ببيند مستحب است .\r\n\r\nشكار با اسلحه\r\nسؤال 982 - در چه صورت حيوانى كه بر اثر شكار از بين مىرود حلال است ؟\r\nجواب : در صورتى كه وقت براى رسيدن و سر بريدن كافى نباشد و گلوله بدن او را مجروح كرده ، و خونى از آن آمده باشد ، حلال است . مشروط بر اين كه ساير شرايط مانند بردن نام خدا به هنگام شكار كردن و مسلمان بودن شكاركننده نيز در آن جمع باشد ، و در صورتى كه وقت براى سر بريدن دارد و در ذبح آن كوتاهى كند حرام است .\r\n\r\nصيد ماهى\r\nسؤال 983 - اخيراً عدّه‌اى از صيادان نقل مىكنند كه ماهى را به وسيله برق صيد\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nمىكنند ماهى صيد شده در آب مىميرد مرده آن را از آب بيرون مىآورند ، سؤال اين است كه اين چنين ماهى از نظر حلّيّت و يا حرمت چه حكمى دارد ؟\r\nجواب : اشكال دارد ، مگر اين كه بيرون از آب بميرد .\r\nسؤال 984 - متخصّصين علم جانورشناسى مىگويند : در درياهاى جنوبى كشور نوعى خرچنگ دراز به نام شاه ميگو و در آبهاى شيرين مرداب انزلى و رودخانه‌هاى وابسته به آن و بعضى ديگر از آبهاى شيرين داخلى نوعى خرچنگ دراز به نام خرچنگ آب شيرين زندگى مىكند كه شباهت ساختمانى بسيار زيادى با ميگو دارد ، از لحاظ ساختمان ظاهرى « شاه ميگو » و « خرچنگ آب شيرين » تفاوت فاحشى با خرچنگ معروف كه داراى بدنى گرد و پهن است و در كنار دريا و يا رودخانه‌ها زندگى مىكند دارد ، آيا اينها حلال هستند يا حرام ؟\r\nجواب : حكم در اينجا تابع صدق موضوع در نظر عرف است ، اگر به آن ، خرچنگ ( سرطان ) گفته شود حرام است و اگر صدق روبيان ( ميگو ) بر آن كند حلال است ، براى تشخيص اين موضوع مىتوانيد به صيّادان مراجعه كنيد .\r\nسؤال 985 - چون در رساله‌هاى عمليّه نامى از « صدف » و حكم آن ديده نشده و متخصّصين فن نظر مىدهند كه گوشت داخل صدف از بهترين گوشتهاست و مصداق جدى لحماً طريّاً مىباشد و داراى خواص بىشمارى است ، و بعضاً اطبا براى معالجه بعضى از امراض تجويز مىكنند لطفاً حكم آن را در صورت اختيار و اضطرار و معالجه بيان فرماييد ؟\r\nجواب : تنها در صورت ضرورت بىاشكال است .\r\nسؤال 986 - در مسأله اربيان ( روبيان ) كه معروف به « ميگو » است و به طور شايع صيد مىشود و مأكول است فرموده‌اند كه : « فلس دارد » آيا همه اقسام ميگو را شامل مىشود ؟ چون يك رقم ميگو كه معروف به شاه ميگوست ( و اسم خارجى آن لابستر است ) كه تمام مشخّصات اربيان رايج در او ديده مىشود جز آن كه جثّه او بزرگتر\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nاست ، آيا اربيان خاصّى حليّت دارد يا هر چه كه اربيان و ميگو ناميده شده با وحدت مشخصات ، حلال است ؟\r\nجواب : فرقى ميان انواع اربيان نيست ولى بايد مانند اربيان معمولى فلس داشته باشد .\r\nسؤال 987 - متخصّصين فن نظر مىدهند كه كوسه‌ماهى هم مانند ماهيان ديگر داراى فلس و قشر ( به نام فلس ميخى يا دندانه‌اى ) است كه با دست كشيدن روى پوست آنها محسوس است و از نوع ماهيهاى غضروفى است ، بنابراين حكم كوسه‌ماهى چيست ؟\r\nجواب : اگر در نظر عرف ، فلس دارد حلال است و تفاوتى ميان ماهيها نيست .\r\nسؤال 988 - آن دسته از آبزيان كه خوردن آنها حرام است و لو اين كه زنده از آب گرفته شده باشد آيا محكوم به حكم ميته است كه خريدوفروش آن حرام مىباشد ؟ ( چون از آنها استفاده‌هاى ديگرى مانند خوراك براى دام و طيور و بعضاً استفاده‌هاى صنعتى مىشود ) .\r\nجواب : خريدوفروش آنها براى منافع ديگر اشكالى ندارد .\r\nسؤال 989 - در استان فراه افغانستان مردم بعد از صيد ماهى ، سر آن را جدا كرده و بدنش را مىخورند ، اخيراً متوجّه شديم كه سرها بعد از جدا شدن زنده‌اند و دهان ماهيها باز و بسته مىشود ، آيا خوردن چنين ماهيهايى جايز است با اينكه هنوز سر آنها زنده است ؟\r\nجواب : اشكالى ندارد .\r\nسؤال 990 - نظر به اينكه عدّه‌اى با استفاده از نارنجك و يا ديگر موادّ منفجره اقدام به صيد ماهى مىنمايند به طورى كه در اثر موج انفجار ايجاد شده ، ماهيها روى سطح آب قرار مىگيرند و سپس آنها را از روى آب جمع مىكنند آيا چنين ماهيهايى حلال هستند ؟\r\nجواب : اگر ماهيها زنده يا نيمه جان از دريا گرفته شوند حلال هستند .\r\n\r\n","description":"","footnote":"","page_name":" 282 ","page_number":282},
  {"content":"\r\n\r\n\r\nمسائل متفرّقه\r\nسؤال 991 - آيا به دليل زيادى فوق‌العاده كشتار ( مثلا در هر روز يك صد يا چند هزار حيوان ذبح مىشود ) و مشكل بودن ذبح مباشرتى مسلمين و تسميه و بالا رفتن مخارج آن ، مىتوان به دليل حلّيّت اضطرارى اكل ميته يا به دليل ديگرى ، از احكام اصليّه اوّليّه الهيّه صرف نظر نموده با مقدارى مصرف كم يا زياد آن براى هر كس حكم به حلّيّت و حتّى طهارت آن نمود ؟\r\nجواب : به حمد الله ضرورتى از اين نظر وجود ندارد و ذبيحه مسلمين به قدر كافى وجود دارد .\r\n\r\n","description":"","footnote":"","page_name":" 283 ","page_number":283},
  {"content":"\r\n . \r\n","description":"","footnote":"","page_name":" 284 ","page_number":284},
  {"content":"\r\n\r\n\r\nفصل سى و يكم : احكام خوردنيها و آشاميدنيها\r\nسؤال 992 - غذاهايى كه از دست كفّار گرفته مىشود چه حكمى دارد ؟\r\nجواب : در صورتى كه احتمال بدهيم اين غذاها به وسيله كارخانه‌ها يا ابزار و آلات يا دستكش تهيّه شده ، هيچ اشكالى ندارد ، ولى هرگاه يقين داشته باشيد با دست يا بدن آنها با رطوبت تماس پيدا كرده احتياط آن است كه در غير موارد ضرورت اجتناب شود امّا در موارد ضرورت مثل مسافرتهايى كه به كشورهاى غير اسلامى مىشود و پرهيز از اين امور مشكل است ، مىتوانيد پرهيز نكنيد .\r\nسؤال 993 - خوردن گوشت خرگوش چگونه است ؟\r\nجواب : مطلقاً حرام است .\r\nسؤال 994 - خوردن دنبلان ( بيضه حيوان ) چگونه است ؟\r\nجواب : حرام است احتياط واجب آن است كه به كودكان هم خورانده نشود .\r\nسؤال 995 - آيا استعمال سيگار در صورتى كه اشخاص ديگرى كه در آن مجلس هستند راضى نباشند و موجب اذيّت آنها شود يا براى آنها زيان داشته باشد جايز است ؟ در حالى كه بعضى از مجامع طبّى مىگويند : ضرر سيگار براى كسى كه در آن فضاى دودآلود است سه برابر ضررى است كه براى سيگارى دارد ، لذا در بسيارى از مكانهاى تجارى و ادارات دولتى سيگار كشيدن را ممنوع اعلام كرده‌اند ، آيا جايز است با اين اعلان « سيگار كشيدن ممنوع است » مخالفت كرد يا بايد به آن پايبند بود ؟\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nجواب : اذيّت كردن ديگران جايز نيست و سيگار كشيدن در صورتى كه موجب ضرر به ديگران شود نيز جايز نيست و در ادارات دولتى يا خصوصى كه سيگار كشيدن را ممنوع كرده‌اند اين كار حرام است حتّى اگر موجب اذيّت هيچ‌كس نشود .\r\nسؤال 996 - به نظر مبارك نگهدارى مشروبات الكلى چه حكمى دارد ؟\r\nجواب : حرام است و موجب تعزير مىباشد ، مگر در مواردى كه غرض مهمّى باشد يا بخواهند آن را تبديل به سركه كنند .\r\nسؤال 997 - آيا خرچنگ و لاك‌پشت دريايى حلال گوشت هستند ؟\r\nجواب : خرچنگ و لاك‌پشت حرام گوشت هستند ولى ميگو اشكالى ندارد .\r\nسؤال 998 - آيا كوسه‌ماهيها حلال گوشت مىباشند ؟\r\nجواب : اگر به تصديق اهل اطّلاع داراى فلس باشند حلالند و الّا حرام مىباشند .\r\nسؤال 999 - خوردن گوشت طاووسى كه درباره‌اش حضرت على ( عليه السلام ) يك خطبه طولانى انشا فرموده‌اند و در آن ، طاووس را به مرغ تشبيه كرده‌اند ، چه حكمى دارد ؟\r\nجواب : طاووس چه سفيد باشد چه سياه ، حرام گوشت است و شرح عجايب آن ، دليلى بر حلال گوشت بودن آن نيست همان‌گونه كه حضرت عجايب خفّاش را نيز بيان كرده است .\r\nسؤال 1000 - شخصى به خاطر جاهل بودن به مسأله چند سال قبل با حيوانى وطى مىكند و الآن متوجّه مسأله شده است و احتمال مىدهد كه صاحب گوسفند ، آن را فروخته و يا اينكه آن گوسفند احتمالا تلف شده باشد ، آيا بر اين شخص واجب است كه گوسفندى را بكشد و بسوزاند و در صورتى كه واجب باشد و به عللى اين كار براى او امكان نداشته باشد اگر توبه كند مىتواند از شير و گوشت گوسفندان استفاده كند و اين شخص كه كشتن و سوزاندن حيوان برايش ( در صورت احتمال\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nوجود آن گوسفند ) ممكن نيست آيا عادل است ؟\r\nجواب : هرگاه يقين دارد كه آن گوسفند از بين رفته است و يا به كسى فروخته شده كه از دسترس بيرون است در حال حاضر تكليفى ندارد و بايد جدّاً از كار خود توبه كند و به كلّى از گذشته فاصله گيرد و هرگاه ملكه عدالت و خدا ترسى در او حاصل گردد مىتواند امام جماعت باشد و اگر احتمال مىدهد هنوز آن گوسفند در ميان آن گلّه وجود دارد بايد قرعه‌كشى كند ، به اين ترتيب كه گوسفندان را به دو قسمت مىكند و قرعه‌اى بر آنها مىزند و باز آن قسمت را به دو قسمت مىكند و مجدّداً قرعه مىزند تا سرانجام يك گوسفند باقى بماند و آن را ذبح مىكند و گوشت آن را مىسوزاند و اگر مال او نيست آن را خريدارى مىكند ، مگر اينكه اين كار مشكلات و محذورات مهمّى داشته باشد .\r\nسؤال 1001 - سوسيس‌هايى كه از كشورهاى خارج وارد مىشود چه حكمى دارد ، آيا حرام است يا خير ؟\r\nجواب : مواد غذايى كه در آن از گوشتهاى غير ذبيحه اسلامى استفاده شده است حرام است .\r\nسؤال 1002 - آيا در مورد گوسفند موطوئه‌اى كه داخل گوسفندان مىباشد و معلوم نيست كدام آنهاست ، جايز است كه انسان به اين شكل قرعه بزند كه مثلا از يك تا صد روى گوسفندان شماره بچسباند و بعداً شماره‌هاى يك تا صد را داخل پلاستيكى بريزد و يكى از شماره‌ها را بردارد و با آن شماره‌هايى كه روى گوسفند چسبانده مطابقت كند و آن گوسفند را ذبح كند و گوشت آن را بسوزاند .\r\nجواب : آنچه در روايت وارد شده است آن است كه گوسفندان را به دو قسمت تقسيم كند يك قسمت را با قرعه جدا كند و باز آن را به دو قسمت تقسيم كند و به همين ترتيب عمل كند تا يك گوسفند باقى بماند ولى آن طرز قرعه‌اى كه نوشته‌ايد نيز مانعى ندارد زيرا آنچه در روايت آمده بيان نوعى از قرعه است .\r\nسؤال 1003 - با گوسفندى چند سال پيش در حالى كه هنوز بره نياورده بود و\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nآبستن هم نبود ، وطى شده است ، اگر الآن كه چند سال مىگذرد و برّه‌هايى آورده ولى نه خود گوسفند و نه برّه‌هايش معلوم است ، خود گوسفند موطوئه را با قرعه جدا و ذبح كند و گوشت آن را بسوزاند ، آيا اين نسلهايش كه در بين گوسفندان است و معلوم نيست كدام‌يك از گوسفندان نسل او هستند حلال مىشوند ؟ و ديگر اينكه اگر مثلا آن گوسفند موطوئه سفيد بوده ، آيا اين شخص بايد بين همه گوسفندان قرعه بزند يا فقط بين گوسفندان سفيد ؟ و آيا بعد از چند سال قرعه شامل برّه و گوسفند يك‌ساله نيز مىشود ؟\r\nجواب : بنابر احتياط واجب ، بچّه‌هاى آن حيوان نيز حكم او را دارند و بايد به همان ترتيب درباره آنها قرعه زد و عمل كرد .\r\nسؤال 1004 - اگر شخص واطى به خاطر مسائلى مانند فقر ، ترس از آبروريزى يا عدم توانايى بر قرعه به خاطر تعداد زياد گوسفندان ، نتواند قرعه بزند ، آيا راه ديگرى وجود دارد و ديگر اينكه اگر اين شخص اين كار را نكند و در بقيّه اعمالش مراقبت كند ، آيا عادل است ؟\r\nجواب : غير از قرعه‌كشى راه ديگرى ندارد و بايد به وظيفه‌اش عمل كند در غير اين صورت عادل نيست مگر اينكه مفسده مهمّى از آن ناشى شود .\r\nسؤال 1005 - زيد چندين سال قبل با حيوان عمرو ، عمل نامشروع انجام داده است و صاحب حيوان آن را فروخته و قيمت آن را گرفته و مصرف كرده و معلوم نيست حيوان كجاست ، مرده است يا زنده ، اكنون با گذشت زمان ، متوجّه شده و در مقام توبه بر آمده و سؤال مىكند :\r\nالف ) قيمت آن حيوان را به صاحب يا ورثه آن ضامن است يا خير ؟\r\nب ) آيا بالغ و مكلّف بودن و نبودن زيد و انزال شدن و نشدن منى در حكم فرق مىكند يا خير ؟\r\nج ) در صورت شك در بلوغ و عدم بلوغ وظيفه چيست ؟\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nد ) در صورت ضمان ، مأكول اللّحم بودن مرسومى حيوان مثل گوسفند و بز و غيره يا مأكول اللّحم مرسومى نبودن آن مثل اسب و الاغ و غيره در حكم فرق مىكند يا خير ؟\r\nه - ) در صورت وجوب اداى قيمت ، آيا لازم است به طرف عنوان وجه را اظهار كند چون ممكن است اظهار كردن باعث مفسده و يا شرمندگى و خجلت باشد ؟\r\nجواب : الف ) ضامن است و بايد قيمت آن را بپردازد .\r\nب ) اگر بالغ و مكلّف نباشد اين حكم در مورد او جارى نمىشود .\r\nج ) در صورت شك در بلوغ حكم به عدم بلوغ مىكند .\r\nد ) در هر دو صورت بايد قيمت آن را به صاحبش بدهد ولى در صورت دوّم اگر حيوان پيدا شود آن را به شهر ديگرى ببرند و بفروشند پول آن متعلّق به فاعل است .\r\nه - ) اعلام كردن لازم نيست .\r\n\r\n","description":"","footnote":"","page_name":" 289 ","page_number":289},
  {"content":"\r\n . \r\n","description":"","footnote":"","page_name":" 290 ","page_number":290},
  {"content":"\r\n\r\n\r\nفصل سى و دوّم : احكام نذر\r\nسؤال 1006 - بعضى افراد براى اماكن مشكوكى نذر مىكنند ( مانند قدمگاه‌هاى منسوب به امير مؤمنان ( عليه السلام ) سپس آن را در خيرات در آن محل مصرف مىكنند آيا اين كار جايز است ؟\r\nجواب : مصارف مذكور اشكالى ندارد ولى مردم بايد توجّه داشته باشند كه اين نذورات را به عنوان ابراز ارادت به پيشگاه مولا امير مؤمنان على ( عليه السلام ) بدهند و اين كه آن مكان منسوب به اوست ، نه اينكه آن محل قطعاً قدمگاه آن حضرت است و اگر اين گونه كارها سبب شود محلّ مشكوكى در نظر مردم اعتبار پيدا كند مشكل است .\r\nسؤال 1007 - شخصى نذر كرده است و مقدار نذر را مىداند ولى در مورد محل و مكان مصرف نذر مردّد بين يكى از سه مكان است مثلا حرم حضرت رضا ( عليه السلام ) يا حضرت معصومه ( عليها السلام ) يا حضرت عبد العظيم ( عليه السلام ) تكليف اين شخص چيست ؟\r\nجواب : اگر مبلغ نذر جزئى است احتياط آن است كه در هر يك از سه مورد ، آن مقدار را مصرف كند و اگر مبلغ و مقدار قابل توجّهى است مىتواند قرعه بزند و مطابق آن عمل كند .\r\nسؤال 1008 - پدر و مادرى نذر مىكنند كه اگر خدا به آنان فرزند پسر بدهد روز عاشورا بر سر او تيغ بزنند ، آيا با توجّه به اينكه انجام اين گونه اعمال باعث وهن شيعه و عزادارى سيّد الشهداء ( عليه السلام ) و موجب سوء استفاده دشمنان اسلام مىگردد عمل به اين نذر واجب است ؟\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nجواب : اين نذر صحيح نيست چون در نذر رجحان عمل شرط است و اين عمل با توجّه به اينكه بهانه‌اى به دست دشمنان اسلام براى زير سؤال بردن كلّ مسائل سوگوارى خامس آل عبا ( عليه السلام ) كه از افضل قربات است مىدهد ، خالى از اشكال نيست و بر فرض رجحان اين عمل ، نذر درباره ديگرى كردن صحيح نيست .\r\nسؤال 1009 - همه‌ساله در روز تاسوعا و عاشورا ، مردم محل گوسفندهايى را به عنوان نذر در جلوى هيأت سينه‌زنى و عَلمهايى كه به نام حضرت أبو الفضل ( عليه السلام ) برپا مىگردد ذبح مىكنند و وجه آن توسّط هيأت امناى حسينيّه در مرمت و گسترش آن مكان مقدّس خرج مىشود آيا پول اين گوسفندهاى قربانى را مىشود در مسجدى كه به نام حضرت أبو الفضل ( عليه السلام ) در كنار جادّه جهت عبادت و رفاه حال مسافران و رهگذران در حال احداث است خرج كرد ، در صورتى كه خود آن حسينيّه نيز احتياج مبرم به بازسازى دارد ؟\r\nجواب : احتياط آن است كه اين گوسفندان را صرف اطعام عزاداران نمايند مگر اين كه از قراين معلوم شود كه نذر كنندگان هدف ديگرى داشته‌اند .\r\nسؤال 1010 - شخصى نذر كرده كه سالى ده روز روزه بگيرد ولى حالا به علّت پيرى توان آن را ندارد ، وظيفه‌اش چيست ؟\r\nجواب : نذر او نسبت به اين سنين صحيح نيست .\r\nسؤال 1011 - در شهر زنجان مسجدى است به نام زينبيّه كه در ايّام عزادارى امام حسين ( عليه السلام ) در مقابل دسته‌هاى عزادارى اين مسجد گاو و گوسفند زيادى قربانى مىشود و قسمتى از اين گوشتها صرف اطعام و قسمتى بين مردم تقسيم مىشود و اضافه آن را جهت توسعه بناى مسجد و احداث درمانگاه يا مانند آن زير نظر هيأت امنا به فروش مىرسانند ، آيا اين عمل جايز است ؟\r\nجواب : هرگاه مردم از اين جريان قبلا با خبر باشند و با رضايت به اين امور\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nقربانى كنند اشكالى ندارد و اگر با خبر نيستند بايد گوشتها را صرف در مصارف عزادارى كنند .\r\nسؤال 1012 - گوسفندى كه نذر امامزاده شده است چگونه بايد مصرف شود ؟ آيا خود نذركننده مىتواند استفاده كند ؟\r\nجواب : گوسفندى را كه نذر امامزاده كرده ، بايد گوشت آن را به زوّار و فقراى آن محل بدهد و چنانچه خودش نيز جزء زوّار باشد مىتواند سهمى از آن ببرد .\r\nسؤال 1013 - شخصى چندين سال قبل نذر كرده كه اگر حاجت او برآورده شود يك مقدارى از درآمد حمّام عمومىاش را وقف امير المؤمنين عليه السلام كند كه شبهاى 19 و 20 و 21 ماه مبارك رمضان افطارى دهد . چندين سال اين سه شب را افطارى مىداده است در حالى كه اين غذا به مستحقّين واقعى نمىرسيد و در ضمن شخص مزبور نمىداند كه بر اين نذر خود صيغه خوانده است يا زبانى گفته است ، با توجه به اين مقدمه ، آيا اجازه مىفرماييد كه اين پول در كارهاى عام المنفعه خرج شود ، مثلا در راه ازدواج پسران و دختران بىبضاعت و يا اين كه كلّ پول به كميتهء امداد تحويل شود ، مقدار پول حدودا صد هزار تومان مىباشد خواهشمندم ما را راهنمايى فرماييد .\r\nجواب : چنانچه صيغهء نذر را ، هرچند به زبان فارسى خوانده باشد ، تغيير دادن آن جايز نيست و اگر نخوانده است تغيير مانعى ندارد .\r\nسؤال 1014 - آيا نذر حضرت زهرا ( عليها السلام ) و حضرت ابو الفضل العباس و حضرت سيّد الشهداء و ديگر ائمّه اهل بيت ( عليهم السلام ) جايز است ؟\r\nجواب : نذر براى خدا جهت اين بزرگواران جايز و مشروع است .\r\nسؤال 1015 - آيا نذر كردن با كتابت منعقد مىشود ؟\r\nجواب : خالى از اشكال نيست .\r\nسؤال 1016 - اگر كسى نذر كند كه اگر مشكلش بر طرف شد هر روز سه جزء قرآن\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nبخواند ولى اكنون با توجّه به شغلش عمل به اين نذر مقدور نيست ، وظيفه او چيست ؟\r\nجواب : به مقدارى كه توانايى دارد بخواند .\r\nسؤال 1017 - شخصى نذر كرده كه به مدّت يك سال هر روز بر سر مزار پدرش رفته و يك جزء قرآن تلاوت نمايد ، ولى اكنون به خاطر سرماى زمستان يا گرماى بيش از حد ، قدرت اين كار را ندارد ، آيا مىتواند اين كار را در منزل انجام دهد و يا در تابستان به هنگام شب بر سر مزار برود و بخواند ؟\r\nجواب : به مقدارى كه مىتواند و قدرت دارد به نذر خود عمل كند .\r\nسؤال 1018 - كسى كه نذر نموده است كه در صورت مشرف شدن به بيت اللّه الحرام يك ختم قرآن در زير ناودان طلا بجا آورد ولى بعد از تشرّف به جهت تعميرات ، قرائت در آن مكان ممكن نشود ، وظيفه او چيست ؟\r\nجواب : احتياط واجب آن است كه در جاى ديگرى از مسجد الحرام به جا آورد كه به آن نزديك باشد .\r\n\r\n","description":"","footnote":"","page_name":" 294 ","page_number":294},
  {"content":"\r\n\r\n\r\nفصل سى و سوّم : احكام وقف\r\nسؤال 1019 - با عنايت به جايگاه مهمّ مراكز آموزش عالى و پژوهشى در دنياى امروز در راستاى ايفاى رسالت تعليم و تربيت و با توجّه به نياز مبرم اين مراكز به كمكهاى مردمى و نظر به اهميّت سنّت حسنه وقف استدعا دارد نظر شريف را نسبت به وقف ، براى بهره‌مندى اين مراكز مرقوم فرماييد .\r\nجواب : وقف يكى از سنّتهاى مهمّ اسلامى است كه از زمان پيامبر اكرم ( صلى الله عليه و آله ) وجود داشته و در اعصار ائمّه معصومين ( عليهم السلام ) مورد توجّه بوده و تأكيدهاى فراوانى نسبت به آن در روايات اسلامى آمده است و در طول تاريخ كارهاى مهمّى به وسيله موقوفات انجام شده و بسيارى از مراكز علمى ، درمانى و مدارس دينى و كارهاى خير اجتماعى از اين طريق انجام گرفته است و مسلمانان جهان از بركات موقوفات ، بهره فراوان گرفته و مىگيرند . در حديثى از امام صادق ( عليه السلام ) مىخوانيم : كسى از حضرتش پرسيد چه چيز بعد از مرگ انسان ممكن است به او برسد ؟ فرمود : سنّت نيكويى در ميان مردم بگذارد هر كسى كه به آن عمل كند اجر و پاداشش براى او خواهد بود بىآن كه از اجر و پاداش عمل كنندگان به آن سنّت كاسته شود ، ديگر اين كه صدقه جاريه ( موقوفه ) اى از خودش به يادگار بگذارد كه آثار و بركاتش ادامه داشته باشد و اين صدقات جاريه ، مايه نجات او در عالم ديگر خواهد بود . درست است كه سوء استفاده بعضى از افراد ناآگاه و بىايمان از موقوفات چهره آن را در نظر بعضى دگرگون ساخته ، ولى ما نبايد اجازه بدهيم كه\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nاين سنّت بزرگ و پربركت اسلامى كه در طول تاريخ هزاران هزار فايده و نتيجه مهم داشته است به خاطر سوء استفاده بعضى از نااهلان به دست فراموشى سپرده شود ، بلكه بايد جلوى سوء استفاده‌ها را گرفت و اين امر كاملا ممكن است ، عمران و آبادى بسيارى از مساجد ، مدارس ، مراكز علمى و مخصوصاً حرمهاى مقدّسه ائمّه اطهار ( عليهم السلام ) از بركت همين موقوفات است . امروز بايد به اين سنّت حسنه اسلامى اهميّت بيشتر داد مخصوصاً براى مراكز علمى و فرهنگى از آن استفاده كرد و به يقين هر دانشمندى از چنين مراكزى برخيزد و هر خدمتى انجام دهد ، بانيان موقوفه‌هاى مربوط به آن در اين جهان و جهان ديگر از آن بهره‌مند خواهند شد ، خداوند همه را به احياى سنّت‌هاى راستين اسلامى موفّق دارد .\r\nسؤال 1020 - شخصى ، قطعه زمين موقوفه‌اى را از متولّى اجاره مىكند ، بعد از اجاره ، قسمتى از زمينهاى موات حريم آن را نيز احيا مىكند . آيا متولّى مىتواند زمين مزبور را كه مستأجر احيا كرده است جزء وقف محسوب دارد يا مستأجر مالك آن مىشود ؟\r\nجواب : چنانچه حريم شرعى بوده مستأجر حقّ احيا نداشته و مالك نمىشود و مادام كه مدّت اجاره زمين تمام نشده مستأجر حقّ استفاده از آن را دارد و بايد اجاره آن را بدهد و متولّى نمىتواند از او بگيرد ولى بعد از اتمام مدّت اجاره ، حقّى براى مستأجر باقى نيست .\r\nسؤال 1021 - وقف از چه راههايى ثابت مىشود ؟\r\nجواب : اثبات وقف بودن يا از طريق علم و شهرت در محل است و يا بيّنه شرعيّه ( دو شاهد عادل ) و تنها با ادّعا و حتّى وقف‌نامه‌هاى مشكوك چيزى ثابت نمىشود ، مگر آن‌كه وقف‌نامه مورد اعتماد باشد .\r\nسؤال 1022 - آيا نوع تصرّف آب و زمين موقوفه‌اى كه در دست شخصى است ، تصرّف خاصّ و معينى است ؟\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nجواب : چنانچه آب و زمين موقوفه را اجاره كرده و شرط خاصّى نگذارده ، هر نوع مايل باشد مىتواند از آن استفاده كند .\r\nسؤال 1023 - از چه راههايى وقف بودن موقوفه ثابت مىشود و آيا ادّعاى اختلال فكرى واقف ، مسموع است و آيا صيغه وقف بايد به عربى خوانده شود ؟\r\nجواب : چنانچه شهود بر وقف شهادت دهند و يا شياع وقف در محل باشد ، حكم وقف بر آن جارى خواهد بود و در وقف ، صيغه عربى شرط نيست بلكه به هر زبانى جايز است حتّى اگر صيغه نخواند امّا به موقوفٌ عليهم تحويل دهد باز كفايت مىكند و ادّعاى اختلال فكرى بدون دليل و شاهد پذيرفته نيست .\r\nسؤال 1024 - در آمد موقوفه‌ها در چه راهى بايد مصرف شود و تغيير مصرف آن در چه صورتى جايز است ؟\r\nجواب : طبق اصل مسلّم و روايت معروف « الوقوف على حسب ما يوقفها اهلها » بايد درآمد موقوفه را طبق همان چيزى كه در وقف‌نامه تصريح شده به كار گيرند ، مگر آن‌كه در يك يا چند بند قابل عمل نباشد مثلا ظرف مسى در عصر و زمان ما تبديل به ظروف ديگر مىشود .\r\nسؤال 1025 - شخصى مقدارى از اموال خود را وقف خاص كرده ، يعنى براى فرزندان خود ، آيا وقف صحيح است ؟\r\nجواب : در صورتى كه شرايط ديگر وقف فراهم باشد صحيح است .\r\nسؤال 1026 - فروختن زمين زراعتى موقوفه در چه صورتى جايز است ؟\r\nجواب : فروختن عين موقوفه جايز نيست و اگر قابل زراعت نباشد و به درد ساختمان بخورد مىتوان آن را براى ساختمان اجاره داد ، مگر آن‌كه به هيچ وجه نتوان از آن استفاده نمود و چاره‌اى جز فروش و تبديل به احسن نباشد .\r\nسؤال 1027 - در اثبات سيادت و وقف ، شياع مفيد اطمينان را كافى مىدانيد ؟\r\nجواب : كافى است .\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nسؤال 1028 - اگر كسى در مورد وقفى كه حدود پانصد سال پيش وقف شده و عمل شده ، اكنون شك نمايد كه آيا واقف حقّ وقف كردن را داشته يا نه ، آيا اين گونه شك را محكوم به فساد مىدانيد يا صحّت ؟\r\nجواب : اين شك اعتبارى ندارد .\r\nسؤال 1029 - آيا منظور واقف در عبارت ذيل « ارشد سِنى » است يا « ارشد علمى » ؟\r\n« توليت آن را رجوع فرموده اوّل اين كه با خودم مادام حيّاً و بعد از آن به سيّد غياث الله كه اسنِّ ارشد اولاد حضرت واقف است و بعد از آن به اسنّ ارشد ذكور اولاد واقف و بعد از آن به اسنّ ارشد ذكور اولاد اولاد نسلا بعد نسل و عقباً بعد عقب و اگر در طبقه عالى رشيد نباشد در هر طبقه از نسل او كه رشيد باشد توليت از آن او باشد » .\r\nجواب : منظور از ارشد ، ارشد بر حسب سن است ، مشروط بر اينكه هوش و عقل كافى براى توليت وقف داشته باشد و اگر ارشد بر حسب سن ، رشد فكرى كافى براى اداره وقف ندارد به فرد ديگرى مىرسد كه واجد اين شرط باشد .\r\nسؤال 1030 - خانه‌اى توسط شخص خيّرى در زمينى كه ملك مسجد است احداث شده است . خانه مذكور وقف شرعى گرديده مقيّداً به اينكه امام جماعت همان مسجد در آن سكونت نمايد آيا شارع مقدّس اسلام اجازه مىدهد ديگرى در آن خانه سكنا گزيند و در صورت عدم سكونت امام راتب مسجد آيا شرعاً اجاره دادن آن جايز است ؟\r\nجواب : تا ممكن است بايد امام مسجد از آن استفاده كند و اگر ممكن نشد اجاره دهند و مال الاجاره آن براى امام مسجد استفاده شود و اگر امام مسجد نياز ندارد در ساير حوايج مسجد مصرف گردد .\r\nسؤال 1031 - دو مسجد كنار هم ساخته شده است و وسط آنها حياطى است كه مربوط به هيچ‌كدام نيست ، آيا مىشود در وسايل مربوط به دو مسجد تداخل كرد\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nمثلا فرش يك مسجد را به مسجد ديگر منتقل كرد يا نه ؟\r\nجواب : جايز نيست مگر اينكه ثابت شود وقف آنها عام است .\r\nسؤال 1032 - اشيايى مانند ظروف قديمى كه فعلا استعمال آن معمول نيست وقف مسجد شده است ، آيا مىتوان اين گونه ظروف را به جهت اينكه فعلا استعمال آن مرسوم نيست فروخت و با پول آن مشابه آن ظروف يا اشياى ديگرى جهت مسجد خريدارى كرد ؟\r\nجواب : اگر فعلا قابل استفاده نيست ، مىتوان آن را تبديل به ظروف مشابه كرد و اگر مسجد به ظروف نياز ندارد در ساير حوايج مسجد مصرف گردد .\r\nسؤال 1033 - فرشهايى جهت مسجد خريدارى يا وقف شده و فعلا قابل استفاده هست ولى چون اين فرشها با هم هماهنگ نيست و هركدام وضع خاصّى دارد ، آيا مىتوان اين گونه فرشها را فروخت و به جاى آنها فرشهاى هماهنگ و يكنواخت و زيباتر خريدارى كرد ؟\r\nجواب : فرشهاى وقف را نمىتوان فروخت ، مگر اينكه قابل استفاده نباشد .\r\nسؤال 1034 - گاهى ، فرش يا اشياى ديگرى وقف مسجد شده و از همان زمان وقف يا بعد از آن به مرحله‌اى رسيده كه طبق نظر عرف يا متخصّصين فن ، استفاده از آن جايز نيست و بايستى فروخته شود و الّا به مرور زمان از ارزش آن كاسته خواهد شد ، در مورد اين گونه فرشها يا اشياى ديگر آيا جايز است فروخته شود و به جاى آن فرشها يا اشياى ديگرى جهت مسجد خريدارى كرد ؟\r\nجواب : اگر فعلا قابل استفاده نيست يا موجب از بين رفتن آنها مىشود ، مىتوان آن را تبديل به مشابه كرد .\r\nسؤال 1035 - اشيايى كه به مسجد داده مىشود ممكن است گاهى با عنوان وقف و گاهى با عنوان تمليك باشد ، آيا احكام شرعى اين دو عنوان مختلف است ؟\r\nجواب : آرى مختلف است . آنجا كه تمليك است كار آسان‌تر مىباشد و طبق\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nمصالح مسجد مىتوان آن را عوض كرد ، ولى وقف تا در آستانه سقوط از انتفاع قرار نگيرد ، تبديل آن جايز نيست .\r\nسؤال 1036 - چيزهايى كه قبلا به مسجد داده شده به فرض اين كه احكام وقف و تمليك فرق كند اگر ندانيم كه وقف مسجد شده يا تمليك ، حكم كدام‌يك بر آن بار مىشود ؟\r\nجواب : احتياط واجب اين است كه با آن معامله وقف كنيم .\r\nسؤال 1037 - براى اين كه معلوم شود وقف يا تمليك شده ، آيا بايد در هر مورد كلمه يا جمله خاصّى را بر زبان بياورند يا فقط صرف نيّت اهداكننده كافى است ؟\r\nجواب : نيّت كافى است و با عمل جنبه معاطاتى پيدا مىكند .\r\nسؤال 1038 - اگر اشيايى مانند فرش با پول اشخاص مختلف مشتركاً خريدارى شده و نيّت بعضى از افراد كه پول داده‌اند وقف بوده و نيّت بعض ديگر تمليك ، در اين گونه موارد اين گونه اشيا موقوفه حساب مىشوند يا خير ؟\r\nجواب : هركدام حكم خود را دارد و اگر قابل تفكيك نيست طبعاً بايد با آن معامله وقف شود .\r\nسؤال 1039 - اگر واقف يا تمليك‌كننده از يك مرجع و مجريان كارهاى مسجد ( هيأت امنا ) هركدام از مرجع ديگرى تقليد مىكنند چنانچه اين دو مرجع در مسائل فوق با هم اختلاف نظر داشته باشند كدام نظر بايد عمل شود ؟\r\nجواب : نظر مرجع متولّى و مجرى كارهاى مسجد شرط است .\r\nسؤال 1040 - در مواردى كه شرعاً مجاز به فروش اشياى وقف شده يا تمليك شده هستيم ، آيا مىتوانيم با پول آن چيز ديگرى كه مورد احتياج مسجد است خريدارى كنيم يا بايستى صرف خريد همان شىء و مشابه آن بشود ؟\r\nجواب : خريد مشابه در صورت نياز مقدم است .\r\nسؤال 1041 - در مورد بالا اگر بايستى حتماً فرش خريدارى گردد ، اگر مثلا به جاى\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nفرش دستباف ، فرش ماشينى يا موكت خريدارى شود ، آيا اشكال شرعى ندارد ؟\r\nجواب : آنچه اصلح است انتخاب كنيد .\r\nسؤال 1042 - اشيايى كه مىخواهند به مسجد بدهند ( وقف يا تمليك كنند ) در صورتى كه قديمى باشد يا مناسب نباشد و استعمال آن فعلا معمول نيست يا مستهلك شده باشد ، آيا مىتوان اين گونه اشيا را قبول ننمود و رد كرد ؟\r\nجواب : قبول هدايا براى مسجد واجب نيست ، ولى اگر وقف يا تمليك شده باشد بايد پذيرفت و مطابق وظيفه رفتار كرد .\r\nسؤال 1043 - استفاده از اموال حسينيّه يا مسجد چه حكمى دارد ؟\r\nجواب : در غير احتياجات همان مسجد يا حسينيّه جايز نيست مگر اين كه واقف آنها تصريح به عموميّت استفاده از آنها كرده باشد .\r\nسؤال 1044 - دو موقوفه است از دو واقف : موقوفه اوّلى با هزينه كم و در آمد بسيار كه فرضاً هشتاد درصد از در آمد آن اضافه مىآيد و دوّمى در آمد كم و هزينه زياد دارد ، آيا اداره اوقاف محل يا متولّى كه هر دو موقوفه زير نظر آنها اداره مىشود مجازند كه از مازاد در آمد اوّلى براى موقوفه دوّمى با رعايت ساير موازين شرعى صرف نمايند يا خير ؟\r\nجواب : هرگاه مصارف موقوفه اوّل عموميّت دارد كه شامل موقوفه دوّم هم مىشود مانعى ندارد .\r\nسؤال 1045 - آيا مىتوان با توجّه به شرايط روز و در جهت مصالح دولت و امّت اسلامى و با ملحوظ داشتن نيّت اصلى واقف در جهت هماهنگى با ساير برنامه‌هاى مدوّن و جارى دولت اسلامى در كاربرد نظرات واقف تغييراتى به عمل آورد ؟\r\nجواب : در صورت امكان بايد طبق وقف‌نامه عمل شود و اگر امكان ندارد به آنچه نزديك‌تر به محتواى وقف‌نامه و نيّت واقف است عمل شود .\r\nسؤال 1046 - آيا مىشود در نحوه پياده كردن و شيوه كاربرد نظر واقف ، تغييراتى به عمل آورد ؟\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nجواب : از جواب بالا روشن شد .\r\nسؤال 1047 - موقوفات بسيارى در سطح كشور وجود دارد كه يا شناسايى نشده و يا به مرور زمان از بين رفته است كه هر دو گروه موقوفات مزبور در صورت شناسايى و احيا ، درآمدهاى فوق‌العاده‌اى براى ميهن اسلامى ايجاد خواهند نمود ، در اين صورت آيا مىتوان با تغييرات جزئى در نحوه استفاده از درآمد موقوفات موجود ، براى شناسايى موقوفات مزبور ( ناشناخته ) اقدامى به عمل آورد ؟\r\nجواب : از موقوفاتى كه مصرف عام دارد مىتوان استفاده كرد .\r\nسؤال 1048 - در جهت توسعه سنّت حسنه وقف لازم است مبالغى صرف هزينه‌هاى پرسنلى و ادارى كاركنان شود ، كه طبعاً در هيچ‌يك از وقف‌نامه‌ها به اين موارد اشاره‌اى نشده است ، آيا مىتوان با تغييراتى در نحوه كاربرد درآمدهاى حاصل از موقوفات به ويژه موقوفات متصرّفى كه اوقاف متولّى آن است مبالغى صرف هزينه‌هاى مزبور نمود ؟\r\nجواب : نظر به اينكه اين گونه كارها اگر با دقّت و احتياط انجام شود جزء كارهاى خير محسوب مىگردد مىتوان از اوقافى كه مصرف آن عام است استفاده كرد مشروط بر اينكه مسئولان اوقاف به وظيفه خود دقيقاً عمل كنند .\r\nسؤال 1049 - هيأت امناى مسجدى قصد دارند فاضلاب توالت عمومى مسجد را به وسيله لوله‌كشى از قبرستان متروكه‌اى كه حدود سى و پنج سال در آن مرده‌اى دفن نكرده‌اند و ظاهراً آثار و شواهدى در آنجا دلالت بر قبرستان بودن نمىكند عبور دهند بدون اينكه نجاست تماسى با خاك قبرستان داشته باشد ، آيا اين كار جايز است ؟\r\nجواب : خالى از اشكال نيست مگر اينكه آثار قبرستان به كلّى از بين برود و زمين هم موقوفه نباشد .\r\nسؤال 1050 - چند نفر خيّر در سال 1349 « ه - . ش » زمينى را با سند مالكيّت و ادّعاى\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nمالك مبنى بر عدم وقف بودن ، جهت احداث مسجد خريدارى نموده‌اند كه امروز به صورت مسجد حضرت أبو الفضل ( عليه السلام ) ساخته و مورد استفاده قرار گرفته است ، ولى در بين مردم معروف است كه زمين اين مسجد وقف مىباشد ، با توجّه به مسائل شرعى وقف ، هيأت امناى مسجد اقدام به تحقيق اين مسأله نمودند ، نتيجه تحقيق بدين صورت به اطّلاع آن مقام معظّم مىرسد : به طور مسلّم زمين مسجد داراى واقفى به نام حاج محمّد على مىباشد ولى نوع وقف مشخص نيست بنا به اظهار عدّه‌اى وقف حاج محمّد على ، وقف اولاد مىباشد و عدّه‌اى در نوع اين وقف ترديد دارند و احتمال مىرود وقف شاه نجف باشد ( لكن به احتمال قوى وقف حاج محمّد على وقف اولاد مىباشد ) خواهشمند است تكليف اهالى محل را نسبت به ادامه فعاليت‌هاى مذهبى در مسجد مذكور بيان فرماييد .\r\nجواب : اگر تحقيق كرده‌ايد و مصرف وقف روشن نشده ، بايد مال الاجاره مناسبى براى آن زمين در نظر بگيريد ، نصف آن را در مصارف مربوط به مجالس مولا امير المؤمنين على ( عليه السلام ) و نصف ديگر را به موقوفٌ عليهم برسانيد مگر اينكه آنها رضايت دهند كه به خاطر مسجد از مال الاجاره صرف نظر كنند و صغيرى هم در ميان آنها نباشد .\r\nسؤال 1051 - شخصى مىخواهد مقدارى از املاك خود را وقف حضرت ابا عبد الله الحسين ( عليه السلام ) كند كه تا حيات دارد درآمد آن ملك ، مال خودش باشد و بعد از حياتش مال امام ( عليه السلام ) باشد ، آيا چنين وقفى شرعاً صحيح است ؟\r\nجواب : صحيح است ان شاء الله .\r\nسؤال 1052 - شخصى است كه در دار الرّحمه شيراز مدفون گرديده است و چون در راه سير و سلوك گام برداشته - چه در زمان حيات و چه بعد از مرگ - طرفدارانى دارد و اخيراً علاقه‌مندان وى به خاطر علاقه‌مندى وى به خواجه شيراز بارگاهى به شكل بارگاه حافظ ساخته و بر روى قبر او نصب كرده‌اند كه محلّ زيارت پيروان او\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nشده است . چون عدّه زيادى نسبت به اين كار حساس شده و اعتراض نموده‌اند و از اين دفتر خواسته‌اند كه آن را برداريم لذا تقاضامنديم نظر مبارك را مرقوم فرماييد .\r\nجواب : تصرّف در قبرستان عمومى كه وقف عام است به اين صورت جايز نيست .\r\nسؤال 1053 - زمينى وقف است و از نظر زراعت بايد از آن زمين خاك برداشته شود تا زراعت خوب شود آيا اين كار جايز است ؟\r\nجواب : اشكالى ندارد .\r\nسؤال 1054 - يكى از علماى بحرين پنجاه سال قبل جايى را براى عزادارى وقف كرده است كه از درآمد آن عزادارى كنند و در زمان حيات ، خود متولّى وقف بود و بعد از وفات او اداره اوقاف بحرين عدّه‌اى را به عنوان متولّى تعيين كرده است كه اينها مدّعى هستند از طرف فقها هم مأذونند در حالى كه معروف است كه اينها آدمهاى موثّقى نيستند ، با توجّه به اين مقدّمه به دو سؤال زير پاسخ دهيد :\r\nالف ) آيا اين اوقاف بر وقفيّت خود باقى هستند و بايد زير نظر حاكم شرع باشند يا تبديل به مجهول المالك مىشوند چون كه متولّى فعلى آنها غير شرعى هستند ؟\r\nجواب : وقف با اين مسائل از بين نمىرود بلكه بايد از حاكم شرع اجازه گرفته شود .\r\nب ) در صورتى كه بر حال وقف باقى بماند آيا جايز است اين درآمدها را در غير مورد وقف مثل تجديد بناى محلّ عزادارى يا ساختن محلّى وابسته به محلّ عزادارى جهت كسب درآمد از آن ، صرف كرد ؟\r\nجواب : موقوفه بايد بر طبق آنچه كه وقف شده است ، مصرف شود همان طورى كه اين دستور در روايات وارد شده است و مخالفت با مصرف وقف جايز نيست مگر اينكه امكان مصرف در آن مورد نباشد كه در اين صورت در موارد ديگرى كه نزديك‌تر به آن مصرف است صرف شود .\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nسؤال 1055 - خانه موقوفه‌اى موجود است كه از درآمد املاك رحيم‌آباد خورميز ( مهريز ) مىباشد و هر ساله مراسم روضه‌خوانى در آن برپا مىشود ولى متأسفانه وقف‌نامه‌اى كه حاكى از چگونگى وقف بودن اين خانه باشد در دست نيست كه بتوانيم طبق آن به ثبت برسانيم ، به طورى كه از بزرگترهايمان شنيده‌ايم بعضى وقف ثلث و بعضى هم وقف اولاد ، ذكر مىكنند ، حال اين جانب كه تولّيت شرعى آن را به عهده دارم براى به ثبت رسانيدن آن دچار اشكال شده‌ام كه به چه نحوى آن را به ثبت برسانم كه مسئوليّت شرعى برايم نداشته باشد ، وظيفه‌ام چيست ؟\r\nجواب : بايد درآمد آن وقف را در ميان دو يا سه مصرفى كه محتمل است به طور مساوى تقسيم كنيد .\r\nسؤال 1056 - برخى از متصرّفين موقوفات ، افرادى بىبضاعت و فقير عيالوار و بعضاً از خانواده محترم شهدا و ايثارگران هستند ، آيا اجازه مىفرماييد اداره اوقاف در اين رابطه در غير جهت نظر واقف در مال الاجاره موقوفه تخفيفى قائل شود ؟\r\nجواب : فقط در دو صورت جايز است : الف ) در صورتى كه مستأجرهاى مذكور ، مصرف آن موقوفه بوده باشند .\r\nب ) در صورتى كه از موقوفات ديگر كه قابل انطباق با آنهاست برداشته شود و در مصارف وقف مذكور صرف شود .\r\nسؤال 1057 - زمينى وقف بر اولاد ذكور است ، آيا موقوفٌ عليهم مىتوانند آن زمين موقوفه را با زمين ديگرى كه ملكى است معاوضه نمايند چون كه اين زمين نافع‌تر و امكان استفاده و بهره‌بردارى از آن براى موقوفٌ عليهم بيشتر است ؟\r\nجواب : در فرض بالا تبديل جايز نيست و اگر معامله كنند معامله باطل خواهد بود مگر در مواردى كه موقوفه از انتفاع ساقط شود و به درد موقوفٌ عليهم نخورد و يا مايه اختلاف و نزاع شديد گردد و ناچار شويم براى رفع اختلاف آن را تبديل يا تقسيم كنيم .\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nسؤال 1058 - در قسمت شرقى مسجدى جوى آب و ممرّ قنات كشاورزى مىباشد و در ايّام گذشته آسياب آبى بوده كه محلّ آرد كردن گندم اهالى بوده است كه نصف درآمد آسياب وقف مىباشد و به عناوين مختلف مصرف مىشده ، در اثر تكنولوژى و صنعت جديد ، آسياب و تنوره ( مخزن آب ) آن مخروبه و پر شده و تنها به صورت زمين در آمده كه جزء راه عبورى مردم مىباشد و در آينده در طرح بهسازى روستا قرار دارد و جزء خيابان مىشود و به علّت نم دادن و رطوبت به ساختمان مسجد و خانه‌هاى مجاور و همچنين پستى و بلندى كف مسجد با جوى آب ، تغيير مسير و ممرّ آب در 4 - 5 مترى مسير قبلى لازم است ، آيا اين كار را تجويز مىفرماييد ؟\r\nجواب : چنانچه آسياب به كلّى مخروبه شده و جوى آب فعلى باعث ضرر و زيان به اطراف مىشود تغيير مسير آن جايز است .\r\nسؤال 1059 - چنانچه شخصى به علّت نافرمانى فرزندانش ، زمين خانه مسكونى خويش را بدون اجراى صيغه و رضايت قلبى وقف نموده باشد تا ايشان را از ارث محروم نمايد سپس محضرى نموده و توليت آن را مادام‌العمر به خود اختصاص داده و بعد از مدّتى پشيمان گشته است و به مدّت ده سال عمل به مقتضاى وقف هم نكرده است و اكنون فوت نموده است ، ورّاث هم احتياج مبرمى به اين ملك دارند ، آيا چنين وقفى صحيح است ؟\r\nجواب : وقف مزبور ظاهراً صحيح است و بايد به آن عمل شود و پشيمانى مزبور فايده‌اى ندارد .\r\nسؤال 1060 - زمينى را براى ساخت حسينيّه اهدا نمودند ولى به جهت وجود حسينيّه در آن محل نياز به ساخت حسينيّه نيست آيا مىشود در آن زمين دار القرآن احداث كرد ؟\r\nجواب : با اجازه اهدا كنندگان جايز است .\r\nسؤال 1061 - آيا جايز است آب انبارهايى كه قبلا مورد استفاده اهالى بوده و اكنون\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nبه آن نيازى نيست آن را تخريب نموده و در زمين آن دار القرآن احداث نماييم ؟\r\nجواب : احتياط آن است كه آن را براى اين كار اجاره بدهند و مال الاجاره آن را صرف لوله‌كشى آب براى مستضعفان كنند .\r\nسؤال 1062 - آيا جايز است قرآنها و مفاتيح مسجدى كه خراب شده را در مسجد ديگرى در شهر يا روستا مورد استفاده قرار داد و از آن مسجد خارج نمود ؟\r\nجواب : اگر در آينده نزديكى بازسازى نمىشود مىتوان به مساجد ديگر همان شهر يا روستا انتقال داد و اگر بازسازى شد به جاى اوّل برگردانند .\r\nسؤال 1063 - اگر مسجدى كه در آن قرآنهايى وجود دارد خراب شود و بودن قرآن در آن مسجد موجب هتك حرمت قرآن باشد ، آيا مؤمنين مجازند جهت حفظ قرآنها ، آنها را به منازل خود برده و احياناً تلاوت نمايند ؟\r\nجواب : بايد مطابق مسأله سابق عمل شود .\r\n\r\n","description":"","footnote":"","page_name":" 307 ","page_number":307},
  {"content":"\r\n . \r\n","description":"","footnote":"","page_name":" 308 ","page_number":308},
  {"content":"\r\n\r\n\r\nفصل سى و چهارم و پنجم : احكام هبه و احكام احياى موات\r\n\r\nاحكام هبه\r\nسؤال 1064 - آيا هبه به زوجه ، هبه لازم است ؟\r\nجواب : هبه به زوجه لازم نيست ولى بازگشت در آن مكروه است .\r\nسؤال 1065 - اگر شخصى منزلى را به نام همسرش در محضر اسناد ثبت كند ولى نه صيغه هبه بخواند و نه منزل را تحويل او دهد يعنى منزل را تخليه نكرده است و در اختيار او نگذاشته است بلكه خودش و همسرش و فرزندانشان در آن منزل زندگى مىكنند و صاحب اختيار منزل خود اوست ، تا اينكه زن وفات مىكند . آيا اين منزل ملك آن زن محسوب مىشود يا مال شوهر است ؟\r\nجواب : ظاهر اين كار هبه شرعيّه است ولى چون قبض داده نشده است اعتبارى ندارد .\r\nسؤال 1066 - شخصى ملك و زمين خود را به نفر ديگر هبه مىكند و مىگويد : مشروط بر اينكه تا زنده‌ام اختيار آن را داشته باشم ، آيا اين هبه نافذ و آن شرط لازم است ؟\r\nجواب : چنانچه ملك و زمين را به قبض او بدهد اشكالى ندارد و هبه نافذ و لازم است و منافع آن زمين تا زنده است مال صاحب زمين است .\r\nسؤال 1067 - شخصى زمين خود را به كسى به شرط عوض هبه مىكند ، ولى موهوبٌ له عوض را نمىپردازد تا واهب فوت مىكند ، آيا وارث واهب خيار فسخ هبه موروث را دارد يا خير ؟\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nجواب : آرى حق خيار فسخ دارد .\r\nسؤال 1068 - شخصى از مال منقول خود به پسرش كه غايب بوده هبه كرده و شخصى را وكيل كرده كه از جانب پسرش قبض كند و او قبض كرده است ، آيا اين هبه نافذ است چون واهب قبل از برگشت فرزندش از دنيا رفته است ( لازم به توضيح است كه اين وكالت با اجازه حاكم شرع بوده است ) ؟\r\nجواب : اگر فرزند غايب به حدّ بلوغ رسيده ، وكالت مزبور مفيد نيست و اگر نابالغ بوده كافى است بلكه احتياج به وكالت ندارد .\r\nسؤال 1069 - اگر كسى به ديگرى قرآنى را هديه بدهد ، آيا مىتواند آن را پس بگيرد ؟\r\nجواب : اگر با قصد قربت بوده باشد مشكل است .\r\n\r\nاحكام احياى موات\r\nسؤال 1070 - املاك و زمينهايى از پدرانمان به ما ارث رسيده است ولى چگونگى تملّك آنها براى ما روشن نيست ، آيا مىتوانيم اين زمينها را مانند بقيّه اموال طبق قانون ارث تقسيم كنيم ؟\r\nجواب : اگر زمين را پدران شما احيا كرده‌اند و قبلا موات بوده ، طبق قانون ارث به ورثه آنها مىرسد و همچنين اگر خريدارى كرده باشند ، و اگر هيچ سندى نسبت به سابقه اين زمين در دست نيست و شاهد و گواهى نيز وجود ندارد ، ملك از آن كسى است كه در دست اوست يعنى ملك اجداد شما بوده و بايد به قانون ارث عمل كنيد .\r\nسؤال 1071 - شهردارى ، قطعه زمينى را در يكى از شهرستانها كه در طرح جامع شهرسازى به عنوان فضاى سبز در نظر گرفته شده است ، طبق قانون خريدارى كرده و تملّك نموده است ، نظر به مجاورت زمين فوق با گلزار شهداى شهرستان ، پس از\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nكسب مجوّز قانونى ، قسمتى از آن مكان به مدفن آنان اختصاص يافته و تاكنون قريب به 50 شهيد دفاع مقدّس در آنجا مدفون گرديده است ، بعضى در اباحه آن مكان ايجاد ترديد مىكنند ، حكم شرع در اين مسأله چگونه است ؟\r\nجواب : چنانچه زمين مزبور موات بوده اشكالى ندارد و چنانچه زمين آبادى بوده كه مالك داشته ، اگر شهردارى طبق موازين شرع آن را تملّك كرده است اشكالى نيست ، در غير اين صورت دفن اموات در آن جايز نيست .\r\nسؤال 1072 - زمين مواتى را يك نفر يهودى در رژيم گذشته با همكارى آن رژيم تسطيح كرده و براى آن اسنادى از اداره ثبت اسناد گرفته است . بعد از انقلاب آن شخص به خارج فرار كرده اموالش مصادره شده آن زمينها را سازمان زمين‌شهرى تصاحب كرده و چند قطعه آن را به مسجد اختصاص داده است كه فعلا در آن مسجدى بنا شده است ، لطفاً در اين زمينه به سؤالات زير پاسخ دهيد :\r\nالف ) بفرماييد مجرّد تسطيح و قطعه‌بندى زمين موات موجب ملكيّت مىشود و حكم تحجير را دارد يا خير ؟\r\nب ) آيا فرار اين شخص حكم اعراض را دارد يا خير ؟\r\nج ) در صورتى كه استرضاى يهودى لازم باشد و دسترسى به او نباشد ، آيا مؤمنين آن محلّ مىتوانند قيمت آن زمين را به ذمّه خودشان قرار دهند كه هر وقت مالك مطالبه كرد بپردازند يا خير ؟\r\nد ) اگر به هيچ‌وجه نتوانستيم مالك را پيدا كنيم و رضايتش را كسب نماييم ، آيا با اذن فقيه مىشود در اين مسجد نماز خواند ؟\r\nجواب : الف ) اين كار موجب احياى زمين براى خانه‌سازى است و موجب ملكيّت است .\r\nب ) فرار ، دليل بر اعراض نيست .\r\nج ) اگر آن يهودى جزء كسانى بوده كه بر ضدّ حكومت اسلامى يا دين اسلام\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nفعّاليّت داشته است كافر حربى خواهد بود و تملّك آن زمين جايز است .\r\nد ) از جواب سؤال سابق معلوم شد .\r\nسؤال 1073 - چاهى در فاصله حدود 700 مترى قنات قديمى اين روستا كه تاريخ تأسيس آن مشخص است و از دهها سال قبل مورد بهره‌بردارى بوده ، حفر شده است . كه مقدارى از قنات ، موقوفه امام حسين ( عليه السلام ) مىباشد . با توجّه به قراين و شواهد ، حفر چاه فوق سبب خشك شدن يا كم آب شدن مخزن قنات مذكور شده است ، آيا صاحبان قنات و متولّيان موقوفه حقّ ممانعت استفاده از چاه فوق‌الذّكر را دارند و استفاده از آب اين چاه جهت نماز و غسل چه صورتى دارد ؟\r\nجواب : در صورت ضرر زدن به قنات ، احتياط واجب ترك حفر آن چاه عميق است و اگر حفر شده و صاحبان قنات زيان ديده‌اند بايد مصالحه شود و الّا وضو و غسل با آن اشكال دارد .\r\nسؤال 1074 - شخصى در حريم زمين و قريه ديگران ساختمانى درست مىكند ، در ابتدا كسى از اهل قريه از ساختن عمارت جلوگيرى نمىكند ولى بعد از ساختن آن اعلام نارضايتى مىكنند ، شرعاً چه كسى مالك اين عمارت است ؟\r\nجواب : حريم قريه يا خانه ، متعلق به اهالى قريه يا صاحب خانه است و ساختمان و تصرّف ديگرى در آن جايز نيست مگر به اذن ايشان .\r\nسؤال 1075 - آيا حريم قريه قابل تقسيم است ؟ در صورتى كه قابل تقسيم است آيا معيار ، مقدار زمين زراعتى هر فرد است ؟ يا معيار مقدار گوسفندان و هيزم و چيزهاى ديگرى كه احتياج دارند مىباشد ؟\r\nجواب : با توافق صاحب حق مىتوان آن را تقسيم كرد و سهم هر يك به مقدار عرف محل است .\r\nسؤال 1076 - در بين اهل قريه‌اى ، عدّه‌اى از مردم روستا زمين زراعتى ندارند و بعضى خيلى كم دارند ، حريم قريه را بين خود تقسيم كرده‌اند ، آيا اشخاصى كه زمين\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nندارند يا زمين كمترى به آنها رسيده است مىتوانند از چراگاه كسانى كه زمين بيشترى دارند استفاده كنند ؟\r\nجواب : اگر تقسيم‌بندى كرده‌اند و راضى شده‌اند بايد مطابق آن عمل كنند و سهم هركدام مطابق عرف محل است .\r\nسؤال 1077 - در جايى رسم است هركس علفهاى نقطه‌اى از كوه را براى نگهدارى دام جمع‌آورى مىكند به طورى كه مالك علفهاى آن نقطه حساب مىشود ، بر فرض ثبوت ملكيّت علفها آيا مالك هيزم آن هم مىشود ؟\r\nجواب : چنانچه آن منطقه جزء حريم روستا و آبادى معيّنى باشد ، اهل آن آبادى حق دارند آن را در ميان خود تقسيم كنند و بعد از تقسيم ، هر يك حق دارند علفها و هيزم آن را بچينند و اگر جزء حريم نباشد در صورتى حق دارند ، كه آنجا را حيازت يا علامت‌گذارى و سنگ چين كرده باشند .\r\nسؤال 1078 - در بعضى از مناطق روستايى مرسوم است كه مردم ، كوه و صحرا و مراتع را بين خود تقسيم مىكنند و در آنجا كشت مىكنند و از علفهاى آن استفاده مىكنند ، با توجّه به اين مقدمه به دو سؤال زير جواب دهيد :\r\nالف ) اگر كسى علفهاى محدوده شخص ديگرى را درو كند آيا صاحب آن محدوده مىتواند آن علفها را براى خود بردارد ؟\r\nب ) آيا صاحب هر محدوده‌اى مىتواند علفهاى خود را بفروشد و پول آن را بگيرد ؟\r\nجواب : الف ) در صورت اوّل صاحب ملك حق دارد علفهايى را كه بدون اجازه او كنده‌اند ببرد .\r\nب ) در صورت دوّم گرفتن پول در برابر اجازه كندن آن علفها اشكالى ندارد .\r\nسؤال 1079 - يك قطعه زمين موات واقع در بخش گله‌دار از توابع شهرستان لامرد فارس در تاريخ 6 / 2 / 1352 به اين جانب واگذار شده است . مبلغ يكصد و پنجاه تومان\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nبه عنوان وجه نقد بابت واگذارى زمين مذكور در همان زمان جهت عمران و آبادى محل پرداخت نموده‌ام ، آيا اين واگذارى كه طبق مقرّرات آن زمان مىباشد صحيح است ؟ و با توجّه به تصرف اين جانب ، آيا بنده در حال حاضر مالك زمين مذكور مىباشم ؟\r\nجواب : با تصرّف مزبور حقّ اولويّت داريد و حقّ خود را مىتوانيد در مقابل عوض و يا بدون عوض به ديگرى واگذار كنيد و اگر آن را احيا كرده‌ايد مالك هستيد .\r\nسؤال 1080 - زمينهايى كه قبلا مرتع عمومى بوده ، دولت اسلامى آنها را تقسيم نموده و به كسانى كه واجد شرايط هستند واگذار مىكند ولى عدّه‌اى بدون اجازه دولت خودسرانه آنها را شخم زده و تملّك مىكنند ، آيا مجاز هستند ؟\r\nجواب : شرعاً اشكال دارد .\r\nسؤال 1081 - 250 الى 300 خانوار از جاى ديگر به محلّه‌اى مىآيند و در آن سكونت دائمى مىكنند ، آيا در منافع حريم سابق اين محلّه شريك مىباشند ؟\r\nجواب : بايد طبق عرف محل عمل نمايند .\r\n\r\n","description":"","footnote":"","page_name":" 314 ","page_number":314},
  {"content":"\r\n\r\n\r\nفصل سى و ششم و سى و هفتم : احكام اقرار و شهادت\r\n\r\nاحكام اقرار\r\nسؤال 1082 - در اداره آگاهى ، افرادى را به اتّهام دزدى دستگير مىكنند . غالباً اين‌طور است كه اگر به طور عادى و بدون كتك از آنها سؤال شود اقرار نمىكنند و رفقاى خود را معرفى نمىنمايند ، نتيجه اين مىشود كه اموال مردم از قبيل ماشين و فرش در دست دزدان مىماند ، امّا اگر شلاق و كتك در كار باشد غالباً اقرار به دزدى و معرفى رفقاى خود مىكنند . كارمندان اين اداره چه كنند كه از نظر شرعى مسئول نباشند ؟\r\nجواب : هيچ متّهمى را بدون ثبوت شرعى جرم نمىتوان تعزير كرد مگر در دو صورت : الف ) در جايى كه مرتكب گناهانى مانند ورود بدون اجازه در خانه مردم يا باز كردن در اتومبيل و يا مفاسد اخلاقى كه با اقرار و اعتراف خودش به ثبوت رسيده و مشمول ادلّه تعزيرات است ، شده باشد . در اينجا مىتوان او را به اين عنوان تعزير كرد و در ضمن از او خواست كه مطالب خود را شرح دهد .\r\nب ) در جايى كه مسأله بسيار مهمّى مطرح باشد كه با كيان اسلام يا حكومت اسلامى و يا دما و نفوس مسلمين در سطح وسيع و گسترده مربوط باشد كه از باب قاعده اهم و مهم ، امكان چنين مجازاتى وجود داشته باشد . در ضمن امروز در دنيا روشهايى پيدا شده كه بازپرس بدون آزار متهم ، مىتواند مطالب را از او بگيرد .\r\nسؤال 1083 - آيا اقرار توأم با اجبار نزد مأمورين انتظامى از راههاى ثبوت جرم مىباشد و يا اين كه بايد در محضر حاكم شرع و با رعايت شرايط و ضوابط مقدّس اسلام صورت گيرد ؟\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nجواب : بايد در حضور حاكم شرع با شرايط و ضوابط اسلامى انجام شود .\r\nسؤال 1084 - جوانى به اتّهام جعل و كلاهبردارى تحت تعقيب قوّه قضائيّه بوده و در مراحل تحقيق ، نزد ضابطين قوه قضائيّه خود و دو نفر از دوستانش اعتراف نموده‌اند كه با زنى كه وجود خارجى ندارد زناى غير محصنه كرده‌اند . در تحقيقات بعدى زنى كه نام برده‌اند مورد شناسايى واقع نشده است و در مبادى غير رسمى هم اعلام نموده‌اند كه اين اعتراف را در حالتى نموده‌ايم كه به نحوى غير از آزار و شكنجه مورد فشار بوده‌ايم ، آيا تعقيب نامبردگان به اتهام زناى غير محصنه با توجّه به مقدّمه‌اى كه عرض شد جايز است ؟\r\nجواب : اگر اقرار و اعتراف تحت فشار باشد اعتبارى ندارد و همچنين اگر اقرار نسبت به مورد خاصّى بشود كه وجود خارجى ندارد .\r\nسؤال 1085 - مرد داراى شرايط احصان و زن مجرده است ، زن ادّعاى اكراه مىكند ولى مرد ادعاى رضايت بين طرفين مىكند و چهار بار اقرار مىكند . با توجّه به نتيجه حكم در خصوص مرد كه اگر ادّعاى وى را بپذيريم بايد رجم شود و اگر نپذيريم و ادّعاى زن را بپذيريم حكم مرد قتل است و با توجّه به حديث « ليس على المستكرههء شىء اذا قالت استكرهت » و يا با توجّه به اين كه فعل اكراه منوط به دو طرف هست و پذيرفتن حرف هر يك به نفع خود مغاير با مفهوم اكراه است و پذيرفتن حرف هر يك بر عليه ديگرى ، مغاير با « اقرار العقلاء على انفسهم » هست ، در ضمن اصل وقوع زنا با توجّه به اقرار و وضع حمل دختر محرز است ، خواهشمند است حكم موضوع فوق با توجّه به محل ابتلا بودن در پرونده را جهت بهره‌بردارى لازم بيان فرماييد ؟\r\nجواب : حكم رجم بر مرد به مقتضاى اقرارش جارى مىشود و زن به خاطر ادعاى اكراه تبرئه مىگردد و تفكيك در احكام ظاهريه مانعى ندارد هر چند در بعضى از موارد مخالف علم اجمالى باشد ، مانند ثوب نجس مغسول به ماء مشكوك الكُريّهء و القله كه ثوب محكوم به نجاست و ماء ، محكوم به طهارت به مقتضاى استصحاب است .\r\n\r\n","description":"","footnote":"","page_name":" 316 ","page_number":316},
  {"content":"\r\n\r\n\r\nاحكام شهادت\r\nسؤال 1086 - حكم بازگشتن شهود از شهادتشان را بيان فرماييد ؟\r\nجواب : هرگاه شهود از شهادت خود بازگردند سه صورت دارد :\r\nالف ) قبل از صدور حكم ، در اينجا مشهور عدم حكم است .\r\nب ) بعد از صدور حكم و تلف مال مورد ادّعا ، مشهور انفاذ حكم و غرامت شهود است .\r\nج ) بعد از صدور حكم و تنفيذ و قبل از تلف مال ، در اينجا نيز جمع كثيرى از فقها حكم به نفوذ حكم و غرامت شهود كرده‌اند .\r\nسؤال 1087 - دو نفر بچه نابالغ روى يك منزل تابستانى كه به لفظ محلى كَپَر گفته مىشود نشسته يا بازى مىكردند ، يكى از آنها از كپر افتاده و نقص عضو پيدا كرد . بچه مجروح ، مدّعى است كه آن يكى او را انداخته و بچه مدّعىٌ عليه منكر اين ادّعاست و چند نفر بچه نابالغ ديگر هم حضور داشتند و به نفع مدّعى يا مدّعى عليه شهادت مىدهند :\r\nالف ) آيا گواهى بچه نابالغ مسموع است ؟\r\nب ) آيا بچه مدّعىٌ عليه كه منكر است خودش يا وليش مىتوانند سوگند ياد نمايند ؟\r\nج ) آيا مدّعىٌ عليه يا وليّش مىتوانند سوگند مردود ياد نمايند ؟\r\nجواب : الف ) شهادت مزبور پذيرفته نيست ، مگر اين كه منجر به قتل شده باشد ، ولى بهتر اين است كه مصالحه نمايند .\r\nب و ج ) از جواب بالا معلوم شد .\r\nسؤال 1088 - آيا شهادت بر شهادت قبول است ؟\r\nجواب : شهادت بر شهادت در حقوق النّاس قبول است .\r\n\r\n","description":"","footnote":"","page_name":" 317 ","page_number":317},
  {"content":"\r\n . \r\n","description":"","footnote":"","page_name":" 318 ","page_number":318},
  {"content":"\r\n\r\n\r\nفصل سى و هشتم : احكام وصيّت\r\nسؤال 1089 - آيا نوشتن وصيّت‌نامه واجب است ؟\r\nجواب : نوشتن وصيّت مستحب است ، مگر اينكه چيز واجبى از حق‌ّالله يا حق‌ّالنّاس بر عهده او باشد و بدون وصيّت خطر از بين رفتن آن باشد .\r\nسؤال 1090 - كسى مالى را براى شخصى وصيّت كرده است ولى جدّ پدرى ميّت ، آن مال را بدون مجوّز شرعى فروخته است و مدّتى از اين جريان مىگذرد و ارزش آن كمتر شده است ، حكم شرعى مسأله را بيان فرماييد ؟\r\nجواب : چنانچه وصيّت نسبت به مال معيّنى بوده و بيش از ثلث نبوده ، تمام آن مال متعلّق به موصى له است و اگر فروش رفته مىتواند تمام قيمت آن را بگيرد و در صورتى كه ارزش آن كمتر شده باشد و جدّ پدرى بدون مجوّز شرعى آن را فروخته باشد تفاوت قيمت را احتياطاً بايد به او بپردازد .\r\nسؤال 1091 - آيا حضرت عالى اجازه مىفرماييد ثلث تركه مرحوم پدرم را به يكى از ارحام ( كه بدهى دارد و اگر نپردازد با مشكل مواجه مىشود ) بدهيم ؟\r\nجواب : هرگاه وصيّت به ثلث كرده و مصرف خاصّى كه مغاير با اين مصرف است تعيين نكرده باشد مانعى ندارد .\r\nسؤال 1092 - شخصى وصيّت كرده است كه « ثلث اموال اين جانب را در موردى خرج كنيد كه از نظر قرآن و سنّت بهترين موارد است و بهتر از آن موردى نيست » نظر مبارك را در اين مورد بيان فرماييد كه پول ايشان در چه موردى مصرف شود ؟\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nجواب : در مورد حوزه‌هاى علميّه و افراد باتقوايى كه در اين حوزه‌ها به امر تدريس و تبليغ و ارشاد خلق و امر به معروف و نهى از منكر اشتغال دارند مصرف كنيد . در حديث آمده : « و ما اعمال البرّ كلّها و الجهاد فى سبيل الله ، عند الامر بالمعروف و النهى عن المنكر ، الا كنفثه فى بحر لجّى ؛ تمام اعمال نيك و حتّى جهاد در راه خدا در برابر امر به معروف و نهى از منكر مانند آب دهان در برابر درياى عميق است » .\r\nسؤال 1093 - اگر ميّت وصيّت نكرده باشد ، آيا از اصل مال حقّى دارد ؟\r\nجواب : جز تجهيزات لازمه ميّت حقّى ندارد .\r\nسؤال 1094 - اگر ميّت تعيين وصى نموده ، اما وصيّت به ثلث ننموده باشد ، آيا لازم است ثلث او را در كارهاى خير مصرف كنند ؟\r\nجواب : تعيين وصى مفهومش تعيين ثلث نيست ، مگر اينكه در بعضى از مناطق ، تعيين وصى به معناى وصيّت به ثلث باشد در اين صورت بايد به آن عمل كرد .\r\nسؤال 1095 - شخصى يك باب منزل نوساز به همسرش مصالحه و هبه نموده است و يك سوّم اموال خودش را وصيّت كرده كه خرج كفن و دفن و امور خيريّه شود كه در سال اوّل اجرا شد ، امّا حال يك برادر و خواهر مادرى او پيشنهاد مىكنند ديگر ادامه داده نشود ، آيا اين پيشنهاد صحيح است ؟\r\nجواب : اگر چيزى از ثلث باقى مانده است حتماً بايد در امور خيريّه مصرف شود .\r\nسؤال 1096 - اگر كسى در حال حيات وصيّت كند كه بعد از مرگش اعضاى بدنش را در اختيار بيماران نيازمند به آن اعضا قرار دهند ، آيا ورثه مىتوانند از اين كار جلوگيرى كنند ؟\r\nجواب : جلوگيرى ورثه تأثيرى در اين مسأله ندارد و در صورتى كه آن اعضا ، براى نجات جان بيماران لازم باشد برداشتن آن جايز است و همچنين اگر براى\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nنجات عضو مهمّى مانند چشم باشد .\r\nسؤال 1097 - شخصى وصيّت كرده كه قرآنهايى كه مدّتها آنها را مىخوانده است با او در قبر بگذارند ، آيا عمل به اين وصيّت جايز است ؟\r\nجواب : اگر قرآنهاى متعدّدى باشد خالى از اشكال نيست .\r\nسؤال 1098 - ميّتى وصيّت نموده است كه بعد از فوت او سه ختم قرآن و يك حج انجام دهند و مبلغى به مسجد كمك نمايند ، آيا ورثه مىتوانند ختم قرآن را مقدّم بدارند ؟\r\nجواب : اگر حجّ واجب نباشد و ثلث براى همه كفايت نكند بايد به ترتيب عمل كنند .\r\nسؤال 1099 - اگر ميّت وصى را ملتزم به يك ختم قرآن نموده باشد و او كسى را جهت تلاوت اجير نمايد و اجير ، قرآن را ختم نمايد ولى وصى از پرداخت اجرت خوددارى نمايد ، آيا به وصيّت ميّت عمل شده و در صورت نپرداختن اجرت ثوابى به ميّت مىرسد ؟\r\nجواب : وصيّت عمل شده و ثواب به ميّت مىرسد ولى وصى بدهكار و مشغول الذّمّه است .\r\nسؤال 1100 - در زمان تنظيم صلح‌نامه يا وصيّت‌نامه ، آيا حضور تمامى ورثه الزامى است ؟\r\nجواب : حضور ورثه لزومى ندارد ، مگر اينكه وصيّت زايد بر ثلث باشد كه نسبت به زياده رضايت ورثه شرط است .\r\nسؤال 1101 - اگر بعضى از فرزندان در هنگام وصيّت يا مصالحه حضور نداشته باشند ، آيا مىتوانند منكر وصيّت‌نامه يا صلح‌نامه شوند و يا آن را قبول نكنند ؟\r\nجواب : در صورتى كه مدرك كافى بر صلح يا وصيّت وجود داشته باشد ، هيچ كس حقّ مخالفت ندارد مگر اين كه وصيّت زايد بر ثلث باشد كه نسبت به زيادى ، بدون اجازه ورثه نافذ نيست .\r\n\r\n","description":"","footnote":"","page_name":" 321 ","page_number":321},
  {"content":"\r\n . \r\n","description":"","footnote":"","page_name":" 322 ","page_number":322},
  {"content":"\r\n\r\n\r\nفصل سى و نهم : احكام ارث\r\n\r\nارث گروه اوّل\r\nسؤال 1102 - آقاى احمد با خانمى به نام فاطمه ازدواج دائم كرد و مهريّه يك ميليون تومان تعيين شد كه مبلغ دويست هزار تومان آن نقداً پرداخت شد و براى باقيمانده چكى به مبلغ هشتصد هزار تومان توسّط احمد در وجه فاطمه نوشته شد و آن چك به طور امانت تحت شرايطى نزد اين جانب است . آن خانم پس از چندى فوت كرد و آن مرحومه از شوهر اوّل خود كه هم اكنون زنده است يك دختر دارد كه با پدرش زندگى مىكند . پدر مرحومه پيشنهاد كرده كه چك آقاى احمد كه در وجه مرحومه است به خود ايشان مسترد شود لازم به تذكّر است كه پدر و مادر مرحومه زنده‌اند و مرحومه تعدادى خواهر و برادر نيز دارد ، با توجّه به اين مقدمه به سؤالات زير پاسخ دهيد :\r\nالف ) وارثين اين مرحومه چه كسانى هستند ؟\r\nب ) از اين چك سهم آن دختر مرحومه كه هم اكنون با پدر مرحومه زندگى مىكند چقدر است ؟\r\nج ) آيا شرعاً مىتوانم چك را به پدر آن مرحومه بدهم كه ايشان به همسر آن مرحومه ببخشد ؟\r\nد ) از نظر شرعى تكليف بنده با در اختيار داشتن چك و شرايطى كه آنها نوشته‌اند و داور بودن من چيست ؟\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nجواب : الف ) وارث او پدر و مادر و آن يك دختر است ( در صورتى كه بچه ديگرى از آن زن وجود نداشته باشد ) و همچنين همسر او ، همسرش يك چهارم مال او را به ارث مىبرد و باقيمانده به صورت زير تقسيم مىشود . پدر و مادر هركدام يك پنجم را مىبرند و آن دختر سه پنجم را مىبرد .\r\nب و ج ) وجه آن چك متعلّق به همه ورثه است و پدر تنها مىتواند حقّ خود را ببخشد و شما نمىتوانيد چك را در اختيار فرد خاصّى بگذاريد ، بايد در اختيار همه قرار دهيد .\r\nد ) شما بايد به همه ورثه خبر دهيد تا تكليف چك را روشن كنند .\r\nسؤال 1103 - اخوى اين جانب ، دوازده سال قبل در جنگ ، مفقود الاثر گرديده و در آن زمان مشخص نبود كه شهيد است يا اسير و اكنون پس از دوازده سال ، شهادت او مسلّم و محرز شده است . اين شهيد همسر داشته ، امّا فرزند ندارد ، استدعا دارد به سؤالات ذيل پاسخ فرماييد :\r\nالف ) حقوق اين شهيد در طول اين دوازده سال به طور كامل و يك جا توسط همسر او گرفته و خرج شده است ، آيا تمام اين حقوق از او بوده است يا اينكه چيزى از آن به عنوان ارث به پدر و مادر و برادر و خواهر آن شهيد مىرسد ؟\r\nجواب : حقوق او متعلّق به همسر او بوده است\r\nب ) اكنون كه شهادت او مسلّم شده است مقدارى پول به عنوان پول خون يا غرامت ، توسط اداره‌اى كه آن شهيد در آن كار مىكرده داده مىشود ، اين پول متعلّق به چه كسى است ؟\r\nجواب : متعلّق به همه ورثه است ، مگر اينكه آن اداره مصرف خاصّى براى آن تعيين كند .\r\nج ) با توجّه به اين كه وى در سال 61 شهيد شده و خبر شهادتش در سال 73 آمده است و از طرفى پدر آن شهيد در سال 66 مرحوم شده ، آيا پدر شهيد از شهيد\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nارث مىبرد يا شهيد از پدر خود ارث مىبرد ؟\r\nجواب : پدر از اموال او ارث مىبرد ولى از پولى كه دولت داده ارث نمىبرد .\r\nد ) دو سال قبل از آن‌كه شهادت آن شهيد محرز شود ، همسر او از بنياد شهيد تقاضاى طلاق نموده و رئيس بنياد شهيد طبق ضوابطى او را طلاق شرعى داده است ، آيا اين همسر از آن شهيد ارث مىبرد و آيا از پول خون ارث مىبرد يا نه ؟ و آيا در مدّت اين دو سال حق داشته است كه حقوق شهيد را بگيرد و خرج كند ؟\r\nجواب : چنانچه دولت با علم به طلاق او پول و حقوق به او مىداده جايز است بگيرد امّا اگر به شرط عدم طلاق حقوق مىداده ، گرفتن پول مزبور براى او جايز نبوده است ولى به هر حال از اموال شهيد ارث مىبرد و همچنين از پول خون .\r\nسؤال 1104 - اين جانب دخترى هستم شانزده‌ساله كه از به دو تولّد ، مادرم فوت نموده و بعد از گذشت يك سال از ازدواجم پدرم را نيز از دست دادم . ماترك پدرم شامل يك باب منزل مسكونى چهار طبقه در تهران مىباشد كه در يكى از طبقات آن يكى از همسرانش سكونت دارد و بقيّه به اجاره داده شده است و همچنين مستمرى از طرف اداره دولتى دريافت مىگردد . ساير ورثه پدرم عبارتند از مادر پدرم و دو همسر كه يكى داراى سه فرزند دختر و ديگرى داراى دو فرزند ( يكى پسر و يكى دختر ) مىباشند . لطفاً سهم مرا از جهت اجاره ساختمان ارث مرقوم فرماييد . لازم به توضيح است كه در طول سه سال فوت پدرم تا كنون هيچ گونه وجهى دريافت ننموده‌ام .\r\nجواب : ارث پدر در فرض بالا به 24 سهم تقسيم مىشود ، سه سهم آن ، سهم دو همسر است كه به طور مساوى ميان آنها تقسيم مىشود و چهار سهم ، سهم مادر است و 17 سهم باقيمانده به هفت قسمت تقسيم مىشود ، دو قسمت آن متعلّق به پسر و پنج قسمت در ميان دختران به طور مساوى تقسيم مىگردد ولى توجّه داشته باشيد همسران ، از زمين خانه و مغازه يا زمينهاى زراعتى ارث نمىبرند ، تنها از\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nقيمت ساختمان و همچنين اموال منقول ارث مىبرند و در مورد مال الاجاره نيز همين‌طور است .\r\nسؤال 1105 - شخص متوفّى پدر و مادر و زوجه غير مدخوله دارد ، نحوه تقسيم ارث را بيان فرماييد ؟\r\nجواب : زوجه يك چهارم مىبرد و باقيمانده سه قسمت مىشود دو قسمت را به پدر مىدهند يك قسمت را به مادر و اگر ميّت حد اقل دو برادر يا چهار خواهر يا يك برادر و دو خواهر داشته باشد ( در صورتى كه پدر آنان با پدر ميّت يكى باشد ) باقيمانده ، شش قسمت مىشود يك قسمت ، به مادر و پنج قسمت به پدر مىرسد .\r\nسؤال 1106 - در يك منطقه از مناطق كشمير رسم مردم مسلمان اين گونه است كه پسرها هميشه همراه پدر و در خانه او زندگى مىكنند . هنگامى كه پدر از دنيا مىرود تمام اموال پدر در اختيار پسرها قرار مىگيرد ، امّا دخترها كه در خانه شوهران خود زندگى مىكنند سهم ارث خود را از برادرانشان مطالبه نمىكنند ، بلكه اغلب به برادران خود مىبخشند ، بعضى هم تا خودشان زنده هستند با رضايت در اختيار برادران مىگذارند ، بعد از فوت خواهران و برادران ، اولاد خواهران از اولاد برادران حصّه مادرشان را مطالبه مىنمايند و مىگويند : مادران ما حصّه خودشان را به پدران شما نبخشيده بودند بلكه به عنوان اباحه گذاشته بودند و اولاد برادرها هم نمىدانند كه عمّه‌هايشان حصّه خود را به پدران آنها بخشيده بودند يا به صورت اباحه گذاشته بودند ، تكليف اولاد برادران چيست ؟\r\nجواب : هرگاه بخشش آن اموال به برادرها ثابت نشود بايد سهم خواهرها به ورثه آنها داده شود .\r\n\r\nارث گروه دوّم\r\nسؤال 1107 - دو سال پيش مادرم عمرش را به شما داد و از وى چهار فرزند ذكور و\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nسه فرزند اناث مانده است . ماترك آن مرحومه ملكى است به ارزش حدود ده ميليون تومان كه تصميم داشتيم بفروشيم و هركس سهم خود را بردارد . خواهرانم دستخطى از آن مرحومه ارائه مىدهند به اين مضمون كه فرزندانم هنگام تقسيم ارثيه بين دختر و پسر فرق قائل نشوند و همه به يك نسبت برخوردار شوند حال با توجّه به اين كه همگى ما صحّت دستخط يعنى تعلّق داشتن به آن مرحومه را قبول داريم امّا ممكن است بعضى از برادران لااقل ته دل به اين امر رضايت نداشته باشند ، بفرماييد كه تكليف شرعى چيست ؟\r\nجواب : با توجّه به اين كه مادر حق داشته در ثلث مال خود تصرّف كند ، آنچه درباره سهم دختران گفته است هيچ اشكالى ندارد چون تفاوت مزبور از ثلث كمتر مىشود . بنابراين همان‌طور كه مادر وصيّت كرده است بايد عمل كنيد .\r\nسؤال 1108 - زنى بيست و پنج سال پيش از شوهرش طلاق گرفته و از آن شوهر يك پسر و يك دختر دارد و مرد زن ديگرى اختيار كرده كه از او نيز دخترى دارد و او را نيز بيست سال پيش طلاق داده است و زن سوّمى اختيار كرده است . پدر و پسرش در اثر واژگون شدن ماشين ، فوت نموده‌اند و تقدّم و تأخر فوت هيچ كدام معلوم نيست و زن طلاق‌گيرنده ادّعا مىنمايد پسرش كه هيچ‌گونه مالى ندارد و با پدرش زندگى مىكرد و مجرّد بوده ، بايد از پدر ارث برده و ارث پسرش به او برسد ، آيا به او ارث مىرسد ( توضيح اينكه پدر داراى ورثه‌هاى زير مىباشد : دو دختر ، مادرش و زنى كه در حال حاضر در خانه اوست ) ؟\r\nجواب : ارث آن مرد به دو دختر و پسرى كه تصادف كرده و همسر و مادرش مىرسد ، يك هشتم آن به همسر و يك ششم آن به مادر و بقيّه 4 سهم مىشود ، دو سهم ، از آن پسرى است كه تصادف كرده و از طريق او به مادرش مىرسد ( در صورتى كه وارثش فقط مادر بوده باشد ) و به هر يك از دختران يك سهم مىرسد .\r\nسؤال 1109 - وارث زيد متوفى يك خواهرزاده مادرى است ، از طرف ديگر سه تن از\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nعموزادگان او در قيد حياتند ، ارث زيد چگونه تقسيم مىشود ؟\r\nجواب : با وجود خواهر زاده به عموزاده‌ها ارثى نمىرسد ، و اگر وارث ديگرى نيست ، بايد تمام مال را به همان خواهرزاده داد .\r\nسؤال 1110 - شخصى در زمان حيات خويش ، حقوق تنها وارث خود را كه خواهرش بوده با پرداختن مبلغ 14000 تومان به عنوان مصالحه از او سلب نموده و بيان داشته كه مشارٌ اليها هيچ‌گونه حقّى نسبت به ارث برادر خود بعد از وفات وى ندارد و جميع مايملك را نيز به همسر خويش صلح نموده است و اين صلح و مصالحه دو سال قبل از فوت مشارٌ اليه و در حالت مرضى بوده است كه منجر به وفات وى شده است با توجّه به اجمالى كه گذشت ، آيا اين صلح و مصالحه صحيح است و مانع ارث مىشود ؟\r\nجواب : كسى نمىتواند ديگرى را از ارث محروم كند تنها مىتواند نسبت به يك سوّم مال خودش وصيّت كند كه در هر مصرفى كه مىخواهد صرف كنند و در مورد بخشش اموال به همسرش اگر در حال حيات و صحّت و سلامت صورت گيرد و تحويل داده شود ملك او خواهد شد ولى اگر تحويل نداده ، اموال او به صورت ارث در ميان همه بستگان كما فرض الله تقسيم مىشود و اگر در حال بيمارى منجر به مرگ باشد احتياط آن است كه تنها ثلث آن ، به شخص مزبور داده شود و در بقيّه ، با ورثه مصالحه شود .\r\n\r\nارث گروه سوّم\r\nسؤال 1111 - شخصى از مؤمنين فوت نموده و ورثه حين الفوت او به شرح زير مىباشند : الف ) زوجه دائمى كه دختر عموى متوفى بوده . ب ) دختر عموى ديگر . ج ) يك پسر دايى . د ) از دايى ديگرى سه پسر دايى و سه دختر دايى . ه - ) دو پسر خاله و دو دختر خاله . لطفاً بفرماييد پسر و دختر دايىها و پسر و دختر خاله‌ها\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nبه طور مساوى ارث مىبرند يا للذّكر مثل حظ الانثيين ؟\r\nجواب : بعيد نيست ارث آنها مساوى باشد ولى احتياط آن است كه با هم مصالحه كنند .\r\nسؤال 1112 - كسانى كه حقّ مسلّمى دارند ، مثل خواهر ، عمّه يا غير آنان - اعمّ از مال منقول يا غير منقول - ولى ادّعاى آن حق را نمىكنند ، آيا پس از فوت آنها ورثه آنها مىتوانند آن حق را ادّعا كنند ؟\r\nجواب : حق دارند ، مگر اينكه صريحاً حقّ خود را بخشيده باشند .\r\n\r\nارث زوجين\r\nسؤال 1113 - شخصى با كاميون خود به جبهه رفته ، هم خودش شهيد شده و هم كاميون او نابود گرديده است ، سپس دولت عوض كاميون را به خانواده شهيد داده است ، آيا همسر شهيد مىتواند سهم الارث خود را از آن ادعا كند ؟\r\nجواب : اگر آوردن كاميون به جبهه به امر دولت بوده يا به ضمانت او ( هرچند ضمانت جنبه عام داشته باشد نه در خصوص اين شخص ) همسر شهيد يك‌هشتم از كاميون را به ارث مىبرد و اگر شخص مزبور با ميل خود و بدون امر و ضمانت دولت اقدام به چنين كارى كرده ، بايد از مسئولين ذى ربط پرسيد كه هدف آنها تنها كمك كردن به فرزند شهيد بوده يا همسر او را هم شامل مىشود و نيز بايد سؤال كرد كه آيا اين هديه به نسبت سهم الارث است يا بيشتر و كمتر ؟\r\nسؤال 1114 - چگونگى ارث زن و شوهر را از همديگر در صورتى كه وارث ديگرى نباشد ، بيان فرماييد ؟\r\nجواب : هرگاه زوج يا زوجه از دنيا برود و وارث ديگرى نباشد ، اگر زوجه از دنيا برود تمام مال از آن زوج است و اگر زوج از دنيا برود يك چهارم مال از آن\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nزوجه و بقيه به امام ( عليه السلام ) تعلّق مىگيرد . « 1 »\r\nسؤال 1115 - زن اوّل زيد در وقت وضع حمل مرده و بچّه او هم به فاصله كمى از دنيا رفته است . بعد از يك سال دختر يكى از اقوام را گرفته است و بيست سال هم زندگى نموده‌اند و از اين زن دوّم اصلا اولاد ندارد و فعلا شوهر مرده است ، ارث زن چگونه است ؟\r\nجواب : هرگاه شوهر هيچ فرزندى در زمان مرگ نداشته باشد يك‌چهارم اموال او به همسرش مىرسد ( غير از زمين ) بقيّه متعلّق به ورثه ديگر است .\r\nسؤال 1116 - آيا زن ، از آب قنات يا چاه ارث مىبرد ؟\r\nجواب : فقط از آن مقدار آبى كه در حال مرگ شوهر در آن موجود است ارث مىبرد .\r\nسؤال 1117 - آيا مهريه زن جزء تركه اوست و اگر جزء تركه اوست آيا شوهر مىتواند به نسبت سهم الارث خود از آن ، كسر و مانده مهريه را به ساير ورثه زن ( زوجه خود ) پرداخت نمايد ؟\r\nجواب : آرى جزء تركه اوست و مانند ساير اموال تقسيم مىشود .\r\nسؤال 1118 - آيا در ازدواج دائم ، مرد مىتواند ضمن عقد با همسرش شرط كند كه اگر زن وارث مرد واقع شد ، ارث خودش را به فرزند آن مرد كه از زوجه مرحومه او باقى مانده است ببخشد و هبه كند ؟\r\nجواب : با توجّه به اينكه اين شرط كاملا مبهم است خالى از اشكال نيست .\r\nسؤال 1119 - آيا زوجه از پولى كه عوض ديه خون شوهر گرفته حقّى دارد و چه مقدار ؟\r\nجواب : آرى ، از آن مانند ساير اموال ارث مىبرد .\r\nسؤال 1120 - شوهر اين جانب فاطمه ، در سال 63 فوت كرده است ، با توجّه به\r\n\r\n\r\n","description":"","footnote":"\r\n( 1 ) . جواهر ، جلد 39 ؛ وسايل الشيعة ، جلد 17 ، باب ميراث الازواج .\r\n","page_name":" 330 ","page_number":330},
  {"content":"\r\n\r\n1 - باغات پسته 2 - سه واحد منزل مسكونى كه سند آنها به نام آن مرحوم است . 3 - تراكتور با تمام وسايل 4 - چاه و پمپ و ساختمان موتورخانه و امتياز آب و برق و پروانه چاه . 5 - اموال منقول و وسايل خانه . با توجّه به مطالب فوق‌الذّكر لطفاً به سؤالات زير جواب دهيد :\r\nالف ) آيا بنده از اين اعيانى حقّى دارم و اگر دارم به چه صورت مىباشد ؟\r\nب ) با توجّه به اينكه در طول 13 سال ارثيه مرا نداده‌اند ، آيا درآمد اين چند سال به من تعلّق مىگيرد ؟\r\nج ) آيا در دادن ارثيه ، قيمت روز پرداخت ملاك مىباشد يا قيمت روز مرگ ميّت و اگر قيمت روز مرگ ميّت ملاك است ، آيا تورّم اين چند سال محاسبه مىشود ؟\r\nجواب : الف ) يك هشتم از قيمت اعيانى و يك هشتم اموال منقول به هر دو زن مىرسد كه به طور مساوى ميانشان تقسيم مىگردد .\r\nب ) نسبت به درآمد اموال منقول بايد منافع اين مدّت را بپردازند و احتياط آن است كه نسبت به اعيانى نيز همين كار را بكنند .\r\nج ) قيمت يوم الادا ملاك است .\r\n\r\nمسائل متفرّقه ارث\r\nسؤال 1121 - هرگاه برادر و خواهرى وارث پدرى شوند و تركه در دست برادر بماند و بعد هر دو از دنيا بروند ، وارثان خواهر مىگويند سهم ما را بدهيد ولى وارثان برادر مىگويند آن خواهر سهم خود را هبه كرده يا فروخته است ، تكليف چيست ؟\r\nجواب : در صورتى كه پس از تحقيقات كافى از آشنايان و بستگان و اهل اطّلاع\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nمسأله روشن نشود ، احتياط آن است كه طرفين ورثه با هم مصالحه كنند ، در صورتى كه صغيرى در بين نباشد ، و گرنه احتياط رعايت حقّ اوست .\r\nسؤال 1122 - ديه را چه كسى ارث مىبرد ؟\r\nجواب : تمام وارثان نسبى و سببى ، مگر متقربان به مادر ( مانند برادر و خواهر مادرى ) .\r\nسؤال 1123 - آيا ورثه مىتوانند از تركه ميّت ، شخصى را براى انجام نماز و روزه احتياطى ميّت ، استيجار كنند ؟\r\nجواب : تنها ورثه كبير مىتوانند از حصّه خود براى او استيجار كنند .\r\nسؤال 1124 - آيا بعضى از ورثه حق دارند بيش از سهم ارث خود ، در تركه تصرّف كنند ؟\r\nجواب : هيچ يك از ورثه حق ندارند بيش از سهم خود را از اموال ميّت بردارند ، مگر به رضايت بقيّه .\r\nسؤال 1125 - آيا بخشش در حال حيات مانع از سهم الارث مىشود ؟\r\nجواب : آنچه را انسانها در حال حيات به بعضى از ورثه مىبخشند مانع سهم الارث آنها از اموال ميّت نخواهد بود .\r\nسؤال 1126 - آيا طبقه دوّم و سوّم ارث ، حقّ قصاص دارند ؟\r\nجواب : تمام كسانى كه از مال ارث مىبرند حقّ قصاص دارند مگر زوج و زوجه كه حقّ قصاص ندارند ولى در ديه سهيمند .\r\nسؤال 1127 - در صورتى كه وكيل صيغه عقد را اشتباه خوانده باشد ، آيا فرزندان از اين مرد و زن ارث مىبرند ؟ آيا خود مرد و زن از همديگر و از فرزندان در صورت فوت ارث مىبرند ؟\r\nجواب : بچّه‌ها از پدر و مادر و مادر از بچّه‌ها ارث مىبرند ولى زن و شوهر از يكديگر ارث نمىبرند .\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nسؤال 1128 - آيا در صورتى كه وارثان توافق كنند ، مىتوانند خلاف سهام ارث عمل نمايند ؟\r\nجواب : با رضايت همه - در صورتى كه صغيرى ميان آنها نباشد - مانعى ندارد .\r\nسؤال 1129 - آيا بهائى از مسلمان ارث مىبرد ؟\r\nجواب : ارث نمىبرد ولى اگر فرزندان آن بهايى در حال فوت پدر مسلمان بوده‌اند و وارث ديگرى مقدّم بر آنها وجود نداشته باشد ارث مىبرند .\r\nسؤال 1130 - اگر نايب براى حج به شرط عمل نكند و نايب ديگرى بگيرد و به حج بفرستد و نايب دوّم حج را از طرف ميّت انجام دهد ، آيا ورثه حق دارند پول را پس گرفته و بين خود تقسيم كنند ؟\r\nجواب : آرى جايز است .\r\nسؤال 1131 - آيا لباسهاى مختلف و زيورها و امثال اينها را كه شوهر در حال حيات براى همسرش گرفته متعلّق به زن است يا مال شوهر است كه بايد بين ورثه تقسيم شود ؟\r\nجواب : هرگاه عرف محل اين باشد كه لباسها و زيور آلات را به زن مىبخشد ، مال اوست و اگر عرف محل اين است كه آنها به عنوان امانت در نزد او مىباشد و فقط حقّ تصرف در زمان حيات شوهر دارد ، ميان همه ورثه تقسيم مىشود ، ولى معمولا به زن تمليك مىشود .\r\nسؤال 1132 - در صورتى كه عدّه‌اى در اثر هدم و غرق از بين بروند و رابطه آنها به نحوى باشد ( مثل پدر و پسر ) كه هرگاه يكى از آنها قبل از ديگرى بميرد از او ارث مىبرد و در شرع مقدّس حكم به توارث هر يك از ديگرى مىشود ، حال اگر عدّه‌اى در نفت يا حوض شير يا مايعات ديگر غرق شوند ، آيا مشمول اين حكم مىشوند يا خير ؟ همچنين آيا هدم ، شامل انفجار هواپيما و امثال آن نيز مىشود ؟ تصادف اتومبيل چطور ؟\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nجواب : تفاوتى ميان مايعات نيست . انفجار يا سقوط هواپيما و همچنين تصادف اتومبيل نيز همين حكم را دارد ، يعنى پسر از تمام اموال پدر مطابق سهم خود ارث مىبرد و ارث او به ورثه‌اش مىرسد ، همچنين پدر نسبت به اموال پسر .\r\nسؤال 1133 - هرگاه پس از صدور حكم موت شخص مفقود الاثر و تقسيم تركه بين ورثه ، مفقود الاثر پيدا شود تكليف ورثه نسبت به عين مال و منافع مستوفات و منافع غير مستوفات چيست ؟ و اموالى كه در مدّت تصرّف از بين رفته است چه حكمى دارد ؟\r\nجواب : تا يقين به موت او حاصل نشود نمىتوان اموال او را تقسيم كرد و حكم طلاق از آن جداست و اگر بعد از تقسيم مراجعت كند ، اموال و منافعش به او برمىگردد و كسانى كه اموال ميان آنها تقسيم شده ، ضامن اموالى كه تلف كرده‌اند مىباشند .\r\nسؤال 1134 - آيا يد متصرّفين ( ورثه ) بعد از صدور حكم موت و تقسيم تركه بين آنها امانى است يا ضمانى ؟\r\nجواب : يد آنها ضمانى است .\r\nسؤال 1135 - هرگاه شخص مسلمانى كه داراى چند فرزند مسلمان است بهائى شود و زن بهائى اختيار كند ، در صورت فوت آن شخص ، سهم الارث فرزندان مسلمان و بهائى او و زن بهائيش چگونه تقسيم مىشود ؟\r\nجواب : اموالى كه قبلا داشته يا بعداً به دست مىآورد همگى به ورثه مسلمان او مىرسد .\r\nسؤال 1136 - اين جانب تمام اموال منقول و غير منقول خود را در مقابل هزار تومان به فرزندم فروخته و منتقل نموده بودم ، به شرط اين كه تا من زنده‌ام در اختيار خودم باشد ، متأسفانه فرزندم قبل از من از دنيا رفته است ، آيا اموال به خودم برمىگردد يا به ورثه فرزندم منتقل مىشود ؟\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nجواب : اگر منظورتان اين بوده كه ملك منتقل به فرزندتان شود و منافع آن مادام الحياه در اختيار شما باشد ، اكنون كه او از دنيا رفته ، آن مال به ورثه او منتقل مىشود و شما مادام الحياه خود فقط مالك منافع هستيد .\r\nسؤال 1137 - آيا تفنگ هم مثل شمشير به ولد اكبر مىرسد ؟\r\nجواب : احتياط مصالحه با ساير ورثه است و در صورتى كه صغير داشته باشد ، حقّ صغير را بدهند .\r\nسؤال 1138 - در صورتى كه تفنگ ، بيش از خشاب خود گلوله داشته باشد ، آيا بازهم به ولد اكبر مىرسد ؟\r\nجواب : مانند مسأله سابق است ، مگر اين كه گلوله بيش از متعارف باشد كه حقّ تمام ورثه است .\r\nسؤال 1139 - اگر مردى چند زن داشته باشد كه هر كدام ولد اكبر داشته باشند ، اين سلاح به كدام يك از آنها مىرسد ؟\r\nجواب : معيار بزرگتر بودن از نظر سن است و در صورت تساوى آنها در سن ، در ميان همه آنها تقسيم مىشود .\r\nسؤال 1140 - در جايى كه ميّت وصيّت به ثلث نكرده باشد ، آيا ورثه مىتوانند از اصل تركه براى ميّت نماز و روزه استيجار نمايند ؟\r\nجواب : اگر رضايت داشته باشند و كبير باشند مانعى ندارد .\r\nسؤال 1141 - تكليف اموال كسى كه مفقود الاثر گشته ، چيست ؟\r\nجواب : مادامىكه يقين به مرگ او نباشد بايد اموال او را حفظ نمود و اگر اموالى است كه ممكن است ضايع شود با اجازه حاكم شرع مىفروشند و پول آن را با گرفتن شهود به بعضى از ورثه كه مورد اعتمادند مىدهند تا خبرى از آن گمشده بيابند .\r\nسؤال 1142 - اگر هيچ يك از طبقات ارث موجود نباشند ، اموال ميّت به چه كسى مىرسد ؟\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nجواب : ارث او به امام ( عليه السلام ) يا جانشين او مىرسد .\r\nسؤال 1143 - يكى از پسرهاى يك خانواده زرتشتى در سال 62 به عنوان يكى از مهره‌هاى تقريباً مهمّ چريكهاى فدايى دستگير و زندانى مىشود و حكم محكوميّت نامبرده به زندان نيز صادر و در زندان توبه كرده و پس از گرايش به اسلام و نيز پس از تحمّل مدّت زندانى آزاد مىشود . در سال 66 پدرش فوت مىكند و در سال 68 شخص مورد نظر سهم الارث خود را مىگيرد و غير منقول را رسماً منتقل مىكند . اكنون با راهنمايى يكى از وكلاى دادگسترى به استناد ماده 881 مكرّر قانون مدنى كه مىگويد : « كافر از مسلم ارث نمىبرد و اگر در بين ورثه متوفاى كافرى مسلم باشد ورّاث كافر ارث نمىبرند اگر چه از لحاظ طبقه و درجه مقدّم بر مسلم باشند » اقدام به طرح شكايت بر عليه مادر و خواهر و برادرش كرده است ، بفرماييد آيا غير از وارث مسلمان بقيّه ورثه هم ارث مىبرند ؟\r\nجواب : در فرض مسأله تنها وارث مسلمان از او ارث مىبرد ولى اگر مسائل اخلاقى را در اين گونه موارد رعايت كنند بهتر است .\r\nسؤال 1144 - شخصى دو سال قبل از فوتش ، با وجود مرضى كه منجر به فوت او شده است ، جميع مايملك خود را به همسرش فروخته است كه بالتّبع ورثه شرعى او از ارث محروم شده‌اند ، آيا اين معامله صحّت شرعى دارد ؟ در فرض مذكور اگر معامله صورى بوده باشد صحيح است يا خير ؟ اگر در فرض مذكور احتمال اجبار در معامله باشد حكم آن چيست ؟ اگر در فرض مذكور احتمال قصد ضرر زدن به ورثه باشد حكم آن چيست ؟\r\nجواب : هرگاه معامله به صورت ظاهر ، جدّى و اختيارى بوده نافذ است مگر آن كه خلاف آن ثابت شود و چون در مرض موت بوده ، احتياط آن است كه فقط در يك سوّم آن عمل شود و در بقيّه ، با ورثه مصالحه گردد .\r\nسؤال 1145 - پدر اين جانبان و همسر اين جانبه مرحوم بهرام كه داراى دين\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nزرتشتى بوده است حدود پنج سال قبل از فوتش با يك خانم مسلمان ازدواج انقطاعى نموده است كه در صيغه‌نامه مذكور خود را مسلمان معرفى كرده است و ثمره اين وصلت موقّت دو فرزند مىباشد ، ليكن چون ما از مراتب مسلمان شدن احتمالى وى و همچنين از ازدواج موقّت مشارٌ اليه هيچ اطّلاعى نداشتيم و او را هيچ وقت در حال انجام فرايض دين مقدّس اسلام نديده بوديم و خود وى نيز در اين مورد هيچ‌گونه صحبتى با ما يا با ديگران نكرده بود ، لذا هنگامى كه وى فوت نمود او را به عنوان يك انسان زرتشتى و طبق آداب و رسوم دين زرتشتى در گورستان زرتشتيان دفن نموديم كه همسر به اصطلاح صيغه‌اى وى و دو فرزندش در تمام مراحل و در كليّه مراسم اعمّ از خاكسپارى متوفى و مراسم عزادارى وى شركت داشتند و هيچ گونه اشاره‌اى به مسلمان بودن خود يا مسلمان شدن آن مرحوم و ازدواج موقّت وى ننمودند تا اين كه بعداً اين جانبان از ماجراى ازدواج انقطاعى آنان و مفاد صيغه‌نامه مزبور كه در آن دين آن مرحوم اسلام قيد شده است با اطّلاع گشتيم كه موضوع را با يكى از همسايگان خود كه فردى است مسلمان و مطالعات و تحقيقات و تجربياتى در امور حقوقى و فقه اسلامى دارد در ميان گذاشتيم ، وى ضمن برشمارى مزايا و محاسن فراوان دين مقدّس اسلام و حقانيّت و برترى دين مبين اسلام بر ساير اديان و اين كه اسلام كاملترين و بهترين و آخرين دين الهى مىباشد اين جانبان را به مسلمان شدن تشويق و دعوت نمود كه سرانجام با ارشاد و راهنمايىها و كوشش بىدريغ وى به فراگيرى و آموزش فرايض به دين مقدّس اسلام مشرّف گرديديم و رسماً مسلمان و شيعه اثنى عشرى شديم ، با توجّه به مراتب فوق و همچنين با توجّه به اين كه دلايل و مدارك مستندى كه دال بر اين باشد كه آن مرحوم مسلمان شده باشد وجود ندارد تقاضامنديم به سؤالات زير پاسخ دهيد :\r\nالف ) آيا آن مرحوم مسلمان بوده است ؟\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nب ) آيا ازدواج انقطاعى آن مرحوم با خانم مسلمان شرعاً صحيح بوده است ؟\r\nج ) آيا دو فرزندى كه از اين وصلت به وجود آمده است مشروع هستند و از ما ترك آن مرحوم ارث مىبرند ؟\r\nد ) با وجودى كه تا كنون ديون متوفى ادا نشده و ماترك آن مرحوم تقسيم نشده است و در ضمن تا كنون حكم قطعى حصر وراثت صادر نشده ، آيا اين جانبان كه مسلمان شده‌ايم جزء ورثه آن مرحوم محسوب مىگرديم و از ما ترك وى ارث مىبريم ؟\r\nجواب : الف ) اگر اظهار اسلام كرده محكوم به احكام اسلام است هر چند در عبادات و انجام وظايف دينى كوتاهى داشته است .\r\nب ) به حسب ظاهر صحيح بوده است .\r\nج ) فرزندان مزبور مشروع هستند و از او ارث مىبرند .\r\nد ) در فرض مسأله كه ارث هنوز تقسيم نشده و شما مسلمان شده‌ايد ، طبق قانون ارث اسلامى ارث مىبريد .\r\nسؤال 1146 - ما دو برادر هستيم و باغى از پدر به ما ارث رسيده است كه نصف آن حقّ من بوده و نصف ديگرش حقّ برادرم مىباشد اكنون من قصد فروش حقّ خود را دارم ، ابتدا به برادرم و سپس به همسايه بغل دستى خود نيز گفته‌ام و آنها از خريدن اين ملك صرف نظر كرده‌اند . اكنون مىخواهم به شخص ديگرى بفروشم ولى برادرم مانع مىشود و مىگويد : بيا دوباره زمين را تقسيم كنيم ، در حالى كه 25 سال از تقسيم اوّليه كه با رضايت انجام شده است مىگذرد و علّت جلوگيرى ايشان اين است درختى است كه ريشه و تنه آن در ملك برادرم مىباشد امّا اكثر شاخه و برگهاى آن در ملك من است و مانع از تابش نور خورشيد بر زمين من مىباشد تكليف ما چيست ؟\r\nجواب : در فرض سؤال شما مىتوانيد زمين خود را بفروشيد و چنانچه قبلا\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nتقسيم صورت گرفته ، تقسيم مجدّد لازم نيست و اگر شاخ و برگ درخت زمين مجاور مزاحم زمين شماست مىتوانيد از آن جلوگيرى كنيد .\r\nسؤال 1147 - پدر و پسرى همزمان با هم در اثر يك سانحه تصادف به رحمت حق پيوسته‌اند . پدر داراى سه فرزند ديگر نيز مىباشد ، از طرف ديگر پسر كه همراه پدر مرده است نيز داراى چهار فرزند مىباشد ، آيا از ارث پدر بزرگ به اين فرزندان يتيم چيزى مىرسد ؟\r\nجواب : بايد فرض كنيم كه پدر قبلا فوت كرده و سهميه‌اى از او به اين فرزند رسيده است و سهميّه او منتقل به يتيمان او مىشود و باز فرض مىكنيم كه پسر قبلا فوت كرده و از اموالى كه قبلا داشته است سهمى به پدر و سهمى به فرزندان او مىرسد ، خلاصه اين كه هركدام از اموال ديگرى طبق قانون ارث سهمى مىبرند و آن سهم منتقل به ورثه آنها مىشود .\r\nسؤال 1148 - يك نفر با سه بچه‌اش در يك شب ، در اثر گازگرفتگى زغال فوت كرده‌اند و معلوم نيست كدام مقدّم و كدام مؤخّر فوت كرده‌اند ، قابل توجّه اين كه بچه‌ها مالى ندارند و وارث پدر فعلا يك زن و پدر و مادر او مىباشند ، كيفيّت تقسيم ارث را بيان فرماييد ؟\r\nجواب : سهم فرزندان از مال پدر برداشته مىشود و به ورثه آنها مىرسد و بقيّه به باقى ورثه پدر مىرسد .\r\nسؤال 1149 - لطفاً در روايت زير :\r\nقال الشعبى : « ما رايت افرض من علىٍّ و لا احسب منه و قد سئل عنه عليه السلام و هو على المنبر يخطب ، عن رجل مات و ترك امراته و ابوين و ابنتين ، كم نصيب المرأة ؟ فقال - عليه السلام - : صار ثُمنها تسعاً فلقّبت بالمسألة المنبرية شرح ذلك : للابوين السدسان و للبنتين الثلثان و للمرأة الثمن عالت الفريضهء فكان لها 3 من 24 ثمنها فلما صارت الى 27 صار ثمنها تسعا فان ثلاثهء من 27 تسعها و يبقى 24 للابنتين 16 و 8 للابوين سواء » جمله عالت الفريضهء را توضيح دهيد .\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nجواب : منظور اين است كه سهم زوجه‌اى كه شوهرش داراى فرزند است بنابر حكم اولى يك‌هشتم مىباشد ولى هنگامى كه با سهام والدين و بنتين در كنار هم قرار مىگيرد اگر مجموع سهم آنها را با هم جمع كنيم 27 سهم مىشود ( هرگاه مال را 24 سهم كنيد 16 سهم ثلثين مىباشد و 8 سهم سدسين است و 3 سهم ثمن مىباشد و مجموع 16 و 8 و 3 مىشود 27 سهم ) هرگاه سه سهم را از بيست و هفت سهم برداريد معادل يك‌نهم مىشود ، تفسير حديث چنين است ، ولى از نظر مبانى فقهى با توجّه به ساير احاديث ، اين مسأله قابل گفتگوست .\r\n\r\n","description":"","footnote":"","page_name":" 340 ","page_number":340},
  {"content":"\r\n\r\n\r\nفصل چهلم : امر به معروف و نهى از منكر\r\nسؤال 1150 - با وجود نهادى براى امر به معروف در نظام جمهورى اسلامى ، آيا وظيفه امر به معروف و نهى از منكر از ديگران سلب مىشود ؟ و در صورت تداخل كار آنها با ديگران ، تكليف چيست ؟\r\nجواب : امر به معروف و نهى از منكر يك حكم عام است و همه به مقدار توان خود موظف به آن هستند و وجود چنين نهادى سلب مسئوليت از ديگران نمىكند و موارد تداخل را با برنامه‌ريزى بايد حل كرد .\r\nسؤال 1151 - گاهى بعضى از اساتيد زن در كلاس درس دانشجويان با لباسهاى تحريك‌كننده حضور پيدا مىكنند و دانشجويان بناچار براى دريافت درس و مطلب به او نگاه مىكنند ، تكليفشان چيست ؟\r\nجواب : در اين گونه موارد بايد با هماهنگى مسئولين دانشگاه جلو اين گونه مسائل را گرفت تا دانشجويان به مشكل برخورد نكنند و اساتيد به وظيفه شرعيّه خودشان عمل نمايند .\r\nسؤال 1152 - آيا در امر به معروف و نهى از منكر قصد قربت شرط است ؟\r\nجواب : قصد قربت شرط نيست ولى بدون آن ثواب به كسى نمىدهند .\r\nسؤال 1153 - آيا با اشخاصى كه افعال و كردار غير معقولانه و ناشايست دارند و با تذكّر ، از افعال خود دست‌بردار نيستند ، مىشود قطع رابطه نمود ؟\r\nجواب : در صورتى كه قطع رابطه موجب خوددارى از منكر شود لازم است .\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nسؤال 1154 - وظيفه يك طلبه در رابطه با مفاسد اجتماعى جامعه و بدحجابى خانمها بطور واضح چيست ؟\r\nجواب : امر به معروف و نهى از منكر وظيفه همه است ولى بايد به شرايط آن توجّه داشته باشيد .\r\nسؤال 1155 - اگر كسى در بين جمع ، غيبت بكند و مطمئن باشيم امر به معروف و نهى از منكر در او تأثير نمىكند ، وظيفه ما چيست ؟\r\nجواب : در چنين جلسه‌اى شركت نكنيد .\r\nسؤال 1156 - آيا قطع رابطه با اقوامى كه نسبت به امور شرعى بىتفاوتند مثلا ( خمس و زكات نمىدهند ) و يا امور خلاف شرع انجام مىدهند و امر به معروف و نهى از منكر در آنها تأثيرى ندارد جايز است ؟\r\nجواب : اگر قطع رابطه موجب بيدار شدن آنها گردد واجب است و اگر اثر منفى دارد ، اين كار را نكنيد .\r\nسؤال 1157 - اگر امر به معروف و نهى از منكر در اداره باعث شود كه انسان از مزايايى همچون اضافه‌كار و يا پاداشهاى ديگر محروم شود ، آيا بازهم واجب است ؟\r\nجواب : اگر موجب ضرر و زيان مهمّى نشود واجب است .\r\nسؤال 1158 - آيا تذكّر به كسى كه قرآن را غلط مىخواند واجب است ؟\r\nجواب : بهتر است با زبان خوب تذكّر دهيد .\r\nسؤال 1159 - يكى از مسئولين دانشگاهها به غلط امر به معروف و نهى از منكر و تذكّر به دانشجويان خاطى را محدود به مسئولين انضباطى دانشگاه مىداند و به دانشجويان مؤمن ميدان نمىدهد ، با توجّه به اين مطلب وظيفه يك دانشجوى متعهّد و انقلابى در اين زمينه چيست ؟\r\nجواب : امر به معروف و نهى از منكر وظيفه همه مسلمانهاست و كسى نمىتواند جلوى آن را بگيرد ولى بايد طورى انجام گيرد كه نظم دانشگاهها و مؤسّسات به هم نخورد .\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nسؤال 1160 - اگر سوار تاكسى شديم و راننده نوار ترانه غير مذهبى گذاشت تكليف ما در اين حال چيست ؟\r\nجواب : بايد نهى از منكر كنيد و اگر نمىپذيرد پياده شويد ، مگر اينكه عسر و حرج لازم آيد .\r\n\r\n","description":"","footnote":"","page_name":" 343 ","page_number":343},
  {"content":"\r\n . \r\n","description":"","footnote":"","page_name":" 344 ","page_number":344},
  {"content":"\r\n\r\n\r\nفصل چهل و يكم : احكام دفاع و جهاد\r\nسؤال 1161 - آيا در تقسيم متعارف كافر به ذمّى و حربى كه غير ذمّى را حربى مىدانند ، مىتوان به همه احكام آن ملتزم شد كه كفّارى كه در حكومت جمهورى اسلامى هستند ، ذمّى و بقيّه در هر كجاى دنيا كه باشند حربى باشند و همه اقدامات درباره كافر حربى درباره آنان جايز باشد ، يا حربى اختصاص دارد به حالت محاربه و در غير حالت جنگ ، قسم سوّمى داريم كه نه ذمّى و نه حربى است و جان و مال و عرض آنان كه در جنگ نيستند محترم است ؟\r\nجواب : كافر ، قسم سوّم و چهارمى نيز دارد و قسم سوّم آن كافر « معاهد » است و بسيارى از دول امروز كه با ما روابط سياسى دارند و با ما در حال جنگ نيستند مصداق آن محسوب مىشوند و مادام كه به نحوى از انحا با مسلمين وارد محاربه نشوند همه چيز آنها و جان و مالشان محترم است ، زيرا طبق تعهّداتى كه از طريق روابط سياسى و قوانين پذيرفته شده بين المللى با آنان داريم داخل در معاهد هستند . در ضمن بايد توجّه داشت كه كافر معاهد بر خلاف آنچه بعضى گفته‌اند زمان محدودى ندارد و شامل اهل كتاب و غير اهل كتاب نيز مىشود . اين نكته نيز قابل توجّه است كه اهل كتاب در صورتى به عنوان كافر ذمّى شناخته مىشوند كه در داخل كشورهاى اسلامى زندگى كنند ، ولى اهل كتابى كه در داخل كشور خودشان زندگى مىكنند آنها فقط جزء معاهد مىتوانند باشند و پيمان ذمّه در مورد آنها مفهوم ندارد ( مگر اين كه كشورى خود را در پناه كشور اسلامى قرار دهد ) زيرا در احكام ذمّه قرائن زيادى وجود دارد كه نشان مىدهد مربوط به\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nاقليّتهاى داخل كشورهاى اسلامى است .\r\nقسم چهارم ، كفّارى هستند كه نه جزء كفّار ذمّى مىباشند و نه معاهد و نه حربى و در واقع در بىطرفى كامل نسبت به مسلمين به سر مىبرند كه مىتوان آنها را كفّار بىطرف ناميد كه در دو آيه از قرآن به وضع آنها اشاره شده است ، در سوره ممتحنه آيه 8 مىفرمايد : ( لَا يَنْهَاكُمُ اللّهُ عَنِ الَّذِينَ لَمْ يُقَاتِلُوكُمْ فِى الدِّينِ وَ لَمْ يُخْرجُوكُمْ مِنْ دِيَارِكُمْ أَنْ تَبَرُّوهُمْ وَ تُقْسِطُوا إلَيْهِمْ إنَّ اللّهَ يُحِبُّ الْمُقْسِطِينَ ) و سوره نساء آيه 90 بعد از اشاره به كفّار حربى مىفرمايد : ( الَّا الَّذِينَ يَصِلُونَ إِلَى قَوْمِ بَيْنَكُمْ وَ بَيْنَهُمْ ميِثَاقٌ أَوْ جَاءُوكُمْ مَا حَصِرَتْ صُدُورُهْم أَنْ يُقَاتِلُوكُمْ أَوْ يُقَاتِلُوا قَوْمَهُمْ . . . . . فَإِنِ اعْتَزَلُوكُمْ فَلَمْ يُقَاتِلُوكُمْ وَ ألْقَوا إِلَيْكُمْ السَّلَمَ فَمَا جَعَلَ اللّهُ لَكُمْ عَلَيْهِمْ سَبِيلًا ) .\r\nبنابراين كه مراد از « القاى سلم » پيش گرفتن راه مسالمت‌آميز باشد نه برقرارى پيمان صلح ، زيرا تعبير به القاى سلم تناسب با همين معنا دارد و آيه بعد نيز شاهد بر اين مطلب است ، به هر حال كافر بىطرف هم ، جان و مال و ناموسش محفوظ است شرح بيشتر در مورد اقسام چهارگانه كافر نياز به بحث مبسوطترى دارد .\r\nسؤال 1162 - آيا فقيه مبسوط اليد مىتواند حكم به جهاد ابتدايى كند ؟\r\nجواب : بايد طبق فتواى خودش عمل كند چون تقليد براى مجتهد حرام است .\r\nسؤال 1163 - آيا كشتن كسى كه به انسان حمله مىكند و يا سارقى كه به منزل انسان آمده است جايز است ؟\r\nجواب : در صورتى كه راهى جز كشتن او نباشد جايز است و خون او هدر است .\r\nسؤال 1164 - مسأله‌اى براى من هنگام اشغال كويت توسط لشكر متجاوز عراق اتفاق افتاد لطفاً جواب اين مسأله را بفرماييد - داستان از اين قرار است كه روز هشتم اشغال كويت وقتى كه به خانه برگشتم يكى از سربازان عراقى را در خانه ، در كنار برادر كوچكم ديدم از او سؤال كردم اين شخص كيست ؟ گفت : يكى از سربازان\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nعراقى است كه مردم كويت را مىكشند ، ولى من به حرف او اعتنايى نكردم و به اطاق رفته به نماز ايستادم . در اين هنگام آن سرباز با اسلحه گرم او را زد به طورى كه خون از بدن او جارى شد ولى هنوز به زمين نيفتاده بود كه من از ترس جان خود و خانواده آماده دفاع شدم و به او حمله كردم ، از نظر شرعى اين دفاع چگونه بوده است ؟\r\nجواب : اگر آن سرباز مهاجم قصد جان يا مال شما يا فرزندانتان را داشته ، دفاع با هر وسيله‌اى جايز بوده است و خون او هدر است .\r\nسؤال 1165 - اگر يك طايفه از شيعيان بر طايفه ديگر حمله مسلحانه نمايد بطورى كه خوف جان ، مال و ناموس عدّه‌اى در آن باشد ، آيا بر طايفه ديگر دفاع واجب است ؟\r\nجواب : آنها حق دارند از خود دفاع كنند ولى بايد نهايت كوشش را براى جلوگيرى از اين گونه درگيريها به عمل آورند تا كار به خونريزى نكشد .\r\nسؤال 1166 - با توجّه به مسأله فوق اگر افراد يا مسئولين يكى از جناحها ( در حالى كه اسلحه با خود حمل نمىكرده و قاتل كسى هم نبوده ) توسّط جناح ديگر ترور گردد حكم قاتل و مقتول چيست ؟\r\nجواب : هر كس ، مؤمنى را عمداً به قتل برساند حكم او قصاص است ولى قصاص بايد به وسيله حاكم شرع يا نماينده او انجام شود .\r\nسؤال 1167 - پس از بيرون رفتن استعمار انگلستان از شبه قاره هند و تقسيم آن به ايالت مسلمان‌نشين جامو و كشمير ، بر خلاف مقرّرات تقسيم و خواست مسلمانان ، اين منطقه در نتيجه زورگويى و لشكركشى زير سلطه هند درآمد . مسلمانان براى حفظ مذهب ، فرهنگ ، ناموس و آزادى خود عليه متجاوز ، قيام كرده‌اند و در اين مبارزه به بدترين مصائب از جمله قتل عام ، شكنجه ، اسارت و غارت و حتى . . . گرفتار شده‌اند ، آيا كشته‌شدگان مسلمانان در اين مبارزه شهيدند و اين حركت جهاد محسوب مىشود ؟\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nجواب : مادام كه براى دفاع از جان و مال و ناموس مسلمين و اساس اسلام و مذهب اهل بيت ( عليهم السلام ) تلاش مىكنند عمل آنها جهاد است و آنها كه در اين راه كشته مىشوند شهيدند ، امّا بايد سعى كنند از مجتهد يا نماينده مجتهدى دستور بگيرند .\r\nسؤال 1168 - اگر روشن شود كه كالاهاى اسرائيلى را به نام كشورهاى ديگر مثل تركيّه و قبرس و يا ساير كشورها ، به كشورهاى اسلامى وارد مىكنند تا خريداران متوجّه نشوند كه اين كالاها اسرائيلى است چون مىدانند كه اگر مسلمانان بدانند اسرائيلى است نمىخرند ، حكم اين فريب دادن مسلمانان چيست ؟\r\nجواب : در اين فرض خريد اين كالاها جايز نيست و جايز نيست كه مسلمانان را فريب دهند و مسلمانان بايد از هر كارى كه باعث تقويت دشمن مىشود بپرهيزند .\r\nسؤال 1169 - آيا براى آژانسهاى مسافرتى ، جايز است كه تورهاى مسافرتى به اسرائيل ترتيب دهند ؟\r\nجواب : برگزارى اين تورهاى مسافرتى از اسباب تقويت دشمنان اسلام و تضعيف مسلمين است و اين كار بر هيچ مسلمانى جايز نيست .\r\nسؤال 1170 - اگر آژانسهاى مسافرتى مرتكب چنين كارى بشوند آيا براى مسلمانان جايز است كه از اين آژانسها براى سفر به اسرائيل بليط تهيه كنند ؟\r\nجواب : مانند جواب سابق است .\r\nسؤال 1171 - بسيارى از بهائيهاى مقيم جمهورى اسلامى ايران اظهار مىدارند كه ما تابع قوانين عمومى ايران بوده و هيچ تخلّفى را مرتكب نشده‌ايم ليكن متحمّل تضييع حقوق هستيم ، آيا اصولا بهائيها ، به خصوص بهائيهاى مقيم ايران اهل ذمّه محسوب مىشوند ؟\r\nجواب : مىدانيم مسأله بهائيگرى در شرايط كنونى تنها يك مسأله مذهبى نيست بلكه بيشتر جنبه سياسى دارد و قرائن فراوانى در دست است كه آنها به نفع بيگانگان فعاليّت مىكنند و دفاع شديد مجالس قانون‌گذارى بعضى از كشورهاى\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nغربى از آنها از جمله اين قرائن است . بنابراين در چنين شرايطى نمىتوان با آنها به عنوان گروهى كه مىخواهند در اين مملكت زندگى مسالمت‌آميز داشته باشند نگاه كرد و آنها در واقع محارب هستند .\r\nسؤال 1172 - آيا جايز است كه مسلمانى ، كشورهاى غير اسلامى را وطن خود قرار دهد ؟ آيا اين تعرّب بعد الهجره نيست ؟\r\nجواب : اگر از كفر و فساد در امان است اشكال ندارد و اين مصداق تعرّب بعد الهجره نيست ، به خصوص اين كه بتواند كم‌كم با قول و فعل خود در آنجا مبلّغ اسلام باشد .\r\nسؤال 1173 - آيا سفر به كشورهاى كفر و فساد براى ادامه تحصيل با احتمال ضعف دين خود يا همسر يا يكى از فرزندان ، يا بىاعتنايى در بعضى از فرايض يا متأثر شدن به اخلاق و عادات آنها ، جايز است ؟\r\nجواب : در فرض مسأله خالى از اشكال نيست .\r\nسؤال 1174 - آيا پناهنده شدن به كشورهاى كفر به خاطر اين كه كارى در وطن خود گير نمىآورد جايز است ؟\r\nجواب : اگر ضرورتى ايجاب كند و متأثر به آداب حرام آنها نشود ، اشكالى ندارد .\r\nسؤال 1175 - آيا سفر به كشورهاى غير مسلمان براى گذراندن تعطيلات و استراحت و اطّلاع بر فرهنگ آن كشورها ، با احتمال وقوع در حرام يا ضعف اعتقادات خود يا همسر يا فرزندان يا متأثر شدن از اخلاق مردم آن مملكت جايز است ؟\r\nجواب : همانطور كه گذشت اگر اين احتمال يك احتمال عقلايى باشد جايز نيست .\r\nسؤال 1176 - آيا جايز است كه مسلمان به بلاد كفر و فساد مهاجرت كند و در آنجا كار كند و تخصّص و فنّ خود را در اختيار كفّار قرار دهد ؟\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nجواب : مغزهاى متفكّر مسلمين و افراد متخصّص آنها ، بايد در خدمت كشورهاى اسلامى باشند ولى در موارد ضرورى اگر باعث تقويت كفّار و ضعف مسلمانان نشوند و متأثّر به آداب حرام آنها نگردند اشكالى ندارد و اگر بتوانند با قول و فعل خود مبلّغ اسلام در آن مناطق باشند كار خوبى خواهد بود .\r\nسؤال 1177 - آيا زن حقّ مخالفت با شوهرش را دارد كه به بلاد كفر نرود ؟\r\nجواب : اگر رفتن به آنجا به دين و اعتقاد و اخلاقش ضربه مىزند ، مخالفت او جايز است .\r\nسؤال 1178 - آيا فرزند مىتواند در رفتن به بلاد كفر با پدر و مادرش مخالفت كند ؟\r\nجواب : مانند جواب سابق است .\r\nسؤال 1179 - آيا مبلّغ دينى در صورتى كه احتمال ضعف دين همسر و فرزندانش را بدهد مىتواند براى تبليغ به بلاد كفر سفر كند ؟\r\nجواب : مجرّد احتمال كافى نيست مگر اين كه احتمال قوى باشد و در اين گونه مسائل كه مربوط به تبليغ اسلام است نبايد وسوسه به خرج داد .\r\nسؤال 1180 - آيا مسلمان مىتواند با فرض احتمال ضعف دين خود يا خانواده‌اش ، براى معالجه طولانى به بلاد كفر مسافرت كند ؟\r\nجواب : از جواب سابق روشن شد .\r\n\r\n","description":"","footnote":"","page_name":" 350 ","page_number":350},
  {"content":"\r\n\r\n\r\nفصل چهل و دوّم : احكام حدود\r\n\r\n[ حدود 
  ]\r\n\r\n1 - حدّ زنا\r\nسؤال 1181 - حكم مجامعت با نامزد قبل از عقد شرعى از طريق دبر چيست ؟\r\nجواب : اگر دخول حاصل شود حدّ زنا در باره او جارى مىشود .\r\nسؤال 1182 - شخصى با اعتقاد به اين كه دامادش ( شوهر دخترش ) با همسر او زنا نموده است عمداً وى را به قتل رسانده است ، آيا علم به زنا مجوّز قتل مىشود ؟ و آيا اعتقاد قاتل ، تأثيرى در نوع قتل دارد و موضوع ملحق به اعتقاد به مهدور الدّم بودن مقتول مىباشد ؟\r\nجواب : علم به زنا به تنهايى مجوّز قتل نمىشود ، مگر اين كه او را در حال زنا با همسرش ببيند كه در اين صورت قتل او جايز است ولى تا در محكمه اثبات نكند قتل عمد شمرده مىشود . در مواردى كه ثابت شود كه شخص اعتقاد به مهدور الدّم بودن كسى داشته و او را به قتل رسانده ، قتل شبه عمد حساب مىشود .\r\nسؤال 1183 - دخترى با پسرى ازدواج كرده است و صيغه دائمى بين اينها خوانده شده ، ولى هنوز عروسى نكرده‌اند و دختر در خانه پدر زنا كرده است ، آيا اين زنا محصنه است يا غير محصنه ؟\r\nجواب : زناى محصنه نيست .\r\nسؤال 1184 - آيا حاكم شرع مىتواند براى اثبات زنا يا لواط ، پايه و اساس علم خود\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nرا نظريه پزشك قانونى قرار داده ( متّهمين را جهت معاينه ) انجام آزمايشات دقيق علمى به او معرفى كند ، يا اين كه در اين گونه موارد نفس رؤيت شهود در اثبات حد لازم است ؟\r\nجواب : نظريه پزشك قانونى به تنهايى كافى نيست .\r\nسؤال 1185 - پسر و دخترى زنا كردند و پسر بعد از اين عمل با دختر ديگرى ازدواج كرده است ، امّا بعد از تزويج نيز همين عمل را با آن دختر تكرار كرده است ، آيا اين زنايى كه بعد از تزويج پسر با دختر دوّم ادامه داشته ، زناى محصنه محسوب مىشود ؟\r\nجواب : هرگاه بعد از ازدواج ، عروسى كرده و اين عمل را با دختر اوّل ادامه مىدهد ، زناى محصنه محسوب مىشود .\r\nسؤال 1186 - حدّ زناى محصنه چيست ؟\r\nجواب : حدّ زناى محصنه سنگسار است ، ولى در شرايطى كه محذورات مهمّى بر اين امر مترتّب شود مىتوان اعدام را به نحو ديگرى انجام داد و شبيه حكم فرار از حفيره در صورت اقرار در اينجا نيز جارى است .\r\nسؤال 1187 - آيا حدّ زنا بايد در محلّ وقوع آن انجام شود يا جاى ديگر هم اشكالى ندارد ؟\r\nجواب : محل در آن شرط نيست .\r\nسؤال 1188 - در صورتى كه برگشتن دختر و پسر زناكار به محل زندگيشان باعث مفسده و اختلافاتى بين اهالى آن محل شود ، آيا مىتوان آنها را به محل ديگرى تبعيد كرد ؟\r\nجواب : هرگاه ماندن آنها در محل خود موجب فساد شود ، مىتوان آنها را به محل ديگرى فرستاد .\r\nسؤال 1189 - چنانچه شخصى بعد از عقد و قبل از عروسى زنا كند ، آيا غير از\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nتازيانه ، تبعيد و كوتاه كردن موهاى او نيز لازم است ؟ در صورت مثبت بودن جواب ، آيا تمكن از دخول و عدم تمكن در حكم تأثيرى دارد ؟\r\nجواب : تراشيدن سر و تبعيد لازم است و تمكن از دخول شرط نيست ، مگر اين كه زن مدّت طولانى به اجبار از شوهر جدا باشد .\r\nسؤال 1190 - در خصوص اين روايت كه اگر دو مرد ، يا يك زن و مرد ، زير يك لحاف ديده شوند بايد تعزير شوند آيا صرف اين كار ، دالّ بر سوء نيّت است و تعزير دارد ، يا احراز سوء نيّت لازم است ؟\r\nجواب : احراز سوء نيّت نيز لازم است .\r\nسؤال 1191 - چنانچه زنى ، مردى را با اسلحه يا به نحوى ديگر تهديد كند كه اگر با وى زنا نكند چنين و چنان مىكند و مرد واقعاً مكرَه واقع شود ، آيا حكم مكرَه در اينجا نيز ثابت است ؟\r\nجواب : در فرض مسأله ، حكم زناى به عنف كه اعدام است در مورد زن جارى نمىشود ، فقط حد دارد ( رجم يا جلد به اختلاف موارد ) .\r\nسؤال 1192 - الف ) اگر مرد زناكار ، زانيه را كه باكره بوده و بر اثر زنا حامله شده است عقد كند ، آيا حد ساقط مىشود يا رضايت اولياى دختر لازم است ؟\r\nب ) اگر اولياى دختر راضى نشوند و او را براى زانى عقد نكنند ، آيا شخص ديگرى مىتواند دختر را بگيرد ؟ و حدّ زنا در اين صورت چگونه است ؟\r\nجواب : الف ) حد با عقد و يا رضايت اولياى دختر ساقط نمىشود ولى اين مسأله اگر نزد حاكم شرع از طريق اقرار ( نه شهود ) ثابت شده ، مىتواند با ملاحظه مصالح او را عفو كند .\r\nب ) اشكالى ندارد و حكم حد همان است كه در بالا گفته شد و با اين كار ساقط نمىشود .\r\nسؤال 1193 - لطفاً جواب مسائل زير را مرقوم بفرماييد :\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nالف ) آيا آوردن متّهم به زنا به دادگاه جهت اعتراف جايز است ؟\r\nب ) در صوت جواز آيا جايز است قاضى مأذون به متّهم تفهيم كند كه جرم او چيست ؟\r\nج ) در صورت جواز سؤال ب و اظهار قبولى متّهم آيا قبول اتّهام تفهيمى به عنوان اقرار محسوب مىشود يا اين كه بايد اقرار كند و تصريح به عمل ، موضوعيّت دارد و در صورت اقرار واحد آيا تكرار سؤال به دفعات يا جلسات متعدّد لازم يا جايز است ؟\r\nد ) آيا سكوت متّهم كاشف از انكار اوست ؟\r\nجواب : الف ) متّهم به زنا را نمىتوان به دادگاه احضار كرد ، مگر اين كه شهود قبلا بروند و شهادت بدهند ، و يا زناى به عنف صورت گرفته باشد و مزنى بها شكايت كند و يا متّهم مرتكب جرائم منكراتى ديگرى مانند خلوت با اجنبيّه شده باشد كه به خاطر اين امور جلب شود .\r\nب ) از جواب سؤال بالا معلوم شد .\r\nج ) اقرار بايد صريح باشد و اصرار قاضى براى گرفتن اقرار وجهى ندارد .\r\nد ) با سكوت چيزى ثابت نمىشود و انكار در اينجا لازم نيست بلكه اقرار اثر دارد .\r\nسؤال 1194 - فردى در وطنش محصن يا محصنه است و به قصد زنا به شهر ديگرى مسافرت مىكند كه بيش از مسافت شرعى است و در آن شهر - العياذ بالله - مرتكب زنا مىشود آيا حدّ زناى محصنه دارد ؟\r\nجواب : اگر از همسرش به مقدار قابل ملاحظه‌اى دور شده باشد و مصداق « يغدو و يروح » نباشد يعنى همسرش عملا در اختيار او نيست ، زناى محصنه محسوب نمىشود .\r\nسؤال 1195 - در زنايى كه موجب رجم است اگر زانى پس از اقرار چهارگانه انكار\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nنمود حدّ رجم ساقط است اوّل اين كه آيا اين حكم اختصاص به رجم دارد يا اين كه در مواردى كه زنا ، موجب قتل است مانند زناى به عنف يا با محارم ، هم جارى است و دوّم اين كه آيا حكم مذكور در لواط ايقابى هم جارى است ؟\r\nجواب : در اين گونه موارد حدّ اقل قاضى مىتواند عفو كند .\r\nسؤال 1196 - اگر برادر بالغى با خواهر بالغ خود ( نعوذ باللّه ) زنا كند آيا هر دو محكوم به اعدامند ؟ و نيز اگر برادرى كه سنّش قانونى ( 18 سال ) باشد با خواهر بالغ و يا نابالغ ( كمتر از 18 سال ) خود زنا كند آيا رضايت ولى و يا قيّم دختر از اعدام زانى مذكور جلوگيرى مىكند ؟\r\nجواب : در صورتى كه زانى و زانيه به حد بلوغ شرعى رسيده باشند حكم درباره آنها جارى است خواه ولى راضى شود يا نشود ، مشروط بر اين كه موضوع نزد حاكم شرع با دلايل كافى ثابت شود .\r\nسؤال 1197 - آيا زنا با خواهر رضاعى و يا مادر زن از حيث كيفر همچون زنا با خواهر و مادر واقعى است ؟\r\nجواب : زنا با اين دو ، حكم زناى با محارم نسبى را ندارد ولى مجازات اصل زنا ثابت است .\r\nسؤال 1198 - آيا حرمت زنا ذاتى است و يا عرضى ؟\r\nجواب : اگر منظور از ذاتى بودن اين باشد كه زنا حرام است خواه آثار زيانبارى داشته باشد و خواه نداشته باشد ، جواب اين است كه آرى حرمت زنا ذاتى است .\r\n\r\n2 - حدّ لواط\r\nسؤال 1199 - آيا در لاطى احصان را شرط مىدانيد ؟\r\nجواب : در لواط فرقى ميان محصن و غير محصن نيست .\r\nسؤال 1200 - آيا مىتوان شخصى كه به اتهام لواط محكوم به يكى از مجازاتهاى معروف در فقه شده است را با چوبه دار يا اسلحه گرم اعدام كرد ؟\r\nجواب : تبديل نوع اعدام در صورت ايجاب مصلحت مانعى ندارد .\r\n\r\n","description":"","footnote":"","page_name":" 355 ","page_number":355},
  {"content":"\r\n\r\n\r\n3 - حد قذف\r\nسؤال 1201 - كسى كه ديگرى را متّهم به ارتداد و كفر مىكند و نمىتواند اين اتّهام را در محضر حاكم شرع اثبات نمايد ، حكمش چيست ؟\r\nالف ) آيا چنين موردى را مىتوان مصداق قذف دانست ؟\r\nب ) در صورت منفى بودن پاسخ ، با وى بايد به چه نحوى عمل كرد ؟\r\nج ) چنانچه شخص مورد اتهام از حقّ خود صرف نظر كند ، آيا حد يا تعزير چنين شخصى ساقط مىگردد ؟\r\nجواب : الف و ب ) قذف تنها در دو مورد است : نسبت زنا يا لواط دادن ، بقيّه نسبتهاى ناروا تعزير دارد .\r\nج ) ظاهر اين است كه حكم تعزير با گذشت صاحب حق جارى نمىشود ، مگر اين كه حاكم شرع ملاحظه كند كه ترك تعزير در اين گونه موارد ، منشأ مفاسد اجتماعى مىشود كه بر طبق عنوان ثانوى تعزير مىكند .\r\nسؤال 1202 - در مورد زن 75 ساله‌اى حد قذف صادر شده است ، ولى به گواهى پزشكى قانونى ، زن بيمار است و شلّاق براى او خطرناك است ، آيا مسأله ضغث يا صبر نمودن تا بهبودى ايشان در حدّ قذف هم مطرح است ؟ و اگر بيمارى هيچ‌گاه علاج نشود تكليف چيست ؟\r\nجواب : اگر خوف خطر در اجراى حد باشد بايد از آن خوددارى شود و موكول به زمان رفع خطر گردد و اگر اميد بهبودى نيست بايد از ضغث استفاده كرد .\r\nسؤال 1203 - شخص مسلمانى به طور مكرّر و در حال عصبانيّت به رسول اكرم ( صلى الله عليه و آله ) و ائمّه معصومين ( عليهم السلام ) ( نعوذ بالله ) توهين مىكند در حالى كه به خيال خودش به حضرت أبو الفضل ( سلام اللّه عليه ) اعتقاد و علاقه دارد وظيفه همسر ، فرزندان و بستگان او را بيان فرماييد ؟\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nجواب : اگر حال او حال عادى باشد ، از اسلام بيرون رفته است و همسرش بايد از او جدا بشود ولى اگر از حال طبيعى خارج شده و يا مشكوك است كه از حال طبيعى خارج شده يا نه ، محكوم به اسلام است و در صورت اوّل اگر توبه كند و دوباره آن زن به عقد آن مرد درآيد عقدش صحيح است .\r\nسؤال 1204 - مردى كه دشنام خواهر و مادر به زنش مىدهد و هميشه زبانش به غيبت ديگران عادت كرده چه حكمى دارد ؟\r\nجواب : دشنام دادن به ديگران در بعضى از موارد مجازات تعزير دارد و در بعضى از موارد حدّ قذف ( 80 تازيانه ) كه به وسيله حاكم شرع انجام مىشود .\r\n\r\n4 - حدّ شرب خمر\r\nسؤال 1205 - آيا لعنت كردن شارب الخمر جايز است ؟ حدّ آن چقدر است ؟\r\nجواب : لعنت كردن كسى كه علناً شراب مىخورد جايز است و حدّ آن هشتاد تازيانه مىباشد .\r\n\r\n5 - حدّ سرقت\r\nسؤال 1206 - آيا سارق بعد از قطع دستش مىتواند دست قطع شده را پيوند بزند ؟\r\nجواب : در باب قصاص از فقه ، اين مسأله مشهور است كه اگر گوش قطع شده را به جاى اولش پيوند بزنند و پيوند بگيرد « مجنى عليه » مىتواند آن را قطع كند تا همانند خودش شود و حديثى در اين زمينه از امام باقر ( عليه السلام ) نقل شده كه يا سند آن معتبر است و يا حدّ اقل « معمول به اصحاب » مىباشد ، هر چند الغاى خصوصيت از آن و تسرّى به باب حدود مشكل است ، ولى ظاهر ادلّه قطع يد سارق آن است كه پيوند زدن آن جايز نيست . به خصوص اين كه در روايت علل و عيون عن الرّضا ( عليه السلام ) آمده است كه : « و علّة قطع اليمين من السارق لانه تباشر الاشياء ( غالباً ) بيمينه\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nو هى افضل اعضائه و أنفعها له فجعل قطعها نكالا و عبرهء للخلق لئلا يبتغوا اخذ الاموال من غير حلّها و لانّه اكثر ما يباشر السرقه بيمينه ، و اين معنا ، با پيوند زدن سازش ندارد . در حديث ديگرى آمده است : عن النّبى ( صلى الله عليه و آله ) انّه اتى بسارق فامر به فقطعت يده ثم علقت فى رقبته » « 1 » .\r\nسؤال 1207 - پيوند زدن انگشتان قطع شده سارق به دست شخص ديگرى كه فرضاً در كارخانه بريده شده چه حكمى دارد ؟ بر فرض جواز آيا اجازه صاحب عضو براى اين كار لازم است ؟\r\nجواب : با اجازه صاحب عضو جايز است .\r\nسؤال 1208 - استفاده از داروهاى بىحس‌كننده به هنگام اجراى حدّ سرقت چه حكمى دارد ؟\r\nجواب : اشكالى ندارد .\r\nسؤال 1209 - در قانون مجازات اسلامى و بعضى از متون فقهى يكى از شرايطى كه براى اجراى حدّ سرقت به طور مطلق بيان شده اين است كه : « سارق پس از سرقت ، مال را تحت يد مالك قرار نداده باشد » آيا شرط مذكور در تمام مراحل رسيدگى ، حتّى پس از ثبوت جرم و انشاى رأى نيز جارى مىباشد ؟ يا اختصاص به قبل از شكايت نزد حاكم دارد ؟\r\nجواب : بازگرداندن مال به مالك پس از ثبوت جرم و انشاى رأى ، فايده‌اى ندارد و موجب سقوط حدّ نمىشود .\r\nسؤال 1210 - اگر درب پاركينگ باز باشد آنجا حرز محسوب مىشود يا نه و اگر بسته باشد چگونه است ؟\r\nجواب : در صورت اوّل حرز نيست و در صورت دوّم كه درب پاركينگ بسته است حرز محسوب مىشود .\r\n\r\n\r\n","description":"","footnote":"\r\n( 1 ) . جواهر ، جلد 41 ، صفحه 543 و سنن بيهقى ، جلد 8 ، صفحه 275 .\r\n","page_name":" 358 ","page_number":358},
  {"content":"\r\n\r\nسؤال 1211 - آيا جسد انسان مال تلقى مىشود و خريدوفروش آن براى اهداف مشروع جايز است و آيا موضوع جرم براى عنوان سرقت واقع شود يا خير ؟\r\nخصوصاً وقتى كه صدها سال از تاريخ مرگ ، گذشته باشد و موضوع از جهت باستان‌شناسى و تاريخى حائز اهميّت باشد ؟\r\nجواب : خريدوفروش بدن ميّت مسلمان جايز نيست و مال محسوب نمىشود امّا بدن غير مسلمان براى اهداف مشروع مانند تشريح در مواردى كه مجاز است نيز خالى از اشكال نيست و در هر حال اجراى حدّ سرقت مشكل است .\r\nسؤال 1212 - در مورد اجراى حدّ سارق ، علاوه بر جميع شرايط ، آيا تقاضاى قطع يد از طرف مالباخته نيز لازم است ، و يا به مجرّد شكايت نزد قاضى با فرض وجود شرايط ديگر اجراى حدّ واجب مىشود ؟\r\nجواب : شكايت او كافى است و نياز به تقاضاى اجراى حد ندارد .\r\nسؤال 1213 - چنانچه قبل از طرح شكايت از طرف مالباخته نزد قاضى ، اموال مسروقه توسط اداره آگاهى از سارق اخذ و جهت تحويل به مال‌باخته نگهدارى شود به نحوى كه هر موقع مال‌باخته تقاضا نمايد اموال به او تحويل مىگردد ، ولى مال‌باخته با وجود علم به اين موضوع قبل از تحويل گرفتن اموال نزد قاضى شكايت مىكند آيا در اين صورت نيز اجراى حدّ سرقت واجب است ؟\r\nجواب : حدّ سارق در اينجا اجرا نمىشود ، و از قبيل بازگشت مال به دست صاحب آن است .\r\nسؤال 1214 - كسى كه مرتكب چهار فقره سرقت شده همه اينها به ثبوت رسيده است آيا براى تمامى اينها يك حد كافى است يا هر كدام حدّ جداگانه‌اى دارد ؟\r\nجواب : حدّ واحد براى همه آنها كافى است .\r\nسؤال 1215 - با توجّه به اين كه نصاب حدّ سرقت يك ربع دينار شرعى است و\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nموضوع درهم و دينار فعلا منتفى است ، نصاب حدّ سرقت را چگونه به دست بياوريم ؟ آيا مىتوان پول رايج يا طلاى غير مسكوك را معيار قرار داد ؟\r\nجواب : بايد از اهل خبره سؤال كرد كه اگر دينار مسكوكى وجود داشته باشد چه اندازه قيمت دارد و قيمت يك ربع آن ، نصاب حدّ سرقت خواهد بود و هرگاه سرانجام شك در مقدار حاصل شود بايد قدر متيقّن را حساب كرد .\r\nسؤال 1216 - تقريباً سه سال پيش ( بر اثر جهالت و به خاطر معاشرت با دوستان ناباب ) مبادرت به سرقت چند شاخه مفتول از شهردارى و فروختن آنها كردم . اگر من بخواهم وجه آنها را بپردازم :\r\nالف ) بايد به چه شخص يا سازمانى بدهم ؟\r\nب ) در اين مورد كه طرف مقابل من شهردارى است آيا حلاليّت طلبيدن و راضى كردن شخص خاصّى لازم است ؟\r\nج ) در آن موقع قيمت هر كيلو مفتول مثلا چهل تومان بوده ولى امروز 120 تومان است بايد كدام مبلغ را بپردازم ؟\r\nد ) ما سه نفر بوديم ( البتّه كل پول بين 2 نفرمان تقسيم شد ) حال من بايد كلّ مبلغ مفتولها را بپردازم يا بايد مثلا وزن كلّ آنها را نصف كرده و پول نصف مفتولها را بدهم ؟\r\nه - ) وزن تقريبى مفتولها درست به خاطرم نيست در اين مورد بايد چگونه وجه را بپردازم ؟\r\nجواب : شما مىتوانيد مبلغ آن را به يكى از حسابهاى درآمدهاى مربوط به شهردارى در بانك واريز كنيد و لازم است مبلغ فعلى آن را بدهيد و اگر ديگران سهمى نپردازند شما در مقابل تمام مبلغ ضامن هستيد و با انجام اين كار حلاليّت طلبيدن لازم نيست ، بايد به درگاه خدا توبه كنيد و در صورت شك نسبت به مقدار آن ، احتياط كنيد .\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nسؤال 1217 - در فرض سؤال بالا و به همين صورت و با همان رفيق قبلى ، مفتولهاى يك زمين شخصى را برديم ( البتّه همانطور كه ذكر كردم يكى از دلايل اين اعمال قبيح ، جوانى بود و من خيلى دوست داشتم كه خودم را انسان زرنگى نشان بدهم ) بازهم وزن آن مفتولها درست به خاطرم نيست و حتّى تعداد آنها را هم دقيق نمىدانم ، چگونه بايد پول آن بنده خدا را بپردازم ؟\r\nجواب : از جواب بالا معلوم شد و طرز رساندن وجه آن به صاحب مال يا از طريق پيدا كردن حساب بانكى يا فرستادن از طريق حواله بانكى به درب مغازه و يا منزل او به ضميمه نامه‌اى كه به طور سربسته نشان مىدهد شما فلان مبلغ را از اين جانب طلبكار بوده‌ايد ، بدون اين كه امضا كنيد و يا طرق مطمئن ديگر و نسبت به مقدار آن احتياط كنيد و بيشتر بدهيد تا يقين به برائت ذمّه حاصل شود .\r\n\r\n6 - حدّ محارب\r\nسؤال 1218 - عدّه‌اى از مسيحيان بعضى از كشورها ، يا مستقيماً با مسلمانان در جنگ هستند و يا از نظر اقتصادى به كسانى كه با مسلمانان در جنگ هستند كمك مىكنند ، آيا احكام محارب بر آنها جارى مىشود و اساساً شرايط صدق محارب در اين زمان چيست ؟\r\nجواب : آنها جزء محاربند ولى اگر اجراى احكام محارب بر آنها موجب تشديد كينه و فساد مىشود بايد با آنها مدارا كرد .\r\nسؤال 1219 - جاسوسانى كه اطّلاعات نظامى يا غير نظامى كشور اسلامى را با علم و آگاهى ، در اختيار دشمن مىگذارند و در اين رابطه گاهى در كشورهاى بيگانه آموزشهايى ديده‌اند و در مقابل آن مبلغى هم دريافت مىكنند و يا بدون پاداش اين كار را انجام مىدهند چه حكمى دارند ، آيا محاربند ؟\r\nجواب : اطلاق عنوان محارب بر جاسوس مشكل است ، زيرا در تعريف آن\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nامورى در فتاوا و روايات آمده است كه بر جاسوس تطبيق نمىكند ولى مواردى از جاسوسى پيدا مىشود كه از محاربه نيز شديدتر است . به طور كلّى جاسوسى را بايد مطابق محتواى آن تقسيم كرد هرگاه مربوط به اخبارى بوده باشد كه پايه‌هاى احكام اسلامى يا حكومت اسلامى را متزلزل سازد و يا جان مسلمانان را به وسيله آن به خطر مىاندازد مسلّماً محكوم به اعدام است . همچنين اگر اخبار او سبب گسترش فساد در مقياس وسيعى گردد به طورى كه عنوان مفسد فى الارض به معناى قطعىاش بر او صادق شود ، نيز محكوم به اعدام است ، ولى اگر در موضوعات كوچكترى باشد كه هيچ يك از مسائل فوق در آن نيست ، مثل اين كه اطّلاعات غير مهم و خالى از خطر عمده ، در اختيار بيگانگان بگذارد در اين صورت مشمول قانون تعزيرات است و مقدار تعزير تناسب با ميزان ضرر جاسوسى او خواهد داشت .\r\n\r\n7 - حدّ ارتداد\r\nسؤال 1220 - اگر كسى با كوچكترين ناراحتى حرفهايى بزند كه از آن بوى ارتداد و خداى ناكرده اهانت به مقام خداوند متعال يا معصومين ( عليهم السلام ) مىآيد با توجّه به اين كه مىدانيم لحظه‌اى ديگر وضو مىگيرد و نماز مىخواند و ساير عبادات را بجا مىآورد ، برخورد با اين گونه افراد به چه صورت بايد باشد ؟\r\nجواب : اگر از خود بىخود مىشود و كلمات كفرآميز مىگويد مرتد نمىشود و در غير اين صورت مرتد است .\r\nسؤال 1221 - اگر شوهر مرتد شود و نه فقط به دين اعتقادى نداشته باشد بلكه عليه آن نيز صحبت كند ، حكم زندگى كردن همسرش با او چيست ، لازم به ذكر است كه امر به معروف و نهى از منكر نيز در او اثرى نداشته است ؟\r\nجواب : همسرش بايد از او جدا شود و بر او حرام است و نيازى به طلاق ندارد .\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nسؤال 1222 - آيا توهين به قرآن و فحّاشى نمودن به آن ( العياذ بالله ) سبب ارتداد مىشود ، تكليف كسانى كه شاهد و ناظر اين مسأله هستند چيست ؟\r\nجواب : اگر از روى علم و عمد باشد مرتد مىشود و بر ديگران لازم است كه نهى از منكر كنند .\r\nسؤال 1223 - اگر مسلمانى معتقد به تحريف قرآن باشد ، حكمش چيست و آيا اعتقاد به تحريف ، انكار ضرورى دين محسوب مىشود ؟\r\nجواب : نظر به اين كه افراد كمى از علماى مذاهب مختلف اسلامى قائل به تحريفند ( هرچند محقّقان ، هرگز تحريف را قبول نكرده‌اند ) حكم ارتداد جارى نمىشود ، امّا چنين كسى مرتكب اشتباه بزرگى شده است .\r\nسؤال 1224 - اگر كسى معتقد باشد كه معانى قرآن ، بر قلب مبارك پيامبر ( صلى الله عليه و آله ) نازل شده است و آن حضرت با اين كلمات آن معانى را بيان فرموده‌اند و كلمات فعلى صادر از ناحيه پيامبر ( صلى الله عليه و آله ) است نه خداوند ، آيا اين اعتقاد موجب ارتداد مىشود و وظيفه ما در مقابل چنين شخصى چيست ؟\r\nجواب : اين عقيده خطا و اشتباه است و بايد او را ارشاد كرد ولى موجب كفر نمىشود .\r\n\r\nمسائل متفرّقه حدود\r\nسؤال 1225 - خارج كردن منى به وسيله استمنا در صورتى كه باقى ماندن آن در بدن ضرر داشته باشد چه حكمى دارد ؟\r\nجواب : در صورتى كه واقعا ضرورتى باشد حرام نيست .\r\nسؤال 1226 - آيا استمنا با تخيّل امكان‌پذير است و در صورتى كه آبى از انسان خارج شود چه حكمى دارد ؟\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nجواب : استمنا با تخيّل كاملا امكان‌پذير است ولى اگر آب مشكوكى خارج شود كه علامات منى را ندارد يا فقط بعضى از علايم را دارد منى محسوب نمىشود .\r\nسؤال 1227 - با توجّه به اين كه طبيعتاً زن احساساتىتر است زودتر تحت تأثير وسوسه‌هاى شيطانى قرار مىگيرد آيا كيفر خطاهايش با مردان تفاوت مىكند ؟\r\nجواب : در مسائل تعزيرات مسئوليت هركس در برابر اعمالش رابطه‌اى با ميزان تأثيرپذيرى از عوامل مختلف و ميزان جرم او دارد .\r\nسؤال 1228 - اگر كسى حافظ كل و يا قسمتى از قرآن باشد و جرمى مرتكب شود كه موجب حد است ، آيا حفظ قرآن سبب تخفيف و يا گذشت از حد مىشود ؟\r\nجواب : اگر اثبات عمل از طريق اقرار باشد ، حاكم شرع مىتواند مجازات او را تخفيف دهد و يا صرف نظر كند و اگر از طريق بيّنه باشد ، حكم مجازات به قوّت خود باقى است .\r\nسؤال 1229 - آيا مرتكب زناى محصنه و لواط ، مىتواند خود را به قتل برساند ؟\r\nجواب : اجراى حد ، بايد به وسيله حاكم شرع باشد و لزومى ندارد مرتكب گناه خود را به حاكم شرع معرفى كند ، بلكه مىتواند فوراً توبه كند و با اعمال صالحه ، گذشته خود را جبران كند و خود را از اجراى حدّ شرعى معاف سازد .\r\nسؤال 1230 - اگر انسان مجبور شود براى نجات از زنا استمنا كند ، آيا اين عمل جايز است ؟\r\nجواب : راه نجات از گناه ، گناه ديگر نيست . بايد به فكر ازدواج باشد و يا از طريق روزه و ورزش و مانند آن خود را از گناه بازدارد و به گناه ديگرى پناه نبرد .\r\nسؤال 1231 - آيا طفل متولّد از زنا ، حكم فرزند شرعى را دارد ؟\r\nجواب : طفل متولّد از زنا ، از نظر حضانت و وجوب انفاق و مانند آنها ( جز در مواردى كه دليل قائم بر استثنا آن شده است مانند مسأله ارث ) حكم فرزند شرعى\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nرا دارد ، بنابراين ولد الزّنا تمام احكام محرميّت و وجوب نگهدارى و تربيت را دارد فقط ارث نمىبرد .\r\nسؤال 1232 - اصل اوّليه در حدود چيست ؟ و در موارد شك در سقوط حد چه بايد كرد ؟\r\nجواب : اصل اوّليه در تمام حدود پس از ثبوت ، عدم سقوط است . منظور از اصل در اينجا اطلاقات ادلّه است كه مىگويد فلان حدّ بايد جارى شود اعم از اين كه طرف انكار بكند يا نكند ، فرار كند يا نكند ، البتّه مقتضاى استصحاب نيز بقاى حدّ است ( هرگاه استصحاب را در شبهات حكميّه جارى بدانيم ) بنابراين تا دليلى قائم نشود بر اين كه حدّ ساقط مىشود ، بايد آن را جارى كرد . در نتيجه در تمام مواردى كه علم قاضى حجت است ، حدود بايد جارى گردد زيرا دليل سقوط حدّ به هنگام عفو امام يا انكار بعد از اقرار يا فرار بعد از اقرار ، شامل محلّ بحث نمىشود ، مگر سرچشمه علم حاكم اقرارات غير صريح و يا اخذ به لوازم اقرار و مانند آن بوده باشد كه اجراى حدود در چنين مواردى بعد از انكار يا فرار يا عفو حاكم مشكل است و لااقل مشمول « تدرأ الحدود بالشبهات » است .\r\nسؤال 1233 - آيا مجرمين غير مسلمان طبق احكام اسلام مجازات مىشوند يا طبق مذهب خودشان ؟ و در صورت دوّم مجرى آن قاضى مسلمان است يا قاضى خودشان ؟\r\nجواب : آنچه از آيه شريفه 42 سوره مائده استفاده مىشود و فتاواى فقهاى ما در ابواب حدود و جهاد مؤيّد آن است و روايات متعدّدى نيز بر آن دلالت دارد اين است كه : قاضى مسلمان راهى جز اين دو ندارد كه اگر آنها درخواست كنند ، طبق حكم اسلام با آنها رفتار شود يا آنها را ارجاع به قاضى خودشان بدهند تا به حكم خودشان داورى كند ، امّا اين كه قاضى مسلمان طبق احكام مذهب آنان كه به اعتقاد ما مذهب تحريف يافته و منسوخ است قضاوت كند و بر آن صحّه بگذارد\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nچنين چيزى نه از ادلّه استفاده مىشود و نه از فتاواى بزرگان . تنها راهى كه براى پرهيز از آنچه در بالا مطرح فرموديد وجود دارد اين است كه قاضى صالحى از خودشان زير نظر حكومت اسلامى طبق احكام آنها داورى كند و براى رعايت دقّت و اقامه قسط قبلا احكام مذهب آنان با استفاده از كارشناسان ، تصويب و ضمن مواردى ( در احوال شخصيّه ) تنظيم كنند تا هيچ گونه سوء استفاده‌اى نشود .\r\nسؤال 1234 - اگر امورى مانند نظريّه پزشك در يك مسأله پزشكى ، نوار ضبط صوت ، فيلمها و عكسها و تصاوير ، نوشته‌ها و اسناد عادّى و رسمى ، براى قاضى در قضيّه‌اى ايجاد علم نمايد ، آيا قاضى مىتواند آنها را مستند حكم خود قرار دهد ؟ به عبارت ديگر آيا مستند حكم قاضى منحصر به امورى مانند بيّنه ، يمين و اقرار است كه در شرع مذكور است يا هر آنچه كه باعث ايجاد علم براى قاضى شود مىتواند مستند حكم قاضى قرار گيرد ؟\r\nجواب : اسناد و نوشته‌هاى معتبر عقلايى چنان كه در بالا گفته شد ، حجّت شرعيّه است ؛ ولى نوار و فيلم و مانند آن دليلى بر اعتبارش نيست و حجيّت علم قاضى تنها در صورتى است كه از مبادى حسّيّه ، مانند مشاهده يا قريب به حسّ ، مانند داستانهايى كه از حضرت على ( عليه السلام ) درباره نزاع غلام و آقا و نزاع دو زن ( درباره فرزند ) روايت شده ، حاصل شود . شرح بيشتر در اين باره را در بحث علم قاضى گفته‌ايم .\r\nسؤال 1235 - در صورتى كه حدّى بر شخص مريضى واجب شود آيا مىتوان هشتاد چوب نازك در كنار هم گذاشت و با آن يك ضربه بر بدن آن مريض زد ؟ در صورتى كه پاسخ مثبت باشد آيا تعزير هم همين حكم را دارد ؟ با توجه به اين مقدمه حكم مسألهء زير را بيان فرماييد : زنى در زمان مجرد بودن كارى كرده كه حكمش تعزير بوده و اكنون پس از ازدواج در حالى كه در دوران حمل به سر مىبرد و شوهرش نيز از اين كار او مطّلع نبوده ، جرم او ثابت شده است ، با توجه به اين كه اين زن در حال\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nحاضر مريض است و هم دوران حمل را سپرى مىكند و هم اين كه اگر تعزير شود شوهر وى مطّلع گشته و ممكن است وى را طلاق دهد يا مفاسد ديگرى ايجاد مىشود ، آيا در چنين مواردى مثلا مىتوان سى تركه نازك كنار هم گذاشت و به عنوان تعزير با آن يك ضربه بر بدن او وارد كرد ؟\r\nجواب : در مورد بيمار مىتوان به تعداد حد ، چوبه روى هم گذارد و بر بدن او زد و در مورد زن حامل بايد بعد از وضع حمل اجراى حد شود . امّا در مورد تعزير مىتوان به يك يا چند شلّاق هم قناعت كرد و تعزير منحصر به شلّاق نيست و مىتوان در اين گونه موارد به وسيله توبيخ يا نصيحت به شرط اين كه اميد اثر در آن باشد قناعت كرد .\r\nسؤال 1236 - بعضى از مرتكبين اعمالى كه حدّ شرعى يا تعزير دارند ، وقتى متوجّه ثبوت جرم خود مىشوند ، شروع به گريه و زارى و اظهار ندامت مىكنند ، آيا صرف اين ندامت كافى است يا منوط بر انجام اعمال نيك و ترك عملى گناه ارتكابى است لطفاً توضيح دهيد ؟\r\nجواب : در صورتى كه ندامت در محكمه قاضى باشد تأثير ندارد ، مگر در موارد اقرار كه قاضى مىتواند ، عفو كند و اگر قبل از آن باشد در « حقوق الله » باعث سقوط حد است .\r\nسؤال 1237 - با توجّه به وضع كنونى افغانستان ، چه كسانى عهده‌دار اجراى احكام و حدود الهى هستند ؟\r\nجواب : هر مجتهد عادلى كه در آن منطقه است مىتواند اقدام كند و در صورت نبودن مجتهد ، علما عادل كه نمايندگى از طرف مجتهد جامع الشرايط داشته باشند مىتوانند مجرى حدود شوند .\r\nسؤال 1238 - اگر متّهم به زنا و لواط با فرض حصول علم براى قاضى قبل از حكم حاكم اظهار ندامت و پشيمانى نمايد آيا حد مطلقاً اعمّ از رجم و قتل و غيره به\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nلحاظ اين كه موضوع با اقرار و يا علم قاضى ثابت شده است نه با بيّنه ساقط است يا اين كه حاكم مخيّر است بين عفو و اجراى حد و يا اين كه فرق است بين رجم و قتل و ساير حدود ؟\r\nجواب : در هر موردى بايد تابع دليل آن مورد بود ، مثلا در مسأله فرار از حفيره ادلّه شامل مورد علم قاضى نمىشود ، ولى در بعضى از موارد علم قاضى حكم اقرار را دارد .\r\nسؤال 1239 - در مواردى كه انكار پس از اقرار موجب سقوط رجم و قتل است ، آيا حد مطلقاً اعمّ از رجم و قتل و صد ضربه شلّاق كلا ساقط است يا اين كه حاكم شرع مىتواند با توجّه به سقوط رجم و قتل ، متّهم را به شلّاق محكوم نمايد همانطور كه از دو صحيحه حلبى استفاده مىشود ؟\r\nجواب : حد بطور كامل ساقط است ولى تعزير بعيد نيست و امّا روايات حلبى در اين قسمت در نزد اصحاب « معمول بها » نمىباشد تنها افراد شاذى به آن فتوا داده‌اند بنابراين عمل بر طبق آن مشكل است .\r\nسؤال 1240 - زن شوهردارى به خاطر زنا محكوم به رجم شده است . اگر شوهر او قبل از اجراى حكم ، وى را طلاق دهد ، آيا طلاق به منزله رضايت نسبت به او تلقّى و باعث جلوگيرى از اجراى حد خواهد بود ؟\r\nجواب : طلاق و رضايت شوهر مانع از اجراى حدّ مزبور نيست .\r\n\r\nتعزيرات\r\nسؤال 1241 - پزشكى از معالجه امتناع كرد و در نتيجه مصدوم يا مريض فوت كرد ، مجازات او چيست ؟\r\nجواب : مجازات او تعزير است .\r\nسؤال 1242 - در مواردى كه اشخاص در منازل خود و دور از انظار مردم و بدون\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nايجاد مزاحمت براى همسايگان ، مرتكب اعمال حرام ذيل مىشوند آيا قاضى مأذون مىتواند اين افراد را از باب ارتكاب فعل حرام تعزير نمايد ، يا مجوّز شرعى اين كار وجود ندارد : الف ) تماشاى فيلمهاى مبتذل و مستهجن ويدئويى ب ) استماع آهنگهاى مبتذل نوارهاى كاست ج ) نگهدارى عكسهاى مبتذل و مستهجن زنان اجنبيّه د ) نگهدارى آلات قمار و استفاده شخصى از آن .\r\nجواب : چنانچه قاضى در اين گونه امور نيز مأذون باشد و علم از طرق عادى و معمولى بر اين گونه امور حاصل گردد تعزير كردن لازم است ، مگر در مواردى كه اين گونه اقدامات منشأ مفاسدى گردد كه در اين صورت پرده‌پوشى لازم است و هرگاه با احضار كردن و هشدار دادن و ارشاد نمودن و تعهّد گرفتن ردع و منع حاصل گردد بايد به همان مقدار قناعت كرد .\r\nسؤال 1243 - چنانچه شخصى ، زن و مردى را مجبور به زنا كند حكم شخص سوّم چيست ؟\r\nجواب : تعزير شديد دارد .\r\nسؤال 1244 - آيا براى مسئول پايگاه مقاومت بسيج ، جايز است به كسى كه جرمى انجام داده است سيلى بزند ؟\r\nجواب : تعزير بدون اجازه حاكم شرع جايز نيست .\r\nسؤال 1245 - آيا پدر مىتواند فرزند خود را به خاطر سرپيچى در يادگيرى قرآن ، تأديب نمايد ؟\r\nجواب : بهتر است از طريق تشويق اين كار را انجام دهد .\r\nسؤال 1246 - كسى كه زن دارد ، با اجازه زنش استمنا مىكند آيا اين استمنا حرام است ؟\r\nجواب : اگر استمنا از طريق ملاعبه با همسر بوده باشد اشكالى ندارد ، امّا اگر با خودش استمنا كند حرام است خواه به رضايت زن باشد و خواه نباشد .\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nسؤال 1247 - اگر شخصى به شخص ديگرى تهمت دزدى ( و سارق مسلّح ) بزند و در محاكم قضايى نتواند ادّعاى خود را به اثبات برساند و متّهم از نظر قانونى تبرئه شود از نظر شرعى مجازات شخصى كه تهمت زده چيست ؟\r\nجواب : چنين كسى تعزير دارد و مقدار آن به نظر حاكم شرع است .\r\nسؤال 1248 - شخصى دخترى را به قصد ازدواج فرارى مىدهد و مدّتى با هم در اين حال هستند و اعمالى غير از آميزش انجام مىدهند ، سپس رضايت اولياى دختر را جلب مىكنند و عروسى مىنمايند ، آيا پسر نسبت به اعمالى كه در زمان فرار از قبيل با هم خوابيدن ، دست‌بازى و . . . انجام داده است بايد تعزير شود ؟\r\nجواب : همه اين اعمال ، خلاف شرع است و تعزير دارد .\r\n\r\n","description":"","footnote":"","page_name":" 370 ","page_number":370},
  {"content":"\r\n\r\n\r\nفصل چهل و سوّم : احكام قصاص\r\n\r\nقتل عمد و شبه عمد\r\nسؤال 1249 - اگر مأمورى در تعقيب متّهمى به سوى او تيراندازى كند و متّهم به قتل برسد ، آيا اين قتل عمد است يا شبه عمد ؟ حكم مسأله چيست ؟\r\nجواب : اين مسأله داراى چند صورت است :\r\nصورت اوّل : اين كه شخص فرارى ، متّهم به انجام گناه كوچكى است كه مجازات تعزير دارد ، در اين صورت غير از تيراندازى هوايى يا به اطراف ، كار ديگرى نمىتوان كرد زيرا مفروض مسأله استحقاق چنين مجازاتى را حتّى پس از ثبوت جنايت ندارد .\r\nصورت دوّم : آن است كه عدم واكنش شديد در برابر چنين جرمى نظم كلّى جامعه را به هم مىريزد و براى كلّ اجتماع خطر دارد . در اين صورت بايد از طريق « الاسهل فالاسهل » و استفاده از سلسله مراتب اقدام كرد و اگر چاره‌اى جز تيراندازى مثلا به سوى پاهاى متّهم نبوده و مأمور هم از مهارت كافى برخوردار بوده و در عين حال تير خطا رفت و به محلّى كه مايه قتل اوست اصابت كرد ، خونش هدر است نه قصاص دارد نه ديه ؛ زيرا كارى كه با اذن حاكم شرع انجام شده و طرف هم مستحقّ آن است ، ديه ندارد .\r\nصورت سوّم : در صورتى كه موجب اختلال كلّى نباشد ولى جرم ، جرم سنگينى است كه اگر در خصوص آن جرم اقدامى نشود ( مانند قاچاقچيان اسلحه براى دشمن در مواقع جنگ ) كه اگر در مناطق حسّاس جلوگيرى نكنيم كشته‌هاى زيادى مىدهيم بىآن كه حتّى سرنوشت جنگ عوض شود و در اينجا نيز\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nتيراندازى با سلسله مراتب جايز است و اگر منتهى به قتل گردد ، خون طرف مقابل هدر است ( با شرايطى كه در بالا گفته شد ) .\r\nسؤال 1250 - سربازى دو شيشه الكل صنعتى را با خود به پادگان مىآورد . ابتدا به انگيزه رفع خطر از الكل صنعتى با وسايلى كه در اختيار داشته‌اند و با همكارى ديگر سربازان آن را تقطير نموده ، سپس خودش و چند تن ديگر از سربازان ، از آن مايع به قصد مست شدن مىنوشند . با توجه به اين كه مصرف الكل صنعتى بسيار خطرناك و مهلك است ، يكى از سربازان به دليل مصرف زياد فوت نموده و سايرين نيز دچار تهوع و استفراغ مىشوند ، آيا سربازى كه الكل را به پادگان آورده ، در مقابل خون كسى كه از روى اختيار آن را مصرف كرده ، و فوت نموده ، مسئوليتى دارد ؟\r\nجواب : در صورتى كه مصرف‌كنندگان از خطرات احتمالى آن باخبر بوده‌اند كسى در مقابل خونشان مسئول نيست ، ولى اگر آورنده الكل آنها را اغفال كرده باشد كه شرب آن مشكلى ندارد ، در اين صورت مسئول است و در فرض اخير ، قتل شبه عمد است .\r\nسؤال 1251 - سه نفر نظامى در منطقه در سنگرهاى مخروبه مشغول تهيّه وسيله بوده‌اند . نظامى ديگرى با فاصله حدود سيصد متر ، چندين تير به طرف آنها شلّيك كرده كه منجر به قتل يكى از آنها شده ، قاتل مدّعى است كه من فكر كردم آنها افراد غير نظامى هستند و قصد تير هوايى و ترساندن آنها را داشتم كه منطقه را ترك كنند ولى قصد شليك به آنها را نداشتم البتّه ادّعاى وى مبنى بر اين كه فكر كردم افراد غير نظامى هستند قابل قبول نيست چون كه افراد متعدّدى به وى گفته‌اند نظامى هستند . حال با توجّه به اين كه قاتل افراد را مىديده و به سوى آنها تيراندازى متعدّد كرده ، بر فرض اين كه قبول كنيم قصد تيراندازى به افراد يا فرد معيّنى را نداشته ، آيا اين قتل عمد است يا خير ؟\r\nجواب : مادام كه ثابت نشود تيراندازى به سوى آنها و براى هدف قرار دادن آنها بوده ، قتل عمد محسوب نمىشود .\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nسؤال 1252 - در صورتى كه مردى زوجه‌اش را عمداً به قتل برساند و ورّاث مقتوله منحصر به مادر و يك دختر باشد و با عنايت به عدم امكان قصاص پدر توسط دختر و تقاضاى قصاص قاتل توسّط مادر مقتوله : الف ) با عنايت به لزوم پرداخت نصف ديه توسط متقاضيّه قصاص به قاتل ، آيا نسبت به سهم دختر بايد ديه پرداخت كند يا خير و با توجّه به اين كه قاتل داراى پدر مىباشد كه جدّ صغيره محسوب مىشود ، آيا رعايت غبطه صغير ، و تقاضاى ديه يا عفو به عهده جد مىباشد يا خير ؟\r\nجواب : بايد سهم ديه دختر را بپردازد ظاهراً جدّ صغيره در اين امر ولايت دارد .\r\nب ) در صورت امتناع و يا عدم توانايى مالى متقاضى قصاص نسبت به پرداخت ديات متعلّقه ، آيا حقّ قصاص ساقط يا تبديل به ديه مىگردد يا اجراى آن به تأخير مىافتد و در صورت اخير ، آيا محكوم از زندان آزاد مىگردد يا خير ؟\r\nجواب : اگر اميدى به توانايى ولىّ دم درآينده نه چندان دور باشد بايد در انتظار آينده بود و محكوم با اخذ وثيقه كافى از زندان آزاد مىشود ولى اگر اميدى نيست ملزم به پرداخت ديه مىشود .\r\nسؤال 1253 - جوانى به هنگام دعوا چاقو كشيده و در شكم جوان 22 ساله‌اى فرو كرده است ( در حدود 15 الى 6 سانتىمتر ) جوان مجروح را به بيمارستان بردند و به گمان اين كه زخم سطحى است و چيز مهمّى نيست جراحت را باز نكردند و منجر به فوت او شد ، بعداً معلوم شد چاقو به طحال او سرايت كرده و اطبّا كوتاهى كرده‌اند و اگر باز مىكردند راه نجات وجود داشت . بعضى از قضات آن را جزء قتل عمد دانسته‌اند و بعضى ترديد دارند . لطفاً حكم آن را بيان فرماييد و نيز حكم اطبّايى كه به گواهى پزشكى قانونى مرتكب قصور در اين مورد شده‌اند را بيان فرماييد ؟\r\nجواب : مسأله ظاهراً از قبيل قتل عمد است هر چند جوان قاتل قصد قتل را هم نداشته باشد ؛ زيرا چاقو را در محلى فروبرده است كه احتمال قتل در آن شايع است و كوتاهى پزشكان - حتّى اگر از روى تقصير باشد - مانع از صدق قتل عمد\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nنيست . در مورد پزشكان اگر مقصّر تشخيص داده شوند ، تعزير دارند و ديه و امثال آن براى آنها ثابت نمىشود .\r\nسؤال 1254 - تيرى به بدن كسى اصابت كرده و از طرف ديگر خارج شده و منجر به قطع كامل نخاع هم شده ، مصدوم پس از مدّتى فوت نموده ، پزشكى قانونى اعلام نموده علّت مرگ عوارض ناشى از جراحات اوّليّه است . حال با توجّه به اين كه ضارب در مرحله اوّل يك ديه كامل براى قطع نخاع و دو ثلث يك ديه كامل هم براى جائفه مديون شده ، خواهشمند است نظر مبارك را در مورد فوق و اين كه ضارب چه مقدار ديه بدهكار است ، بيان فرماييد ؟\r\nجواب : هرگاه تيراندازى عمدى بوده ، ضارب ديه داده شده را پس مىگيرد و آماده قصاص مىشود و اگر خطا يا شبه عمد است ديه جديدى تعلّق نمىگيرد و يك ديه كافى است و اگر ضربه واحده سبب مرگ شده ، ديه جائفه نيز ندارد .\r\nسؤال 1255 - كسى كه در جنگها و درگيريهاى داخلى افغانستان نقش فعّالى داشته ، توسط طرف ديگر در خانه خود ترور مىشود ، حكم آن چيست ؟\r\nجواب : هركس مؤمنى را عمداً به قتل برساند حكمش قصاص است و اگر او مرتكب خطايى شده ، بايد به وسيله حاكم شرع حكم الهى در مورد وى اجرا گردد .\r\nسؤال 1256 - شخصى قصد كشتن فرد بىگناهى را دارد ولى به علّت اشتباه در هويّت مجنى عليه ، شخص ديگرى را كه وى نيز بىگناه بوده مىكشد ، قتل واقع شده از چه نوعى خواهد بود ؟\r\nجواب : اين قتل عمد است و قصاص دارد ولى احتياط مستحب آن است كه اولياى مقتول با جانى مصالحه به ديه يا مانند آن كنند .\r\nسؤال 1257 - شخصى قصد كشتن مهدور الدّمى را دارد ولى به علّت اشتباه در هويّت مجنىٌ عليه ، شخص ديگرى را كه محقون الدّم بوده مىكشد ، قتل واقع شده از چه نوعى خواهد بود ؟\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nجواب : قتل شبه عمد است .\r\nسؤال 1258 - در صورتى كه قاتل به قصد كشتن زيد تيراندازى كند و بعد از مرگ معلوم شود آن شخص مقتول ، بكر بوده است ( اشتباه در هويّت ) قتل عمد است يا شبه عمد ؟\r\nجواب : در صورتى كه هر دو محقون الدّم باشند قتل عمد محسوب مىشود .\r\nسؤال 1259 - شخصى نسبت به ديگرى كارى انجام مىدهد كه يا نوعاً كشنده است ، مثل سمّ مهلك ، و يا نوعاً كشنده نيست ، مثل ايراد جرح جزئى به بازوى ديگرى ، در هر حال طرف مقابل به بيمارستان منتقل مىشود و پزشك از انجام وظيفه و تخليه موادّ سمّى در فرض اوّل خوددارى مىنمايد و يا با سهل‌انگارى و به كار بردن مواد و ابزار آلوده و غير بهداشتى در فرض دوّم موجب ايجاد عفونت و تسرّى آن و قطع عضو يا مرگ مجروح مىگردد . در دو فرض مذكور چه كسى قاتل است ؟ نوع قتل چيست ؟ در صورتى كه پزشك و ضارب هر دو مسئول باشند ميزان مسئوليت هركدام چگونه است ؟\r\nجواب : در فرض اوّل كسى كه سمّ مهلك داده است قاتل محسوب مىشود و قتل عمد است و در فرض دوّم كه خطاى پزشك سبب مرگ شده ، او قاتل محسوب مىشود ولى قتل ، قتل شبه عمد است و در صورتى كه هر دو مسئول باشند ديه به مقدار دخالت آنها در قتل ، خواهد بود .\r\nسؤال 1260 - راننده‌اى مقصر با عابر پياده تصادف مىكند و به بهانه انتقال به بيمارستان بيمار را سوار مىكند ، امّا از ترس براى فرار از مجازات ، او را در بيابان و دور از دسترس مردم رها مىسازد و مصدوم به علّت خونريزى و عدم كمك و مراقبت در همان محل فوت مىنمايد ، آيا اين قتل ، قتل عمد محسوب مىشود ؟\r\nجواب : هرگاه رها كردن او به اين حال در بيابان قاعدتاً سبب مرگ بوده ، قتل عمد محسوب مىشود .\r\n\r\n","description":"","footnote":"","page_name":" 375 ","page_number":375},
  {"content":"\r\n\r\n\r\nقتل خطا\r\nسؤال 1261 - شخصى قصد كشتن فرد محقون الدّمى را دارد ولى به علّت خطاى در تيراندازى ، شخص ديگرى را كه وى نيز محقون الدّم بوده مىكشد ، قتل واقع شده از چه نوع خواهد بود ؟\r\nجواب : اگر منظور از خطاى در تيراندازى اين باشد كه نفر دوّم در محدوده تيراندازى او نبوده و تير به عللى مانند اين كه كمانه كرده و به ديگرى خورده و او را كشته است ، قتل خطاست .\r\nسؤال 1262 - شخصى قصد كشتن مهدور الدّمى را دارد ولى به علّت خطاى در هدف‌گيرى يا تيراندازى ، شخص ديگرى را كه محقون الدّم بوده مىكشد ، قتل واقع شده از چه نوعى خواهد بود ؟\r\nجواب : مانند مسأله سابق است .\r\n\r\nعفو از قصاص\r\nسؤال 1263 - فقها گفته‌اند : حكم اكراه‌كننده در قتل ، حبس ابد است و حكم نگاه‌دارنده ، كور كردن چشم اوست ، آيا در صورتى كه يك نفر اكراه كند و ديگرى امساك كند و سوّمى مرتكب قتل شود همان‌گونه كه اولياى دم مىتوانند از قاتل گذشت كنند ، آيا از اكراه‌كننده و امساك‌كننده نيز مىتوانند گذشت كنند ؟ يا اين كه اين يك حدّ الهى مانند حدّ زناست كه قابل گذشت نيست ؟\r\nجواب : چنانچه اولياى دم از ممسك و مكره صرف نظر كنند اجراى احكام مربوط به آنها ، دليلى ندارد و شبيه حكم قصاص است و حكم مكره و ممسك هر دو حبس است و كور كردن ، فقط حكم رأيى ( بيننده يا ديده‌بان ) مىباشد و آن در صورت خاصّى است .\r\nسؤال 1264 - آيا مجنىٌ عليه ( كسى كه جنايتى بر او واقع شده ) مىتواند قبل از آن كه بميرد ، جانى را از قصاص نفس عفو نمايد ؟ در فرض قصاص عضو چطور ؟\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nجواب : در قصاص عضو جايز است ولى در قصاص نفس در ميان فقها اختلاف است و جواز عفو بعيد نيست و احتياط در مصالحه است .\r\nسؤال 1265 - آيا شخصى كه مىخواهد جنايتى بر او واقع شود مىتواند جانى را از قصاص نفس عفو نمايد ؟ در فرض قصاص عضو چطور ؟ بطور كلّى در فرض ديه چطور ؟\r\nجواب : دليلى بر جواز عفو در اين صورت نداريم .\r\nسؤال 1266 - در ضرب و جرح عمدى اگر مجنىٌ عليه قبل از مرگ ، جانى را از قصاص ( الف : قصاص عضو ، ب : قصاص نفس ) عفو كند و همان جنايت سرايت كند و موجب مرگ مجنىٌ عليه شود ، آيا حق قصاص نفس ساقط مىشود يا اين كه ولى دم مىتواند قصاص را مطالبه نمايد ؟\r\nجواب : بخشيدن قصاص عضو ، موجب بخشش قصاص خون نمىشود ( در مواردى كه جراحت سبب قتل گردد ) يا جانى قصد قتل داشته باشد .\r\n\r\nتبديل قصاص به ديه\r\nسؤال 1267 - در موارد حكم به قصاص در جروح كه پس از تعيين طول و عمق جراحت به وسيله پزشك قانونى به دليل اختلاف چاق و لاغرى جانى و مجنىٌ عليه كه مثلا عمق سه سانتىمتر جرح وارده زياد شديد نبوده و خطرى نداشته است ، امّا اگر قصاصاً با همين عمق در جانى وارد شود به دليل لاغرى حتّى خطر مرگ خواهد داشت تكليف چيست ، آيا تبديل به ديه مىشود و در صورت عدم تراضى چه بايد كرد ؟\r\nجواب : در اين مسأله چند صورت است :\r\nالف ) در صورتى كه رعايت طول و عرض و عمق خطر قطعى يا حتّى خوف خطر جانى ( بر اثر لاغرى ) داشته باشد ، مسلّماً تبديل به ديه مىشود زيرا اطلاقات قصاص از اين صورت منصرف است يا به تعبير ديگر مماثلت عرفيّه وجود ندارد\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nبه علاوه ادلّه‌اى كه مىگويد در جائفه و منقله و مأمومه قصاص نيست زيرا موجب خطر است ، شامل مفروض بحث نيز مىشود .\r\nب ) هرگاه خطرى براى طرف مقابل نداشته باشد ولى تفاوت بدن آن دو ، به قدرى باشد كه عمق يك سانتىمتر در بدن يكى ، مساوى سه سانتىمتر در بدن ديگرى است در اينجا رعايت عمق نبايد بشود زيرا اوّل اين كه مماثلت عرفيّه كه اساس ، در ادلّه قصاص است حاصل نيست چه اين كه فى المثل عمق سه سانتىمتر در فرد لاغر به استخوان مىرسد در حالى كه در فرد چاق يك جراحت سطحى حساب مىشود . بنابراين مشمول مساوات در ادلّه قصاص نيست و روايت خاصى كه دلالت بر مساوات در عمق كند نيز وجود ندارد و دوّم اين كه طبق رواياتى كه در شجاج يا مطلق جروح آمده ، معيار در عمق ، صدق اسم است ( جائفه ، داميه ، باضعه ، سمحاق ، موضحه و . . . ) و مىدانيم صدق اين نامها نسبت به اشخاص چاق و لاغر از نظر عمق يكسان نيست .\r\nج ) اين مسأله از نظر طول و عرض نيز قابل تأمل است ، اگر فرضاً كسى بازوى كوچكى دارد كه طول و عرضش بسيار كم است و به عكس بازوى ديگرى طول و عرضش چند برابر اوست ، حال اگر جراحتى بر بازوى شخص بزرگتر وارد شود كه تنها كمتر از نيمى از بازوى او را فراگيرد و اين جراحت از نظر طول تمام بازوى مجرم را فرامىگيرد ، در اينجا نيز دليل قانع كننده‌اى بر مماثلت طول و عرض نيست بلكه مقتضاى مفهوم قصاص و اطلاق مماثلت در آيه شريفه 194 سوره بقره  ( فَاعْتَدُوا عَلَيْهِ بِمِثْلِ مَا اعْتَدى عَلَيْكُمْ )  مماثلت نسبيّه است ( آن گونه كه در بالا گفته شد ، نه مماثلت در طول و عرض كه گاهى تمام بازوى يك نفر را فرامىگيرد ) .\r\n\r\nقسامه\r\nسؤال 1268 - چنانچه شخصى با اجراى مراسم قسامه به قصاص محكوم شود ، در\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nمرحله اجرا ( پس از قطعيّت حكم ) پسر محكومٌ عليه ، اقرار به قتل عمدى همان مقتول نمايد ، تكليف چيست ؟\r\nجواب : مسأله چند صورت دارد :\r\nالف ) اين مدعى خودش جزء قسامه بوده ، در اين صورت نمىتوان به اقرار بعدى ترتيب اثر داد مگر اين كه مدّعى تكذيب خويش كند .\r\nب ) اين كه خودش جزء قسامه نبوده و قبول قسم شخص او لازم نيست . باز اگر مدّعى قطعى بوده باشد نمىتوان به اقرار او ترتيب اثر داد مگر اين كه تكذيب خويش كند .\r\nج ) اين كه ادّعاهاى او مبنى بر ظن بوده باشد ، در اين صورت مخيّر است بين عمل به مقتضاى قسامه يا به مقتضاى اقرار ، ولى قبول ادّعاى مبنى بر ظن در مسائل قضايى مشكل است ، نتيجه اين كه در صورتى كه خود را تكذيب نكند عمل به اقرار نمىتواند بنمايد .\r\nسؤال 1269 - دو پسر بچه 12 ساله كه هم كلاس بوده‌اند قبل از رسيدن وقت مدرسه به طرف رودخانه مىروند و يكى از آنها در رودخانه غرق مىشود . اولياى طفل غرق شده ادّعا دارند كه همراه وى او را به رودخانه هُل داده و او افتاده و غرق شده است . ولى متّهم منكر قضيّه است و بيّنه نيز اقامه نشده و حتّى از اطفال هم سن و سال نيز كسى به عنوان مطّلع وجود ندارد . حال با توجّه به مراتب فوق چنانچه قضيّه به قسم منجر شود ، قسم متوجّه چه كسى مىباشد و آيا مسأله راه حلّ ديگرى دارد ؟\r\nجواب : با توجّه به اين كه در فرض مسأله كسى در آنجا حاضر نبوده و در قسمهاى قسامه ، علم لازم است و قسم خوردن مدّعى يا مدّعيان موضوعيّت ندارد چون دليلى بر اثبات جرم نيست ، متّهم تبرئه مىشود و احتياط اين است كه كودك قسم ياد كند .\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nسؤال 1270 - آيا قصاص در اطراف با قسامه قابل اثبات است ؟\r\nجواب : قسامه در جنايت اعضا نيز ثابت است ولى به وسيله آن تنها ديه ثابت مىشود نه قصاص .\r\n\r\nمسائل متفرّقه قصاص\r\nسؤال 1271 - آيا قتل نفس از نظر اسلام جنبه خصوصى دارد يا عمومى ؟ و در صورت عفو اولياى دم ، آيا حاكم شرع مىتواند تعزيراتى را در نظر بگيرد ؟\r\nجواب : قتل نفس در اسلام جنبه خصوصى دارد و با گذشت اولياى دم ، قصاص منتفى مىشود مگر اين كه تكرار آن اثر خاصّى در جامعه بگذارد و نظم و امنيّت را مختل سازد ، در اين صورت مسأله جنبه عمومى پيدا مىكند و پاى عناوين ثانويّه به ميان مىآيد و نه تنها در مورد سؤال بلكه در موارد مشابه كه در شهرها يا روستاها اتفاق مىافتد ، حاكم شرع مىتواند به عنوان مقدمه حفظ نظم از تعزيرات بازدارنده مناسبى بهره بگيرد . اين مسأله را به موارد ديگرى كه در شرع حق ، جنبه شخصى دارد نيز مىتوان تسرّى داد و هرگاه مشكل جنبه عمومى پيدا كند از تعزيرات استفاده نمود ، البتّه تشخيص موضوع بر عهده خود حاكم شرع است و گاه احتياج به نظر خواهى از اهل خبره در اين گونه موضوعات دارد .\r\nسؤال 1272 - اگر شخصى به خيال اين كه طرف مهاجم است ، به سوى او تيراندازى كند و او را بكشد ، آيا قصاص دارد ؟\r\nجواب : اگر قاتل به گمان اين كه طرف مهاجم است تيراندازى كرده است قصاص ندارد ولى بايد ديه بدهد .\r\nسؤال 1273 - اگر كسى انگشت يا دست كسى را عمداً قطع كند و مصدوم بلافاصله خود را به مراكز درمانى رسانده و عضو قطع شده را پيوند زده و خوب شود ، آيا مصدوم حقّ قصاص جانى را دارد يا خير ؟\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nجواب : حقّ قصاص دارد ولى دوّمى نيز حق دارد انگشت خود را پيوند بزند .\r\nسؤال 1274 - آيا تجهيز شخصى كه محكوم به قصاص نفس گرديده ، قبل از قصاص لازم است يا تغسيل و تكفين بعد از قصاص نيز بلامانع است ؟\r\nجواب : لازم است قبلا باشد .\r\nسؤال 1275 - آيا مسلمان در مقابل ولد الزّنا ( مسلمان ) قصاص مىشود ؟\r\nجواب : قصاص مىشود .\r\nسؤال 1276 - آيا قصاص حقّى انحلالى و مركب است يا غير انحلالى و بسيط ؟\r\nجواب : اولياى دم بايد متّفقاً اقدام به قصاص كنند يا كسى را وكيل بر اين امر نمايند . اگر يكى از آنها بدون اجازه ديگران قصاص كند كار حرامى كرده و بايد حصّه ديگران را بپردازد .\r\nسؤال 1277 - بر فرض اين كه قصاص حقّى انحلالى باشد ، اگر اولياى دم همگى عاقل و بالغ باشند و بعضى خواهان قصاص و بعضى خواهان ديه و بعضى خواهان عفو باشند ، حكم مسأله چگونه است ؟\r\nجواب : اگر بعضى خواهان ديه باشند ، بقيّه حقّ قصاص دارند به شرط اين كه سهم ديه بقيّه را بپردازند و اگر بعضى عفو كنند بقيّه حقّ قصاص دارند ولى سهم ديه را بايد به شخص جانى و ورثه او بپردازند .\r\nسؤال 1278 - بر فرض انحلالى بودن قصاص ، اگر اولياى دم بعضى بالغ و عاقل و بعضى صغير و مجنون باشند ، در صورت مطالبه قصاص يا عفو و با توجّه به حالت صغر و جنون بعضى از اولياى دم كه حقّ قصاص يا عفو را ندارند مسأله چگونه قابل حل است ؟\r\nجواب : اگر كبيرها بخواهند قصاص كنند بايد سهم صغيرها را به ولىّ يا قيّم آنها بدهند .\r\nسؤال 1279 - در صورتى كه اولياى دم همگى صغير و مجنون باشند ، آيا ولى يا قيم\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nبه ولايت از ناحيه آنها حقّ مطالبه قصاص يا عفو را دارد ؟\r\nجواب : قصاص يا عفو مشكل است ، مگر جايى كه براى مصلحت صغار ضرورت قطعى داشته باشد .\r\nسؤال 1280 - اگر بعضى از اولياى دم ، صغير و بعضى كبير باشند و ولىّ صغير قصاص را غبطه صغير تشخيص دهد ، آيا مىتواند بدون پرداخت ديه صغير قصاص نمايد ؟\r\nجواب : از جواب بالا معلوم شد .\r\nسؤال 1281 - بر فرض اين كه ولىّ صغير حقّ قصاص نداشته باشد و تا بلوغ صغير هم فاصله زيادى باقى مانده باشد ، آيا قاتل را مىشود زندانى كرد تا صغير بالغ شود و خود تصميم بگيرد و آيا اصلا فاصله زمانى تا سنّ بلوغ صغير براى مطالبه قصاص مدخليّت دارد ؟\r\nجواب : اگر فاصله زياد باشد بايد جانى را با اخذ وثيقه كافى آزاد كرد .\r\nسؤال 1282 - چنانچه كسى محكوم به قصاص شود و به عنوان قصاص نفس حلق‌آويز شود و پزشك متخصّص گواهى نمايد كه فوت كرده است ولى در سردخانه به هوش بيايد و زنده شود :\r\nالف ) آيا حكم قصاص به قوّت خود باقى است يا ساقط است ؟\r\nب ) در صورت باقى بودن قصاص به قوّت خود ، آيا ديه حلق‌آويزى اوّل به جانى تعلّق مىگيرد ؟\r\nج ) مسئول پرداخت ديه كيست ؟\r\nد ) مهلت پرداخت ديه چه مدّت است ؟\r\nجواب : الف ) حكم قصاص به قوّت خود باقى است و ارباب دم مىتوانند آن را مطالبه كنند .\r\nب و ج ) هرگاه جراحت يا نقص عضوى يا ضايعه ديگرى بر او وارد شده ، احتياط واجب آن است كه ديه آن را از بيت المال بپردازند .\r\nالبتّه اين در صورتى است كه حكم توسط قاضى و مأموران او اجرا شده باشد\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nو در اجراى حكم عمداً كوتاهى نشده باشد .\r\nد ) مانند ساير ديات است .\r\nسؤال 1283 - زوج و يا زوجه‌اى به قتل رسيده و غير از يكديگر وارث ديگرى ندارند ، بفرماييد كه :\r\nالف ) آيا ايشان اولياى دم يكديگرند ؟\r\nب ) آيا حقّ دريافت ديه را از قاتل دارند ؟\r\nج ) آيا رضايت آنان در مورد قتل يكديگر مانع از قصاص قاتل خواهد شد ؟\r\nجواب : زوج و زوجه حقّ قصاص نسبت به قاتل يكديگر را ندارند ، ولى سهم آنها در ديه محفوظ است .\r\nسؤال 1284 - اگر وارث حين الفوت زوج يا زوجه مقتولى ، خود آنها به اضافه چند فرزند ، مادر يا پدر ( والدين ) باشند ، آيا در اين صورت هركدام از زوجين جزء اولياى دم محسوب مىشوند و نيز اگر جزء اولياى دم يكديگر محسوب نمىشوند ، رضايت آنها هم وجوبى دارد يا خير ؟\r\nجواب : زوجين از اولياى دم نيستند ولى سهم آنها از ديه محفوظ است .\r\nسؤال 1285 - شخصى بر اثر اصابت دو گلوله كلاشينكف كشته شده است ، مظنونين به قتل چهار نفرند كه در دست سه نفر آنها كه در حال حاضر متوارى مىباشند اسلحه كلاش بوده و در دست نفر چهارم كه دستگير شده ، اسلحه برنو بوده است . با اين وصف ، آيا اولياى دم مىتوانند تقاضاى قصاص نفر چهارم را بنمايند و بطور كلّى قضيّه تابع چه حكمى است ؟\r\nجواب : تا استناد قتل طبق موازين شرعيّه به او ثابت نشود حقّ قصاص ندارند .\r\nسؤال 1286 - آيا براى قصاص قاتل نياز به اذن ولىّ امر يا نماينده او مىباشد ؟ در صورتى كه اين اذن داده نشود تكليف قاتل چيست ، آيا بايد تا زمان اذن و لو دهها سال طول بكشد در حبس بماند و يا اين كه فوراً آزاد مىشود ، در صورت دوّم چه تأمينى بايد اخذ شود ؟\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nجواب : اذن ولىّ امر لازم نيست ، حكم قاضى كافى است و اگر دسترسى به قاضى نباشد عدول المومنين مىتوانند به جاى حاكم شرع اذن بدهند و اگر حاكم شرع اذن داد اما اولياى دم راضى نشدند ، با او اتمام حجّت مىشود كه يا قصاص كند و يا در صورت رضايت قاتل ، ديه بگيرد و اگر به هيچ‌كدام راضى نشدند ، قاتل را مىتوان با اخذ وثيقه كافى آزاد كرد تا تكليف روشن شود .\r\nسؤال 1287 - شخصى در حال نزاع به ديگرى جراحتى وارد نموده كه نوعاً كشنده نيست و در صورت مراجعه به پزشك و مداوا ، زخم بهبود مىيابد ( مثلا يك بند انگشت او را قطع نموده ) اما شخص مجروح عمداً به پزشك مراجعه نمىكند و به مداوا نمىپردازد ( يا به علّت فقر و نداشتن هزينهء درمان يا به علّت بىمبالاتى و سهل انگارى يا بر اثر لجاجت و غيره ) در نتيجه موضع جراحت دچار عفونت و سرايت به نقاط ديگر بدن شده و در نهايت منجر به مرگ شخص مىگردد . در فرض مسأله آيا ضارب مرتكب قتل عمد گرديده و بايد قصاص شود يا اين كه چون قصد نتيجه قتل را نداشته ، شبه عمد است يا اساساً قتل منتسب به او نبوده و تنها بايد نسبت به جراحت ، محكوم به قصاص يا ديه شود ؟\r\nجواب : در فرض مسأله ضارب بيش از قصاص عضو در صورت عمد و ديه عضو در صورت غير عمد ضامن نيست .\r\nسؤال 1288 - در صورتى كه قاتل ادّعا كند كه جهل به حكم دارد و نمىدانسته مجازات قتل عمد قصاص است و اين ادّعا از نظر دادگاه مقرون به واقع باشد و احتمال صدق آن وجود داشته باشد ، آيا تأثيرى در اعمال قصاص دارد ؟\r\nجواب : جهل به حكم قصاص هيچ تأثيرى در اعمال قصاص ندارد .\r\nسؤال 1289 - آيا قاتل مقتول بلاوارث ( قتل عمد ) اعدام مىشود ؟\r\nجواب : ولىّ دم در اين صورت امام و حاكم شرع است .\r\n\r\n","description":"","footnote":"","page_name":" 384 ","page_number":384},
  {"content":"\r\n\r\n\r\nفصل چهل و چهارم : احكام ديات\r\n\r\nموجبات ضمان\r\nسؤال 1290 - هرگاه يك نفر نفت يا مادّه محترقه ديگرى روى متاع شخصى بريزد و شخص ديگرى به آن كبريت بزند و آن مال تلف شود ، ولى هركدام مدّعى است كه ديگرى كبريت زده ، تكليف چيست ؟\r\nجواب : در صورتى كه معلوم شود يكى از آن دو نفر اين كار را انجام داده‌اند و دليلى بر اثبات مقصّر واقعى نباشد ، ضمان در ميان آنها تقسيم مىشود .\r\nسؤال 1291 - در منطقه جنگى ، سرباز راننده‌اى به همراه مافوقش نفربرى را در آب عميق شستشو مىداده‌اند ، موتور به علّتى خاموش شده و نفربر زير آب مىرود و تعدادى سرباز كه روى آن بوده‌اند خود را در آب پرتاب مىكنند ولى دو نفر آنها غرق مىشوند . راننده تأكيد دارد كه ما فوق من دستور داده و شخص ما فوق منكر است . حال با توجّه به اين كه غرق‌شوندگان ملزم به سوار شدن نبوده‌اند و قبل از زير آب رفتن خود را در آب انداخته‌اند ، آيا راننده ضامن است ؟\r\nجواب : چنانچه نفربر را براى شستشو مىبرده و همه مىدانسته‌اند و بعضى به ميل خود سوار آن شده‌اند يا باقى مانده‌اند ، راننده ضامن نيست و همچنين اگر ماندن آنها روى نفربر موجب نجات آنها مىشده و آنها عجله كرده‌اند و خود را به آب پرتاب كرده‌اند ، باز راننده ضامن نيست . ادّعاى راننده مبنى بر اين كه ما فوق دستور داده ، در حالى كه طرف منكر باشد هيچ فايده‌اى ندارد حتّى اگر منكر هم\r\n\r\n","description":"","footnote":"","page_name":" 385 ","page_number":385},
  {"content":"\r\n\r\nنباشد باز مسئوليّت او را از بين نمىبرد .\r\nسؤال 1292 - شخصى مدّتى مرغ و گوسفند را با كارد استيل ذبح كرده و فروخته است ، آيا نسبت آن مقدار پول كه در قبال اين نوع مرغ و گوسفند گرفته ضامن است ؟ در صورت ضامن بودن براى برىء الذّمه شدن چه بايد بكند ؟\r\nجواب : ذبح با كارد استيل و فلزهاى برنده ديگر اشكالى ندارد .\r\nسؤال 1293 - اگر بر اثر جارى شدن آب از ناودان شخصى ، همسايه‌اش متضرّر شود ، آيا خسارت بر عهده صاحب ناودان است ؟ در صورتى كه كارشناسى براى تشخيص مسأله بياورند ، خرج او بر عهده كيست ؟\r\nجواب : اگر دو طرف پيشنهاد كارشناس كرده‌اند خرج كارشناسى بر عهده هر دو مىباشد و نسبت به خسارت ، اگر خانه صاحب ناودان قبلا ساخته شده و مطابق عرف و عادت بوده ، خسارتى بر عهده او نيست .\r\nسؤال 1294 - اگر انسان به مال شخصى عمداً يا سهواً در غياب وى آسيبى برساند و مطمئن باشد كه اگر آن شخص را از موضوع مطّلع سازد ناراحت نمىشود و راضى مىگردد ، حكم چيست ؟\r\nجواب : اگر اطمينان به رضايت او دارد لازم نيست به او خبر دهد ولى ذمّه او ( بنابر احتياط ) بدون اسقاط صاحب مال برىء نمىشود .\r\nسؤال 1295 - آيا شكسته شدن ظروف مسجد بطور ناگهانى مثلا در حال پذيرايى عزاداران در ايّام محرم موجب ضمان مىگردد ؟\r\nجواب : هركس بشكند ضامن است مگر ضايعاتى كه اجتناب‌ناپذير است .\r\nسؤال 1296 - طبق مقرّراتى در قانون راهنمايى و رانندگى اگر شخصى محلّ حادثه را ترك كند مقصّر شناخته مىشود . آيا از نظر شرع مقدّس اسلام كسى كه از خسارت خود صرف نظر نمايد و محلّ حادثه را ترك كند شرعاً ملزم به پرداخت خسارت به ديگرى است ؟\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nجواب : اگر واقعاً مقصّر نبوده ، عند الله مسئول نيست ولى قانون در ظاهر او را مسئول مىشمارد و خسارت از او مىگيرد و بعيد نيست عمل به اين قانون براى كارشناس و قاضى كه علم به حقيقت حال ندارند مشروع باشد .\r\nسؤال 1297 - صندوق قرض‌الحسنه‌اى قبل از شروع به كار ، طىّ قراردادى مسئوليّت سرپرستى و نظارت بر كارگاه را به عهده يكى از معماران گذاشته است . بعلاوه همزمان با شروع عمليات ساختمانى صندوق قرض الحسنه ، مسئوليّت جوشكارى ساختمان را طى قرارداد ديگرى به عهده يكى از جوشكاران گذاشته است . شخص ديگرى نيز مسئوليّت استخدام كارگر و تهيه مصالح ساختمانى را عهده‌دار گرديده ، كه اين شخص كودك هشت ساله‌اى را به عنوان كارگر استخدام مىنمايد و در حين جوشكارى درب گاو صندوق به روى اين كودك افتاده و متأسفانه اين كودك به قطع كامل نخاع دچار مىگردد ، با توجّه به مراتب بالا چه كسى ضامن ديه اين كودك مىباشد ؟\r\nجواب : اگر استخدام به اذن ولىّ و مطابق مصلحت و توان كودك بوده و كوتاهى در حفظ كودك نشده و حادثه اتفاقى بوده ، هيچ‌كس ضامن نيست و در صورتى كه بدون اجازه ولىّ بوده يا در حفظ او كوتاهى شده است ، استخدام‌كننده ضامن ديه است .\r\nسؤال 1298 - شخصى زراعت مىكند و مرغان خانگى قريه ، تخم زراعت او را مىچينند و با پايشان آن زراعت را خراب مىكنند . اگر صاحب زراعت براى جلوگيرى از مرغان ، دانه را زهرآلود كرده و بپاشد و مرغان بخورند و بميرند در حالى كه صاحب مرغان را از سم‌پاشى نيز خبر كرده است آيا ضمان مرغهايى كه بر اثر اين كار صاحب زراعت تلف مىشوند به عهده صاحب زراعت است ؟\r\nجواب : اگر راهى براى جلوگيرى جز اين راه نباشد و به صاحبان مرغ اعلان كند مانعى ندارد و ضامن نيست .\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nسؤال 1299 - در بعضى جاها مرسوم است كه گوسفندان روستا را هر خانه به نوبت به چراگاه مىبرند و بعضى خانواده‌ها در روز نوبت خود اطفال صغير را روانه مىكنند و گرگ بعضى از گوسفندان را مىخورد ، آيا تاوان به چه كسى تعلّق مىگيرد ؟\r\nجواب : چنانچه قراردادى داشته‌اند يا رسم در محل چنان بوده كه به همراه گوسفندان افرادى فرستاده مىشدند كه از عهده جلوگيرى از خطر گرگ برآيند ، تاوان بر ذمّه هر كسى است كه خلاف قرارداد يا رسم محل عمل كند .\r\nسؤال 1300 - اگر كسى چيزى مثلا لباسى را در مغازه‌اى بگذارد و بگويد اين لباس در مغازه شما باشد بعداً مىبرم و صاحب مغازه هم قبول كند ، آن شخص بعد از مدّتى مراجعه مىكند كه مال خود را بردارد ، مغازه‌دار مىگويد : آن را كس ديگرى برده ، آيا صاحب مال حقّ شكايت و مطالبه را دارد ؟\r\nجواب : هرگاه صاحب مغازه بدون تحقيق كافى لباس را به ديگرى داده ، ضامن است .\r\nسؤال 1301 - اگر شخصى ، ديگرى را اجير كند كه يك ختم قرآن براى پدر او قرائت نمايد و در مقابل اجرتى را دريافت نمايد ولى بعد از ختم قرآن از پرداخت اجرت خوددارى كند ، آيا در مقابل اجرت ضامن است ؟\r\nجواب : ضامن است .\r\nسؤال 1302 - در صورتى كه نجات غريق كه وظيفه امداد دارد از نجات شخص غريق امتناع ورزد و آن شخص غرق شود ، آيا مسئوليّتى متوجّه او خواهد بود ؟\r\nجواب : اگر نجات غريق مسئوليّت مراقبت را پذيرفته و محل ، جاى خطرناكى است كه مردم به اعتماد پذيرش مسئوليّت او ، وارد استخر يا دريا مىشوند ، اگر كوتاهى كند مسئول است .\r\nسؤال 1303 - شخصى در اثر سوختگى به بيمارستان منتقل مىشود و پزشك معالج در انجام معالجه كوتاهى مىكند و شخص مصدوم فوت مىنمايد ، پزشك قانونى\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nاعلام مىكند : ميزان سوختگى به حدّى بوده است كه در نهايت منجر به فوت مىشده ، امّا سهل‌انگارى پزشك ، باعث گرديده كه بيمار زودتر فوت كند ، آيا در اين فرض مسئوليّتى متوجّه پزشك مىباشد ؟\r\nجواب : پزشك گناه كرده و بايد تعزير شود .\r\nسؤال 1304 - تعميركار يا نمايندگى مجاز ، بخارى گازى را در منزل شخصى بدون رعايت اصول ايمنى يا با نقص فنّى يا بدون دودكش نصب مىنمايد و در نتيجه استفاده از آن ، تمام اعضاى خانواده در اثر گازگرفتگى فوت مىنمايند و اولياى دم آنها از مقصّر شكايت مىنمايند . در صورتى كه نمايندگى يا تعميركار نقص فنّى يا عدم رعايت اصول ايمنى را به صاحب خانه اطّلاع و تذكّر داده يا نداده باشد ، مسئوليّت متوجّه چه كسى است ؟ و در هر حال چه نوع قتلى اتفاق افتاده است ؟\r\nجواب : اگر خبر داده ، مسئوليّتى ندارد ولى اگر خبر نداده و مسأله خطرناكى بوده ، قتل شبه عمد محسوب مىشود و بايد از مال خود ، ديه بدهد .\r\nسؤال 1305 - سه نفر چوپان به نامهاى خسرو ، محمّد و اسماعيل در بيابان قصد كشيدن آب از چاه براى گوسفندان خود داشته‌اند . خسرو و محمّد طى يك قرارداد لفظى ، گوسفندان يكديگر را در نوبت دوماهه مىچرانيده‌اند ، تعدادى گوسفند نيز متعلّق به شخصى به نام مسعود در گله آنها نگهدارى مىشده است . روز حادثه ، محمّد در نوبت خود خطاب به خسرو اظهار مىدارد : « من ديگر خسته شده‌ام چون اين قدر آب از چاه بيرون مىآورم فكرى به حال من بكن » . خسرو موتورى را از منزل مىآورد و با هم آن را به درون چاه مىفرستند . محمّد مقدّمات نصب موتور آبكش را در عمق 12 مترى چاه فراهم و به داخل چاه مىرود و آن را روشن مىنمايد و سپس در اثر گاز گرفتگى جان مىسپارد . خسرو فرزندش اسماعيل را به درون چاه مىفرستد ، در نتيجه او هم فوت مىنمايد ، در آخرين مرحله ، خود نيز به قصد نجات ، به داخل رفته ، متوجّه گازگرفتگى مىشود و سپس سريعاً بالا مىآيد و\r\n\r\n","description":"","footnote":"","page_name":" 389 ","page_number":389},
  {"content":"\r\n\r\nتلاش وى جهت نجات آن دو نتيجه‌اى نداشته است . حال نظر به مراتب فوق‌الاشاره مستدعى است بفرماييد شرع مقدّس اسلام چه كسى را مقصّر مىداند و در خصوص امر جزا و وصول و پرداخت ديه ، چه كسى مسئوليّت كيفرى و مدنى دارد ؟\r\nجواب : در مورد محمّد ، كه خودش اقدام به اين كار كرده كسى مسئول خون او نيست و در مورد اسماعيل فرزند خسرو ، اگر پدر با علم و آگاهى از خطر او را به درون چاه فرستاده و پسر آگاهى نداشته ، پدر مسئول است و در غير اين صورت اگر بچّه صغير نبوده و با آگاهى بر خطر اقدام كرده ، پدر مسئوليّتى ندارد .\r\nسؤال 1306 - روزى پدر و مادر و افراد خانواده‌ام به مسافرت رفتند و پسر خاله‌ام را نيز با رضايت پدر و مادرش به همراه خود بردند . در بين راه بر اثر تصادف همه سرنشينان ماشين از جمله پسر خاله‌ام از بين رفتند . مبلغى را كه بيمه براى هركدام از افراد مشخص كرده ، پرداخت خواهند كرد ، آيا پدر و مادر پسر خاله‌ام مىتوانند ديه از ورثه والدينم درخواست كنند ؟\r\nجواب : اگر پدر او اجازه داده باشد ، مسئوليّتى متوجّه پدر و مادر شما نيست .\r\nسؤال 1307 - آيا شرب خمر سبب از بين رفتن عقل و شعور نيز هست ، در صورتى كه هست اگر شخصى مبادرت به اين عمل شنيع كند آيا ضامن اعمال خود مىباشد ؟ و آيا در صورت توبه ، خداوند او را خواهد بخشيد ؟\r\nجواب : بدون شك شرب خمر در عقل انسان اثر مىگذارد و آن را ضعيف مىكند ولى هميشه منتهى به جنون و ديوانگى نمىشود و هرگاه توبه نموده و ترك نمايد ان شا اللّه جبران مىشود ، امّا اعمالى كه در حال مستى انجام مىدهد در برابر آن مسئول است .\r\nسؤال 1308 - در كارخانه سنگ‌برى تمام وسايل از قبيل دستگاه و سنگ را صاحب كارخانه آماده مىكند و با كارگر قرارداد مىبندد كه هر متر سنگ را مثلا در مقابل هزار تومان براى وى آماده سازد . اگر زمانى كه كارگر مشغول كار مىشود ، دست وى\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nزير سنگ برود و قطع گردد ، آيا ديه دست به صاحب كارخانه تعلّق مىگيرد ؟\r\nجواب : چنانچه قراردادى با صاحب‌كارخانه نداشته باشد و او نيز مقصّر در تنظيم دستگاه شناخته نشود ، ديه‌اى بر او تعلّق نمىگيرد . در ضمن اگر جبران اين خسارت در موادّ قانونى استخدام آمده باشد و آنها با توجّه به اين مواد ، كسى را استخدام كرده باشند ، آن هم به منزله قرارداد محسوب مىشود .\r\nسؤال 1309 - اگر صاحب‌كار ، شخصى را كه در كار كندن چاه استاد و به كارش آگاهى كامل دارد و بيش از پنجاه سال دارد ، براى كندن چاهى استخدام كند و آن شخص در حين انجام كار براى كندن و رفتن در چاه پايش بلغزد و در چاه سقوط كند و جان خود را از دست بدهد ، آيا ورثه متوفى حقّى بر مالك محلّ مزبور دارند ؟\r\nجواب : در شرايط بالا ، مالك محلّ مسئوليّتى ندارد مگر اين كه آن محل داراى ويژگىهاى خاصّى بوده كه موجب خطر مىشده و مالك مىدانسته و در اعلام آن كوتاهى كرده باشد .\r\nسؤال 1310 - فردى در مكانيكى مشغول كار است ، برابر اظهار نظر پزشكى قانونى وى ناراحتى ريوى داشته و در حال نظافت مكانيكى دچار حسّاسيت شده و فوت نموده است ، آيا صاحب مغازه ، با توجّه به اين كه علم به ناراحتى ريوى او نداشته است ، ضامن است ؟\r\nجواب : در فرض مسأله ضامن نيست ، مگر در قوانين كار ضمان او پيش‌بينى شده باشد و او با علم و آگاهى اقدام به استخدام كارگر كرده باشد .\r\nسؤال 1311 - كارخانه پتروشيمى بر خلاف اصول بهداشتى و امنيّتى ، ضايعات و سموم خطرناك خود را جهت صرفه‌جويى در هزينه ، در بركه آبى در حوالى كارخانه تخليه مىنمايد و چند كودك بدون اطّلاع در آن آب شنا مىكنند و دچار مسموميّت شده و پس از مدّتى فوت مىنمايند ، آيا مسئوليّتى متوجّه كارخانه مىباشد ؟ لطفاً جواب اين سؤال را در دو صورتى كه بركه آب در زمين متعلّق به كارخانه باشد يا نباشد بيان فرماييد .\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nجواب : چنانچه بركه در معرض رفتن بچّه‌ها بوده ، كسانى كه آب را آلوده كرده‌اند ، در برابر ديه مسئولند و اگر در معرض نبوده ، چيزى بر آنها نيست .\r\nسؤال 1312 - بنده ، خانه‌اى در دست تعمير داشتم كه چندى پيش جهت سركشى به آنجا رفته بودم ، پاكتى به همراه داشتم كه محتوى مقدار زيادى پول ، ارز و چك بود . در همين اثنا دوستم ( كه از بستگان نيز مىباشد ) وارد خانه شد . با ورود دوستم به خانه ، من كه نگران اين پاكت بودم و مىترسيدم بر اثر اشتغال زياد به محتواى پاكت آسيبى برسد ، آن را به دوستم سپردم البتّه به دو علّت موقع سپردن پاكت به دوستم نگفتم كه اين پاكت محتوى پول است : اوّل به خاطر اين كه پيمانكار و كارگران در محل حضور داشتند ، دوّم به خاطر اين كه در آن منطقه معمول است كه پول را در پاكت معمولى كاغذى قرار مىدهند . بنابراين ايشان مىدانستند كه اين پاكت محتوى پول است ، متأسفانه موقع رفتن از آنجا غافل شدم و يادم رفت كه آن پاكت را از او پس بگيرم . بعد از آن كه چند دقيقه‌اى گذشت به خاطر آوردم كه پاكت را به ايشان سپرده بودم . بعد از مراجعه به ايشان ، به من گفتند كه آن پاكت را در همان محل جا گذاشته‌ام ، فوراً به آن محل مراجعه كردم و هر قدر گشتم آن را نيافتم ، فهميدم كه آن را ربوده‌اند ، آيا ايشان در اين رابطه ضامن هستند ؟\r\nجواب : اگر مىدانسته و يا احتمال قوى مىداده كه در آن پاكت پول وجود دارد و در عين حال كوتاهى كرده ضامن است و اگر طرفين در اين مسأله اختلاف دارند ، بايد به حاكم شرع مراجعه كنند .\r\n\r\nديه نفس\r\nسؤال 1313 - حدود چهار سال قبل فرزند حقير ، به نام مهدى ( كه در آن زمان سه‌ساله بود ) در يك مجلس مهمانى با مادرش دعوت داشته‌اند كه در آن مجلس در موقع صرف ميوه ، مهدى - طبق گفته مادرش و ديگران - چاقويى را پرتاب مىكند كه\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nبه صورت پسر بچّه سه‌ساله ديگرى كه مشغول بازى بودند خورده و يك چشم آن پسر بچّه نابينا مىشود . به عرض مبارك مىرساند كه بزرگترها هيچ‌گونه مداخله‌اى نداشته و بچّه‌ها با يكديگر مشغول بازى بودند و از طرفى بچّه مضروب فرزند خواهرم مىباشد . خواهرم پس از گذشت سه سال از آن حادثه ، دادخواهى نموده است و از نظر وضع مالى جز يك مشت بدهى چيز ديگرى ندارم ، با توجّه به وضع مالى من ديه بر عهده چه كسى است ؟\r\nجواب : ديه بايد پرداخت شود ولى بر عهده شما نيست ، بلكه بر عهده مردان خويشاوند از طرف پدر است كه در ميان آنها تقسيم كرده و هركدام سهمى از آن را به مقدار توانايى بپردازند .\r\nسؤال 1314 - در حادثه تصادفى در يك شب بين پيكان سوارى و موتورسيكلت ، راكب موتورسيكلت فوت مىنمايد . كارشناس هر دو را به ميزان پنجاه در صد مقصّر مىداند ، زيرا راننده موتور ، چراغ نداشته و با بىاحتياطى و عدم رعايت قوانين ، رانندگى مىكرده و راننده پيكان نيز به علّت عدم توجّه به جلو و سرعت زياد مقصّر بوده است ، در فرض مسأله حكم آن چگونه است ؟ در همين فرض اگر تقصير يكى از دو نفر بيشتر باشد ولى نتوان علّت و سبب اصلى تصادف را بطور تمام و كامل به يكى از آنها منتسب دانست ، زيرا قسمتى از علّت تصادف به طرف مقابل منتسب است حكم مسأله چگونه است ؟\r\nجواب : اگر هر دو مشتركاً سبب وقوع قتل شده‌اند ، ديه تقسيم مىشود . در فرض دوّم احتياط اين است كه به نسبت حساب كنند .\r\nسؤال 1315 - در يك حادثه رانندگى ، پيكان سوارى با يك كاميون تصادف كرده و در وسط جاده متوقّف شده است ، بلافاصله يك اتوبوس از پشت سر با پيكان تصادف مىكند . در حادثه اوّل ، راننده پيكان و در حادثه دوّم ، راننده اتوبوس مقصّر شناخته شده‌اند ، در هر حال تمام سرنشينان پيكان فوت مىنمايند و به درستى معلوم نيست\r\n\r\n","description":"","footnote":"","page_name":" 393 ","page_number":393},
  {"content":"\r\n\r\nعلّت فوت ، تصادف اوّل بوده است يا دوّم ، حكم قضيه چگونه است ؟\r\nجواب : ديه سرنشينان پيكان بايد در ميان راننده اتوبوس و راننده پيكان تقسيم شود يعنى پنجاه درصد آن از اموال باقيمانده از راننده پيكان برداشته شود و پنجاه درصد آن را راننده اتوبوس مىپردازد .\r\nسؤال 1316 - دو نفر متعمّداً به قصد قتل به سوى شخص ثالثى تيراندازى مىكنند و يكى از تيرها اصابت مىكند و آن شخص به قتل مىرسد ولى معلوم نيست گلوله از تفنگ كدام يك شليك شده ، بنابراين علم اجمالى است بر اين كه يكى از اين دو نفر قاتل است . از هر دو كه نمىشود قصاص كرد و قرعه هم جارى نيست ، زيرا اينجا جاى قاعده درء است و موضوع قرعه امر مشكل است ( همان طورى كه در امور مالى هم جارى نيست ) زيرا اينجا قاعده عدل و انصاف حاكم است . حكم شرعى را بيان فرماييد ؟\r\nجواب : در اينجا ديه بايد بالمناصفه تقسيم شود .\r\nسؤال 1317 - شخصى داراى ناراحتى قلبى بوده است ، دوستش به قصد شوخى از طريق تلفن خبر دروغين مرگ فرزندش را به او مىدهد او هم سكته قلبى كرده و مىميرد ، حكم مسأله چيست ؟\r\nجواب : اگر يقين داشته باشد كه بر اثر خبر دادن او سكته كرده ، بايد ديه او را بپردازد و اگر مىدانسته كه طرف بيمارى قلبى دارد و چنين خبرى براى بيمارى قلبى غالباً كشنده است ، بعيد نيست حكم قصاص درباره او جارى شود .\r\nسؤال 1318 - هرگاه اتوبوسى با يك پيكان‌بار تصادف كند و راننده پيكان‌بار و شخص كنار دست او كشته شوند و پليس راننده پيكان‌بار را مقصّر بداند ، تكليف چيست ؟\r\nجواب : اگر راننده پيكان‌بار بطورى مقصّر بوده كه تلف شدنش مستند به خود او باشد ، خون او هدر است و بايد ديه شخص ديگرى را كه با او كشته شده از مال\r\n\r\n","description":"","footnote":"","page_name":" 394 ","page_number":394},
  {"content":"\r\n\r\nاو بدهند و اگر تخلّف از امور رانندگى تا آن حد نبوده كه قتل مستند به خودش باشد بلكه مستند به هر دو بوده ، نصف ديه هر دو بر عهده راننده اتوبوس و نصف ديه مقتول دوّم بر مال راننده پيكان‌بار است . در اين گونه موارد قول اهل اطّلاع در صورتى كه موثّق باشند حجّت است .\r\nسؤال 1319 - هرگاه قتل غير عمدى اتفاق بيفتد ، ديه چگونه بايستى پرداخت شود ؟ و قتل عمد اگر در ماه محرّم اتّفاق بيفتد و ولىّ مقتول رضايت بدهد كه قصاص انجام نگيرد و به جايش ديه بدهند ، چگونه بايستى باشد ؟\r\nجواب : در قتل غير عمد بايد مقدار يك سوّم ديه در ماه‌هاى حرام بر آن افزوده شود ولى در قتل عمد ملاك چيزى است كه طرفين بر آن توافق كنند .\r\nسؤال 1320 - اگر كسى بر اثر سانحه تصادف از بين برود و طرف ديگر جان سالم در ببرد ، در صورتى كه طرفى كه جان سالم به در برده مقصر باشد ، حكم آن چيست ؟\r\nجواب : اگر مقصّر است بايد ديه بپردازد .\r\nسؤال 1321 - شخصى كه محكوم به قصاص نفس گرديده ولى بايد تفاضل ديه را اخذ نموده و سپس قصاص شود ، آيا انتخاب نوع ديه در اختيار اوست يا كسى كه موظّف به پرداخت ديه است ؟\r\nجواب : در اختيار دهنده است .\r\n\r\nديه اعضا\r\nسؤال 1322 - ديه كليه چيست ؟\r\nجواب : در مورد دو كليه حكم ديه كامل جارى مىشود چون موجب هلاكت مىشود و در مورد يك كليه نيز احتياط واجب آن است كه نصف ديه را بپردازد .\r\nسؤال 1323 - شخصى در اثر انفجار موادّ منفجره در كارخانه ريخته‌گرى ( كه صاحب كار بدون مجوّز قانونى مصرف مىكرده ) انگشتش قطع شده است ، آيا ديه آن بر\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nصاحب‌كار است ؟ و اگر هست چه مقدار از نقدين مىباشد ؟\r\nجواب : هرگاه شخص مزبور با آگاهى از اين امر خودش با موادّ منفجره كار كرده و انگشتانش قطع شده است ، كسى ضامن نيست .\r\nسؤال 1324 - چنانچه جنايتى بر شخصى وارد شود و علاوه بر جراحات وارده و شكستگى استخوان ، در همان عضو درصدى هم نقص عضو ايجاد گردد - البتّه اين نقص عضو مربوط به شكستگى استخوان و . . . مىتواند باشد - آيا در اين گونه مسائل فقط ديه جراحات وارده و شكستگى استخوان را بايد گرفت يا براى آن نقص عضو هم بايد ديه ديگرى در نظر گرفت ؟\r\nجواب : در هر حال يك ديه گرفته مىشود و آن ، ديه شكستگى استخوان و جراحت است ولى ميان ديه كسر عضو توأم با نقص عضو و ديه كسر بدون نقص تفاوت است .\r\nسؤال 1325 - شخصى را بر روى زمين كشيده‌اند كه در اثر اين كار و سرمازدگى در كف پا و انگشتان پا و دست و پشت دست تاول ايجاد شده است ، ديه‌اش چگونه تعيين مىگردد ؟\r\nجواب : ديه به نسبت تأثير اين امور ، تعلّق مىگيرد .\r\nسؤال 1326 - فردى در اثر جنايت شخص ديگرى حدود يك سال قادر به ضبط مدفوع خود نبوده ولى بعداً در اثر عمل جرّاحى قادر به ضبط مدفوع شده است ، ولى ده در صد نقص عضو باقى است يعنى ده درصد قادر به ضبط مدفوع خود نيست و دادگاه هم در زمان بهبودى مىخواهد حكم صادر كند ، آيا مصدوم ، حقّ ديه كامل دارد يا حقّ ده درصد از ديه كامل ؟\r\nجواب : در اينجا ديه كامل است .\r\nسؤال 1327 - در اثر تصادف يا نزاع ، ضربه‌اى به كليه‌هاى شخصى وارد و كليه‌ها از بين رفته است ، يا اين كه در اثر ضربه ، علىالدّوام بايد تحت معالجه و مراقبت\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nپزشك باشد ، يا يكى از كليه‌ها يا طحال و يا مثانه همان‌گونه شده است ، تكليف قاضى در اين موارد براى صدور حكم چيست ؟ مشروحاً جواب مرقوم فرماييد . در ضمن هزينه معالجه به عهده ضارب است يا مضروب ؟ و در صورتى كه به عهده مضروب باشد ممكن است ديه كفايت معالجه را نكند ، جريان را چگونه بايد اصلاح نمود ؟\r\nجواب : بايد كارشناسان نظر دهند كه اين آسيب‌ديدگى عضو داخلى چند درصد كلّ بدن است ( همان‌طور كه در مجروحين جنگى محاسبه مىكنند ) و سپس به همان نسبت از ديه كامله محاسبه كنند و اگر هزينه درمان بيشتر شود ، احتياط واجب اين است كه باقيمانده هزينه درمان را بدهند .\r\nسؤال 1328 - شخصى با ريختن بنزين بر يك نفر و شعله‌ور كردن آن ، وى را سوزانيده و به قسمتهايى از بدن وى صدماتى وارد نموده است ، به نحوى كه پوست آن قسمت از بدن از بين رفته ، ولى به هر حال صدمات سوختگى ترميم پيدا كرده است ، مستدعى است مرقوم فرماييد :\r\nالف ) جنايت مزبور ديه دارد يا ارش ؟\r\nب ) بر فرض داشتن ديه چه مقدار تعيين مىگردد ؟\r\nج ) بر فرض داشتن ديه ( يا ارش ) هزينه درمان و عمليات جرّاحى براى رفع نقص وارده و بهبودى صدمات وارده به عهده چه كسى مىباشد ؟\r\nجواب : ديه‌اى ندارد بلكه ارش دارد و احتياط واجب آن است كه هزينه درمان زايد بر ارش را نيز شخص جانى بپردازد .\r\nسؤال 1329 - در يك نزاع ، دو نفر فردى را مورد حمله خود قرار داده و ضرباتى به وسيله بيل و چهار شاخ آهنى ( شانه دندانه‌دار ) به سر و صورت او وارد مىسازند كه به نظر پزشك قانونى ضربه‌هاى وارده بر سر ، باعث ضربه مغزى شده و ضربه وارده به صورت ، فقط سوراخ شدن گوشت صورت را در دو مورد باعث گرديده است و شخص\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nمضروب بعد از چند ساعتى فوت مىكند . پزشك قانونى ضربه مغزى را علّت مرگ اعلام نموده است . اولياى دم نيز به دليل حضور در صحنه نزاع ، دو نفر ضارب فوق‌الذّكر را قاتل معرفى كرده‌اند و قاضى شرع هم با اجراى قسامه نظر اولياى دم را تأييد كرده است . در اين مرحله شخص سوّمى ابراز مىدارد كه ضربه وارده بر صورت توسط او بوده است . اكنون بر فرض صادق بودن شخص سوّم در ادعايش سؤال اين است كه آيا شخص سوّم از نظر شرع مقدّس اسلام به عنوان شريك در قتل به حساب مىآيد و يا اين كه بايد ديه پرداخت كند و در صورت دوّم مقدار ديه ( دو سوراخ عميق در گوشت صورت با چهار شاخ ) چه ميزانى است ؟\r\nجواب : در فرض مسأله كه ضربه صورت سبب قتل نبوده بايد جانى ديه بپردازد و ديه آن اگر به استخوان نرسيده ، براى هر زخمى سه شتر است . سؤال 1330 - ديه شكستگى استخوان در صورت معيوب بودن يك پنجم ديه همين عضو مىباشد و از طرفى ديه شكستگى بعضى از اعضا مانند ديه شكستگى بينى را بالخصوص قيد نموده‌اند ، آيا در اين مورد ، ديه مذكور با قاعده كليه تطبيق و محسوب مىشود و يا ديه قيد شده در مورد همين عضو ملاك عمل مىباشد ؟\r\nجواب : قاعده مزبور همه جا را شامل نمىشود ، زيرا در بعضى از موارد خلاف آن منصوص يا اجماعى است ، بنابراين در موارد نص و اجماع بايد به همان حكم مورد خاص عمل كرد .\r\nسؤال 1331 - ديه طحال را توضيح دهيد ؟\r\nجواب : هرگاه از بيرون جراحتى بر طحال وارد گردد ، ديه جائفه دارد ( و آن ثلث ديه كامله است ) و اگر جراحتى در ظاهر وجود نداشته باشد و تنها از طريق ضربه يا مانند آن نقصى بر طحال وارد شود ، بايد كارشناسان مقدار نقص عضو را تعيين كرده و با مجموع ديه كامله انسان بسنجند و ديه را حساب كنند .\r\nسؤال 1332 - تيرى به پهلوى راست كسى اصابت نموده و با فاصله حدود 20\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nسانتيمتر از همان جا خارج شده است ، به عبارت ديگر به مقدار كمى زير پوست واقع شده و با فاصله كوتاهى خارج شده ولى به درون بدن وارد نشده است ، پزشك قانونى اعلام نموده تير مذكور هيچ آسيب داخلى به احشا و امعا وارد نكرده است ، آيا اين جرح ، مصداق جائفه‌اى است كه يك‌سوّم ديه كامل ، ديه آن است يا مصداق جائفه‌اى كه دو سوّم ديه كامل است يا هيچ كدام و بايد ارش معين گردد ؟\r\nجواب : اين جراحت ظاهراً مصداق نافذه است كه ديه آن در روايات معتبره صد دينار تعيين شده است .\r\nسؤال 1333 - اگر در اثر ضرب و جرح مثلا يك موضع از استخوان پاى راست مضروب شكسته شود ، ديه آن نسبت به كلّ يك پا چقدر است ؟ اگر با همان يك ضربه چهار جاى پا شكسته شود ، ديه آن چه مقدار است ؟ حال اگر بر اثر ضربه‌هاى متعدد چهار جاى پا شكسته ، در صد ديه از چه قرار است ؟\r\nجواب : ديه شكستگى استخوان پا يك دهم ديه كامل انسان است ( يك پنجم ديه يك پا ) اين در صورتى است كه به حال اوّل برنگردد ولى اگر به حال اوّل برگردد چهار پنجم اين مقدار خواهد بود و اگر بيش از يك جا بشكند ديه آن همين مقدار براى هركدام است - خواه در يك ضربه شكستگيهاى متعدّد وارد شود يا در ضربات متعدّد .\r\nسؤال 1334 - ديه شكستگى متعدّد و جدا از هم در يك عضو چه مقدار است ؟ مثلا شخصى از چند ناحيه يك پايش شكستگى دارد مانند شكستگى استخوان لگن در طرف پاى چپ و شكستگى ديگر در كاسه استخوان لگن و استخوان نازك نى چپ و استخوان كشكك زانوى چپ و شكستگى استخوان عانه در طرف چپ ، كه جدا از هم محسوب و جمعاً 5 عدد مىباشد . آيا در فرض مذكور و امثال آن در ساير اعضاى بدن بر هر شكستگى ديه جداگانه تعلّق خواهد گرفت يا براى همه ، ديه يك شكستگى استخوان تعلّق مىگيرد ؟\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nجواب : هر يك از شكستگيها ديه مستقلى دارد .\r\nسؤال 1335 - آيا جرح بر گردن ديه دارد يا ارش و آيا شكستگى استخوان با قسامه ثابت مىشود ؟\r\nجواب : در بعضى از موارد ديه دارد و در بعضى موارد ارش و شكستگى استخوان با قسامه ثابت مىشود .\r\nسؤال 1336 - اگر بر اثر خراشاندن يك موضع از صورت فردى ، يك شتر ديه تعلّق بگيرد حال اگر با همان حمله چند جاى صورت به همان نحو خراشيده شود ، آيا در پرداخت ديه فرقى هست يا خير ؟ حال اگر اين چند موضع بر اثر تكرار ، خراشيده شوند چطور ؟\r\nجواب : هر خراش يك ديه دارد ، خواه همه آنها در يك حمله باشد يا در حملات متعدّد .\r\nسؤال 1337 - چنانچه جانى يك ضربه به چشم مجنىٌ عليه بزند و اين يك ضربه باعث جراحت از نوع داميه يا غيره و سياه‌شدگى توأماً گردد ، آيا ديه متعلّق به اين دو اثر دو نوع است يا ديه فقط به جراحت داميه تعلق مىگيرد ؟\r\nجواب : بايد ديه هر دو را بپردازد .\r\nسؤال 1338 - در يك نزاع بر اثر ضربه عمدى ضارب ، مجنىٌ عليه دچار شكستگى جمجمه و خونريزى مغزى شده كه پس از انتقال به بيمارستان تحت عمل جراحى قرار گرفته و پس از حدود دو هفته دچار خونريزى دستگاه گوارش مىگردد كه مجدّداً تحت عمل جراحى ( زخم خونريزى دهنده اثنا عشر ) قرار مىگيرد و بعد از عمل على رغم عدم اجازه پزشك معالج ، بيمار با رضايت همراهان مرخص و به بيمارستان ديگرى منتقل مىشود و پس از دو روز در بيمارستان اخير فوت مىنمايد . كميسيون پزشكى علّت تامه مرگ را عفونت منتشر شده خون ناشى از آبسه چركى در فضاى شكم تعيين نموده و اضافه نموده است در پيدايش عارضه ياد\r\n\r\n","description":"","footnote":"","page_name":" 400 ","page_number":400},
  {"content":"\r\n\r\nشده عوامل مختلفى از جمله : الف ) ضربه وارده به ناحيه جمجمه كه سبب خونريزى گرديده ، هفتاد درصد ب ) زمينه قبلى موجود در بيمار ، پانزده درصد ج ) انتقال بىمورد و مكرر بيمار از بيمارستان ، پانزده درصد دخالت داشته است ، نظر مبارك را در مورد عمل جانى در خصوص عمدى يا غير عمدى بودن قتل يا پرداخت ديه نفس يا عضو بيان فرماييد ؟\r\nجواب : اگر نظريهء كارشناسان مورد اطمينان چنين باشد كه اگر اين شخص را جا به جا نمىكردند نمىمرد بلكه نجات مىيافت ، كسى كه ضربهء مغزى وارد كرده تنها ديهء شكستگى جمجمه را بايد بدهد و ديهء قتل خطا به عهدهء كسانى است كه جا به جا كرده‌اند و اگر هر دو كار مؤثر در مرگ او بوده ، هر كدام بايد سهمى از ديهء يك انسان را به نسبت مذكور بدهد ، مگر اين كه تفاوت ميان آن دو زياد نباشد كه در اين صورت مىتوانند مساوى بدهند .\r\nسؤال 1339 - شخصى در اثر تصادف رانندگى مصدوم و طحالش بدون صدمه ظاهرى و پارگى شكم ، پاره شده است ، در نتيجه پس از عمل جرّاحى طحال وى را در آورده‌اند ، آيا جراحت فوق‌الذّكر از مصداق جراحت جائفه مىباشد تا ثلث ديه به او تعلّق بگيرد ؟\r\nجواب : احتياط آن است كه با هم مصالحه كنند .\r\nسؤال 1340 - در مورد سؤال قبل با قطع نظر از مصالحه طرفين و عدم امكان مصالحه ، پاسخ را مرقوم فرماييد ؟\r\nجواب : بايد از روش حكومت استفاده شود يعنى درصد نقصى كه از اين جهت حاصل شده با كلّ ديه بدن بسنجند و به همان نسبت از ديه دريافت كنند ، مثلا اگر به اعتقاد اهل خبره اين نقص معادل سى درصد است ، سى درصد ديه تعلّق مىگيرد و اگر كمتر يا بيشتر است به همان صورت ملاحظه مىشود .\r\nسؤال 1341 - اگر پدر يا مادرى فرزند خود را براى تربيت يا از روى غضب بزند و\r\n\r\n","description":"","footnote":"","page_name":" 401 ","page_number":401},
  {"content":"\r\n\r\nجاى آن سياه يا كبود و يا قرمز بشود ، آيا ديه دارد ؟\r\nجواب : ديه دارد .\r\nسؤال 1342 - شخص راننده‌اى با فرد ديگرى تصادف كرده است و لگن خاصره او شكسته و بعد از معالجه ، محلّ شكستگى بهبود يافته ولى منجر به كوتاهى پاى چپ به مقدار 3 سانتىمتر شده است و همچنين بر اثر اين تصادف كنترل مدفوع نيز از دست رفته است ، ديه اين عوارض طبق احكام مقدّس اسلام چقدر مىباشد ؟\r\nجواب : اگر كنترل مدفوع بطور كامل از بين رفته است بايد ديه كامل به خاطر آن بپردازد و نسبت به لگن خاصره بايد با مراجعه به اهل خبره درصد ناقصى آن مشخص و روشن شود و به همان نسبت از كلّ ديه بپردازد ( و اگر درصدى از آن از بين رفته بايد به همان نسبت بپردازد ) .\r\n\r\nديه جنين\r\nسؤال 1343 - جنينى در شكم مادر به قتل رسيده است امّا مؤنث و مذكّر بودن آن معلوم نيست ، ديه آن چقدر است ؟\r\nجواب : در صورتى كه جنين كامل شده و روح در آن دميده نشده ديه آن صد دينار است و فرقى ميان مؤنث و مذكّر نيست و اگر روح در آن دميده شده باشد در مذكر هزار دينار و در مؤنث پانصد دينار و در مواردى كه مشكوك باشد هفت صد و پنجاه دينار است .\r\nسؤال 1344 - ديه از بين بردن نطفه بسته شده يا سقط جنين چه مقدار است ؟\r\nجواب : هرگاه تنها نطفه باشد بيست مثقال شرعى طلا ( 20 دينار ) و اگر به صورت خون بسته شده باشد چهل مثقال ( 40 دينار ) و اگر مضغه باشد شصت مثقال ( 60 دينار ) و اگر به صورت استخوان باشد بدون گوشت هشتاد مثقال ( 80 دينار ) و اگر جنين كامل باشد و هنوز روح و حركت نداشته باشد صد مثقال طلا\r\n\r\n","description":"","footnote":"","page_name":" 402 ","page_number":402},
  {"content":"\r\n\r\n( 100 دينار ) و اگر روح در آن دميده شده باشد هزار مثقال ( 1000 دينار ) در مذكر و پانصد مثقال ( 500 دينار ) در مؤنث است ( منظور از مثقال شرعى هيجده نخود است كه سه چهارم مثقال معمولى است ) .\r\nسؤال 1345 - اگر زن حامله‌اى براى سقط جنين به طبيب و يا قابله مراجعه كند و او هم ، عالماً و عامداً اقدام به سقط جنين كند ، اگر روح در جنين دميده شده باشد ، آيا بايد قصاص شود يا ديه كامله به عهده اوست ؟\r\nجواب : در قتل عمد جنين ديه است و قصاص نيست حتّى جنين كامل ، زيرا اوّل اين كه عمومات قصاص شامل جنين نمىشود . دوّم اين كه در روايات متعدّدى كه در باب ديه جنين وارد شده ، تعبيراتى وجود دارد كه يا صريح در قتل عمد است و يا اعم از قتل عمد و خطا و شبه عمد مىباشد و در همه آنها تصريح به ديه شده و ثالثاً بر فرض كه مصداق شبهه شود ، حدود و قصاص بالشّبهات به خصوص اين كه فتواى به جواز قصاص در باب جنين از كسى از مشاهير فقها ديده نشده است جز در موارد نادر .\r\nسؤال 1346 - لطفاً آدرس موارد نادرى كه فرموده‌ايد فتواى بعضى از مشاهير بر قصاص جنين ذى الرّوح است را مرقوم فرماييد ؟\r\nجواب : در شرح لمعه در باب ديه جنين اشاره‌اى به اين معنا شده است در كشف اللثام و قواعد الاحكام علّامه نيز اشاره ، بلكه تصريح به اين معنا شده است .\r\nسؤال 1347 - اگر زن حامله‌اى حمل خويش را سقط كند ( مباشرتاً يا تسبيباً ) آيا بايد قصاص شود يا ديه بپردازد ؟\r\nجواب : قصاص نمىشود بلكه فقط ديه دارد .\r\nسؤال 1348 - ماده 91 قانون تعزيرات كه به تأييد فقهاى شوراى نگهبان رسيده و لازم‌الاجرا مىباشد ، مقرّر مىدارد « اگر زن حامله براى سقط جنين به طبيب و يا قابله مراجعه كند و طبيب هم عالماً و عامداً مباشرت به اسقاط جنين نمايد ديه جنين به عهده اوست و اگر روح در جنين دميده شده باشد بايد قصاص شود و اگر او\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nرا به وسايل اسقاط جنين راهنمايى كند به شش ماه تا سه سال حبس محكوم مىشود » نظر به اين كه فقهاى شيعه در مورد جنين بين حلول روح و غير آن فرقى قائل نيستند و در هر حال سقط جنين را موجب ثبوت قصاص نمىدانند ، آيا مادّه قانونى مذكور منطبق با شرع مىباشد ؟ در صورت منفى بودن ، تكليف قاضى در صدور حكم چيست ؟\r\nجواب : با توجّه به روايات متعدّدى كه درباره سقط جنين وارد شده و در اين روايات ( كه بعضى از آنها در مورد عمد مىباشد ) چيزى جز ديه وجود ندارد و با توجّه به مدارك ديگرى كه از كلمات فقها در دست است ، قصاص در مورد جنين مطلقاً منتفى است و تنها ديه تعلّق مىگيرد و بايد فقهاى محترم شوراى نگهبان را در جريان اين مسأله گذاشت تا قانون را اصلاح نمايند .\r\nسؤال 1349 - چندى قبل خانمى كه در ماه هشتم حاملگى بود در اثر تصادف اتومبيل ، همراه فرزندى كه در رحم داشت فوت مىكند ، از آنجا كه جنسيّت بچّه كه در رحم مادر بوده مشخص نيست ، ديه آن چگونه محاسبه مىشود ؟\r\nجواب : بايد ديه دختر و پسر را جمع و تقسيم بر دو كنند .\r\n\r\nديه ولد الزّنا\r\nسؤال 1350 - زنى از راه نامشروع حامله شده است ، سپس آن بچّه را كشته است :\r\nالف ) آيا بچّه ديه دارد ؟\r\nب ) اگر دارد به چه كسى مىرسد ؟\r\nجواب : احتياط واجب پرداختن ديه به مقدار هشت صد درهم است اگر جنين كامل باشد ( البتّه اگر اين بچّه بزرگ و بالغ مىشد و اسلام را مىپذيرفت ديه كامل داشت ) و ديه او فقط به امام مىرسد ، يا مجتهد جامع الشرايط كه نايب الامام است و در مصالح مسلمين مصرف مىكند و اگر اين بچّه مىماند و زن و فرزندانى پيدا مىكرد ديه او به همسر و فرزندانش مىرسيد .\r\n\r\n","description":"","footnote":"","page_name":" 404 ","page_number":404},
  {"content":"\r\n\r\n\r\nانواع ديه\r\nسؤال 1351 - آيا تمام موارد ششگانه ديه قتل نفس ، اصالت دارد يا بعضى از آنها اصالت دارد ؟\r\nجواب : ظاهر اين است كه تمام موارد ششگانه اصالت دارد ولى شكّى نيست كه در بسيارى از موارد اصل ، همان دينار است .\r\nسؤال 1352 - نظر حضرت عالى را در باب اعيان ششگانه ديات اوّل اين كه از جهت رعايت تعادل ارزشى آنها و دوّم اين كه انتخاب احد اعيان با فرض نزول بهاى آن به حدّ ادنى بيان فرماييد ، در حال حاضر در دادگاهها معمولا نقره انتخاب مىشود و بهاى يوم الادا به نرخ بازار تعيين و پرداخت مىگردد كه تناسبى با ارزش اعيان ديگر ديه نداشته و سقوط ارزشى آن در آينده نيز محتمّل است . آيا به فرض سقوط كامل ارزش هم ، انتخاب عين نقره و پرداخت ده هزار درهم نقره صحيح است ؟ و سقوط قيمت تا چه پايه‌اى قابل قبول است .\r\nجواب : الف ) احتياط واجب اين است كه در حال حاضر كه قيمت نقره بسيار سقوط كرده است ، نقره را انتخاب نكنند و اگر طلا را انتخاب كنند يك هزار مثقال شرعى ، مساوى هفتصد و پنجاه مثقال معمولى كافى است و لزومى ندارد طلاى عيار 18 حساب كنند بلكه مىتوانند عيارهاى پايين‌تر كه در عرف بازار وجود دارد حساب نمايند .\r\nب ) اگر ارزش نقره كاملا سقوط كند بدون شك در ديه كافى نيست .\r\nسؤال 1353 - با مراجعه به خبرگان ، حتّى عتيقه‌فروشان در خصوص درهم و دينار شرعى و قيمت و ارزش آن نتيجه‌اى حاصل نگرديد آيا جايز است هزار دينار و ده هزار درهم را با هزار گوسفند يا دويست گاو و يك صد شتر سنجيد و به واحد موجود مثلا گوسفند يا شتر تقويم گردد ؟\r\nجواب : مىتوان قيمت دويست دست لباس متوسط معمولى را حساب كرد\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nزيرا حلّه به معناى لباس است و يمنى بودن در آن شرط نيست و نيز مىتوان به جاى درهم و دينار از گوسفند و گاو و شتر استفاده كرد .\r\n\r\nعفو از ديه\r\nسؤال 1354 - آيا اخذ ديه تعبّدى است يا از مقدار آن مىتوان عدول كرد ؟\r\nجواب : مستحقّ ديه مىتواند از قسمتى يا از تمام حقّ خود صرف نظر كند ، ولى حاكم شرع نمىتواند تغييرى در آن بدهد ، همچنين جانى نيز چنين حقّى را ندارد .\r\nسؤال 1355 - آيا مجنىٌ عليه ( كسى كه جنايت بر او واقع شده ) مىتواند قبل از مرگ به طور كلّى جانى را از ديه عفو نمايد ؟\r\nجواب : جواز عفو بعيد نيست ولى احتياط در مصالحه است .\r\n\r\nمسائل متفرّقه ديات\r\nسؤال 1356 - آيا جانى غير از ديه ، زيانهايى كه در اثر جراحتهاى وارده بر مجنىٌ عليه وارد شده است را نيز لازم است به مجنىٌ عليه بپردازد ؟ مانند هزينه محاكمه و از كار و كاسبى افتادگى و غيره .\r\nجواب : جانى زايد بر ديه مقرّره را شرعاً ضامن نيست ولى اگر هزينه درمان بيش از ديه باشد ، احتياط واجب آن است كه تفاوت را بپردازد .\r\nسؤال 1357 - ماهيّت حقوقى ديه چيست ؟ آيا ديه به عنوان مجازات يا جبران خسارت وارده بر مجنىٌ عليه تشريع شده است ؟ آيا جايى كه خسارت وارده بيشتر از مقدار ديه باشد مىتوان از جانى مطالبه كرد ؟\r\nجواب : ديه جنبه جبران خسارت مادّى دارد و اگر در موردى براى جبران خسارت ، علاوه بر مبلغ ديه هزينه‌هاى بيشترى را براى درمان متحمّل شود همان\r\n\r\n","description":"","footnote":"","page_name":" 406 ","page_number":406},
  {"content":"\r\n\r\nگونه كه در بالا اشاره شد احتياط واجب آن است كه شخص جانى اضافى را بپردازد ( البتّه حد اقل لازم براى جبران خسارت را مىپردازد نه بيشتر از آن ) .\r\nسؤال 1358 - اگر شخصى كه داراى حرفه جوشكارى است ، جوشكارى ساختمانى را از اوّل تا آخر كنترات نمايد و با صاحب كار قرارداد ببندد و شخص پيمانكار جهت جوشكارى از برق فشارقوى خيابان كه از طرف اداره برق استفاده از آن ممنوع گرديده ، استفاده نمايد و دچار برق‌گرفتگى شود و منجر به مرگ جوشكار شود در اين صورت آيا صاحب كار مقصّر است يا خود جوشكار كه در فرض مسأله پيمانكار است ؟\r\nجواب : در اينجا مقصّر جوشكار است .\r\nسؤال 1359 - چنانچه مرگ مقتول و نبودنش در خانه و جامعه ، علاوه بر خانواده ، به گروه يا در فرض مثال به يك جامعه لطمه و ثلمه‌اى كه هم مادّى و هم معنوى باشد وارد آورد ، آيا مقدار ديه قبلى كه منحصراً جهت جبران خسارت مادّى عدم حضور وى در خانواده‌اش بوده را مىتوان افزايش داد ؟ زيرا غير خانواده‌اش گروه و جامعه‌اى نيز از مرگ وى متضرّر شده‌اند ؟\r\nجواب : گرچه افراد با هم متفاوتند ولى شارع مقدّس براى همه ، ديه يكسان قائل شده است ( جز در مواردى مانند زن و مرد و امثال آن ) و ممكن است فلسفه آن اين باشد كه قبول تفاوت با توجّه به اين كه معيار روشنى ندارد ، سبب درگيريهاى فراوان اجتماعى و كشمكشهاى نامحدودى مىشود و ضرر و زيان آن از منافعش بيشتر خواهد بود .\r\nسؤال 1360 - در صورت پرداخت ديه از ناحيه جانى ، انتخاب نوع ديه به عهده پرداخت‌كننده است يا گيرنده ؟\r\nجواب : در مواردى كه حكم مبنى بر قصاص است انتخاب نوع ديه مشروط به توافق طرفين است .\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nسؤال 1361 - در قتل عمد ، اگر پدر رضايت داد و مطالبه ديه كرد و جد مخالفت كند و مطالبه قصاص نمايد كدام مقدّم است ؟\r\nجواب : با وجود پدر نوبت به جد نمىرسد .\r\nسؤال 1362 - در مناطق ما رسم است كه اهالى هر محلّه در ايّام فراغت و مناسبتهاى مختلف به عنوان تفريح و تفنّن ، اقدام به مسابقه تيراندازى مىكنند كه متأسفانه در جريان يكى از مسابقه‌ها شخصى اسلحه كلاشينكف شخص ديگرى را در اختيار پسر بچّه نابالغى ( 12 - 13 ساله ) قرار داده و با اين كه اطرافيان تذكّر مىدهند كه مواظب اسلحه و پسر بچّه باشد مىگويد كاملا مواظب هستم و مشغول راهنمايى او شده و مىگويد چنان كن و چنين بگير ، پسر بچّه طبق دستور عمل كرده ، ولى چون اسلحه روى رگبار بوده از اختيار بچّه خارج شده و راهنما را مورد اصابت قرار داده و به قتل مىرساند ، حال :\r\nالف ) آيا راهنماى مقتول بدون اجازه والدين پسر بچّه به هر عنوان ، حق داشته اسلحه در اختيار وى قرار دهد ؟\r\nب ) آيا مقتول در قتلش معاون يا مباشر مىباشد يا هر دو محسوب مىشود و يا هيچ‌كدام ؟ خلاصه ، ديه مقتول به عهده چه كسى مىباشد ؟\r\nج ) در صورتى كه ديه بر عاقله تعلّق گيرد ، آيا با وجود پدر شامل باقى نزديكان نيز مىشود ؟ در ضمن مشخص بفرماييد تقسيم ديه بر عاقله بر چه اساس مىباشد ؟\r\nجواب : الف ) حقّ چنين كارى را نداشته است .\r\nب ) هرگاه قرار دادن اسلحه در اختيار چنين كودكى عرفاً كار خطرناكى محسوب شود ، راهنما در برابر آن مسئول است و اگر خودش كشته شده باشد ديه ندارد در غير اين صورت ديه بر عاقله است .\r\nج ) احتياط اين است كه پدر هم شركت كند و امّا شركت ديگران قطعى است و طرز تقسيم ديه بين آنها بر حسب توانايى و چگونگى امكانات آنهاست كه\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nخودشان يا در صورت اختلاف به كمك حاكم شرع ، ديه را در ميان خود سرشكن مىكنند .\r\nسؤال 1363 - گرفتن پول خون مقتول چگونه است لطفاً توضيح دهيد ؟\r\nجواب : ديه يك حقّ الهى است و گرفتن آن در مواردى كه شرع اجازه داده است مانعى ندارد هر چند عفو كردن در بعضى از موارد بهتر است .\r\nسؤال 1364 - شخصى تصادف كرده و يك نفر را كشته است ، دادگاه حكم كرده كه قاتل بايد ديه بپردازد ولى قاتل قبل از پرداخت ديه فوت كرده است ، آيا بر ورثه واجب است كه اين ديه را بپردازند ؟\r\nجواب : ديه مانند ساير ديون است و واجب است كه از اصل مال او بپردازند .\r\nسؤال 1365 - آيا دايره ولايت ولىّ قهرى بر موَلّى عليه صرفاً ناظر بر حقوق مالى است و يا اطلاق دارد . به عبارت ديگر آيا ولىّ قهرى در حقّ قصاص نفس و عضو از باب ولايت مىتواند قاتل و جانى را عفو نمايد و يا اين كه لزوماً غبطه صغير در اخذ ديه است و بدون اخذ آن مجاز به عفو نيست ، در صورتى كه غبطه صغير و مولى عليه در اخذ ديه نفس و عضو باشد در صورت اخذ آن از جانى آيا او به اعتبار ولايت مىتواند هر گونه دخل و تصرّفى را در سهم مالى مولى عليه و لو به نفع خود بنمايد .\r\nجواب : ولايت ولىّ صغير شامل ديه و مانند آن مىشود ، امّا نمىتواند بر خلاف غبطه صغير ، ديه و مانند آن را ببخشد يا به نفع خود تصرّف كند .\r\nسؤال 1366 - در كشورهاى حوزه خليج فارس ، شركتهايى است كه اگر كارگر شاغل در آن شركتها در هنگام كار در اثر سانحه‌اى مانند سقوط از ساختمان فوت نمايد مبلغ سى ميليون تومان به عنوان ديه به ورثه متوفّى پرداخت مىنمايد ، اين مبلغ چه حكمى دارد ؟\r\nجواب : هرگاه پرداختن ديه مزبور به صورت شرط استخدام كارگر در آمده باشد ، اشكال ندارد ، اين شرط ممكن است به هنگام قرارداد با كارگر ذكر شده\r\n\r\n","description":"","footnote":"","page_name":" 409 ","page_number":409},
  {"content":"\r\n\r\nباشد و يا اين كه به صورت قانون كلّى در عرف كارگرى آنجا باشد كه جزء شرايط عامّه استخدام محسوب گردد .\r\nسؤال 1367 - آيا ديه مقتول جزء ماترك و دارايى اوست و آيا تقسيم آن بين ورثه همچون قانون ارث است ؟\r\nجواب : تمام وارثان نسبى و سببى از ديه ارث مىبرند ، مگر متقرّبان به مادر مانند برادر و خواهر مادرى .\r\nسؤال 1368 - اگر كسى زن شخص ديگرى را به قتل برساند و اين زن جز مرد وارث ديگرى نداشته باشد آيا شوهر اين زن مىتواند از قاتل مطالبه خرج و مخارجى را كه در رابطه با ازدواج همسرش متوجّه او شده بنمايد ؟ و با توجّه به اين كه دادن غذا و خرج در مراسم عزادارى وجوب شرعى ندارد آيا مىتواند چنين مخارجى را نيز از قاتل مطالبه بنمايد ؟\r\nجواب : تنها سهم ديه را مىتواند بگيرد و حقّ مطالبه نسبت به هزينه‌هاى فوق را ندارد .\r\nسؤال 1369 - نظر به اين كه در سال گذشته در حادثه رانندگى كه منجر به فوت شخص مصدوم شد ملزم به پرداخت ديه بر اساس شرايط شرع مقدّس شدم و در حال حاضر پس از گذشت بيش از يك سال با گرفتن وام و استفاده از بيمه وسيله نقليّه ، تنها حدود نصف ديه را مىتوانم نقداً پرداخت نمايم ، آيا مىتوانم مابقى را به صورت اقساط بپردازم ؟\r\nجواب : شما مىتوانيد ديه مزبور را ضمن دو سال پرداخت نماييد هر سال نصف آن را ، مگر اين كه با وارثان آن شخص توافق بر مدّت بيشترى نماييد .\r\nسؤال 1370 - اگر در جريان تصادف رانندگى مقتول مقصّر شناخته شود آيا باز نسبت به راننده خطاء در قتل محسوب است كه ديه مقتول بر عاقله راننده واجب گردد ؟\r\n\r\n","description":"","footnote":"","page_name":" 410 ","page_number":410},
  {"content":"\r\n\r\nجواب : در تصادف رانندگى قتل خطا نيست ، اگر راننده مقصّر باشد شبه عمد است اگر عابر مقصّر باشد مثل اين كه خود را به زير ماشين انداخته هيچ ديه‌اى وجود ندارد و اگر قتل مستند به هر دو باشد ديه از راننده به نسبت گرفته مىشود .\r\nسؤال 1371 - قتل غير عمدى واقع شده است و در اين مدّتى كه از قتل گذشته مقدار ديه تغيير كرده است آيا پرداخت‌كننده ديه ملزم به پرداخت وجه زمان حادثه است يا وجه فعلى ؟\r\nجواب : ملزم به پرداخت وجه فعلى است مگر اين كه قبلا توافق و مصالحه‌اى بر مبلغ معيّنى شده باشد .\r\nسؤال 1372 - چندين نفر همزمان به شخصى تيراندازى كرده‌اند و آن شخص به وسيله يك يا چند گلوله كشته شده است ، امّا معلوم نيست تير كدام يك از تيراندازان به او اصابت نموده ، ولى قدر مسلّم تير يكى از اين چند نفر بوده است ، حكم قضيّه چگونه است ؟\r\nجواب : چنانچه ثابت شود كه به واسطه يكى از آنها اين شخص كشته شده و راهى براى تعيين قاتل نيست ديه در ميان همه آنها تقسيم مىشود .\r\nسؤال 1373 - اگر سه نفر شخص واحدى را به قتل برسانند و ولىّ دم خواهان قصاص هر سه نفر باشد نوع فاضل ديه كه بايد توسط ولى پرداخت شود را چه كسى تعيين مىكند ؟ آيا تعيين در اختيار ولىّ دم است يا اولياى قاتلانى كه قصاص خواهند شد ؟\r\nجواب : انتخاب با ولىّ دم است .\r\nسؤال 1374 - با توجّه به اين كه در شرع و قانون مسئول پرداخت ديه ، جانى مىباشد و انتخاب نوع آن هم در اختيار اوست ، چنانچه در موقع انتخاب نوع ديه ، جانى اطّلاع كافى در مورد قيمت انواع ديه نداشته باشد يا بطور صحيح به وى تفهيم نگرديده باشد و به خاطر عدم اطّلاع گاو يا گوسفند را انتخاب كند و بعد از انتخاب و\r\n\r\n","description":"","footnote":"","page_name":" 411 ","page_number":411},
  {"content":"\r\n\r\nصدور حكم و قبل از اتمام مهلت پرداخت و قبل از شروع به اجراى آن ، اظهار نمايد من قدرت پرداخت ديه از نوع گوسفند را ندارم ولى از نوع شتر را دارم در فرض مسأله آيا حقّ تغيير را دارد ؟ تغيير نوع ديه با علم و اطّلاع چه صورت دارد ؟\r\nجواب : مانعى ندارد ، در هر دو صورت مىتواند تغيير دهد .\r\n\r\n","description":"","footnote":"","page_name":" 412 ","page_number":412},
  {"content":"\r\n\r\n\r\nفصل چهل و پنجم : مسائل بانكى\r\nسؤال 1375 - حكم سپرده‌هاى بلند مدّت بانكها ، بدون شرط صاحب پول چيست ؟\r\nجواب : در صورتى كه طبق عقود شرعيّه انجام شود و يا اين كه صاحب پول انتظار و مطالبه‌اى نداشته باشد و بانك از ناحيه خود چيزى بدهد اشكال ندارد و در صورت دوّم نشانه‌اش اين است كه اگر بانك به او چيزى ندهد مطالبه نكند .\r\nسؤال 1376 - در زمان فعلى - كه به حمد الله دوران حاكميّت جمهورى اسلامى مىباشد و به بركت خون شهدا و فعاليّتهاى مردم و بينش و رهبرى حضرت امام ( رحمه الله ) طاغوت از بين رفته است ، پول گذاشتن در بانكها چه صورت دارد ؟ آيا مىتوان سودى كه بانكها براى حسابهاى پس‌انداز پرداخت مىكنند را گرفت ؟ و همچنين قرض گرفتن از بانكها و دادن بهره چه صورت دارد ؟\r\nجواب : سود پس‌انداز كه بانك داوطلبانه مىدهد مشكلى ندارد مگر آن كه به صورت قرارداد درآيد و امّا سود سپرده‌هاى ثابت يا وامهايى را كه از بانك مىگيرند ، در صورتى كه به آيين‌نامه بانكى در رابطه با عقود شرعيّه عمل شود نيز مانعى ندارد و در صورت شك مىتوان حمل بر صحّت كرد ، ولى اگر يقين داشته باشيد كه به آيين‌نامه‌هاى عقود شرعيّه عمل نمىكنند جايز نيست .\r\nسؤال 1377 - بانكها در جمهورى اسلامى تحت عناوين شرعيّه مضاربه ، مساقات ، مزارعه ، شركت ، جعاله با مشتريان و بالعكس قرارداد منعقد مىكنند و هر ماه على الحساب 14 درصد يا كمتر يا بيشتر سود در اختيار مشتريان قرار داده و در پايان\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nمدّت تسويه حساب مىكنند ، نظر به اين كه مردم عادى و مشتريان ، عموماً شرايط و قيود مندرج در برگه قرارداد را مطالعه نمىكنند و نوعاً به امضا كردن اكتفا مىكنند و بدين وسيله رضايت خود را در پذيرش كليّه شروط و قيود اعلام مىدارند ، آيا صرف امضا كردن يا قبول كليّه شرايط به طور شفاهى با آن كه از خصوصيّات و عناوين شرعيّه آگاهى ندارند ، سبب تحقّق عقود مذكوره و مشروعيّت آنها مىشود ؟ يا لازم به تفهيم و تفهّم از طرف بانكها يا متعاقدين مىباشد ؟ و در صورت عدم مشروعيّت ، آيا راه حل ديگرى به نظر مبارك مىرسد ؟\r\nجواب : هرگاه وكالت مطلقه به بانكها بدهد كه پول او را طبق عقود شرعيّه به كار گيرد و سود حاصل را به او بدهد اشكال ندارد و آگاهى به جزئيات بعد از وكالت مطلقه لازم نيست .\r\nسؤال 1378 - از آن جايى كه بانكهاى ايران گاهى توان پرداخت به موقع مطالبات خارجى را ندارند راه چاره‌هاى مختلفى پيش گرفته‌اند از جمله : يكى از بانكها با بعضى از بانكهاى خارجى قراردادى منعقد نموده كه طبق آن ، بانك خارجى از طرف بانك ايرانى پول معامله را در آن كشور سر موعد به فروشنده پرداخت مىنمايد و يك سال بعد پول خود را به اضافه 9 درصد از بانك ايرانى و 6 درصد از فروشنده ، به عنوان نرخ بيمه براى پرداخت سر موعد دريافت مىدارد . توضيح اين كه پس از حمل جنس از فروشنده كه حدوداً سه ماه بعد از قرارداد از طريق بانك خارجى و ايرانى مىباشد ، بانك خارجى پول فروشنده را تحويل مىدهد ولى پول پرداختى را يك سال بعد ، از بانك ايرانى با 9 درصد بهره تحويل مىگيرد ، بنابراين روش كار ، بانك ايرانى در روز عقد قرارداد معامله توسط خريدار 100 درصد مبلغ معامله را به اضافه 9 درصد بهره‌اى كه بانك خارجى توافق نموده ، از خريدار دريافت مىدارد فروشنده نيز كه دريافت به موقع پولش را حقّ طبيعى خود مىداند 6 درصد كارمزدى را كه به بانك خارجى ، تحت عنوان نرخ بيمه براى پرداخت به موقع\r\n\r\n","description":"","footnote":"","page_name":" 414 ","page_number":414},
  {"content":"\r\n\r\nمىپردازد عملا به قيمت جنس افزوده و از مصرف‌كننده دريافت مىكند . با توجّه به اين كه فروشنده چيز اضافه‌اى از خريدار دريافت نمىدارد ، آيا شكل معامله فوق براى خريدار صحيح است ؟\r\nجواب : در صورتى كه شما از ماهيّت اين كار باخبر باشيد و رضايت بدهيد ، براى شما اشكالى ندارد ، به اين معنا كه شما پول خود را به بانك ، وام بدون سود مىدهيد و بانك براى شما جنس را به طور نسيه به قيمت بالاتر از قيمت نقد خريدارى مىكند مشروط بر اين كه شما بيمه مربوط را نيز بپردازيد ، در اين صورت معاملات فوق شرعاً براى شما صحيح خواهد بود . ولى اين كار در صورتى براى بانك جايز است كه مصالح جامعه اسلامى ايجاب كند كه معاملات با طرفهاى خارجى به اين شكل انجام شود ، در غير اين صورت جايز نيست .\r\nسؤال 1379 - شخصى پولى را به صورت سپرده كوتاه مدّت و يا بلند مدّت در بانك مىگذارد و هر ماه بانك به نسبت مقدار پول ، طبق شرايط خاصّى مبلغى به صاحب حساب مىپردازد ، آيا مىشود اين پول را قبول كرد و آيا به آن خمس تعلّق مىگيرد ؟\r\nجواب : چنانچه آيين‌نامه بانكى مربوط به عقود شرعيّه ، عمل بشود ، حلال است و خمس نيز دارد و اگر مسئولين بگويند عمل مىكنيم و دليلى بر خلاف آن نباشد كافى است .\r\nسؤال 1380 - گاهى بانكها به منظور ترغيب مشتريان كه پولشان را به بانك بسپارند و يا حساب باز كنند جوايزى از طريق قرعه‌كشى قرار مىدهند كسى كه قرعه به نام او اصابت كند جايزه‌اى مىبرد آيا اين عمل جايز است و جايزه حلال مىباشد ؟\r\nجواب : اگر اين كار واقعى باشد نه براى فريب مردم جايز و حلال است .\r\nسؤال 1381 - اگر شخصى كه به بانك بدهكار است به صورت قسطبندى مبلغى را علاوه بر بدهى به عنوان سود به بانك بپردازد و سپس بعد از مدّتى پولى به بانك\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nبسپارد و سودى در برابر آن بگيرد آيا مىتواند اين را به عنوان تقاص سودى كه داده بگيرد ؟\r\nجواب : اگر در معامله اوّلى پولى را به عنوان ربا داده كار حرامى كرده است ، ولى مىتواند در معامله دوّم ، به نيّت تقاص معادل آن را پس بگيرد .\r\nسؤال 1382 - بانكها براى وامهايى كه به متقاضى مىدهند از همان اوّل محاسبه سود را به عنوان كارمزد مىنمايند ، اگر همين كار را يك فرد بازارى به عنوان وام يا فروختن جنس به صورت نسيه ، انجام دهد ، آيا حكم ربا دارد ؟\r\nجواب : منظور از كارمزد حق‌الزّحمه اى است كه به كارمندان بانك يا صندوق قرض‌الحسنه به عنوان حقوق در مقابل زحماتى كه جهت حفظ حسابها و ساير خدمات بانكى انجام مىدهند داده مىشود و كارمزد متعلّق به آنهاست و اگر دهنده پول ، كارمزد را به عنوان خودش بگيرد ربا و حرام است و در معاملات بازار نيز همين‌گونه است .\r\nسؤال 1383 - بانكها براى سپرده‌هاى كوتاه مدّت و بلند مدّت سود معيّنى را در نظر مىگيرند ، ولى در سپرده‌هاى قرض الحسنه جز اجر معنوى سودى وجود ندارد با توجّه به مطلب فوق سپرده‌گذارى در بانك به عنوان سپرده كوتاه مدّت يا بلند مدّت كه ارزش پول كاهش نمىيابد و از همان پول ، ديگران نيز به عنوان وام استفاده مىكنند چه حكمى دارد ؟\r\nجواب : چنانچه رعايت عقود شرعيّه را بنمايند يا اين كه وكالت مطلقه به مسئولين بانك داده شود كه رعايت اين عقود را بكنند ، حلال است .\r\nسؤال 1384 - هرگاه شخصى بخواهد مثلا مبلغ پانصد هزار تومان وام ( قرض ) بگيرد بايد معرّف داشته باشد و معرّف هم نصف مبلغ وامى كه قرض‌گيرنده مىخواهند بگيرد را بايد در بانك مسدودى داشته باشد ، يعنى از مبلغ پانصد هزار تومان ، مبلغ 250 هزار تومان را بايد به عنوان مسدودى در صندوق بخوابانند تا وقتى كه\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nوام‌گيرنده تمام بدهى خود را پرداخت نمايد و با پرداخت آخرين قسط ، مسدودى هم آزاد مىشود ، حال بفرماييد اگر معرّف موجودى در صندوق نداشته باشد آيا مىتواند به قرض‌گيرنده بگويد : شما دو برابر مورد نياز خود درخواست كنيد ، مثلا يك ميليون تومان درخواست وام كنيد كه پانصد هزار تومان آن را به حساب معرّف مسدود نمايند تا معرّف ايشان را معرّفى كند كه به ايشان 2 برابر وام دهند كه پانصد هزار تومان آن ، به وام‌گيرنده داده شود تا زمانى كه آخرين قسط يك ميليون تومان پرداخت گرديد صندوق پانصد هزار تومانى كه به عنوان مسدودى ضبط كرده بود بدون هيچ گونه كم و زيادى به قرض‌گيرنده پرداخت نمايد كه در حقيقت وام‌گيرنده در آخر كار مبلغ پانصد هزار تومان پس‌انداز دارد كه يك جا دريافت مىكند . لطفا بفرماييد اوّل اين كه اين گونه عملكرد بانك از نظر شرعى صحيح است ؟ و دوّم اين كه اين پانصد هزار تومانى كه در آخرين پرداخت قسط مىگيرند خمس دارد ؟\r\nجواب : در صورتى كه صندوق قرض‌الحسنه كار تجارى با پولهاى مردم انجام ندهد هر دو صورت مسأله صحيح است و در صورت دوّم خمس به پول پس‌انداز شده تعلّق مىگيرد .\r\nسؤال 1385 - اين جانب با يكى از اقوام خود صحبت نمودم كه حواله وام قرض‌الحسنه‌اى را به نام ايشان از بانك بگيرم ، ايشان وام را دريافت كرد و كلا مبلغ آن را جهت رفع مشكلاتم به من داد و اقساط آن را من داده و مىدهم ، جهت دريافت وام ابتدا حساب پس‌انداز باز مىكنند كه كارمزدها را از آن برداشت كنند ، اينك با توجّه به اين كه صاحب دفترچه از خود هيچ گونه هزينه و سرمايه‌اى نداده است ، اين دفترچه پس‌انداز مبلغ 450000 ريال جايزه برنده شده است ، اين جايزه از آن كيست و يا به چه نسبت به من مىرسد ؟\r\nجواب : جايزه به كسى مىرسد كه صاحب دفترچه پس‌انداز است .\r\n\r\n","description":"","footnote":"","page_name":" 417 ","page_number":417},
  {"content":"\r\n . \r\n","description":"","footnote":"","page_name":" 418 ","page_number":418},
  {"content":"\r\n\r\n\r\nفصل چهل و ششم : مسائل پزشكى\r\n\r\nمسائل مربوط به تشخيص و درمان\r\nسؤال 1386 - اگر تشخيص بيمارى به درستى صورت گيرد ولى داروى مؤثّر در دسترس نباشد و يا بسيار گران باشد و بيمار قادر به تهيّه آن نباشد ، آيا پزشك معالج ملزم به تهيّه آن دارو به هر طريق ممكن براى بيمار مىباشد ؟\r\nجواب : اگر جان بيمار در خطر باشد و طبيب قدرت بر آنچه گفته شد داشته باشد ، لازم است و هرگاه يكى از اين دو شرط حاصل نباشد واجب نيست .\r\nسؤال 1387 - اگر پزشك به خاطر فراموشى انواع و علائم بيماريها - به خاطر گستردگى موضوع - بيمارى شخص را تشخيص ندهد و لذا نداند داروى مناسب چيست و در نتيجه اصلا دارويى تجويز نكند در صورتى كه بيمارى تشديد و يا منجر به مرگ گردد ، اين پزشك در چه حدّى مسئول است ؟ ( در صورتى كه امكان ارجاع به متخصص باشد ) .\r\nجواب : وظيفه‌اش آن است كه دخالت نكند و او را به فرد آگاهترى هدايت نمايد .\r\nسؤال 1388 - اگر فرصت و امكان آزمايش وجود داشته باشد امّا به دلايل ديگرى همانند : الف ) عدم قدرت بيمار بر پرداخت هزينه‌اى كه به او تحميل مىشود ب ) نبودن امكانات مورد نياز ج ) نداشتن وقت كافى از ناحيه بيمار ، آزمايشات لازم صورت نگيرد ، در اين صورت وظيفه پزشك چيست ؟\r\n\r\n","description":"","footnote":"","page_name":" 419 ","page_number":419},
  {"content":"\r\n\r\nجواب : اگر بدون آزمايش تشخيص بيمارى ممكن نيست بايد به سراغ آن برود ( مگر اينكه وقت كافى موجود نباشد ) و اگر تشخيص بيمارى طبق موازين داده شده ، و آزمايش براى اطمينان بيشتر است وجوبى ندارد .\r\nسؤال 1389 - اگر بدانيم يا احتمال بدهيم كه يك بيمار در اثر يك بيمارى خاصّى مثل برخى سرطانها به زودى خواهد مرد ، آيا مجازيم فقط براى افزايش طول عمر وى هر چند به مدّت كوتاه روش‌هاى درمانى خطرناك و بسيار پرعارضه ، مثل شيمى درمانى كه گاهى عوارض آن بسيار شديدتر از بيمارى اوّليه است را براى وى تجويز كنيم ؟\r\nجواب : در فرض مسأله دليلى بر وجوب و جواز اين گونه درمانها نداريم ولى اگر بيمار خودش با علم به اين عوارض راضى بشود مانعى ندارد .\r\nسؤال 1390 - در بعضى از بيماريها ، مثل برخى عفونتهاى نه چندان مهم ، پزشك جهت تسريع بهبودى بيمار ، يا اطمينان از اين كه داروى تجويزى وى بسيار قوى است و در مورد خيلى از عفونتها مىتواند مؤثّر باشد ، و يا به خاطر اين كه از هزينه درمان بيمار و مراجعات مكرّر وى بكاهد ، اقدام به تجويز داروهايى مىكند كه ضررهاى آنها كاملا شديد بوده و به اثبات رسيده است و اين در حالى است كه شايد بتوان از طريق داروهاى ديگرى كه ضرر بسيار كمترى دارند ، ولى ممكن است با عدم اطمينان كامل و هزينه زيادتر همراه باشند بيمار را معالجه نمود . با چنين فرضى ، بهترين كار چيست ؟ انتخاب راه سريع و پرخطر يا راه كم خطر و احياناً دير تأثير .\r\nجواب : انتخاب راه دوّم لازم است .\r\nسؤال 1391 - گاهى اوقات مطمئن هستيم كه يك بيمارى ، بيمار را به زودى خواهد كشت ، از طرفى مىدانيم كه با يك عمل درمانى مثل جرّاحى ممكن است يا بيمار بهبودى نسبى و احتمالى پيدا كند و يا حتّى زودتر از موعد از دنيا برود ، وظيفه ما در چنين حالتى چيست ؟ اگر با اين كار به تسريع مرگ بيمار كمك كنيم ، آيا مديون نيستيم ؟ همچنين اگر اقدام به درمان نكنيم ، آيا مسئول نيستيم ؟ با توجّه به اين كه\r\n\r\n","description":"","footnote":"","page_name":" 420 ","page_number":420},
  {"content":"\r\n\r\nگاهى نتيجه كار كاملا نامشخص است .\r\nجواب : اگر احتمال بهبودى ، احتمال قابل توجّهى است بايد اقدام كرد ( با جلب رضايت بيمار ) و اگر احتمال ضعيف است و احتمال خطر نيز وجود دارد اقدام نكنيد .\r\n\r\nضمان طبيب\r\nسؤال 1392 - اگر پزشك بنا به اصرار بيمار ، دارويى تجويز نمايد و يا ساير اقدامات درمانى كه مضرّ است انجام دهد ، در صورت ايجاد عارضه ، مسئول كيست ؟\r\nجواب : اگر پزشك اثر زيان‌بخش دارو را اعلام كند مسئوليتى در برابر عارضه ندارد و اگر اعلام نكند ، مسئول است ولى در هر صورت پزشك بايد مقاومت كرده و داروى مضرّ را به بيمار معرّفى نكند .\r\nسؤال 1393 - با توجّه به اين كه ممكن است جان بيمار به طور اورژانسى ( فورى ) در خطر باشد و زمانى جهت تعيين حساسيت فرد به دارويى خاص وجود نداشته باشد ، اگر با تجويز دارو ، بيمار به آن حساسيت پيدا كرده دچار عوارض شديد و يا مرگ شود ، آيا پزشك معالج در قبال اين عوارض مسئوليّتى خواهد داشت ؟\r\nجواب : بايد از بيمار يا ولىّ او اجازه بگيرد و اگر دسترسى به آنها نيست ما به عنوان حاكم شرع در اين گونه موارد ضرورى به اطبّا اجازه مىدهيم و ضامن نيستند . ( به شرط اينكه دقّت كافى كنند )\r\nسؤال 1394 - اگر با توجّه به علوم امروزى ، امكان تعيين حسّاسيّت يك دارو وجود نداشته باشد ، آيا پزشك ، در صورت ايجاد عارضه مسئول است ؟\r\nجواب : در صورتى كه آن دارو منحصر به فرد ، نباشد و بيمار جنبه اورژانسى نداشته باشد ، استعمال آن دارو روى انسان جايز نيست ، امّا اگر دارو منحصر به فرد است و استعمال آن ضرورى به نظر مىرسد و احتمال نجات بيشتر از احتمال\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nخطر است بايد آن را در مورد بيمار به كار ببرد .\r\nسؤال 1395 - به طور كلّى با توجّه به علوم امروزى اگر بدانيم يا احتمال بدهيم كه نجات جان بيمار وابسته به مصرف داروهاى خاصى مىباشد كه مضرّند و اين مضرّات به احتمال قوى براى همگان رخ خواهد داد و با تجويز پزشك ، شخص دچار يك يا چند مورد از اين عوارض شود ، آيا پزشك مسئول است ؟\r\nجواب : در صورتى كه دارو منحصر به فرد باشد و تأثير آن از زيانهاى آن بيشتر است و پزشك چگونگى را به بيمار اعلام كند تجويز آن مانعى ندارد .\r\nسؤال 1396 - اگر دارو يا داروهايى ، نه براى نجات جان بيمار بلكه جهت تسكين و مداواى ناراحتيهايى كه باعث آزار بيمار مىشوند همانند : تب ، خارش ، درد ، زخم و . . . مصرف شوند و بدانيم يا احتمال دهيم كه اين داروها مؤثرند و با توجّه به اين كه اكثر داروهاى مؤثر ، در كوتاه مدّت يا درازمدت داراى عوارض زيادى مىباشند ، در صورت تجويز پزشك و ايجاد عارضه كه گاهى بدتر از بيمارى اوّليّه مىباشد ، آيا پزشك مسئوليّتى به عهده خواهد داشت ؟ ( لازم به ذكر است شايع‌ترين و بيشترين تجويز دارو در چنين مواردى صورت مىگيرد و لذا اهميّت فراوانى دارد و از طرفى اگر بخواهيم درمان هيچ ضررى نداشته باشد گاهى اصلا هيچ درمانى نبايد انجام دهيم ) .\r\nجواب : اگر ضرر مهمّى نداشته باشد اشكالى ندارد زيرا داروها به هر حال عوارضى دارند ، ولى اگر ضرر مهمّى داشته باشد تجويز آن جايز نيست مگر در صورت ضرورت شديد با كسب رضايت بيمار يا ولىّ او .\r\nسؤال 1397 - در صورتى كه داروهاى كاملا مؤثّر به هر علّتى در دسترس نباشند ، آيا پزشك مىتواند داروهايى را كه احتمال مىدهد مؤثّر باشند تجويز كند ؟ در صورت عدم موفقيّت ، آيا پزشك در قبال عوارض احتمالى اين داروها يا هزينه بيهوده‌اى كه بر بيمار تحميل شده مسئول و مديون است ؟\r\n\r\n","description":"","footnote":"","page_name":" 422 ","page_number":422},
  {"content":"\r\n\r\nجواب : اگر راه منحصر به استفاده از آن داروها باشد اشكالى ندارد ، ولى بايد بيمار را در جريان بگذارد و جلب رضايت كند .\r\nسؤال 1398 - با توجّه به گستردگى بسيار زياد علوم پزشكى كه واقعاً امكان فراگيرى و به خاطر سپردن تمامى بيماريها و تمامى داروهايى كه روى همه بيماريها مؤثّرند و نيز تشخيص عوارض آنها وجود ندارد ، اگر پزشك به خاطر فراموشى بنا به حدس خود ، چه در موارد اورژانس جهت نجات جان و يا تسكين آلام بيمار ، سهواً اقدام به تجويز دارويى غير مؤثّر به بيمارى كند كه بيمار را متحمّل هزينه بيهوده و يا عوارض جانبى كند ، در اين صورت آيا پزشك مسئول و مديون است ؟ ( در صورتى كه امكان ارجاع به متخصّص ديگرى هم نباشد )\r\nجواب : از جواب مسأله بالا معلوم شد .\r\nسؤال 1399 - اگر به خاطر كمبود امكانات لازم براى تشخيص كامل ، تشخيص ممكن نگردد و مداواى لازم صورت نگيرد و بيمارى تشديد يا منجر به مرگ شود ، آيا پزشك معالج مسئول است ؟\r\nجواب : مسئوليّت ندارد ، ولى بايد داروهاى مشكوك و مضر به بيمار ندهد .\r\nسؤال 1400 - در برخى بيماريها همانند فشار خون بالا ، به علّت عوامل ناشناخته ايجادكننده آن ، طبق روش معمول كه اجراى آن طبق علوم روز ضرورى است ، يك يا چند دارو به كار برده مىشود و در صورت عدم تأثير ، داروهاى ديگرى به كار برده مىشود ، الى آخر . با توجّه به اينكه اين داروها از يك طرف در افراد مختلف همگى مؤثّر نيستند و ممكن است در شخصى ، درمانهاى اوّليّه و در شخص ديگرى درمانهاى آخر مؤثّر باشند و از طرف ديگر ، هر يك از داروها داراى عوارض خاصّى هستند ، آيا پزشك معالج - كه در حقيقت داروهاى مختلف را به ترتيب در مورد بيمار آزمايش مىكند - در قبال هزينه اضافه يا عوارض داروها مسئول است ؟\r\nجواب : اگر راه درمان منحصر به همين راه است بايد اقدام كند و مسئوليّتى ندارد .\r\n\r\n","description":"","footnote":"","page_name":" 423 ","page_number":423},
  {"content":"\r\n\r\nسؤال 1401 - اگر پزشك با توجّه به گستردگى موضوع نداند و يا فراموش كرده باشد كه دارو يا روش تشخيصى وى براى خانمهاى باردار يا شيرده مضر است ، مسئوليّت پزشك در صورت ايجاد عارضه در جنين يا مادر در چه حدّى مىباشد ؟\r\nجواب : پزشك موظّف است از زنانى كه در معرض باردارى هستند سؤال كند و اگر بدون تحقيق داروى مضرّى بدهد مسئول است .\r\nسؤال 1402 - به طور كلّى آيا جواب منفى خانم بيمار در مورد پرسش پزشك از حاملگى وى چه خود بداند باردار است و به هر علّتى نگويد و چه نداند كه باردار است از پزشك معالج در قبال عوارض احتمالى رفع مسئوليّت مىكند ؟\r\nجواب : اگر راه تشخيص باردارى منحصر به سؤال از بيمار است در فرض مسأله مسئوليّتى ندارد .\r\nسؤال 1403 - اگر پزشك از باردارى بيمار سؤال نكند و وى هم متذكّر نشود ، مسئوليت عوارض احتمالى به عهده كيست ؟\r\nجواب : جواب اين مسأله از آنچه در جواب سؤال 1401 گفته شد روشن مىشود .\r\nسؤال 1404 - گاهى اوقات ، پزشك تنها جهت احتياط و مطمئن شدن در جهت تشخيص و يا ردّ يك بيمارى احتمالى مثل سل در هر بيمار مشكوكى - با هر علامت غير اختصاصى - دستور راديوگرافى مىدهد تا يك بيمارى مخفى احتمالى را كشف كند ، در صورت وجود يا عدم هر گونه بيمارى ( كه احتياج به راديوگرافى دارد ) آيا پزشك در ايجاد عوارض احتمالى و هزينه درمان مسئول است ؟\r\nجواب : در صورتى كه احتمال بيمارى ، احتمال قابل ملاحظه‌اى باشد ، اين اقدام اشكال ندارد و مسئول نيست .\r\nسؤال 1405 - با توجّه به اينكه تشخيص بسيارى از بيماريها يا اختلالات به وسيله آزمايش امكان‌پذير است و از طرفى امكان اشتباه در آزمايشگاه و تفسير آزمايشها ،\r\n\r\n","description":"","footnote":"","page_name":" 424 ","page_number":424},
  {"content":"\r\n\r\nهميشه وجود دارد ، در صورت اشتباه آزمايشگاه و در نتيجه معالجه اشتباه پزشك ، مسئول خسارات و عوارض احتمالى كيست ؟\r\nجواب : آزمايشگاه مسئول است .\r\nسؤال 1406 - با توجّه به اين كه باردارى ، در هفته‌هاى اوّل از روى ظواهر و گاه با روشهاى ساده چندان قابل تشخيص نيست و از طرفى بيشترين عوارض خطرناك روشهاى درمانى تشخيص مضر ، در همين زمان آن هم به صورت اختلالات شديد در جنين رخ مىدهد و بدين ترتيب چون يا به خاطر كمبود امكانات يا عدم فرصت كافى يا عدم تمايل بيمار به صرف هزينه‌هاى تشخيص باردارى ، يا عدم اطّلاع وى از باردارى خود و در نتيجه جواب منفى دادن وى در مورد پرسش پزشك از باردارى وى و حتى گاهى عدم امكان تشخيص به وسيله روشهاى مدرن به خاطر جوابهاى منفى كاذب آزمايشات ، پزشك نمىتواند تشخيص دهد و يا نمىداند كه بيمار باردار است ، روشهاى تشخيصى درمانى مختلف را براى وى به كار مىگيرد حال در صورت ايجاد عارضه در مادر يا جنين ، آيا پزشك معالج مسئول است ؟\r\nجواب : در صورتى كه راهى براى تشخيص باردارى نباشد و داروها منحصر به فرد باشد و از بيمار اجازه بگيرد مسئول نيست .\r\nسؤال 1407 - اگر پزشك روش يا دارويى را تعريف كند و بگويد اين دارو براى فلان بيمارى مفيد است و يا بگويد درمان ، مترتّب بر فلان داروست - بدون آن كه بيمار را وادار به مصرف آن دارو كند - آيا در اين حالت ، در صورت عدم تأثير يا عوارض دارو ، پزشك مسئول يا مديون است ؟\r\nجواب : اگر پزشك در كار خود كوتاهى نكرده باشد مسئوليّتى ندارد .\r\nسؤال 1408 - در بسيارى از بيماريها و اختلالات جسمانى ، پزشك دستور انجام راديوگرافى ، سىتىاسكن و . . . مىدهد كه مطمئناً به خصوص براى برخى افراد مضر مىباشد ولى در خيلى از موارد ، اين آزمايشات مىتوانند كمك‌كننده در تشخيص\r\n\r\n","description":"","footnote":"","page_name":" 425 ","page_number":425},
  {"content":"\r\n\r\nبيمارى باشند به هر حال ، در فرض فوق مسئوليّت پزشك در صورت ايجاد عوارض آزمايشها تا چه حدّى است ؟\r\nجواب : از پاسخهاى قبل روشن شد .\r\nسؤال 1409 - در فرض مسأله فوق اگر بيمار كاملا بيهوش باشد آيا مىتوان از خويشان بالغ وى اجازه گرفته و يا با آنها شروط فوق را انعقاد نمود ؟\r\nجواب : مىتوان از ولىّ او اجازه گرفت .\r\nسؤال 1410 - يك سؤال مهمّ و اساسى مطرح است كه به طور كلّى و در تمامى روشهاى تشخيصى و درمانى اگر پزشك قبل از انجام هر عملى به خود بيمار و يا ولىّ او - اگر بيمار بالغ يا عاقل نباشد - متذكّر شود كه اين روشها از يك طرف ممكن است بىفايده باشند و وقت و مال او را به هدر دهند و از طرف ديگر ممكن است عوارض متفاوتى براى او داشته باشند و بدين ترتيب با ذكر اين مطلب پزشك ، قبل از هرگونه معاينه و دستور روشهاى تشخيصى و درمانى و تجويز دارو در قبال خسارات و عوارض احتمالى از خود كاملا سلب مسئوليّت كند و بيمار چه از روى ناچارى و چه از روى تمايل و يا به ظاهر از روى تمايل ، اين شرط را قبول نمايد ، آنگاه در صورت اشتباه سهوى پزشك هزينه‌هاى بيهوده ، بىفايده بودن و يا عوارض ناشى از روشهاى تشخيصى و درمانى ، آيا پزشك مسئول است ؟ در صورتى كه وى حدّ اكثر تلاش خود را نيز بكند .\r\nجواب : اگر از آنها اجازه گرفته و سلب مسئوليّت در برابر اين گونه امور نموده ضامن نيست .\r\nسؤال 1411 - در فرض مسأله فوق ، آيا بايد با تك تك بيماران شرط نمود و با امضاى پرسشنامه مربوطه و يا نصب اطّلاعيّه در مراكز درمانى مبنى بر اين كه مراجعه بيماران نشانگر قبول اين شرايط است و يا به اطّلاع رساندن از طريق رسانه‌هاى گروهى كه مراجعه شما نزد پزشك به اين شرايط ، مترتّب است ، از پزشك\r\n\r\n","description":"","footnote":"","page_name":" 426 ","page_number":426},
  {"content":"\r\n\r\nرفع مسئوليّت شرعى نمود ؟ و مثلا اگر قبل از عمل جرّاحى ، بيمار مجبور به امضاى شرايطى باشد كه در صورت هر گونه ناموفّق بودن جرّاحى وى هيچ گونه حقّ و حقوقى بر جرّاح و بيمارستان ندارد ، آيا در صورت هر گونه اختلال در جرّاحى مىتوان مدّعى شد كه با توجّه به امضاى قبلى بيمار ، كادر درمانى هيچ مسئوليت شرعى ندارد ؟\r\nجواب : بهترين راه براى حلّ مشكل پزشكان از نظر ضمان شرعى اين است كه از طريق رسانه‌هاى گروهى و طرق ديگر اعلان همگانى ، اعلام شود كه پزشكان نهايت سعى و كوشش و دقّت خود را براى درمان بيماران به كار مىگيرند ولى با توجّه به جهات مختلف اعمّ از كمبودهاى علم پزشكى و وسايل شناخت بيماريها و اختلاف وضع جسمانى و روحى بيماران و خطاهاى احتمالى كه در طبيعت هر انسانى نهفته است چون بشر به هر حال جايز الخطاست ممكن است عوارضى پيش آيد ، پزشكان در برابر آن مسئول نيستند و مراجعه به پزشك به معناى قبول اين رفع مسئوليّت است ولى البتّه در برابر عوارضى كه بر اثر سهل‌انگارى تقصير حاصل شود مسئوليّت آنها بر قوّت خود باقى است ، اين اعلان ممكن است به صورت تابلويى در تمام مطب‌ها و بيمارستانها نيز نصب شود به طورى كه به همه مراجعين تفهيم گردد و در مورد جرّاحيهاى مهمّ برائت خصوصى نيز گرفته شود .\r\nسؤال 1412 - در فرض مسأله 1410 اگر بيمار ، كاملا بيهوش باشد و در حال حاضر هيچ شخص بالغ يا نابالغ كه خويشاوند وى باشد نيز در دسترس نباشد و از طرفى جان بيمار در خطر فورى باشد ، جهت اجازه و شرط چه بايد كرد ؟ آيا مىتوان طبق وظيفه پزشكى هر گونه اقدام ممكن را بدون اجازه انجام داد ؟ اگر سهواً با اقدامات غير مؤثّر به مرگ بيمار تسريع بخشيده شود مسئوليّتى بر گردن پزشك معالج خواهد بود ؟ و اگر به خاطر خوف از عدم تأثير درمان و كمك به تسريع مرگ و مديون شدن ، پزشك هيچ كارى انجام ندهد آيا در اين صورت پزشك مسئول خواهد بود ؟ زيرا\r\n\r\n","description":"","footnote":"","page_name":" 427 ","page_number":427},
  {"content":"\r\n\r\nمشاهده شده است گاهى اجل شخصى فرا رسيده ولى علّت مرگ را به غلط به پزشك معالج وى نسبت مىدهند ؟\r\nجواب : اگر بتواند از حاكم شرع اجازه بگيرد لازم است و ما به پزشكان براى اين گونه موارد اجازه مىدهيم كه با دقّت عمل كنند و مريض را رها نكنند .\r\nسؤال 1413 - در فرض مسائل فوق اگر بيمار يا ولىّ او شرط را قبول نكردند ، آيا پزشك مىتواند بيمار را رها نمايد ؟\r\nجواب : اگر بيمار در خطر نيست مىتواند . سؤال 1414 - يك نكته و سؤال مهمّ در مورد كشفيّات جديد علوم پزشكى اين است كه هر سال و هر ماه و يا حتّى هر روز ، كشفيّات و يا نتايج تحقيقات جديدى در مورد جنبه‌هاى مختلف علوم پزشكى اعلام مىشود كه طبق روشهاى تشخيصى يا درمانى جديد ، داروهاى متفاوت و جديد يا مواد غذايى مؤثر جديد براى انواع بيماريها پيشنهاد مىشود و برعكس ، برخى روشها يا داروها يا موادّ قبلى كاملا غير مؤثّر ، مضر و بىفايده معرفى مىشوند . آيا پزشك در قبال عوارض يا هزينه‌هاى بيهوده ناشى از روشهايى كه در گذشته مطرح بوده‌اند ، امّا كسى نمىدانسته كه آنها مضر يا بىفايده‌اند ولى همين روشها امروزه آنها را بىفايده يا مضر شناخته‌اند مسئول مىباشد ؟\r\nجواب : مراجعه بيماران به طبيب در چنان شرايطى برائت ضمنى محسوب مىشود بنابراين ضامن نيستند .\r\nسؤال 1415 - اگر اين كشفيّات جديد خيلى ديرتر از زمان كشف به اطّلاع پزشك برسد و قبل از اطّلاع ، طبيعى است به همان روشهاى قبلى عمل شود آيا پزشك در قبال عوارض يا هزينه‌هاى بيهوده روشهاى بىفايده مسئول است ؟\r\nجواب : مانند جواب مسأله 1411 است .\r\nسؤال 1416 - نظر به اينكه به خاطر سير تكامل علوم ، تعليم روشهاى قبلى نيز در\r\n\r\n","description":"","footnote":"","page_name":" 428 ","page_number":428},
  {"content":"\r\n\r\nدوران دانشجويى امكان‌پذير نيست ، چه برسد به روشهاى جديد ، آيا پزشك مىتواند به همان روشهاى قبلى اكتفا نمايد و يا فقط در حدّى كه وقت محدودش اجازه مىدهد به فراگيرى آنها بپردازد ؟ در اين صورت اگر متوجّه مسائل مهمّ جديد نشود آيا مسئوليّتى بر عهده اوست ؟\r\nجواب : پزشك بايد نهايت تلاش خود را در فراگيرى بكند و چنانچه طبق جواب مسأله 1411 عمل شود ، مسئول نيست .\r\nسؤال 1417 - اگر به خاطر عدم وجود امكانات كافى اطّلاع‌رسانى ، اطّلاعات جديد به پزشك نرسد و وى هيچ‌گاه مطّلع نگردد مسئوليّت بىفايده بودن روشهاى قبلى بر عهده كيست ؟\r\nجواب : مانند جواب مسأله 1411 است .\r\nسؤال 1418 - با توجّه به اين كه گروههاى بسيار زيادى در جهان مشغول تحقيق هستند و نتايج كار خود را دائم اعلام مىنمايند و از طرفى افراد اين گروهها ممكن است برخى از لحاظ علمى ، برخى از لحاظ اخلاقى و صداقت و برخى از لحاظ هر دو مورد ، كاملا قابل تأييد نباشند به عبارت بهتر هيچ تضمينى نيست كه نتيجه اعلام شده تحقيق با واقعيّات كاملا منطبق باشد و از طرف ديگر هيچ مرجع واحدى در مورد تأييد يا ردّ تحقيقات وجود ندارد و يا اگر موجود هم باشد مدّت زيادى طول مىكشد كه نتيجه صحيح كار ارائه شود ، در چنين شرايطى اگر نتيجه تحقيقاتى كه در رسانه‌ها و مجلّات حتّى معتبر اعلام مىشود با روشهاى قبلى ما كه به فايده كامل و قطعى آنها اطمينان نداريم مغاير باشد و يا مكمّل آنها باشد در اين صورت وظيفه ما چيست ؟ عمل به روشهاى قبلى يا جديد ؟\r\nجواب : بايد طبيب بررسى لازم را به عمل بياورد و با اطبّاى ديگر در صورت امكان مشورت كند و آن روشى كه بهتر به نظر مىرسد برگزيند .\r\nسؤال 1419 - با توجّه به اينكه اگر بخواهيم طبابت پزشك را با توجّه به مشكلات\r\n\r\n","description":"","footnote":"","page_name":" 429 ","page_number":429},
  {"content":"\r\n\r\nفوق و در صورت مواجهه با اين مشكلات ، تنها در صورتى مجاز بدانيم كه وى در اين زمينه‌ها داراى تخصّص و تجربه كافى باشد عملا مسائل درمان با اختلال كامل روبه‌رو خواهد شد زيرا :\r\nاوّل اين كه هر پزشكى تا رسيدن به اين تخصّص و تجربه كافى بايد همان مراحل اوليّه را طى كند - كه همان دوران بدون تجربه و تخصّص است .\r\nو دوّم اين كه به علّت جمعيّت زياد ، امكانات كم ، فرصت‌هاى ناكافى و دهها علل ديگر حدّ اقل در كشور ايران - نمىتوان انتظار داشت پزشكانى كه از ابتدا كاملا مسلّط باشند به طبابت بپردازند .\r\nبا توجّه به مقدّمه فوق و موضوعات مطرح شده در كليّه سؤالهاى فوق ، مسائل مهمّى مطرح مىشود كه :\r\nالف ) در مواردى كه پزشكى داروى مؤثر بر بيمارى يا عوارض خطرناك آن را فراموش نموده و فرصت و امكانات كافى جهت دسترسى به اطّلاعات كافى يا پزشك متخصّص ديگرى نيز ندارد .\r\nب ) مطمئن است كه داروى خاصّى براى بيمارى مفيد است امّا همچنين مطمئن است و يا احتمال مىدهد كه در صورت تجويز آن دارو عوارضى خفيف و يا شديدتر از خود بيمارى و حتّى مرگ در اثر اين دارو ، گريبانگير اين بيمار خواهد شد - كه البتّه موارد الف و ب شامل مسائل تشخيصى نيز مىباشد - آيا پزشك در اين حالات مىتواند مريض را به حال خود بگذارد و چنين فرض كند كه گويا پزشكى موجود نبوده و قضا و قدر الهى هر چه باشد بر او جارى خواهد شد و بدين ترتيب خود را در معرض خطر مؤاخذه مادّى و معنوى حاصل از عوارض احتمالى و هزينه‌هاى نابجاى آن قرار ندهد و كار وى را به خداوند واگذارد كه يا خود بهبودى نسبى يابد و فرصت تحقيقات بعدى فراهم گردد و يا به تدريج دچار عوارض شديد و مرگ گردد . اصولا در چنين مواردى كه پزشك واقعاً نمىداند كه براى نجات جان يا\r\n\r\n","description":"","footnote":"","page_name":" 430 ","page_number":430},
  {"content":"\r\n\r\nرفع و تسكين آلام يك بيمار چه كارى انجام دهد وظيفه او چيست ؟ درمانهاى بدون اطمينان و غير قابل اعتماد كه ممكن است خود آنها باعث مرگ يا عوارض شديدتر شوند ؟ و يا عدم هر گونه اقدام درمانى ؟ آيا اگر پزشك با اقدام به درمان نامطمئن موجب خسارت و مرگ مريض گردد مسئول است ؟ آيا اگر اقدام به هيچ درمانى نكند با توجّه به علل و توضيحات فوق ، مسئوليّتى متوجّه اوست ؟ اين موضوع با توجّه به اين نكته بايد در نظر گرفته شود كه گاهى فرصت هيچ مشورت و ارجاع بيمار به پزشكان متخصّص و آگاه ديگرى وجود ندارد . در خاتمه جهت روشن شدن موضوع ، مثالى ذكر مىشود : گاهى پزشكى كه داراى تجربه كافى نباشد با بيمارى در حالت بيهوشى مواجه مىشود كه نمىداند به طور مثال اين بيمار در اثر كمبود يا ازدياد قند ، بدنش دچار بيهوشى شده و در اين حالت طبيعى است كه درمان كاملا متناقض است و باعث اشتباه پزشك مىشود .\r\nجواب : اين مسأله چند حالت دارد .\r\nالف ) در صورتى كه خطر قطعى يا ظنّى بيمار را تهديد نمىكند و معالجه نيز نامطمئن است در اين صورت اقدام به معالجه نشود .\r\nب ) در صورتى كه معالجه از نظر عرف پزشكى قابل قبول است هر چند احتمال عوارض وجود دارد در اين مورد پزشك مىتواند اقدام كند ، مخصوصاً اگر خطرى بيمار را تهديد كند .\r\nج ) در صورتى كه خطر حتمى است و معالجه نامطمئن است ولى درصد نجات وجود دارد و امكان مراجعه به متخصّص نيز وجود ندارد در اينجا مىتواند اقدام كند با رعايت آنچه در جواب مسأله 1411 گفته شد .\r\nسؤال 1420 - اگر پزشك سعى خود را در مداواى بيمار انجام دهد ولى بيمار بهبود نيابد ، آيا پزشك نسبت به هزينه درمانى كه بيمار قبلا پرداخته و حقّ ويزيت مديون است ؟\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nجواب : در صورتى كه پزشك وظيفه خود را طبق ضوابط انجام داده باشد مسئوليّتى ندارد .\r\nسؤال 1421 - طبيبى حاذق و ماهر بدون سهل‌انگارى اقدام به عمل جرّاحى بيمارى نموده و در ضمن عمل ، آسيبى به بيمار وارد گرديده ، لطفاً موارد ضمان يا عدم ضمان طبيب را در وجوه ذيل بيان فرماييد :\r\nالف ) بدون اذن از بيمار يا كسان وى اقدام به عمل نموده باشد ؟\r\nب ) غفلت از اذن گرفتن داشته است ؟\r\nج ) بيمار در حال اغما بوده و براى اذن دسترسى به كسان بيمار نداشته و تأخير هم موجب به خطر افتادن جان بيمار مىشده ؟\r\nد ) در مورد فوق اگر تأخير موجب نقص عضو و يا تعطيل شدن عضوى از بيمار گردد حكم چيست ؟\r\nه - ) اگر در موارد فوق بايد ديه به بيمار داده شود آن ديه به عهده كيست ؟\r\nجواب : در صورت « الف و ب » طبيب ضامن است و در صورت « ج » اگر دسترسى به حاكم شرع باشد ، اذن بگيرد و اگر دسترسى به شخص خاصّى نيست ما اذن مىدهيم كه اطبا اقدام كنند و ضامن نيستند و در صورت « د » اگر كوتاهى كند گناه كرده ولى ديه ندارد . و جواب « ه - » از جوابهاى گذشته معلوم شد .\r\nسؤال 1422 - در مواردى كه براى معالجه بيمار بايد اذن گرفت تا ضمان متوجّه طبيب نشود ، بفرماييد :\r\nالف ) آيا اذن از ولىّ طفل مميّز كافى است يا بايد از طفل هم اذن گرفته شود ؟\r\nب ) در مورد عمل جرّاحى روى بيمارى كه در حالت اغما فرو رفته ، از كدام يك از كسان بيمار بايد اذن گرفت ، آيا ترتيب يا اولويّتى در كار است ؟\r\nج ) در مورد بيمارى كه در اغما فرو رفته ، يا طفل صغير مصدوم كه مشخص نيست ، آيا ولى دارند يا ندارند و دسترسى به حاكم شرع هم براى اذن نيست و عدول\r\n\r\n","description":"","footnote":"","page_name":" 432 ","page_number":432},
  {"content":"\r\n\r\nمؤمنين هم حاضر نيستند و معالجه هم فورى بايد انجام شود تكليف چيست ؟\r\nد ) آيا طبيب مىتواند از حاكم شرع اسلام براى كلّ موارد مشابه فوق قبلا اذن بگيرد ؟\r\nجواب : الف ) اذن ولىّ كافى است .\r\nب ) از ولىّ شرعى او اذن بگيرد و اگر ولىّ شرعى نداشت از حاكم شرعى .\r\nج ) در اين گونه موارد ما اجازه به اطبا مىدهيم كه با رعايت دقّت و احتياط وظيفه را انجام دهند .\r\nد ) نسبت به مواردى كه دسترسى به ولىّ نيست و يا ولىّ ندارد مانعى نيست .\r\nسؤال 1423 - الف ) اگر به واسطه تشخيص نادرست طبيب حاذق آسيبى به بيمار وارد شود ، آيا بايد ديه پرداخت شود ، اگر بايد ديه داده شود به عهده كيست ؟\r\nب ) چنانچه در تشخيص سهل‌انگارى نموده باشد حكم چگونه است ؟\r\nجواب : در صورت اوّل ضامن است مگر اين كه قبلا به طور خصوصى يا به طور عام اعلام برائت از خسارتها كرده باشد و در صورت دوّم به هر حال طبيب ضامن است چون كوتاهى كرده است .\r\nسؤال 1424 - سهل‌انگارى طبيب در عمل جرّاحى موجب آسيب وارد شدن به بيمار گشته بفرماييد :\r\nالف ) آيا طبيب ضامن پرداخت ديه است ؟\r\nب ) اگر به واسطه سهل‌انگارى در عمل جراحى قلب ، نياز به عمل جراحى و درمان بعدى براى بيمار پيدا شود آيا طبيب سهل‌انگار بايد هزينه آنها را بپردازد يا همان ديه كافى مىباشد ؟\r\nج ) اگر سهل‌انگارى طبيب منجر به فوت بيمار شود ، قتل چگونه قتلى خواهد بود ؟\r\nجواب : الف ) آرى ضامن است .\r\n\r\n","description":"","footnote":"","page_name":" 433 ","page_number":433},
  {"content":"\r\n\r\nب ) هرگاه هزينه بيش از ديه باشد بايد علاوه بر ديه تفاوت آن را نيز بپردازد .\r\nج ) معمولا از قبيل قتل شبه عمد است .\r\nسؤال 1425 - اگر طبيب حاذق اشتباهاً دستور داروى عوضى را براى بيمار به پرستار داد و پرستار هم دارو را به بيمار داد و بيمار آسيب ديد ، بفرماييد : آيا چيزى بايد پرداخت شود ، در صورتى كه بايد داده شود به عهده كيست ؟\r\nجواب : بر عهده طبيب است .\r\nسؤال 1426 - اگر طبيب حاذق نسخه را غلط نوشت ( با توجّه به اين كه شيوه معالجه و درمان به اين شكل است كه نسخه را نوشته و به بيمار مىدهند و او دارو را تهيّه و استفاده مىكند ) و در نتيجه صدمه‌اى به بيمار وارد شد بفرماييد :\r\nالف ) آيا بايد ديه‌اى پرداخت شود ؟\r\nب ) ديه به عهده كيست كه بپردازد ؟\r\nج ) در صورت حاذق نبودن طبيب حكم چيست و ديه به عهده كيست ؟\r\nد ) در صورت سهل‌انگارى چه تكليفى متوجّه طبيب مىباشد ؟\r\nجواب : الف تا د بر عهده طبيب است .\r\nسؤال 1427 - آمپولى به بيمارى تزريق شده و بيمار به واسطه آن فوت مىكند بفرماييد در مورد ضمان يا عدم ضمان و فردى كه بايد ديه بپردازد در وجوه ذيل حكم چگونه است ؟\r\nالف ) تزريق آمپول توسط شخص آشنا به آمپول و آشنا به تزريق صورت گرفته و در تزريق اشتباه كرده است ؟\r\nب ) آمپول توسط شخص غير آشنا به آمپول و تزريق ، تزريق گرديده است ؟\r\nج ) تزريق توسط طبيب حاذق بوده و ليكن سهل‌انگارى در كار بوده است ؟\r\nجواب : الف تا ج ) كار تزريق‌كننده مانند كار طبيب است هرگاه حاذق باشد و اخذ برائت ( به طور عام يا خاص ) كند ضامن نيست و بدون اخذ برائت ضامن\r\n\r\n","description":"","footnote":"","page_name":" 434 ","page_number":434},
  {"content":"\r\n\r\nاست و در صورت سهل‌انگارى و عدم حذاقت مطلقاً ضامن است .\r\nسؤال 1428 - در مواردى كه به علل غير مربوط به كار پزشك ( مثل اختلال در دستگاهها و رفتن برق و . . . ) به بيمار لطمه‌اى وارد شود ضامن كيست ؟\r\nجواب : در صورت عدم تقصير و عدم سهل‌انگارى طبيب ضامن نيست ، در مورد مدير بيمارستان و مسئول برق نيز همين گونه است .\r\nسؤال 1429 - در مراكز آموزشى كه براى آينده پزشك متخصّص تربيت مىنمايند ؛ به دليل كمى مهارت دستياران و دانشجويان ، عوارض و خطراتى متوجّه جان بيمار مىگردد ؛ اگر احياناً نقص عضو و فوتى واقع شود ، ضامن ، دستيار مربوطه است يا پزشك مسئول و استاديار مربوطه ؟\r\nجواب : اگر دستيار در كار خود مستقل و آگاه از خطرات باشد ضامن است و اگر به صورت آلت دست استاد باشد ضامن نيست .\r\n\r\nمسائل مربوط به هزينه‌هاى درمان و معاينات\r\nسؤال 1430 - با توجّه به اين كه حقّ طبابت - همانند حقّ وكالت و مواردى از اين قبيل ، بر خلاف اجناس كه داراى قيمت خاصى هستند - از لحاظ مادى ، غير قابل تعيين مىباشد به نظر حضرت عالى بهترين راه تعيين ميزان حقّ طبابت چيست ؟ آيا مقدارى كه دولت تعيين مىكند در هر شرايطى قابل دريافت است و پزشك مديون نخواهد بود ؟\r\nجواب : آنچه مطابق عرف و عادت است مجاز مىباشد .\r\nسؤال 1431 - به نظر حضرت عالى بهترين روش دريافت حقّ طبابت كدام است ؟ جواب : اگر منظور جنبه شرعى آن است بايد با رضايت طرفين صورت گيرد و اگر قبلا تراضى حاصل نشده ، آنچه اجرت المثل در عرف و عادت است بايد بپردازد و در هر حال رعايت انصاف و عدالت از طرفين بسيار خوب است .\r\n\r\n","description":"","footnote":"","page_name":" 435 ","page_number":435},
  {"content":"\r\n\r\nسؤال 1432 - آيا دريافت حقّ طبابت قبل از بهبود بيمارى طبق روش مرسوم صحيح است ؟\r\nجواب : از جواب قبل معلوم شد .\r\nسؤال 1433 - اگر بطور مثال ، خانم بيمارى كه جانش در خطر است به تنها پزشك يك روستاى دور افتاده كه مرد است مراجعه كند ، آيا اين پزشك مجاز است هرگونه معاينه ضرورى را در مورد بيمار انجام دهد ؟\r\nجواب : اگر دسترسى به طبيب زن يا مرد محرم نباشد جايز است .\r\nسؤال 1434 - در فرض سؤال فوق ، اگر جان بيمار در خطر نباشد بلكه يك بيمارى خفيف يا متوسط باشد ، آيا خانم بيمار حتماً بايد به پزشك خانم در شهر مراجعه كند و يا در همان جا پزشك مرد مجاز است با انجام معاينات ضرورى ، اقدام به تشخيص و درمان نمايد ؟\r\nجواب : اگر رفتن به شهر كارى شاقّ و موجب عسر و حرج باشد و بيمار مزبور نياز به مراجعه به طبيب داشته باشد جايز است .\r\nسؤال 1435 - در صورت لزوم ، به طور كلّى چه پزشك خانم در دسترس باشد و چه نباشد لمس بدن خانم بيمار از روى لباس ، چه صورتى دارد ؟\r\nجواب : در فرض مسأله براى مقاصد پزشكى مانعى ندارد .\r\nسؤال 1436 - ذكر نكته مهمّى در اينجا ضرورى به نظر مىرسد كه اگر با يك سرى تمهيدات لازم بتوانيم در سطح كشور ، موفّق به جداسازى مراكز درمانى خواهران از برادران بشويم ، با توجّه به اين كه هر پزشكى در طول دوران دانشجويى خود بايد هر چند مختصر از انواع و اقسام اختلالات و بيماريها چه در مورد آقايان و چه خانمها آگاهى يافته و آموزش ببيند اعم از انجام معاينات كامل ، آگاهى از بيماريهاى زنان و چگونگى انجام زايمان سالم و . . . با توجّه به اين كه در مورد دانشجويان ، اين موارد بيشتر آموزشى هستند تا درمانى ، يعنى ممكن است نجات جان بيمار در همان وابسته به اين درمان نباشد امّا به وسيلهء اين آموزش كه در بيمارستانهاى آموزشى صورت مىگيرد دانشجو براى مراحلى كه در آينده زندگى بيماران وابسته به وجود او خواهد بود ، آماده مىشود و از اين رو هر يك از دانشجويان در دوره‌هاى مختلف ، ملزم و مجبور به گذراندن واحدهاى درسى در بيمارستانهايى كه بيماران آن اعمّ از زنان و مردان مىباشند ، فراگيرى تمام مسائل و امتحان دادن در پايان دوره مىباشند تا بتوانند در نهايت فارغ التحصيل موفق باشند . با در نظر گرفتن تمامى اين شرايط ، بفرماييد تكليف و وظيفهء دانشجو چيست ؟ آيا مىتواند به خاطر رعايت مسائل شرعى از فراگيرى كامل بسيارى مسائل بگذرد و در نتيجه در گذراندن واحدهاى درسى هم ناموفق باشد و يا در هر شرايطى و با هر وسيله اى بايد به فراگيرى صحيح كارش بپردازد تا در آينده كمتر دچار مشكل شود ؟ و به طور كلّى چگونه مىتوان بين وظيفهء پزشكى و دانشجويى كه در كتب پزشكى بر انجام آنها تأكيد شده و وظيفهء شرعى و اسلامى كه نبايد با وظيفهء پزشكى تناقض داشته باشد جمع كرد ؟\r\n\r\n","description":"","footnote":"","page_name":" 436 ","page_number":436},
  {"content":"\r\n\r\nجواب : چنانچه نجات مسلمين ( و لو در آينده ) متوقّف بر اين گونه آموزشها باشد و راه منحصر به اين معاينات و مشاهدات باشد جايز است .\r\nسؤال 1437 - همان‌طور كه مستحضر مىباشيد تخصّصهاى علوم پزشكى بسيار زياد است و متخصّصين خانم در هر رشته معمولا در حال حاضر در ايران به جز در برخى رشته‌ها يا نادر و يا كم مىباشند ، فلذا در شهرهاى كوچك و بزرگ نيز بايد به خاطر تعداد زياد بيماران و تعداد كم پزشك و يا تحميل هزينه گزاف ، همان‌طور كه بسيار شايع است خانمهاى بيمار به پزشك مرد مراجعه كنند . در اين صورت وظيفه پزشك مورد مراجعه چيست ؟ آيا اگر بتواند و يا احتمال دهد كه مىتواند با معاينات مختلف و ضرورى بيمارى را تشخيص و درمان كند مكلّف است چنين كارى را انجام دهد و يا بايد وى را به يك پزشك خانم ارجاع دهد ؟ در شرايطى كه خيلى از\r\n\r\n","description":"","footnote":"","page_name":" 437 ","page_number":437},
  {"content":"\r\n\r\nبيماران ، به دلايل فوق قادر به اين كار نيستند ، آيا در صورت ارجاع و تأخير در تشخيص و درمان بيمارى وى ، اين پزشك مسئول نيست ؟\r\nجواب : در فرض مسأله نبايد در درمان او تعلّل ورزد چون نوعى ضرورت است و اگر تعلّل ورزد مسئول است .\r\nسؤال 1438 - در صورت لزوم ، مشاهده و لمس موهاى خانم بيمار ، جهت معاينه توسط پزشك مرد چه صورتى دارد ؟\r\nجواب : در صورتى كه لمس يا مشاهده براى تشخيص بيمارى ضرورت داشته باشد جايز است .\r\nسؤال 1439 - اگر پزشك مرد مجبور به معاينه خانم بيمار شد و يا بر عكس خانم بيمار ناچار به مراجعه به پزشك مرد شد ، با توجّه به اينكه در صورت رعايت كامل مسائل شرعى و اخلاقى در معاينه كامل خانمها شايد بتوان گفت بيش از 90 درصد معاينات كه در كتب پزشكى به انجام آنها تأكيد شده است نبايد انجام بگيرد . اگر با اين گونه معاينه سطحى و غير كامل ، بيمارى وى تشخيص صحيح داده نشد و درمان كامل صورت نگرفت آيا پزشك مسئول است ؟ اگر مسئول است چاره چيست ؟ آيا بايد بر خلاف مسائل شرعى عمل كند ؟ تذكّر اين نكته ضرورى است كه پزشكان متخصّص و مجرّب بدون احتياج به معاينات كامل ممكن است بتوانند تشخيص و درمان انجام دهند ، امّا براى افراد نامجرّب و دانشجويان تا رسيدن به اين مرحله ، زمان زيادى لازم است .\r\nجواب : مانند مسأله سابق است .\r\nسؤال 1440 - با توجّه به اين كه جهت معاينه ساده پروستات ، حتماً بايد از طريق مقعد ، بيمارى را مورد بررسى قرار داد تا تشخيص قطعى بيماريهاى پروستات داده شود ، همچنين در بسيارى بيماريهاى آلات ادرارى - تناسلى - مشاهده و گاه لمس آنها ضرورى است . آيا در چنين مواردى پزشك مرد مىتواند بيمار مرد را بدون\r\n\r\n","description":"","footnote":"","page_name":" 438 ","page_number":438},
  {"content":"\r\n\r\nاشكال شرعى معاينه نمايد ؟ اگر با عدم انجام اين معاينه ، بيمارى را تشخيص ندهد و بيمارى - مثلا سرطان - پيشرفت كند ، آيا پزشك مسئول است ؟ ( با توجّه به اينكه استفاده از آينه هميشه امكان‌پذير نيست و در ضمن عمل لمس را نيز بايد با ديد كامل با دست انجام داد و از اين رو در حال حاضر در تمامى مراكز درمانى اين معاينه مستقيماً انجام مىشود ) .\r\nجواب : از سؤال استفاده مىشود كه اين امر ضرورى است و در اين صورت معاينات مزبور اشكالى ندارد و اگر در اين گونه موارد پزشك كوتاهى كند مسئوليّت دارد .\r\nسؤال 1441 - طبق نظرات عموم پزشكان ، يكى از معايناتى كه امروزه در هر بيمارى بخصوص در بيماريهاى ادرارى - تناسلى - جزء معاينات اصلى اوّليّه به شمار مىآيد اگر چه در انجام آن متأسفانه يا خوشبختانه مسامحه مىشود ، عملى به نام « توشه ركنال » است - كه يك نوع معاينه نظرى و لمسى از طريق مقعد مىباشد و از طرفى يكى از دقيقترين روشهاى تعيين درجه حرارت فرد از طريق مقعد مىباشد . با توجّه به اين موضوعات و اين كه اين معاينات گاهى به خاطر احتياط در جهت تشخيص يا ردّ برخى بيماريها انجام مىشود و گاهى در تشخيص برخى بيماريها بسيار مؤثّر و روش كم خرج و ساده‌اى به نظر مىآيد . آيا پزشك مرد مجاز است چنين معاينه‌اى را چه جهت آموزش ( به وسيله دانشجويان ) و چه جهت تشخيص احتمالى يا قطعى در مورد بيمار مرد انجام دهد ؟ و اگر با عدم انجام آن متوجّه بيمارى و راه درمان وى نشود آيا مسئول نيست ؟\r\nجواب : دقيقاً مانند مسأله سابق است .\r\n\r\nمسائل مربوط به پيوند اعضا\r\nسؤال 1442 - اگر جسدى مجهول الهويّه كه اعضاى قابل پيوندى داشته باشد در\r\n\r\n","description":"","footnote":"","page_name":" 439 ","page_number":439},
  {"content":"\r\n\r\nدسترس باشد ، آيا مىتوان اين اعضا را به بيمارى كه محتاج است پيوند زد ؟\r\nجواب : اگر موجب نجات جان مسلمانى از مرگ يا بيمارى مهمّى بشود جايز است .\r\nسؤال 1443 - در فرض مسأله فوق اگر بعداً ولىّ متوفّى پيدا شود و از اين كار ناراضى باشد ، چه بايد كرد ؟\r\nجواب : در فرض فوق عدم رضايت او مشكلى ايجاد نمىكند و فرقى بين مجهول الهويه و غير او نيست ، ولى احتياط صرف ديه آن در خيرات براى ميّت است .\r\nسؤال 1444 - اگر شخصى وصيّت كند بعد از وفاتش ، اعضاى قابل پيوندش را به بيماران پيوند زنند آيا مجاز به اين كار هستيم ؟\r\nجواب : تنها با شرطى كه در جواب مسأله 1442 گفته شد مجاز است .\r\nسؤال 1445 - اگر شخصى وصيّت كند بعد از وفاتش ، اعضايش را به ديگران پيوند بزنند امّا ولى وى پس از مرگش از اين كار ناراضى باشد آيا مجازيم اين كار را بدون اجازه ولى انجام دهيم ؟\r\nجواب : اجازه ولىّ در فرض جواب مسأله 1442 شرط نيست .\r\nسؤال 1446 - اگر شخصى از پيوند اعضاى خود به ديگران پس از مرگش ناراضى باشد ولى پس از وفاتش ولىّ وى مايل به اين كار باشد ، آيا مىتوانيم چنين كارى انجام دهيم ؟\r\nجواب : با شرط فوق جايز است .\r\nسؤال 1447 - اگر شخصى در طول زندگيش نظر مخالف يا موافقى در مورد پيوند اعضايش نداشته باشد ، آيا پس از مرگش مىتوان به اجازه ولىّ وى چنين كارى را انجام داد ؟\r\nجواب : اگر ضرورتى ايجاب كند مانعى ندارد .\r\n\r\n","description":"","footnote":"","page_name":" 440 ","page_number":440},
  {"content":"\r\n\r\nسؤال 1448 - آيا برداشتن عضوى از بدن فرد زنده جهت پيوند ، مستلزم پرداخت ديه مىباشد ؟\r\nجواب : اگر با اجازه خود او باشد و خطرى او را تهديد نكند جايز است و ديه ندارد .\r\nسؤال 1449 - اگر احتمال بدهيم با برداشتن يك يا چند عضو از شخصى كه زنده است ، در آينده نزديك يا دور ، وى دچار عوارض خفيف يا شديد خواهد شد و از طرفى نجات جان بيمار ديگرى وابسته به همين كار باشد و مورد ديگرى نيز در دسترس نباشد ، آيا مجازيم بدون آگاهى دادن شخص پيوند دهنده ، چنين كارى را انجام دهيم ؟ اگر به وى اطّلاع بدهيم و با تمايل وى عضو پيوندى را از بدنش خارج كنيم ، در صورت ايجاد عارضه در وى ، آيا پزشك مسئول است ؟\r\nجواب : اگر عارضه مثلا به خاطر از دست دادن يك كليه يا مانند آن باشد واجب نيست كسى براى نجات جان ديگرى اين كار را انجام دهد ، امّا اگر عارضه ، خفيف و قابل تحمّل باشد وجوب نجات جان ديگرى با رضايت صاحب عضو بعيد نيست و در صورتى كه با اطّلاع و رضايت صاحب عضو باشد و احتمال عارضه ضعيف بوده امّا تصادفاً گرفتار آن شود پزشك مسئول نمىباشد ، مانند برداشتن يك كليه كه معمولا خالى از خطر است ، ولى گاه ممكن است عارضه‌اى پيش آيد .\r\nسؤال 1450 - اگر مطمئن باشيم و يا احتمال دهيم كه اين پيوند رد خواهد شد و مفيد نخواهد بود آيا مجازيم با خوش‌بينى و به عنوان كمك به بيمار ، از بدن فرد زنده يا مرده ديگرى عضوى را جدا و به آن بيمار پيوند بزنيم ؟\r\nجواب : اگر اطمينان به عدم نتيجه باشد اين كار جايز نيست ولى در صورت احتمال عقلايى ، برداشتن عضو پيوندى از مرده مانعى ندارد و از زنده در صورت عدم ضرر و خطر نيز جايز است .\r\n\r\n","description":"","footnote":"","page_name":" 441 ","page_number":441},
  {"content":"\r\n\r\nسؤال 1451 - با توجّه به اين كه بعد از پيوند ، شيمى درمانى ضرورى به نظر مىرسد و همين عمل باعث عوارضى خفيف يا شديد در بيمار مىگردد ، آيا پزشكى كه مجبور به انجام اين كار جهت عدم ردّ پيوند مىباشد در ايجاد عوارض آن مسئول است ؟\r\nجواب : چنانچه قبلا مسأله را با بيمار در ميان بگذارد و به او تفهيم كند و او رضايت بدهد مانعى ندارد .\r\nسؤال 1452 - آيا براى شخص جايز است كه اجازه دهد در حال حيات يا پس از مرگ ، بعضى اعضاى او كه حفظ نفس بيمار بر آن متوقف نيست از قبيل انگشت ، دست ، قرنيه چشم و . . . را در مقابل وجه يا مجاناً به ديگرى پيوند زنند ؟\r\nجواب : در حال حيات مشكل است ولى بعد از مرگ در مواردى كه اثر مهمّى دارد مانعى ندارد .\r\nسؤال 1453 - آيا مىتوان از اعضاى بدن خوك به انسان پيوند زد ؟\r\nجواب : در موارد ضرورت مانعى ندارد .\r\nسؤال 1454 - آيا بعد از قطع انگشتان سارق ، بلافاصله پيوند زدن به دست خود سارق جايز مىباشد يا مقصود باقى ماندن بر وضع بريدگى ، براى عبرت ديگران مىباشد ؟\r\nجواب : جايز نيست .\r\nسؤال 1455 - در صورتى كه بشر موفق به شبيه‌سازى برخى از اعضاى انسان شود پيوند زدن آن به انسان چه حكمى دارد ؟\r\nجواب : مانعى ندارد .\r\nسؤال 1456 - آيا با توجّه به هزاران هزار بيمار دياليزى و نظر به اينكه پيوند كليه قطعىترين درمان اين عزيزان است ، احتراماً خواهشمند است نظريّات خود را در مورد مسائل ذيل مرقوم بفرماييد :\r\nالف ) به نظر حضرت عالى آيا پيوند عضو از فردى كه دچار مرگ مغزى ( با توجّه\r\n\r\n","description":"","footnote":"","page_name":" 442 ","page_number":442},
  {"content":"\r\n\r\nبه نظر متخصّصين با از كار افتادن مغز ، كليه اعضاى بدن نيز پس از ساعتى از كار مىافتد ) شده است ، جايز است يا نه ؟\r\nب ) آيا با وصيّت فرد ، چنين پيوندى جايز است ؟\r\nج ) چنانچه به نظر حضرت عالى پيوند عضو از فرد دچار مرگ مغزى شده جايز است ، لطفاً بفرماييد براى روشن شدن اذهان مردم نسبت به اين امر چه بايد كرد ؟\r\nجواب : هرگاه مرگ مغزى بطور كامل و مسلّم باشد و هيچ گونه احتمال بازگشت به زندگى عادى وجود نداشته باشد ، برداشتن بعضى از اعضا ( خواه مانند قلب باشد يا كليه يا عضو ديگر ) براى نجات جان مسلمانى ، مانعى ندارد ، خواه وصيّت به اين كار كرده باشد يا نه ولى بهتر جلب رضايت اولياى ميّت است .\r\nسؤال 1457 - آيا اهداى اعضاى بدن ، مثل قلب ، كليه و چشم ، بعد از فوت و با موافقت ورثه جهت پيوند به انسان زنده ديگر جايز است ؟\r\nجواب : در موارد ضرورت اشكالى ندارد .\r\nسؤال 1458 - پيوند عضوى كه با قصاص قطع مىشود جايز است ؟\r\nجواب : اشكال دارد .\r\nسؤال 1459 - آيا فروش عضو قطع شده در حدّ يا قصاص يا واگذارى آن به مسلمان ديگر جايز است ؟\r\nجواب : اگر به منظور پيوند به ديگرى باشد ( همان گونه كه در پيوند كليه مرسوم است ) با اجازه صاحب آن جايز است .\r\nسؤال 1460 - خريدوفروش اعضا براى پيوند چه حكمى دارد ؟\r\nجواب : جايز است ولى بهتر اين است كه پول را در برابر اجازه برداشتن عضو بگيرد .\r\nسؤال 1461 - در موارد زير آيا از فردى كه در حال مرگ مغزى است ولى به وسيله دستگاه تنفس مصنوعى به حيات نباتى ادامه مىدهد و از نظر پزشكى امكان\r\n\r\n","description":"","footnote":"","page_name":" 443 ","page_number":443},
  {"content":"\r\n\r\nبرگشت وى وجود ندارد و مرده تلقّى مىشود مىتوان عضوى را مثل چشم يا كليه براى پيوند خارج كرد ؟ الف - در مورد مسلمانان به طور كلّى . ب - در مورد مسلمانان با وصيّت قبلى و يا جواز اطرافيان . ج - در مورد غير مسلمانان .\r\nجواب : با اجازه و رضايت قبلى خودش در مورد يك كليه و مانند آن مانعى ندارد و امّا در غير مسلمان مطلقاً جايز است و در مورد اعضاى اصلى مانند مسأله 1456 است .\r\nسؤال 1462 - آيا مىتوان تخفيف جرم محكومين به اعدام را موكول به اهداى عضوى از آنها براى نجات جان مسلمانى دانست ؟\r\nجواب : تنها صاحب حق در مورد قصاص يا ديات مىتواند گذشت از تمام حقّ خود يا بعضى از آن را مشروط به اهداى عضوى كه اهداى آن جايز است بكند و طرف مقابل مىتواند اين شرط را بپذيرد يا نپذيرد .\r\nسؤال 1463 - آيا برداشتن قطعه‌اى از استخوان يا عضله از شخص مسلمان « با رضايت يا بدون رضايت » براى استفاده در بدن شخص غير مسلمان كه دشمنى با مسلمانان ندارد جايز است ؟\r\nجواب : اگر با اجازه بردارند و شخصى كه از او برمىدارند به خطر جانى يا نقص عضو مهمّى گرفتار نشود ، مانعى ندارد .\r\nسؤال 1464 - استفاده از باقيمانده‌هاى زايمانى جفت ، پرده جنين و . . . براى اعمال جرّاحى ديگران ، چه حكمى دارد ؟\r\nجواب : اشكالى ندارد .\r\nسؤال 1465 - آيا انسان بالغ مىتواند وصيّت كند كه بعد از مرگش اعضاى بدنش را ( مانند قلب و كليه و . . . ) بدون اخذ وجهى به بيماران نيازمند بدهند و سپس او را دفن كنند و آيا مىتواند شرط كند كه اعضا را بفروشند و در مواردى كه وصيّت مىشود خرج يا اهدا كنند ؟\r\n\r\n","description":"","footnote":"","page_name":" 444 ","page_number":444},
  {"content":"\r\n\r\nجواب : اين وصيّت تنها در صورتى نافذ است كه ضرورتى ايجاب كند كه ، اعضاى بدن او را بردارند و بهتر اين است كه رايگان در اختيار نيازمندان بگذارند ، هر چند گرفتن پول هم به صورتى كه در بالا گفته شد مانعى ندارد .\r\nسؤال 1466 - اگر مريضى به خاطر ضعف و ناراحتى اعضاى مهم بدنش ، مثل قلب در حال مرگ باشد و از طرفى جسد مرده‌اى نيز در اختيار باشد ، آيا جايز است كه عضو مورد نظر را از بدن ميّت برداريم و به بدن شخص مريض پيوند بزنيم ؟\r\nجواب : اگر زندگى آن مريض متوقّف بر اين كار باشد ، واجب است .\r\nسؤال 1467 - در چه سنّى اهداى كليه جايز است ، آيا براى انسان غير بالغ در صورتى كه ولىّ او اجازه دهد اين كار جايز است ؟\r\nجواب : اهداى كليه براى غير بالغ جايز نيست ، چون ولىّ در اين گونه موارد ولايت ندارد .\r\nسؤال 1468 - آيا جايز است شخص وصيّت كند كه اعضاى بدنش را بعد از وفاتش به مريض مسلمانى كه اعضاى مهمّ بدنش مثل قلب و غير آن در خطر است اهدا كنند ، به شخص غير مسلمان چطور ؟\r\nجواب : در مورد مريض مسلمان ، در فرض مسأله اشكالى ندارد و امّا در مورد مريض غير مسلمان جايز نيست ، مگر اين كه غرض مهمترى در كار باشد و يا اين كه كننده از كفّار باشد .\r\nسؤال 1469 - آيا براى طبيب جايز است كه عمليّات انتقال كليه از شخصى به شخص ديگر را عهده‌دار شود ، در حالى كه مىداند اهداكننده كليه پولى را در مقابل اين كار مىگيرد ؟\r\nجواب : در صورتى كه باعث نجات جان مسلمانى شود جايز است .\r\nسؤال 1470 - تعدادى از بيماران به دليل ضايعات مغزى غير قابل بازگشت و غير قابل جبران ، فعاليتهاى قشر مغز خود را از دست داده و در حالت اغماى كامل بوده و\r\n\r\n","description":"","footnote":"","page_name":" 445 ","page_number":445},
  {"content":"\r\n\r\nبه تحريكات داخلى و خارجى پاسخ نمىدهند ، در ضمن فعّاليّتهاى ساقه مغز خود را نيز از دست داده ، فاقد تنفّس و پاسخ به تحريكات متفاوت نورى و فيزيكى مىباشند . در اين گونه موارد احتمال بازگشت فعّاليّتهاى مورد اشاره ، مطلقاً وجود نداشته ، بيمار داراى ضربان خودكار قلب بوده كه ادامه اين ضربان هم موقّتى و تنها به كمك دستگاه تنفّس مصنوعى به مدّت چند ساعت و حدّ اكثر چند روز مقدور مىباشد . اين وضعيّت در اصطلاح پزشكى مرگ مغزى ناميده مىشود از طرفى نجات جان عدّه ديگرى از بيماران منوط به استفاده از اعضاى مبتلايان به مرگ مغزى است . با عنايت به اينكه اين اشخاص فاقد تنفّس ، شعور ، احساس و حركت ارادى هستند و هيچ‌گاه حيات خود را بازنمىيابند :\r\nالف ) آيا در صورت احراز شرايط فوق مىتوان از اعضاى مبتلايان به مرگ مغزى براى نجات جان بيماران ديگر استفاده كرد ؟\r\nب ) آيا صرف ضرورت نجات جان مسلمانان نيازمند به پيوند عضو ، براى جواز قطع عضو كافى است يا اذن قبلى و وصيّت صاحب عضو نيز لازم است ؟\r\nج ) آيا اطرافيان ميّت مىتوانند پس از مرگ مغزى چنين اجازه‌اى بدهند ؟\r\nد ) آيا انسان مىتواند در زمان حيات خود با امضاى كارتى رضايت خود را براى برداشتن اعضاى بدنش در صورت عارضه مرگ مغزى ، جهت پيوند به انسانهاى مسلمان نيازمند اعلام نمايد ؟\r\nه - ) آيا در موارد جواز قطع اعضا ديه ثابت است يا ساقط مىشود ؟\r\nو ) در صورت ثبوت ديه ، پرداخت آن بر عهده كيست پزشك يا بيمار ؟\r\nز ) موارد مصرف ديه مذكور كدام است ؟\r\nجواب : الف ) جواب اين مسأله در سابق گفته شد ولى از نظر اهمّيت مسأله توضيحاتى عرض مىشود كه در موارد مرگ مغزى به صورتى كه در بالا ذكر شده اگر موضوع قطعى و يقينى باشد چنان فردى در اين گونه احكام مانند ميّت است\r\n\r\n","description":"","footnote":"","page_name":" 446 ","page_number":446},
  {"content":"\r\n\r\n( هر چند پاره‌اى از احكام ميّت مانند غسل و نماز و كفن و دفن و غسل مسّ ميّت بر او جارى نمىشود ) بنابراين برداشتن اعضاى او براى نجات جان مسلمانها مانعى ندارد .\r\nب ) در مواردى كه عضو را بعد از مرگ كامل برمىدارند و نجات جان ديگران منوط به آن است ، اذن قبلى يا اجازه بازماندگان لازم نيست ، هرچند بهتر است .\r\nج ) از جواب بالا معلوم شد .\r\nد ) از جواب بالا معلوم شد .\r\nه - ) در موارد جواز قطع اعضا ، احتياط دادن ديه است .\r\nو ) بر عهده كسى است كه عضو را قطع نموده است .\r\nز ) در كارهاى خير براى ميّت مصرف مىشود .\r\n\r\nمسائل مربوط به تشريح\r\nسؤال 1471 - آيا مجازيم مسلمانى را كه وصيّت كرده بعد از وفاتش وى را تشريح كنند ، تشريح نماييم ؟\r\nجواب : تشريح مرده مسلمان براى مقاصد طبّى به چند شرط جايز است :\r\nالف ) مقصود يادگرفتن و تكميل اطّلاعات طبّى براى نجات جان مسلمانان بوده باشد و بدون تشريح اين مقصود حاصل نشود .\r\nب ) دسترسى به مرده غير مسلمان نباشد .\r\nج ) به مقدار ضرورت و احتياج قناعت شود و اضافه بر آن جايز نيست . با چنين شرايطى تشريح جايز بلكه واجب است .\r\nسؤال 1472 - اگر ندانيم جسدى كه در اختيار ماست جسد يك مسلمان است يا كافر يا اهل كتاب ، آيا مجازيم آن را تشريح نماييم ؟\r\nجواب : اگر جسد از بلاد اسلامى نباشد مانعى ندارد و اگر مربوط به بلاد\r\n\r\n","description":"","footnote":"","page_name":" 447 ","page_number":447},
  {"content":"\r\n\r\nاسلامى است ظاهر اين است كه جسد مسلمان است و احكام مسلمان بر او جارى مىشود و اگر از بلدى است كه هر دو گروه به طور وسيع در آن هستند نيز مانعى ندارد و اگر ندانيم از كدام بلد است آن هم جايز است .\r\nسؤال 1473 - آيا تفاوتى بين اهل تسنّن و اهل تشيّع در عدم جواز تشريح جسد بدون ضرورت وجود دارد ؟\r\nجواب : تفاوتى وجود ندارد .\r\nسؤال 1474 - آيا مىتوان جسد افراد به ظاهر مسلمان - مسلمان اسمى - را كه به خاطر ارتداد ، فساد اخلاقى ، قاچاق موادّ مخدر ، مسائل سياسى و . . . اعدام شده‌اند تشريح نمود ؟\r\nجواب : در مورد مرتد جايز است و در مورد ديگران تنها طبق ضرورتهاى فوق جايز مىباشد .\r\nسؤال 1475 - آيا مىتوان براى تشريح ، جهت آموزش ، به علّت كمبود جسد و استخوان كه بدون آنها آموزش امكان‌پذير نيست اقدام به نبش قبر غير مسلمان نمود ؟\r\nجواب : هرگاه مفسده خاصّى بر آن مترتب نشود ، اشكالى ندارد .\r\nسؤال 1476 - در فرض مسأله فوق اگر ندانيم اين قبر متعلّق به مسلمان يا غير مسلمان است ، آيا مجازيم نبش قبر انجام دهيم ؟\r\nجواب : مانند مسأله 1472 مىباشد ، به شرط اين كه قراينى كه نشانه اسلام است در آن قبر نباشد .\r\nسؤال 1477 - در صورت كمبود جسد استخوان ، آيا مىتوانيم استخوانهايى را كه در بيابان و قبرستان‌ها مىيابيم و يا به وسيله عمليّات حفارى شهردارىها در سطح خاك ظاهر مىشوند چه متعلّق به مسلمان باشد و چه غير مسلمان مدّتى جهت آموزش استفاده كرده و بعد از اتمام كار ، به يك مركز آموزشى هديه نماييم و يا دفن كنيم ؟\r\n\r\n","description":"","footnote":"","page_name":" 448 ","page_number":448},
  {"content":"\r\n\r\nجواب : نسبت به غير مسلمان اشكالى ندارد و نسبت به مسلمين تنها در صورت ضرورت تشريح و تكميل اطّلاعات طبّى جايز است و بعداً بايد آن را دفن كرد .\r\nسؤال 1478 - الف ) آيا براى تشخيص علّت مرگ جهت پيشرفت علم پزشكى و تعليم به دانشجويان ، كالبد شكافى جايز است ؟\r\nب ) اگر كالبد شكافى براى كشف جرم شناسايى قاتل باشد حكم چگونه است ؟\r\nج ) اگر كالبد شكافى تنها راه براى رهايى يك متّهم بىگناه از مرگ باشد قضيه چه حكمى دارد ؟\r\nجواب : در صورتى كه ضرورتى ايجاب كند كه كالبد شكافى شود مانند نجات جان متّهم بىگناه و شناسايى قاتل و تعليماتى كه براى دانشجويان ضرورى است ، مانعى ندارد .\r\nسؤال 1479 - اگر براى تشخيص حيات يا مرگ مصدومى تنها راه ، منحصر به شكافتن يكى از شريانهاى وى باشد بفرماييد :\r\nالف ) آيا اين كار جايز است ؟\r\nب ) آيا اين عمل در صورت ضرورت مستلزم پرداخت ديه مىباشد و ديه آن به عهده كيست ؟\r\nجواب : جايز است و ديه هم ندارد .\r\nسؤال 1480 - معمولا براى كسب اطّلاعات بيشتر پزشكى در جهت تشخيص امراض و درمان آنها روى انسانها آزمايشهاى طبّى گوناگونى كه گاه خطرناك هم مىباشد انجام مىدهند ، بفرماييد :\r\nالف ) اگر بيمار يقين داشته كه چنانچه خود را در معرّض چنين آزمايشاتى قرار دهد به استقبال خطرات جانى براى خود رفته است ولى از طرفى هم به پيشرفت علم پزشكى و به معالجه و مداواى جامعه مسلمانان در آينده كمك نموده است ، آيا\r\n\r\n","description":"","footnote":"","page_name":" 449 ","page_number":449},
  {"content":"\r\n\r\nخود را در معرض چنين آزمايشاتى قرار دادن جايز است ؟\r\nب ) اگر ضرر جانى محتمّل ، ولى كمك به علم پزشكى فوق‌الذّكر قطعى باشد آيا در اين صورت مىتواند خود را در معرض آزمايش قرار دهد ؟\r\nج ) اگر هيچ‌گونه علمى به ضرر جان براى خود نداشته باشد و فايده آزمايش هم براى كمك فوق‌الذّكر محتمّل باشد ، چه حكمى دارد ؟\r\nد ) اگر فايده آزمايشات فوق‌الذّكر به سود تمامى افراد بشر تمام گردد بفرماييد حكم خود را در معرض قرار دادن در صورت علم به ضرر و يا احتمال ضرر و يا عدم علم به ضرر چه خواهد بود ؟\r\nه - ) در صورتى كه آزمايشات فوق براى اهداف فوق‌الذّكر هيچ‌گونه ضررى براى انسان بيمار نداشته باشد ، آيا طبيب بدون اطّلاع دادن به بيمار و بدون كسب اجازه از او مىتواند چنين اقدامى نمايد ؟\r\nو ) اگر در صورت ضرورت انجام چنين آزمايشاتى جايز باشد ، چگونه بودن آن ضرورت را بيان فرماييد ؟\r\nجواب : الف ) جايز نيست .\r\nب ) اگر احتمال آن قوى باشد مشكل است .\r\nج ) اشكالى ندارد .\r\nد ) تنها در صورتى كه احتمال ضعيف باشد مىتواند اقدام كند .\r\nه - ) اگر آزمايشها ، جزئى از معالجه بيمار يا مقدّمه درمان او باشد مانعى ندارد . در غير اين صورت نياز به اجازه دارد .\r\nو ) در صورتى كه نجات جان مسلمانان بستگى به آزمايش روى اين شخص داشته باشد و اين شخص راضى باشد اشكالى ندارد .\r\nسؤال 1481 - اگر آزمايشات فوق روى حيوانات انجام شود كه در پايان آنها از بين خواهند رفت ، بفرماييد صرف نظر از ضمان ، آيا چنين كارى براى پيشرفت كارهاى پزشكى جايز است ؟\r\n\r\n","description":"","footnote":"","page_name":" 450 ","page_number":450},
  {"content":"\r\n\r\nجواب : مانعى ندارد .\r\nسؤال 1482 - در صورتى كه ضرورت داشته باشد علّت مرگ يك شخص به طور مثال جهت تعيين قاتل وى مشخص شود ، آيا مجازيم جسد وى را در پزشكى قانونى تشريح نماييم و يا اگر مدفون باشد ، نبش قبر كرده ، جسد وى را بررسى نماييم ؟\r\nجواب : در صورت ضرورت هر دو مورد جايز است .\r\nسؤال 1483 - با وجود امكان تهيّه جسد كافر از خارج - چنانچه در بعضى از ممالك اسلامى عمل مىشود - آيا واجب است مسئولين مربوطه اقدام نمايند ؟ و با وجود امكان تهيّه ، ضرورت جواز تشريح ميّت مسلمان پيدا مىشود يا خير ؟\r\nجواب : لازم است تا آنجا كه امكان دارد از جسدهاى ديگر استفاده شود .\r\nسؤال 1484 - آيا تشريح بدن در جايى كه جايز است ديه دارد ؟\r\nجواب : تشريح بدن انسان در آنجا كه شرعاً جايز است ديه‌اى ندارد .\r\n\r\nسقط جنين\r\nسؤال 1485 - اطبا در آزمايشگاه ، منى مرد « اسپرم » را با منى زن « اوول » در لوله آزمايش قرار داده و آن را رشد مىدهند ، بفرماييد :\r\nالف ) آيا نطفه رشد يافته را مىتوان دور افكند يا اين كه حكم سقط جنين را پيدا مىكند و بايد تا طفل كامل ( صاحب روح ) شدن از وى محافظت نمود ؟\r\nب ) اگر دور افكندن آن جايز نباشد ، آيا بايد ديه سقط جنين پرداخت شود و در صورتى كه بايد پرداخت شود به عهده كيست ؟\r\nج ) آيا دوراندازى آن در زمان قبل از ولوج روح يا بعد از ولوج ، فرق دارد ، لطفاً بيان نماييد ؟\r\nد ) در مورد سؤال فوق آيا فرقى بين منى مرد اجنبى با منى زن اجنبيّه براى لقاح و رشد در لوله آزمايشگاهى هست ؟\r\n\r\n","description":"","footnote":"","page_name":" 451 ","page_number":451},
  {"content":"\r\n\r\nه - ) اگر منى مرد و زن اجنبى و اجنبيّه باشد ، آيا اصل انجام اين عمل جايز است ؟\r\nجواب : الف ) نگهدارى آن واجب نيست .\r\nب ) از جواب قبل روشن شد كه ديه ندارد .\r\nج ) مادامىكه به صورت انسان زنده‌اى در نيامده ، حفظ آن دليلى ندارد .\r\nد ) تفاوتى نيست .\r\nه - ) خالى از اشكال نيست .\r\nسؤال 1486 - اطبا مىتوانند جنين را از شكم زنى كه نمىتواند آن را در رحم معيوب خود پرورش دهد و سقط مىكند خارج نموده و در رحم سالم زن ديگرى قرار داده كه در آنجا به رشد خود ادامه داده تا به طور طبيعى متولّد شود ، بفرماييد :\r\nالف ) آيا اگر زن دوّم هم همسر شوهر زن اوّل باشد ( كه نطفه متعلّق به يك شوهر مىشود ) اين كار جايز است ؟\r\nب ) در صورتى كه زن دوّم با شوهر زن اوّل بيگانه و اجنبى باشد ، آيا اين كار جايز مىباشد ؟\r\nج ) اگر انجام اين كار قبل از ولوج روح يا بعد از ولوج روح فرق دارد ، آن را بيان فرماييد ؟\r\nجواب : در هر سه صورت ، انتقال جنين ( بعد از انعقاد نطفه ) مانعى ندارد ، ولى چون معمولا مستلزم نظر و لمس حرام است ، تنها در مواردى مجاز مىباشد كه ضرورتى وجود داشته باشد .\r\nسؤال 1487 - آيا سقط عمدى جنينى كه مطمئنيم يا احتمال مىدهيم ، معيوب و نارسا مىباشد در هر ماهى از باردارى اگر ديه لازمه هم پرداخت شود ، مجاز است ؟\r\nجواب : هرگاه در مراحل ابتدايى جنين باشد و جنين به صورت انسان كامل در نيامده باشد باقى ماندن جنين در آن حالت سپس تولّد ناقص آن باعث عسر و\r\n\r\n","description":"","footnote":"","page_name":" 452 ","page_number":452},
  {"content":"\r\n\r\nحرج شديد براى پدر مادر گردد ، با اين شرايط مانعى ندارد و احتياطاً بايد ديه را بدهند .\r\nسؤال 1488 - اگر طبيب تشخيص قطعى دهد كه ماندن جنين در شكم مادر موجب مرگ مادر مىگردد ، بفرماييد :\r\nالف ) آيا جايز است جنين را در شكم مادر از بين ببرد تا مادر سالم بماند ؟\r\nب ) آيا مىتوان مادر را به همان حال باقى نهاد تا بچه سالم بماند و مادر بميرد ؟\r\nج ) اگر در باقى گذاردن مادر به همان حال ، احتمال مرگ ، هم براى مادر و هم براى بچّه در كار باشد تكليف چيست ( يعنى احتمال مرگ و سلامت براى هر دو مساوى باشد ) ؟\r\nد ) اگر حكم فوق نسبت به جنين قبل از ولوج روح فرق پيدا مىكند حكم هر دو حال را توضيح فرماييد ؟\r\nجواب : الف ) چنانچه خلقت جنين كامل نشده مانعى ندارد .\r\nب ) هرگاه بچّه به صورت انسان كامل در نيامده باشد ، سقط جنين براى نجات مادر اشكال ندارد .\r\nج ) اگر بدانيم يكى از آن دو قطعاً نجات پيدا مىكند بايد آنها را به حال خود گذاشت تا يكى از آن دو بدون دخالت انسان ديگرى نجات يابد و اگر امر داير ميان اين است كه هر دو بميرند يا فقط جنين بميرد مىتوان جنين را سقط كرد تا مادر زنده بماند .\r\nد ) از جوابهاى بالا معلوم شد .\r\nسؤال 1489 - با عكس‌بردارى از جنين درون شكم مادرى معلوم شد كه جنين ناقص الخلقه مىباشد و پس از تولّد مانند تكه گوشتى به كنارى خواهد افتاد و هيچ‌گونه فعاليتى نمىتواند داشته باشد و فاقد هرگونه درك و شعور انسانى خواهد بود ، بفرماييد :\r\n\r\n","description":"","footnote":"","page_name":" 453 ","page_number":453},
  {"content":"\r\n\r\nالف ) آيا جايز است در همان حال جنين بودن - قبل از ولوج روح يا بعد از ولوج روح - وى را از بين برد و جنين را ساقط نمود ؟\r\nب ) اگر اين طفل به دنيا آمد و سپس مريض شد ، آيا جايز است كه هيچ‌گونه اقدامى در مورد درمان وى انجام نداد تا زودتر بميرد و چه بسا از درد و رنج هم راحت شود ؟\r\nجواب : الف ) مانند مسأله 1484 است .\r\nب ) خالى از اشكال نيست .\r\nسؤال 1490 - بر طبق تشخيص پزشكان ، جنينى هست كه اگر در شكم مادر بماند خواهد مرد ولى اگر آن را از شكم مادر خارج نمايند و در دستگاه مخصوص ( انكوباتور ) بگذارند زنده مىماند و به رشد و حيات خود ادامه مىدهد ، بفرماييد :\r\nالف ) تكليف در اين مورد چيست ، آيا مىتوان بچه را از شكم مادر خارج نمود ؟\r\nب ) آيا قبل از ولوج روح و يا بعد از ولوج ، حكم فرق مىكند آن را هم بيان فرماييد ؟\r\nجواب : الف ) اگر اين موضوع قطعى باشد نه تنها اشكالى ندارد بلكه اقدام بر آن مطابق احتياط است .\r\nب ) تفاوتى ندارد .\r\nسؤال 1491 - در مواردى كه پزشك بايد سقط جنين كند ، ديه لازمه بايد توسط چه كسى پرداخت شود ؟ آيا حتماً بايد قبلا پزشك شرط كند كه ديه به عهده وى نيست و آيا اين شرط ، جهت رفع دين از وى كافى است ؟\r\nجواب : احتياط اين است كه طبيب با بيمار يا كسان او شرط كند كه ديه را خودشان بپردازند و الّا خودش بايد عهده‌دار بشود ( بنابر احتياط ) .\r\nسؤال 1492 - اگر طبيبى متوجّه شود كه جنين درون شكم مادرى ، داراى نقص عضو مىباشد كه در صورت اطّلاع دادن به والدين او ، احتمال مىدهد آنان اقدام\r\n\r\n","description":"","footnote":"","page_name":" 454 ","page_number":454},
  {"content":"\r\n\r\nبراى سقط جنين بنمايند و شايد هم در مقام معالجه نقص عضو از جنين برآيند كه احتمال بهبودى بسيار كم است و در ضمن اگر اطّلاع ندهد در معرض شكايت والدين نسبت به عدم اطّلاع به آنان از وضعيت جنين قرار نخواهد گرفت ، بفرماييد وظيفه طبيب در اينجا چيست ؟\r\nجواب : اطّلاع دادن اشكالى ندارد .\r\nسؤال 1493 - بيمارانى كه از درد ، شديداً رنج مىبرند چنانچه به آنان مسكّن‌هاى قوى داده شود ، دردشان تسكين خواهد يافت ، ليكن به احتمال قوى به اين خاطر بعداً دچار عوارض جنين و ناراحتيهايى خواهند شد ، بفرماييد تكليف طبيب نسبت به اين گونه بيماران چيست ؟\r\nجواب : هرگاه ضررى باشد كه در برابر تسكين درد شديد در ميان عقلا قابل پذيرش باشد اشكالى ندارد و اگر ضرر مهمّى است كه او را به خطر مىاندازد ، جايز نيست و اگر براى خودش ضرر نداشته باشد بلكه براى جنين ضرر داشته باشد نيز مسأله همين است .\r\nسؤال 1494 - اگر پزشك به طور قطع تشخيص دهد كه فرزندان بعدى زن و شوهرى ، ناقص العضو خواهند شد ، بفرماييد :\r\nالف ) آيا بر طبيب واجب است در صورت سؤال والدين ، واقعيّت را به آنان اطّلاع دهد ؟\r\nب ) آيا در صورت عدم سؤال آنان ، بر طبيب واجب است به آنان بگويد تا آنان از پيدا كردن چنين فرزندانى جلوگيرى نمايند ، اگر واجب نيست آيا گفتنش حرام مىباشد ؟\r\nج ) اگر طبيب احتمال دهد كه آنان در صورت اطّلاع از اين جهت هر بارى كه فرزند پيدا كنند اقدام به سقط وى خواهند نمود ، در اينجا وظيفه طبيب چيست گفتن يا نگفتن ؟\r\n\r\n","description":"","footnote":"","page_name":" 455 ","page_number":455},
  {"content":"\r\n\r\nجواب : الف ) واجب نيست مگر اين كه در سرنوشت بيمار اثر مهمّى داشته باشد .\r\nب ) در اين گونه موارد اگر مسأله مهمّى است طبيب كتمان نكند .\r\nج ) طبيب بايد به وظيفه خود عمل كند و اگر بيمار عمل خلافى انجام دهد او مسئول نيست ، منتها طبيب وظيفه خود را در امر به معروف و نهى از منكر انجام دهد .\r\nسؤال 1495 - خانمى دچار بيمارى چشمى گرديده كه اطبا نظر به عمل جرّاحى به طور اورژانسى داده‌اند ، امّا متأسفانه اين خانم داراى حمل سه‌ماهه مىباشد كه بايد سقط جنين انجام دهد و بعد عمل جرّاحى چشم را به انجام برساند و اگر چشم خود را عمل نكند كور مىشود و همچنين ضررهاى زيادى نسبت به جنين وارد مىگردد در اين صورت آيا سقط جنين جايز است ؟\r\nجواب : در فرض مسأله پايان دادن به باردارى ظاهراً مانعى ندارد .\r\nسؤال 1496 - آيا بعد از انعقاد نطفه از بين بردن آن جايز است ؟\r\nجواب : در صورتى كه يقين يا خوف خطر يا ضرر مهمّى براى مادر نباشد جايز نيست و ديه دارد .\r\nسؤال 1497 - آيا سقط جنين صورت مجازى دارد ؟\r\nجواب : در صورتى كه يقين يا خوف خطر يا ضرر مهمّى براى مادر داشته باشد در مراحل اوليّه جايز است .\r\nسؤال 1498 - سقط جنين مسلمان و كافر چه حكمى دارد ؟\r\nجواب : ساقط كردن جنين مسلمان واضح است كه جايز نيست ، حتّى اگر فرزند نامشروع باشد و در مورد بچّه‌هاى كفّار نيز ساقط كردن مجاز نيست ، حتّى اگر در مذهب آنها فرزند نامشروع باشد .\r\nسؤال 1499 - آيا سقط جنين جايز است و اگر جايز باشد ديه دارد ؟\r\n\r\n","description":"","footnote":"","page_name":" 456 ","page_number":456},
  {"content":"\r\n\r\nجواب : در صورتى كه از گفته متخصّصين يقين يا خوف خطر يا ضرر مهمّى حاصل شود اقدام به سقط جنين جايز است ( مادامىكه به صورت انسان كاملى در نيامده باشد ) و چون احتمال تعلّق ديه مىرود احتياط آن است كه ورثه اين كودك ( غير از پدر و مادر ) با ميل و رضاى خود از آن صرف نظر كنند .\r\nسؤال 1500 - آيا در موارد زير قبل از ولوج روح مىتوان سقط درمانى انجام داد : الف ) بيماريهايى كه مىدانيم مسلّماً جنين پس از تولّد خواهد مرد . ب ) بيماريهاى ژنتيكى . ج ) ناهنجاريهاى نوزادان مثل آنانسفالى .\r\nجواب : سقط جنين در اين موارد اشكال دارد به خصوص اينكه پيش‌بينىهاى فوق جنبه قطعى ندارد .\r\nسؤال 1501 - عوامل فوق در مورد جنين پس از ولوج روح چگونه خواهد بود ؟\r\nجواب : جايز نيست .\r\nسؤال 1502 - ولوج روح چه زمانى مىباشد ؟\r\nجواب : هنگامى كه بچّه در شكم مادر به حركت در مىآيد كه معمولا در حدود چهارماهگى است .\r\nسؤال 1503 - در زن حامله‌اى كه مبتلا به سرطان رحم شده است و درمان آن هم به اشعه درمانى نياز دارد و دادن اشعه هم باعث ناقص الخلقه شدن جنين مىشود آيا مىتوان قبل از اشعه درمانى ، سقط درمانى كرد ؟\r\nجواب : اگر ناقص الخلقه شدن او قطعى و شديد است و در مراحل نخستين باردارى و قبل از رسيدن به مرحله جنين كامل باشد و راه درمان نيز منحصر به اين راه گردد مانعى ندارد .\r\nسؤال 1504 - معمول است كه در زنان حامله مبتلا به سرطان « مثلا سرطان پستان » اگر سرطان از نوع پيشرفته باشد حمل در هر مرحله‌اى باشد سقط درمانى را انجام داده و به درمان مادر مىپردازند ، از دو نظر يكى اينكه حيات مادر در خطر است و\r\n\r\n","description":"","footnote":"","page_name":" 457 ","page_number":457},
  {"content":"\r\n\r\nديگر اينكه با اجازه ندادن به ختم حاملگى هم مادر از بين مىرود و هم فرزند بدون مادر به جاى مىماند كه نياز به مهر مادرى دارد و اگر سرطان از نوع اوّليّه باشد اگر حاملگى در ماه‌هاى انتهايى است صبر مىكنند تا جنين به حدّ قابليّت زندگى برسد و سپس با عمل جرّاحى جنين را زودتر از موعد از شكم خارج و تحت مراقبت ويژه او را بزرگ مىكنند و اگر حاملگى در ماه‌هاى اوّليّه است سقط درمانى انجام شده و درمان سرطان هم صورت مىپذيرد البتّه در اين موارد سقط درمانى در صورتى انجام مىپذيرد كه درمان اساسى سرطان براى جنين مضر باشد مثل شيمى درمانى يا اشعه درمانى آيا تعاريف فوق با احكام اسلام مطابقت دارد ؟\r\nجواب : اگر حيات مادر در خطر باشد و جنين ماه‌هاى اوّل را طى كند مانعى ندارد . متولّد كردن بچّه قبل از موعد و پرورش او با شرايط ويژه هم اشكالى ندارد .\r\nسؤال 1505 - سقط جنين غير شيعه چگونه است ؟\r\nجواب : سقط جنين در هيچ مورد جايز نيست ، مگر در موارد ضرورت .\r\nسؤال 1506 - پس از ولوج روح ، اگر علم به تلف شدن مادر و جنين باشد ، آيا سقط جنين جايز است ؟\r\nجواب : در فرض مسأله كه اگر مادر به همان حال باقى بماند ، هر دو مىميرند ، مىتوان با سقط جنين ، جان مادر را نجات داد .\r\nسؤال 1507 - اگر مادرى براى سقط بچّه‌اش كارى انجام ندهد ، لكن با مراعات نكردن موارد لازم و تهيّه نكردن شرايط حفظ جنين ، باعث سقط بچه شود ، آيا كار حرامى كرده است ؟\r\nجواب : اگر در حفظ جنين مطابق معمول كوتاهى كرده باشد مسئول است .\r\nسؤال 1508 - زنى كه در ماه هفتم حاملگى به سر مىبرد ، در اثر تصادف نياز به عمل جرّاحى فورى پيدا مىكند ، كه لازمه‌اش بيهوش نمودن اوست ، ولى در اثر بيهوشى\r\n\r\n","description":"","footnote":"","page_name":" 458 ","page_number":458},
  {"content":"\r\n\r\nبچّه مىميرد ( علم يقينى به فوت بچّه داريم ) آيا جايز است مادر ، جرّاحى و عمل شود ؟\r\nجواب : اگر جان مادر در خطر است و راه منحصر به عمل جرّاحى و بيهوشى باشد مانعى ندارد .\r\nسؤال 1509 - در فرض بالا در صورتى كه احتمال فوت بچّه برود ، آيا بازهم جايز است مادر عمل شود ؟\r\nجواب : با شرايط بالا ، اين فرض به طريق اولى جايز است .\r\nسؤال 1510 - دكترها به مادرى دارويى را داده‌اند كه بخورد تا بچه‌اش سالم بماند و سقط نشود ، آيا زن مىتواند به منظور سقط جنين دارو را استفاده نكند ؟\r\nجواب : جايز نيست .\r\n\r\nجلوگيرى از انعقاد نطفه\r\nسؤال 1511 - جلوگيرى از انعقاد نطفه ، شرعاً چگونه است ؟\r\nجواب : براى جلوگيرى از انعقاد نطفه هر وسيله‌اى كه بىضرر باشد و باعث نقص مرد يا زن ( مثل اينكه مرد يا زن براى هميشه از قابليّت توليد مثل بيفتد ) نشود مجاز است ، ولى اگر مستلزم نظر يا لمس حرام باشد جايز نيست مگر در موقع ضرورت .\r\nسؤال 1512 - خانمى براى جلوگيرى از باردارى مىخواهد دستگاه بگذارد و براى اين كار دكتر زن بايد به عورت او نگاه كند دست بزند . با توجّه به اين دو نكته غير مجاز و اين كه جلوگيرى از باردارى معالجه نيست ، آيا اين كار جايز است ؟\r\nجواب : اگر ضرورت فردى يا اجتماعى نباشد جايز نيست و در صورت ضرورت ( به تشخيص اطباى مورد وثوق ) جايز است .\r\nسؤال 1513 - آيا مرد مىتواند به زن دائمى خود بگويد نبايد بچّه‌دار شوى ؟\r\n\r\n","description":"","footnote":"","page_name":" 459 ","page_number":459},
  {"content":"\r\n\r\nجواب : زن را نمىتوان مجبور كرد كه مثلا لوله‌هاى خود را ببندد ، حتّى نمىتوان او را مجبور كرد كه به وسيله قرص و مانند آن جلوگيرى كند ، ولى مرد مىتواند با خوردن دارو يا استفاده از آمپول يا مانند آن ، موقتاً از انعقاد نطفه جلوگيرى كند .\r\nسؤال 1514 - بستن لوله‌هاى رحم به منظور جلوگيرى از حمل چه حكمى دارد ؟\r\nجواب : تا ضرورتى نباشد جايز نيست .\r\nسؤال 1515 - بستن لوله‌هاى « منىبر » در مردان ( وازكتومى ) و لوله‌هاى « منىبر » در زنان ( تريكتومى ) كه اكثراً موجب عقيمى دائمى مىگردد چه حكمى دارد ؟\r\nجواب : اگر موجب عقيم شدن دائم است اشكال دارد .\r\nسؤال 1516 - بستن لوله‌هاى رحم از نظر شرع مقدّس اسلام در بيماريهاى مختلف چه حكمى دارد ؟\r\nجواب : هرگاه قابل بازگشت نباشد جايز نيست و در صورت قابل بازگشت بودن جايز است ( مشروط بر اينكه موجب لمس و نظر حرام نشود ) ولى در موارد ضرورى جايز است .\r\nسؤال 1517 - در مورد استفاده از « آى يو دى » كه اثر آن جلوگيرى از لانه‌گزينى نطفه بسته شده است آيا جواز شرعى وجود دارد يا خير ؟\r\nجواب : هرگاه موجب لمس و نظر حرام نشود مانعى ندارد ، مگر اين كه ضرورت فردى يا اجتماعى ايجاب كند .\r\nسؤال 1518 - آيا زن بدون اجازه شوهر مىتواند اقدام به بستن لوله بنمايد ؟\r\nجواب : اگر ضرورتى نباشد جايز نيست .\r\nسؤال 1519 - در مواردى كه حاصل حاملگى جنينهاى داراى نقص در خلقت يا بيمارى ژنتيكى است ، آيا مىتوان با بستن لوله‌هاى زن يا مرد اقدام به جلوگيرى از حاملگى بعدى كرد ؟\r\n\r\n","description":"","footnote":"","page_name":" 460 ","page_number":460},
  {"content":"\r\n\r\nجواب : هرگاه خوف ضرر و خطر قابل ملاحظه‌اى هرچند نسبت به بچّه وجود داشته باشد جايز است .\r\nسؤال 1520 - در صورتى كه بستن لوله‌هاى زن يا مرد اجازه داده شود حقّ تقدّم با كدام يكى است ؟\r\nجواب : در شرايط مساوى بعيد نيست مرد مقدّم باشد .\r\nسؤال 1521 - با توجّه به منابع علمى پزشكى معتبر در مورد مادرانى كه بيش از پنج زايمان داشته‌اند و داراى سنّ بالاتر از 35 سال مىباشند مبنى بر اين كه اگر حامله شوند در معرض خطرات جسمى قرار دارند ، آيا مجاز به بستن لوله‌هاى رحم هستند ؟\r\nجواب : چنانچه خطر قطعى يا به احتمال قابل ملاحظه‌اى باشد جايز است .\r\nسؤال 1522 - پزشكى كه در استخدام دولت مىباشد ، بفرماييد :\r\nالف ) اگر از طرف دولت موظّف شد براى كنترل مواليد ، مردان و زنان را عقيم سازد چه تكليفى دارد ؟\r\nب ) اگر طبيب را براى انجام اين كارها مجبور نمودند در چه مرحله‌اى از اجبار ، چنين اقدامى براى وى معصيت محسوب نمىگردد ؟\r\nج ) آيا در مورد اجبار ، ضمانى هم به عهده طبيب خواهد آمد ؟\r\nجواب : الف ) هرگاه كارشناسان متديّن ضرورت اين كار را تصديق كنند مانعى ندارد .\r\nب ) اگر منظور از اجبار اين است كه شغل خود را از دست مىدهد ، نبايد تن به كار حرام بدهد .\r\nج ) طبيب در اين حال ضامن است .\r\nسؤال 1523 - آيا براى جلوگيرى از بچّه‌دار شدن ، جايز است لوله زنان يا مردان بسته شود ؟\r\n\r\n","description":"","footnote":"","page_name":" 461 ","page_number":461},
  {"content":"\r\n\r\nجواب : در مواردى كه به تشخيص اهل خبره ، كنترل جمعيّت ضرورت داشته باشد ، براى جلوگيرى از انعقاد نطفه هر وسيله مشروعى كه بىضرر باشد و باعث نقص مرد يا زن ( مثل اينكه مرد يا زن براى هميشه از قابليّت توليد مثل ساقط شوند ) نشود ذاتاً مجاز است ولى اگر مستلزم نظر و لمس نامشروع باشد ، تنها در صورت ضرورت فردى يا اجتماعى جايز است .\r\nسؤال 1524 - تبليغ و ترويج مردم مسلمان ايران در امر جلوگيرى و كنترل جمعيّت به عنوان يك كار فرهنگى ، اقتصادى و اجتماعى جامعه ايرانى در منابر و محافل دينى ، شرعاً چه حكمى دارد ؟ آيا خلاف شرع است ( بدون اينكه كسى ما را وادار سازد و اين را تشخيص شخصى دانسته و انجام دهيم ) ؟\r\nجواب : در صورتى كه اهل خبره و كارشناسان متديّن ، مسأله كنترل و محدود ساختن مواليد را يك ضرورت اجتماعى تشخيص دهند ، شرعاً مىتوان به طور موقّت با آن موافقت كرد و يا در صورت لزوم به طور حساب شده از آن تبليغ نمود . در ضمن بايد توجّه داشت كه افزايش نسل به عقيده هيچ‌كس جزء واجبات نيست و بنابراين محدود ساختن ، حرام نمىباشد ، مگر در مناطقى كه تغيير بافت جمعيّتى به زيان مسلمين يا پيروان مكتب اهل البيت ( عليهم السلام ) باشد كه در چنين مواردى بايد برنامه كنترل مواليد تعطيل شود . در ضمن بايد در موارد كنترل جمعيّت به جاى افزايش كمّى به سراغ افزايش كيفى رفت ، تا مسلمانانى عالم تر و كارآمدتر به جامعه اسلامى تحويل داده شود و عزّت و عظمت مسلمين حفظ شود و نيز بايد توجّه داشت كه در مواردى كه طبق تشخيص اهل خبره متعهّد ، كنترل جمعيّت ضرورى است ، بايد حتماً از وسايل مشروع استفاده كرد ، نه از وسايل نامشروعى مانند سقط جنين و امثال آن .\r\nسؤال 1525 - حكم كاهش رشد جمعيّت با استفاده از قرصهاى ضدّ حاملگى و اعمال جرّاحى چيست ؟\r\n\r\n","description":"","footnote":"","page_name":" 462 ","page_number":462},
  {"content":"\r\n\r\nجواب : براى جلوگيرى از انعقاد نطفه ، هر وسيله مشروعى كه بىضرر باشد و باعث نقص مرد يا زن ( مثل اينكه مرد يا زن براى هميشه از قابليّت توليد مثل ساقط شوند ) نشود ذاتاً مجاز است ولى اگر مستلزم نظر و لمس نامشروع باشد تنها در صورت ضرورت فردى يا اجتماعى جايز است .\r\nسؤال 1526 - اگر دكترها به خانمى بگويند كه حاملگى برايت خطرهايى دارد آيا زن مىتواند لوله‌هاى رحم خود را ببندد اگر چه مستلزم عقيم شدن دائم و يا مستلزم نظر و لمس حرام باشد ؟ آيا اين از مصاديق اضطرار است ؟\r\nجواب : در صورتى كه از گفتار دكترها خوف خطر حاصل شود مجاز هستيد .\r\n\r\nمسائل تلقيح\r\nسؤال 1527 - آيا جايز است نطفه مرد بيگانه‌اى را به زن شوهردارى تلقيح كرد ؟ نطفه شوهرش چطور ؟\r\nجواب : تلقيح نطفه مرد بيگانه به آن زن جايز نيست و تلقيح نطفه شوهر اگر مستلزم نگاه و لمس نامحرم باشد تنها در موقع ضرورت جايز است .\r\nسؤال 1528 - منى مرد تا 72 ساعت بعد از مرگ از نظر علمى داراى حيات كامل است . اگر زوجه درخواست تلقيح مصنوعى از شوهر متوفاى خود بكند آيا اطبا مجاز به اين كار هستند و حكم ولد چيست ؟ لازم به ذكر است كه اين عمل بعضاً در خارج اعمال مىگردد و عمدتاً در مواردى است كه زوجه از زوج فرزندى نداشته باشد و در همان اوايل ازدواج به هر دليلى زوج متوفى گردد .\r\nجواب : اشكال دارد .\r\nسؤال 1529 - رحم بانويى به هر علّت قادر به نگاهدارى جنين نيست و سقط مىكند . با آميزش نطفه وى و شوهرش در آزمايشگاه و انتقال جنين به رحم زن ديگرى كه شوهر ندارد به اصطلاح مادر جانشين و يا مادر قائم مقام ناميده مىشود\r\n\r\n","description":"","footnote":"","page_name":" 463 ","page_number":463},
  {"content":"\r\n\r\nبچه رشد مىكند و به موقع ، متولّد مىشود و برابر قرارداد مزد معيّنى به مادر جانشين داده مىشود تا كودك تحويل زن و شوهر گردد . آيا اين امر مىتواند جايز باشد ؟\r\nجواب : اين كار ذاتاً مانع شرعى ندارد ولى مسائل جنبى حرامى از قبيل لمس كردن و نظر كردن در آن موجود است . هرگاه به وسيله محرمى مانند شوهر انجام شود به اين صورت كه نطفه خود و يكى از دو همسرش را بگيرد و تركيب و در رحم همسر ديگر ( هرچند عقد موقّتى با او خوانده باشد ) كشت كند ، مرتكب حرامى نشده و در غير اين صورت براى مجاز بودن اين محرمات جنبى بايد ملاحظه كرد كه آيا اين كار ضرورتى پيدا كرده است يا نه ؟\r\nسؤال 1530 - در مفروض سؤال قبل اگر اين عمل چه جايز باشد و يا نه به هر حال انجام بگيرد ، با وجود اينكه اين كودك در رحم مادر جانشين بزرگ شده است امّا داراى صفات ارثى زن اوّل مىباشد . با توجّه به آيه دوّم سوره مباركه مجادله به كدام يك از اين دو زن تعلّق دارد و وارث كدام يك از آنهاست ؟\r\nجواب : اين فرزند متعلّق به صاحبان نطفه و با آنها محرم است و از آنها ارث مىبرد و در مورد مادر جانشين به منزله فرزند رضاعى است بلكه از آن در بعضى جهات اولويّت دارد چرا كه تمام گوشت و استخوان او از وى روييده است بنابراين حرام است كه بعداً با آن زن و فرزندان او ازدواج كند امّا ارث نمىبرد .\r\nسؤال 1531 - شوهر نطفه ندارد و همسرش سالم و نطفه دار است . آيا مىشود نطفه مرد اجنبى را با نطفه اين زن شوهردار مخلوط كرد و به رحم اين زن تزريق نمود ؟\r\nجواب : جايز نيست .\r\nسؤال 1532 - مرد نطفه ندارد و از همسرش جدا شده است ، اگر اين زن به صيغه مردى درآيد ، نطفه اين مرد جديد و نطفه زن را تركيب مىكنند ، زن بعد از پايان صيغه و عدّه به عقد شوهر اوّل درمىآيد و بعداً آن نطفه را به داخل رحم زن تزريق\r\n\r\n","description":"","footnote":"","page_name":" 464 ","page_number":464},
  {"content":"\r\n\r\nمىكنند در اين صورت پدر و مادر ، ارث و محرميّت به چه صورت است و حكم شرعى آن چيست ؟\r\nجواب : اگر ضرورتى ايجاب كند جايز است ولى فرزند به صاحبان اصلى نطفه تعلّق دارد .\r\nسؤال 1533 - آيا پيوند تخمدان زن اجنبى ( مانند پيوند كليه ) به زوجه براى باردار شدن جايز است و اگر جايز است آيا : الف ) ديه دارد ؟ ب ) تخمدان را مىتوان فروخت ؟ ج ) حكم اولاد زوجه چگونه است ؟ د ) زن اجنبى حقّى مانند مادر بودن پيدا مىكند يا خير ؟\r\nجواب : چنانچه ضرورتى براى اين كار نباشد از آن صرف نظر كنيد و اگر ضرورتى وجود دارد ، بعد از پيوند اين عضو جزء بدن آن زن مىشود و فرزند مال خود اوست و در فرض فوق ديه ندارد و خريدوفروش آن جايز است ، هرچند بهتر اين است كه پول را در مقابل اجازه برداشتن عضو مزبور بگيرد نه در مقابل خود آن .\r\nسؤال 1534 - بعضى از مؤمنين و مؤمنات كه براى اولاددار شدن به مراكز نابارورى مراجعه مىكنند و از حيث نطفه نقايصى دارند ، آيا مىتوانند از نطفه‌هايى كه در بانك نطفه نگهدارى مىشود در لقاح مصنوعى با منى خود آنها ممزوج و شرايط لقاح را فراهم و با دستگاه در رحم همسران آنها قرار دهند يا خير ؟ در صورتى كه به طور كلّى در منى آنها اسپرم و تخمك وجود نداشته باشد آيا مىتوانند از اسپرمها و تخمكهاى مجهول الهويه موجود در بانك نطفه استفاده نمايند و چنانچه در دو فرض فوق فرزندى به وجود آيد ولد متعلّق به چه كسى خواهد بود ؟\r\nجواب : استفاده از نطفه بيگانه براى صاحب فرزند شدن جايز نيست و تولّد فرزند بايد مستند به ازدواج صحيح شرعى باشد ولى اگر چنين عملى انجام شود ، فرزند متعلّق به صاحبان نطفه است و نسبت به مادرى كه در رحم او كشت شده نيز محرم مىباشد ، بىآن كه از او ارث ببرد .\r\n\r\n","description":"","footnote":"","page_name":" 465 ","page_number":465},
  {"content":"\r\n\r\n\r\nمسائل مربوط به عمل جرّاحى\r\nسؤال 1535 - بيمارى كه بنابر تشخيص اطباى حاذق در صورت ترك نمودن عمل جرّاحى به زودى خواهد مرد و در صورت اقدام به عمل جراحى احتمال قوى دارد كه زنده بماند و ليكن تا پايان عمر دچار درد و رنج شديد و توانفرساست و احتمال مرگ هم در كار مىباشد ، بفرماييد تكليف اين بيمار چيست ؟\r\nجواب : مخيّر است كه يكى از اين دو طرف را انتخاب كند .\r\nسؤال 1536 - شخصى استخوان پاى وى شكسته است چنانچه جرّاحى روى پاى وى انجام ندهند تا پايان عمر زمين‌گير شده و با درد و رنج بايد به سر ببرد و اگر عمل كند احتمال بهبودى داده مىشود ، بفرماييد :\r\nالف ) با چند در صد احتمال بهبودى تكليف وى اقدام براى عمل مىباشد ؟\r\nب ) چنانچه عمل و شرايط به گونه‌اى است كه احتمال مرگ هم بعيد نباشد بفرماييد با چند در صد احتمال مرگ وظيفه ترك كردن عمل مىباشد ؟\r\nجواب : الف ) اگر احتمال قابل ملاحظه‌اى براى بهبودى باشد ، احتياط آن است كه كوتاهى نكند .\r\nب ) اگر احتمال مرگ زياد نباشد جايز است .\r\nسؤال 1537 - بيمارى كه به ناراحتيهاى روانى شديدى دچار است و جهت معالجه به پزشك مراجعه مىنمايد پزشك هم احتمال خوب شدن وى را منحصراً در اقدام به عمل جرّاحى مىداند و در صورت عمل كردن هم احتمال مىدهد حيات مغزى اين بيمار از بين برود و براى هميشه بيمار فلج شود ، آيا در اين صورت طبيب مىتواند دست به عمل جراحى بزند ؟\r\nجواب : اگر وضع بيمارى روانى او و همچنين درصد احتمال نجات با جرّاحى در حدّى است كه عقلا چنين اقدامى را معقول و منطقى مىدانند شرعاً اشكالى ندارد . در ضمن بايد شخص نامبرده ( اگر قدرت تشخيص دارد ) يا ولىّ او ( در صورت عدم قدرت تشخيص ) با اين كار موافقت كند .\r\n\r\n","description":"","footnote":"","page_name":" 466 ","page_number":466},
  {"content":"\r\n\r\n\r\nمسائل مربوط به حفظ جان\r\nسؤال 1538 - الف ) آيا دروغ گفتن براى حفظ جان مسلمانى جايز است ؟\r\nب ) دروغ گفتن جهت حفظ جان كافر ذمّى چه صورتى دارد ؟\r\nج ) در جايى كه انسان مىتواند با دروغ گفتن و به خطر انداختن جان خود و يا شخص ديگر ، موجب نجات جان چند مسلمان بشود تكليف وى را در اين مورد بيان فرماييد كه آيا اين كار جايز است و در صورت به خطر افتادن جان آن شخص ديگر ( با دروغ اين انسان ) و تلف شدن ، ديه به عهده كيست ؟\r\nجواب : الف ) نه تنها جايز بلكه واجب است .\r\nب ) اشكال ندارد .\r\nج ) دروغ گفتن براى نجات جان افراد اشكال ندارد ولى به خطر انداختن جان خود يا ديگرى براى حفظ جان ديگران لازم نيست و اگر جان ديگرى را به خطر بيندازد ضامن است .\r\nسؤال 1539 - در عالم پزشكى متداول شده كه روى موجودات بسيار ريز ژنهاى درون سلولهاى بدن انسان و غير انسان اقداماتى انجام مىدهند كه گفته مىشود موجب پيدايش تغييراتى در ساختمان روانى انسانها و يا تغييرات جسمى انسانها و غير انسانها مىگردد ، بفرماييد :\r\nالف ) آيا نفس اين عمل ( دست‌كارى كردن ژنها ) جايز است ؟\r\nب ) در صورتى كه اين اقدام به منظور درمان صورت نگيرد و ليكن در جهت دستيابى به برتريهاى جسمى و يا روانى و پيشرفت علم پزشكى بوده باشد ، آيا جايز است چنين اقداماتى انجام گيرد ؟\r\nج ) اگر اقدام فوق روى نطفه يا جنين انجام شود حكم چگونه خواهد بود ؟\r\nجواب : الف ) هرگاه اين تغييرات مثبت باشد اشكالى ندارد .\r\nب ) اگر مثبت باشد اشكالى ندارد .\r\n\r\n","description":"","footnote":"","page_name":" 467 ","page_number":467},
  {"content":"\r\n\r\nج ) مانند مسأله سابق است .\r\nسؤال 1540 - الف ) آيا براى نجات جان يك مسلمان ، انسان مىتواند عضوى از اعضاى خود را به او هديه كند ، بدون اين كه هيچ خطر جانى متوجّه انسان دهنده عضو بوده باشد ؟\r\nب ) آيا دهنده عضو مىتواند پولى در عوض دريافت نمايد ؟\r\nج ) اگر احتمال آسيب و خطر كمتر از مرگ براى دهنده عضو در كار باشد آيا اين اقدام جايز است در صورتى كه با اين كار مسلمانى را از مرگ نجات بدهد ؟\r\nجواب : الف ) نه تنها اشكالى ندارد بلكه راجح و خوب است و گاه ممكن است واجب شود .\r\nب ) جايز است ولى بهتر اين است كه پول را در مقابل اين كه اجازه مىدهد عضو را بردارند بگيرد نه در مقابل خود عضو .\r\nج ) جايز است .\r\nسؤال 1541 - نسبت به شخصى كه به گونه‌اى مىخواهد اقدام به خودكشى نمايد بفرماييد :\r\nالف ) آيا جلوگيرى از خودكشى وى بر ديگران واجب است ؟\r\nب ) اگر ممانعت از خودكشى آن شخص ، مستلزم مخارجى باشد آن مخارج را چه كسى و تا چه مقدارى بايد پرداخت نمايد ؟\r\nج ) اگر بازدارى شخص فوق از خودكشى ، مستلزم استقبال از خطر جانى يا به خطر افتادن سلامت شخص نجات دهنده باشد تا چه اندازه بايد از اين خطر استقبال نمايد ؟\r\nد ) آيا در نجات جان چنين فردى ، فرقى بين مسلمان يا كافر حربى يا كافر غير حربى كه مىخواهد خودكشى نمايد وجود دارد ، اگر هست احكام آن را بفرماييد ؟\r\nه - ) آيا براى ممانعت از خودكشى آن شخص ، رضايت يا عدم رضايت وى براى نجات در تكليف نجات دهنده ، مدخليّت دارد يا خير ؟\r\n\r\n","description":"","footnote":"","page_name":" 468 ","page_number":468},
  {"content":"\r\n\r\nو ) در صورت عدم رضايت براى نجات جان خود اگر كسى اقدامى در جهت نجات وى انجام داد كه در ضمن آسيبى هم به شخص خودكشىكننده وارد شد ، آيا منجى ضامن است ؟\r\nجواب : الف تا ج ) جلوگيرى از خودكشى بر هر مسلمانى واجب است و اگر هزينه كمى داشته باشد بايد شخص بازدارنده بپردازد امّا اگر هزينه آن سنگين باشد يا مستلزم خطر جانى باشد بر آن شخص لازم نيست ولى چنانچه بيت المال توانايى داشته باشد بايد آن را بپردازد .\r\nد ) نجات جان كافر حربى لازم نيست و در مورد كافر ذمّى احتياط نجات دادن است .\r\nه - ) رضايت او لازم نيست .\r\nو ) در صورتى كه راه نجاتش منحصر به راهى است كه آسيبى به او مىرسد اشكالى ندارد و ضامن نيست .\r\n\r\nتغيير جنسيّت\r\nسؤال 1542 - تغيير جنسّيت از نظر شرع چگونه است ؟\r\nجواب : تغيير جنسيّت ذاتاً خلاف شرع نيست ، ولى بايد از مقدّمات مشروع استفاده شود ، يعنى نظر به عورت و لمس آن لازم نيايد مگر اينكه به حدّ ضرورت همچون ضرورت مراجعه به طبيب رسيده باشد ، كه در اين صورت جايز است .\r\nسؤال 1543 - دخترى از كودكى لباس مردانه مىپوشيده و حالا كه بزرگ شده خود را مرد مىداند و با استفاده از داروهاى شيميايى حالت مردانه در او ايجاد شده و با مراجعه به پزشك ، درخواست تغيير جنسيّت خود را نموده است ، آيا پزشك مجاز به تغيير جنسيّت مىباشد ؟\r\nجواب : تغيير جنسيّت اگر صورى باشد جايز نيست و اگر واقعى باشد ( اين امر\r\n\r\n","description":"","footnote":"","page_name":" 469 ","page_number":469},
  {"content":"\r\n\r\nدر افراد دو جنسى واقع مىشود ) به عنوان درمان و ظاهر شدن جنسيّت واقعى جايز و گاه واجب است .\r\nسؤال 1544 - اگر مردى در اثر عدم تربيت صحيح و عدم مراعات مسائل شرعى در خانواده ، در كودكى لباس زنانه پوشيده و حالا كه بزرگ شده خود را زن مىداند و با استفاده از داروهاى شيميايى حالات زنانه در او تقويت شده و درخواست تغيير جنسيت مىكند ، آيا جايز است تغيير جنسيّت بدهد ؟\r\nجواب : همان‌طور كه در بالا گفته شد تغيير جنسيّت صورى جايز نيست ، ولى اگر جنسيّت واقعى او خلاف آن است كه در او ظاهر مىباشد ، تغيير آن جايز بلكه گاه واجب است .\r\nسؤال 1545 - با توجّه به اينكه تغيير جنسيّت از نظر طبّى در غير از خنثى ( دو جنسى ) به تعبير اطبا تنقيص جنسيّت محسوب مىشود ، بعضاً اطبا با مواردى مواجهند كه شخص از نظر ظاهر بدن بدون هيچ شبهه‌اى يا مرد است يا زن ، ولى داراى تمايلات ، احساسات و عواطف جنس مخالف است . بسيارى از اين افراد مىگويند اگر اين تغيير و لو به طور صورى و ظاهرى صورت نگيرد ، انتحار خواهيم كرد ( تا به حال دو بار اين مسأله پيش آمده ) و با توجّه به اينكه آمارهاى علمى نشان مىدهد ، اين گونه افراد شش الى شانزده ماه بعد از وضعيّت جديد پشيمان خواهند شد ، آيا اطبا در اين گونه موارد كه با تهديد انتحار مواجهند ، مىتوانند از باب اينكه حفظ نفس مقدّم بر حفظ عضو است ، اين عمل را انجام دهند ؟\r\nجواب : همان‌گونه كه گذشت تغيير جنسيّت دو صورت دارد ، گاهى صرفاً ظاهرى و صورى است يعنى اثرى از آلت جنس مخالف در او نيست فقط يك جرّاحى صورى در او انجام مىگيرد و چيزى شبيه آلت جنس مخالف ظاهر مىگردد ، اين كار جايز نمىباشد و گاه واقعى است ، يعنى با جرّاحى كردن عضو تناسلى مخالف ظاهر مىشود ، اين كار ذاتاً جايز است و محذور شرعى ندارد ،\r\n\r\n","description":"","footnote":"","page_name":" 470 ","page_number":470},
  {"content":"\r\n\r\nمخصوصاً در مواردى كه آثار جنس مخالف در او باشد ، امّا چون اين جرّاحى نياز به نظر و لمس دارد تنها در موارد ضرورت مانند آنچه ذكر كرده‌ايد مجاز است .\r\n\r\nمسائل متفرّقه پزشكى\r\nسؤال 1546 - در برخى بيماريها مثل نارسايى كليه با اطمينان مىتوان به بيمار توصيه نمود كه روزه نگيرد امّا در خيلى از موارد به علّت شكى كه در اصل بيمارى و يا چگونگى تأثير روزه بر آن وجود دارد يا به علّت عدم وجود تحقيقات و نتايج لازم در مورد اثرات روزه بر بسيارى بيماريها و به خاطر عدم امكان تعيين نقش روزه بر بيمارى ، پزشك واقعاً نمىداند روزه را به بيمارى توصيه كند يا خير ، در اين صورت وظيفهء پزشك چيست ؟ آيا در صورت توصيه يا عدم توصيه به روزه مسئول است ؟\r\nجواب : اين مسأله دو صورت دارد : گاه براى طبيب خوف ضرر حاصل مىشود يعنى احتمال قابل توجّهى نسبت به زيان داشتن روزه براى او حاصل مىشود در اينجا مىتواند همان را به بيمار منتقل كند ، چنانچه بيمار از قول طبيب خوف ضرر پيدا كند روزه را ترك مىكند . صورت دوّم آن است كه احتمال ضعيف و كم رنگى باشد در اين جا نمىتواند به بيمار توصيه ترك روزه كند .\r\nسؤال 1547 - آيا تزريق آمپولهايى كه جهت بىحسى ، كاهش درد ، كشتار ميكروبها و . . . به كار مىروند در صورتى كه هيچ خاصيّتى در جهت رساندن ويتامين يا موادّ غذايى به بدن نداشته باشند ، مبطل روزه مىباشد ؟\r\nجواب : تفاوتى ميان آمپولهاى دارويى و غذايى و سرمها ( و به طور كلّى آمپولهايى كه در كلّ بدن اثر مىگذارد ) نيست و همه اينها بنابر احتياط واجب براى روزه‌دار اشكال دارد ولى آمپولهاى موضعى كه براى بىحسى يا غير آن استفاده مىشود اشكال ندارد .\r\n\r\n","description":"","footnote":"","page_name":" 471 ","page_number":471},
  {"content":"\r\n\r\nسؤال 1548 - آيا خوردن داروهاى خوراكى كه هيچ جنبه غذايى نداشته باشد و جهت تسكين آلام بيمارى به كار مىرود مبطل روزه مىباشد ؟\r\nجواب : بدون شك مبطل روزه است .\r\nسؤال 1549 - آيا بردن وسايل غير خوراكى - مثل وسايل دندانپزشكى - در دهان ، باعث ابطال روزه مىشود ؟\r\nجواب : باعث ابطال روزه نيست مگر اين كه رطوبتهايى از دهان روى آن قرار گيرد و بعد آن را به دهان برگرداند و به اندازه‌اى زياد باشد كه با آب دهان مستهلك نشود و فرو ببرد .\r\nسؤال 1550 - آيا الكلى كه جهت ضد عفونى ، بعد از تزريقات ، به كار برده مىشود نجس است ؟\r\nجواب : پاك است ، مگر اين كه با خون مخلوط شود .\r\nسؤال 1551 - در بعضى از بيمارستانها از دانشجويانى كه دوره آشنايى با كارهاى طبابت را به صورت عملى مىگذرانند مىخواهند كه از بيماران مراجعه‌كننده معاينه به عمل آورند و قصدشان هم تعليم امور درمانى مىباشد ، بفرماييد :\r\nالف ) در صورت عدم رضايت بيماران مىتوان آنان را به نوعى به معاينه مجبور نمود ، مانند اينكه پزشك معالج اصلى بگويد اگر از معاينه دانشجويان ممانعت بنمايى من تو را معالجه و درمان نخواهم نمود ؟\r\nب ) اگر اقدام فوق در مورد ضرورت تعليم بدون اشكال است مورد ضرورت را توضيح فرماييد ؟\r\nجواب : الف ) كسى را نمىتوان مجبور به معاينه كرد ولى اگر درمان او فورى و واجب نباشد و طبيب درمان را مشروط به اجازه معاينه كند و او هم اين شرط را بپذيرد مانعى ندارد از اين راه وارد شود .\r\nب ) منظور از ضرورت اين است كه اگر اين معاينات صورت نگيرد\r\n\r\n","description":"","footnote":"","page_name":" 472 ","page_number":472},
  {"content":"\r\n\r\nدانشجويان طب نمىتوانند اطّلاعات خود را كامل كرده و جان مسلمانان را از خطر نجات دهند .\r\nسؤال 1552 - آيا طبيب مىتواند ضمن انعقاد قرارداد معالجه با بيمار ، سلب هرگونه مسئوليّت شرعى از خود نسبت به آسيبهاى احتمالى كه در ضمن معالجه ممكن است پيش بيايد بنمايد تا هيچ‌گونه ضمانى به عهده وى يا عايله وى نباشد ؟\r\nجواب : اشكالى ندارد مشروط بر اين كه طبيب در تلاش و كوشش خود كوتاهى نكند .\r\nسؤال 1553 - اگر از طرف قاضى ، زنى را جهت معاينه و تشخيص نطفه‌اى كه وى در رحم دارد به نزد پزشك قانونى بفرستند ، در صورتى كه طبيب به طور قطع بتواند تشخيص دهد كه نطفه متعلّق به شوهر اين زن نبوده بلكه از مرد اجنبى مىباشد ، در اين حال اگر طبيب واقعيّت را گزارش دهد يقين دارد اين زن را بناحق اقوام وى خواهند كشت و اگر خلاف گزارش كند بچّه ملحق به شوهر اين زن مىگردد و مسائل حقوقى و ارث و محرميّت و ساير مشكلات پيش خواهد آمد ، بفرماييد وظيفه طبيب چيست ؟\r\nجواب : مهم اين است كه قول طبيب و يقين او براى قاضى در اين گونه موارد حجّت نيست و حتّى يقين خود قاضى هم كه از اين طريق حاصل شود حجيّت آن محل اشكال است بنابراين لزومى ندارد طبيب يقين خود را در اين گونه موارد بازگو نمايد و در نتيجه به حسب حكم ظاهرى بچه ملحق به آن شوهر است و اين گونه احكام ظاهرى مشكلى ايجاد نمىكند .\r\nسؤال 1554 - نسبت به كسى كه اعتصاب غذا نموده و جان خود را به خطر انداخته يا لااقل سلامتى خود را دچار مخاطره كرده و تنها با تغذيه اجبارى توسط پزشك مىتوان او را از خطر جانى حفظ نمود ، بفرماييد :\r\nالف ) آيا اين كار براى پزشك واجب است يا مىتواند اقدامى نداشته باشد ؟\r\n\r\n","description":"","footnote":"","page_name":" 473 ","page_number":473},
  {"content":"\r\n\r\nب ) اگر تغذيه واجب باشد و راه آن منحصر به ضرب و جرح اعتصاب‌كننده باشد ، براى نجات دادن وى انسان چه مقدار مجاز به ضرب و جرح او مىباشد ؟\r\nج ) اگر ضرب و جرح چنين كسى موجب تغيير رنگ پوست وى گردد و مستلزم ديه باشد ، ديه آن به عهده كيست ؟\r\nد ) آيا حكم فوق نسبت به اعتصاب كننده‌اى كه مىداند با اعتصاب غذا ، خود را به پاى مرگ مىكشاند با ديگرى كه از عواقب كارش بىخبر است فرق مىكند ، اگر فرق دارد وظيفه طبيب را در مورد او هم بيان فرماييد ؟\r\nه - ) اگر پزشك را مجبور به تغذيه اجبارى نسبت به اعتصاب‌كننده غذا بنمايند نه به جهت حفظ جان اعتصاب‌كننده بلكه براى اقرار گرفتن از وى نسبت به امرى ، پزشك چه تكليفى در اين صورت دارد ؟\r\nجواب : الف ) اين كار براى پزشك و ساير مسلمانان در موارد وجوب ، واجب است .\r\nب ) حدّ اقل لازم در موارد احساس خطر براى اعتصاب‌كننده غذا جايز است .\r\nج ) در موارد وجوب ديه ندارد .\r\nد ) براى طبيب تفاوتى ندارد .\r\nه - ) هرگاه جان بيمار در خطر نباشد طبيب نمىتواند او را مجبور به غذا خوردن كند مگر در مواردى كه مصالح مهمّ كشور و جامعه اسلامى در ميان باشد .\r\nسؤال 1555 - اگر دو مصدوم را براى پزشكى جهت معالجه بياورند كه هر دو نفر در شرايط خطر جانى قرار دارند ، در صورتى كه يكى از آن دو مصدوم عضو خانواده‌اى باشد كه اين پزشك ، طبيب خانوادگى آنان مىباشد و اقدام پزشك براى معالجه هر يك از آن دو مستلزم رها ساختن مصدوم ديگر مىباشد كه در نتيجه آن مصدوم ديگر خواهد مرد ، بفرماييد در اينجا وظيفه طبيب پرداختن به معالجه كدام يك از اين دو مصدوم است ؟\r\n\r\n","description":"","footnote":"","page_name":" 474 ","page_number":474},
  {"content":"\r\n\r\nالف ) با توجّه به اين كه طبيب هيچ‌گونه تعهّد شرعى نسبت به معالجه اعضاى خانواده مصدومى كه وى پزشك آنان است نداده باشد ؟\r\nب ) در صورتى كه تعهّد شرعى نسبت به معالجه اعضاى خانواده يكى از آن دو داشته باشد حكم چگونه است ؟\r\nج ) در صورتى كه مصدوم و مجروحى كه وى پزشك خانوادگى آنان مىباشد حالش بسيار سخت ولى احتمال خطر مرگ براى وى كمتر است تا مصدوم ديگر ، در اين صورت وظيفه طبيب چيست ؟\r\nجواب : در صورت اوّل و دوّم با توجّه به اين كه هر دو بيمار در شرايط مساوى قرار دارند طبيب مخيّر است ولى اگر تعهّد شرعى نسبت به يكى از آنها دارد او را مقدّم دارد و در صورت سوّم بايد آن را كه خطرش بيشتر است مقدّم دارد .\r\nسؤال 1556 - اگر بيمارى به پزشك مراجعه نمايد و پزشك هم در معاينات وى به سرّى از اسرار بيمار مطّلع شود كه در صورت كتمان نمودن ، نفع بيمار و كسان وى در آن لحاظ مىگردد و بيمار هم خواهان پنهان ماندن آن عيب و بيمارى باشد ، ولى اگر طبيب به اطّلاع مسئولين مملكتى و حكومتى برساند نفع و مصلحت جامعه در آن وجود دارد اينجا طبيب چه تكليفى دارد ؟\r\nجواب : تنها در موردى كه مصالح جامعه به خطر مىافتد لازم است آن را فاش كند و به مسئولين مربوطه اطّلاع دهد .\r\nسؤال 1557 - شخصى سرطان دارد و طبيب مىداند هرگونه اقدام در جهت معالجه او بىفايده است و اگر به بيمار و كسان وى اطّلاع دهد گرچه ضربه روحى و صدمات روانى به آنان وارد مىشود امّا از صرف هزينه فراوانى براى معالجه جلوگيرى مىشود و طبيب هم مورد شكايت نسبت به كتمان بيمارى قرار نمىگيرد و اگر اطّلاع ندهد اموال فراوانى خرج معالجه مىشود كه بىفايده خواهد بود و طبيب هم مورد اعتراض واقع مىشود ، بفرماييد با توجّه به اصرارى كه بيمار و كسانش در مورد\r\n\r\n","description":"","footnote":"","page_name":" 475 ","page_number":475},
  {"content":"\r\n\r\nدانستن واقعيّت دارند تكليف طبيب چيست ؟\r\nجواب : با توجّه به اين كه ضربه‌هاى روحى از يكسو و هزينه‌هاى درمان از سوى ديگر كاملا متفاوت است طبيب بايد آن طرف را اختيار كند كه صدماتش كمتر است .\r\nسؤال 1558 - جوانى جهت ازدواج براى آزمايش به پزشك مراجعه مىكند كه پزشك وى را دچار بيمارى مسرى مىيابد و يا متوجّه مىشود كه او معتاد است و در اينجا اگر پزشك واقعيّت را براى ديگران كه منتظر نتيجه آزمايش مىباشند بگويد ، پرده از روى راز پنهان بيمار برداشته كه قطعاً طبيب مىداند براى بيمار تبعات بدى به دنبال خواهد داشت و اگر نگويد همسر آينده وى دچار بيمارى مسرى مىشود و گرفتاريهايى پيدا مىنمايد و براى طبيب هم ممكن است دچار درد سر بشود بفرماييد تكليف طبيب چيست ؟\r\nجواب : با توجّه به اينكه اين گونه آزمايشها نوعى مشورت با طبيب است كتمان كردن واقعيّت ، خيانت در مشورت محسوب مىشود و بايد واقعيت را بگويد .\r\nسؤال 1559 - مبلغى پول در اختيار است كه آن را مىتوان يا صرف مداواى يك بيمار قلبى نمود و يا صرف ده بيمار ديگر كه به امراض ديگرى مبتلا هستند ، حال اگر بيمار قلبى را مداوا ننماييم خواهد مرد و اگر مداواى بيماران ديگر را رها سازيم دچار رنجهاى شديد و موجب پيشرفته‌تر شدن بيمارى آنان مىگردد و راهى هم براى مداواى هيچ‌يك از بيماران فوق جز از طريق خرج كردن اين مبلغ پول وجود ندارد ، در اين صورت تكليف طبيب انتخاب كدام طرف مىباشد ؟\r\nجواب : هرگاه بيمارى آن يك نفر خطر جانى دارد و بيمارى آن ده نفر خطرناك نيست ، بايد اوّلى را مقدّم داشت .\r\nسؤال 1560 - اگر پزشكى خطرناك بودن بيمارى بيمار و نااميد بودنش را از حيات\r\n\r\n","description":"","footnote":"","page_name":" 476 ","page_number":476},
  {"content":"\r\n\r\nبيمار ، به وى بگويد اسباب نگرانى شديد روحى بيمار و كسان وى را فراهم مىنمايد . ولى از طرف ديگر براى گرفتن اذن از بيمار و كسان وى در صورت نياز به عمل جرّاحى گفتن آن لازم است و چه بسا موجب مىشود بيمار وصيّت نمايد و يا امانات مردم را به آنان رد نمايد و كسب حليّت كند و همچنين پزشك هم مورد اعتراض بعدى بازماندگان بيمار نسبت به عدم اخبار به آنان در مورد خطرناك بودن بيمارى قرار نمىگيرد و چنانچه خطرناك بودن بيمارى را اطّلاع ندهد ، صدمه روحى و فكرى به بيمار وارد نمىشود - هر چند تأثير هم در جهت بهبودى مريض ندارد - ولى از طرف ديگر ممكن است به خاطر وصيّت نكردن ، حقوق افرادى از بين برود و پزشك هم مورد اعتراض گروهى از جهت عدم اطّلاع واقع مىگردد ، بفرماييد اگر راه منحصر به گفتن صريح خطرناك بودن بيمارى و يا نگفتن باشد ، طبيب چه بايد بكند ؟\r\nجواب : معمولا راه سوّمى در اين گونه موارد وجود دارد كه با عبارات مناسبى از مريض و كسان او اجازه مىگيرند و مىتوان مطلب را براى بعضى از كسان او كه روحيّه بهترى دارند بيان كرد ، بنابراين ضرورتى كه همه چيز را بخواهد با صراحت بگويد نيست .\r\nسؤال 1561 - انتخاب اولويّت در رسيدگى به چند بيمار كه همگى به اقدامات اورژانس نياز دارند بر چه اساسى است ؟ آيا تنها معيار ، رسيدگى به حال بيمار بدحال‌تر است يا اين كه شخصيّت حقوقى و حقيقى افراد باعث تفوّق يك نفر بر ديگرى مىشود . مثلا رسيدگى به جان يك پزشك يا مهندس تحصيل‌كرده كه براى جامعه مفيدتر است با يك كارگر ساده يكسان است ؟ يا مثلا رسيدگى به يك فرد معتاد به هروئين كه تصادف كرده با يك فرد مؤثّر در جامعه يكسان است ؟\r\nجواب : اگر حال يكى خطرناكتر است اولويّت دارد و هرگاه از نظر وضع پزشكى در شرايط مساوى باشند رعايت اولويّتهاى اجتماعى و اخلاقى بهتر است .\r\nسؤال 1562 - آزمايش و پژوهش روى افراد چه حكمى دارد ؟ آيا مىتوان از انسانها\r\n\r\n","description":"","footnote":"","page_name":" 477 ","page_number":477},
  {"content":"\r\n\r\nبراى آزمايش داروها استفاده كرد ؟ براى مثال معمول است كه در آزمايش داروها از گروه شاهد ( گروه سالم ) استفاده مىكنند و برخى مىگويند : اگر اثر داروى مورد مطالعه مشخص نباشد مىتوان گروه شاهد را انتخاب كرد ولى در مواردى كه اثر درمانى داروى مورد مطالعه حتمى است و يا عدم تجويز آن سبب خطراتى مىشود تعيين گروه شاهد صحيح نيست نظر شما چيست ؟ مثال ديگر : آيا از نظر اخلاقى تجويز دارونما اشكالى ندارد ؟ برخى مىگويند استفاده از داروى كاملا بىاثر (  Placebo )  اشكال دارد و در مقايسه يك دارو ، بايد آن را با داروى قديمى مقايسه كرد ولى اگر داروى قديمى موجود نباشد مىتوان از دارونما استفاده كرد . البتّه دارونماى كاملا بىاثر « مثل تزريق مايع نمكى داخل رگ به جاى دارو » بايد با اطّلاع و موافقت بيمار باشد . آيا بيماران چنين مسأله‌اى را مىپذيرند ؟ بيمارى كه به بيمارستان مراجعه مىكند براى درمان است نه براى آزمايش و پيدا شدن افراد داوطلب كه بيمار هم باشند مشكل است پس راه حلّ چيست ، آيا مىتوان بدون اطّلاع بيمار به او دارونما داد ؟ مثال ديگر : آيا استفاده از كفّار ، اسرا و محكومين به مرگ ، براى آزمايش و پژوهش مجاز است ؟ اين روش را هيتلر روى يهوديها و آمريكاييها روى سياه‌پوستان انجام مىدادند .\r\nجواب : استفاده از داروهايى كه خطر مرگ يا بيماريهاى مختلف دارد جايز نيست ، مخصوصاً با عدم اطّلاع طرف استفاده از داروهاى بىاثر اگر جنبه درمانى و لو از طريق تلقين داشته باشد ، در فرض نبودن داروهاى واقعى مانعى ندارد .\r\nسؤال 1563 - نظر شما در مورد عمل جرّاحى زيباسازى كه بعضى انجام مىدهند چيست ؟ قابل توجّه اين كه اين عمليّات گاهى براى از بين بردن زشتى مادرزادى است و گاهى براى از بين بردن زشتى است كه مادرزادى نيست مثل زخمها و جراحاتى كه بعداً عارض مىشود و گاهى اصلا براى از بين بردن زشتى نيست ، بلكه براى زيباتر شدن است ؟\r\nجواب : در صورتى كه آميخته با حرام ديگرى نباشد در هيچ صورت اشكال\r\n\r\n","description":"","footnote":"","page_name":" 478 ","page_number":478},
  {"content":"\r\n\r\nندارد و در صورتى كه مستلزم حرامى باشد ( مانند نظر و لمس نامحرم ) تنها در صورت ضرورت ، جايز است .\r\nسؤال 1564 - شخصى از يك بيمارى سخت مانند سرطان رنج مىبرد و پزشكان هم از معالجه وى نااميد شده‌اند ، حال اگر پزشكى از روى ترحّم و دلسوزى از معالجه وى كه منجر به ادامه زندگى شخص بيمار در مدّت كوتاهى مىشود خوددارى نمايد و بيمار زودتر بميرد ، آيا از نظر فقهى و شرعى چنين كارى جرم است يا نه ؟ لطفاً به طور اجمال به دليل آن را اشاره كنيد .\r\nجواب : قتل انسان مطلقاً جايز نيست حتّى از روى ترحّم و حتّى با اجازه خود مريض و ترك معالجه منجر به مرگ نيز جايز نيست . دليل اصلى اين مسأله اطلاقات ادلّه حرمت قتل از آيات و روايات است و همچنين ادلّه وجوب حفظ نفس و فلسفه آن ممكن است اين باشد كه چنين اجازه‌اى سبب سوء استفاده‌هاى فراوان مىشود و به بهانه‌هاى واهى قتل از روى ترحّم صورت مىگيرد يا افرادى به قصد انتحار و خودكشى از اين راه وارد مىگردند ، به علاوه مسائل پزشكى غالباً يقين‌آور نيست و اى بسا افرادى كه از حيات آنها مأيوس بوده‌اند و به طور عجيبى از مرگ رهايى يافته‌اند .\r\nسؤال 1565 - آيا كسى مىتواند به ديگرى اجازه قتل خودش را بدهد ؟ آيا قاتل ضامن است ؟ اعمّ از اين كه مانند مريض در حال مرگ باشد كه به پزشك اذن تزريق آمپول مرگ‌آور مىدهد يا شخص ديگر ؟\r\nجواب : اجازه چنين چيزى جايز نيست و اگر اجازه بدهد و راضى باشد سبب جواز نمىشود .\r\nسؤال 1566 - بيماران مرگ مغزى در علم پزشكى اشخاصى هستند كه دچار توقف تمامى فعاليّتهاى شناخته شده مغزى شده‌اند و لكن قلب و بعضى از ارگانهاى ديگر بدن به كار خود ادامه مىدهند ، تنفّس در اين بيماران متوقّف شده و با استفاده از\r\n\r\n","description":"","footnote":"","page_name":" 479 ","page_number":479},
  {"content":"\r\n\r\nدستگاه تنفّس دهنده ( اسپيراتور ) مىتوان تنفّس را برقرار كرد . تمامى اين گونه بيماران در فواصل زمانى چند ساعت يا بيشتر نهايتاً دچار ايست قلبى و مرگ خواهند شد ، آيا مىتوان با توجّه به فروض ذيل اين گونه بيماران را از دستگاه تنفّس دهنده جدا نمود :\r\nالف ) هزينه سنگين دستگاه‌هاى تنفّس دهنده .\r\nب ) استهلاك اين دستگاه‌ها به صورتى كه در موارد ضرورىتر كارآيى كافى را نخواهند داشت .\r\nج ) تحمّل اضطراب و انتظار طولانى خانواده بيمار در حالى كه بيمار آنها بهبود نخواهد يافت .\r\nد ) وجود بيمارى كه شانس بهبودى بيشترى داشته باشد و همزمان محدوديّت در تعداد دستگاه‌هاى تنفّس دهنده وجود داشته باشد .\r\nجواب : در فرض مسأله اگر به امور مزبور يقين حاصل شود در تمام موارد ادامه معالجه واجب نيست .\r\nسؤال 1567 - معاينه مرد توسط پزشك زن در صورتى كه پزشك مرد در دسترس نباشد و يا اينكه باشد چه حكمى دارد ؟\r\nجواب : جز در موارد ضرورت و عدم دسترسى به جنس موافق جايز نيست .\r\nسؤال 1568 - مشاهده مىشود كه برخى از دانشجويان و اساتيد پزشكى از امكانات دولتى و بيت المال ، مثلا فرمهاى بيمارستانى و كاغذهاى مكاتبه‌اى استفاده شخصى مىكنند در حالى كه هزينه اين وسايل يا از بيت المال تأمين مىشود يا به هزينه بيماران اضافه شده و از آنها اخذ مىگردد ، آيا اين كار جايز است ؟\r\nجواب : جايز نيست ، مگر به اجازه مسئولان بيمارستان با در نظر گرفتن مصالح مجموعه .\r\nسؤال 1569 - خانمى نمىدانسته كه گذاشتن دستگاه درون رحم مستلزم نظر و\r\n\r\n","description":"","footnote":"","page_name":" 480 ","page_number":480},
  {"content":"\r\n\r\nلمس حرام است و اين كار را انجام داده لكن حالا فهميده است ، آيا بايد آن را بيرون بياورد ؟ با توجّه به اينكه اگر آن را خارج نكند مجبور است هر چند وقت يك بار براى معاينه نزد دكتر برود اين مستلزم نظر و لمس حرام است .\r\nجواب : مادامىكه بيرون آوردن آن لازم نباشد مىتواند آن را به حال خود باقى بگذارد و بعد به عنوان ضرورت آن را خارج نمايد .\r\nسؤال 1570 - آيا محافظت از بچّه در رحم واجب است يعنى مادر بايد تمام شرايط لازم جهت حفظ و سلامتى بچّه را فراهم كند ؟\r\nجواب : تا آنجا كه مايه عسر و حرج نشود لازم است .\r\nسؤال 1571 - آيا توصيه پزشك و پرستار مبنى بر ضرر داشتن روزه و يا حركت اعضا و استعمال آب براى وضو و نماز به بيمار از نظر شرعى مجوّز محسوب مىشود ؟\r\nجواب : چنانچه در مخالفت دستور او خوف ضرر باشد مجوّز شرعى دارد .\r\nسؤال 1572 - در صورتى كه در يك شهر هم پزشك زن باشد و هم پزشك مرد ، مراجعه بيمار زن :\r\nالف ) در صورت تساوى علمى و مهارت تخصّصى دو پزشك ( زن و مرد ) به متخصّص مرد چه حكمى دارد ؟\r\nب ) در صورتى كه احتمال برود متخصّص مرد عالم‌تر است چه حكمى دارد ؟\r\nجواب : الف ) اگر احتياج به معاينه بدنى و نظر و لمس داشته باشد بايد به پزشك زن رجوع كند . ب ) اگر احتمال قوى به تفاوت آن دو بدهد و اين تفاوت در درمان او يا رفع خطرات مؤثر باشد مىتواند پزشك مرد را مقدّم بدارد .\r\nسؤال 1573 - در بيمارستانها و مراكز آموزشى پزشكى ، دانشجويان جهت آموزش مبادرت به معاينه نواحى مختلف بدن شكم ، سينه ، لگن ، نواحى تناسلى و بيمار غير همجنس مىنمايند . با توجّه به اينكه اين امر يك موضوع آموزشى است كه در برنامه تربيت پزشكان قرار دارد چه حكمى دارد ؟ و نظر مبارك در مورد حدود آن چيست ؟\r\nجواب : تنها در صورتى جايز است كه اين آموزش براى غير همجنس\r\n\r\n","description":"","footnote":"","page_name":" 481 ","page_number":481},
  {"content":"\r\n\r\nضرورتى داشته باشد يعنى بدون آن تعليمات كافى براى نجات جان بيماران از خطر يا از بيمارى ميسّر نشود .\r\nسؤال 1574 - در بيمارستانها و مراكز آموزشى پزشكى ، دانشجويان پسر و دختر جهت يادگيرى و آموزش مبادرت به انجام زايمان ، كورتاژ و . . . مىنمايند ، نظر مبارك در اين خصوص چيست ؟\r\nجواب : مانند جواب سابق است .\r\nسؤال 1575 - گرفتن نبض و فشار خون و عمل كردن ساير دستورات پزشك توسط پرستار جنس مخالف بيمار چه حكمى دارد ؟\r\nجواب : مانند جواب سابق است .\r\nسؤال 1576 - آيا اظهارات مسئولين بيمارستانها مبنى بر كمبود پرسنل جهت جداسازى پرستاران ، ضرورت انجام امور بيماران توسط پرستاران مخالف جنس بيمار را فراهم مىنمايد ؟\r\nجواب : در صورتى كه مورد اعتماد باشند اشكالى ندارد .\r\nسؤال 1577 - درباره مرگ مغزى بارها سؤال كرده‌ايم و جواب فرموده‌ايد اجازه دهيد آن را به صورت كلّىتر مطرح كنيم ، در مورد مرگ مغزى كه مغز از كار افتاده و تنها دستگاههاى حيات نباتى كار مىكند و هيچ اميدى به بازگشت چنين كسى به حيات حيوانى و انسانى نيست احكام مختلفى در زمينه مسائل گوناگون حقوقى و مالى و پزشكى تصوّر مىشود لطفاً شرح جامعى درباره تمام اين مسائل هر چند به صورت فشرده بيان فرماييد ؟\r\nجواب : با توجّه به اين كه پزشكان تصريح مىكنند اين گونه افراد مانند شخصى هستند كه مغز او بكلّى متلاشى شده و يا سر او را از تن جدا كرده‌اند كه با وسايل تنفّس مصنوعى و تغذيه ممكن است تا مدّتى به حيات نباتى او ادامه داد ، يك انسان زنده محسوب نمىشوند در عين حال يك انسان كاملا مرده هم نيستند\r\n\r\n","description":"","footnote":"","page_name":" 482 ","page_number":482},
  {"content":"\r\n\r\nبنابراين در احكام مربوط به حيات و مرگ بايد تفصيل داده شود مثلا احكام مسّ ميّت ، غسل و نماز ميّت و كفن و دفن درباره آنها جارى نيست تا قلب از كار بيفتد و بدن سرد شود اموال آنها را نمىتوان در ميان ورثه تقسيم كرد و همسر آنها عده وفات نگه نمىدارند تا اين مقدار حيات آنان نيز پايان پذيرد ولى وكلاى آنها از وكالت ساقط مىشوند و حقّ خريدوفروش يا ازدواج براى آنها يا طلاق همسر از طرف آنان را ندارند و ادامه معالجات در مورد آنها واجب نيست و برداشتن بعضى از اعضا از بدن آنها در صورتى كه حفظ جان مسلمانى متوقف بر آن باشد مانعى ندارد ، ولى بايد توجّه داشت كه اينها همه در صورتى است كه مرگ مغزى به طور كامل و به صورت قطعى ثابت گردد و احتمال بازگشت مطلقاً وجود نداشته باشد .\r\n\r\n","description":"","footnote":"","page_name":" 483 ","page_number":483},
  {"content":"\r\n . \r\n","description":"","footnote":"","page_name":" 484 ","page_number":484},
  {"content":"\r\n\r\n\r\nفصل چهل و هفتم : مسائل متفرّقه\r\nسؤال 1578 - آيا حق‌الماره مشروع است ؟\r\nجواب : آرى ، جايز است براى مسافر هنگام عبور از كنار باغها از ميوه آن به مقدار حاجت بخورد ، به شرط آن كه به قصد اين كار حركت نكرده باشد و چيزى با خود حمل نكند و موجب افساد نگردد و احتياط آن است كه در صورت يقين به عدم رضايت مالك خوددارى كند .\r\nسؤال 1579 - نظر شما در مورد تفسير على بن ابراهيم چيست ؟\r\nجواب : خود على بن ابراهيم از افراد ثقه است ، امّا رجالى كه در سلسله سند تفسير او آمده‌اند بايد هر كدام مستقلا مورد بحث قرار گيرند ، زيرا در اين تفسير روايات متعدّد از افراد مختلفى ، نقل شده است .\r\nسؤال 1580 - نظر شما در مورد محمّد بن سنان چيست ؟\r\nجواب : محمّد بن سنان در بين علماى رجال محل اختلاف است مداركى بر مدح و ذمّ او در دست است ، بنابراين قناعت كردن به روايات او به تنهايى مشكل است .\r\nسؤال 1581 - نظر حضرت عالى در مورد معاويه ثانى چيست ؟\r\nجواب : معروف و مشهور در بين افراد موثّق و در بعضى زيارات ، اين است كه همه بنى اميّه مطرودند ، هر چند درباره شيعه بودن معاويه بن يزيد رواياتى در منابع معروف نقل شده است .\r\n\r\n","description":"","footnote":"","page_name":" 485 ","page_number":485},
  {"content":"\r\n\r\nسؤال 1582 - چرا در بعضى از زيارتهايى كه ميان مردم معمول است به حضرت مهدى ( عج ) شريك القرآن گفته شده است ؟\r\nجواب : اين تعبير اشاره به حديث معروف ثقلين است كه در ميان شيعه و اهل سنّت متواتر است كه پيامبر ( صلى الله عليه و آله ) فرمود : من از ميان شما مىروم و دو چيز گرانمايه به يادگار مىگذارم كه اگر دست به دامن آنها بزنيد هرگز گمراه نخواهيد شد كتاب خدا و عترتم .\r\nسؤال 1583 - چرا بعضى محل دفن امام هشتم ( عليه السلام ) را قبله هفتم ناميده‌اند ؟\r\nجواب : نظر به اين كه هفت مدفن براى معصومين ( عليهم السلام ) وجود دارد :\r\n( 1 - مدينه محلّ دفن پيامبر ( صلى الله عليه و آله ) 2 - قبرستان بقيع 3 - نجف 4 - كربلا 5 - كاظمين 6 - سامرا 7 - مشهد ) لذا مدفن امام على بن موسى الرضا ( عليه السلام ) را بعضى از مردم قبله هفتم ناميده‌اند . البتّه منظور از قبله در اينجا قبله نماز نيست بلكه قبله به معناى چيزى است كه انسان به آن توجّه مىكند .\r\nسؤال 1584 - آيا تنبيه بدنى دانش‌آموزان از سوى معلّمان جايز است ؟\r\nجواب : زدن دانش‌آموزان جايز نيست ، مگر اين كه اين امر به خاطر تربيت آنها لازم باشد و با اجازه ولىّ باشد و با توجّه به اين كه در شرايط فعلى آثار منفى آن بيشتر مىباشد ، لازم است حتّى الإمكان از اين كار پرهيز شود .\r\nسؤال 1585 - معناى قيام با سيف ( شمشير ) كه در روايات مربوط به قيام حضرت مهدى ( عج ) وارد شده است ، چيست ؟\r\nجواب : قيام با سيف ممكن است اشاره به استفاده از نيروى نظامى و قدرت بوده باشد ، زيرا سيف معمولا كنايه از قدرت و قلم كنايه از علم است ، ولى اين احتمال نيز وجود دارد كه سلاحهاى گرم در آن زمان از كار بيفتد و تنها جنگها با سلاح سرد صورت گيرد ، زيرا سلاحهاى گرم مخصوصاً سلاحهاى سنگين و موشكها و بمبها غالباً بىگناه و با گناه را از بين مىبرد .\r\n\r\n","description":"","footnote":"","page_name":" 486 ","page_number":486},
  {"content":"\r\n\r\nسؤال 1586 - ماهيّت استخدام دولتى چيست ؟ با توجّه به اين كه حقوق كارمند با گذشت زمان تغيير مىيابد و دولت اعتباراتى را در تعيين زمان بازنشستگى او دارد .\r\nجواب : استخدام دولتى ظاهراً داخل عقد اجاره است و تغييراتى كه در جهت سالهاى خدمت و ساعات كار و جدول حقوقى پيدا مىشود ، مشكلى در اين عقد اجاره ايجاد نمىكند و مىتوان آنها را از دو راه تصحيح كرد :\r\nالف ) از طريق وكالت ، به اين معنا كه كارمند از آغاز ، خود را به عنوان سى سال با حقوق فعلى و ساعات كار مشخص در خدمت دولت قرار مىدهد و عقد اجاره ( به صورت انشاى لفظى و يا معاطات ) انجام مىگيرد ، سپس وكالت مطلّقه‌اى به دولت مىدهد كه اگر خواست در 25 سالگى يا كمتر يا بيشتر اين قرارداد اجاره را فسخ كندو نيز وكالت مىدهد كه ساعات كار و حتّى مقدار حقوق و مزايا را طبق جدولهاى عادلانه‌اى كه خودش تنظيم مىكند تغيير دهد و در حقيقت اجاره جديدى را بر اساس حقوق و مزاياى فعلى ترتيب دهد بنابراين در قرارداد ابتدايى بايد اين مسائل قيد شود كه « كارمند » چنين وكالتى را در چهارچوبه ضوابط هر زمان به دولت داده است و اين مسائل هنگام استخدام بايد تفهيم شود و از آنجا كه دولت شخصيّت حقوقى دارد ، همان گونه كه مىتواند مالك بشود ، مىتواند طرف وكالت نيز واقع شود .\r\nب ) اين تغييرات را از طريق شرط ضمن عقد نيز مىتوان تصحيح كرد ، به اين معنا كه در قرارداد نخستين ، شرط مىشود كه دولت در هر زمانى بخواهد ، مىتواند اين قرارداد را ( مثلا طبق ضوابطى كه در مجلس شوراى اسلامى يا هيأت دولت تصويب مىشود ) فسخ كند و كارمند را بازنشست كند و يا اين كه كارمند شرط مىكند كه بايد مبلغى اضافه بر آنچه در قرارداد آمده طبق جدولهايى كه دولت يا مجلس تصويب مىكند به او بپردازد .\r\nدرست است كه اين شرط داراى ابهام است ولى ابهام آن در حدّى نيست كه\r\n\r\n","description":"","footnote":"","page_name":" 487 ","page_number":487},
  {"content":"\r\n\r\nاهل عرف بر آن اقدام نكنند و ما بيش از اين در باب شروط ضمن عقد دليل نداريم .\r\nسؤال 1587 - ماهيّت بازنشستگى و حقوق مترتب بر آن چيست ؟\r\nجواب : مسأله بازنشستگى را نيز مىتوان از دو طريق حل كرد :\r\nالف ) اين كه آن را به عنوان يك عقد جديد از عقود مستحدثه كه تابع عقد قرارداد خواهد بود منعقد كنند كه بايد شرايط عمومى عقود را داشته باشد ، يعنى طرفين عقد معيّن ، عاقل ، بالغ و بوده باشند و ابهاماتى كه در گوشه و كنار عقد بازنشستگى است نظر به اين كه جنبه سفهى به اين عقد نمىدهد بلكه جنبه عقلايى آن محفوظ است ضررى به صحّت اين عقد نمىزند و در واقع اين عقد و قرارداد ، شبيه عقد و قرارداد بيمه است كه به عنوان يك عقد مستقل قابل قبول است و مشمول آيه شريفه   ( أَوْفُوا بِالْعُقُودِ )   مىباشد و ابهاماتى كه از نظر مقدار وجه پرداختى يا مانند آن وجود دارد ضررى به آن نمىزند و همچنين مسأله ربا ، نه در عقد بيمه جارى است و نه در عقد بازنشستگى .\r\nب ) اين مسأله با تمام ويژگيها و مقرّراتش به صورت شرط ضمن العقد در قرارداد استخدام اخذ مىشود و ابهاماتى كه در آن وجود دارد مانع از صحّت آن نيست همان گونه كه در بالا نيز اشاره شد .\r\nسؤال 1588 - حضرت آدم ( عليه السلام ) در كدام بهشت بوده است ؟ و چگونه ممكن است كسى از بهشت بيرون رانده شود ؟\r\nجواب : آنچه در داستان آدم ( عليه السلام ) آمده است ، مربوط به بهشت دنياست و خلود و جاودانگى مربوط به بهشت آخرت است .\r\nسؤال 1589 - آيا مصادره اموال فراريان جايز است ؟ و آيا صرف فرار به خارج ، مجوّز مصادره مىشود ؟\r\nجواب : مصادره اموال بايد تحت يكى از عناوين فقهى صورت گيرد و تنها\r\n\r\n","description":"","footnote":"","page_name":" 488 ","page_number":488},
  {"content":"\r\n\r\nمسافرت يا فرار مالك به خارج دليل بر مصادره نمىشود ، بلكه بايد مثلا از طريق شرعى ثابت شود كه همه اموال او از طريق نامشروع به دست آمده و مجهول المالك است .\r\nسؤال 1590 - وظيفه مسلمانان در مقابل كسانى كه به نوّاب اربعه امام زمان ( عج ) و علماى شيعه توهين مىكنند چيست ؟\r\nجواب : كسانى كه به نوّاب اربعهء امام زمان ( عج ) نعوذ بالله - جسارت كنند و يا نسبت به فقها و علماى بزرگ شيعه اهانت روا دارند ، مسلّماً از طريقهء شيعه منحرفند و از ما نيستند . چنانچه با نصيحت و ارشاد بتوان آنها را هدايت كرد بايد اقدام به نصيحت و ارشاد نمود و در غير اين صورت بايد از آنها اجتناب كرد و جوانان شيعه بايد مراقب باشند كه دستهاى تفرقه‌افكنان ميان آنها تفرقه نيندازند و در مقابل دشمنان اسلام متّحد و متّفق باشند و اعتقادات اصيل مكتب اهل بيت عليهم السلام را از علماى شناخته شده و كتابهاى معتبر فراگيرند ، تا وسوسه‌هاى منحرفان در آنها اثر نكند .\r\nسؤال 1591 - آيا اخذ شهريه براى طلّابى كه به كار ديگرى اشتغال دارند جايز است ؟ تكليف شهريه‌هايى كه تاكنون گرفته شده است ، چيست ؟\r\nجواب : هرگاه دهندگان شهريه ، آن را مشروط به ادامه تحصيلات حوزوى كرده باشند بايد بازگرداند و اگر مشروط به شرطى نبوده ، ضامن نيستند و در صورت شك بايد از آنها سؤال كنيد .\r\nسؤال 1592 - آيا مراعات نوبت در امورى كه طبق نوبت به كار افراد رسيدگى مىشود ، يك حقّ عقلايى و شرعى است و تخلّف از آن حرام است ؟\r\nجواب : در حال حاضر كه بسيارى از كارها در اجتماع به صورت صف و قرار گرفتن در نوبت انجام مىشود اين امر ، يك حقّ عقلايى محسوب مىگردد ، يا به تعبير ديگر از بين بردن آن نوعى ظلم به حساب مىآيد و مشمول ادلّه حرمت ظلم\r\n\r\n","description":"","footnote":"","page_name":" 489 ","page_number":489},
  {"content":"\r\n\r\nو تعدّى بر حقوق مردم است ( مىدانيم در همه جا احكام از شرع گرفته مىشود و موضوعات از عرف ، جز در موضوعات مخترعه ) آرى در مواردى كه در عرف عقلا استثنا مىشود ، مثل يك بيمار اورژانسى در مطبّ دكتر و مانند آن ، اشكالى ندارد .\r\nسؤال 1593 - در چه روزهايى از هفته نبايد به عيادت مريض رفت ؟\r\nجواب : در روايات آمده است كه همه روز به عيادت مريض نرويد بلكه يك روز در ميان باشد و اگر بيمارى طولانى شود ، عيادت پىدرپى لزومى ندارد ( مگر آن مقدار كه باعث شادى بيمار يا پيشرفت بهبودى او گردد ) و درباره تفاوت ايام هفته در مسأله عيادت ، روايت معتبرى نيافتيم .\r\nسؤال 1594 - اين جانب در رشته رياضى دانشگاه اصفهان مشغول تحصيل هستم ولى به علّت علاقه شديد به دروس حوزوى از خواندن دروس خود بازمىمانم ، تكليف شرعى من در اينجا چيست ؟\r\nجواب : بهتر اين است كه با عزم راسخ و اراده قوى ، دروس دانشگاهى را تمام كنيد ، بعد مىتوانيد با بصيرت بيشترى دروس حوزوى را شروع كنيد .\r\nسؤال 1595 - تقسيمات ابواب فقهى بر چه مبنايى است ؟ اگر مبناى تقسيم‌بندى ، مسائلى از قبيل عبادات ، حقوق قضايى جزايى ، اجتماعى ، خانوادگى ، فردى باشد چگونه است ؟ گروهى مبناى تقسيمات را مثلا قصد تقرّب و عدم آن مىدانند و گروهى لفظى و غير لفظى مىدانند . در هر صورت آيا مىتوان تقسيمى جامع ارائه داد كه بابهاى هم سنخ در يك مقوله قرار گيرند ؟\r\nجواب : معروف در ميان فقها اين است كه ابواب فقه را به سه الى چهار بخش تقسيم مىكنند :\r\nالف ) عبادات به معناى اخص ، ب ) معاملات به معناى اعمّ ، ج ) عقود و ايقاعات ( معاملات به معناى اخص ) ، د ) سياسات و مرحوم محقّق در شرايع آن را\r\n\r\n","description":"","footnote":"","page_name":" 490 ","page_number":490},
  {"content":"\r\n\r\nبه چهار باب تقسيم كرده : عبادات ( ده كتاب ) ، عقود ( پانزده كتاب ) ، ايقاعات ( يازده كتاب ) ، احكام ( دوازده كتاب ) .\r\nسؤال 1596 - آيا حضرت عالى عكسى را كه به عنوان تمثال حضرت محمد ( صلى الله عليه و آله ) در بازار موجود است و حضرت را به صورت جوان كم‌سن كم‌سن‌وسالى نشان مىدهد ، تأييد مىفرماييد ؟\r\nجواب : هيچ دليل معتبرى بر تأييد اين عكس و ساير عكسهاى منتشر شده در دست نيست .\r\nسؤال 1597 - گروهى از متصوّفه به نام اهل حق در استان كرمانشاه و برخى از استانهاى ديگر ايران زندگى مىكنند كه داراى عقايد زير مىباشند : 1 - يگانگى ذات لايزال خداوند متعال 2 - نبوّت پيامبران پيشين 3 - رسالت حضرت محمد ( صلى الله عليه و آله ) 4 - معاد و بهشت و جهنم 5 - امامت دوازده امام معصوم ( عليهم السلام ) از حضرت على ( عليه السلام ) تا حضرت مهدى غائب ( عج ) ، همه فرقه‌هاى متعدّد آنها و سرانشان علاوه بر اين كه در كليّه اظهارات شفاهى و مذاكرات حضورى ، صريحاً اعتراف به شهادتين و عقايد فوق نموده‌اند ، تعدادى از آنها كتباً هم اعتراف نموده‌اند كه دستخط آنها به پيوست تقديم مىگردد . امّا در عين حال داراى انحرافات عقيدتى و عملى از قبيل موارد زير مىباشند :\r\nالف ) خداوند در بعضى مقاطع تاريخ در برخى اوليا و انسانها ، مانند حضرت على ( عليه السلام ) و سلطان اسحاق ، ظهور و حلول مىكند و به هدايت مردم مىپردازد . البتّه آنها گاهى در تعابير كتب خويش نوشته‌اند على مظهر خداست و گاهى مىگويند على ذات خداست و ما گرچه از واقع عقيده آنها خبر نداريم امّا وقتى از آنها مىپرسيم نظر شما واقعاً چيست ؟ مىگويند : اصلا عاقلانه نيست كه كسى يك انسان مادى محدود را ذات خداى خالق عالم بداند ، خدا لعنت كند كسى كه على را واقعاً ذات خدا بداند .\r\n\r\n","description":"","footnote":"","page_name":" 491 ","page_number":491},
  {"content":"\r\n\r\nب ) اعتقاد به تناسخ ، يعنى ارواح همه انسانها پس از مرگ وارد بدن انسانهاى بعدى مىشوند تا پاداش يا كيفر زندگى قبلى خويش را ببينند ، امّا پس از هزار و يك مرتبه حلول ، شخص وارد جهان ابدى و معاد خواهد شد .\r\nج ) بسيارى از آنها نماز نمىخوانند و روزه نمىگيرند و به عموم تكاليف اسلامى بىاعتنا هستند ، زيرا معتقدند تمام احكام شريعت و تكاليف اسلامى قالبهايى هستند كه اسرار و روح و باطنى را دارا مىباشند ، مثلا نماز ظاهرش حركات و سكنات و اذكار است ، اما باطنش ذكر الله و توجّه قلبى به خداست و باطن شريعت كه طريقت ناميده مىشود از ظاهرش مهم‌تر و ارزشمندتر است بنابراين اگر كسى خود را به بواطن احكام شريعت ملتزم بداند لازم نيست احكام ظاهرى را كاملا انجام دهد .\r\nلطفاً بفرماييد : آيا عقايد فاسد و جاهلانه فوق الذّكر ، موجب كفر و خروج آنها از اسلام مىشود ؟ يا اين كه اعتقاد آنها به اركان عقيدتى اسلامى مذكور در اوّل سؤال ، براى مسلمان بودن آنها كافى است ، گرچه مسلمانان منحرفى هستند كه بايد هدايت گردند ؟\r\nجواب : معتقدان به عقايد فوق بر حسب ظاهر در زمره مسلمانند هر چند انحرافات مهمّى دارند و منكر بخشهاى زيادى از ضروريات دينند امّا چون به ضرورى بودن آنها توجّه ندارند و انكار اينها مستلزم انكار توحيد ، نبوّت و رسالت نيست حكم كفر بر آنها بار نمىشود و جان و مال و عرضشان محفوظ است ولى با توجّه به انحرافات شديد آنها از موازين اسلامى ، بايد كار فرهنگى فراوانى روى آنها صورت گيرد ، و الله العالم .\r\nسؤال 1598 - در بعضى شهرها مجالس مردانه و زنانه به عنوان ختم سوره انعام برقرار مىگردد در اين رابطه جزواتى نيز منتشر شده در وسط آيه‌هاى مباركه ، اذكارى نيز وارد شده است و همچنين يازده مرثيه ؛ نظر مبارك خود را در اين مورد مرقوم فرماييد .\r\n\r\n","description":"","footnote":"","page_name":" 492 ","page_number":492},
  {"content":"\r\n\r\nجواب : درباره ختم انعام به صورتى كه معمول است روايت مستندى نيافتيم هر چند در بعضى كتابها ، اشاره‌اى به آن ديده مىشود ، ولى جاى شك نيست كه تلاوت اين سوره مباركه و عمل به آن مىتواند باعث حلّ مشكلات گردد و شايسته است به هنگام تلاوت سوره مطلقاً چيزى به آن نيفزايند و هنگامى كه تلاوت سوره تمام شد به سراغ دعاها و مرثيه‌ها بروند . « 1 »\r\nسؤال 1599 - فرق واجب و لازم چيست ؟\r\nجواب : لازم و واجب معمولا به يك معناست ، ولى گاهى لازم مفهوم وسيعترى دارد و بر غير احكام تكليفى نيز اطلاق مىشود .\r\nسؤال 1600 - قاعده اقدام يعنى چه ؟\r\nجواب : منظور از قاعده اقدام اين است كه انسان آگاهانه به ضرر خود اقدام كند ، مثلا جنسى را كه مىداند هزار تومان ارزش ندارد به خاطر ملاحظاتى آن را به اين قيمت خريدارى كند .\r\nسؤال 1601 - منظور از اين كه مىگويند حكم ، دائر مدار موضوع است ، چيست ؟ جواب : اين كه مىگويند حكم دائر مدار موضوع است مفهومش اين است كه مثلا شراب مادامىكه شراب است ، نجس و حرام مىباشد امّا هنگامى كه سركه شد پاك و حلال مىشود ، همچنين ساير احكام شرع ، تابع موضوعات آن مىباشد و با تغيير و تبديل موضوعات ، ممكن است عوض شود .\r\nسؤال 1602 - منظور از أماره چيست ؟\r\nجواب : منظور از اماره هر دليل ظنّى معتبر است ، مانند شهادت شهود عادل و گاه به دلايل قطعى نيز امارات قطعى گفته مىشود .\r\nسؤال 1603 - آيا همكارى رابطه يا كمك به دولت غاصب اسرائيل جايز است ؟\r\n\r\n\r\n","description":"","footnote":"\r\n( 1 ) . درباره فضيلت ختم سوره انعام ، مرحوم مجلسى در بحار الأنوار ، جلد 87 ، صفحه 341 ، حديث 54 ، باب اعمال الاسبوع و ادعيتها و صلواتها ، روايتى نقل كرده است .\r\n","page_name":" 493 ","page_number":493},
  {"content":"\r\n\r\nجواب : هر چيزى كه باعث تقويت اسرائيل غاصب شود ، حرام است .\r\nسؤال 1604 - آيا رضايت والدين در مورد طلبه شدن و پوشيدن لباس مقدّس روحانيّت شرط است ؟\r\nجواب : در اين گونه موارد رضايت والدين لازم نيست ، اصولا اطاعت آنها در جايى لازم است كه ترك آن موجب اذيّت و آزار گردد و در مسائل سرنوشت‌ساز زندگى انسان ( مانند ازدواج و طلاق ) نباشد و امّا در مورد تحصيل علوم دينى در امثال زمان ما كه نياز مبرم به دانشمندان و علماى لايق دين است و من به الكفايه وجود ندارد ، رضايت آنها شرط نيست . در مورد لباس نيز رضايت آنها ضرورت ندارد ولى بهتر است تا مىتوانيد در همه كارها رضايت آنها را تحصيل كنيد .\r\nسؤال 1605 - آيا بوسيدن دست استاد فقه جايز است ؟ اصولا روايات مربوط به موارد جواز بوسيدن دست و صورت را بيان فرماييد ؟\r\nجواب : بوسيدن دست استاد فقه جايز ، بلكه مستحب مىباشد ، و در مورد روايات مربوط به بوسيدن دست و صورت به بحار الأنوار ، جلد 73 ، صفحه 37 ، حديث 34 تا آخر و وسايل ، ابواب العشره ، باب 133 و مستدرك ، ابواب العشرهء ، باب 116 ، مراجعه كنيد .\r\nسؤال 1606 - تمام حروف تهجّى در كدام آيه قرآن جمع است ؟\r\nجواب : در آخرين آيه سوره فتح و آيه 154 آل عمران .\r\nسؤال 1607 - تحصيل علوم ديگر ، غير از علوم دينى ، براى طلبه چه صورت دارد ؟\r\nجواب : اگر مزاحم تحصيل حوزوى نباشد مانعى ندارد .\r\nسؤال 1608 - تقلّب در سر جلسه امتحان ، چه طرف دوّم راضى نباشد و چه طرفين راضى باشند . آن هم در مدرسه يا مكانى كه توسط بيت المال مسلمين هزينه مىشود ، چه حكمى دارد ؟\r\nجواب : تقلّب در امتحانات جايز نيست ، خواه در اماكن مربوط به بيت المال\r\n\r\n","description":"","footnote":"","page_name":" 494 ","page_number":494},
  {"content":"\r\n\r\nباشد يا اماكن ديگر و خواه طرفى كه از او مىگيرد راضى باشد يا نه ، ولى تقلّب در انجام تكاليف ، زيانش متوجّه خود اوست و در صورتى كه در نمره‌هاى امتحانى تأثيرى نداشته باشد ، حرام نيست ، مگر اين كه بگويد خودم نوشته‌ام كه از باب دروغ حرام مىشود .\r\nسؤال 1609 - نصب آنتن ماهواره براى استفاده از برنامه‌هاى تلويزيونهاى خارجى چه حكمى دارد ؟ با توجّه به اين كه :\r\nالف ) در اكثر برنامه‌ها ، به خصوص فيلمهاى سينمايى ترويج فساد و فحشا و پخش اعمال جنسى به صورت عريان يا نيمه عريان مشاهده مىشود .\r\nب ) برخى يا اكثر برنامه‌ها بر اساس نيّات سوء يا مقاصد شوم اجانب ، عليه اسلام و مسلمين هدف‌گذارى شده است و جنبه تهاجم فرهنگى دارد و با مصالح مسلمين هماهنگ نيست .\r\nج ) برخى از برنامه‌ها ناظر به پيشرفت بشرى در كلّيه زمينه‌هاست و اطّلاع از آن مفيد به نظر مىرسد .\r\nجواب : چنانچه نصب اين آنتن‌ها موجب اشاعه فساد در سطح جامعه يا در خانواده شود ، به يقين حرام است و وجود بعضى از برنامه‌هاى آموزنده ، كافى براى رفع حرمت نمىباشد . مسلمانان بايد دقّت داشته باشند كه اين مسائل جزئى از تهاجم فرهنگى براى نابود ساختن اخلاق و متزلزل كردن پايه‌هاى ايمان و در نتيجه سلطه سياسى و اقتصادى و فرهنگى بر كشورهاى اسلامى است ، سلطه‌اى كه باعث نابودى دين و دنياى آنها ، هر دو مىشود .\r\nسؤال 1610 - هنگامى كه انسان خواب مىبيند آيا روح از جسم جدا مىشود ؟ و آيا وقتى شخص ديگر را خواب مىبيند ، روح او با روح آن شخص ملاقات مىكند ؟\r\nجواب : در موقع خواب ، روح جدايى نسبى پيدا مىكند و در موقع مرگ رابطه آن به كلّى قطع مىشود و با توجّه به اين كه خوابها و رؤياها بسيار متفاوت است ،\r\n\r\n","description":"","footnote":"","page_name":" 495 ","page_number":495},
  {"content":"\r\n\r\nديدن ديگرى را در خواب دليل بر ملاقات با روح او نيست .\r\nسؤال 1611 - قضيه مسجد جمكران از ابتدا در خواب بوده ، يا در بيدارى اتفاق افتاده و آيا سندش صحيح است ؟\r\nجواب : داستان مسجد مقدّس جمكران در بيدارى بوده و روايت آن در كتب معروف نقل شده است علماى بزرگ اهميّت خاصى براى اين مسجد قائل بوده‌اند .\r\nسؤال 1612 - آيا اين روايت كه به وسيله بعضى از گويندگان در ميان مردم منتشر شده ، درست است يا نه ؟ حديث است يا عبارت عرفا « من طلبنى وجدنى و من وجدنى عرفنى و من عرفنى عشقنى و من عشقنى عشقته و من عشقته قتلته و من قتلته فعلى ديته و من على ديته فانا ديته » .\r\nجواب : اين حديث در منابع معروف وجود ندارد .\r\nسؤال 1613 - آيا نوّاب اربعه از سلسله سادات بوده‌اند ؟\r\nجواب : از ميان اين بزرگواران ، عثمان بن سعيد و محمد بن عثمان از طايفه بنى اسد و حسين بن روح از نوبختىهاست و على بن محمد سمرى نيز سيادتش ثابت نيست ، بنابراين هيچ كدام ظاهراً از بنى هاشم نبوده‌اند .\r\nسؤال 1614 - آيا در بهشت ، افراد با همچنين صحبتهايى دارند ، مثلا چگونه از دنيا رفتى ، در برزخ به تو چگونه گذشت و يا اين كه آيا تو با توجّه به اين كه گناهكار بودى آيا به وسيله شفاعت به بهشت راه پيدا كردى يا طريق ديگر ؟\r\nجواب : بعيد نيست اين گونه سخنان ميان آنها ردّ و بدل شود .\r\nسؤال 1615 - در روستايى كه ما در آن زندگى مىكنيم تعدادى سگهاى ولگرد هستند كه زمينهاى كشاورزى را آلوده مىكنند ، آيا از بين بردن آنها گناه دارد ؟\r\nجواب : در صورت ايجاد مزاحمت ، مانعى ندارد .\r\nسؤال 1616 - همانطور كه حضرات مراجع مىفرمايند : اگر كسى به درون خانه ديگرى نگاه كند صاحب خانه مىتواند به آن شخص لطمه بزند ، آيا ماشين در بازهم هم همين حكم را دارد ؟\r\n\r\n","description":"","footnote":"","page_name":" 496 ","page_number":496},
  {"content":"\r\n\r\nجواب : ماشين حكم خانه را ندارد اين حكم در مورد خانه نيز شرايطى دارد .\r\nسؤال 1617 - طلّاب علوم دينى كه مشغول تحصيل دروس حوزه مىباشند و دروس جديد ( دبيرستان ، دانشگاه ) را هم تحصيل مىكنند ، آيا مىتوانند از امكانات حوزه علميّه ( حجره شهريه ) استفاده نمايند ؟\r\nجواب : اگر به وظايف طلبگى خود عمل مىكنند مانعى ندارد .\r\nسؤال 1618 - نظرتان را در مورد كتابهاى دكتر على شريعتى بيان فرماييد ؟\r\nجواب : مطالبى را كه خوب است ، عمل كنيد و آنچه بد است ، رها كنيد و اگر توانايى جدا كردن نداريد از اهل اطّلاع بپرسيد و يا از كتابهاى ديگرى كه كاملا شناخته شده است استفاده نماييد .\r\nسؤال 1619 - مدارس دولتى كه در شهرهاى ما هست بعضى از افكار مخالف اهل بيت ( عليهم السلام ) و نيز بعضى اعتقادات فاسد مثل اين كه خداوند ديده مىشود و زيارت قبور اوليا مانند پيامبر ( صلى الله عليه و آله ) و ائمه ( عليهم السلام ) حرام است و غير اينها را نيز تدريس مىكنند ، آيا فرستادن بچّه‌ها ، مخصوصاً دختران به اين مدارس با توجّه به اين كه نرفتن به مدرسه خطرهاى بزرگى دارد از جمله اين كه به خاطر بىسواد بودن آنها ، پسران حاضر به ازدواج با آنها نمىشوند از نظر شرعى چه حكمى دارد ؟\r\nجواب : فرستادن آنها به مدرسه جايز بلكه گاهى از اوقات لازم است ، همانطور كه بر اولياى آنها واجب است كه به فرزندان مخصوصاً دختران خود عقايد حقّه را تعليم دهند و اگر براى آنها امكان دارد كه مدارس مخصوص خودشان بسازند ، اين كار بر آنها واجب است .\r\nسؤال 1620 - زمينى ملك كسى است كه در يك سمت همين قطعه زمين خانه خود مالك بوده ، راهى كه از شاهراه به خانه خود مالك منتهى مىشد از ميان همين قطعه زمين بود و ديگران هم از اين راه استفاده مىكردند ولى اكنون مالك ، خانه خود را در جاى ديگرى ساخته است ، لذا از راه مذكور بىنياز شده است ولى از\r\n\r\n","description":"","footnote":"","page_name":" 497 ","page_number":497},
  {"content":"\r\n\r\nآنجا كه جاى خانه و راه مذكور ملك خود مالك بوده ، لذا اكنون مىخواهد با انسداد راه مذكور آنجا را به مزرعه خود ملحق كند و لكن ديگران كه قبلا از اين راه استفاده مىكردند مىگويند كه : سه نسل از ما گذشته و تاكنون از اين راه استفاده مىكرده‌ايم لذا نمىگذاريم شما اين راه را مسدود كنيد . البتّه براى استفاده ديگران از راه مذكور ، علاوه بر گذشتن سه نسل در مدّت استفاده ، جواز شرعى ديگرى ( مثل خريدوفروش ، هبه ، عوض و غير آن ) وجود ندارد و بيان گواهان طرفين همچنين است كه مىگويند : ما بيش از اين نمىدانيم كه آنها از راه مذكور از سه نسل گذشته تاكنون استفاده مىكرده‌اند و بس و از جواز شرعى ديگرى اطّلاع نداريم آيا مسدود كردن اين راه توسط مالك جايز است ؟\r\nجواب : هرگاه آن راه ، اختصاصى باشد و در ملك شخص ديگرى باشد ، بايد از او اجازه گرفت و تنها استفاده دو سه نسل در مقابل سند مالكيّت صاحب آن زمين ، دليل بر حقّ آنها نيست .\r\nسؤال 1621 - يك حلقه چاه عميق يا نيمه عميق در حدود 20 سال قبل به تقاضاى اهالى روستاى « نوايگان داراب » با مقدارى خوديارى مردم به منظور تأمين آب آشاميدنى و رفع احتياجات ضرورى اهالى و مردم محل ، توسط نظام گذشته جهت اين محل حفر شده است . اكنون به علّت ازدياد جمعيّت و نبودن زمين ، جهت خانه و مسكن تعدادى از اهالى مذكور به فاصله هشت كيلومترى محل قديم ، روستاى جديدى را احداث نموده‌اند . با توجّه به عدم رضايت اهالى روستاى قديم ، آيا اهالى محل جديد مىتوانند به وسيله لوله‌كشى از آب چاه مذكور جهت شرب و غسل و وضو استفاده نمايند ؟\r\nجواب : هرگاه با خوديارى مردم بوده و الآن آنها راضى نباشند در سهم آنها جايز نيست ، ولى در سهم حكومت كه اباحه منافع شده بوده است ، اكنون حكومت اسلامى مىتواند تصميم بگيرد .\r\n\r\n","description":"","footnote":"","page_name":" 498 ","page_number":498},
  {"content":"\r\n\r\nسؤال 1622 - در صورت جواز در سؤال فوق ، آيا اشخاصى كه امتياز و سهميه آبى كه از چاه فوق‌الذّكر داشته‌اند و به ديگرى فروخته‌اند نيز مىتوانند در محلّ جديد از همان آب چاه استفاده نمايند ؟\r\nجواب : نسبت به سهميه حكومت مىتوانند تصرّف كنند ، يعنى اگر به مقدار سهميّه مردم روستاى اوّل به آنها آب داده شود و از مازاد آن براى روستاى دوّم ببرند اشكالى ندارد .\r\nسؤال 1623 - مالك فعلى چاه آبى كه رژيم گذشته به اهالى روستايى هبه و واگذار نموده است كيست مردم يا دولت ؟\r\nجواب : در اين گونه موارد معمولا اباحه منافع است نه هبه اصل ، بنابراين مالك ، دولت است و اجازه او شرط است .\r\nسؤال 1624 - چنانچه ناشرى مجموعه اشعار شاعر يا نوشته‌هاى نويسنده‌اى را بدون پرداخت حقّ تّأليف و كسب اجازه مؤلف و در صورت فوتش بدون موافقت و رضايت ورّاث شرعى و قانونى او منتشر كند و آنها را بفروشد و درآمد حاصله را كلّا به نفع خود بهره‌بردارى كند ، چنين عملى از نظر شرعى چه حكمى دارد ؟\r\nجواب : حقّ تّأليف يك حقّ عقلايى است كه در ميان عقلاى جهان به رسميّت شناخته شده است و تجاوز به آن ، مصداق ظلم و ممنوع مىباشد و نشر آثار مؤلّفين و شعرا بدون اجازه آنان جايز نيست و اين نكته را بايد توجّه داشت كه هميشه مصاديق از عرف گرفته مىشود و احكام از شرع مقدّس و مانعى ندارد كه با گذشت زمان ، حقوق تازه عقلائيّه پيدا شود و مشمول احكام كليّه اسلام گردد .\r\nسؤال 1625 - چند سالى است بعضى از هيأتهاى مذهبى توسط بعضى از مداحان ، نهم ربيع الأوّل را جشن مفصّلى مىگيرند و تا دير وقت ( شبها ) جلسات جشن دارند و متأسفانه كمتر مسائل شرعى رعايت مىشود . با توجّه به اين مقدّمه به سؤالات زير پاسخ دهيد :\r\n\r\n","description":"","footnote":"","page_name":" 499 ","page_number":499},
  {"content":"\r\n\r\nالف ) نظر شما راجع به اين جلسات چيست ؟ آيا شركت كنيم ؟\r\nب ) آيا ائمّه اطهار ( عليهم السلام ) هم در اين ايّام جشن مىگرفتند و شادى داشته‌اند ؟\r\nج ) آيا حديث رفع قلم نسبت به اين ايّام صحيح است و افراد آزادند هر كار خلافى را انجام دهند ؟\r\nد ) با چه بيان و دليلى مىتوان اينها را قانع كرد ؟ با چه مداركى ؟\r\nجواب : در اينجا نكاتى بايد مورد توجّه قراد گيرد :\r\nالف ) تولّى دوستان اهل بيت عصمت ( عليهم السلام ) و تبرّى از دشمنان آنها ، جزء اركان مذهب ماست .\r\nب ) نبايد كارى كرد كه شكاف در صفوف مسلمين بيفتد .\r\nج ) نبايد به نام مقدّس اهل بيت ( عليهم السلام ) مجالس مشتمل بر گناه تشكيل داد .\r\nد ) حديث رفع قلم مخصوص به كودكان نابالغ و ديوانه‌ها و حالت خواب است و معاذ الله كه ائمّه معصومين ( عليهم السلام ) اجازه ارتكاب گناه به افراد در اين ايّام يا غير اين ايّام را داده باشند .\r\nسؤال 1626 - مستدعى است نظر مبارك را پيرامون مسأله تحريف و عدم تحريف قرآن بيان كنيد ؟\r\nجواب : محقّقان و علماى اسلام اعمّ از شيعه و اهل سنّت ، قائل به عدم تحريف قرآنند و معتقدند كه آنچه در قرآن كنونى است همان چيزى است كه بر پيامبر اسلام ( صلى الله عليه و آله ) نازل شده نه يك كلمه زيادتر و نه كمتر ، ولى اقليّت بسيار ناچيزى از شيعه و همچنين اهل تسنّن قائل به تحريف قرآنند كه علماى معروف اسلام اعتنايى به حرف آنها ندارند . ما شرح اين مطلب را در « تفسير نمونه » و در بحث عدم تحريف قرآن در « أنوار الأصول » به طور كامل نوشته‌ايم .\r\nسؤال 1627 - همان گونه كه در تفسير نمونه جلد اوّل ، ذيل آيه 124 سوره بقره كلمه ظلم را اين گونه تعبير نموده‌ايد كه : منظور از ظلم در جمله ( لَا يَنَالُ عَهْدِى الظَّالِمِينَ )\r\n\r\n","description":"","footnote":"","page_name":" 500 ","page_number":500},
  {"content":"\r\n\r\nتنها ظلم به ديگران نيست بلكه ظلم در برابر عدل است و عدل به معناى گذاردن هر چيز به جاى خودش مىباشد ، با توجّه به اين مقدّمه ، دانش‌آموزى كه نمره نمىآورد و تحت عناوينى چون رضاى خدا و يا آشنايى ، نمره‌اى كه حقّ وى نيست به او داده مىشود ، آيا عنوان ظلم درباره اين كار صدق مىكند ؟\r\nجواب : اين كار نوعى ظلم و تبعيض است و نه تنها موجب رضاى خدا نيست بلكه مايه نارضايى حق تعالى است ، مگر در مواردى كه استحقاق ارفاق دارد كه بايد آن را نيز درباره همه كسانى كه آن ويژگى را دارند اعمال نمود .\r\nسؤال 1628 - اگر گوسفندى مورد تجاوز قرار بگيرد و دامپزشك تأييد كند ، آيا قولش حجّت است ؟\r\nجواب : اگر يقين يا اطمينان از قول او حاصل شود ، كافى است و اگر يقين و اطمينان حاصل نشود كفايت نمىكند .\r\nسؤال 1629 - اگر كارمندى براى كارفرما چندين سال كار كند و كارفرما كليه حقوق و مزايا ، پاداش و مرخصىهاى نامبرده را به طور مرتب پرداخت نمايد و علاوه بر اين از هيچ كمكى نيز در حقّ كارگر چشم‌پوشى نكرده باشد ولى پس از چند سال كارگر به ميل خود مىخواهد كار را ترك كند ، به همين خاطر به كارفرما اظهار مىدارد كه سوابق كار اين جانب را حساب كرده بپردازيد ، يعنى مجدّداً به عنوان سوابق كار مىخواهد پول ديگرى از كارفرما بگيرد آيا اين پول از نظر قوانين اسلام حرام است ؟\r\nجواب : چنانچه گرفتن حقّ سوابق قانونى باشد و طرفين با اطّلاع و پذيرفتن اين قانون ، قرارداد كارمندى را بسته‌اند كارفرما موظّف است سوابق را بپردازد .\r\nسؤال 1630 - اگر شخصى حديثى را كه جزم به صحّت آن ندارد از اهل البيت ( عليهم السلام ) نقل كند ولى چون شنوندگان از عوام هستند و تمييزى بين حديث صحيح و غير آن نمىدهند به اين مطلب اشاره‌اى نكند ، آيا اشكال دارد ؟\r\nجواب : اگر تصريح به صحّت حديث نكند و مضمون روايت معروف باشد ، جايز است .\r\n\r\n","description":"","footnote":"","page_name":" 501 ","page_number":501},
  {"content":"\r\n\r\nسؤال 1631 - اگر انسان اراده كند كه پولى را به عنوان ردّ مظالم از طرف پدر مرحومش بپردازد آيا معيار قيمت مظالم به هنگام پرداخت است يا قيمت آن به هنگام واقع شدن آن ظلم ؟\r\nجواب : اگر مظالم مثلى است - مثل گندم و جو و امثال آن بايد - خود آن و در صورت توافق طرفين قيمتش را ، مطابق روز پرداخت بدهد و اگر مثلى نيست مثل انواع حيوانات بايد قيمت وقت تلف را حساب كند .\r\nسؤال 1632 - در بعضى از كشورها ، دولت قسمتى از زمينهاى ثروتمندان را گرفته و بين كشاورزانى كه در همان زمين كار مىكردند ، تقسيم كرده است . اگر صاحبان اصلى اين زمينها از محاربين اهل كتاب باشند ، آيا تصرف كشاورزان در آن زمينها جايز است ؟\r\nجواب : اگر از محاربين باشند جايز است .\r\nسؤال 1633 - وظيفه كسى كه اموال حرام يا موادّ غذايى حرامى در اختيار او قرار گرفته است و قدرت ردّ آن به صاحبش را ندارد و يا اين امر براى او مشكل است ، چيست ؟\r\nجواب : اگر ردّ آن و لو به حيله‌هاى عاقلانه‌اى امكان دارد ، بايد به صاحب اصلى ردّ كند و الّا به فقرا صدقه دهد .\r\nسؤال 1634 - عدم استفاده از بليط در مترو و اتوبوس داخل شهرى يا بين شهرى و يا تصاحب بعضى از اجناس به شكل غير قانونى در صورت نياز به آن‌ها و عدم استطاعت مالى در بلاد كفر چه حكمى دارد ؟\r\nجواب : چون اين گونه كارها در كوتاه مدّت يا درازمدت موجب وهن اسلام و مسلمين است جايز نيست .\r\nسؤال 1635 - چرا كشورهاى عربى در روز شهادت حضرت امام حسين ( عليه السلام ) در برنامه‌هاى راديو ، موسيقى شاد پخش مىنمايند ، آيا آنها از واقعه عاشورا بىخبرند ؟\r\n\r\n","description":"","footnote":"","page_name":" 502 ","page_number":502},
  {"content":"\r\n\r\nجواب : آنها غالباً از عاشورا خبر ندارند و ده روز اوّل محرم را آغاز سال نو مىدانند و شادى مىكنند ولى بسيارى از آنها كه از واقعه عاشورا با خبر شده‌اند ، در مراسم عزادارى با ما همكارى مىكنند .\r\nسؤال 1636 - اگر مردى همسرش را به امور شرعى و وظائف دينى ملتزم نكند ، آيا فاسق محسوب مىشود ؟\r\nجواب : اگر مىتواند نهى از منكر كند و ترك نمايد ، فاسق است .\r\nسؤال 1637 - حكم برخورد و همنشينى اشخاصى كه مشكوك به همكارى با دشمنان اسلام هستند چيست ؟\r\nجواب : احتياط ترك آن است و اگر شبهه قوى باشد ترك آن واجب است .\r\nسؤال 1638 - آيا ريا كردن در شعائر و عزادارى امام حسين ( عليه السلام ) جايز است ؟\r\nجواب : ريا در هر عبادتى حرام محسوب مىشود ولى تظاهر به عزادارى امام حسين ( عليه السلام ) و تعظيم شعائر دين به قصد قربت جايز بلكه مستحب است ، مثل اين كه پرداختن صدقه آشكار قربهء الى الله براى تشويق ديگران همانطور كه در قرآن آمده ، مستحب است .\r\nسؤال 1639 - آيا به هنگام ظهور حضرت حجت ( عج ) قرآنى غير از قرآن موجود آورده مىشود ؟\r\nجواب : قرآن موجود ، همان قرآن نازل شده بر پيامبر ( صلى الله عليه و آله ) است و هيچ كلمه‌اى از آن كم و زياد نشده است و قرآن موجود در نزد حضرتش نيز همين قرآن است ، منتها تفاسير و شأن نزول‌هايى كه از پيامبر اكرم ( صلى الله عليه و آله ) روايت شده ، نزد آن حضرت است .\r\nسؤال 1640 - نظر مبارك خودتان را راجع به جنگهاى داخلى افغانستان در شرايط فعلى مرقوم فرماييد ؟\r\nجواب : جنگهاى داخلى افغانستان مايه تأسّف و تأثّر همه مسلمين جهان است\r\n\r\n","description":"","footnote":"","page_name":" 503 ","page_number":503},
  {"content":"\r\n\r\nو شرعاً و عقلا لازم است هر چه زودتر متوقّف گردد و براى حلّ مسائل سياسى و اجتماعى از مذاكرات دوستانه و توأم با عفو و اغماض و گذشت ، استفاده شود . همه آگاهان از اين برادركشى رنج مىبرند و خون دل مىخورند ، نيمى از اين كشور بزرگ اسلامى را كمونيستها ويران كردند ، اگر بنا باشد نيم ديگر آن به وسيله گروههاى اسلامى ويران گردد چيزى براى حكومت كردن باقى نمىماند . خداوند همه را به وظايف شرعى خويش آشنا فرمايد و برادران را متوجّه مسئوليّت خطير خود نمايد .\r\nسؤال 1641 - در عصر حاضر طلبه شدن براى افراد مستعد واجب عينى است يا كفايى ؟\r\nجواب : واجب عينى بودن براى كسانى كه مستعدند و مانعى ندارند ، بعيد نيست .\r\nسؤال 1642 - وظيفه كسى كه پدر و مادرش از رفتن او به حوزه‌هاى علميّه جلوگيرى مىكنند چيست ؟\r\nجواب : جلب رضايت آنها در خصوص اين امر لازم نمىباشد ، ولى سعى كند رضايت آنها را جلب كند .\r\nسؤال 1643 - آيا جايز است قوانين مصوّب نظام مقدّس جمهورى اسلامى را از نظر حرمت نقض آنها ، به ساير احكام الهى تشبيه نماييم ؟\r\nجواب : اگر مراحل قانونى دقيقاً طى شده باشد مستند به قوانين الهى خواهد بود .\r\nسؤال 1644 - شخصى هست كه مىتواند رد اشياى گمشده را به صاحبان آنها به طور دقيق اطّلاع دهد و تا به حال چندين مورد كه به او مراجعه كرده‌اند به نتيجه رسيده‌اند . از طرفى پسر عموى من در جنگ مفقود الاثر شده است و همسر و دو فرزند ايشان قصد و اصرار بر مراجعه به اين شخص را دارند تا از او اطّلاعى كسب كنند ، آيا اين كار جايز است ؟\r\n\r\n","description":"","footnote":"","page_name":" 504 ","page_number":504},
  {"content":"\r\n\r\nجواب : ادعاى اين گونه اشخاص غالباً صحّت ندارد و رجوع به آنها براى كشف گمشده‌ها جايز نيست .\r\nسؤال 1645 - آيا استفاده از كراوات و پاپيون اشكال شرعى دارد و اگر شخص داماد براى شب عروسى از آن استفاده نمايد حكم مسأله چيست ؟\r\nجواب : در حال حاضر و در كشور ما ، اين امر به عنوان شعار بيگانگان و همبستگى با آنها محسوب مىشود ، از آن اجتناب كنيد .\r\nسؤال 1646 - آيا قمه زدن جايز است و در صورت عدم جواز اگر كسى نذر كرده باشد چه بايد بكند ؟\r\nجواب : عزادارى خامس آل عبا عليه السلام از افضل قربات و مايهء بيدارى مسلمين است ، ولى از كارهايى كه موجب وهن مذهب مىشود و بهانه به دست مخالفان مىدهد بايد اجتناب كرد .\r\nسؤال 1647 - سيادت پيامبر ( صلى الله عليه و آله ) از چه كسى براى ايشان به وجود آمده و آيا امام على ( صلى الله عليه و آله ) سيّد بوده‌اند ؟\r\nجواب : سيادت به معناى بزرگى و عظمت است و عظمت پيامبر اسلام ( صلى الله عليه و آله ) از سوى خداست و اجداد او تا هاشم به خاطر پيامبر ( صلى الله عليه و آله ) همه سادات و داراى عظمت بوده‌اند و حضرت على ( عليه السلام ) علاوه بر عظمت مقام والاى خودش ، از بنى هاشم و سيّد و مولاست .\r\nسؤال 1648 - آيا دراز كردن پاها در حال تلاوت قرآن كريم ، موجب بىحرمتى است ؟\r\nجواب : در صورتى كه قصد بىاحترامى نداشته باشد حرام نيست ولى در هر حال ( در غير صورت ضرورت ) بهتر است اين كار را ترك كند .\r\nسؤال 1649 - رانندگى اتومبيل براى زنان چه حكمى دارد ؟\r\nجواب : با حفظ حجاب اسلامى و جهات شرعى ديگر ، مانعى ندارد .\r\nسؤال 1650 - آيا بانوان مىتوانند آموزش فنون نظامى ببينند ؟\r\n\r\n","description":"","footnote":"","page_name":" 505 ","page_number":505},
  {"content":"\r\n\r\nجواب : اگر مستلزم گناهى نباشد اشكالى ندارد .\r\nسؤال 1651 - آب مشتركى بوده كه در اثر سيلاب از بين رفته است ، بعد از چندين سال شخصى با زحمت آب را پيدا كرده آيا مال آن شخص است يا مال مشترك ؟\r\nجواب : اگر بعد از مدّت طولانى باشد مال كسى است كه آن را يافته است اگر مدّت كوتاهى باشد تنها در صورت اعراض صاحبان قبلى مىتواند آن را تملّك كند .\r\nسؤال 1652 - طبق آيه قرآن ، ظاهراً خنثى نبايد وجود داشته باشد چرا كه خداوند مىفرمايد : ( يَهَبُ لِمَنْ يَشَاءُ إِنَاثاً وَ يَهَبُ لِمَنْ يَشَاءُ ذكورا ) « 1 » بنابراين موضوع خنثى را چگونه بايد توجيه كرد ؟\r\nجواب : هر خنثايى در واقع يا مذكر است يا مؤنث خواه شناخته بشود يا نه .\r\nسؤال 1653 - در بعضى از مناطق صاحب حيوان نر ، در مقابل جفت‌گيرى از صاحب حيوان ماده پول يا جنسى مىگيرند آيا اين كار جايز است ؟\r\nجواب : به عنوان حق‌ّالزّحمه مانعى ندارد .\r\nسؤال 1654 - آيا در حيات كسى ، مىتوان به نيابت از او ، اعمال خير مثل اهداى قرآن به مساجد و . . . انجام داد ؟\r\nجواب : انجام اعمال خير به نيّت احيا و اموات اشكال ندارد .\r\nسؤال 1655 - پدرم با شوهرم اختلاف پيدا كرده‌اند در اثر اين اختلاف از دست من ناراحت شده و گفته حق ندارى به خانه من بيايى ، تكليف من چيست ؟ با اين كه در آن خانه مادر و برادرم هستند و من مىخواهم به آنها سر بزنم ، آيا مىتوانم بدون اجازه پدرم به خانه آنها بروم آيا نرفتن من باعث قطع رحم نمىشود ؟\r\nجواب : آنها مىتوانند به ديدار شما بيايند يا در محلّ ديگرى ملاقات كنيد ، ولى در خانه ملكى پدر بدون اجازه او نمىتوان رفت .\r\n\r\n\r\n","description":"","footnote":"\r\n( 1 ) . سوره شورى ، آيه 49 .\r\n","page_name":" 506 ","page_number":506},
  {"content":"\r\n\r\nسؤال 1656 - پدر بنده در زمان حيات ، مرتكب بسى خطاها شده است و بنده ايشان را ظالم يا فاسد يا مىدانم و ايشان را مستحقّ هيچ‌گونه امر خيرى نمىبينم و هيچ‌گونه حقّى را بر گردن خود نمىدانم و تا به حال نيز هيچ امر خيرى براى ايشان انجام نداده‌ام ، تكليف بنده چيست ؟\r\nجواب : پدرتان هر كارى كرده است فعلا از دنيا رفته و دست او كوتاه است و چون مسلمان و شيعه على بن ابى طالب ( عليه السلام ) بوده ، سزاوار ترحّم مىباشد . از خداوند براى او آمرزش بطلبيد و بدانيد پدر اگر فاسق هم باشد باز بر فرزند حقوقى دارد ، اميد است خداوند همه ما را ببخشد و بيامرزد .\r\nسؤال 1657 - آيا داستان عقد و عروسى حضرت قاسم بن الحسن ( عليه السلام ) در كربلا صحّت دارد ، خواندن و بيان كردن اين داستان چه حكمى دارد ؟\r\nجواب : چون در منابع معتبر نيامده است بهتر ترك آن است .\r\nسؤال 1658 - آيا انتقال دادن ميّت به عتبات مقدسه ائمّه طاهرين ( عليهم السلام ) جايز است ؟\r\nجواب : اشكالى ندارد .\r\nسؤال 1659 - آيا شبيه قبور ائمّه طاهرين با چوب و سنگ ساختن جايز است ؟\r\nجواب : دليلى بر حرمت اين امور نداريم .\r\nسؤال 1660 - تحصيل در حوزه و يا دانشگاه كدام يك واجب‌تر است ، با توجّه به اين كه عدّه‌اى از جوانان با استعداد و علاقه‌مند به علوم اسلامى ، بين انتخاب حوزه و دانشگاه مردّد مىباشند ؟\r\nجواب : تحصيلات حوزوى در شرايط فعلى مقدّم است ، البتّه گروهى نيز بايد به تحصيلات دانشگاهى بپردازند ، تا ساير شئون جامعه اسلامى به صورت آبرومند اداره شود .\r\nسؤال 1661 - دانشجويان با استعدادى هستند كه در رشته‌هاى پزشكى يا مهندسى مشغول به تحصيلند و به علوم اسلامى نيز علاقه خاصى دارند ، آيا شرعاً وارد شدن\r\n\r\n","description":"","footnote":"","page_name":" 507 ","page_number":507},
  {"content":"\r\n\r\nبه حوزه و كسب معارف دينى بر آنها واجب است ؟\r\nجواب : بهتر اين است كه تحصيلات دانشگاهى را به پايان برسانند سپس به تحصيلات حوزوى بپردازند .\r\nسؤال 1662 - گرفتن شهريه براى طلّابى كه به كارهاى فرهنگى مشغولند با توجّه به اين كه درس و بحث حوزوى ندارند و از نظر مادّى هم كاملا تأمين نمىشوند ، حرام است يا حلال ؟ اگر از نظر مادّى تأمين شوند چطور ؟ ملاك حلال بودن استفاده از شهريه حوزه را بفرماييد .\r\nجواب : شهريه حوزه مربوط به محصّلين حوزه علميّه است مگر اين كه دهندگان شهريه در موارد خاصّى اجازه بدهند .\r\nسؤال 1663 - اخيراً در ميان برخى از جوانان مدل مو و لباسهايى مد شده كه از كشورهاى اروپايى و بلاد بيگانه ارائه مىگردد ( مانند رپ و غيره ) نظر به اينكه پوشيدن اين لباسها و اين گونه آرايش كردن عرفاً از مصاديق تشبه به كفّار است آيا شرعاً حرام است يا حلال ؟\r\nجواب : با توجّه به اين كه اين امور بخشى از فرهنگ منحط بيگانگان است ، مسلمانان بايد از آن پرهيز كنند و فرهنگ خود را زنده كنند .\r\nسؤال 1664 - مرحوم حاج شيخ عباس قمى ( ره ) در « مفاتيح الجنان » از امام صادق ( عليه السلام ) نقل مىكند كه « مكروه است روايت شعر براى روزه‌دار و مُحرم و در حرم و در روز جمعه و شبها و لو شعر حق باشد » حضرت عالى در اين مورد چه مىفرماييد ؟\r\nجواب : اين مطلب در يكى از روايات معتبره وارد شده است كه امام صادق ( عليه السلام ) فرمود : « يكره رواية الشّعر للصائم و للمحرم و فى الحرم و فى يوم الجمعه و ان يروى باللّيل ؛ مكروه است نقل شعر براى روزه‌دار و محرم و در حرم مكّه و در روز جمعه و در شب » « 1 » و حتّى در ذيل حديث آمده است : هر چند شعر حق باشد ، ولى ممكن\r\n\r\n\r\n","description":"","footnote":"\r\n( 1 ) . وسائل الشّيعه ، جلد 7 ، صفحه 121 ، ابواب آداب الصّائم ، باب 13 .\r\n","page_name":" 508 ","page_number":508},
  {"content":"\r\n\r\nاست عناوين ثانويّه مهمترى ، اين كراهت را تحت‌الشّعاع قرار دهد .\r\nسؤال 1665 - در شهرهاى بزرگ ، زنان مسافر به دليل نبودن جا ، بعضاً در صندلى جلو تاكسىها و در كنار مردان به طور فشرده مىنشينند ، از لحاظ شرعى اين مسأله چه حكمى دارد ؟\r\nجواب : اگر چه تماس بدنها از روى لباس حرام نيست ، ولى اگر منشأ فساد گردد حرام است .\r\nسؤال 1666 - استفاده از تلفن ادارات و نهادها با پرداخت هزينه آن و يا استفاده از وسايل نقليّه در ساعات غير ادارى جهت انجام كارهاى شخصى از قبيل عيادت مريض و تشييع جنازه و يا سخنرانى در مجالس وعظ و سوگوارى ، توسّط آقايان روحانيون محترم سياسى عقيدتى ( با اينكه روغن و بنزين و استهلاك اتومبيل را خودشان از جيب خود تأمين مىنمايند ) چگونه است ؟\r\nجواب : جايز نيست ، مگر به اجازه مسئولين ذى صلاح .\r\nسؤال 1667 - تردّد روحانى در بعضى موارد بدون لباس روحانيّت چه صورتى دارد ؟\r\nجواب : اگر موجب وهن روحانيّت نشود اشكالى ندارد .\r\nسؤال 1668 - شانه خالى كردن از زير بار مواردى همچون ماليات ، عوارض ، مقرّرات راهنمايى و رانندگى ، با لطايف الحيل و نپرداختن وجه آن و يا كم كردن وجه در نظر گرفته شده ، با توجّه به اين كه خلاف مقرّرات دولت اسلامى است ، شرعاً چه حكمى دارد ؟\r\nجواب : اشكال دارد .\r\nسؤال 1669 - از آنجا كه نگهدارى مجلّات و روزنامه‌هايى كه آيات قرآن در آنها نوشته شده مقدور نيست با آنها چه بكنيم ؟\r\nجواب : مىتوانيد آنها را در جايى دفن كرده و يا به رودخانه‌اى بريزيد و يا به مراكزى بدهيد كه آنها را خمير مىكنند و از آن مقوّا و مانند آن مىسازند .\r\n\r\n","description":"","footnote":"","page_name":" 509 ","page_number":509},
  {"content":"\r\n\r\nسؤال 1670 - با توجّه به اينكه هجرت پيامبر اكرم ( صلى الله عليه و آله ) از مكّه به مدينه در ماه ربيع الأوّل صورت گرفته است ، چرا ماه محرّم به عنوان مبدأ سالهاى قمرى و اوّلين ماه آن انتخاب شده است ؟\r\nجواب : ماه محرّم قبل از اسلام نيز آغاز سال بوده است و هجرت پيامبر ( صلى الله عليه و آله ) مانند سرآغاز انقلاب اسلامى ما بود ، اگر فرضاً ما بخواهيم سال انقلاب را مبدأ تاريخ قرار دهيم بهمن ماه را آغاز سال قرار نمىدهيم بلكه آغاز سال همان فروردين است .\r\nسؤال 1671 - آيا رعايت حجاب و پوشانيدن بدن در اعمال عبادى غير از نماز همانند تلاوت قرآن و دعا ، فضيلتى براى زن محسوب مىشود ؟\r\nجواب : دليلى بر وجوب يا استحباب آن نداريم ولى اگر مشكلى ايجاد نكند محترمانه‌تر محسوب مىشود .\r\nسؤال 1672 - آيا معيارى براى رؤياهاى صادقه وجود دارد كه آدم رؤياهايش را با آن بسنجد و رؤياهاى صادقه را بتواند تشخيص دهد ؟\r\nجواب : معيار مسلّمى ندارد .\r\nسؤال 1673 - مبلغ 15440 تومان بابت سازندگى جبهه نزد شخصى است . اين مبلغ را در حال حاضر به چه مصارفى برسانيم ؟\r\nجواب : با توجّه به اين كه هم اكنون نيز در محلّ جبهه‌هاى سابق مرزداران فعّاليّت دارند ، به وسيله شخص امينى به آنها برسانيد تا در همان مصرف صرف شود .\r\nسؤال 1674 - اين جانب كارمند يك شركت دولتى و در قسمت صدور چك امور مالى انجام وظيفه مىنمايم و از آنجا كه ارباب رجوع جهت دريافت چكشان به اين جانب رجوع مىكنند گاهى رخ مىدهد كه يك جعبه شيرينى و يا حتّى پول نقد مىآورند ، از نظر شرعى چه صورتى دارد ؟\r\n\r\n","description":"","footnote":"","page_name":" 510 ","page_number":510},
  {"content":"\r\n\r\nجواب : اگر شما حقّ كسى را ضايع نكنيد و كسى را بىجهت بر ديگرى مقدّم نداريد و فرقى ميان آنهايى كه هديه‌اى مىآورند و نمىآورند نگذاريد ، گرفتن آن هديه مانعى ندارد .\r\nسؤال 1675 - آيا قطع رحم و يا صله رحم كه در اسلام بر آن تأكيد شده است معيار مشخّصى دارد و آيا محدوده آن از نظر نصوص و روايات بيان شده است و آيا اگر بنده با نتيجه خواهرم و يا برادرم و يا خاله‌ام و غيره قطع رحم كنم ، قاطع رحم محسوب مىشوم ؟\r\nجواب : منظور ، داشتن ارتباط و پيوند با آنها در حدّ متعارف و معمول است ، البتّه هر قدر خويشاوندى نزديكتر باشد رابطه بايد بيشتر باشد .\r\nسؤال 1676 - آيا براى مسئول مدرسه جايز است كه به خاطر مراعات نكردن نظافت و يا كوتاه نكردن موى سر و يا مسافرت ، از شهريه طلّاب مدرسه كم كند ، مطلب ديگر اين كه آيا شهريّه گرفتن در سه ماه تعطيل تابستان جايز است ؟ و در صورتى كه طلبه‌اى براى گرفتن شهريّه‌اش نيايد ، آيا مسئول مدرسه مىتواند اين پول را در جاهايى كه خودش مىداند مصرف كند ؟\r\nجواب : در مسائل مربوط به شهريّه بايد نظر بيوتى كه شهريّه را مىدهند در تمام جهات فوق رعايت شود و با اجازه آنها اقدام گردد .\r\nسؤال 1677 - آيا استفاده از مدارك ديگران مانند دفترچه بيمه درمانى ، گذرنامه ، كارت شناسايى و غيره با رضايت كامل طرف مقابل جايز است ؟ و در صورت عدم جواز استفاده از اين مدارك آيا شرعاً هم عقوبت دارد ؟\r\nجواب : اگر بر خلاف قوانين و مقرّرات و قرارداد باشد ، جايز نيست و مسئوليّت الهى دارد .\r\nسؤال 1678 - معمول است خانمها هنگام رفتن به مجالس عروسى و جشن ، علاوه بر زينتهاى نامرئى ، خود را معطّر مىكنند ، با توجّه به اينكه نفس خوشبو و معطّر\r\n\r\n","description":"","footnote":"","page_name":" 511 ","page_number":511},
  {"content":"\r\n\r\nبودن خود نوعى از زينت و آرايش حساب مىشود و معمولا بوى آن را مرد نامحرم در بين راه احساس مىكند ، آيا اشكال دارد ؟\r\nجواب : اشكال دارد و در خبر است كه تا به منزل برگردد مورد لعن ملائكه است .\r\nسؤال 1679 - آيا تلاوت قرآن در مجلس ترحيم تارك نماز و يا منكر نماز جايز است ؟\r\nجواب : تقاضاى عفو و بخشش و انجام اعمال خير براى همه مسلمانان هرچند كه گناهكار باشند جايز است .\r\nسؤال 1680 - خشك كردن و يا كشتن حيوانات به جهت دكور و غير آن چه حكمى دارد ؟\r\nجواب : اگر باعث اذيّت و آزار خاصّى نباشد اشكالى ندارد ، ولى در مورد حيوانات موذى مسأله روشن‌تر است ولى اگر از حيوانات داراى خون جهنده باشد با توجّه به اينكه ذبح شرعى نمىشود ، احتياط آن است كه با دست تر ، بدن آنها لمس نشود .\r\nسؤال 1681 - چرا خداوند در سوره الرّحمن آيه 2 و 3 مىفرمايد :   ( عَلَّمَ الْقُرْآنَ * خَلَقَ الْإِنْسانَ )   وقتى انسان خلق نشده ، چگونه به او قرآن ياد داده شده است ؟\r\nجواب : ترتيب در ذكر و بيان ، گاهى به خاطر ترتيب در اهميّت است و گاه به خاطر ترتيب در وجود خارجى و در اينجا از قبيل اوّل مىباشد .\r\nسؤال 1682 - تقيّه چيست ؟\r\nجواب : تقيّه عبارت است از كتمان عقيده در جايى كه اظهار آن باعث خطر يا ضرر مهمّى مىگردد و اين مسأله از قرآن مجيد و روايات اسلامى و حالات اصحاب پيامبر در مقابل مشركان گرفته شده است .\r\n\r\n","description":"","footnote":"","page_name":" 512 ","page_number":512},
  {"content":"\r\n\r\nسؤال 1683 - آيا ساختن خانه‌هاى ضد زلزله كار درستى است ؟\r\nجواب : اشكالى ندارد ، بلكه گاهى لازم است ، زيرا خداوند دفع خطر را بر عهده انسان گذارده تا با استفاده از وسايل مختلف در برابر خطرات بايستد .\r\nسؤال 1684 - اگر پدر و مادر از انجام كارهاى خوب مثل درس خواندن جلوگيرى كنند وظيفه فرزند چيست ؟\r\nجواب : اطاعت در اين گونه موارد لازم نيست ، ولى حتّى الإمكان بايد طورى رفتار كرد كه رنجيده نشوند و لازم است كه فوايد كار خوب را براى ايشان توضيح داد تا مسأله براى آنها روشن شود و ممانعت نكنند .\r\nسؤال 1685 - در بين بيماران مراجعه‌كننده به كلينيك‌هاى روانپزشكى ، بيمارانى وجود دارند كه داراى تمايلات همجنس‌گرايى مىباشند ، علم روانپزشكى امروز اين بيماران را به دو گروه تقسيم مىكند :\r\nگروه اوّل كه اصطلاحاً به آنها ( اگوديستانيك ) مىگويند ، اين افراد از اين كه داراى تمايلات همجنس‌گرايى هستند احساس ناراحتى مىنمايند و اين احساس را به درون خود متعلّق نمىدانند و خود مايل هستند درمان شوند ، علم روانپزشكى اين بيماران را مداوا مىكند و درمان اكثر اين بيماران موفقيّت‌آميز است و پس از درمان ، اين بيماران به جنس مخالف علاقه پيدا مىكنند و مىتوانند ازدواج كنند .\r\nگروه دوّم كه اصطلاحاً به آنها ( اگوسينتانيك ) مىگويند ، اين افراد داراى تمايلات همجنس‌گرايانه هستند ، امّا از داشتن چنين تمايلاتى ناراحت نيستند و آن را با درون خود موافق و مطابق مىبينند و بر عكس نسبت به جنس مخالف احساس كششى ندارند و بعضاً از جنس مخالف بيزار و متنفّرند ، علم روانپزشكى جديد براى اين دسته درمانى نيافته است ، اين نوع بيماران چنانچه جبراً ازدواج كنند دچار مشكلات جنسى و عاطفى با همسر خود مىشوند و معمولا حاصل ازدواجشان طلاق و جدايى است ( چنان كه مشاهده گرديده است ) .\r\n\r\n","description":"","footnote":"","page_name":" 513 ","page_number":513},
  {"content":"\r\n\r\nالبتّه از نظر پزشكى ثابت گرديده است كه سه عامل مهم در ايجاد حالت همجنس‌گرايى در گروه دوّم نقش دارد كه عبارتند از : الف ) ژنتيك ب ) هورمونهاى بدن مادر در طى دوران باردارى ج ) نحوه تربيت فرد در دوران كودكى و تأثير پدر و مادر در اين دوران . توصيه روانپزشكى نوين به افراد گروه دوّم اين است كه رابطه جنسى خود را با يك فرد هم‌جنس برقرار كنند و از اقدام به ازدواج با غير هم‌جنس خوددارى نمايند زيرا كراراً مشاهده گرديده كه اين افراد قادر به تحمّل جنس مخالف نبوده و ازدواج آنها به طلاق مىانجامد . حال پرسش حقير اين است كه نظر حضرت عالى در مورد درمان گروه دوّم چيست ؟\r\nجواب : از نظر موازين شرع اسلام نمىتوان به اين گروه اجازه برقرار ساختن رابطه با جنس موافق هر چند در مراحل سطحى و ابتدايى داد و آن را يك ضرورت شمرد ، بلكه بايد از طرق مختلف مخصوصاً عواطف مذهبى كه بسيار قوى و مؤثّر است ، روى آنان كار كرد تا مشكلشان حل شود و هرگز نبايد تسليم توصيه‌هاى بعضى از روانپزشكان شد كه مىخواهند كار را بر خودشان آسان و بر ديگران مشكل كنند ، بلكه بايد پزشكان مؤمن بكوشند و طرق درمان معقول و مشروع را بيان كنند .\r\nسؤال 1686 - نظر اسلام در مورد اعتصاب غذا كه بعضى از زندانيان سياسى و غير سياسى به عنوان اعتراض به وضع نامناسب زندان و يا اعتراض بر حكمى كه دادگاه بر ايشان صادر كرده است يا اعتراض به بلاتكليفى خود به آن متوسّل مىشوند چيست ، لازم به ذكر است كه اين نوع اعتصاب گاهى منجر به مرگ و گاهى منجر به ضررهايى مىشود ؟\r\nجواب : در صورتى كه باعث ضرر مهمّى در جان يا بدن نشود اشكال ندارد ، مگر اين كه زندانى در معرض خطر مهمّى باشد كه هيچ راهى براى رهايى از خطر ، جز اعتصاب غذا نباشد كه در اين صورت از باب تقديم اهم بر مهم جايز است .\r\n\r\n","description":"","footnote":"","page_name":" 514 ","page_number":514},
  {"content":"\r\n\r\nسؤال 1687 - اعتصاب بعضى از كارمندان دولت ظالم ، مثل زندانيان به عنوان اعتراض به احكامى كه از سوى دادگاه به عنوان توهين دين و مذهب يا موهن جلوه دادن دين صادر مىشود چه حكمى دارد ( با توجّه به اين كه اعتصابات گاهى به از دست دادن شغل آنها منجر مىشود ) ؟\r\nجواب : موارد مختلف است ، گاهى مسأله‌اى كه به خاطر آن اعتراض كرده است از نظر اسلام مهمتر است مثل اين كه مقدّسات دين يا بلاد مسلمين يا خود مسلمين در خطر باشند و گاهى از اوقات آن مسأله نسبت به خطرى كه براى اعتصاب كنندگان پيش مىآيد كم‌اهميّت‌تر است ، خلاصه اين كه حكم دائر مدار قاعده اهمّ و مهم است .\r\nسؤال 1688 - اگر كسى عمداً به قرآن قسم دروغ بخورد و بعداً پشيمان شود وظيفه او چيست ؟\r\nجواب : بايد توبه كند و با اعمال صالح ، گذشته خود را جبران نمايد .\r\nسؤال 1689 - به نظر شما طلّاب علوم دينى ، از چه هنگام بهتر است ملبّس به لباس مقدّس روحانيّت شوند ؟\r\nجواب : پوشيدن لباس مقدّس روحانيّت از هر زمانى كه بتوانند وظيفه آن لباس را ادا كنند خوب است و معمولا اگر خوب درس خوانده باشند بعد از « لمعه » زمان مناسبى براى اين امر است .\r\nسؤال 1690 - آيا پيامبر ( صلى الله عليه و آله ) و امام ( عليه السلام ) به قوّت نبوّت و امامت مىتوانند مرده را زنده نمايند يا خير به چه دليل ؟\r\nجواب : آرى مىتوانند و قرآن مجيد صريحاً اين مطلب را در مورد حضرت مسيح ذكر كرده است « 1 » و اين امر به اذن الهى و قدرت او انجام مىگيرد .\r\n\r\n\r\n","description":"","footnote":"\r\n( 1 ) . سوره آل عمران ، آيه 49 .\r\n","page_name":" 515 ","page_number":515},
  {"content":"\r\n\r\nسؤال 1691 - اگر شخصى به طورى در تنگى معاش باشد كه نتواند زندگى خود را اداره كند و به هر درى هم بزند با شكست مواجه شود و حاضر هم نباشد زكات يا صدقه قبول كند ، آيا مىتواند براى غير مسلمانها كار كند ؟\r\nجواب : كار كردن براى غير مسلمانان حرام نيست مشروط بر اين كه ، كار حلال و آبرومند و مباحى باشد و سبب اهانت و ذلّت مسلمين نگردد .\r\nسؤال 1692 - آيا درست است كه شخص مسلمان فقط از روى قرآن كارى را انجام دهد ، مثل نماز خواندن و وضو گرفتن و كارهاى ديگر ؟\r\nجواب : در احكام دينى يا بايد درس خواند و مجتهد شد و احكام را از ادلّه چهارگانه ( قرآن و سنّت و اجماع و دليل عقل ) استنباط كرد و يا بايد تقليد كرد .\r\nسؤال 1693 - آيا اصلاح كلمات يا حركات چاپى و يا رسم الخط قرآن كه غلط نوشته شده باشد جايز است ؟\r\nجواب : اگر يقين به غلط بودن آن داشته باشد خوب است اصلاح كند .\r\nسؤال 1694 - علمى كه ائمّه اطهار ( عليهم السلام ) و رسول مكرم اسلام ( صلى الله عليه و آله ) به آن تأكيد فراوان نموده‌اند چيست ؟ آيا علوم مختلف امروزى از قبيل رياضى ، فيزيك ، شيمى و غيره ، نيز در رديف آن علم هستند ؟ آموختن علم در كشورهاى غير اسلامى و گاهى مخالف اسلام چه حكمى دارد ؟\r\nجواب : قبل از هر چيز بايد معارف و احكام دينى را فرا گرفت و علوم ديگرى كه براى نظام زندگى جامعه اسلامى ضرورت دارد نيز به عنوان واجب كفايى مىباشد و فرا گرفتن آنها براى عظمت و اعتلاى جامعه اسلامى و رفع نيازها ، لازم است .\r\nسؤال 1695 - نظر شما در مورد كانديدا شدن روحانيونى كه قدرت راه يافتن به مجالس قانون‌گذارى را دارند و توسط مردم انتخاب مىشوند چيست ؟ در صورتى كه اگر اين روحانيون شركت نكنند اشخاصى غير متعهد به اين مجالس راه پيدا\r\n\r\n","description":"","footnote":"","page_name":" 516 ","page_number":516},
  {"content":"\r\n\r\nمىكنند و احكام غير اسلامى را تصويب مىكنند .\r\nجواب : ظاهر اين است كه شركت آن روحانيون و افراد متعهد ديگر با شرايطى كه گفتيد واجب است .\r\nسؤال 1696 - اخيراً در بعضى مجامع و هيئات مذهبى تهران اشعارى سروده و خوانده مىشود كه در ضمن آن ، لفظ جلاله ( الله ) را به ذوات مقدّسه عصمت - عليهم صلوات اللّه - و غيره نسبت مىدهند ، مثلا گفته مىشود من علىاللّهىام ، يا من حسين‌اللّهىام و يا زينب‌اللّهىام ، آيا بيان اين گونه اشعار جواز شرعى دارد ؟\r\nجواب : اين تعبيرات مناسب افراد معتقد به مكتب معصومين ( عليهم السلام ) نيست و لازم است به اين اشخاص تذكّر داده شود و آنها را از اين كار نهى كرد و براى بزرگداشت مقام آن بزرگواران راههاى خوب و سنجيده و معقول وجود دارد كه نيازى به اين حرفها ندارد .\r\nسؤال 1697 - مؤلّفى كتابى مىنويسد و با ناشرى قرارداد چاپ و نشر منعقد مىنمايد و در كتاب مىنويسد : « حقوق طبع براى مؤلّف محفوظ است » . پس از چندى ناشر ديگرى بدون اجازه از مؤلّف ، كتاب را تجديد چاپ مىنمايد . در عرف ناشران چنين است كه مقدارى از كتاب را به عنوان حق‌ّالتّأليف به مؤلّف مىدهند ، آيا اين چنين حقّى براى مؤلّف وجود دارد و آيا نياز به اجازه از مؤلّف در مقام تجديد و افست از روى كتابش مىباشد ؟\r\nجواب : حق‌ّالتّأليف يك حقّ عقلايى است كه در تمام دنيا از سوى همه عقلاى جهان به رسميّت شناخته شده است و مخالفت با آن مصداق ظلم شمرده مىشود و شرعاً حرام است ، بنابراين مؤلّف مىتواند حقّ خود را از كسانى كه بدون اجازه او تجديد چاپ كرده‌اند بگيرد ، در ضمن توجّه داشته باشيد ناشر نيز نسبت به حروفچينى و مانند آن حق دارد و اگر كسى از روى آن عكسبردارى كند بايد حقّ ناشر را نسبت به آن بپردازد .\r\n\r\n","description":"","footnote":"","page_name":" 517 ","page_number":517},
  {"content":"\r\n\r\nسؤال 1698 - در بعضى از مناطق هندوستان در بيست و دوّم رجب شيرينى و چيزهاى خوردنى ديگرى به عنوان نذر امام صادق ( عليه السلام ) تقسيم مىشود ، آيا اين نذر مشروع است ؟\r\nجواب : بيست و دوّم رجب طبق روايات مشهور ، ارتباط خاصّى با امام صادق ( عليه السلام ) ندارد ولى اگر به قصد تجليل مطلق از مقام شامخ آن حضرت در هر روزى از سال مراسمى برپا كنند ، مانعى ندارد .\r\nسؤال 1699 - در روايتى از حضرت امام صادق ( عليه السلام ) نقل شده كه ايشان فرموده‌اند : همين كه قائم ( عليه السلام ) بپاخيزد امرى جديد مىآورد همان‌گونه كه پيامبر ( صلى الله عليه و آله ) در آغاز ظهور اسلام امرى جديد آورد ، با توجّه به اين كه ما مجتهدين را به عنوان كسانى كه در هر دوره زمانى دين را از تحريف حفظ مىكنند مىشناسيم و براى دستيابى به احكام درست و صحيح به آنها مراجعه مىكنيم ، تفسير صحيح اين حديث را بيان كنيد ؟\r\nجواب : منظور اين است كه در دين خدا و مفاهيم دينى بدعتهايى گذارده مىشود و تحريفهايى صورت مىگيرد كه وقتى آن حضرت ( عج ) بيايد با آن بدعتها مبارزه مىكند ، تا آنجا كه گروهى از مردم تصوّر مىكنند كه آيين تازه‌اى آورده است .\r\nسؤال 1700 - اگر انسان در سالهاى اوّل تكليف به علّت بچّگى دست به كارهايى بزند كه در بزرگى براى او مسأله شود ، مثلا وسيله‌اى را بدون اجازه صاحبش و بدون اطّلاع او ، از جايى بردارد و آن را به دوست خود هديه بدهد ، حال اگر بخواهد اكنون كه بزرگ شده و متوجّه عمل زشت خود شده است ، وسيله را به صاحبش برگرداند پاى از ميان رفتن آبرو و حيثيّت او در نزد هر دو طرف در ميان باشد ، در اين مورد چگونه بايد عمل كند و به چه نحو وظيفه‌اش را انجام دهد ؟\r\nجواب : اگر بتواند همان وسيله را از دوست خود ظاهراً بخرد و جهت\r\n\r\n","description":"","footnote":"","page_name":" 518 ","page_number":518},
  {"content":"\r\n\r\nصاحبش به عنوان هديه به دست خودش يا توسط ديگرى بفرستد ، اين كار را بكند و اگر نمىتواند ، قيمت آن را در حساب بانكى او يا به وسيله پست به صورت ناشناس جهت او ارسال دارد .\r\nسؤال 1701 - در مسأله اعجاز و انجام كارهاى خارق العاده كه يكى از راههاى شناسايى پيامبران است آيا خداوند به پيامبران خود قدرتى مىدهد كه آنها ، يا خود به آوردن معجزه اقدام مىكنند و يا معجزه كاملا به وسيله خدا انجام مىشود و فقط در قالب كارى از جانب پيامبران نشان داده مىشود ؟\r\nجواب : معجزه به هر دو صورت ممكن است انجام شود ، گاه خداوند به پيامبرش قدرت اين كار را مىدهد و گاه پيامبر دعا مىكند و خدا دعاى او را اجابت مىكند .\r\nسؤال 1702 - آيا تلاوت قرآن براى كسى كه چشم درد دارد و مطالعه براى چشم او ضرر دارد ولى به جهت علاقه به قرآن هر روز مقدارى قرآن تلاوت مىكند ، جايز است ؟\r\nجواب : كارى كه موجب ضرر باشد انجام ندهد ، ولى مىتواند به مقدارى كه ضرر ندارد همه روزه بخواند و اگر از روى قرآن نمىتواند بخواند آنچه را حفظ دارد بخواند .\r\nسؤال 1703 - آيا اجرت گرفتن در برابر تلاوت يا ختم قرآن و اهداى ثواب آن ، جايز است ؟\r\nجواب : اشكالى ندارد .\r\nسؤال 1704 - كسى كه علاقه زيادى به تلاوت قرآن دارد ولى نمىتواند آن را كاملا صحيح بخواند و سعى در تصحيح آن مىكند ، آيا قرآن خواندن او بهتر است يا ترك آن ؟\r\nجواب : بهتر است بخواند و سعى در اصلاح آن نيز بكند .\r\n\r\n","description":"","footnote":"","page_name":" 519 ","page_number":519},
  {"content":"\r\n\r\nسؤال 1705 - آيا جايز است از پولى كه در ماه محرم و ماه رمضان ، براى خرج مسجد و عزادارى جمع‌آورى مىگردد جهت هيأت قرآن و كلاسهاى مسجدها ، قرآن و تخته سياه و لوازم ديگر خريدارى نمود ؟\r\nجواب : اگر براى عزادارى باشد نمىشود براى كار ديگرى مصرف كرد ولى اگر براى هزينه‌هاى مسجد باشد مانعى ندارد .\r\nسؤال 1706 - اگر هيئت امناى مسجد يا حسينيه‌اى بگويند : « ما راضى به برگزارى كلاس قرآن در مسجد يا حسينيّه نيستيم » آيا رعايت نظر آنها لازم است ؟\r\nجواب : رعايت نظر آنها در اين گونه موارد لازم نيست ، ولى بهتر است هماهنگى برقرار گردد و در هر حال مزاحمتى براى نمازگزاران به وجود نيايد .\r\nسؤال 1707 - آيا سوزاندن قرآنهايى كه ورق ورق شده و قابل نگهدارى و استفاده نيست ، جايز مىباشد ؟ و آيا جايز است آن را سوزاند و خاكستر آن را دفن كرد ؟ و در صورتى كه كسى چنين كرده باشد تكليفش چيست ؟\r\nجواب : جايز نيست ، مىتوانيد آن را در محل پاك دوردستى دفن كنيد و يا در نهر آب جارى بريزيد ، به شرط آن كه به جاى نامناسبى نرود ، اگر كسى آن را سوزانده بايد تأكيد كنيد كه ديگر مرتكب اين كار نشود و از كار خود توبه كند .\r\nسؤال 1708 - اخيراً لباسهايى وارد شده كه بر روى آن اسم جلاله ( الله ) نوشته شده است ، آيا پوشيدن چنين لباسهايى جايز است ؟ و در هر صورت ، تكليف كسى كه آن را پوشيده چيست ؟\r\nجواب : اگر در محلّى نوشته شده كه باعث هتك احترام اين نام مقدّس نمىشود اشكالى ندارد و در هر حال بايد مراقبت كرد كه دست بىوضو بر آن نگذارند و آن را نجس نكنند .\r\nسؤال 1709 - در صورتى كه پدر به فرزند بگويد : راضى نيستم در جلسه قرآن شركت كنى ، آيا اطاعت پدر در اينجا هم لازم است ؟\r\nجواب : اطاعت از او در اين مورد لازم نيست ، ولى سعى كند موافقت او را\r\n\r\n","description":"","footnote":"","page_name":" 520 ","page_number":520},
  {"content":"\r\n\r\nجلب كند .\r\nسؤال 1710 - اگر به صورت غير عمد ، قرآن از دست انسان به زمين بيفتد وظيفه چيست و آيا كفّاره لازم است ؟\r\nجواب : كفّاره ندارد ولى فوراً بردارد و احترام كند .\r\nسؤال 1711 - آيا پدر مىتواند يادگرفتن قرآن را بر فرزند واجب نمايد و اگر بگويد : من راضى نيستم كه در اين مسأله كوتاهى نمايى ، وظيفه فرزند چيست ؟\r\nجواب : اگر سرپيچى فرزند موجب اذيّت و آزار پدر مىگردد ، بايد از او اطاعت كند .\r\nسؤال 1712 - در مراسم فاتحه در بعضى از شهرستانها رسم است كه هنگام تلاوت قرآن افراد شركت‌كننده با صداى بلند به بازماندگان تسليت مىگويند و بازماندگان جواب آنها را مىدهند ، آيا اين عمل جايز است ؟\r\nجواب : بهتر است احترام قرآن را بيشتر رعايت كنند و از اين كار بپرهيزند .\r\nسؤال 1713 - لطفاً بفرماييد : آيا گرفتن اجرت در مقابل تعليم قرآن جايز است ؟\r\nجواب : جايز است ، ولى كراهت دارد .\r\nسؤال 1714 - قراى معروفى كه آياتى از قرآن مجيد را با صوت زيبا تلاوت مىكنند و آن را بر روى نوار كاست و يا ويدئو ضبط مىكنند ، آيا مىتوانند امتياز آن را خريدوفروش كنند و آيا بايد ديگران در موقع تكثير از آنها اجازه بگيرند ؟\r\nجواب : در صورتى كه در عرف عقلا به عنوان حقّى براى قارى شمرده شود ، كسانى كه مىخواهند تكثير كنند بايد با موافقت او باشد .\r\nسؤال 1715 - اگر شخصى ، پسر بچّه‌اى را كه در سنين ( 14 - 12 ) سالگى است كتك زده باشد و آن بچّه هنوز بالغ نشده باشد ، آيا بايد خود مضروب را راضى كند يا پدر و مادر او را ؟\r\nجواب : بايد از پدر و مادر او حلّيّت بطلبد و احتياطاً هنگامى كه بالغ شد از\r\n\r\n","description":"","footnote":"","page_name":" 521 ","page_number":521},
  {"content":"\r\n\r\nخود او نيز حلّيّت بخواهد .\r\nسؤال 1716 - اگر طلبه‌اى به علّت مشكلات درسى و يا به عللى ديگر نتواند به تحصيل خود ادامه دهد و از تحصيل منصرف شود ، آيا بايد شهريه‌هايى را كه در طول مدّت تحصيل دريافت كرده است برگرداند ؟\r\nجواب : بازگرداندن شهريه لازم نيست ، ولى سعى كند به مقدارى كه از بيت المال استفاده كرده خدمت دينى كند .\r\nسؤال 1717 - آيا كاتب مطّلع از محتويات كذب مورد كتابتش كه شامل اتهام و هتك حرمت گيرنده نامه و ديگران مىباشد با اين كه آن نوشته با امضاى ديگرى براى گيرنده ارسال مىگردد ، شريك در گناه صاحب امضا مىباشد ؟\r\nجواب : اين مصداق روشن اعانت بر اثم و كمك به گناه است و جايز نيست .\r\nسؤال 1718 - احترام برادر بزرگتر چه حكمى دارد ؟\r\nجواب : همه برادران احترام دارند مخصوصاً برادر بزرگتر و در روايت آمده است كه برادر بزرگتر به منزله پدر است .\r\nسؤال 1719 - تهمت زدن به مرده چه حكمى دارد ؟\r\nجواب : تهمت زدن به هر كسى حرام است و نسبت به مرده و هر كس كه نمىتواند از خود دفاع كند ، گناهش بيشتر است .\r\nسؤال 1720 - نظر شما در مورد ورزش بُكس با توجّه به خطراتى كه دارد چيست ؟\r\nجواب : با توجّه به خطراتى كه ورزش بُكس دارد مشروعيّت آن مشكل است مگر در موارد ضرورت مثل كسانى كه براى آمادگى رزمى اين كار را مىكنند .\r\nسؤال 1721 - ريشه درخت كسى به ملك همسايه سرايت و شاخه مىكند ، مدّت سى سال يا بيشتر شاخه‌ها در ملك همسايه مىماند ، در اين مدّت خسارت و ضرر اين شاخه‌ها و درخت را همسايه متحمّل مىشود و خسارت و ضرر درخت‌ها چنين است : يك مقدار از ملك را اشغال كرده و به زراعت مقدار ديگرى از زمين ، خسارت\r\n\r\n","description":"","footnote":"","page_name":" 522 ","page_number":522},
  {"content":"\r\n\r\nو ضرر وارد كرده و اين درخت‌ها مانع از تابش آفتاب به زراعت است و ريشه‌ها هم مانع از رشد و نموّ زراعت مىشود ، آيا اين درختها حقّ صاحب درخت اوّلى است يا حقّ صاحب زمين و اگر حقّ صاحب درخت اوّلى است ، آيا صاحب زمين حقّ مطالبه خسارت و ضرر وارده را دارد ؟\r\nجواب : درختان متعلّق به صاحب ريشه است ، ولى صاحب زمين دوّم مىتواند آنها را از ملك خود قطع كند و يا مال الاجاره آن را مطالبه كند و اگر خسارتى بر او وارد شده كه نتيجه عمل صاحب درخت بوده ، مىتواند از او بگيرد .\r\nسؤال 1722 - اين جانب يك قطعه زمين دارم كه يك اصله درخت گردو از طرف جنوب و سه اصله درخت گردو از طرف شمال كه متعلّق به برادرم مىباشد زمين بنده را احاطه كرده است و هر ساله موجب خسارت مالى قابل توجّهى به اين جانب مىباشد و تذكّرات بنده مؤثّر واقع نشده ، حكم شارع مقدّس اسلام در اين مورد چه مىباشد ؟\r\nجواب : چنانچه وجود آن درختان موجب ضرر و زيان شماست مىتوانيد به صاحبش تذكّر دهيد كه شاخه‌هاى آن را قطع كند يا مال الاجاره مناسبى بپردازد و اگر به هيچ كدام راضى نشد شما حقّ قطع كردن آن را با نظر حاكم شرع و در نبودن حاكم شرع با نظر معتمدين محل داريد ، مگر اين كه از روز اوّل زمين به همين شكل به شما واگذار شده باشد .\r\nسؤال 1723 - طلّاب علوم دينى در چه زمانى بايد مفتخر به پوشيدن لباس روحانيّت شوند ؟\r\nجواب : هنگامى كه به مرحله قابل ملاحظه‌اى از معلومات دينى برسند ، بايد لباس را بپوشند و از نظر مقرّرات فعلى حوزه كسى كه شهريه دروس خارج مىگيرد ملتزم به پوشيدن لباس روحانيّت است .\r\nسؤال 1724 - در بعضى از كشورهاى اسلامى قانون جديدى وضع شده است كه طبق آن ، غير مسلمانان در انتخابات مىتوانند دو بار رأى دهند يعنى آنها هم\r\n\r\n","description":"","footnote":"","page_name":" 523 ","page_number":523},
  {"content":"\r\n\r\nمىتوانند با مسلمانان رأى بدهند و هم با غير مسلمانان . طبق فقه جعفرى آيا مىشود به غير مسلمانان چنين حقّى داد ؟\r\nجواب : نبايد غير مسلمانان امتيازى بر مسلمين داشته باشند ، مگر اين كه ضرورتهايى در كار باشد .\r\nسؤال 1725 - كالاهايى كه از قاچاقچيان كشف مىشود يا كالاهايى كه بعد از مدّتى انبار شدن در گمركات با قيمت مناسب در اختيار بعضى از افراد قرار مىگيرد استفاده از آنها چه حكمى دارد ؟\r\nجواب : هرگاه مجتهد جامع الشّرايط به عنوان تعزير از آنها بگيرد سپس بفروشد ، خريدن آن اشكالى ندارد .\r\nسؤال 1726 - وارد كردن كالا به صورت غير قانونى از مرز چه حكمى دارد ؟ پول حاصل از اين كالا براى واردكننده چه حكمى دارد ؟\r\nجواب : از كارهايى كه بر خلاف مقرّرات حكومت اسلامى است بايد اجتناب كرد و هر گونه كمك كردن به اين تخلّفات اشكال دارد و درآمد آن نيز مشكل است .\r\nسؤال 1727 - شخصى فوت شده و وصيّت هم نكرده ، در ميان اولاد او دو نفر صغير هم وجود دارد ، آيا براى آنهايى كه براى تسليت و تعزيّت بازماندگان آن مرحوم مىروند ، جايز است بر روى فرشى كه صغير شركت دارد بنشينند و همچنين نماز خواندن در آن خانه‌اى كه ارث آن مرحوم مىباشد و آن دو نفر صغير نيز شريك مىباشند در صورت ضرورت يا غير ضرورت چه صورت دارد ؟\r\nجواب : در اين گونه موارد مبلغ مختصرى كه جوابگوى آن تصرّف باشد براى صغير در نظر بگيريد و هزينه او كنيد در اين صورت تصرّفات فوق جايز است .\r\nسؤال 1728 - با توجّه به رواج تمسخر بعضى از زبانها در بين مردم و استفاده از تعابيرى اهانت‌آميز خواهشمند است نظر مبارك را مرقوم فرماييد ؟\r\nجواب : اگر غرض اهانت و تحقير باشد جايز نيست .\r\n\r\n","description":"","footnote":"","page_name":" 524 ","page_number":524},
  {"content":"\r\n\r\nسؤال 1729 - آيا جايز است در ساعات ادارى كه مراجعه‌كننده نداشته و بيكار مىباشيم از وقت خود جهت درس خواندن و كسب علم استفاده نماييم ؟\r\nجواب : هرگاه هيچ وظيفه‌اى در آن ساعت نداريد ، درس خواندن و مانند آن مانعى ندارد .\r\nسؤال 1730 - انتقاد از كانديداتورها و بيان نكات منفى آنها در جمع يا بين دو نفر چه حكمى دارد ؟\r\nجواب : در صورتى كه در مقام مشورت براى رأى دادن به آنها باشد اشكال ندارد ، ولى بايد صفات آنها را بيان كرد نه توهين و مذمّت و تحقير و يا خداى نكرده تهمت به آنها زده شود .\r\nسؤال 1731 - آيا اجرت گرفتن براى نطفه نر و بارورى حيوان ماده جايز است ؟\r\nجواب : احتياط آن است كه در مقابل نطفه چيزى نگيرد ، بلكه در مقابل تصرّفاتى كه بخاطر مقدّمات بارورى در آن حيوان مىكند چيزى بگيرد .\r\nسؤال 1732 - در بعضى از نقاط تا بيست سال قبل برده‌دارى رايج بوده و هويّت آنان مشخص است و اكنون آنان به عنوان و اسم « غلام » معروف هستند و اطمينان موثّق است كه تا حالا از طرف موالى آزاد نگرديده‌اند ، اكنون كه آنان براى خود كار مىكنند و داراى مايملك هستند حكم چيست ؟\r\nالف ) آيا آنان آزاد شمرده شده و اموال ايشان براى خود آنان است ؟\r\nب ) آيا آنان با مايملك خود براى مولا هستند و حقّ هيچ گونه تصرف در اموال را ندارند ؟\r\nج ) در حالى كه موالى آزادشان نكرده‌اند ، آيا مىتوانند ازدواج كنند و حكم فرزندان آنان بدون اذن مولا چيست ؟\r\nجواب : الف ) احتياط واجب آن است كه صاحب آنها از طريق مكاتبه و در برابر گرفتن مال الكتابه آنها را آزاد كنند و قبل از آن ، اموالشان متعلق به مولا است\r\n\r\n","description":"","footnote":"","page_name":" 525 ","page_number":525},
  {"content":"\r\n\r\nولى شايسته است مولا با آنها مصالحه كند .\r\nب ) از جواب سابق معلوم شد .\r\nج ) احتياط آن است كه در شرايط فعلى مولا به آنها اجازه دهد و ازدواجشان را امضا كند . اصولا هر نوع برده‌دارى در عصر و زمان ما اشكال شرعى دارد .\r\nسؤال 1733 - چهارشنبه‌سورى و مراسم آتش بازى آن از نظر شرعى چه حكمى دارد ؟\r\nجواب : جزء خرافات است و بايد از آن اجتناب كرد .\r\nسؤال 1734 - رفت و آمد با اقوامى كه مقيّد به قوانين اسلامى نيستند ( براى مثال بىحجاب در جلوى ما ظاهر مىشوند ) با توجّه به واجب بودن صله رحم چه حكمى دارد ؟\r\nجواب : اگر اين رفت و آمد مايه نهى از منكر مىشود مانعى ندارد در غير اين صورت ترك كنيد .\r\nسؤال 1735 - آيا تحصيل علم ، واجب عينى است يا واجب كفايى يا مستحب ؟\r\nجواب : نسبت به معارف و احكام مورد ابتلاى دينى ، واجب عينى و نسبت به ساير احكام و همچنين علومى كه بقاى نظام جامعه اسلامى نياز به آن دارد واجب كفايى است و در غير اين موارد ، اگر علوم مفيدى است مستحب است .\r\nسؤال 1736 - حكم دوچرخه سوارى و موتور سوارى خواهران با مانتو در سطح شهر ، با توجّه به آثار و تبعات سوء اجتماعى و اخلاقى آن چيست ؟\r\nجواب : با توجّه به پيامدهاى سوئى كه اين گونه امور دارد ، لازم است از آن پرهيز شود و به وسوسه‌هايى كه اين و آن مىكنند توجّه نكنيد .\r\nسؤال 1737 - با توجّه به اين كه افزايش حجم پول با سياستهاى انبساطى پولى ، موجب كاهش قدرت خريد پول در دست مردم مىشود ، آيا اين اقدامات از سوى دولت مطلقاً مجاز و مشروع است يا در صورت ضرورت و با وجود مصلحت ملزمه و احياناً با اعمال ولايت ؟\r\n\r\n","description":"","footnote":"","page_name":" 526 ","page_number":526},
  {"content":"\r\n\r\nجواب : حقّ احتمال دوّم است ، دولت آزاد نيست هر كارى را در اين زمينه انجام دهد اصولا دولت در تمام حركات اقتصادى خود بايد غبطه جامعه و مخصوصاً مستضعفين را در نظر بگيرد ، زيرا ولايت يا وكالت او تنها در اين محدوده است .\r\nسؤال 1738 - با عنايت به محدوديّت منابع آب قابل شرب و شيرين در سرزمين ما ، مصرف بىرويه و غير ضرورى آن چه صورتى دارد ؟\r\nجواب : مصرف بىرويه آب قابل شرب يا آبهاى زراعتى ، در هيچ زمانى مجاز نيست بايد در اين نعمت گرانبهاى الهى ، همه مردم صرفه‌جويى كنند و جلو هر گونه اسراف را بگيرند .\r\nسؤال 1739 - ريختن فاضلابها در چشمه‌ها ، رودها و درياچه‌ها موجب تلف شدن هزاران هزار جاندار آبزى و صدمات غير قابل جبران به طبيعت است نظر مبارك نسبت به انجام چنين كارى چيست ؟\r\nجواب : آلوده كردن رودخانه‌ها و درياچه‌ها به طورى كه موجب اتلاف جانداران آبزى شود و در نتيجه مردم گرفتار خسارت و زيان گردند ، جايز نيست .\r\nسؤال 1740 - اگر كسى از وسيله‌اى استفاده مىكند كه موجب آلودگى هواست ، در حالى كه امكان استفاده از وسايلى كه آلودگى كمترى ايجاد مىكنند نيز وجود دارد وظيفه شرعى وى چيست ؟\r\nجواب : هوا از مواهب بزرگ الهى است ، نبايد آن را بىجهت آلوده كرد .\r\nسؤال 1741 - صنايعى كه مدّتها بدون اطّلاع كسى ، عوامل آلوده كردن محيط زندگى انسانها را فراهم آورده‌اند ، چگونه بريء الذمّه مىشوند ؟\r\nجواب : سزاوار است از طرق ممكن ، براى پاك كردن آلودگيها به مقدارى كه موجبات آن را فراهم ساخته‌اند ، تلاش كنند .\r\nسؤال 1742 - بنابر نظر مبارك ، استفاده از بعضى سموم شيميايى كه موجب مرگ\r\n\r\n","description":"","footnote":"","page_name":" 527 ","page_number":527},
  {"content":"\r\n\r\nجانداران مفيد يا بىضرر طبيعت مىشود ، چه صورتى دارد ؟\r\nجواب : استفاده از هر چيزى كه حيات جانداران مفيد و بىخطر را به خطر بيندازد اشكال دارد .\r\nسؤال 1743 - در قوانين حقوقى بعضى از كشورهاى غربى ، قاعده‌اى وجود دارد كه به موجب آن زيان ديده پس از ورود خسارت و ارتكاب خطا از طرف عامل زيان ، بايد اقدامات متعارفى را در جهت اجتناب يا تقليل و به حدّ اقل رساندن خسارت به عمل آورد ، در غير اين صورت نمىتواند خساراتى را كه بدين طريق قابل اجتناب يا تقليل بوده است ، مطالبه نمايد مثال مشهور در اين مورد اين است كه پس از نقض قرارداد توسط فروشنده و عدم تحويل مبيع ، خريدار بايد سريعاً نسبت به خريد كالاى مشابه جايگزين اقدام نمايد و در نهايت تفاوت قيمت خريد مجدّد و ثمن معامله اوّل را مطالبه نمايد . يا در مورد قراردادهاى استخدام ، پس از اخراج غير قانونى مستخدم ، وى موظّف به جستجوى كارى مشابه كار اوّليّه است و نمىتواند كلّ دستمزد مدّت بيكارى خود را مطالبه نمايد . حال با توجّه به تمليكى بودن عقد بيع در فقه اماميّه و اصل الزام بايع به تسليم مبيع ، آيا مىتوان اين تكليف را بر خريدار تحميل نمود ؟ و آيا چنين قاعده‌اى در حقوق اسلامى پذيرفته شده است ؟ مبانى آن در فقه اماميّه چيست ؟\r\nجواب : از نظر اسلام نيز اين گونه خسارتها كه ناشى از كوتاهى خود شخص مىگردد بر عهده طرف مقابل نيست و دليل آن ، قاعده اقدام است . براى آگاهى بيشتر بر مفاد قاعده اقدام و ادلّه آن به كتاب ما « القواعد الفقهيه » جلد اوّل ، قاعده اقدام ، مراجعه نماييد .\r\nسؤال 1744 - يكى از برادران شاعر جوان ، اخيراً ترجمه كل قرآن مجيد را به شعر و به نظم درآورده است كه به عنوان نمونه دو سوره حمد و كوثر ضميمه مىباشد .\r\nسوره حمد :\r\n\r\n","description":"","footnote":"","page_name":" 528 ","page_number":528},
  {"content":"\r\n\r\n سرآغاز صحبت به نام خداست * كه بخشنده و مهربان كبرياست\r\nستايش بود خاص آن كردگار * كه باشد دو گيتى از او برقرار\r\nكه بخشنده و مهربان است نيز * بود صاحب عرصه رستخيز\r\nتو را مىپرستيم تنها و بس * نداريم ياور به غير از تو كس\r\nمرا كن هدايت به راه درست * به آن كس كه مُنعَم ز نعمات تُست\r\nنه آنان كه خشمت بر آنان رواست * نه آنان كه هستند گمره ز راست \r\nسوره كوثر :\r\n سرآغاز صحبت به نام خداست * كه بخشنده و مهربان كبرياست\r\nهمانا تو را اى پيامبر كه ما * نموديم خود حوض كوثر عطا\r\nتو هم پس به شكرانه مىخوان نماز * براى خدايت بكن ذبح باز همانا\r\nهمان كس كه عيبت بخواند * خودش نسل مقطوع و ابتر بماند \r\nجهت نشر فرهنگ قرآنى با زبان شعر كه در بسيارى از مردم اثر عميق و مثبت دارد ، اين نهاد مصمّم است آن را تكثير و ترويج دهد ، چنانچه حضرت عالى مصلحت مىدانيد مراتب را اعلام فرماييد تا اقدام لازم به عمل آيد .\r\nجواب : هرگاه بقيه اشعار مزبور ، مانند همين نمونه يا بهتر باشد و در عين حال زير نظر گروهى از صاحب نظران ، مضامين آن كنترل و تكميل گردد مقدّمه‌اى بر آن نوشته شود كه ترجمه آيات ، ترجمه‌اى است نسبتاً آزاد ، مانعى ندارد .\r\nسؤال 1745 - اين جانب باغى دارم ، براى ريختن توت ، شخصى را با سابقه‌اى كه از ايشان در بالا رفتن از درخت داشتم اجير كردم ، ولى اين بار بعد از ريختن دو درخت توت از بالاى درخت افتاد ، بعد از چهار روز كه در بيمارستان بود مرحوم شد . آيا به نظر شما من كه صاحب درخت هستم شرعاً در برابر اين مرحوم يا ورثه او مسئوليّتى دارم ؟\r\nجواب : چنانچه نامبرده نسبت به كار خود آگاهى داشته و اين حادثه تصادفاً\r\n\r\n","description":"","footnote":"","page_name":" 529 ","page_number":529},
  {"content":"\r\n\r\nواقع شده ، شما مسئوليّتى نداريد .\r\nسؤال 1746 - در منطقه ما وقتى بين دو نفر يا دو گروه دعوا و ناراحتى واقع مىشود ، نفر سوّمى براى صلح به طرف متجاوز مىگويد : بايد مقدارى پول يا حيوان يا چيز ديگرى را به طرف ديگر كه متجاوز عليه است بدهيد تا او راضى شود و ناراحتى بر طرف گردد ، آيا اين كار جايز است ؟\r\nجواب : هرگاه با رضايت داده شود اشكال ندارد و همچنين اگر آن پول به مقدار زيان و خسارتى باشد كه به متجاوز عليه وارد شده است خواه طرف راضى باشد يا نباشد .\r\nسؤال 1747 - لطفاً نظر مبارك را در موارد زير بيان فرماييد :\r\nالف ) ادامه تحصيل مسئولين دولتى با استفاده از وقت و وسيله اياب و ذهاب دولتى از شهرستانى به شهرستان ديگر ؟\r\nب ) پذيرايى از ميهمانان دولتى يا غير دولتى كه از طرف مسئول به قصد تفريح دعوت شده‌اند ؟\r\nج ) استفاده نمودن از وسيله نقليّه دولت به هنگام مرخّصى جهت مسافرت ؟\r\nد ) پرداخت هزينه آب و برق و تلفن منزل شخصى و استفاده از وسايل خانگى موجود در اداره جهت منزل و هزينه تعمير پس از استفاده آن ؟\r\nه - ) استفاده مسئول از كارمندان بيكار به اسم كار اداره در امور شخصى خويش ؟\r\nجواب : وسايل و ساير امكانات دولتى را نمىتوان در مصارف شخصى صرف كرد ، مگر اين كه مسئولين مربوط طبق ضوابط و مقررات اجازه خاصى در مورد يا مواردى بدهند .\r\nسؤال 1748 - در صورتى كه فكر كنيم موارد مذكور در سؤال فوق را مسئول ما فوق در استان يا مركز مىداند ولى ما به او نگفته باشيم ، آيا سكوت او دالّ بر اجازه مىباشد ؟\r\n\r\n","description":"","footnote":"","page_name":" 530 ","page_number":530},
  {"content":"\r\n\r\nجواب : سكوت به تنهايى كافى نيست بلكه اجازه لازم است ، آن هم طبق ضوابط و مقررات .\r\nسؤال 1749 - ديده مىشود كه بعضى از متديّنين به هنگام شنيدن نام مبارك حضرت مهدى امام عصر ( عجّل الله تعالى فرجه الشريف ) به احترام آن حضرت دست بر سر مىگذارند ، آيا اين مطلب در روايتى وارد شده است ؟\r\nجواب : در روايت معروف دعبل خزاعى شاعر اهل بيت ( عليهم السلام ) ، آمده است كه وقتى قصيده مشهور مدارس آيات را خدمت امام على بن موسى الرضا ( عليه السلام ) مىخواند ، هنگامى كه به اين بيت رسيد :\r\n خروج امام لامحاله خارج * يقوم على اسم اللّه و البركات \r\nامام ( عليه السلام ) دست بر سر نهاد و به عنوان احترام برخاست و از خداوند متعال فرج حضرت ولى عصر « روحى و ارواح العالمين لتراب مقدمه الفداء » را در خواست نمود . « 1 »\r\nسؤال 1750 - آيا در جملاتى از قبيل « خالى از اشكال نيست » ، « محلّ تأمّل است » و « بعيد نيست كه چنين باشد » مىشود به مرجع تقليد ديگرى رجوع كرد ؟\r\nجواب : در احتياطات ، رجوع به غير جايز است و همچنين در جمله « خالى از اشكال نيست » و جمله « محلّ تأمّل است » و امّا جمله « بعيد نيست » در تعبيرات ما فتواست .\r\nسؤال 1751 - آيا « خطبه البيان » روايت صحيحى است ؟\r\nجواب : « خطبه البيان » ظاهراً مجعول است و اعتبارى ندارد .\r\nسؤال 1752 - مىدانيم خودكشى در اسلام حرام است ؛ لكن اگر رزمنده‌اى در حال جنگ و در معرض اسارت دشمن باشد و اطّلاعاتى داشته باشد كه اگر لو رود ، باعث مرگ عدّه‌اى از رزمندگان شده ، بعلاوه ضايعات ديگرى نيز به دنبال خواهد داشت ، و اين رزمنده مىداند دشمن او را شكنجه‌هاى بسيار خواهد نمود تا به آن اطّلاعات\r\n\r\n\r\n","description":"","footnote":"\r\n( 1 ) . الغدير ، جلد 2 ، صفحه 361 و منتهى الآمال ، باب چهاردهم ، فصل ششم .\r\n","page_name":" 531 ","page_number":531},
  {"content":"\r\n\r\nبرسد و اين شخص تحمّل آن شكنجه‌ها را ندارد ؛ آيا مىتواند قبل از اسارت خودكشى كند ؟\r\nجواب : چنانچه مسلّم باشد طاقت شكنجه‌ها را ندارد و اطّلاعاتى مىدهد كه ضايعات بزرگى به بار مىآورد و موجب مرگ گروهى مىشود ، اين عمل نوعى ايثار و فداكارى محسوب مىشود .\r\nسؤال 1753 - در شهر ما ، در هر مسجد ، يك عَلَم وجود دارد كه هر سال در ايّام عزادارى ، مخصوصاً در روزهاى عاشورا اين عَلَم را به حركت در مىآورند ، هر يك از اين عَلَم‌ها هر چند دقيقه يك بار بر شانه فردى مىنشيند و آن فرد پس از بوسيدن آن عَلَم ، به يكى از پارچه‌هاى آن پول مىبندد . مردم مىگويند : « هر كس نذرى داشته باشد و عَلَم روى شانه‌اش نشيند و او به عَلَم پول ببندد نذرش قبول مىشود » افراد زيادى به عَلَم اعتقاد دارند ، آنها مىگويند : « عَلَم به وسيله كسى كه آن را در دست دارد حركت نمىكند ، بلكه حركت آن توسّط قدرت الهى است » نظر شما در اين مورد چيست ؟\r\nجواب : پرچمهايى كه در عزادارى امام حسين ( عليه السلام ) حمل مىشود ، چون متعلّق به عزادارى آن حضرت مىباشد محترم است ، امّا حاجت را بايد از خداوند با شفاعت امام حسين ( عليه السلام ) خواست ، نه از عَلَم .\r\nسؤال 1754 - اگر كسى با وجود تحقيق در اصول دين ، دليلى بر اثبات اصول دين پيدا نكند ، آيا از عذاب جهنّم دور خواهد ماند و به بهشت خواهد رفت ؟ آيا در هر صورت به واسطه احتمال درست بودن اصول دين ، بايد به واجبات خود عمل كند و از محرّمات دورى نمايد ؟ در ضمن اگر بخواهد تحقيق كند ، از واجباتش ، از جمله كسب رزق حلال ، بازمىماند .\r\nجواب : واجب است بر انسان نهايت كوشش خود را در تحقيق آيين خدا بنمايد ؛ هرگاه بعد از كوششهاى لازم بجاى نرسيد ، عند الله معذور است ؛ منتها\r\n\r\n","description":"","footnote":"","page_name":" 532 ","page_number":532},
  {"content":"\r\n\r\nعقل مىگويد : « احتياط را در عمل به واجبات و ترك محرّمات ، ترك نكند » .\r\nسؤال 1755 - من دبير دبيرستان هستم ؛ گاهى اتّفاق مىافتد كه در امتحان آخر سال دانش‌آموزى در درس من ، براى قبول شدن محتاج يك يا دو نمره مىشود ؛ امّا هنگامى كه ورقه او تجديد نظر مىكنم هيچ جايى براى اضافه كردن نمره به جوابهاى او وجود ندارد ، مگر اين كه خودم به جوابهاى ورقه او ، به ميزان نياز به آن نمره ، اضافه ، و در واقع به ورقه امتحانى او دست ببريم با توجّه به اين كه عمر انسان بسيار با ارزش است و بعضاً اين دانش‌آموزان از خانواده‌هاى فقير مىباشند و اگر مردود شوند ، اثرات منفى در آنها و زندگى آنها ايجاد مىشود و معلّم تشخيص مىدهد كه اگر اين ميزان نمره را به او بدهد ، نتيجه مثبتى در زندگى و روحيّات او دارد ، آيا اين كار جايز است ؟\r\nجواب : چنانچه اين مقدار ارفاق در ميان دبيران متعهّد معمول باشد ، مانعى ندارد .\r\nسؤال 1756 - استفاده شخصى از امكانات مدرسه ، صرفاً براى امور تحصيلى ، با اجازه مدير آموزشگاه چه حكمى دارد ؟ در صورت ضامن بودن آيا با پرداخت خسارت به بيت المال ، رفع ضمان مىشود ؟\r\nجواب : هرگاه مسئول مدرسه ، طبق ضوابط اجازه دهد مانعى ندارد و همين اندازه كه بگويد طبق ضوابط است كافى مىباشد .\r\nسؤال 1757 - حضرتعالى بارها بر ساده‌زيستى و پرهيز از تجمّل‌گرايى تأكيد نموده‌ايد ؛ ولى حتّى تجمّل‌كرها نيز خود را تجمّل‌گرا نمىدانند . وقتى از ايشان علّت را جويا مىشويم ، بحث عرف و شأن را پيش مىكشند . لطفاً بفرماييد : ملاك اصلى و مشهود اسراف و تجمّل‌گرايى چيست ؟\r\nجواب : هر گونه هزينه‌اى كه زايد بر نيازهاى مشروع انسان باشد ، نوعى اسراف و تجمّل‌گرايى است ؛ البتّه شئون افراد ، مختلف است و براى تشخيص مصداق ،\r\n\r\n","description":"","footnote":"","page_name":" 533 ","page_number":533},
  {"content":"\r\n\r\nبايد به عرف متعهّد و آگاه مراجعه كرد .\r\nسؤال 1758 - با توجّه به تهاجم فرهنگى دشمنان اسلام و مسلمين كه از جمله مىخواهند همچون گذشته با لباس مردان ، به ويژه جوانان ، چادر و روپوش زنان و يا نازك بودن آن لباسها ، جامعه را به فساد بكشانند ، توليد و مصرف اين گونه لباسها چه حكمى دارد ؟ و نيز عكسهاى برهنه زنهاى بىحجاب و يا مردان بدنام كه بر روى بالشها ، روفرشىها ، ظروف و پاره‌اى از البسه انداخته مىشود چه صورت دارد ؟ و بطور كلّى حكم آنچه در مسير ترويج فساد اخلاق جامعه و كمك به تهاجم فرهنگى دشمنان اسلام و مسلمين باشد ، چيست ؟ و وظيفه مسلمين در قبال آن كدام است ؟\r\nجواب : هر كارى كه موجب اشاعه و توسعه فرهنگهاى فاسد و بيگانه باشد جايز نيست ؛ ولى توليد لباسهاى نازكى كه مىتواند در منزل مورد استفاده زن در برابر همسرش بوده باشد اشكالى ندارد ، و ديگران نبايد از آن سوء استفاده كنند .\r\nسؤال 1759 - يكى از روحانيون در منطقه گلپايگان مشغول خدمت و ترويج اسلام و احكام فقهى و معارف قرآن و مبانى عقيدتى و تشكيل گروه‌هاى ورزشى و خدمات فرهنگى ، اجتماعى و دينى به مردم آن منطقه و تشويق و ترغيب جوانان به اسلام و شعائر دينى مىباشد و اقدام به تأسيس يك مركز دينى و پايگاه اسلامى نموده است ، وظيفه قاطبه مسلمانان خصوصاً مردم آن منطقه ، نسبت به برنامه‌هاى آن روحانى خدمتگزار چيست ؟\r\nجواب : وظيفه مردم علاقه‌مند به اسلام كمك به برنامه‌هاى اسلامى است ، تا از گمراه شدن نوجوانان و جوانان مسلمان جلوگيرى شود و اين مسئوليّت تنها بر دوش روحانيون نمىباشد .\r\nسؤال 1760 - آيا استخاره و تفأل با استفاده از كلام الله مجيد براى خود و ديگران جايز است .\r\n\r\n","description":"","footnote":"","page_name":" 534 ","page_number":534},
  {"content":"\r\n\r\nجواب : استخاره با قرآن اشكالى ندارد ولى بهتر است از تفأل به قرآن خوددارى شود .\r\nسؤال 1761 - آيا تعبير و تفسير خواب ، از روى كتب تعبير خواب ، مثل كتاب تعبير خواب حضرت يوسف ، ابن سيرين و دانيال پيامبر و مانند آن ، براى خود و ديگران جايز است ؟\r\nجواب : اگر به اين كتابها نسبت داده شود ، مثلا گفته شود : « در فلان كتاب چنين نوشته شده است » و مفسده‌اى هم بر آن مترتّب نشود ، اشكالى ندارد .\r\nسؤال 1762 - آيا بيان تأثير خواصّ داروهاى گياهى ، در جهت معالجه امراض ، بر اساس روايات و فرمايشات ائمّه ( عليهم السلام ) و همچنين ساير كتب داروهاى گياهى ؛ مانند طبّ الرّضا ، طبّ الصّادق ( عليهما السلام ) ، نسخه عطّار و مانند آن ، جايز است ؟\r\nجواب : در صورتى كه بگويد : « در فلان كتاب چنين نوشته شده است » اشكالى ندارد .\r\nسؤال 1763 - اگر پدر يا جدّ پدرى و يا قيّمى ، در رابطه با ظلمى كه از طريق فرد كبيرى نسبت به صغير تحت ولايتش شده باشد ؛ مثلا با لواط شده و يا او را عمداً كشته باشند ، چه با گرفتن پول ( ديه ) و چه مجّانى ، در دادگاه به ظالم رضايت داده باشد ، چنانچه بعداً تشخيص دهد كه رضايت او به صلاح صغير نبوده با توجّه به اين كه مىگويند : « عدول از رضايت مسموع نيست » آيا پدر و جدّ پدرى و يا قيّم اين صغير ، مىتواند به رضايتى كه داده معترض و تقاضاى كيفر ظالم را بنمايد ؟\r\nجواب : اگر در زمانى كه رضايت داده اشتباه كرده است و بر خلاف مصلحت صغير اقدام نموده ، بايد برگردد .\r\nسؤال 1764 - هنرپيشگى زن ، كه در فيلمهاى مختلف نقش همسرى براى افراد گوناگون را دارد ، چه حكمى دارد ؟\r\nجواب : اگر موجب فسادى نباشد ، اشكالى ندارد .\r\n\r\n","description":"","footnote":"","page_name":" 535 ","page_number":535},
  {"content":"\r\n\r\nسؤال 1765 - حجامت از نظر شرعى چه صورتى دارد ؟\r\nجواب : طبق روايات متواتره ، مستحب است . مگر براى اشخاصى كه حجامت براى آنها ضررى داشته باشد .\r\nسؤال 1766 - شركتها و ادارات معمولا به مناسبتهاى مختلف ، پوسترها و آگهىهايى چاپ مىكنند ، و اسم شركت خود را در زير آن مىآورند . آيا از اين پوسترها و مجلّات مىتوان با حذف كردن نام شركت مربوطه استفاده نمود ؟ ( مثلا شركتى به مناسبت سال نو ، تقويم سال جديد را چاپ مىكند و با اسم شركت خود به بازار مىفرستد ، آيا مىتوان از اين تقويم با حذف نام شركت استفاده كرد ) ؟\r\nجواب : در صورتى كه خريدارى كنيد ، اختيار آن به دست شماست ؛ اما اگر هديه كنند ، تغيير نام آن اشكال دارد .\r\nسؤال 1767 - كشيدن سيگار براى افراد مبتدى ، و استمرار آن براى افراد معتاد ، اعمّ از اين كه ترك آن به آسانى ممكن باشد يا نباشد ، چه حكمى دارد ؟\r\nجواب : كشيدن سيگار و انواع دخانيّات ، حرام است و با توجّه به اين كه ترك آن براى همه معتادان ممكن است ، حالت اضطرار معمولا در آن تصوّر نمىشود ؛ مگر به دستور خاص طبيب آگاه ، و فرقى بين افراد مبتدى و معتاد نيست .\r\nسؤال 1768 - مدرسه‌اى در قم ( البتّه بعنوان خوابگاه طلبه‌ها ) وجود دارد كه ، طلبه‌هاى آن مدرسه در كنار درسهاى حوزوى ، به ساير دروس هم مشغولند ، مثلا دروس دبيرستان و يا دانشگاه مىخوانند ، در حالى كه مسئول آن مدرسه در ابتداى ورود هر طلبه ، با او در مورد اين كه در وقف‌نامه ذكر شده كه : « طلبه‌ها نبايد به درسى غير از دروس حوزه اشتغال داشته باشند » ، صحبت مىكند و به ظاهر خود مسئول مدرسه با اين كار طلبه‌ها مخالف نيست و براى رفع مسئوليّت شرعى وقف‌نامه را مىخواند ، حالا اين سؤال پيش مىآيد كه كار طلبه‌هاى اين مدرسه چه حكمى دارد ؟\r\n\r\n","description":"","footnote":"","page_name":" 536 ","page_number":536},
  {"content":"\r\n\r\nجواب : رعايت شرايط وقف‌نامه واجب است و بدون آن ، ماندن طلّاب در آن مدرسه ، اشكال دارد .\r\nسؤال 1769 - خواهرى مسألهء خود را چنين بيان مىكند : - در مصرف آب كاملًا زياده روى مىكنم و هر كارى مىكنم ، نمىتوانم جلوى اين اسراف را بگيرم - . مرتّب با همسرم در اين مورد بحث دارم ، او مىگويد گذشته از اين كه كار حرامى مىكنيد و موجب ضمان مىگرديد ، من كه همسر شما هستم ، راضى به اين عمل تو نيستم ، اگر همسرم راضى نباشد ، آيا در وضو و نمازم اشكالى ايجاد مىشود و دوّم اين كه آيا كارم حرام و موجب ضمان مىگردد ؟ فتواى حضرتعالى موجب مىشود نجات پيدا كنم .\r\nجواب : سعى كنيد به مقدار متعارف آب مصرف كنيد . اگر بيش از آن باشد و همسرتان راضى نباشد حرام و موجب ضمان است و اگر شيطان وسوسه كند كه فلان مقدار آب كافى نيست ، اعتنا نكنيد و اعمالتان اشكالى نخواهد داشت و ما مسئوليّت آن را به عهده مىگيريم و به فرض كه همسرتان هم راضى باشد ، اسراف در آب وضو و غسل ، جايز نيست .\r\nسؤال 1770 - ماليات چيست ؟ و به چه جهت از مردم گرفته مىشود ؟ و آيا كفايت از خمس مىكند ؟\r\nجواب : ماليات جهت هزينه تأمين امنيّت و حفظ كشور از داخل و خارج است تا مردم ، كشور ، ناموس و اموالشان در امنيّت كامل باشند و همچنين براى كشيدن جادّه‌ها ، ساختن مدارس و بيمارستانها و ساير نيازهاى اجتماع مىباشد و همان گونه كه در سابق گفته شد ، ماليات را نمىتوان به جاى خمس محسوب داشت ، بلكه مانند سايز هزينه‌هاى كسب و كار است .\r\nسؤال 1771 - شخصى انگشترى كه غصبى بوده به كسى هديه داده است و مدّتهاست كه آن انگشتر دائماً در دست شخص اهدا شده مىباشد ، اكنون\r\n\r\n","description":"","footnote":"","page_name":" 537 ","page_number":537},
  {"content":"\r\n\r\nاهداكننده از اين كار پشيمان است ، ولى قدرت در آوردن انگشتر از دست آن شخص را ندارد ، اگر صاحب انگشتر را بشناسد ، آيا لازم است كه پول را به خود او بدهد ؟ اگر از لحاظ اجتماعى و ترس از آبرو نتواند اين كار را بكند ، آيا مىتواند پول آن را به فقير برساند ؟\r\nجواب : چنانچه صاحب انگشتر را بشناسد ، و بتواند رضايت او را با دادن مبلغى فراهم كند ، مشكلى ندارد ، و اگر راضى نمىشود ، به بهانه‌اى مىتواند انگشتر را از او بگيرد ، مثلا انگشتر خوبى معادل آن ، يا بهتر از آن بخرد و نزد آن شخص ببرد و به او بدهد و انگشتر را بگيرد ، و اگر صاحب آن به هيچ وجه پيدا نمىشود ، كافى است قيمت آن را به مستحقّى بدهد .\r\nسؤال 1772 - شخص محترمى است كه براى مستحقّين و بىبضاعتها بضاعتها ( كه آبرومند هستند ) كمكهايى جمع‌آورى مىكند و به آنها مىرساند ، افراد يا جاهايى كه به واسطه اين شخص كمك شده‌اند ، چون فكر مىكنند كمكها فقط از ناحيه او مىباشد ، براى او هدايايى مىفرستند ؛ شخص خيّر مىگويد : « چون من در پرداخت آن مبالغ سهمى ندارم و فقط آن را رسانده‌ام ، آيا مجاز هستم كه هداياى آن را مصرف كنم ؟ چنانچه مجاز نيستم ، آيا بايد آن هدايا را به پرداخت كنندگان آن برسانم و يا همين هدايا را هم مىتوانم صرف امور خيريّه بنمايم ؟ »\r\nجواب : صداقت از هر كارى بهتر است . واسطه اين كار خير بايد واقعيّت را به مردم بگويد ؛ چنانچه بعد از آن هديه‌اى به او دادند بىاشكال است و نسبت به هديه‌هاى گذشته نيز همين گونه عمل كند .\r\nسؤال 1773 - فردى داراى ملك موروثى مىباشد ؛ از ميان اين ملك آب گرم خدادادى جريان داشته و دارد ، فرد مورد نظر آب گرم را به صورت استخر در آورده و از استحمام كنندگان پول مىگيرد و از بقيّه آب در مزرعه خود استفاده مىبرد .\r\nلطفاً بيان فرماييد :\r\n\r\n","description":"","footnote":"","page_name":" 538 ","page_number":538},
  {"content":"\r\n\r\nالف ) آيا مالك زمين ، مالك آب گرم هم هست ؟\r\nب ) آيا كسى مىتواند بدون پرداخت قيمت زمين و آب گرم ، آنها را مصادره كند و حوضهاى نامبرده را تبديل به احسن كرده و خود مالك شود ؟\r\nج ) آيا غسل و استحمام ساير اشخاص مؤمنين از همان حمام احداثى ، در ملك مصادره‌اى ، صحيح است ؟ با توجّه به اين كه صاحب ملك مىگويد : من راضى نيستم كسى در آن استخرها استحمام كند .\r\nجواب : الف ) مالك زمين مالك آب گرم است .\r\nب ) كسى نمىتواند بدون رضايت صاحب زمين آن را از ملكيّت او به در آورد .\r\nج ) غسل و استحمام بدون رضايت مالك آن زمين جايز نيست .\r\nسؤال 1774 - عدّه‌اى از جوانان - از نظر علمى نيز در حدّ بالايى هستند - به طرز خاصّى لباس مىپوشند و بيش از اندازه محاسن مىگذارند ، داشتن محاسن به حدّى كه مايه تمسخر شود ، چه حكمى دارد ؟\r\nجواب : از پوشيدن لباس ، يا گذاردن محاسن بيش از اندازه كه موجب تمسخر و توهين به شخص باشد بايد اجتناب كرد و شخص مؤمن هميشه بايد عزّت خود را حفظ كند .\r\nسؤال 1775 - رانندگى موتور براى كسى كه مهارت دارد ، ولى گواهينامه ندارد ، چه حكمى دارد ؟ در مورد ضرورت چطور ؟\r\nجواب : مراعات مقرّرات راهنمايى حكومت اسلامى ، لازم است .\r\nسؤال 1776 - آيا ادعيّه و زيارات مفاتيح الجنان را مىتوان به قصد استحباب خواند ؟\r\nجواب : به قصد زيارت مطلقه مانعى ندارد ، و بهتر است به قصد رجا خوانده شود .\r\n\r\n","description":"","footnote":"","page_name":" 539 ","page_number":539},
  {"content":"\r\n\r\nسؤال 1777 - آيا ادعيّه و زيارات زير نيز مستحب هستند ؟\r\nندبه ، كميل ، توسّل ، دعاى امام حسين ( عليه السلام ) در روز عرفه ، مناجات خمس عشره ، زيارت جامعه كبيره و صغيره ، امين الله و عاشورا .\r\nجواب : اين دعاها و زيارات مشهور است و اگر به قصد دعا و زيارت مطلق انجام شود ، هيچ اشكالى ندارد .\r\nسؤال 1778 - به موجب برخى از مقرّرات جارى ، در طول خدمت افراد شاغل در دستگاههاى دولتى و غير دولتى ، وجوهى از حقوق دريافتى افراد كسر و به همراه مبالغى كه توسّط دستگاه به كارگيرنده افراد ، به آن افزوده مىشود ، به صندوق خاصّى واريز و اندوخته مىشود ، تا اين صندوقها پس از بازنشستگى يا فوت مستخدم ، مبالغى را به عنوان حقوق بازنشستگى و يا مستمرى به خود فرد و يا عائله تحت تكفّل او ، با سنين و شرايط معيّنى بپردازد . با توجّه به قوانين جارى پس از فوت مستخدم ، وجوه مستمرى صرفاً به عائله تحت تكفّل حين الفوت متوفّى و بر اساس موازينى غير از موازين پيش بين شده در احكام مربوط به ارث پرداخت مىشود و ساير ورثه كه تحت تكفّل متوفّى نبوده‌اند از دريافت آن محروم مىباشند ؛ با عنايات به مراتب فوق ، آيا وجوه مزبور كه به صورت ماهيانه براى مدّتى نامعيّن پرداخت مىگردد ، جزء ما ترك متوفّى محسوب مىگردد يا خير ؟\r\nجواب : جزء تركه نيست و بايد طبق ضوابط بازنشستگى عمل شود .\r\nسؤال 1779 - در قراردادهايى كه امروزه به اصطلاح « بيمه عمر » ناميده مىشود ، بيمه‌گر با بيمه‌گذار قراردادى را منعقد مىسازد و طىّ آن تعهّد مىكند در قبال مبلغى كه ماهيانه دريافت مىكند در زمان انقضاى مدّت ، مبلغ معيّنى را به بيمه‌گذار بدهد و هرگاه در اثناى مدّت قرار داد بيمه‌گذار فوت كند ، بلافاصله تمامى آن مبلغ را به فرد يا افرادى كه نام آنها در قرار داد ( به عنوان منتفع ) ذكر گرديده - كه ممكن است يكى از ورّاث يا غير از ورثه باشد - بپردازد با عنايت به فرض مذكور بفرماييد :\r\n\r\n","description":"","footnote":"","page_name":" 540 ","page_number":540},
  {"content":"\r\n\r\nالف ) آيا اساساً انعقاد چنين عقدى صحيح است ؟\r\nجواب : عقد بيمه عقد صحيحى است ، البتّه بايد شرايط كلّى عقد ، مانند عقل و بلوغ و اختيار و روشن بودن امور مربوط به قرارداد ، در آن رعايت شود و بايد طبق آن عمل شود .\r\nب ) آيا وجه پرداختى بيمه به منتفع ، بعنوان ما ترك متوفّى محسوب مىشود ؟\r\nجواب : وجه مزبور جنبه ارث ندارد و بايد طبق ضوابط بيمه ، عمل شود .\r\nسؤال 1780 - معلّمين مدارس ابتدايى و راهنمايى گاهى از اوقات مجبور مىشوند ، جهت نظم كلاس و يادگيرى بيشتر بچّه‌ها ، آنها را تنبيه كنند ، البتّه لازم به ذكر است كه با حفظ مراتب تنبيه ، يعنى تذكّر ، نگاه تند ، تهديد به دادن نمره كم و امثال ذلك مىباشد و در نهايت مجبور به زدن آنها مىشوند كه اين زدن ممكن است در دست يا بدن آنها سرخى و كبودى ايجاد كند ، سؤال اين است كه آيا حرمت يا ضمانتى در كار است ؟ براى مزيد اطّلاع عرض مىكنم كه اگر زدن نباشد ، نه معلّم مىتواند مطلب درسى را خوب بيان كند و نه محصّل مىتواند از درس بهره‌اى ببرد ، چون با مشاهده عدم تنبيه از ناحيه معلّم ، كلاس را بر سر معلّم ويران مىكنند ، مضافاً به اين كه مزاحمت آنها ممكن است به محيط مدرسه و كلاسهاى ديگر نيز سرايت بكند ؟\r\nجواب : همان گونه كه قبلا نيز گفته‌ايم ، بايد حتّى الامكان از تنبيه بدنى صرف نظر كرد و در صورت ضرورت بايد با اجازه خاصّ يا عامّ ولىّ كودك باشد و كارى كه سبب ديه شود انجام ندهند و با توجّه به آثار منفى تنبيه بدنى ، تا ممكن است بايد از آن پرهيز كرد .\r\nسؤال 1781 - از آنجا كه اكثر مردم در كارهاى خود به قرآن كريم استخاره مىكنند ، يا به آن فال مىزنند آيا اين استخاره حجيّت دارد ؟ در صورت شكستن آن به چه اثرات ظاهرى و باطنى بر آن مترتّب مىشود ؟ استخاره در چه مواردى شرعاً وارد شده است ؟\r\n\r\n","description":"","footnote":"","page_name":" 541 ","page_number":541},
  {"content":"\r\n\r\nجواب : استخاره مربوط به موارد تحيّر است كه با مشورت و غير آن مشكل حل نشود و بعد از استخاره ، مخالفت با آن صلاح نيست ، هر چند حرام نمىباشد و مسأله استخاره در روايات متعدّدى وارد شده است .\r\nسؤال 1782 - شركت سهامى مخابرات يكى از استانهاى كشور ، در يك اقدام غير منتظره ، تعدادى تلفن موبايل ، به رؤساى ادارات و مراكز به صورت خارج از نوبت و با نرخ دولتى ، 620 هزار تومان ، واگذار نمود ، طى مدّت يك هفته برخى از افراد فوق با فروش تلفنهاى مذكور به مبلغ يك ميليون و هفتصد هزار تومان سودى معادل يك ميليون و يك صد هزار تومان ، نصيب خويش نمودند . اقدام فوق باعث بدبينى و يأس فراوان در بين مردم ، خصوصاً افراد حزب اللّهى و دلسوز انقلاب گرديد ، حال با توجّه به سود باد آورده يك شبه از بيت المال و دادن امتياز خاص به افراد خاص و همچنين با توجّه به اين كه سال گذشته نيز به تعداد كثيرى از افراد مذكور ، خودروى دولتى تعلّق گرفت كه اختلاف فروش در بازار با قيمت جديد يك ميليون تومان به بالا بود ، متمنّى است نظر مبارك را درباره اين گونه امتيازات ، كه از بودجه بيت المال داده مىشود و نيز معاملات مذكور ، مرقوم فرماييد ؟\r\nجواب : هر گونه تصرّف در اموال بيت المال ، بايد طبق مصالح امّت اسلامى و با در نظر گرفتن حق و عدالت باشد و اگر از موازين فوق تخلّف شود ، جايز نيست .\r\nسؤال 1783 - با توجّه به اين كه خداوند در سوره « شمس » يازده قسم براى تزكيه نفس خورده است ، آيا تزكيه و تهذيب نفس را واجب مىدانيد .\r\nجواب : مراحلى از تزكيه نفس ، به يقين جزء واجبات است و مراتبى جزء كمالات و مستحبّات . شرح بيشتر آن را مىتوانيد در كتب اخلاقى مطالعه كنيد .\r\nسؤال 1784 - آيا دولت اسلامى مىتواند به علّت مصالحى مهم ، صحّت بعضى از عقود يا ايقاعات ( مثل ازدواج يا طلاق ) را منوط به ثبت در دفاتر رسمى كشور ، يا\r\n\r\n","description":"","footnote":"","page_name":" 542 ","page_number":542},
  {"content":"\r\n\r\nمنوط به گذراندن مراحل خاصّى كند ؟\r\nجواب : صحّت عقود منوط به ثبت در دفتر نيست ؛ ولى مىتوان بخاطر مصالحى براى متخلّفان مجازاتهايى قائل شد .\r\nسؤال 1785 - در مجموعه‌هاى سازمانى كه غذا بطور دسته جمعى تقسيم و صرف مىشود ، غذا زياد اسراف مىشود ، بطورى كه بعضى حدود يك سوّم غذايى را كه كاملا قابل خوردن است دور مىريزند ؛ آيا به نظر حضرتعالى جايز است كسانى كه غذايشان اضافه مىماند ، بيشتر از حدّ خوراكشان از مقسّم ، غذا دريافت نمايند ؟\r\nجواب : چنانچه ممكن باشد كه زيادى را به ديگرى واگذار كند و دور ريخته نشود ، مانعى ندارد كه زيادتر بگيرد ، و الّا اسراف است و حرام مىباشد .\r\nسؤال 1786 - الف ) آيا موضوع حقّ ارتفاق ، آنچنان كه در قانون مدنى به عنوان مبحثى مستقل ، مورد بحث قرار گرفته ، در فقه اسلامى نيز عنوان مستقلى دارد ؟\r\nب ) حقوقدانان ايرانى در تأليفات خود گفته‌اند كه « تدوين كنندگان قانون مدنى ، موادّ مربوط به حقّ ارتفاق را ، عمدتاً از قانون مدنى فرانسه اقتباس كرده‌اند » آيا فقه اماميّه به عنوان يك منبع ، جهت استفاده قانون مدنى ، كافى نبوده است ؟\r\nجواب : الف ) حقّ ارتفاق كه در قانون مدنى آمده ، به اين عنوان در فقه اسلامى مطرح نيست ، ولى محتوا و نتيجه آن مىتواند داخل در عمومات و اطلاقات ادلّه عقود و شروط باشد و از روايات خاصّى ، مانند حديث معروف سمرهء بن جندب ، در باب لا ضرر نيز استفاده مىشود كه اسلام آن را به رسميّت شمرده است ؛ زيرا « سمره » مالك نخلى در زمين ديگرى بود و حقّ عبور از زمين مرد انصارى براى رسيدگى به درخت خود داشت ، ولى چون مىخواست از آن حق ، سوء استفاده كند پيامبر اكرم ( صلى الله عليه و آله ) مانع از آن شد .\r\nب ) همانطور كه در بالا آمد ، اصل اين حق در ادلّه عامّه و خاصّه اسلامى وارد شده است ، ولى نه به اين نام و نه به اين عنوان . ممكن است تدوين كنندگان\r\n\r\n","description":"","footnote":"","page_name":" 543 ","page_number":543},
  {"content":"\r\n\r\nقانون مدنى ، نام را از جاى ديگرى گرفته باشند و محتوا را از ادلّه اسلامى .\r\nسؤال 1787 - به نظر جنابعالى « حدّ اقل » صله رحم و قطع رحم ، چه مقدار است ؟\r\nجواب : حدّ اقل صله رحم آن است كه در عرف گفته شود : « فلان كس با خويشاوندانش ارتباط دارد » و اگر طورى رفتار كند كه بگويند : « قطع رابطه كرده » قطع رحم محسوب مىشود و بستگان در اين رابطه با هم متفاوتند .\r\nسؤال 1788 - آيا پرداخت وجه ، يا دادن كالاى رايگان از طرف شركتها يا اشخاص ، تحت عنوان عيدى يا هديه و احياناً كمك به كاركنان بانكها و سازمانهاى دولتى مرتبط با آنها ، كه خود حقوق ماهيانه از مؤسّسه متبوع دريافت مىدارند و علاوه بر آن ، از مؤسّسه متبوع خود عيدى و پاداش دريافت مىكنند ، با توجّه به اين كه جزء هزينه‌هاى اعطاكننده به حساب آمده و نهايتاً بر افزايش قيمت مصرف‌كننده كالا يا خدمات اثر دارد ، حلال است يا حرام ؟ حكم گرفتن چنين هدايايى را نيز در فرض مذكور ، بيان فرماييد ؟\r\nجواب : هرگاه گيرنده هديه ، حقّى را باطل و باطلى را حق نكند ، و حتّى نوبت ديگران را ضايع ننمايد اشكالى ندارد ؛ ولى احتياط آن است كه از اين گونه امور كه معارض وسوسه‌هاى شيطانى است ، اجتناب شود ؛ زيرا شيطان غالباً از راههاى ظاهراً مشروع وارد مىشود ، تا انسان را به گناه آلوده كند .\r\nسؤال 1789 - آيا اين مطلب صحيح است كه :\r\n« در عصر حضور ائمّه معصومين ( عليهم السلام ) شيعه به هيچ وجه نيازمند اجتهاد نبوده ، لذا هيچ نيازى به علم اصول نداشته است ، و بنابراين علم اصول را اهل سنّت بوجود آورده‌اند و شيعه در عصر غيبت امام زمان - عجّل الله تعالى فرج الشريف - كه به اجتهاد روى آورد ، علم اصول را از آنان گرفت ، پس اهل سنّت در زمينه علم اصول ، هم در تأسيس و هم در تأليف و تدوين پيشتاز بوده‌اند » ؟\r\nجواب : قسمت مهمّى از علم اصول از پيغمبر اكرم ( صلى الله عليه و آله ) و ائمّه معصومين ( عليهم السلام ) به\r\n\r\n","description":"","footnote":"","page_name":" 544 ","page_number":544},
  {"content":"\r\n\r\nما رسيده است ؛ مانند اصل برائت ، احتياط ، استصحاب ، ابواب تعادل و تراجيح ، عامّ و خاص ، مطلق و مقيّد و غير آن ، و اصحاب خود را نسبت به اين مسائل آشنا فرمودند و بسيارى از علماى شيعه نيز در اين راه پيشگام بوده‌اند ، براى اطّلاع بيشتر مىتوانيد به كتاب « تأسيس الشيعة لعلوم الاسلام » نوشته مرحوم سيّد حسن صدر مراجعه فرماييد ؛ الآن هم علماى شيعه در علم اصول ، بسيار مبرّزتر از ديگرانند .\r\nسؤال 1790 - در برخى از منازل و معابر عمومى و فيلمهاى موجود ، تمثال و عكسهاى منسوب به ائمّه معصومين ( عليهم السلام ) ديد ناظر را به خويش جلب مىكند ، تا جايى كه در پاره‌اى از برنامه‌هاى تلويزيونى و گاهاً نمايشى ، قسمتهايى از اندام نورانى آن معصومين همام به تصوير كشيده مىشود ؛ از سوى ديگر در بعضى از محافل كه جايگاه مذهبى و حوزوى دارد ، نشان دادن صورت مبارك ائمّه اطهار در فيلمها بلامانع بيان مىگردد . البتّه تا حال بطور كامل در فيلمها مشاهده نشده ، ولى بيم آن مىرود كه اين كار انجام شود ، با توجّه به ذكر اين موضوع كه در ايّام پربركت آن بزرگواران معصوم ، وسايل عكسبردارى امروزى مرسوم و رايج نبوده و ايشان مقرّب درگاه الهىاند ، نظر مبارك در اين مورد چه مىباشد ؟\r\nجواب : اگر اين عكسها را بطور قطع به پيغمبر اكرم ( صلى الله عليه و آله ) يا ائمّه ( عليهم السلام ) نسبت بدهند جايز نيست ، ولى به صورت احتمال اشكالى ندارد ؛ مشروط بر اين كه عكس مناسبى باشد و در مورد فيلمها رعايت احترام آن بزرگواران ايجاب مىكند ، كه چهره مبارك آنها را بطور واضح و آشكار نشان ندهند ، ولى حضورشان در صحنه‌ها حفظ كنند .\r\nسؤال 1791 - با توجّه به ضرورت گسترش و تقويت بسيج ، در امر پاسدارى از آرمانهاى انقلاب اسلامى و تشكيل بسيج مساجد :\r\nالف ) آيا نيروهاى بسيج مىتوانند در مساجدى كه زمين يا ساختمان و امكانات آنها وقفى است ، مستقر شوند ؟\r\n\r\n","description":"","footnote":"","page_name":" 545 ","page_number":545},
  {"content":"\r\n\r\nب ) استفاده از امكانات چنين مساجدى ( مانند آب و برق . . . ) ، براى بسيج چگونه است ؟\r\nجواب : الف ) در صورتى كه مزاحمتى براى نمازگزاران و ساير امور مسجد ايجاد نشود ، مانعى ندارد .\r\nب ) احتياط آن است كه سهم خود را نسبت به آب و برق و . . . بپردازند ؛ مگر اين كه بانيان اين گونه امور از آغاز وقف را توسعه داده باشند .\r\nسؤال 1792 - براى استخدام به يكى از ادارات مراجعه كردم ، در جواب گفتند : « فقط به شرطى استخدام رسمى مىشويد كه ايثارگر باشيد ( جانباز - آزاده - خانواده شهيد ) » من دو سال خدمت سربازى را در جبهه گذرانده بودم و در يك بمباران ، در منطقه به بيمارستان انتقال يافتم و پرونده‌اى نيز در بيمارستان تشكيل شد ولى ( واقعيّت ) كوچكترين جراحتى برنداشته بودم ، بعد با توجّه به آن پرونده توانستم به ناحق 15 درصد جانبازى بگيرم و به واسطه همان گواهى جانبازى در اداره مذكور استخدام شوم طبيعتاً جانباز بودن مزاياى حقوقى بيشترى نسبت به افراد غير جانباز دارد به همين جهت ، مبالغى هم به ناحق دريافت كردم ، اينك پس از گذشت سه سال از كار خود نادم و پشيمان هستم و مدّتى است كه عذاب وجدان رهايم نمىكند ، از طرفى شرم دارم كه موضوع را با رياست محلّ كار و همكاران در ميان بگذارم ؛ چون ممكن است پس از اطّلاع ، مرا از استخدام رسمى به قراردادى تبديل كنند ، كه آن هم كار خيلى مشكلى است و به آسانى صورت نمىگيرد و اگر هم اين كار صورت بگيرد ، از لحاظ اجتماعى ضربه بزرگى مىخورم . با توجّه به مطالبى كه به عرض رساندم خواهشمندم بنده را راهنمايى فرموده تا نزد خداوند متعال و مردم ، مسئول نباشم .\r\nجواب : براى حلّ اين مشكل شرعى ، چاره‌اى نيست جز اين صادقانه به استناد پاسخ ما ، با مسئول مربوط تماس گرفته و وضع خود را در ميان بگذاريد و از او\r\n\r\n","description":"","footnote":"","page_name":" 546 ","page_number":546},
  {"content":"\r\n\r\nخواهش كنيد به شما كمك كند و راه حلّى در نظر بگيرد .\r\nسؤال 1793 - آيا يكى بودن چاه آشپزخانه با حمّام ، در صورت تنگ بودن حياط ، يا مطلقاً ، از نظر شرعى اشكالى دارد ؟\r\nجواب : اشكالى ندارد ؛ ولى بهتر جدا كردن اين دو چاه است .\r\nسؤال 1794 - بنده از كسانى هستم كه مايلم شعائر اسلامى در تمام سطوح زندگى زنده باشد ؛ بنابراين يكى از علاقه‌مندان به طرح تعويض مسكوكات نيكلى و طلا و اسكناسهاى رايج داخلى و تبديل آن به شكل طراحى اسلامى هستم ، آيا مىتوان مثلا كلمه « الله » يا « محمّد » يا « بسم الله الرّحمن الرّحيم » را روى مسكوكات و اسكناسهاى رايج ترسيم كرد ؟\r\nجواب : اشكالى ندارد ، ولى بر مردم لازم است كه احترام آن را حفظ كنند .\r\nسؤال 1795 - در بعضى از نهادها و ارگانها مانند سپاه ، ممكن است پادگانها و مراكزى وجود داشته باشد كه در آن براى برخى از سمتها و پستها ، عملا كار چندانى وجود نداشته باشد ، و فقط به خاطر مسئوليّت حقوق مىگيرند ، و يا اين كه در هفته دو روز كار مفيد وجود دارد و يا مثلا در طول روز در ساعات ادارى كار محوله را مىتوان ظرف دو ساعت انجام داد ولى آن را با طمأنينه و معطّلى انجام مىدهند ، چون كار چندانى هم ندارند .\r\nبه نظر حضرتعالى ، كسى كه اكثر اوقات بىكار است و نيز براى تشكيلات مثمر ثمر نيست ، آيا حلال است كه حقوق خود را تمام و كمال دريافت نمايد و از همه امكانات موجود كمال استفاده را ببرد ؟ يا اين كه به بيت المال مسلمين مديون است و بايد در حدّ و اندازه‌اى كه كار مىكند حقوق بگيرد ؟ و همچنين حكم كليّه ادارات ، ارگانها و نهادهاى ديگر كشور جمهورى اسلامى ايران ، كه چنين وضعيّتى دارند را بيان فرماييد ؟\r\nجواب : اين گونه مسائل بايد به وسيله كارشناسان مورد وثوق پيگيرى شود ،\r\n\r\n","description":"","footnote":"","page_name":" 547 ","page_number":547},
  {"content":"\r\n\r\nچنانچه ثابت شود بعضى از پستها ضرورتى ندارد ، آن را بايد حذف كنند و مادام كه چنين كارى انجام نشده و مسئولين مربوط ؛ از وضع شما و امثال شما آگاهند ، شما مسئوليّتى در برابر حقوقى كه مىگيريد نداريد .\r\nسؤال 1796 - منظور از دروغ به عنوان يكى از گناهان كبيره چيست ؟ آيا هنگامى كه انسان ، نسبت به درست بودن مطلبى احتمال زياد مىدهد ، يا احتمال بيش از 50 درصد مىدهد مىتواند آن را بيان كند ؟ ( به خصوص در مواردى كه از سوى شنونده ، احتمال خطاى گوينده در نظر گرفته شده است ، مثلا هنگامى كه استاد از شاگرد مطلبى را مىپرسد و شاگرد احتمال زياد يا بيش از 50 درصد به درستى جوابش مىدهد ، آيا مىتواند آن را با صراحت بيان كند ) ؟\r\nجواب : انسان تا يقين نداشته باشد ، نبايد چيزى را به صورت قطعى بيان كند ؛ بلكه بايد به عنوان احتمال بيان كند ، مگر اين كه قرائنى وجود داشته باشد كه آن بيان در واقع جنبه احتمالى دارد و در موارد امتحان انسان مىتواند جوابى را كه احتمال قوى به صحيح بودنش مىدهد ، بنويسد .\r\nسؤال 1797 - آيا علاقه به انجام گناه از سوى خود يا ديگرى ، بدون انجام آن ، به تنهايى گناه است ؟\r\nجواب : نيّت گناه ، گناه محسوب نمىشود ، ولى بهتر است كارى كند كه اين حالت ترك شود .\r\nسؤال 1798 - آيا در زمان غيبت كبرى مىتوان به خدمت حضرت ولى عصر ( روحى فداه ) رسيد ؟\r\nجواب : جمعى از بزرگان كه شايستگى و سعادت آن را داشته‌اند به خدمت آن حضرت رسيده‌اند ، ولى كسى نمىتواند پيامى از آن حضرت ، براى ديگران نقل كند .\r\nسؤال 1799 - تعدادى از مسلمانان كه به علّت تحصيل و امثال آن ، در كشورهاى\r\n\r\n","description":"","footnote":"","page_name":" 548 ","page_number":548},
  {"content":"\r\n\r\nغير اسلامى زندگى مىكنند ، احياناً براى اشتغال و امرار معاش ، مجبور به كار در فروشگاهها و رستورانهايى مىشوند كه موادّ غذايى غير اسلامى ، از قبيل مشروبات الكلى ، گوشت ذبح غير اسلامى و امثال آن دارند ، با توجّه به اين نكته كه مشتريان اين نوع مراكز را غير مسلمانان تشكيل مىدهند و اگر مسلمانى مراجعه داشته باشد ، به قسمتهاى گفته شده مراجعه ندارد . يا اين كه فروشندگان مسلمان ، فروشنده مباشر موادّ غذايى نيستند ، بلكه در قسمت مالى يا قسمتهاى ديگر اين اماكن اشتغال دارند ؛ حكم چنين اشتغالى در كشورهاى غير مسلمان ، كه مشروبات الكلى ، ذبايح غير شرعى و يا گوشتهاى حرام را جايز مىدانند چيست ؟\r\nجواب : اشتغال در اين گونه فروشگاهها در صورت ضرورت اشكالى ندارد ؛ ولى در هر حال بايد به دقّت مراقب باشند كه خودشان و ساير برادران و خواهران مسلمان آلوده نشوند ، و چه بهتر كه مسلمانان دست به دست هم دهند و مؤسّساتى بوجود آورند كه بتوانند موازين اسلامى را در همه چيز رعايت كنند .\r\nسؤال 1800 - در بعضى از شهرها مرسوم است كه وقتى شخصى از زيارت اماكن مقدّسه ( مانند مكّه معظّمه ، مدينه منوّره و . . . ) بازمىگردد ، دستكشى به دست مىكند تا زنان نامحرم نيز ، بتوانند به عنوان تبرّك دست او را ببوسند ، اين كار چه حكمى دارد ؟\r\nجواب : شرعاً حرام نيست ، ولى از نظر شرع كار خوبى نمىباشد .\r\n\r\n","description":"","footnote":"","page_name":" 549 ","page_number":549},
  {"content":"\r\n . \r\n","description":"","footnote":"","page_name":" 550 ","page_number":550},
  {"content":"\r\n\r\n\r\nنگاهى گذرا بر زندگى پربركت مرجع عظيم الشّأن . . . .\r\nنگاهى گذرا بر زندگى پربركت مرجع عظيم الشّأن\r\nحضرت آية اللّه العظمى مكارم شيرازى « دام ظلّه »\r\n\r\n1 - آغاز پربركت\r\nحضرت آية اللّه العظمى مكارم شيرازى در سال 1345 هجرى قمرى در شهر شيراز در ميان يك خانواده مذهبى كه به فضايل نفسانى و مكارم اخلاقى معروفند ديده به جهان گشود . معظّم له تحصيلات ابتدايى و دبيرستانى خود را در شيراز به پايان رسانيد . هوش و حافظه قوى و استعداد ممتاز ، وى را در محيط مدرسه در رديف شاگردان بسيار ممتاز قرار داده بود .\r\n\r\n2 - حيات علمى\r\nبا اين كه هيچ يك از افراد خانواده معظّم له در كسوت روحانيّت نبود ، تنها عشق شديد به معارف اسلامى ( طىّ حوادث جالبى ) سرانجام ايشان را به اين رشته پرافتخار كشانيد . معظّم له در حدود 14 سالگى رسماً دروس دينى را در « مدرسه آقا بابا خان شيراز » آغاز كرد و در مدّت اندكى نيازهاى خود را از علوم : صرف ، نحو ، منطق ، معانى ، بيان و بديع به پايان رسانيد . سپس توجّه خود را به رشته فقه و اصول معطوف ساخت و به خاطر نبوغ فوق‌العاده‌اى كه داشت ، مجموع دروس مقدّماتى و سطح متوسّط و عالى را در مدّتى نزديك به چهار سال ! به پايان رساند . در همين سالها گروهى از طلّاب حوزه علميّه شيراز را نيز با تدريس خود بهره‌مند مىساخت ، و گاه در يك روز - علاوه بر درسهايى كه خود مىخواند - هشت جلسه تدريس داشت !\r\n\r\n","description":"","footnote":"","page_name":" 551 ","page_number":551},
  {"content":"\r\n\r\nايشان در 18 سالگى از شيراز وارد حوزه علميّه قم شدند و قريب پنج سال از جلسات علمى و درس اساتيد بزرگ آن زمان مانند حضرت آية اللّه العظمى بروجردى و آيات بزرگ ديگر رضوان اللّه عليهم بهره گرفتند .\r\n\r\n3 - هجرت در جوانى\r\nمعظّم له براى آشنايى با نظرات و افكار اساتيد بزرگ يكى از حوزه‌هاى عظيم شيعه در سال 1369 ه - ق وارد حوزه علميّه نجف اشرف گرديدند و در آنجا در دروس اساتيد عالى مقام و بزرگى همچون آيات عظام آقاى حكيم ، خويى ، سيد عبد الهادى شيرازى و اساتيد برجسته ديگر - قدّس اللّه اسرارهم - شركت جستند .\r\n\r\n4 - رسم ديرينه حوزه\r\nمعظّم له در سن 24 سالگى به اخذ درجه اجتهاد مطلق از محضر دو نفر از آيات بزرگ نجف نائل شدند .\r\n\r\n5 - رجعتى پس از هجرت\r\nمعظّم له در ماه شعبان سال 1330 هجرى شمسى به ايران بازگشت و در شهر مقدّس قم كه آن روز مشتاق رجال علمى بود مأوا گزيد و در جمعى كه بايد بعداً اثرى بس عظيم بوجود آورند وارد شد .\r\n\r\n6 - حوزه‌اى ديگر ، درسى ديگر\r\nحضرت آية اللّه العظمى مكارم شيرازى بعد از بازگشت به ايران به تدريس سطوح عالى و سپس خارج « اصول » و « فقه » پرداختند و قريب 55 سال است كه حوزه گرم درس خارج ايشان مورد استقبال طلّاب و فضلاست ؛ بسيارى از كتب مهمّ فقهى را تدريس كرده و به رشته تحرير درآورده‌اند . در حال حاضر حوزه درس خارج ايشان يكى از پرجمعيّت‌ترين دروس حوزه‌هاى علميّه شيعه است و قريب به دو هزار نفر از طلّاب و فضلاى عاليقدر از محضر ايشان استفاده مىكنند . ايشان از آغاز دوران جوانى به تأليف كتاب در رشته‌هاى مختلف عقايد و معارف اسلامى و مسأله ولايت و سپس تفسير و فقه و اصول پرداختند ، و يكى از مؤلّفان بزرگ جهان اسلام محسوب مىشوند .\r\n\r\n","description":"","footnote":"","page_name":" 552 ","page_number":552},
  {"content":"\r\n\r\n\r\n7 - حيات سياسى\r\nمعظّم له در انقلاب اسلامى حضور فعّال داشتند و به همين دليل چند بار به زندان طاغوت افتادند و به سه شهر « چابهار » ، « مهاباد » و « انارك » تبعيد شدند ، در تدوين قانون اساسى در خبرگان اوّل نيز نقش مؤثّرى داشتند .\r\n\r\n8 - خدمات ارزنده معظّم له\r\nدر رژيم طاغوت احساس مىشد كه حوزه علميّه قم نيازمند يك نشريه عمومى است تا بتواند با نشريات گمراه‌كننده‌اى كه بدبختانه تعداد آنها نيز كم نبود مبارزه نمايد .\r\nمعظّم له با همكارى جمعى از دانشمندان براى انتشار نشريّه ماهانه « مكتب اسلام » كه با كمك بزرگان حوزه علميّه قم تأسيس شده بود ، همكارى نمود . اين نشريّه در جهان شيعه بىسابقه بود و شايد از نظر وسعت انتشار - در ميان مجلّات علمى و دينى - در تمام جهان اسلام ، جزء درجه اوّلها بود .\r\n\r\n9 - مجموعه تأليفات و آثار\r\nاز معظّم له حدود يكصد و سى و دو جلد كتاب منتشر شده كه بعضى از آنها بيش از سى بار تجديد چاپ گرديده است و بعضى به بيش از ده زبان زنده دنيا ترجمه شده و در كشورهاى مختلف انتشار يافته است كه به اسامى آنها اشاره مىشود :\r\n1 - ترجمه شيوا و روان قرآن مجيد\r\n2 - تا 28 تفسير نمونه ( فارسى ، عربى ، اردو ، انگليسى و تركى )\r\n29 - تا 38 تفسير موضوعى پيام قرآن ( عربى و فارسى )\r\n39 و 40 - ترجمه تفسير الميزان\r\n41 و 42 و 43 - اخلاق در قرآن\r\n44 - فيلسوف‌نماها\r\n45 - مديريت و فرماندهى در اسلام\r\n46 - زهرا ، برترين بانوى جهان\r\n47 - زندگى در پرتو اخلاق\r\n48 - جلوه حق\r\n49 - عود ارواح و ارتباط با ارواح\r\n50 - پرسشها و پاسخهاى مذهبى\r\n51 - خطوط اصلى اقتصاد اسلامى\r\n52 - انگيزه گرايش به مذاهب\r\n\r\n","description":"","footnote":"","page_name":" 553 ","page_number":553},
  {"content":"\r\n\r\n53 - خدا را چگونه بشناسيم ؟\r\n54 - آفريدگار جهان\r\n55 - رهبران بزرگ و مسئوليّتهاى بزرگتر\r\n56 - قرآن و آخرين پيامبر\r\n57 - معاد و جهان پس از مرگ\r\n58 - عقيده يك مسلمان\r\n59 - مهدى انقلابى بزرگ\r\n60 - ارزشهاى فراموش شده\r\n61 - پايان عمر ماركسيسم\r\n62 - آخرين فرضيه‌هاى تكامل\r\n63 - آيين ما ( ترجمه اصل الشّيعه )\r\n64 - پنجاه درس اصول عقايد براى جوانان ( فارسى ، عربى ، انگليسى ، چينى و فرانسه )\r\n65 - سرگرميهاى خطرناك\r\n66 - نماز مكتب عالى تربيت\r\n67 - معراج ، شقّ القمر ، نماز در قطبين\r\n68 - معمّاى هستى\r\n69 - فلسفه شهادت\r\n70 - اسرار عقب‌ماندگى شرق\r\n71 - چهره اسلام در يك بررسى كوتاه\r\n72 - در جستجوى خدا\r\n73 - مشكلات جنسى جوانان\r\n74 - آنچه از اسلام بايد بدانيم ( اسلام در يك نگاه )\r\n75 - بحثى درباره ماترياليسم و كمونيسم\r\n76 - قرآن و حديث\r\n77 - تقليد يا تحقيق\r\n78 - خمس پشتوانه استقلال بيت المال\r\n79 - مسأله انتظار\r\n80 - تفسير به رأى\r\n81 - تقيّه سپرى براى مبارزه عميقتر\r\n82 - اين مسائل براى همه جوانان مطرح است\r\n83 - اسلام و آزادى بردگان\r\n84 - يكصد و پنجاه درس زندگى ( فارسى و انگليسى )\r\n85 - شيوه همسردارى در خانواده نمونه\r\n86 - طرح حكومت اسلامى\r\n87 - رساله مقدمه وحى يا . . .\r\n88 - التقاط و التقاطيها\r\n89 - مناظرات تاريخى امام رضا ( عليه السلام )\r\n90 و 91 - اخلاق اسلامى در نهج البلاغه\r\n92 - رساله توضيح المسائل ( فارسى ، عربى ، اردو ، تركى ، انگليسى ، چينى )\r\n93 - رساله احكام جوانان\r\n94 - رساله احكام بانوان\r\n\r\n","description":"","footnote":"","page_name":" 554 ","page_number":554},
  {"content":"\r\n\r\n95 - مناسك حج ( فارسى - عربى )\r\n96 و 97 - استفتائات جديد ( فارسى و عربى )\r\n98 و 99 و 100 - انوار هدايت\r\n101 - تعليقات على عروهء الوثقى\r\n102 و 103 - القواعد الفقهيّه\r\n104 - انوار الفقاهه ( كتاب التّجارة - مكاسب محرمه )\r\n105 - انوار الفقاهه ( كتاب البيع - ولايت فقيه و حكومت اسلامى )\r\n106 - انوار الفقاهه ( كتاب الخمس و الانفال )\r\n107 - انوار الفقاهه ( كتاب الحدود و التّعزيرات )\r\n108 - أنوار الفقاهة ( كتاب النكاح ج 1 )\r\n109 و 110 و 111 - انوار الاصول ( مشتمل بر تقريرات درس خارج اصول )\r\n112 و 113 و 114 - پيام امام ( عليه السلام ) ( شرح نهج البلاغه ) ( عربى )\r\n115 - ربا و بانكدارى اسلامى ( فارسى و عربى )\r\n116 - بررسى طُرُق فرار از ربا\r\n117 - مثالهاى زيباى قرآن ( فارسى و عربى )\r\n118 - يادآورىهاى ماندگار\r\n119 - جامعه سالم در پرتو اخلاق\r\n120 - بحوثٌ فقهيّه هامّهء ( مسائل مهمّ فقهى به زبان عربى )\r\n121 - حكم الأضحيه\r\n122 - عمره مفرده\r\n123 - حج بانوان\r\n124 - مناسك جامع حج\r\n125 - حكومت جهانى مهدى\r\n126 - جوانان را دريابيد\r\n127 - 110 سرمشق از سخنان حضرت على ( عليه السلام )\r\n128 - چند نكته مهم درباره رؤيت هلال ( به زبان عربى )\r\n129 - حيله‌هاى شرعى و چاره‌جويىهاى صحيح\r\n130 - آيات ولايت ( عربى )\r\n131 - مفاتيح نوين\r\n132 - تعزير و گسترده آن\r\nوفّقه اللّه لمرضاته و ايّده اللّه بتأييداته\r\nناشر\r\n\r\n","description":"","footnote":"","page_name":" 555 ","page_number":555},
  {"content":"\r\n\r\nآدرس و شماره تلفن‌هاى\r\nدفاتر حضرت آية اللّه العظمى مكارم شيرازى ( مدّ ظلّه )\r\nجهت پاسخگوئى به مسائل شرعى\r\n1 - قم : ابتداى خيابان شهدا تلفن : 7743120 ، 13 - 7743110 فاكس : 7743114\r\n2 - شيراز : خيابان قاآنى كهنه ، كوى رحمت تلفن : 2303121 ، فاكس : 2307421\r\n3 - تهران : خيابان 17 شهريور ، ابتداى بزرگراه شهيد محلاتى ، ضلع جنوبى ، پلاك 29 تلفن : 7509697 ، 2 - 7512241 ، فاكس : 7638888\r\n4 - اراك : ابتداى خيابان محسنى تلفكس : 2242470 ، تلفن : 2224415\r\n5 - مشهد : چهارراه شهدا ، خيابان آزادى ، آزادى 6 فاكس : 2254970 تلفن : 2256168 - 2227879\r\n6 - اصفهان : چهارراه شكرشكن ، خيابان احمدآباد ، خيابان شهيد توانا ، پلاك 105 تلفن : 2253600 ، تلفكس : 2265205\r\n7 - كرج : بلوار امامزاده حسن ، بين گلستان سوم و چهارم .\r\nتلفن : 2243938 ، تلفكس : 2231033\r\nاينترنت :  www . makarem . ir \r\n E - mail : makarem @ makarem . ir \r\n\r\n\r\n","description":"","footnote":"","page_name":" 556 ","page_number":556}
  ]