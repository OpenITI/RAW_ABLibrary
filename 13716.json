[
  {"content":"\r\n\r\n\r\nجلد شانزدهم\r\n\r\n[ تتمهء كتاب نكاح 
  ]\r\n\r\n6 / 7 / 1382 يكشنبه درس شمارهء ( 555 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه ، مرورى بر بحث عموم منزلت خواهيم داشت و امثله‌اى كه در وسيلة النجاة ذكر شده ، بازگو نموده و مسامحات ثلاثه در عبارات ايشان را يادآور گرديده و در آخر ، كلام مرحوم اصفهانى نقل و نقد خواهد گرديد .\r\n* * * \r\nدر اين يكى دو جلسه ابتداى سال ، مناسب است مرورى بر بحث « عموم منزلت » و برخى از فروعات آن بكنيم .\r\nچنانچه عنوانى كه با رضاع محقق مىگردد يكى از عناوين سبعه‌اى كه در نسب حرام است يا عناوينى كه بالمصاهره حرام است نباشد بلكه عنوانى باشد كه با يكى از محرمات نسبى يا مصاهرتى ملازم است ، آيا اين امر باعث ثبوت حرمت مىگردد يا خير ؟ به اين امر « عموم منزلت » مىگويند و مشابه آن در تنبيهات استصحاب از مباحث اصول فقه مطرح شده است ، و آن بحث « اصل مثبت » است ، گفته‌اند اصل عملى ، لوازم و آثار عقلى و عادى خود را اثبات نمىكند ، چنانچه مستصحب ما حكم شرعى نباشد با استصحاب موضوع تنها مىتوانيم آثار شرعى آن موضوع را بار كنيم يعنى فقط احكامى كه مستقيماً روى آن موضوع رفته است بار مىشود .\r\nمثال : زيد قبلًا زنده بود و الان حياتش مشكوك است ، با استصحاب حيات او آثار شرعىاى كه مستقيما مترتب بر حيات است بار خواهد شد . مثلًا اموالش تقسيم\r\n\r\n","description":"","footnote":"","page_name":" 5082 ","page_number":1},
  {"content":"\r\n\r\nنمىشود . ورثه براى تصرف در اموالش نياز به اجازه او دارند ، يا مثلا در مورد استصحاب حيات فقيه ، حكم شرعى وكلاء از جهت اعتبار و بقاء وكالتشان ، با استصحاب حيات همگى ثابت مىشود . اما ممكن است برخى آثار مستقيما روى حيات نرفته باشد ، بلكه به خاطر لازمه شيء باشد كه آن اثر روى آن بار شده است .\r\nفرض كنيد شخصى مقدارى داروى سمّى خورده ، اين دارو اگر در معده او - مثلًا - يك ساعت بماند ، موجب تلف شدن او مىشود . حال نمىدانيم آيا اين مقدار مانده يا خير ؟\r\nما اگر بخواهيم با استصحاب بقاء دارو در معده اثبات بكنيم و در نتيجه احكام مترتب بر موت زيد را بار كنيم ، اصوليين مىگويند اين چنين قدرت و زورى را دليل « و لا تنقض اليقين بالشك » ندارد تا اين لازمه را هم ثابت نمايد . بله اگر من نذر كنم كه اگر دارو تا يك ساعت در معده باشد ، فلان كار را بكنم اين اثر شرعى بقاء دارو بوده و بار مىشود .\r\nمشابه اين بحث در فقه در باب رضاع مطرح شده است ، رساله‌هايى در اين موضوع نوشته شده و قائل هم دارد و « عموم منزلت » اين است كه اگر به وسيله رضاع ، يكى از عناوين سبعه كه نسبى آن شرعاً موجب تحريم مىشود . ( عناوين سبعه : مادر ، دختر ، خواهر ، دختر خواهر ، دختر برادر ، عمه ، خاله مىباشند ) محقق گردد مثلًا شخص به وسيله رضاع يك عمه رضاعى يا دختر رضاعى پيدا كند ، حرام مىشود مرضعه كه مادر رضاعى است ، اين هم حرام است . اگر زن مدخوله شخص ، دختر رضاعى پيدا كرده ، به موجب  « رَبائِبُكُمُ اللَّاتِي فِي حُجُورِكُمْ »  حرام مىشود . اين مسلم است و بحث آن گذشت .\r\nبحث اين است چنانچه با رضاع هيچ يك از عناوين سبعه كه موضوع محرمات نسبى است و همچنين هيچ يك از عناوينى كه موضوع محرمات مصاهرتى است محقق نگردد بلكه عنوانى ثابت شود كه با يكى از عناوين محرمه ملازمه دارد آيا اين\r\n\r\n","description":"","footnote":"","page_name":" 5083 ","page_number":2},
  {"content":"\r\n\r\nامر موجب نشر حرمت مىگردد يا خير ؟ مرحوم مير داماد در اين موضوع رساله‌اى نوشته و قائل به عموم منزلت شده است . در شرايع هشت مثال براى اين مسأله زده است و اين مثال‌ها در وسيله مرحوم سيد أبو الحسن اصفهانى ره - با مسامحاتى در تعبير - موجود است ، ما اين بحث را از وسيلة النجاة پى مىگيريم :\r\nوسيله النجاة : مثال اول : « لو ارضعت امرأته ولد بنته فصارت ام ولد بنته » اگر همسر شخص نوه او را شير داد آيا اين همسر بر او حرام مىگردد ؟ همسر با شير دادن نسبت به شوهرش عنوان « مادر نوه دخترى » پيدا مىكند و مادر نوه دخترى بنفسه از عناوين محرمه نيست ليكن ملازم با يكى از عناوين محرمه است . مادر نوه دخترى « دختر » خود شخص است كه بر او حرام است پس اگر قايل به عموم منزلت بشويم همسر شخص با اين شير دادن بر او حرام ابدى مىشود چون حكم دختر را پيدا مىكند . ( اين مثال ، همان مثال ششمى است كه مجدداً در وسيله مطرح شده است )\r\nمثال دوم : « زوجتك ارضعت بلبنك اخاها » اگر همسر شما با شير شما برادرش را شير بدهد ، بنابر عموم منزلت براى شما حرام ابدى مىشود چون با اين رضاع برادر او فرزند رضاعى شما شده و همسر شما نسبت به شما عنوان « اخت الولد » پيدا مىكند و « اخت الولد » هر چند بنفسه از عناوين محرمه نيست ، ليكن ملازم با يكى از عناوين محرمه است ، چون « اخت الولد » يا « بنت » خود شخص است ( اگر آنها برادر و خواهر پدرى باشند ) يا ربيبه شخص است ( اگر برادر و خواهر مادرى باشند ) .\r\nالبته عبارت ايشان در اين مثال از 3 جهت مسامحه دارد :\r\nمسامحه اول : بقاء زوجيت شرط نشر حرمت نيست بلكه اگر همسر انسان پس از طلاق گرفتن هم از شير او به بچه‌اى شير بدهد ، مرتضع فرزند رضاعى صاحب اللبن مىشود ، لذا بهتر بود ايشان مىگفتند : « امرأة ارضعتك بلبنك اخاها - الرضاع المحرم - »\r\nمسامحه دوم : ربيبه به طور مطلق از عناوين محرمه نيست بلكه چنانچه مادر او مدخول بها باشد حرام مىباشد ، لذا مناسب بود مىفرمودند كه « اخت ولدك اما\r\n\r\n","description":"","footnote":"","page_name":" 5084 ","page_number":3},
  {"content":"\r\n\r\nبنتك او ربيبتك من زوجتك المدخول بها » .\r\nتوضيح آن كه : اين زن از طرفى زوجه مدخول بهاى صاحب اللبن است و از طرف ديگر بچه‌اى كه شير خورده هم فرزند صاحب اللبن است و هم فرزند زنِ مدخوله صاحب اللبن ، در نتيجه همسر شخص كه خواهر بچه است ، « خواهر فرزند زنِ مدخوله صاحب اللبن » خواهد بود كه با « ربيبه زوجه مدخوله » ملازم بوده ، بنابر عموم منزلت حرام ابدى مىشود .\r\nمسامحه سوم : نشر حرمت اختصاص به صورتى كه همسر شما برادرش را شير بدهد ندارد و چنانچه از شير شما خواهرش را نيز شير بدهد اين حكم جارى است .\r\nلذا بهتر بود بفرمايند : « . . . ارضعت اخاها او اختها »\r\nمثال سوم : « زوجتك ارضعت بلبنك ابن اخيها » هرگاه زوجه شخص از شير او برادرزاده خود را شير بدهد ، مرتضع فرزند رضاعى صاحب اللبن مىشود در نتيجه مرضعه عمّه فرزندِ صاحب اللبن مىگردد و عمه فرزند هر چند بنفسه از عناوين محرمه نيست ليكن بنابر عموم منزلت چون عمه فرزند هميشه ملازم با خواهر بودن است ، حرام مىباشد و با اين شير دادن زوجه شخص بر او حرام ابدى مىشود .\r\nدر اين مثال نيز دو مسامحه ديده مىشود :\r\n1 - مناسب است كه به جاى زوجتك امرأة ذكر گردد .\r\n2 - ابن الاخ خصوصيت ندارد و مناسب است به جاى آن ولد اخيها آورده شود .\r\nمثال چهارم : « زوجتك ارضعت عمّها او عمتها او خالها أو خالتها » هرگاه زوجه كسى عمو يا عمه خود را شير بدهد بنابر عموم منزلت از دو جهت بر شوهر خود حرام مىشود .\r\nجهت اول : با اين شير دادن مادر رضاعى عمه يا عموى خود مىشود و نسبت به شوهر مادر عمه يا عموى همسرش مىباشد و مادر عمو و عمه همسر از عناوين محرمه نيست ولى چون ملازم با مادر بزرگ همسر خود مىباشد بنابر عموم منزلت حرام ابدى مىشود .\r\n\r\n","description":"","footnote":"","page_name":" 5085 ","page_number":4},
  {"content":"\r\n\r\nجهت دوم : اين زن با شير دادن « مادر عمو و عمه » خود شده است و از طرف ديگر « برادر زاده اينها است » ، پس دو عنوان در اين زن جمع شده است ، و كسى كه با او ازدواج كند بين « برادرزاده عمو و عمه » و « مادر عمو و عمه » جمع كرده است ، و اين امر هر چند بما هو هو حرام نيست ليكن چون در خارج ، مادر عمو و عمه نسبت به برادرزاده آنها مادربزرگ آنها است پس بنابر عموم منزلت كسى كه اين زن را بگيرد در واقع بين مادربزرگ و نوه جمع كرده است ، در نتيجه اين زن بر تمام مردان حرام ابدى مىشود . همچنين است در صورتى كه زنى خاله يا دائى خود را شير بدهد كسى كه بخواهد با او ازدواج كند بنابر عموم منزلت بين مادربزرگ و نوه جمع كرده است ، به علاوه اگر همسر كسى چنين كارى كرده بود علاوه بر حرمت ابدى به جهت سابق ، اين زن چون مادر بزرگ همسر او مىشود حرام ابدى مىباشد .\r\nو در اين امر فرقى نيست كه زن از شير شوهر فعلى شير بدهد يا از شير كس ديگرى مانند شوهر قبلى و لذا مرحوم سيد رحمه الله قيد « من لبنك » را در اين فرض نياورده‌اند .\r\nولى در عين حال عبارت مرحوم اصفهانى رحمه الله خالى از مسامحه نيست .\r\nاولا : زوجتك خصوصيت ندارد و\r\nثانياً : مادر عمه و عموى شخص در صورتى مادربزرگ او مىشود كه رابطه‌اى كه اين عمو و عمه با برادر خود ( پدر اين شخص ) دارند ابوينى يا امّى باشد و الّا حرمت مادر عمه يا عمويى كه با پدر من فقط در پدر مشترك باشند ، به عنوان مادربزرگ بودن نيست بلكه به عنوان زوجه پدربزرگ است . لذا اين كه مرحوم آقاى اصفهانى وجه حرمت را تنها جده بودن قرار داده‌اند مسامحه‌آميز است .\r\nادامه فروع عموم منزلت را ان شاء الله در جلسه آينده پى مىگيريم .\r\n« * و السلام * »\r\n\r\n","description":"","footnote":"","page_name":" 5086 ","page_number":5},
  {"content":"\r\n\r\n\r\n7 / 7 / 1382 دوشنبه درس شمارهء ( 556 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه ، بحث عموم منزلت ، به طور مفصّل مورد بررسى قرار گرفته و عمدتاً نظر مرحوم سيد أبو الحسن اصفهانى نقل و مسامحات كلام ايشان بازگو خواهد گرديد .\r\n* * * \r\n[ ادامهء بحث عموم منزلت 
  ]\r\nمرحوم سيد أبو الحسن اصفهانى قدس سرّه در كتاب وسيلة النجاة هشت فرع كه مبتنى بر عموم منزلت در حديث يحرم من الرضاع ما يحرم من النسب است ذكر كرده‌اند . اين فروع بنابر قول كسانى است كه قائلند عناوين ملازم با عناوين سبعه محرّمه نيز موجب حرمت مىشود . مثل مرحوم محقق داماد كه قائل به عموم منزلت بوده است . لكن اكثر قائل به عموم منزلت نيستند ، بنابراين ، حكم در اين مسائل مبنى بر احتياط است ، زيرا هر چند قول به عموم منزلت قول ضعيفى است لكن احتياط در باب نكاح نسبت به ساير أبواب مطلوب‌تر است از اين رو امثله‌اى از اين گونه فروع در رساله‌هاى عمليه هم آمده است . لكن هر كس به سليقه خود برخى از فروع را ذكر كرده است .\r\n[ مرحوم سيد در وسيله مقدمه‌اى براى فروع ذكر فرموده كه به عنوان توضيح « 1 »\r\n\r\n\r\n","description":"","footnote":"\r\n( 1 ) - براى توضيح بيشتر و ذكر مثال‌هاى ديگر بحث به جواهر الكلام 29 / 312 و 313 و 322 و 323 و احكام الرضاع / 35 - 29 تقرير ابحاث المحقق الخويى فى باب الرضاع مراجعه شود .\r\n","page_name":" 5087 ","page_number":6},
  {"content":"\r\n\r\nبحث آورده مىشود ، ايشان مىفرمايد :\r\n« قد سبق ان العناوين المحرّمة من جهة الولادة و النسب سبعة الامّهات و البنات و الاخوات و العمّات و الخالات و بنات الاخ و بنات الاخت فان حصل سبب الرضاع احد هذه العناوين كان محرّماً كالحاصل بالولادة و قد عرفت فيما سبق كيفية حصولها بالرضاع مفصّلًا و اما لو لم يحصل بسببه احد تلك العناوين السبع لكن حصل عنوان خاص لو كان حاصلًا بالولادة لكان ملازماً و متحداً مع احد تلك العناوين السبعة كما لو ارضعت امرأة ولد بنته فصارت امّ ولد بنته فصارت امّ ولد بنته و امّ ولد البنت ليست من تلك السبع لكن لو كانت أمومة ولد البنت بالولادة كانت بنتاً له و البنت من المحرّمات السبعة فهل مثل هذا الرضاع أيضاً محرّم فتكون مرضعة ولد البنت كالبنت ام لا ؟ الحق هو الثانى و قيل بالاول و هذا هو الذي اشتهر فى الاسنة بعموم المنزلة الذي ذهب اليه بعض الاجلّة و لنذكر لذلك أمثلة » « 1 » 
  ] .\r\n\r\nابهاماتى در كلام صاحب وسيلة النجاة :\r\n\r\n1 - وجه تخصيص فروع هشتگانه در كلام صاحب وسيلة النجاة ، چيست ؟\r\nمرحوم سيد در وسيلة النجاة « 2 » هشت فرع كه مبتنى بر عموم منزلت است ذكر كرده است با آنكه فروع مسأله مختص به اين هشت فرع نيست وجه انتخاب اين هشت فرع براى من معلوم نشد . در تحرير الوسيله « 3 » نيز همين هشت فرع بدون هيچ تغييرى ذكر شده است با آنكه مناسب بود لااقل بعضى عبارات تغيير داده شود .\r\n\r\n2 - وجه تفكيك موضوع چهار فرع اول از چهار فرع دوم چيست ؟\r\nايشان چنانچه گذشت هشت فرع ذكر مىكنند . چهار فرع از اين فروع مواردى است كه زن به برخى از بستگان و خويشان خود شير مىدهد و در اثر آن بنابر عموم\r\n\r\n\r\n","description":"","footnote":"\r\n( 1 ) - وسيلة النجاة ، 2 / 249 ، للسيد ابى الحسن الاصفهانى قدس سرّه .\r\n( 2 ) - وسيلة النجاة 2 / 250 .\r\n( 3 ) - تحرير الوسيلة 2 / 274 و 275 ، للامام الخمينى قدس سرّه .\r\n","page_name":" 5088 ","page_number":7},
  {"content":"\r\n\r\nمنزلت نشر حرمت حاصل مىشود . چهار فرع بعدى مواردى است كه زن به برخى از بستگان و خويشان شوهرش شير مىدهد و بنابر عموم منزلت نشر حرمت حاصل مىشود . در چهار فرع اول كه زن به خويشان خود شير مىدهد موضوع را ايشان زوجه مرد قرار مىدهد ، اما در چهار فرع بعدى كه زن خويشان مرد را شير مىدهد ايشان موضوع را امرأة أرضعت قرار مىدهد و موضوع را زوجتك أرضعت قرار مىدهد .\r\nبا آنكه فرقى بين فروع در اين جهت نيست و تفكيك در موضوع فروع چهارگانه اولى با فروع چهارگانه أخير وجهى ندارد و در همه فروع بايد موضوع امرأة أرضعت قرار گيرد چون خصوصيتى در زوجه شخص نيست . البته در برخى از اين فروع معتبر است كه شير به لبن مرد باشد هر چند زن ، زوجه مرد نباشد بلكه قبلًا زوجه بوده و الان زوجه شخص ديگرى است يا الان مطلقه است يا آنكه لبن ، لبن شوهر نيست بلكه لبن از باب وطى به شبهه حاصل شده و قبلا گذشت كه لبن حاصل از وطى به شبهه نيز موجب نشر حرمت مىشود . حاصل اينكه در همه اين هشت فرع مناسب است موضوع را امرأة أرضعت قرار دهيم و تفكيك وجهى ندارد .\r\n\r\n3 - تكرّر برخى از أمثله\r\nتوضيح اين مورد در توضيح امثله هشتگانه مىآيد « 1 » .\r\n\r\nاختيار أمثله چهارده‌گانه براى عموم منزلت :\r\nبه نظر مىرسد از نظر ذوقى مناسب است ما يازده مثال براى اين موارد ذكر كنيم بلكه به يك حساب چهارده مثال ذكر كنيم و اقتصار به هشت مثال نكنيم زيرا :\r\n\r\n\r\n","description":"","footnote":"\r\n( 1 ) - مراد فرع هشتم و هفتم است كه فرع ششم تكرار فرع ذكر شده قبل از امثله هشتگانه است ، به لحاظ اينكه هر دو مثال براى بنتيّت است همچنين فرع هفتم تكرار فرع دوم است ، زيرا هر دو مثال براى أختيّت است .\r\n","page_name":" 5089 ","page_number":8},
  {"content":"\r\n\r\nالف - عناوين محرّمه نسبى هفت عنوان است « مادر ، دختر ، خواهر ، خواهرزاده ، برادرزاده ، عمه ، خاله » و ما مناسب است اول هفت مثال براى عنوان رضاعى از اين عناوين كه بر اساس عموم منزلت حاصل مىشود پيدا كنيم .\r\nب - عناوين محرّمه مصاهرتى نيز چهار عنوان است مادر زن ، دختر زن مدخوله ( ربيبه زن مدخوله ) ، زن پدر ، عروس ، چهار مثال نيز براى اينها ذكر كنيم كه جمعاً يازده عنوان مىشود .\r\nج - عناوين محرّمه جمعى نيز سه عنوان است جمع بين اختين ، جمع بين عمه و برادرزاده بدون اذن عمّه ، جمع بين خاله و خواهرزاده بدون اذن خاله « 1 » ، و ما مناسب است سه مثال نيز براى عناوين جمعى بر اساس عموم منزلت - پيدا كنيم كه به عدد اسماء متبركه چهارده معصوم مىتوان چهارده مثال ذكر كرد .\r\nدر حالى كه در كلمات صاحب وسيلة النجاة و من تبعه هشت مثال ذكر شده و استيفاء امثله نشده است بلكه در بعضى از موارد مثال‌ها تكرار پيدا كرده است . با آنكه بهتر بود براى هر قسم يك مثال به عنوان نمونه ذكر شود نه آنكه براى برخى از اقسام اصلا مثال ذكر نشود و براى برخى ديگر مثال مكرّر ذكر شود .\r\n\r\nبررسى أمثله ذكر شده در وسيلة النجاة :\r\n\r\nمثال اول :\r\nاحدها زوجتك أرضعت بلبنك أخاها فصار ولدك ، و زوجتك أخت له ، فهل تحرم عليك من جهة أن أخت ولدك امّا بنتك أو ربيبتك و هما محرّمتان عليك و زوجتك بمنزلتهما أم لا ؟ فمن قال بعموم المنزلة يقول نعم و من قال بالعدم ، يقول لا ، در اين مثال بنابر عموم منزلت ، همسر مرد ، به منزله دختر خودش يا به منزله ربيبه خودش مىشود كه مادرش مدخوله است و ربيبه و مادرش هر دو بالمصاهرة حرام هستند . البته « اخاها » خصوصيتى ندارد و چنانچه خواهرش را هم شير بدهد همين رابطه حاصل\r\n\r\n\r\n","description":"","footnote":"\r\n( 1 ) - يعنى نكاح بنت الاخ على العمّة بلا اذن العمة و نكاح بنت الاخت على الخالة بلا اذن الخالة ( نگارنده ) .\r\n","page_name":" 5090 ","page_number":9},
  {"content":"\r\n\r\nمىشود .\r\n\r\nمثال دوم :\r\nثانيها زوجتك أرضعت بلبنك ابن « 1 » اخيها فصار ولدك و هى عمته ، و عمة ولدك حرام عليك لانها اختك فهل تحرم من الرضاع ام لا ؟ فمن قال بعموم المنزلة يقول نعم و من قال بالعدم قال لا .\r\nدر اين مثال بنابر عموم منزلت زن شخص ، خواهر او مىشود و بنابر عموم منزلت ازدواج او باطل مىشود .\r\n\r\nمثال سوم :\r\nثالثها زوجتك أرضعت عمّها او عمتها أو خالها أو خالتها فصارت أمّهم ، و أمّ عمّ و عمّةِ زوجتك حرام عليك حيث أنّها جدّتها من الاب و كذا أمّ خال و خالةِ زوجتك حرام عليك حيث أنّها جدّتها من الام فهل تحرم عليك من جهة الرضاع ام لا فمن قال بعموم المنزلة يقول : نعم و من قال بالعدم يقول : لا .\r\nدر اين مثال بنابر عموم منزلت ، زوجه شخص جدّه تنزيلى خود آن زوجه مىشود يعنى مرضعه ، جده خودش مىشود و لازم مىآيد كه مرد با ام الزوجه خودش ازدواج كند زيرا مراد از امّ الزوجه كه از محرّمات مصاهرتى است اعم از امّ بلاواسطه و امّ مع الواسطه است و شامل جدّه پدرى و جده مادرى هم مىشود .\r\nدر فرض اول ، زن ، مادر عموى خودش و در فرض دوم ، مادر عمه خودش - كه اين دو جده ابى زن هستند و در فرض سوم ، مادر دائى خودش و در فرض چهارم مادر خاله خودش - كه اين دو جده امّى زن هستند - مىشود .\r\nتا اينجا مثال سوم را توضيح داديم اكنون مىگوييم : اين مثال قيودى دارد كه قيود آن ذكر نشده است . توضيح اينكه عمو يا عمه يا دائى يا خاله كه به معناى برادر پدر يا خواهر پدر يا برادر مادر يا خواهر مادر مىباشد گاهى اين اخوت از طرف پدر است و گاهى از طرف مادر است و گاهى از طرف پدر و مادر است . اينكه اخوّت\r\n\r\n\r\n","description":"","footnote":"\r\n( 1 ) - همانطور كه استاد دام ظله در فرع چهارم تذكر داده‌اند « ابن » خصوصيتى ندارد و بهتر است به جاى آن كلمه « ولد » گذاشته شود . ( نگارنده )\r\n","page_name":" 5091 ","page_number":10},
  {"content":"\r\n\r\nاقسام مختلف دارد در برخى از فروع بعدى مورد لحاظ قرار گرفته است ، ليكن در اين فرع و فرع چهارم مورد غفلت واقع شده است .\r\nمادر عمو يا عمه و مادر دائى يا خاله در صورتى جده شخص مىشود كه مادر امّى باشند يا مادر أبوينى باشند در اين دو صورت مادر اينها ( اين چهار عنوان ) جده ابى يا جده امّى شخص مىشود ، اما اگر عمو يا عمه و امثال اينها ، ابى باشند مثلا پدر شخص يك برادر أبى دارد كه از مادر جدا هستند مادر اين برادر نسبت به فرزند برادر ديگر ، جدّه آن فرزند به حساب نمىآيد بلكه تنها مادر عموى ابى است . و اين زن ، زوجه جدّ است اما جده نيست . زن جدّ زن ، محرم شوهر نيست .\r\nشوهر ، مادر زن و جده زن را نمىتواند بگيرد اما اگر جد زن ، عيال ديگر داشته باشد شوهر مىتواند آن عيال جد را بگيرد . در مقام اگر عمو و عمه و دايى و خاله ، ابى باشند يعنى فقط در پدر شريك باشند ولى مادرهايشان جدا باشند مادر اينها ، زن جدّ شخص مىشود ، بنابر عموم تنزيل اين زن به عمو يا عمه يا خاله يا دائى أبى اگر شير بدهد ، اين زن تنزيلًا زن جدّ خودش مىشود و گرفتن زن جدّ از محرّمات نيست آنكه از محرمات است جده زوجه است كه داخل در امّ الزوجه است .\r\nبنابراين تعميمى كه در اين مثال است غلط است .\r\nپس بايد عبارت اين گونه اصلاح شود : زوجتك « 1 » ارضعت بلبنك ( قيد لبن زوج [ لبنك 
  ] هم بايد اضافه شود ) عمّها أو عمّتها أو خالها أو خالتها لابويها أو لامّها و وقتى زن با شير زوج اينها را شير داد اينها بچه شوهر مىشوند و اين زن به منزله نوه شوهر مىشود . زيرا مثلا عموى اين زن ، بچه شوهر مىشود و برادرزاده بچه شخص اگر ابوينى باشد نوه شخص است و اگر امّى باشد نوه زن مدخوله شخص است و هر\r\n\r\n\r\n","description":"","footnote":"\r\n( 1 ) - البته قبلا گذشت كه عنوان « زوّجتك » نيز لازم نيست درج شود ، بلكه « امرأة أرضعتك » نيز اگر گفته شود كافى است و تنها لازم است كه لبن ، لبن مرد باشد غرض اين است كه بنابر آنكه معيار را زوجتك قرار دهيم چنانچه در وسيله النجاة آمده است و زوجتك را ما از باب مثال بدانيم لكن قيد « بلبنك » و قيد لابويها أو لامّها به هر حال لازم است ( استاد دام ظله با توضيح ) .\r\n","page_name":" 5092 ","page_number":11},
  {"content":"\r\n\r\nدوى اينها حرام است .\r\n\r\nمثال چهارم :\r\nزوجتك أرضعت بلبنك ولد عمّها « 1 » أو ولد خالها فصرت أبا ابن عمّها أو أبا ابن خالها و هى تحرم على أبى ابن عمها و أبى ابن خالها لكونهما عمها و خالها فهل تحرم عليك من جهة الرضاع أم لا فمن قال بعموم المنزلة يقول نعم و من قال بالعدم يقول لا .\r\nدر اين فرع ، زن شخص به لبن زوج ، فرزند عمو يا فرزند دايى خود را شير مىدهد . قهراً صاحب اللبن پدر فرزند يا عمو يا پدر فرزند دائى مىشود و پدر فرزند عمو در باب نسب خود عمو و پدر فرزند دايى در باب نسب خود دايى است . بنابر عموم منزلت و رضاعى اين عناوين ملازم نيز حرام مىباشد و ازدواج زن با عمو يا دائى رضاعى خود حدوثاً و بقاءً باطل است .\r\n\r\nمسامحه فرع چهارم :\r\nمسامحه تعبيرى كه در اين مثال چهارم شده است اين است كه در صدر مسأله موضوع را « ولد » قرار داده است اما در تفريع بنابر عموم منزلت تعبير « أبا ابن عمّها او أبا ابن خالها » به كار رفته است .\r\nو ولد بر « ابن » تطبيق شده است با آنكه « ولد » در استعمالات قرآنى و روايى اعم از ابن و بنت است قرآن كريم مىفرمايد :  يُوصِيكُمُ اللَّهُ فِي أَوْلادِكُمْ لِلذَّكَرِ مِثْلُ حَظِّ الْأُنْثَيَيْنِ  ، نساء / 11 .\r\nدر روايات هم تعبير « الولد للفراش » كه اعم از ابن و بنت است آمده است .\r\nاما در اين مثال ولد را بر ابن تطبيق كرده است با آنكه قاعده‌اش اين بوده كه بفرمايد « فصرت أبا ولد عمها أو أبا ولد خالها و هى تحرم على أبى ولد عمّها و أبى ولد خالها » پس در چهار جا ، به جاى ولد ، ابن به كار رفته است كه خلاف موضوع فرع در صدر مسأله است .\r\nالبته يك مطلبى هست و آن اينكه در كلمات فقهاء مثل سيد صاحب عروه در عروه و غير او كه به جاى ابن گاهى ولد به كار مىبرند . مثلا در بحث قضاء ولىّ كه\r\n\r\n\r\n","description":"","footnote":"\r\n( 1 ) - ذكر عمو و دايى از باب مثال است و عمه و خاله نيز همين حكم را دارد . ( نگارنده )\r\n","page_name":" 5093 ","page_number":12},
  {"content":"\r\n\r\nولد أكبر بايد قضاء كند آنجا كلمه ولد بر ابن اطلاق شده است و گفته شده : اگر ولد « 1 » اكبر نبود بنت اكبر فائده ندارد و لو أكبر از ولد باشد در باب ارث هم كه گويند : حبوه براى ولد أكبر است مراد ابن اكبر است نه بنت اكبر .\r\nمن شنيده‌ام الان هم عربها ولد را به معناى خاصّ آن كه ابن باشد كثيرا اطلاق مىكنند [ مثلا گويند أولادىّ و نسائىّ يعنى پسرانه و دخترانه 
  ]\r\nدر فارسى هم فى الجمله اين گونه اطلاقات هست مثلًا شما مىگوييد : آقا زاده فلان شخص ، به پسر او آقازاده مىگوييد با اينكه زاده همان ولد است و آقازاده يعنى ولد آقا و اين تعبير را براى پسر به كار مىبرند ولى براى دختر به كار نمىبرند .\r\nپس تعبير وارد در اين فرع مطابق تعبير رائج ولد در مورد ابن به كار رفته است .\r\nلكن در مقام ، دليلى بر اين اختصاص نيست چون حكم اختصاص به ابن ندارد .\r\nپدر ولد عمو ، عمو است چه آن ولد دختر باشد چه پسر . زن چه شير را به پسر عموى خود بدهد و چه به دختر عموى خود بدهد در حكم فرقى نمىكند يعنى بنابر عموم تنزيل موجب نشر حرمت مىشود و بنابر عدم ، موجب نشر حرمت نمىشود . پس اگر مراد از ولد در اين مسأله همان تعبير عام قرآنى و روايى باشد بهتر است از اينكه ابتداءً تعبير ولد به كار برده شود و سپس به جاى آن ابن گذاشته شود كه موهم اين است كه روى « ابن » بودن عنايتى هست با آنكه « ابن » بودن دخالتى در حكم ندارد .\r\nبه هر حال ، در اين چهار فرعى كه خوانده شد در فرع اول بنابر عموم منزلت زن بنت يا ربيبه مىشد در فرع دوم زن بنابر عموم منزلت أخت مرد مىشود . و در فرع سوم بنابر عموم منزلت زن ، جدّه زن كه داخل امّ الزوجه است مىشود كه از محرّمات مصاهرتى است و در فرع چهارم مرد ، عمو يا دائى زن مىشود و قهراً زن ، برادرزاده و يا خواهرزاده او مىشود كه از محرمات نسبى است .\r\n\r\n\r\n","description":"","footnote":"\r\n( 1 ) - العروة الوثقى 1 / 756 ، فصل 44 فى قضاء الولى و المصدر 1 / 514 فصل 1 فى اعداد الفرائض و نوافلها .\r\n","page_name":" 5094 ","page_number":13},
  {"content":"\r\n\r\nدر چهار فرع بعدى چنانچه گذشت زن به يكى از خويشان مرد شير مىدهد و مرحوم سيد اصفهانى عبارت را عوض كرده و به جاى « زوجتك » تعبير « امرأة » را به كار برده است .\r\n\r\nمثال پنجم :\r\nخامسها امرأة أرضعت أخاك أو أختك لابويك فصارت أمّا لهما و هى محرّمة فى النسب لانها أمّ لك فهل تحرم عليك من جهة الرضاع و يبطل نكاح المرضعة ان كانت زوجتك ام لا ؟ فمن قال بعموم المنزلة يقول : نعم و من قال بالعدم يقول : لا .\r\nقيد ابوين اينجا ذكر شده است و ذكر آن لازم است لكن چنانچه گذشت در فرع سوم به تقسيمات أخ توجه نشده بود .\r\nدر اين فرع ، زن به برادر يا خواهر أبوينى مرد شير مىدهد و مادر برادر أبوينى يا مادر خواهر ابوينى شد ، بنابر عموم منزلت اين زن به منزله مادر مرد خواهد بود .\r\nقهراً چنين زنى را نمىتواند بگيرد و اگر قبلا همسر او بوده نكاحش بقاءً باطل مىشود .\r\nدر اين فرع ، موضوع را امرأة قرار داده است و سپس زوجتك را به او ملحق كرده است يعنى در صدر مسأله فرض حدوث نكاح را بنابر عموم منزلت حكم به عدم جواز آن مىكند اما در ذيل مسأله فرض بقاء نكاح را بنابر عموم منزلت حكم به عدم جواز آن نمىكند .\r\n\r\nمسامحه فرع پنجم :\r\nمرحوم سيد اصفهانى اينجا فرض لابويك را ذكر فرموده اما فرض لامّك را ذكر نكرده است . با آنكه اگر زن ، برادر يا خواهر ابوينى يا أمّى مرد را شير دهد اين زن به منزله مادر مرد خواهد بود . اما اگر زن ، برادر يا خواهر أبى مرد را شير دهد ، زن به منزله زوجه پدر مرد خواهد بود . و زوجه پدر هم براى شخص حرام است .\r\nپس در اين فرع قيد لابويك مستدرك است و بايد حذف شود و در عوض عبارت لانها امّ لك اين گونه اصلاح شود : لانها امّ لك أو زوجة أبيك .\r\n\r\n","description":"","footnote":"","page_name":" 5095 ","page_number":14},
  {"content":"\r\n\r\n\r\nمثال ششم :\r\nامرأة ارضعت ولد بنتك فصارت امّا له فهل تحرم عليك لكونها بمنزلة بنتك و ان كانت المرضعة زوجتك بطل نكاحها أم لا ؟ فمن قال بعموم المنزلة يقول : نعم و من قال بالعدم يقول : لا .\r\nاين فرع تكرار فرع ذكر شده قبل از ذكر مثال‌هاى هشتگانه است زيرا هر دو مثال براى بنتيت است هر چند موضوع آن فرع ، « امرأة ارضعت ولد بنتها » بود و موضوع اين فرع ، « امرأة ارضعت ولد بنتك » است ، در اين فرع ، مرضعه فرزند دختر مرد را شير داده است در نتيجه مرضعه ، مادر فرزند دختر مرد مىشود و مادر فرزند دختر مرد ، خود دختر مرد است ، بنابراين ، مرضعه دختر شوهر مىشود و دختر مرد از محرّمات نسبى است . و بنابر عموم تنزيل اگر اين مرد قبلًا شوهر نبوده الان حق ازدواج ندارد اما اگر اين مرد قبلًا شوهر بوده ازدواج او بقاءً باطل مىشود . و فقره و ان كانت المرضعة زوجتك بطل نكاحها به اين فرض أخير ( بطلان زوجيت بقاءً ) اشاره مىكند .\r\n\r\nمسامحه فرع ششم :\r\nلازم نيست حتما به « ولد بنتك » شير دهد بلكه اگر به ولد ابنك هم شير دهد ، اين مرضعه مادر فرزند پسر مىشود و مادر فرزند پسر شخص ، عروس آن شخص است و ازدواج با عروس از محرّمات مصاهرتى است . پس حكم به ولد بنتك اختصاص ندارد و بهتر است عبارت اين گونه اصلاح شود : ولد بنتك او ولد ابنك . . . لكونها بمنزلة بنتك او حليلة ابنك ، پس مرضعه در فرض اول به منزله بنت و در فرض دوم به منزله عروس مرد مىشود .\r\n\r\nمثال هفتم :\r\nامرأة ارضعت ولد اختك فصارت اماً له فهل تحرم عليك من جهة أن أمّ ولد الاخت حرام عليك لانها اختك ، و ان كانت المرضعة زوجتك بطل نكاحها ، ام لا ؟ فمن قال بعموم المنزلة يقول نعم و من قال بالعدم يقول : لا . زنى ، بچه خواهر مردى را شير داده است ، در نتيجه مادر رضاعى او شده است و مادر بچه خواهر ، خود خواهر است .\r\nاگر اين مرضعه قبلًا همسر اين مرد نبوده است نكاح حدوثاً جايز نيست و گرنه بقاءً باطل مىشود .\r\n\r\n","description":"","footnote":"","page_name":" 5096 ","page_number":15},
  {"content":"\r\n\r\n\r\nمسامحه فرع هفتم :\r\nفرع هفتم و فرع دوم هر دو مثال براى اختيت است ، پس اختيت مثال مكرّر دارد . بهتر است فرع هفتم ذكر شود كه مشتمل بر حكم حدوث و بقاء است و فرع دوم حذف شود .\r\n\r\nمثال هشتم :\r\nامرأة ارضعت عمك او عمتك أو خالك او خالتك فصارت أمهم ، و ام عمك و عمتك نسباً تحرم عليك لانها جدّتك من طرف ابيك ، و كذا أمّ خالك و خالتك ، لانها جدّتك من طرف الامّ ، فهل تحرم عليك بسبب الرضاع ، و ان كانت المرضعة زوجتك بطل نكاحها ، أم لا ؟\r\nفمن قال بعموم المنزلة يقول نعم و من قال بالعدم يقول : لا .\r\n\r\nمسامحه فرع هشتم :\r\nدر اين فرع نيز همان اشكالى كه در « ثالثها » ( فرع سوم ) وارد كرديم وارد مىشود و آن اينكه اين طور نيست كه هميشه مادر عمو ، جدّه شخص بشود زيرا گاهى عمو فقط از طرف أب عموى انسان است ، از اين رو مادر او ، زوجه جدّ مىشود اما جدّه نمىشود بله زوجه جدّ به عنوان « ما نكح آباؤكم » حرام است .\r\n[ و اين أمر فارق بين فرع ثامن و فرع ثالث است ، زيرا در فرع ثالث زوجه جدّ زن در موارد أبى جزء محرّمات نبود ، زيرا جدّه زن نبود و عنوان محرّم ديگرى نيز بر آن منطبق نبود ، اما اينجا زوجه جدّ مرد به عنوان ما نكح آباؤكم ( همسر پدران ) حرام است 
  ] .\r\n\r\nامثله ذكر نشده در وسيلة النجاة :\r\nدر ميان اين امثله براى عمه و خاله - كه به وسيله عموم منزلت زنى عمه يا خاله شخص شود - مثالى ذكر نشده است . مىتوان براى مسأله اين گونه مثال زد كه اگر مرضعه‌اى فرزند عمه يا خاله مردى را شير دهد مادر فرزند عمه شخص يا مادر فرزند خاله شخص مىشود و مادر فرزند عمه شخص يا مادر فرزند خاله شخص عمه يا خاله شخص است و آن شخص نمىتواند عمه يا خاله خود را بگيرد پس بنابر عموم منزلت اين دو مثال براى عمه و خاله است .\r\n\r\n","description":"","footnote":"","page_name":" 5097 ","page_number":16},
  {"content":"\r\n\r\nمثال‌هاى ديگرى نيز هست كه در وسيلة النجاة نيامده است و فعلًا از ذكر آنها صرف نظر مىكنيم .\r\nبحث عموم منزلت را چون در رساله‌هاى عمليه نيز آمده است به صورت اختصار بيان كرديم .\r\nاين بحث را همين جا به پايان مىبريم و همين مقدار براى آشنايى به مثال‌ها كافى است .\r\nبحث‌هاى بعدى را از « شرايع » دنبال مىكنيم .\r\n« * و السلام * »\r\n\r\n","description":"","footnote":"","page_name":" 5098 ","page_number":17},
  {"content":"\r\n\r\n\r\n9 / 7 / 1382 چهارشنبه درس شمارهء ( 557 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه مسائل مربوط به تعدد زوجات و عمدتاً تفسير آيه شريفه :  « وَ إِنْ خِفْتُمْ أَلَّا تُقْسِطُوا فِي الْيَتامى فَانْكِحُوا ما طابَ لَكُمْ مِنَ النِّساءِ . . . »  مورد بررسى قرار خواهد گرفت .\r\n* * * \r\nالف ) عدد زوجات\r\n\r\n1 - متن شرايع :\r\n« السبب الرابع ، استيفاء العدد ، و هو قسمان الاول ، اذا استكمل الحرّ أربعاً بالعقد الدائم حرم عليه مازاد غبطة و لا يحلّ له من الاماء بالعقد اكثر من اثنتين من جملة الاربع و اذا استكمل العبد أربعاً من الاماء أو حرتين او حرّة و أمتين حرم عليه مازاد « 1 » » .\r\nاز مسلمات اين است كه شخص حرّ نمىتواند با بيش از چهار زن حرّه در عقد دائم يا بيش از دو كنيز ازدواج نمايد ، اگر چه مىتواند از باب ملك يمين اماء زيادى در اختيار داشته باشد و همچنين عبد نيز نمىتواند بيش از چهار أمه يا دو حرّه يا يك حرّه و دو امه را تزويج نمايد . در اين مباحث چون بناى ما بر اين نيست كه مسائل عبد و أمه را مطرح نماييم الا به قدرى كه فهم بعضى از مسائل يا عبائر مربوط به مسائل احرار متوقف بر آن است ، لذا وارد بحث از تعدد زوجات نسبت به عبد و أمه نمىشويم .\r\n\r\n\r\n","description":"","footnote":"\r\n( 1 ) - شرايع الاسلام ، ج 30 / 2 .\r\n","page_name":" 5099 ","page_number":18},
  {"content":"\r\n\r\n\r\n2 - استدلال به آيه شريفه « وَ إِنْ خِفْتُمْ أَلَّا تُقْسِطُوا فِي الْيَتامى فَانْكِحُوا ما طابَ لَكُمْ مِنَ النِّساءِ مَثْنى وَ ثُلاثَ وَ رُباعَ فَإِنْ خِفْتُمْ أَلَّا تَعْدِلُوا فَواحِدَةً « 1 »  » \r\nبراى عدم جواز زياده بر چهار زن .\r\nيكى از ادله‌اى كه براى اثبات عدم جواز ازدواج با بيش از چهار زن مورد تمسك قرار گرفته است آيه شريفه فوق مىباشد « 2 » ، راجع به اين آيه شريفه سؤالات مختلفى مطرح است كه ذيلا به آنها اشاره مىكنيم :\r\n1 - وجه ارتباط ذيل آيه يعنى مسأله عدم جواز تزويج زياده بر چهار با صدر آيه كه مسأله قسط در مورد يتامى مطرح است چيست ؟\r\n2 - وجه تعبير به مثنى ، ثُلاث ، رُباع ، به جاى اثنتين ، ثلاثه ، اربعة چيست ؟\r\n3 - نكته اينكه ماده « قسط » در اين آيه از باب افعال آمده نه ثلاثى مجرد چه مىباشد ؟\r\n4 - آيا كلمه « واو » كه در بين مثنى ، ثُلاث و رباع به كار رفته است به معناى عاطفه است يا در معناى « أو » استعمال و سؤالات ديگرى از اين قبيل كه ما در اين جلسه در صدد پاسخ به آن‌ها مىباشيم :\r\nپاسخ سؤال اول : در وجه ارتباط صدر و ذيل اين آيه با يكديگر وجوه زيادى را مفسرين در كتب تفسيرى ذكر نموده‌اند حتى در بعضى از روايات نيز چنين آمده كه در بين صدر و ذيل اين آيه بيش از ثلث قرآن كريم سِقط شده است كه يقيناً مطلب غلطى است .\r\nمرحوم شيخ طوسى در تبيان « 3 » شش وجه در بيان نحوه اين ارتباط ذكر كرده‌اند\r\n\r\n\r\n","description":"","footnote":"\r\n( 1 ) - نساء / 3 .\r\n( 2 ) - حضرت استاد مد ظله : به جهت اينكه موضوع بحث در اين جلسه از قبل معلوم نبود تا اينكه آقايان آن را مطالعه نمايند ، لذا در اين جلسه به عنوان مقدمه شروع در بحث ، پيرامون آيه شريفه فوق مطالبى مطرح فرمودند كه البته همه آنها جنبه فقهى ندارد و بعضى از آنها مربوط به تفسير آيه مىباشد .\r\n( 3 ) - التبيان فى تفسير القرآن ، ج 3 / 103 - 110 .\r\n","page_name":" 5100 ","page_number":19},
  {"content":"\r\n\r\nولى شايد بهترين آنها كه بعضى از روايات نيز شاهد بر آن است و در تبيان از حضرت ابى جعفر عليه السلام آن را نقل نموده و با ظاهر لفظ آيه نيز سازگار است و نيازى به قايل شدن به سقط و تحريف و امثال آن ندارد معنايى است كه در استعمالات عرفى ما نيز نظير آن را فراوان مىتوان مشاهده كرد به عنوان مثال چنين تعبير مىكنيم « اگر مىترسيد نسبت به سياه‌پوست‌ها ظلمى واقع شود ، شما با سفيدپوست‌ها ازدواج نماييد » يا در مثال ديگر چنين گفته مىشود « اگر مىترسيد كه با زيد مشكله‌اى پيش آيد با عمرو معامله كنيد » ، چنانچه ملاحظه مىشود كلمه « ازدواج » در مثال اول و كلمه « معامله » در مثال دوم « مقدم قضيه شرطيه نيامده است و ليكن ذكر آنها در تالى قضيه ، قرينه بر اين است كه مقصود از مقدم در مثال اول ترس از ازدواج با سياه سياه‌پوست‌ها و در مثال دوم ترس از معامله با زيد مىباشد . و اين گونه تعبير كردن بسيار متعارف است . لذا به نظر مىرسد در آيه محل بحث نيز همان طورى كه شأن نزول نيز مؤيد آن است كه در جاهليت رسم بر اين بود كه مردان بعضى از دخترهاى يتيم را كه داراى ثروت يا جمالى بودند سرپرستى مىكردند ، آنگاه به فرض استفاده از اموال آنها با آنها ازدواج مىنمودند و بالطبع همه اموال آنها را در اختيار مىگرفتند بعد از آنكه آيه نازل شد كه  « إِنَّ الَّذِينَ يَأْكُلُونَ أَمْوالَ الْيَتامى ظُلْماً إِنَّما يَأْكُلُونَ فِي بُطُونِهِمْ ناراً »  و امثال اين تهديدات و سخت‌گيرىها نسبت به مسأله اموال ايتام وحشتى براى مردان ايجاد شد پس از آن اين آيه نازل شد كه شما اگر به خودتان اطمينان نداريد و درباره ازدواج با ايتام ترس و وحشت اين را داريد كه نسبت به اموال آنها تعدى نماييد از ازدواج با آنها صرف نظر كرده و با افرادى ازدواج نماييد كه  ( طابَ لَكُمْ )  يعنى نسبت به آنها چنين خوف و ترسى را نداريد .\r\nبنابراين ، با توجه به اين شأن نزول به نظر مىرسد صدر و ذيل آيه كاملا با يكديگر مرتبط است و در صدر آيه نيز اگر چه مسأله ازدواج يتامى مطرح نشده است ولى چنانچه نظير آن را در استعمالات عرفيه نيز ملاحظه نموديد ، صدر آيه نيز ناظر به\r\n\r\n","description":"","footnote":"","page_name":" 5101 ","page_number":20},
  {"content":"\r\n\r\nازدواج با ايتام است .\r\nدر تبيان از حسين بن على المغربى كه در رجال نجاشى نيز ترجمه او آمده است چنين نقل مىكند كه « معنى طاب اى بلغ من النساء كما يقال طابت الثمرة اذا بلغت » سپس در ادامه از قول مغربى چنين نقل مىفرمايد : قال : و المراد المنع من تزويج اليتيمة قبل البلوغ لئلا يجرى عليها الظلم ، فان البالغة تختار لنفسها » .\r\nولى به نظر مىرسد با توجه به كلمه « لكم » كه بعد از « طاب » قرار گرفته است ، اگر چه ممكن است در جاهاى ديگر طاب به معناى بلغ آمده باشد ولى در اين آيه بلغ لكم بىمعنا است لذا معناى  « طابَ لَكُمْ »  همان است كه ذكر كرديم يعنى آنهايى كه در ازدواج با آنها براى خودتان خوف و ترسى حسّ نمىكنيد .\r\nپاسخ سؤال دوم : وجه عدول از اثنتين ، ثلاثه ، اربعه به مثنى ، ثُلاث و رباع اين است كه اگر تعبير اول به كار برده مىشد ممكن بود كه چنين توهمى شود كه مرد به هيچ عنوان و تا آخر عمر بيش از چهار زن نمىتواند داشته باشد و لو اينكه چهار زن در يك زمان نباشند ولى وقتى تعبير به مثنى ، ثلاث ، رباع كه معناى آن دو تا دو تا ، سه تا سه تا و چهار تا چهار است ، معناى متفاهم از آن اين است كه زياده بر چهار تا در يك وقت و تا مادامىكه شخص چهار زن دارد جايز نيست اما اگر يكى از آن چهار زن را به عنوان مثال طلاق داد ازدواج با زن پنجم بدون اشكال است .\r\nپاسخ سؤال سوم : ممكن است نكته اينكه ماده « قسط » ثلاثى مجرد استعمال نشده است ( يسقطوا ) اين باشد كه كلمه « قسط » لفظى است مشترك بين عدل و ظلم .\r\nحتى شيخ طوسى در تبيان تنها معنايى كه براى « قسط » ذكر مىكند « جور » مىباشد « 1 » . قاسطين در خوارج به معناى ظالمين هستند . ولى « اقساط » چنانچه از تبيان ظاهر مىشود همزه آن براى سلب است يعنى سلب ظلم كه قهرا به معناى\r\n\r\n\r\n","description":"","footnote":"\r\n( 1 ) - همان طورى كه حضرت استاد در جزوه شماره 3 فرموده‌اند كلمه « قسط » به فتح قاف و قسوط به ضم قاف از قَسَط يقسُطُ قَسطاً و قسوطاً هر دو به معناى جور است ولى كلمه « قِسط » به كسر قاف به معناى جور و عدل هر دو استعمال شده است ، القائم بالقسط اى القائم بالعدل .\r\n","page_name":" 5102 ","page_number":21},
  {"content":"\r\n\r\nعدل مىباشد ، بنابراين معناى  « إِنْ خِفْتُمْ أَلَّا تُقْسِطُوا »  مىشود : « ان خفتم الظلم و عدم الانصاف » .\r\nپاسخ سؤال چهارم : گفته‌اند اگر « واو » در همان معناى اصلى خود كه عبارت از عطف و جمع است استعمال شده باشد كه معناى آيه در حقيقت اين مىشود كه 9 زن بايد گرفت اين با فصاحت قرآن كريم منافات دارد زيرا با اينكه مىتوانست تعبير به « فانكحوا تسعة » نمايد اين طور با تفصيل 2 + 3 + 4 ذكر نموده است .\r\nو لكن جواب اين حرف بدين اندازه روشن است زيرا ما مىگوييم علت اينكه قرآن كريم به جاى « تسعة » گفتن اين طور تفصيل داده است اين است كه مىخواهد بفرمايد كه ازدواج با 9 زن ملاكات متعددى دارد . دو تا دو تا يك ملاك دارد ، سه تا سه تا ملاك ديگرى و چهار تا چهار تا ، ملاك سومى دارد كه در نتيجه يك شيء به خاطر ملاكات متعددى مطلوب شارع مقدس مىباشد . و اين نكته با تعبير « تسعة » فهميده نمىشد . ولى اشكال عمده اينكه « واو » به معناى جمع باشد اين است كه چون ظهور امر در تعيين است معناى آيه اين مىشود كه و لو به خاطر سه ملاك متعدد بايد 9 زن گرفت و اين مطلب قطعاً خلاف مسلمات است .\r\nاحتمال ديگرى كه ذكر كرده‌اند اين است كه « واو » به معناى « او » باشد . اين احتمال خلاف ظاهر كلمه « واو » عاطفه است و اساساً اينكه « واو » در جايى به معناى « او » آمده باشد خلاف ظاهر است . در اين جلسه فرصت نشد كه به معنى ابن هشام مراجعه كنيم تا ببينيم اصلا مواردى كه براى استعمال واو در معناى « او » ذكر كرده‌اند آيا نمىتوان بر ظاهر اوليه معناى واو اخذ نمود و آنهايى كه واو را در اين موارد به معناى « او » گرفته‌اند نتوانسته‌اند طبق معناى اصلى معنا نمايند « 1 » احتمال سومى وجود دارد كه به نظر ما همين احتمال متعين است و آن اين است كه « واو » در معناى خودش كه عبارت از جمع است استعمال شده است و لكن چون حكم در اينجا\r\n\r\n\r\n","description":"","footnote":"\r\n( 1 ) - استاد مد ظله در جلسه آينده در اين مورد به طور مبسوط بحث خواهند نمود .\r\n","page_name":" 5103 ","page_number":22},
  {"content":"\r\n\r\nحكمى ترخيصى است اشكالى به وجود نمىآيد ، يعنى معناى آيه اين مىشود : هم دو تا دو تا جايز است و هم سه تا سه تا و هم چهار تا چهار تا ، به عبارت ديگر همه اين اقسام به نحو انحلال جواز دارند لذا معناى آن اين نيست كه مجموع من حيث المجموع اگر شد جايز است .\r\n\r\n3 ) كلام مرحوم صاحب عروة\r\nدر مورد استفاده استحباب تعدد زوجات از آيه و نقد استاد مد ظله :\r\nدر مورد استحباب تعدد زوجات گاهى به سيره ائمه اطهار عليهما السلام تمسك مىشود ( با توجه به اختصاصى بودن پاره‌اى از احكام در مورد پيامبر اكرم صلى الله عليه و آله به سيره پيامبر نمىشود استدلال نمود ) . به نظر ما اين استدلال صحيح نيست ، زيرا اين عمل ائمه عليهما السلام به خاطر نفوذ پيدا كردن در بين همه طوايف و اقشار جامعه بوده تا اينكه به واسطه اين خويشاوندىها بتوانند پيام و رسالت خود را بيشتر گسترش دهند و از طرفى مسأله ازدياد نسل مسلمين و شيعيان و جهاتى از اين قبيل و همچنين نبودن مشكلات اداره كردن آنها در مورد فعل ائمه عليهما السلام بوده است و با توجه به اين نكات اثبات استحباب تعدد زوجات به طور مطلق و بدون در نظر گرفتن اين خصوصيات براى همه به عنوان حكمى كلى مورد اشكال است .\r\nمرحوم سيد در ابتداى عروه براى اثبات استحباب به آيه شريفه  « وَ إِنْ خِفْتُمْ أَلَّا تُقْسِطُوا . . . »  تمسك نموده‌اند « 1 » . و ليكن همان گونه كه قبلا نيز گفتيم اين استدلال ايشان تمام نيست زيرا همه علماى خاصه و اكثر علماى عامه از اين آيه شريفه چنين استفاده كرده‌اند كه نكاح با بيش از چهار زن جايز نيست يعنى امر در  « فَانْكِحُوا »  را به معناى ترخيص مىدانند نه ترغيب زير اگر امر براى ترغيب بود معناى آيه به مقتضاى مفهوم اين مىشود كه زياده بر چهار زن مورد ترغيب واقع نشده است در\r\n\r\n\r\n","description":"","footnote":"\r\n( 1 ) - كلام مرحوم سيد اين است : الاستحباب لا يزول بالواحدة بل التعدد مستحب ايضاً قال الله تعالى  « فَانْكِحُوا ما طابَ لَكُمْ مِنَ النِّساءِ مَثْنى وَ ثُلاثَ وَ رُباعَ »  .\r\n","page_name":" 5104 ","page_number":23},
  {"content":"\r\n\r\nحالى كه گفتيم اتفاق بر اين است كه اين آيه در مقام نفى جواز زياده بر چهار است لذا وقتى امر براى ترخيص بود نمىتوان از آن استحباب تعدد زوجات را استفاده كرد « 1 » « 2 » . « * و السلام * »\r\n\r\n\r\n","description":"","footnote":"\r\n( 1 ) - رجوع شود به جزوه شماره 3 ، سال اول درس نكاح .\r\n( 2 ) - ذكر مطلبى به مناسبت ، استاد مد ظله : بعضى مثل مرحوم آقاى خويى و ديگران قائل‌اند كه ادله تقليد و حجيت قول مجتهد شامل دو فتواى دو مجتهد كه با هم متعارض‌اند نمىشود ، زيرا لازمه آن تضاد و تناقض است ، ما سابقاً گفتيم كه يكى از ادله حجيت قول مجتهد روايت معروفى است كه در تفسير امام حسن عسكرى عليه السلام و احتجاج آمده است كه « اما من كان من الفقهاء . . . فللعوام ان يقلدوه » اين روايت چون تعبير « للعوام » دارند نه « على العوام » مفاد آن جواز تقليد است بنابراين شمولش نسبت به دو فتواى متعارض اشكال ندارد ، بله اگر معناى آن لزوم تقليد بود شامل دو فتواى متعارض نمىشد .\r\n","page_name":" 5105 ","page_number":24},
  {"content":"\r\n\r\n\r\n12 / 7 / 1382 شنبه درس شمارهء ( 558 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس گذشته و اين جلسه :\r\nبحث درباره جواز يا عدم جواز ازدواج با بيش از چهار زن در عقد دائم بود . در اين جلسه با تحقيقى درباره جواز استعمال واو در معناى أو ، واو در آيه شريفه را به معناى خود دانسته ، و نظر كسانى را كه واو را به معناى أو گفته‌اند مردود خواهيم شمرد . آنگاه با نقل نظر مرحوم علامه درباره سبب استعمال « ما » به جاى « من » و نيز نقل برخى از تفاسير درباره شأن نزول آيه ، اثبات عدم جواز بيش از چهار زن به وسيله آيه را مشكل دانسته ، مسأله را تنها به دليل اجماع تمام خواهيم دانست . در پايان ، نظر فقها را درباره جواز يا عدم جواز تجاوز از چهار در عقد انقطاعى يادآور شده ، و ادامه بحث را به جلسه بعدى موكول خواهيم كرد .\r\n* * * \r\nالف ) تحقيقى درباره جواز استعمال واو در معناى أو :\r\n\r\n1 ) نظر مرحوم شيخ و جمعى ديگر از فقهاء :\r\nمرحوم شيخ در خلاف ، و به تبع ايشان محقق كركى در جامع المقاصد ، شهيد ثانى در مسالك ، صاحب مدارك در نهاية المرام و برخى ديگر از فقهاء ، استعمال « واو » در معناى « أو » را صحيح دانسته و گفته‌اند : واو در آيه شريفه :  « . . . مَثْنى وَ ثُلاثَ وَ رُباعَ »  به معناى أو مىباشد . زيرا با توجه به اينكه مثنى به معناى دو به علاوه دو ، ثلاث به معناى سه به علاوه سه ، و رباع به معناى چهار به علاوه چهار است ،\r\n\r\n","description":"","footnote":"","page_name":" 5106 ","page_number":25},
  {"content":"\r\n\r\nچنانچه واو به معناى ظاهر ابتدايى خود باشد ، آيه دلالت بر لزوم يا جواز ازدواج با هيجده زن خواهد داشت !\r\n\r\n2 ) نقد استاد مد ظله :\r\nاين مطلب از اين بزرگان بسيار عجيب است . زيرا اولًا : طبق تحقيق در هيچ موردى واو به معناى أو به كار نرفته و استعمال آن در اين معنا بسيار خلاف ظاهر است . با مراجعه به مغنى نيز روشن مىشود كه معناى أو براى واو ثابت نيست . ابن هشام اكثر مثال‌هايى را كه مطرح شده ، مورد اشكال قرار داده و آنها را ردّ كرده است و به معناى « أو » بودن و او در بقيه آنها نيز ثابت نيست . ثانياً : واو را به معناى ظاهر ابتدايى آن دانستن ، الزاماً به اين معنا نيست كه مجموع من حيث المجموع « معطوف عليه » و « معطوف » ها را موضوع حكم بدانيم تا چنين تالى فاسدى را به همراه داشته باشد . يكى از معانى واو نيز اين است كه هر يك از « معطوف عليه » و « معطوف » ها را علىحده ، مشمول حكم به حساب آوريم .\r\nبنابراين با توجه به اينكه حكم در اينجا يك حكم ترخيصى است ، معناى آيه اين است كه شما در ازدواج با دو زن ، سه زن و چهار زن مرخص هستيد . يعنى همچنانكه مىتوانيد با دو زن ازدواج كنيد مجاز هستيد سه زن را به عقد خود درآوريد كما اينكه ازدواج شما با چهار زن بىمانع است .\r\n\r\n3 ) نظر ابو الفتوح رازى قدس سرّه :\r\nايشان نيز با همين تعليل واو در  « مَثْنى وَ ثُلاثَ وَ رُباعَ »  را به معناى أو دانسته و مىفرمايد : همچنان كه واو در آيه شريفه :  « أَنْ تَقُومُوا لِلَّهِ مَثْنى وَ فُرادى »  نيز به معناى أو تخييرى است و معنايش اين است كه شما مخيّر هستيد جماعةً يا فرادى براى خدا بپاخيزيد . در آيه نيز واو به معناى او تخييرى است و الا لازم مىآيد كه شخص\r\n\r\n","description":"","footnote":"","page_name":" 5107 ","page_number":26},
  {"content":"\r\n\r\nبتواند بيش از 4 زن بگيرد . اين خلاف اجماع است « 1 » .\r\n\r\n4 ) نقد استاد مد ظله :\r\nظاهراً اين معنا براى آيه صحيح نيست و آيه شريفه نظر به تخيير بين جماعت و فرادى ندارد . زيرا اگر واو را به معناى أو تخييرى بگيريم بايد مواردى همچون نمازهاى جمعه و اعياد را كه در صدر اسلام واجب تعيينى بوده و آنها را به جماعت اقامه مىكردند ، مخصّص آيه قرار دهيم . در حالى كه مىتوان واو را به معناى خود دانسته و مرتكب چنين تخصيصى نگرديم .\r\nبه نظر ما مثنى و فرادى حال است و واو نيز به معناى خودش مىباشد . معناى آن نيز اين است كه هم در موقعى كه به صورت جماعت هستيد و هم هنگامى كه تنها مىباشيد ، در هر حال ، وظائف خود را براى خدا انجام دهيد .\r\n\r\n5 ) نظر مرحوم آقاى طباطبائى رحمه الله :\r\nايشان فرموده‌اند : واو در آيه براى تفصيل بين مثنى و ثلاث و رباع آمده و تخيير را مىرساند . و چون بناى مَفعل و فُعال در اعداد دلالت بر تكرار ماده دارد ، معناى آيه عبارت از دو تا دو تا ، يا سه تا سه تا ، يا چهار تا چهار تا مىباشد . و از آنجا كه خطاب آيه به فرد نيست بلكه به افراد و عموم مردم است ، معناى آن اين خواهد بود كه هر يك از مؤمنين مىتوانند براى خود دو يا سه يا چهار زن برگزينند كه طبعاً نسبت به جميع مردم ، همان دو تا دو تا ، سه تا سه تا و چهار تا چهار تا خواهد شد « 2 » .\r\n\r\n\r\n","description":"","footnote":"\r\n( 1 ) - ابو الفتوح رازى : واو در آيت به معناى « او » تخيير است كقوله  « قُلْ إِنَّما أَعِظُكُمْ بِواحِدَةٍ أَنْ تَقُومُوا لِلَّهِ مَثْنى وَ فُرادى »  .\r\n( 2 ) - الميزان ، ج 4 ، ص 167 .\r\n","page_name":" 5108 ","page_number":27},
  {"content":"\r\n\r\n\r\n6 ) نقد استاد مد ظله :\r\nفرمايش ايشان نيز صحيح به نظر نمىرسد . زيرا گرچه خطاب آيه جمع است ، اما نبايد مجموع من حيث المجموع مخاطبين را يك واحد به حساب آورد . چه آنكه خطاب‌هاى جمع ، انحلالى است و معناى آن اين است كه فرد فرد مخاطبين به طور مستقل مورد خطاب قرار مىگيرند . و در واقع معناى آيه اين است كه به هر يك از مخاطبين مىفرمايد : اگر مىترسى . . . مىتوانى دو زن اختيار كنى ، مانعى ندارد ، با سه زن ازدواج نمايى ، مىتوانى چهار زن را به عقد خود درآورى .\r\n\r\nنكته ديگر در تفسير آيه شريفه :\r\nاما اينكه به جاى كلمات اثنين و ثلاثه و اربعه ، از صيغه‌هاى مثنى و ثلاث و رباع استفاده شده ، و نفرموده : با دو ، سه ، و چهار زن ازدواج كنيد ، بلكه مىفرمايد : زنان را دو تا دو تا ، سه تا سه تا و چهار تا چهار تا به عقد خود درآوريد . براى دفع توهّمِ محدوديت ازدواج است ، تا گمان نشود كه ازدواج تا پايان عمر محدود به دو يا سه يا چهار مورد بوده ، و حتى مثلا پس از فسخ عقد يا طلاق و فوت زن نيز كسى حق ازدواج مجدد را ندارد . بنابراين معناى آيه اين است كه هر مؤمن مىتواند مجتمعاً دو ، سه ، و چهار زن داشته باشد . بلكه مىفرمايد در طول عمر دو تا دو تا و . . .\r\nمىتوانيد بگيريد يعنى در هر زمان حد اكثر در ازدواج با چهار همسر مجاز هستيد .\r\n\r\n7 ) بيان كلام زمخشرى :\r\nبنابر نقل ابن هشام ، زمخشرى استعمال واو در معناى أو براى اباحة را جايز مىدانسته ، و براى اثبات نظر خود مثال معروفى را - بر خلاف نظر ساير نحويين - به عنوان يكى از مصاديق استعمال واو در معناى أو مطرح كرده است و چنين پنداشته كه تعبير  « تِلْكَ عَشَرَةٌ كامِلَةٌ »  بعد از ذكر ثلاثه و سبعه در آيه شريفه :  « فَصِيامُ ثَلاثَةِ أَيَّامٍ فِي \r\n\r\n","description":"","footnote":"","page_name":" 5109 ","page_number":28},
  {"content":"\r\n\r\n الْحَجِّ وَ سَبْعَةٍ إِذا رَجَعْتُمْ »  نيز براى دفع توهّم اراده اباحة است ، تا گمان نشود كه واو در آيه مذكور به معناى أو مىباشد .\r\n\r\n8 ) نقد استاد مد ظله :\r\nاولًا : هم چنان كه ابن هشام نيز اشاره كرده ، مثال مورد نظر زمخشرى ، مصداق استعمال واو در معناى أو نيست و نحويين واو در آن را به معناى خود واو گرفته‌اند .\r\nثانياً : با توجه به اينكه استعمال واو در معناى أو بسيار خلاف ظاهر است و چنانچه ذيل آيه نيز نيامده بود ، كسى توهّم نمىكرد كه واو به معناى أو و نتيجةً صيام احدهما كافى باشد .\r\nثالثاً : بر خلاف نظر زمخشرى ، سبب ضميمه ذيل آيه ، در روايات ما اين چنين بيان شده است .\r\nامام صادق عليه السلام نظر راوى را درباره تلك عشرة كاملة جويا مىشوند . عرض مىكند : هفت و سه مىشود عشرة كاملة ! حضرت مىفرمايند : آيا اين مطلب براى خردمند صاحب عقل ، امرى مخفى است ؟ راوى سبب ذكر آن را مىپرسد .\r\nمىفرمايند : منظور اين است كه صوم از همه مصلحت اضحيه برخوردار است و « كمالها كمال الاضحية » چه روزه بگيرى و چه قربانى كنى ، تفاوتى بين مصلحت آن دو نيست « 1 » .\r\nيعنى نبايد پنداشت كه صوم - به دليل آنكه به اقتضاى ضرورت آورده مىشود و بدل طولى براى هدى است - همه مصلحت مبدل منه را دارا نبوده و از كمال اضحيه برخوردار نمىباشد . و روشن است كه پى بردن به اين نكته جز از طريق وحى و علوم غيبى ميسّر نيست و بر خلاف نكته‌اى كه راوى به آن اشاره كرده ، حتى براى صاحبان لبّ و خرد نيز نيازمند بيان است .\r\n\r\n\r\n","description":"","footnote":"\r\n( 1 ) - تفسير البرهان ، ج 1 ، ص 197 ، ح 16 .\r\n","page_name":" 5110 ","page_number":29},
  {"content":"\r\n\r\n\r\nب ) بررسى سبب استعمال « ما » به جاى « من » در « ما طابَ لَكُمْ » :\r\nيكى از امورى كه دلالت آيه شريفه را بر انحصار عدد مشكل مىسازد ، احتمالات متفاوتى است كه درباره معناى آيه و معناى « ما » و سبب استعمال آن به جاى « من » مطرح گرديده است .\r\n\r\n1 ) نظر مرحوم آقاى طباطبائى رحمه الله :\r\nدر زمان جاهليت تعداد ايتامى كه اولياى خود را به واسطه قتل و غارت و جنگ‌هاى مداوم از دست داده بودند ، بسيار زياد شده بود و كسانى كه آنان را سرپرستى مىكردند ، اموال آنها را تصرف كرده و بدون رعايت عدل و قسط ، دختران آنها را به ازدواج خود در مىآورند . قرآن مسلمانان را به شدّت از اين عمل ظالمانه پرهيز داد و با آيات كوبنده ، خوف عظيمى در وجود آنان افكند .\r\nمسلمان‌ها تكليف خود را نسبت به يتامى جويا شدند و در اين هنگام بود كه آيات زير نازل گشت :\r\n وَ آتُوا الْيَتامى أَمْوالَهُمْ  . . .  وَ إِنْ خِفْتُمْ أَلَّا تُقْسِطُوا فِي الْيَتامى فَانْكِحُوا ما طابَ لَكُمْ مِنَ النِّساءِ . . . \r\nكه حاصل معناى آن اين است : . . . اگر مىترسيد در مورد دختران يتيم عدالت را مراعات ننماييد ، آنها را رها كنيد و با زنان ديگرى غير از آنها - كه عقدشان را براى خويش مصلحت مىدانيد - ازدواج كنيد .\r\nايشان ذيل اين معنا ، درباره سبب استعمال « ما » به جاى « من » نيز فرموده‌اند :\r\nاينكه فرموده است :  « ما طابَ لَكُمْ »  و نفرموده است : « من طاب لكم » بدان جهت است كه آيه در مقام بيان مقدار و عدد است و « ما » به تعداد زنانى اشاره دارد كه انسان مجاز به ازدواج با آنان مىباشد و با عبارتِ :  « مَثْنى وَ ثُلاثَ وَ رُباعَ »  تفصيل آن\r\n\r\n","description":"","footnote":"","page_name":" 5111 ","page_number":30},
  {"content":"\r\n\r\nبيان گرديده است .\r\n\r\n2 ) نقد استاد مد ظله با توضيحى درباره كلام ايشان :\r\nآنچه ايشان درباره معناى « ما » و سبب استعمال آن بيان كرده‌اند ، در واقع تفسيرى از آيه شريفه و يكى از معانى ششگانه است كه مرحوم شيخ آنها را در تبيان نقل فرموده است .\r\nدر توضيح اين معنا نقل شده كه آنان كه ايتام را سرپرستى مىكردند ، بسيار اتفاق مىافتاد كه بيش از چهار زن بر مىگزيدند ، و چون از عهده تأمين مخارج آنها بر نمىآمدند ، اموال يتامى را ظالمانه تصرف كرده ، و آن را در معاش زوجات خود هزينه مىكردند . از آن پس بود كه آيه شريفه نازل گشت و آنان را از ازدواج‌هاى خارج از حدّ توانشان پرهيز داده ، و حدّ اكثر ازدواج با چهار زن را با تعبير اجمالى  « ما طابَ لَكُمْ »  - كه حكمت غالبى حد اكثر ازدواج است - و تفصيل  « مَثْنى وَ ثُلاثَ وَ رُباعَ »  مجاز شمرد .\r\nمعناى اول ايشان نيز در واقع همان تفسيرى است كه از عايشه نقل شده و اولين معنا از شش معناى شيخ در تبيان مىباشد .\r\nروشن است كه اين دو معنا با يكديگر ناسازگار است . زيرا در تفسيرى كه از عايشه نقل شده ، عنايت به پرهيز از ازدواج با يتامى ، و ترغيب به ازدواج با غير آنان است ، به خلاف تفسيرى كه « ما » را اشاره به عدد دانسته ، و آيه را در مقام بيان تعداد زنانى مىداند كه انسان مجاز است با آنان ازدواج نمايد . در عين حال ، دلالت آيه بر انحصار مطلق عدد نيز با معناى دوم تمام نخواهد بود . زيرا عدم جواز تجاوز از چهار ، ظاهراً مشروط به خوف است و آيه مىفرمايد اگر در مورد يتامى مىترسيد ، از غير يتامى به مقدار ما طاب لكم - حد اكثر چهار عدد - بگيريد و در نكاح آنها افراط نكنيد ، بنابراين ، استفاده حكم از آيه به صورت مطلق ، خالى از اشكال نيست ، چون كسى كه ثروت زيادى دارد و در نكاح با يتامى خوفى ندارد آيه شريفه جلوى او را از\r\n\r\n","description":"","footnote":"","page_name":" 5112 ","page_number":31},
  {"content":"\r\n\r\nازدواج بيش از چهار همسر نمىگيرد .\r\n\r\n3 ) اشاره به سقطى كه در تبيان واقع شده :\r\nمرحوم شيخ در ذيل تفسيرى كه از عايشه نقل كرده ، مىفرمايد : « و مثل ذلك ذكر فى تفسير اصحابنا » در مجمع البيان و تفسير ابو الفتوح نيز كه با اندكى تغيير ، همان شش معناى شيخ نقل شده ، در ذيل تفسير عايشه عبارتِ : « . . . ذكر فى روايات اصحابنا » به كار رفته است . اين دوگانگى تعبير و به تبعِ آن تفاوت معنا ، ظاهراً به واسطه سقطى كه در تبيان واقع شده ، پديد آمده است . به نظر ما عبارت تبيان در اصل به صورتِ : « و مثل ذلك ذكر فى تفسير اصحابنا عن ابى جعفر عليه السلام » بوده و ذيل آن از قلم مرحوم شيخ يا قلم نسّاخ افتاده است . نكته‌اى كه اين احتمال را تقويت و تأييد مىكند اين است كه مرحوم شيخ پس از نقل شش معنا براى آيه شريفه ، هنگام اشاره به قول اول خود ، با تعبير « ما ذكرنا عن عايشه و عن ابى جعفر عليه السلام » از آن ياد مىكند ، با اينكه در آنجا نام يا كنيه امام باقر عليه السلام مذكور نيست .\r\n\r\n4 ) اشاره‌اى به دو روايت مرسل از احتجاج طبرسى :\r\nمرحوم طبرسى در يك روايت مرسل از امير مؤمنان على عليه السلام نقل كرده كه آن حضرت فرموده‌اند : از بين كلام خدا در مورد يتامى و نكاح زنان ، بيش از ثلث قرآن توسط منافقين اسقاط گرديده است « 1 » .\r\nدر روايت ديگرى به نقل از تفسير على بن ابراهيم نيز نقل مىكند : يك قسمت از آيه مذكور يعنى :  « فَانْكِحُوا ما طابَ لَكُمْ مِنَ النِّساءِ مَثْنى وَ ثُلاثَ وَ رُباعَ »  در واقع ، بخشى از آيه 127 سوره نساء بوده « 2 » ، و عبارتِ :  « وَ إِنْ خِفْتُمْ »  نيز در اصل ، جزئى از اين آيه نبوده و توسط دشمنان به آن افزوده گرديده است .\r\n\r\n\r\n","description":"","footnote":"\r\n( 1 ) - احتجاج ، ج 1 ، ص 254 چ\r\n( 2 ) - البته اشتباهاً به جاى آيه 127 ، رقم 120 چاپ گرديده است .\r\n","page_name":" 5113 ","page_number":32},
  {"content":"\r\n\r\n\r\n5 ) نقد استاد مد ظله :\r\nبا توجه به ارسال دو روايت ، و فقدان اين معنا در ساير روايات ، و انكار خاصه بلكه عامه - جز جماعتى اندك و فرقه‌اى كوچك از آنان - مطمئناً دو نكته مذكور باطل و مردود است . ارتباط قبل و بعد در آيه نيز به خوبى روشن است و نياز به توجيهات كذائى ندارد .\r\n\r\n6 ) نتيجه بحث :\r\nنظر به مشروط بودن انحصار در چهار به صورت خوف در نكاح با يتامى ، و با توجه به شأن نزول‌ها و احتمالات گوناگونى كه در مورد مفاد و معناى آيه مطرح گرديده ، و با عنايت به ارسال روايتى كه مرحوم شيخ در مورد شأن نزول آيه نقل كرده ، اثبات انحصار در چهار و عدم جواز ازدواج با بيش از چهار زن به وسيله آيه مشكل به نظر مىرسد . در عين حال ، مسأله مورد اجماع اماميه بوده ، و از غير اماميه نيز چندان روشن نيست كه كسى مخالف باشد و از نظر سنت نيز قطعى است .\r\nالبته مرحوم شيخ طوسى فرموده : نقل شده كه قاسم بن ابراهيم رسى - كه از سادات حسنى و از ائمه زيديه است و پيروان مذهب قاسميه « 1 » از اتباع وى مىباشند - قائل به جواز ازدواج با نه زن بوده است . در عين حال ايشان مىفرمايد :\r\nهر يك از زيديه كه با ما ( يعنى شيخ طوسى ) ارتباط داشتند ، اين قول را از قاسم انكار مىكردند .\r\n\r\nج ) بررسى جواز يا حرمت ازدواج با بيش از چهار زن در عقد منقطع :\r\n\r\n\r\n","description":"","footnote":"\r\n( 1 ) - در نهاية المرام صاحب مدارك كه با غلطهاى فراوان به چاپ رسيده ، قاسميه به غلط ، هاشميه ، و ابراهيم بن هاشم نيز به خطا ، ابراهيم بن هشام چاپ شده است .\r\n","page_name":" 5114 ","page_number":33},
  {"content":"\r\n\r\nهمانطور كه گذشت از نظر اماميه بلكه غير اماميه نيز مرد نمىتواند در يك زمان بيش از چهار زن را در عقد دائم خود داشته باشد . اين بحث درباره عقد انقطاعى و در مورد محلّله و ملك يمين نيز قابل طرح است . اما نظر به اينكه دو مورد اخير داراى مباحث بسيار طولانى بوده و محل ابتلا هم نيست ، تنها مسأله عقد انقطاعى را مورد بررسى قرار مىدهيم :\r\nمشهور بين علماء اين است كه جواز ازدواج در عقد منقطع محدود به عدد نيست . بعضى نيز قايل به اجماع شده‌اند . سيد مرتضى در انتصار دليل جواز ازدواج با بيش از چهار زن با عقد منقطع را اجماع طائفه دانسته است « 1 » . ابن ادريس هم تعبير لا خلاف دارد . البته علامه در مختلف نسبت اجماع به وى داده است . گرچه لا خلاف در اينجا با اجماع مطابق است ، ليكن تعبير اجماع براى لا خلاف ، تعبير دقيقى نيست ، زيرا در جايى كه عده معدودى مسأله‌اى را عنوان كرده و اختلاف نكرده باشند ، تعبير لا خلاف مانعى ندارد ، اما به كار بردن اجماع تنها در صورتى صحيح است كه اكثريت قريب به اتفاق فقها مسأله را بدون اختلاف عنوان كرده باشند .\r\nمحقق كركى هم ظاهراً دعواى اجماع يا بلا خلاف كرده است . علامه حلى مسأله را به مشهور ، و شهيد ثانى به معظم نسبت داده‌اند . ولى شهيد ثانى خودش به عدم جواز تمايل دارد . بعضى از كتب بعدى مانند نهاية المرام نيز مسأله را به شهرت نسبت داده‌اند . شهيد اول در لمعه ، مسأله را قطعى فرض نكرده و بيش از چهار عقد انقطاعى را على الاصحّ جايز دانسته ، اما ملك يمين را اجماعاً بىاشكال مىداند .\r\nبرخى هم عدم تجاوز از چهار را احوط و افضل گفته‌اند .\r\nعلامه حلى عدم جواز را از دو كتاب ابن براج - كه يكى مهذب است كه در اختيار ما مىباشد و ديگرى كامل است كه در دست ما نيست - نقل كرده است . جواهر نيز\r\n\r\n\r\n","description":"","footnote":"\r\n( 1 ) - با اينكه سيد مرتضى صريحاً اين مسأله را اجماعى دانسته ، در كتب فقهى به او اشاره نشده است .\r\n","page_name":" 5115 ","page_number":34},
  {"content":"\r\n\r\nعدم جواز را از ابن براج نقل كرده است « 1 » . در مهذب چاپى ، تعبير لا يجوز دارد ولى به دنبال آن با اشاره به روايات مخالف ، احتياط را در عدم جواز دانسته است .\r\nصاحب جواهر هم كه بسيارى از مباحث را به صورت حماسى مورد بررسى قرار مىدهد ، جواز بيش از چهار را ضرورت مذهب شمرده است . البته گرچه جواز ، قول صحيح است ، ليكن مسأله كاملًا قابل بحث مىباشد .\r\n« * و السلام * »\r\n\r\n\r\n","description":"","footnote":"\r\n( 1 ) - البته در جواهر اشتباهاً به جاى ابن براج ، ابن حمزه چاپ شده است .\r\n","page_name":" 5116 ","page_number":35},
  {"content":"\r\n\r\n\r\n13 / 7 / 1382 يكشنبه درس شمارهء ( 559 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس :\r\nاستاد مد ظله ابتدا به توجيهى در مورد استعمال « ما » در آيه ، در ذوى العقول پرداخته و ضمن بررسى و رد اين توجيه ، علت استعمال « ما » در اين مورد و موارد مشابه آن را در ذوى العقول بيان مىفرمايند . سپس به ادله قول به عدم حصر در تعداد در عقد انقطاعى پرداخته ، استدلال از لحاظ كتاب را ناكافى مىشمرند ، و در دليل اجماع ضمن نقل كلام قائلين به اجماع و نقل قول مخالفين اين قول ، روشن مىسازند كه تنها در مسأله شهرت وجود دارد . سپس به روايات باب پرداخته و اشكالات سندى شهيد ثانى به روايت اول و دوم را با بيانى رجالى رفع مىنمايند .\r\n* * * \r\nالف : توجيهى ديگر براى استعمال « ما » در آيه شريفه\r\nيكى از وجوهى كه بيان شده و با شأن نزول هم منافات پيدا نمىكند اين است كه مراد از « ما » زن‌هاى منكوحه نيست تا اشكال استعمال « ما » در ذوى العقول وارد شود بلكه مراد از « ما » نكاح است لذا معناى آيه چنين مىشود ، ازدواج كنيد ، ازدواجى را كه براى شما ناراحتى ( از جانب خودتان يا از جانب شرع ) ايجاد نمىكند ، شاهد بر اين وجه هم اين است كه طاب لكم به معناى حلّ لكم و يا به معناى اين است كه نفستان از آن نگرانى نداشته باشد و شكى نيست كه متعلق حلّ و حرم و همچنين معناى دوم ، افعال است نه ذوات .\r\n\r\n","description":"","footnote":"","page_name":" 5117 ","page_number":36},
  {"content":"\r\n\r\n\r\nبررسى اين توجيه\r\nاين معنا و مراد در آيه صحيح نيست .\r\n\r\nالف ) به دليل نقضى :\r\nزيرا در ادامه آيه آمده است كه  « أَوْ ما مَلَكَتْ أَيْمانُكُمْ »  و مراد از كلمه « ما » در اين قسمت بلااشكال منكوحه است نه نكاح و مناسب است در يك آيه كه 2 بار اين كلمه به كار رفته ، هر دو به يك معنا بوده و در ذوى العقول به كار رفته باشد .\r\n\r\nب ) به دليل حلّى :\r\nهمين استعمال در آياتى ديگر از قرآن كريم نيز آمده است كه بدون شك كلمه « ما » براى ذوى العقول استفاده شده است مثل : و السماء و ما بنها و الارض و ما طحها و نفس و ما سويها « 1 » . در اين آيات مراد از « ما » خداوند متعال مىباشد . وجه به كار بردن « ما » در اين گونه موارد اين است كه استفاده از اين موصول گاهى به خاطر اين است كه در مقام بيان و در صدد افهام ذوى العقول بودن مراد است كه در اين صورت حتما بايد از كلمه « من » استفاده شود و گاهى چنين عنايتى در بين نيست ، لذا استعمال كلمه « ما » در اين موارد بدون اشكال مىگردد . در آيه مورد بحث هم مىگوييم : عنايت به صفتى است كه ذكر شده است ( طيب خاطر و راحتى نفس ) نه آنكه در صدد افهام ذوى العقول بودن باشد هر چند در عالم خارج افرادى كه طيب نفس در ازدواج با آنها حاصل مىشود قطعاً ذوى العقول هستند .\r\nو اما درباره شاهدى كه ذكر كردند مىگوييم خود مفهوم حليت ذوات يا حرمت ذوات به اين معنا است كه استفاده و تمتع مناسب با آنها جايز است يا حرمان دارد ، لذا در مثل حرمت عليكم امهاتكم و يا حرمان الزوجة من العقار مىگوييم اصلا نيازى به تقدير نيست بلكه خود لغت حرمان بدون در تقدير گرفتن فعلى ، معنا را به خوبى افاده مىكند . لذا اين مطلب شاهد بر اين نيست كه متعلق  « طابَ لَكُمْ »  بايد حتما فعلى از افعال باشد .\r\n\r\n\r\n","description":"","footnote":"\r\n( 1 ) - سوره شمس ، آيات 5 ، 6 ، 7 .\r\n","page_name":" 5118 ","page_number":37},
  {"content":"\r\n\r\n\r\nب : ادله عدم حصر در عقد انقطاعى\r\n\r\nاول : كتاب :\r\nاستدلال به آيه شريفه داراى مناقشه بود همچنان كه گذشت .\r\n\r\nدوم : اجماع :\r\nشهرتى قوى بر عدم حصر وجود دارد . البته عده‌اى از فقهاء ادعاى اجماع نيز نموده‌اند كه عبارتند از :\r\n1 - سيد مرتضى رحمه الله در انتصار « 1 » و واسطيات ايشان در واسطيات مىفرمايد : لا خلاف بين اصحابنا ان للمتمتع ان يجمع بين النساء اكثر من اربع حرائر « 2 » « 3 » .\r\n2 - علامه حلى در تذكره كه مىفرمايد : هو قول كل من اباح المتعه « 4 » كه ممكن است علاوه بر شيعه ، اهل تسننى كه قايل به حليت متعه باشد را هم شامل شود .\r\n3 - محقق ثانى در جامع المقاصد : قال فيه : اطبق القائلون باباحة نكاح المتعه على انه يجوز للرجل ان يتمتع باكثر من اربع حرائر « 5 » .\r\n4 - ابن ادريس در سرائر « 6 » ، كه تعبير « به غير خلاف « 7 » بين اصحابنا » دارد و چون اين مسأله مبتلى به است و قهراً همه آن را عنوان مىكنند لذا عدم خلاف در اين گونه مسائل مساوق با اجماع است .\r\nالبته در مقابل عده كثيرى تعبير مشهور ، معظم ، اكثر ، اشهر ، اصح و . . . را به كار برده‌اند .\r\n\r\n\r\n","description":"","footnote":"\r\n( 1 ) - الانتصار ، ص 293 ، مسأله 165 ، سلسله ينابيع الفقهيه ، ج 18 ، ص 65 .\r\n( 2 ) - رسائل الشريف الرضى ، ج 4 ، ص 42 .\r\n( 3 ) - در رياض ( ج 10 ، ص 218 ) اشتباهاً از طبريات نقل مىكند ، ( طبريات همان ناصريات است زيرا ناصر ملك طبرستان بوده لذا كتاب به هر دو لحاظ ناميده مىشود ) .\r\n( 4 ) - تذكرة الفقهاء ، چاپ رحلى ، ج 2 ، ص 639 .\r\n( 5 ) - جامع المقاصد ، ج 12 ، ص 379 .\r\n( 6 ) - السرائر ، ج 2 ، ص 624 ، سلسله ينابيع الفقهيه ، ج 19 ، ص 437 .\r\n( 7 ) - تعبير بلا خلاف مرتبه‌اش از اجماع كمتر است ولى در اين بحث ، از آنجا كه مسأله محل ابتلاء بود و در كتب اصحاب نيز معنون است ، بلا خلاف همان اجماع است .\r\n","page_name":" 5119 ","page_number":38},
  {"content":"\r\n\r\n\r\nمخالف در مسأله كيست ؟\r\n1 - ابن براج : علامه حلى از دو كتاب ابن براج ( مهذب و كامل « 1 » ) مخالفت او را نقل مىكند « 2 » « 3 » .\r\nالبته صاحب مدارك « 4 » و بعد از او صاحب ذخيره « 5 » ، و صاحب رياض « 6 » ، عبارت ابن براج را صريح در مخالفت نمىدانند « 7 » .\r\n2 - شهيد ثانى : ايشان در روضه « 8 » و مسالك « 9 » تمايل به عدم جواز تجاوز عن الاربع پيدا نموده است .\r\nقال فى مسالك الافهام : اعلم ان جميع ما فى الباب من الاخبار معلول السند . . . و دعوى الاجماع فى ذلك غير سديد و لو تمت كانت هى الحجة .\r\n3 - فيض كاشانى : از عبارت مفاتيح ، تأمل ايشان ظاهر مىشود .\r\nقال فى مفاتيح الشرايع : المتعة من الاربع و له النصوص و منها الصحيح : و اجعلوهنّ من الاربع ، فقال له صفوان بن يحيى : على الاحتياط ؟ قال : نعم . فالاحتياط فيه مما لا ينبغى تركه « 10 » .\r\n4 - شايد بتوان گفت ظاهر از كلام شيخ مفيد « 11 » و سلّار « 12 » هم ، عدم جواز تجاوز من الاربع است . اين دو بزرگوار فرق‌هاى بين نكاح دائم و منقطع را كه بر مىشمرند حصر و عدم حصر در تعداد را نمىفرمايند . عنوانى هم كه مطرح مىكنند عام است ، مىگويند حرّ ، بيش از 4 زن نمىتواند تزويج نمايند و قيد غبطةً ( دائم ) هم ندارند ،\r\n\r\n\r\n","description":"","footnote":"\r\n( 1 ) - مهذب در دست هست ولى كامل به ما نرسيده است .\r\n( 2 ) - مختلف الشيعة ، كتاب النكاح ، الفصل الخامس فى النكاح المتعه ، مسأله هفتم .\r\n( 3 ) - صاحب رياض ( رياض المسائل ، ج 10 ، ص 219 ) اشتباهاً مخالفت را از ابن حمزه نقل مىكند كه اين اشتباه به جواهر ( ج 30 ، ص 8 ) نيز سرايت نموده است .\r\n( 4 ) - نهاية المرام ، ج 1 ، ص 175 .\r\n( 5 ) - كفاية الاحكام رحلى ، ص 166 .\r\n( 6 ) - رياض المسائل ، ج 10 ، ص 219 .\r\n( 7 ) - عبارت ابن براج در مهذب چنين است : و يحرم على الرجل اذا كان حراً ان يجمع فى العقد بين اكثر من اربع حرائر او أمتين . . . و يجوز له الجمع ما شاء بملك اليمين ، سلسله ينابيع الفقهيه ، ج 18 ، ص 158 .\r\n( 8 ) - شرح لمعه رحلى ، ج 2 ، ص 79 .\r\n( 9 ) - مسالك ، ج 1 ، ص 390 .\r\n( 10 ) - مفاتيح الشرايع ، ج 2 ، ص 247 .\r\n( 11 ) - سلسله ينابيع الفقهيه ، ج 18 ، ص 32 .\r\n( 12 ) - سلسله ينابيع الفقهيه ، ج 18 ، ص 136 .\r\n","page_name":" 5120 ","page_number":39},
  {"content":"\r\n\r\nدرحالىكه آنها ، عدم حصر در اماء را ذكر مىنمايند ولى در متعه چنين قيدى ندارند .\r\n5 - شيخ بهايى : البته مجلسى اول در روضة المتّقين مىفرمايد :\r\nو كان شيخنا البهائى رضى الله عنه يقول بانها من الاربع و كان يقول : ان العلماء حملوا هذا الخبر على التقيه و لا معنى للتقية هنا فانه لا يمكن ذكر اصلها عند العامة فكانت التقيه فى ترك ذكرها فقلت : مرادهم الاتقاء لا التقيه « 1 » فسكت و لم اسمع بعده ان يقول ما كان يقول اولًا « 2 » .\r\nشهيد ثانى در مسالك و روضه خواسته است عدم جواز را به علامه حلى هم نسبت دهد ، قال : و فى المختلف اقتصر من الحكم على مجرد الشهرة و لم يصرّح بمختاره و عذره واضح .\r\nولى با دقت در كلام علامه « 3 » روشن مىشود كه ايشان قايل به جواز است زيرا بعد از نقل قول مشهور هنگام ذكر دليل مىگويد : « لنا » كه نشان مىدهد مختار ايشان همان مختار مشهور است .\r\nنتيجه مىگيريم كه مسأله فى الجمله خلافى است و نمىتوان به اجماع تمسك نمود .\r\n\r\nسوم : روايات :\r\nشهيد ثانى در روضه « 4 » فرموده است : الاخبار المذكوره و غيرها فى هذا الباب ضعيفة او مجهولة السند او مقطوعة و در حاشيه « منه » اشكال سندى هر روايت را جداگانه توضيح داده است .\r\nالبته ما ، چنانچه صاحب مدارك فرموده است « 5 » ، اين اشكالات سندى را وارد نمىدانيم ، لذا به بررسى اين روايات و اشكالات شهيد ثانى مىپردازيم .\r\n\r\n\r\n","description":"","footnote":"\r\n( 1 ) - مثلًا روايات جواز اصل تقيه صدورش للاتقاء است لا للتقيه يعنى اين روايات حكم واقعى در صورت ضرورت را مىفرمايد كه براى حفظ خون شيعه در اين هنگام ، تقيه كنيد .\r\n( 2 ) - روضه المتقين ، ج 8 ، ص 484 .\r\n( 3 ) - مختلف الشيعة ، كتاب النكاح ، الفصل الخامس فى نكاح المتعه ، مسأله هفتم .\r\n( 4 ) - شرح لمعه رحلى ، ج 2 ، ص 79 .\r\n( 5 ) - نهاية المرام ، ج 1 ، ص 177 ، قال فيه : فما ذكره جدّى « قدس سرّه » من ان الاخبار . . . غير جيّد .\r\n","page_name":" 5121 ","page_number":40},
  {"content":"\r\n\r\n\r\nاول : روايت بكر بن محمد ازدى\r\nمحمد بن يعقوب عن الحسين بن محمد عن احمد بن اسحاق عن بكر بن محمد قال : سألت أبا الحسن عليه السلام عن المتعه أ هي من الاربع ؟ فقال : لا « 1 » .\r\nقرب الاسناد نيز روايت را به نقل از احمد بن اسحاق عن بكر بن محمد نقل نموده است « 2 » .\r\n\r\n1 - اشكالات شهيد ثانى به اين روايت :\r\nايشان دو اشكال سندى در اين روايت دارند :\r\nيكى مجهول بودن حسين بن محمد و ديگر تأمل در بكر بن محمد ازدى « 3 » .\r\nمنشأ اشكال اول اين است كه ظاهراً ايشان ديده كه حسين بن محمد متعدد است لذا او را مجهول پنداشته است .\r\nاما منشأ اشكال دوم ، علامه و ابن داود هستند ، آنها قايل بوده‌اند كه دو تا بكر بن محمد وجود داشته است ، يكى بكر بن محمد بن عبد الرحمن الازدى كه نجاشى او را توثيق نموده است و در مورد او مىگويد : وجه فى هذه الطائفه ، من بيت جليل بالكوفه و ديگرى بكر بن محمد ازدى كه برادرزاده سدير صيرفى است و كشى او را ذكر كرده و وثاقت او را ثابت شده نمىداند . پس به خاطر اينكه نمىدانيم بكر بن محمد در سند ، كدام يك از اين دو است و نتيجه تابع اخسّ مقدمات است لذا سند روايت مشكل مىشود .\r\n\r\n2 - نقد استاد بر اشكالات شهيد ثانى\r\nاما اشكال اول : همچنان كه هر كسى كه با كافى و اسانيد كافى آشنايى داشته باشد مىداند كه حسين بن محمدى كه در اول سند كافى است ، حسين بن محمد بن عامر بن عمران اشعرى است كه شيخ كلينى مىباشد و از اجلاء و ثقات است و\r\n\r\n\r\n","description":"","footnote":"\r\n( 1 ) - وسائل الشيعة ، كتاب النكاح ، ابواب المتعه ، باب 4 ، ح 1 . وسائل چاپ آل البيت ، ج 21 ، ص 18 .\r\n( 2 ) - قرب الاسناد ، ص 21 .\r\n( 3 ) - قال فى الحاشيه : و خبر بكر بن محمد الازدى و فيه جهالة الحسين و فى بكر نظر .\r\n","page_name":" 5122 ","page_number":41},
  {"content":"\r\n\r\nمضافاً بر اينكه ، اين روايت در قرب الاسناد ، بدون واسطه بودن حسين بن محمد نقل شده است .\r\nاما اشكال دوم :\r\nبه نظر مىرسد بكر بن محمد ازدى يك نفر بيشتر نيست . كشى اشتباهى دارد كه بكر بن محمد را برادرزاده سدير صيرفى تلقى نموده است . او به خاطر سند يك روايت چنين پنداشته است . سند آن روايت چنين است ، على بن محمد القتيبيّ قال :\r\nحدثنا ابو محمد الفضل بن شاذان قال حدثنا ابن ابى عمير عن بكر بن محمد قال حدثنى عمى سدير و چون سدير معروف هم همان سدير صيرفى است گفته است بكر بن محمد الازدى كان ابن اخى سدير الصيرفى و البته وثاقت اين بكر را هم ثابت شده نمىداند ، ولى ما مىگوييم ، اولًا : تصحيفى در اين سند رخ داده است به خاطر اينكه سدير تصحيف شديد است كه عموى بكر بن محمد است ( همچنانكه نجاشى در ضمن معرفى بكر بن محمد مىفرمايد : و عمومته شديد و عبد السلام ) . ثانياً : اصلًا نمىتواند عموى بكر بن محمد ، سدير صيرفى باشد ، زيرا بكر بن محمد ، عربى اصيل است و از موالى نيست ولى سدير از موالى است « 1 » ، و در نسب سدير آمده است سدير بن حكيم بن صهيب و عبد الرحمن در نسب او نيست . پس سدير صيرفى نمىتواند عموى بكر بن محمد بن عبد الرحمن باشد « 2 » . ثالثاً : در صورتى كه بكر بن محمد هم دو نفر باشند ولى بكر بن محمد كه در سند اين روايت آمده است وثاقتش ثابت است ( حتى بر فرض اينكه روايت يكى از اصحاب اجماع همچون ابن ابى عمير نيز از او ، در همان روايتى كه كشى نقل نموده بود ، ثقه بودن او را ثابت نكند ) زيرا نجاشى ، بكر بن محمد الازدى اى را توثيق مىكند كه راوى كتاب او احمد بن اسحاق\r\n\r\n\r\n","description":"","footnote":"\r\n( 1 ) - شيخ رحمه الله در رجال در ضمن اصحاب الصادق عليه السلام مىفرمايد : بكر بن محمد ، ابو محمد الازدى الكوفى عربى و در ضمن اصحاب امام سجاد عليه السلام مىگويد : ان سديراً كان مولى ؛ و مرحوم خويى در معجم ، ج 3 ، ص 354 مىگويد : من كان من الازد لا يحتاج ان يكون مولى ، لان الازديين كانوا بيتاً كبيراً جليلًا بالكوفه .\r\n( 2 ) - عموى امّى بودن او هم ، خيلى بعيد است .\r\n","page_name":" 5123 ","page_number":42},
  {"content":"\r\n\r\nبن سعد است كه بلااشكال همين بكر بن محمدى است كه در سند روايت مورد بحث ما آمده است .\r\n\r\nدوم : روايت محمد بن مسلم\r\nمحمد بن يعقوب عن احمد عن الحسين بن سعيد و محمد بن خالد عن القاسم بن عروة عن عبد الحميد عن محمد بن مسلم عن ابى جعفر عليه السلام فى المتعه : ليست من الاربع لانها لا تطلّق و لا ترث و انما هى مستأجرة « 1 » .\r\nاين روايت علاوه بر كافى در نوادر حسين بن سعيد كه به نام احمد بن محمد بن عيسى چاپ شده و نيز تهذيبين شيخ رحمه الله آمده است كه در آخر آن اضافه نموده‌اند و عدّتها خمس و اربعون ليلة « 2 » .\r\nهمچنين شيخ مفيد در رساله متعه آن را نقل نموده است كه به نظر ما تمامى اينها يك روايت است .\r\n\r\nاشكال شهيد ثانى\r\nشهيد ثانى اشكال اين روايت را چنين مىفرمايد : و فيه جهالة بالقاسم بن عروة\r\nلكن ما قبلًا درباره قاسم بحث نموده‌ايم و او را ثقه مىدانيم ، ادامه بحث در جلسه بعد ، ان شاء الله تعالى .\r\n« * و السلام * »\r\n\r\n\r\n","description":"","footnote":"\r\n( 1 ) - وسائل الشيعة ، كتاب النكاح ، ابواب المتعه ، باب 4 ، ح 4 ، وسائل چاپ آل البيت ، ج 21 ، ص 18 .\r\n( 2 ) - تهذيب ، ج 7 ، ص 259 ، ح 1121 . استبصار ، ج 3 ، ص 147 ، ح 539 و نوادر ، ص 89 ، ح 206 .\r\n","page_name":" 5124 ","page_number":43},
  {"content":"\r\n\r\n\r\n14 / 7 / 1382 دوشنبه درس شمارهء ( 560 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه به بررسى اشكالات مرحوم شهيد ثانى - در شرح لمعه و مسالك - درباره اسناد رواياتى كه دلالت بر عدم انحصار عدد در باب متعه مىكند ، مىپردازيم . به نظر استاد دام ظله سند برخى از اين روايات معتبر است و از روايات ديگر هم به عنوان تأييد مىتوان استفاده كرد .\r\n* * * \r\n1 - بررسى روايت بكر بن محمد « 1 » :\r\nدر سند اين روايت حسين بن محمد واقع شده است . تعبير مرحوم شهيد ثانى اين است :\r\n( حسين بن محمد مجهول است ) .\r\nما عرض كرديم - همانطور كه قبل از ما هم نواده او صاحب مدارك در نهاية المرام فرموده - وى ثقه است و شيخ مرحوم كلينى مىباشد و ترديدى در وثاقت او وجود ندارد .\r\n\r\nبيان علت اشتباه شهيد ثانى رحمه الله :\r\nنجاشى اين شخص را به عنوان حسين بن محمد بن عمران توثيق كرده است ، نه\r\n\r\n\r\n","description":"","footnote":"\r\n( 1 ) - محمد بن يعقوب عن الحسين بن محمد عن احمد بن اسحاق عن بكر بن محمد قال سألت ابا الحسن عليه السلام عن المتعه أ هي من الاربع ؟ فقال لا : الوسائل ، باب 4 من ابواب المتعه ، حديث 1 .\r\n","page_name":" 5125 ","page_number":44},
  {"content":"\r\n\r\nبه عنوان حسين بن محمد بن عامر . احتمالا شهيد ثانى خيال كرده است كه اينها دو نفر هستند و حسين بن محمد كه شيخ كلينى است ابن عامر مىباشد - و اگر حسين بن محمد تنها هم ذكر شود مراد همين است كه در جاى ديگر جدش هم ذكر شده است به عنوان عامر « 1 » - و كسى كه مورد توثيق نجاشى است ، حسين بن محمد بن عمران است . روى اين جهت ايشان حسين بن محمد در اين روايت را مجهول دانسته است .\r\n\r\nنقد استاد مد ظله العالى :\r\nكسانى كه آشنا به انساب باشند در بسيارى از مواقع مىبينيد كه در يك نسب‌نامه كه براى اشخاص ذكر مىشود به خاطر اشتهار جدشان ، يك واسطه را مىاندازند و شخص را به جدش نسبت مىدهند ؛ مثلا شما از صدوق كه نام كامل وى محمد بن على بن حسين بن موسى بن بابويه است گاهى به خاطر اشتهار بابويه ، به عنوان ابن بابويه تعبير مىكنيد و چند واسطه را مىاندازيد . در اينجا هم اين شخص حسين بن محمد بن عامر بن عمران است ، منتهى گويا گاهى به ابن عمران اشتهار داشته است و نجاشى ترجمه او را از جايى برداشت كرده است كه ابن عامر را نداشته است و اين امر موجب اشتباه شهيد ثانى شده است . به هر حال ، اتحاد اين دو عنوان مسلم است « 2 » . نكته آخر اين است كه مراد شهيد ثانى از كلمه مجهول مهمل است چون از موارد مهمل به مجهول هم تعبير مىشود « 3 » .\r\n\r\n2 - روايت محمد بن مسلم « 4 » :\r\n\r\n\r\n","description":"","footnote":"\r\n( 1 ) - كافى 1 : 46 / 2 ، 205 / 1 ، ( با وصف الاشعرى ) 468 / 4 ، 537 / 1 ، 2 : 138 / 2 .\r\n( 2 ) - گمان مىكنم اگر به تاريخ قديم قم مراجعه شود موارد متعددى پيدا شود كه نجاشى در مورد نسب برخى اشعرىها نام عده‌اى را اسقاط كرده است .\r\n( 3 ) - در اصطلاح عام در اين بين مهمل و مجهول فرق است ، مهمل به كسى مىگويند كه در مورد او توثيق و تضعيفى نرسيده است ، اما مجهول به كسى گفته مىشود كه درباره او تصريح به مجهول بودن شود .\r\n( 4 ) - الوسائل ، باب 4 من ابواب المتعه الحديث 4 : [ كلينى 
  ] و عنه [ اى عن محمد بن يحيى 
  ] عن احمد عن الحسين بن سعيد و محمد بن خالد عن القاسم بن عروة عن عبد الحميد عن محمد بن مسلم عن ابى جعفر عليه السلام\r\n","page_name":" 5126 ","page_number":45},
  {"content":"\r\n\r\nكسى كه در طريق اين روايت قابل بحث است قاسم بن عروه است . چون تمام اسناد اين روايت به وى منتهى مىشود . كافى ، تهذيب ، استبصار ، كتاب حسين بن سعيد - كه به نام نوادر احمد بن محمد بن عيسى معروف شده است - رساله متعه شيخ مفيد در تمام اين كتب ، اسناد به قاسم بن عروه مىرسد و قبل و بعد او هم اشكال سندى وجود ندارد . اما در مورد قاسم بن عروه هم به نظر ما هيچ شبهه‌اى وجود ندارد . چون ما روايت كردن اجلاء و محدثين معتبر را از يك فرد - در صورتى كه تضعيفى در موردش نباشد - اماره وثاقت مىدانيم و مسأله‌اى را كه مرحوم آقاى خويى درباره اصالة العدالة طرح كرده‌اند - كه قدما اصالة العداله‌اى بوده‌اند - صحيح نمىدانيم ، بلكه آنها احراز وثاقت مىكردند و بعد روايت نقل مىكردند . كتاب قاسم را حسين بن سعيد و عباس بن معروف كه از اجلاء هستند نقل كرده‌اند ، همچنين على بن مهزيار ، محمد بن عيسى و ابن فضال هم از وى روايت مىكنند كه همه از اجلا هستند . ابن ابى عمير هم از او روايت دارد و ما نقل ابن ابى عمير را علامت وثاقت مروى عنه مىدانيم « 1 » . رسم محدثين معتبر اين نيست كه اكثار روايت كنند از ضعفاء ، پس اين روايت هم از اين نظر اشكالى ندارد .\r\n\r\n3 - روايت أبو بصير « 2 » :\r\nو عن الحسين بن محمد عن معلى بن محمد عن الحسن بن على عن حماد بن عثمان عن ابى بصير قال سئل أبو عبد الله عليه السلام عن المتعه أ هي من الاربع ؟ قال لا و لا من السبعين . سبعين كنايه از تكثير است ، در لغت عرب مانند آيه شريفه ان تستغفر لهم سبعين مره . . . كنايه\r\n\r\n\r\n","description":"","footnote":"\r\nفى المتعة ليست من الاربع لانها لا تطلق و لا ترث و انما هى مستأجره .\r\n( 1 ) - در معجم رجال الحديث ، ج 14 ، ص 29 ، روايت بزنطى هم از قاسم بن عروه نقل شده است ، ولى چون ايشان اين‌ها را علامت توثيق نمىداند فرموده اينها دليل توثيق نمىشود يعنى صغرويا پذيرفته است ، اما از لحاظ كبرى قبول نكرده است اما ما كبرى را در جاى خود تحقيق كرديم و آن را ثابت مىدانيم اما روايت بزنطى را هيچ پيدا نكرديم با اينكه شايد چند صد كتاب را مراجعه كرديم و بايد سهو قلم باشد ولى ابن ابى عمير از او روايت دارد و همين كافى مىباشد .\r\n( 2 ) - الوسائل ، باب 4 من ابواب المتعه ، الحديث 7 .\r\n","page_name":" 5127 ","page_number":46},
  {"content":"\r\n\r\nاست از اينكه هر مقدار زياد هم اگر استغفار كنى فايده‌اى ندارد . مرحوم شهيد ثانى دو اشكال دارد ، يكى درباره حسين بن محمد كه قبلا بحث آن را كرديم و ديگرى درباره معلى بن محمد كه آن را تعبير مىكند كه ضعيف است .\r\nسابق عرض كرديم كه درباره معلى بن محمد نجاشى دارد : ( مضطرب الحديث و المذهب و كتبه قريبه يعنى قريبة الى الصواب ) . آن اضطراب حديث به احتمال قوى همان تعبير ابن غضائرى است كه نجاشى از او اخذ كرده است ، چون نجاشى در خيلى از موارد مطالبى را كه از ابن غضائرى منقول است ( يعنى در همين كتاب ابن غضائرى هست ) در كتابش قريب به آن را دارد ، چون نجاشى از او استفاده كرده است . حالا اين كتاب ابن غضائرى مال خود او بوده يا نه ؟ به هر حال نجاشى در خيلى از موارد مطالبش متأثر از مطالب اين كتاب مىباشد . در كتاب ابن غضائرى تعبير دارد : « يعرف و ينكر و يجوز ان يخرج شاهدا » يعنى به وثاقت او كارى ندارد ، مىگويد بعضى از رواياتش منكر است و بعضى رواياتش معروف و صحيح است .\r\nمعمول و متعارف محدثين مقيد بودند كه رواياتى را نقل كنند كه قابل عمل است و آن را صحيح مىدانستند ولى بعضىها - مانند برقى و پدرش - با اينكه خود ثقه هستند درباره آنها گفته شده : يروى عن الضعفاء و يعتمد المراسيل ، اين افراد چنين تقيدى نداشتند كه نوعاً از ثقه روايت كنند ، بلكه مذاقشان اعمى بوده است ، آنها جمع حديث مىكردند .\r\nمراد از حشويه در عبارت شيخ طوسى شايد همين‌ها باشد ، حشويه آنهايى بودند كه به هر روايتى عمل هم مىكردند . يعتمد المراسيل قرينه است بر اينكه به مراسيل عمل هم مىكردند . به هر حال ، تعبير « يعرف و ينكر » يعنى بعضى از رواياتش قابل قبول است و بعضى از آنها منكر مىباشد ، اين امر درباره روايات برقى - هم كه خود ثقه است - صادق مىباشد . معناى اين عبارت اين نيست كه بعضى از روايات را جعل كرده و اعتبارى به خودش نيست . به نظر مىرسد كه اين عبارت شاهد بر عدم اعتماد نسبت به خود شخص نمىباشد و اگر قرائن ديگرى بر اعتبار و\r\n\r\n","description":"","footnote":"","page_name":" 5128 ","page_number":47},
  {"content":"\r\n\r\nوثاقت شخص باشد ، اين تعابير با آنها معارضه ندارد . معناى « كتبه قريبة » گويا اين است كه حالا اگر يك مقدارى از رواياتش هم منكر باشد ولى معمولا مطالب كتاب‌هايش درست است . كلينى - كه خودش رجالى و محدث است - يكى از مشايخ معروفش همين حسين بن محمد بن عامر است كه عمده روايات او از معلى بن محمد است و او ، در نقل به معلى اعتماد دارد ، كلينى هم كتاب معلى را به وسيله شيخ خودش نقل مىكند و پيداست كه كلينى هم به او اعتماد دارد و او را ضعيف نمىداند . خلاصه به نظر مىرسد كه معلى معتمد است و نظر آقاى خويى هم همين است . اگر مراد از اضطراب در مذهب اضطراب در اعتقاد اصلى هم باشد « 1 » ، اين مطلب ضررى به صدق راوى نمىزند .\r\nاين روايت به اين طريق هم نقل شده است : الشيخ المفيد فى رسالة المتعة عن جعفر بن محمد بن قولويه عن أبيه عن سعد بن عبد الله عن حماد بن عثمان قال سأل الصادق عليه السلام . اما در اين سند ظاهرا سقط واقع شده است چون سعد بن عبد الله بدون واسطه نمىتواند از حماد بن عثمان روايت كند و بين حماد و امام صادق عليه السلام هم به احتمال قوى نام أبو بصير افتاده است .\r\nبه هر حال ، ما چون سند قبلى را تمام مىدانيم اشكالى در اين حديث وجود ندارد .\r\n\r\n4 - مرسله ابى بصير\r\nو عن ابى بصير انه ذكر للصادق عليه السلام المتعه و هل هى من الاربع فقال تزوج منهن الفا « 2 »\r\nاين روايت مرسل مىباشد و براى تأييد خوب است .\r\n\r\n\r\n","description":"","footnote":"\r\n( 1 ) - ( توضيح بيشتر ) كلمه مذهب در كلمات قدماء ، گاه به مطلق ديدگاه اطلاق مىشده ، هر چند اين ديدگاه از اعتقادات اصلى كه در صحت مذهب و ايمان دخيل است نباشد ، مثلا اعتقاد به قياس كه به ابن جنيد و پاره‌اى از قدما نسبت داده شد ، با اين كه اعتقاد نادرستى است بطلان آن از اصول اعتقادى نيست ، لذا ابن جنيد امامى به شمار مىروند ، هر چند چنين مذهب نادرستى داشته باشند ، استاد مد ظله در كلام بالا اشاره به همين نكته دارند كه الزاماً كلمه « مضطرب المذهب » در عبارت نجاشى ناظر به فساد اعتقاد اساسى و عدم ايمان راوى نيست .\r\n( 2 ) - خلاصة الابحار : 52 به نقل از متعه شيخ مفيد : 12 .\r\n","page_name":" 5129 ","page_number":48},
  {"content":"\r\n\r\n\r\n5 - روايت زرارة\r\nالحسين بن محمد عن احمد بن اسحاق عن سعدان بن مسلم عن عبيد بن زراره عن أبيه عن ابى عبد الله عليه السلام قال ذكرت له المتعه أ هي من الاربع ؟ فقال تزوج منهن الفا فانهن مستأجرات « 1 »\r\nشهيد ثانى به اين روايت دو اشكال كرده است . يكى از ناحيه حسين بن محمد كه اين را قبلا بحث كرديم و گفتيم اشكالى ندارد و يكى از ناحيه سعدان كه توثيق صريحى براى سعدان نيست . ولى در مورد سعدان كه ما مراجعه كرديم ديديم كه صفوان در فهرست شيخ طوسى ( ص 226 ، رقم 336 ، چاپ سيد عبد العزيز طباطبايى ) راوى كتاب او است و صفوان لا يروى و لا يرسل إلّا عن ثقه . ابن ابى عمير هم كه لا يروى و لا يرسل إلّا عن ثقه از او روايت دارد . اما در عين اينكه هر كدام از اينها را ما براى وثاقت كافى مىدانيم ولى در خصوص اين مورد ما تأمل داريم كه اينها دليل باشد چون اولا بايد ثابت شود كه صفوان كتاب او را نقل مىكند و در طريقى كه در فهرست شيخ طوسى آمده ، أبو الفضل شيبانى واقع است كه او را تضعيف مىكنند و رواياتش محل اشكال است . ابن ابى عمير هم روايتى كه از سعدان نقل مىكند به اين شكل است : محمد بن ابى عمير عن منصور بن يونس و سعدان بن مسلم « 2 » ، منصور بن يونس ثقه مىباشد و ما در محل خود بحث كرديم كه مقصود از لا يرون و لا يرسلون إلّا عن ثقه اين نيست كه اين افراد اصلا اسمى از غير ثقات نمىبرند ، مقصود اين است كه رواياتى را كه نقل مىكنند حتما ثقه آن را نقل كرده و لذا قابل عمل و استناد است ، بنابراين ، اگر يك جايى ديديم ابن ابى عمير روايتش را به يك طريق نقل كرده است و منحصر در يك فرد است ، اين علامت اين است كه واسطه را ثقه مىدانسته است و اما اگر نام دو نفر را برد كه يكى ثقه است ممكن است نام ديگرى را به جهت تأييد ضميمه كرده باشد . خلاصه از « لا يرون و لا يرسلون إلّا عن ثقه » نمىتوان در اين موارد وثاقت را ثابت كرد . ولى چون حسن بن محبوب و\r\n\r\n\r\n","description":"","footnote":"\r\n( 1 ) - الوسائل ، ب 4 من ابواب المتعه ، الحديث 2 .\r\n( 2 ) - كافى ، ج 1 ، ص 178 ، ح 2 .\r\n","page_name":" 5130 ","page_number":49},
  {"content":"\r\n\r\nيونس بن عبد الرحمن - كه از فقهاى معروف هستند - در موارد متعدد از سعدان نقل كرده‌اند و حسن بن على بن فضال هم كه از فقهاى معروف است از وى روايت دارد به خاطر تعدد روايت اجلا ، ما او را - كه كثير الروايه هم هست - معتبر مىدانيم . و نقل ابن ابى عمير و صفوان هم به عنوان مؤيد مىباشد .\r\n\r\n6 - روايت ديگر زراره\r\nمحمد بن يحيى عن احمد بن محمد عن ابن محبوب عن ابن رئاب عن زراره بن اعين قال قلت ما يحل من المتعه ؟ قال كم شئت « 1 » . محمد بن يحيى در سند محمد بن يحيى اشعرى و از ثقات است . احمد بن محمد به احتمال قوى احمد بن محمد بن عيسى است و اگر آن هم نباشد احمد بن محمد بن خالد برقى است كه هر كدام باشند ثقه هستند . مفاد روايت اين است كه هر تعداد متعه كه مايل باشيد حلال است و حدّى ندارد .\r\nشهيد ثانى به اين روايت اشكال كرده كه اين روايت نگفته كه از امام صادق عليه السلام شنيدم ، اين روايت مقطوع است ، در يك جا تعبير مىكند موقوف است . ولى هم موقوف ، هم مقطوع هر دو خلاف اصطلاح است بايد بگوييم مضمره است چون تعبير حديث اين است : « قال كم شئت » قائل قال چه كسى است ؟ با ضمير از سؤال عنه تعبير شده و اين را مضمره مىگويند . اما همه محققين اين مطلب را تصريح كرده‌اند كه فقيهى مثل زراره در كتاب حديث روايتى را از فرد مجهولى شنيده باشد و نام او را هم نبرده باشد ، بسيار بسيار مستبعد است . ما در مباحث رجالى نبايد مثل رياضى معامله كنيم يك ميليارد احتمال هم در مباحث رياضى مضرّ است و براى اثبات يك چيز بايد قطع كامل باشد . اما در بحث ما قطع عادى ملاك است ، وقتى زراره كتابى براى عمل نوشته است با آن جلالت ، خودش از فقهاى درجه اول است ، از يك فرد مجهول سؤال كرده باشد ، اسمش را هم نبرده باشد ، همين جورى بگويد :\r\n\r\n\r\n","description":"","footnote":"\r\n( 1 ) - الوسائل ، ب 4 من ابواب المتعه ، الحديث 3 .\r\n","page_name":" 5131 ","page_number":50},
  {"content":"\r\n\r\n« قال » يك شخصى اين جور گفته . اين عادتا احتمال ندارد بلكه مراد از ضمير در اين جمله غير از امام كه قولش متبع است كس ديگر نيست . همه محققين اين نحو مضمرات را اشكال نمىكنند و اينها يك مناقشات غير متعارفى است .\r\n\r\n7 - روايت اسماعيل بن الفضل الهاشمى\r\nعلى بن ابراهيم عن أبيه عن ابن ابى عمير عن عمر بن اذنية عن اسماعيل بن الفضل الهاشمى قال سألت أبا عبد الله عليه السلام عن المتعة فقال الق عبد الملك ابن جريح « 1 » فسأل عنها فان عنده منها علما فلقيته فاملى علىّ شيئا كثيرا فى استحلالها و كان فيما روى لى فيها ابن جريح انه ليس فيها وقت و لا عدد انما هى بمنزلة الاماء يتزوج منهن كم شاء . . . قال ابن اذنية و كان زرارة يقول هذا و يحلف انه الحق . . . « 2 »\r\nدر اين روايت حضرت به خود سنىها در اين زمينه ارجاع داده‌اند .\r\nسند روايت بلااشكال صحيح است و اشكالى جز در ابراهيم بن هاشم نيست .\r\nابراهيم بن هاشم را هم كه محققان قبول كرده‌اند كه از اجلا ثقات است و روايت وى صحيحه است نه حسنه و مضافاً اينكه ، اين روايت طريق ديگرى هم دارد كه در آن ابراهيم بن هاشم نيست و ديگر هيچ اشكالى ندارد . در كتاب حسين بن سعيد ( كه به نام نوادر چاپ شده ) روايت با اين سند آمده ، ابن ابى عمير عن عمر بن اذنية عن اسماعيل بن الفضل الهاشمى قال سألت ابا عبد الله عليه السلام در اين سند ابراهيم بن هاشم وجود ندارد ، چون خود حسين بن سعيد و ابراهيم بن هاشم در يك طبقه مىباشند .\r\n\r\n8 - روايت عمر بن اذنيه\r\nعن على بن ابراهيم عن أبيه عن ابن ابى عمير عن عمر بن اذنيه عن ابى عبد الله عليه السلام قال قلت\r\n\r\n\r\n","description":"","footnote":"\r\n( 1 ) - جريح با جيم بر وزن زبير است و اينكه در خيلى از موارد جريح با حاء نوشته شده ، غلط است .\r\n( توضيح بيشتر ) عبد الملك بن عبد العزيز بن جريح از محدثان مشهور و طراز اول اهل سنت است كه به حليت متعه باور داشته و اين سنت را نيز عمل مىكرده است . ر . ك : سير اعلام النبلاء ، ج 6 ، ص 331 و 33 ، در ميزان الاعتدال ، ج 3 ، ص 373 آورده : هو فى نفسه مجمع على ثقة مع كونه قد تزوج نحوا من سبعين امرأة نكاح المتعة ، كان يرى الرخصة فى ذلك .\r\n( 2 ) - وسائل ، ب 4 من ابواب المتعة ، ح 8 .\r\n","page_name":" 5132 ","page_number":51},
  {"content":"\r\n\r\nله كم يحل من المتعه ؟ قال فقال : هنّ بمنزلة الاماء « 1 » . در اين طريق ابراهيم بن هاشم است كه گفتيم ثقه مىباشد . تمتع از اماء به نحو تملك چون محدوديت ندارد در اينجا هم ازدواج متعه محدوديت ندارد .\r\n\r\n9 - فقه الرضوى :\r\nسبيل المتعة سبيل الاماء له ان يتمتع منها بما شاء .\r\n\r\n10 - [ روايت فضل بن يسار 
  ]\r\nمحمد بن على بن الحسين باسناده عن الفضل بن يسار انه سأل ابا عبد الله عليه السلام عن المتعة فقال هى كبعض امائك « 2 » ، خلاصه در اينجا ده ، يازده روايت است كه تعدادى از اينها بلا اشكال صحيح است و بعضى از روايات ديگر هم براى تأييد خوب هستند منتهى ما بايد معارض اين روايات را بررسى كنيم .\r\n« * و السلام * »\r\n\r\n\r\n","description":"","footnote":"\r\n( 1 ) - الوسائل ، ب 4 من ابواب المتعه ، الحديث 6 .\r\n( 2 ) - الوسائل ، ب 4 من ابواب المتعه ، الحديث 12 .\r\n","page_name":" 5133 ","page_number":52},
  {"content":"\r\n\r\n\r\n15 / 7 / 1382 سه‌شنبه درس شمارهء ( 561 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس :\r\nدر اين جلسه ، به بررسى روايات دال بر حصر عدد نكاح متعه در چهار زن پرداخته و سپس مجدداً درباره توثيق محمد الجوهرى مطالبى را عرضه خواهيم داشت و نهايتاً نحوه جمع بين روايات متعارض را به جلسات آتى موكول خواهيم نمود .\r\n* * * \r\nعدم حصر در نكاح در باب متعه\r\nرواياتى كه دال بر عدم حصر عدد نكاح در باب متعه است حدود يازده ، دوازده روايت است كه تعدادى از آنها صحيح و معتبر است . اين روايات اگر صحيح هم نبود در مسأله‌اى كه ده ، دوازده روايت باشد انسان مطمئن به صدور بعضى از اينها مىشود و احتياج به مراجعه به سند هم ندارد ، بنابراين از نظر صدور اين مضمون از طرف معصوم نبايد ترديد كرد « 1 » . البته اين روايات معارضاتى دارد . بنابراين در دو مقام بايد بحث كرد . اول بررسى اصل روايات مسأله و دوم بررسى معارضات آنها و چون روايات مقام اول متعدد است و نياز به بررسى سندى ندارد و از نظر دلالى هم\r\n\r\n\r\n","description":"","footnote":"\r\n( 1 ) - استدراك از درس قبل : يكى از روايات عدم حصر عدد نكاح در باب متعه روايت عبد السلام است كه مرسله عياشى است ؛ عن ابى عبد الله عليه السلام ما تقول فى المتعة . . . قلت ؛ جعلت فداك أ هي من الاربع قال : ليست من الاربع انما هى اجارة ( وسائل الشيعة 21 / 21 ، باب 4 من ابواب المتعة ، ح 14 ) .\r\nمتعه اجاره و زن منقطعه مستأجره به حساب مىآيد از اين رو از چهار زن شمرده نمىشود .\r\n","page_name":" 5134 ","page_number":53},
  {"content":"\r\n\r\nروشن است به بررسى معارضات آن سنداً و دلالةً مىپردازيم .\r\n\r\nبررسى روايات دال بر حصر عدد نكاح متعه در چهار زن\r\n\r\nروايت اول :\r\nاحمد بن محمد بن أبى نصر عن أبي الحسن عليه السلام قال : سألته عن الرجل تكون عنده المرأة أ يحل له أن يتزوج بأختها متعة قال لا [ اين قسمت روايت مربوط به بحث ما نيست ، چون در جمع بين الاختين همه مىگويند فرق نمىكند كه هر دو نكاح دائمى باشد يا هر دو انقطاعى باشد يا يكى دائمى و ديگرى انقطاعى ، جمع بين الاختين مطلقا جايز نيست ، بنابراين صدر روايت شاهد نيست 
  ] قلت : حكى زرارة عن أبى جعفر ( عليه السلام ) انما هى مثل الاماء يتزوّج ما شاء قال لا هى من الاربع « 1 » ، احمد بن محمد بن أبى نصر به صورت قطعى مىگويد : حكى زرارة و نمىگويد : حُكى عن زرارة ، بنابراين اين روايت ، خود از روايات دال بر عدم حصر نكاح متعه در عدد خاص است ، زيرا تعبير « انما هى مثل الاماء يتزوّج ما شاء » را بزنطى از زرارة از امام باقر عليه السلام نقل مىكند . البته در باب اماء عدم حصر مىتواند به صورت تمتع ازدواجى باشد و مىتواند به صورت ملك يمين باشد اما در باب حرائر عدم حصر مختص به تمتع ازدواجى است .\r\nبه هر حال ، در ذيل روايت آمده است كه لا ، هى من الاربع و تزويج متعه را بايد يكى از چهار زن قرار دهد . بنابراين مجموع همسرهاى دائم و متعه او نبايد از چهار همسر بيشتر باشد .\r\nاين روايت در تهذيب و استبصار شيخ و قرب الاسناد حميرى آمده است .\r\n\r\nروايت دوم :\r\nاحمد بن محمد بن أبى نصر عن ابى الحسن الرضا ( عليه السلام ) قال : قال أبو جعفر ( عليه السلام ) : اجعلوهنّ من الاربع فقال له صفوان بن يحيى : على الاحتياط ؟ قال : نعم « 2 » .\r\nاين روايت را نيز شيخ در تهذيب و استبصار آورده است .\r\n\r\n\r\n","description":"","footnote":"\r\n( 1 ) - وسائل الشيعة 21 / 20 و 21 ، باب 4 من ابواب المتعة ، ح 11 .\r\n( 2 ) - المصدر ، ص 20 ، ح 9 .\r\n","page_name":" 5135 ","page_number":54},
  {"content":"\r\n\r\nدر مورد دلالت اين دو روايت بعداً بحث خواهيم كرد .\r\n\r\nبحث سندى اين دو روايت :\r\n\r\nبيان علامه حلى و محقق خويى براى صحت طريق شيخ به بزنطى\r\nاين دو روايت احتياج به بحث سندى دارد . در مختلف و شايد در بعضى كتاب‌هاى ديگر ، تعبير به صحيحه شده است . از كلام مرحوم آقاى خويى در معجم الرجال « 1 » نيز استفاده مىشود كه اين روايت صحيحه است .\r\nشيخ در تهذيب و استبصار سند خودش را نسبت به احمد بن محمد بن أبى نصر ذكر نكرده است . شيخ در مشيخه تهذيب و استبصار سند خود را به بسيارى از روات - كه در متن كتاب حذف شده است - مىآورد و مثلًا مىفرمايد : ما ذكرته عن الحسن بن محبوب ، ما آن را به اين طريق نقل مىكنيم . ولى متأسفانه اسناد محذوفه احمد بن محمد بن ابى نصر را در مشيخه نياورده است . با آنكه كلينى قدس سرّه احمد بن محمد بن أبى نصر را قطعاً درك نكرده است و روايت قطعاً واسطه مىخورد ، پس چگونه حكم به صحت روايت شده است ؟ وجه تصحيح اين است كه شيخ در مشيخه فرموده است كه ما اينجا اختصاراتى ذكر مىكنيم و اگر طالب تفصيل هستيد به فهرست ما مراجعه كنيد .\r\nسپس شيخ در كتاب فهرست به سند صحيح روايت را نقل كرده است . از اين رو علامه حلى و مرحوم آقاى خويى گفته‌اند كه طريق شيخ به بزنطى صحيح است و بر اين اساس اين دو روايت از نظر سند صحيح مىشود و لو واسطه شيخ و بزنطى در نقل تهذيب و استبصار اسقاط شده است .\r\n\r\nايراد مرحوم صاحب مدارك به اين بيان\r\n\r\n\r\n","description":"","footnote":"\r\n( 1 ) - معجم رجال الحديث ، 2 / 236 ، ذيل رقم 800 ، احمد بن محمد بن أبى نصر ، ذيل قوله : بقى هنا أمران الى أن قال : و الطريق كطريق الشيخ اليه [ الى البزنطى 
  ] صحيح .\r\n","page_name":" 5136 ","page_number":55},
  {"content":"\r\n\r\nلكن اين بيان اشكال دارد كه صاحب مدارك آن را ذكر كرده است و تعجب از مرحوم آقاى خويى است كه چرا اين اشكال را متعرض نشده است . صاحب مدارك مىفرمايد : بزنطى - چنانچه در فهرست شيخ هست - دو كتاب دارد ، يكى جامع بزنطى كه در مستطرفات سرائر هم از آن نقل مىكند و ديگرى نوادر بزنطى است .\r\nطريقى كه شيخ به جامع بزنطى دارد طريق صحيحى است ولى طريقى كه به نوادر بزنطى دارد طريق صحيحى نيست . و در روايت محل بحث شيخ اسمى نبرده كه اين روايت را از جامع بزنطى نقل مىكند يا از نوادر بزنطى و چون ما نمىدانيم روايت از جامع بزنطى است يا از نوادر بزنطى ، نتيجه تابع أخس مقدمتين است و قهراً صحت روايت مورد اشكال قرار مىگيرد .\r\nولى خود صاحب مدارك خواسته از اين اشكال جواب دهد ولى مراد ايشان براى من معلوم نشد . ايشان بعد از اين كه دو روايتى را كه شيخ از بزنطى دارد نقل مىكند مىفرمايد : علامه و من تأخر عنه اين دو روايت را تصحيح كرده‌اند در حالى كه نقل شيخ كه مرسل است و طريق شيخ در فهرست به كتاب جامع بزنطى هر چند صحيح است ليكن طريق ايشان به نوادر بزنطى صحيح نيست فيشكل الحكم بصحة الروايتين لكن اسنادهما واحد فتصلح [ تصحيح - خ ل 
  ] احداهما قرينة للاخرى . مراد ايشان واضح نيست ، يعنى چه كه هر دو روايت به سند واحد است ؟ ! در حالى كه ممكن است يكى از اينها از كتاب جامع بزنطى و ديگرى از كتاب نوادر بزنطى باشد و ممكن است هر دو روايت از كتاب نوادر يا جامع باشد . چگونه ايشان برداشت كرده كه يكى از دو روايت از جامع بزنطى است ، پس صحت سند جامع قرينه بر تصحيح روايت ديگر مىشود . ممكن است مراد ايشان اين باشد كه چون كتاب جامع به سند صحيح وارد شده است ما اين را كافى بدانيم براى اينكه كتاب نوادر را هم تصحيح كنيم . ظاهر ابتدايى كلام ايشان همين احتمال است . لكن اين بيان هم تصحيح نمىكند اگر يك كتاب طريق صحيح داشته باشد كتاب ديگر را تصحيح نمىكند و\r\n\r\n","description":"","footnote":"","page_name":" 5137 ","page_number":56},
  {"content":"\r\n\r\nمجرّد اينكه مؤلف هر دو يك نفر است كافى نيست براى اينكه طريق كتاب ديگر تصحيح شود .\r\n\r\nحل مشكل به نظر استاد دام ظله\r\nبله ، مىتوان سند روايت اول را كه مشتمل بر حكايت كلام زرارة بود و عمده در تعارض با روايات ديگر اين روايت است را از طريق ديگر تصحيح كرد و آن اينكه اين روايت را حميرى در قرب الاسناد به سند صحيح نقل كرده است . سند او چنين است : احمد بن محمد بن عيسى عن أحمد بن محمد بن أبى نصر ( البته به نظر ما نوادرِ منسوب به احمد بن محمد بن عيسى ، تأليف حسين بن سعيد است كه اشتباهاً به احمد بن محمد بن عيسى نسبت داده شده است ) و كتاب قرب الاسناد نيز تأليف عبد الله بن جعفر حميرى است كه از ثقات مسلم و از أجلّاء است . و احمد بن محمد بن عيسى يا حسين بن سعيد بلاواسطه بزنطى را درك كرده است و تمامى از اجلاء ثقات هستند پس طريق صحيح است و در آن هيچ اشكالى نيست .\r\nالبته بعضى روايات قرب الاسناد به نظر ما محل اشكال است هر چند در انتساب كتاب قرب الاسناد به حميرى ترديدى نيست لكن نسخه‌هاى قرب الاسناد كه در اختيار ما است به ابن ادريس منتهى مىشود . ابن ادريس درباره نسخه‌اى كه از قرب الاسناد داشته فرموده « اين نسخه سقيم است و من براى اينكه كتاب محفوظ بماند آن را با همان سقم و اغلاطش ضبط كردم » . لكن اين اشكال در مواردى مانع از تمسك به روايت مىشود كه انسان مىبيند روايت اضطراب دارد و عبارات هماهنگ نيست . اما در متعارف موارد كه عبارت مشكلى ندارد اصل عدم خطا در آن موارد جارى است و تمسك به روايت اشكالى ندارد ، به خصوص مثل همين روايتى كه تهذيبين هم آن را از احمد بن محمد بن أبى نصر با همين متن نقل كرده‌اند .\r\n\r\n","description":"","footnote":"","page_name":" 5138 ","page_number":57},
  {"content":"\r\n\r\n\r\nروايت سوم :\r\nموثقه عمار ساباطى عن ابى عبد الله عليه السلام عن المتعة قال : هى أحد الاربعة « 1 » .\r\n\r\nروايت چهارم :\r\nاين روايت از كتاب حسين بن سعيد است كه در جامع الاحاديث و مستدرك و جاهاى ديگر به عنوان نوادر احمد بن محمد بن عيسى ذكر مىشود ، سند روايت چنين است : « الحسين بن سعيد عن القاسم عن علىّ عن أبى ابراهيم عليه السلام انه قال فى حديث : و لا يجتمع ماءَه فى خمس قلت و ان كانت متعة ؟ قال : و ان كانت متعة . « 2 » از اين روايت استفاده مىشود كه متعه يكى از چهار زن به حساب مىآيد و تجويز بيش از چهار زن مستلزم جواز وقاع با بيش از چهار زن است و اين امر جايز نيست .\r\n\r\nبحث سندى روايت\r\nمراد از قاسم در اين روايت قاسم بن محمد جوهرى است كه سابقاً درباره او بحث كرديم و گفتيم رواياتش معتبر است و اكنون خلاصه آن مطالب را با اضافاتى نقل مىكنيم ، زيرا اجلاء و بزرگان كتابش را نقل كرده‌اند حسين بن سعيد راوى كتاب او است و اينها از محدثينى هستند كه درباره آنها نقطه ضعف حديثى « يروى عن الضعفاء » گفته نشده است .\r\nبعضى از كسانى كه لا يروى و لا يرسل الّا عن ثقة مانند صفوان از او روايت نقل كرده‌اند و شايد ابن ابى عمير هم باشد « 3 » . ابراهيم بن هاشم ، عبد الله بن صلت كه اينها هم از اجلّاء هستند از او نقل كرده‌اند . عبد الله بن صلت در مقدمه كمال الدين خيلى با تجليل از او اسم برده است . خود حسين بن سعيد كه از مشايخ اجازات و مشايخ حديث است و او كتاب قاسم بن محمد جوهرى را نقل كرده است . و همين مقدار كه نقل كرديم براى اعتبار كسى كه تضعيفى در حق او وارد نشده باشد كافى\r\n\r\n\r\n","description":"","footnote":"\r\n( 1 ) - وسائل الشيعة 21 / 20 ، باب سابق ، حديث دهم .\r\n( 2 ) - مستدرك الوسائل 14 / 454 ، جامع الاحاديث 26 / 63 .\r\n( 3 ) - ابن ابى عمير و صفوان رويا عنه ( معجم رجال الحديث 14 / 54 ، ذيل القاسم بن محمد الجوهرىّ )\r\n","page_name":" 5139 ","page_number":58},
  {"content":"\r\n\r\nاست ، نتيجه آن كه قاسم بن محمد جوهرى ثقه است .\r\nدر ضمن اسانيد به يك روايت برخورد كرديم كه ابن ابى عمير از او نقل مىكند .\r\nسند چنين است :\r\nأحمد بن محمد عن ابن ابى عمير عن القاسم بن محمد عن عبد الله بن سنان « 1 » ، قاسم بن محمد كه از عبد الله بن سنان نقل كند همان جوهرى است .\r\nدر اسانيد روايات ، دو قاسم بن محمد معروف هست . يكى قاسم بن محمد جوهرى است كه ما او را معتبر مىدانيم و ديگرى قاسم بن محمد اصفهانى است كه از او به كاسولا تعبير مىكنند و تضعيف شده است . منتهى طبقه جوهرى يك طبقه جلوتر از طبقه اصفهانى است و در طبقه اسانيد اصفهانى قرار دارد و آنكه از عبد الله بن سنان نقل مىكند همان جوهرى است و در اين سند ابن ابى عمير عن قاسم بن محمد عن عبد الله بن سنان نقل مىكند و ابن ابى عمير لا يروى و لا يرسل الّا عن ثقة از اين رو ، از اين طريق نيز مىتوان حكم به اعتبار جوهرى كرد ، ولى ما اينجا شبهه‌اى داشتيم و آن اينكه ابن ابى عمير با واسطه بخواهد از عبد الله بن سنان نقل كند اين يك امر بىسابقه است ، مثل اينكه بگوييم : كلينى با واسطه از على بن ابراهيم نقل كند اين يك امر غير معهودى است . از طرف ديگر نقل ابن ابى عمير از قاسم بن محمد نيز غير معهود است ، لذا به نظر مىرسد كه در اين سند « واو » به « عن » تصحيف شده است زيرا كثيراً ما در اسانيد واوهاى عاطفه به « عن » تبديل شده است . مرحوم صاحب معالم در مقدمه منتقى « 2 » مىنويسد كه چون معمولًا اسانيد در هر طبقه يك نفر است كلمه واو به كلمه عن كه در اسانيد عادتاً عن فلان عن فلان ذكر مىشود تصحيف شده است همچنان كه در نسخه اصلى تهذيب كه در دست صاحب معالم بوده همين داستان رخ داده است ، صاحب معالم مىگويد شيخ طوسى در تهذيب كه مىخواسته نقل كند خيلى مواقع روى همان عادت معمولى\r\n\r\n\r\n","description":"","footnote":"\r\n( 1 ) - كافى ، ج 1 ، كتاب 4 ، باب 113 ، حديث 6 ، طبق نقل معجم رجال الحديث 14 / 362 .\r\nتذكر : ابن ابى عمير از قاسم بن محمد عن الحسين بن عثمان روايت ديگرى در كافى 3 / 204 ، كتاب 3 ، باب 70 ، ح 5 دارد .\r\n( 2 ) - منتقى الجمان .\r\n","page_name":" 5140 ","page_number":59},
  {"content":"\r\n\r\nعن فلان ذكر كرده است و بعداً كه دوباره به مصدر مراجعه كرده متوجه اشتباه شده است و سر « عين » را چسبانده تا واو خوانده شود ( با توجه به اين كه نون عن را بىنقطه و به صورت كشيده مىنوشته‌اند ) . صاحب معالم كه بسيار با دقت نقل مىكند مىگويد : گاهى خط شيخ طوسى روشن نيست كه « عن » است يا به « و » تصحيح شده است ، لذا ايشان با ترديد از خط شيخ نقل مىكند .\r\nخلاصه ، ما احتمال مىدهيم كه اينجا واو به عن تبديل شده باشد زيرا ابن ابى عمير و قاسم بن محمد هر دو در طبقه واحده هستند . اينكه ابن ابى عمير از قاسم بن محمد روايت داشته باشد هيچ كجا نيست و سابقه ندارد . هر دو هم طبقه هستند ، همچنين اينكه ابن ابى عمير با واسطه از عبد الله بن سنان نقل كند - كه شيخ معمولش هست - اين هم سابقه ندارد . بنابراين در اينجا اصل عدم خطا جارى نبوده چون احتمال جدّى داده مىشود كه واو به عن تصحيف شده كه از تصحيفات شايع است . و در اين جور موارد اصل عدم خطأ به عنوان يك بناى عقلايى جارى نيست و نمىتوان گفت : « عن » صحيح است و اينجا استثنايى از موارد ديگر است .\r\nدر نتيجه ، سند پس از بازسازى چنين مىشود : الحسين بن سعيد ( كه اشتباهاً احمد بن محمد آمده است ) عن ابن ابى عمير و القاسم بن محمد عن عبد الله بن سنان يعنى ابن ابى عمير و قاسم بن محمد هر دو از عبد الله بن سنان نقل مىكنند .\r\nالبته قاسم بن محمد اصفهانى هر چند از نظر طبقه از جوهرى قدرى متأخر است . اما با يكديگر در خيلى جاها مشتركات دارند ، مثلًا احمد بن محمد بن عيسى از هر دو روايت دارد و گذشت كه قاسم بن محمدى كه على وجه الاطلاق حسين بن سعيد از او نقل مىكند همان جوهرى است چون حسين بن سعيد راوى كتاب اوست و نياز نيست تصريح به كلمه الجوهرى شده باشد .\r\n\r\nعلىّ در اين روايت كيست ؟\r\nكسانى كه در اين طبقه مثل قاسم بن محمد جوهرى و ابن ابى عمير از علىّ نقل كرده‌اند مراد از او علىّ بن أبى حمزه بطائنى است كه\r\n\r\n","description":"","footnote":"","page_name":" 5141 ","page_number":60},
  {"content":"\r\n\r\nواقفى معروف بلكه از رؤساى واقفه است و قبلًا گذشت كه روايات بزرگان از واقفه در زمان استقامتشان أخذ شده است . على بن أبى حمزه قبل از وفات حضرت موسى بن جعفر عليه السلام و پيشامد آن امتحان بزرگ ، شخص معتبر و مورد اعتمادى بوده و همه از او أخذ حديث كرده‌اند و افراد ديگر همه از او أخذ حديث كرده‌اند و نقطه ضعفى كه مانع از أخذ حديث باشد در او نبوده است . وى وكيل حضرت بوده و مورد اعتماد بوده است ، اما بعداً از امتحان سربلند بيرون نيامد و ما تبعاً لشيخ بهايى در مشرق الشمسين بارها گفته‌ايم كه بين اماميه و واقفه در دهه‌هاى اول جريان وقف شرايطى پيش آمد كه از اصحاب امام هشتم عليه السلام كسى جرأت نمىكرد از آنها أخذ حديث و نقل حديث كند . آنها مثل سازمان منافقين خلق در زمان ما بودند كه اگر كسى مىخواست با آنها ارتباط داشته باشد بايد همه آبرو و حيثيت خود را از دست بدهد و از اين رو افراد معمولى اين كار را نمىكردند به خصوص اخذ حديث كه اساس آن بر اعتماد بر راوى است .\r\nبله بعد از مدتى مثلًا چهل پنجاه سال كه گذشت مقدارى از آن شدت كاسته شد در آن مقطع اماميه از خيلى از مشايخ واقفه اخذ حديث كردند .\r\nشيخ بهايى سپس مىفرمايد روايت كسانى كه دوره استقامت واقفه را درك كرده و از آنها اخذ حديث كرده‌اند معتبره است و ما از آن روايات به صحيحه تعبير مىكنيم . و در روايت مسأله ما ممكن است بگوييم قاسم بن محمد از على بن ابى حمزه در دوران استقامت او اخذ حديث كرده و معيار صحيح و ضعيف بودن روايت زمان اخذ حديث است .\r\nولى نسبت به خصوص قاسم بن محمد جوهرى در ذهنم اين است كه او را از واقفه مىدانند . اگر جوهرى واقفى باشد مانعى ندارد كه واقفى از رأس الوقف ( على بن أبى حمزه بطائنى ) در ايام انحراف او اخذ حديث كند در حالى كه از نظر طبقه ممكن است در ايام استقامت او اخذ حديث كرده باشد لكن چون زمان تحمل\r\n\r\n","description":"","footnote":"","page_name":" 5142 ","page_number":61},
  {"content":"\r\n\r\nحديث معلوم نيست روايت موثقه مىشود .\r\n\r\nروايت پنجم :\r\nروايت ابى بصير كه به نظرم معتبره است . عن أبى بصير عن أبى عبد الله عليه السلام قال : سألته عن رجل له أربع نسوة فطلّق واحدة . . . حتى تنقضى العدة [ مقصود جمعاً بين الادلة عده رجعى است كه متعارف طلاقها نيز طلاق رجعى است كه تا مادامىكه مدت عده تمام نشده است زن به منزله زوجه است بلكه به عقيده بعضى زوجه است نه به حكم زوجه ، بنابراين در مدت عده هنوز كأنه چهار زن دارد و نمىتواند زن پنجم بگيرد 
  ] .\r\nقلت : و ان كانت متعة قال : و ان كانت متعة « 1 »\r\nدر مورد جمع بين روايات و وجه حمل روايات معارض بحث مختصرى هست كه فردا ان شاء الله آن را مطرح مىكنيم . سپس در شرايع فروعى هست كه آن فروع را ما قبلًا متعرض شده‌ايم .\r\nبحث عمده فردا مربوط به نكاح اهل كتاب است كه مسأله مبتلى بها براى كسانى است كه به كشورهاى خارجى مىروند .\r\n« * و السلام * »\r\n\r\n\r\n","description":"","footnote":"\r\n( 1 ) - وسائل الشيعة 20 / باب 2 من ابواب ما يحرم باستيفاء العدد ، ح 4 . سند روايت : « محمد بن الحسن باسناده عن الصفار عن محمد بن الحسين بن ابى الخطاب عن وهيب بن حفص عن ابى بصير عن ابى عبد الله عليه السلام » وهيب بن حفص واقفى ثقه است و اشكالى در اعتبار سائر روات نيست لذا روايت موثقه است ( مقرّر )\r\n","page_name":" 5143 ","page_number":62},
  {"content":"\r\n\r\n\r\n16 / 7 / 1382 چهارشنبه درس شمارهء ( 562 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه ، به ادامه بحث انحصار يا عدم انحصار عدد زوجات در متعه ، پرداخته و سپس بحث جواز نكاح كفّار و اهل كتاب مطرح و آراء فقهاء را در اين زمينه يادآور خواهيم شد .\r\n* * * \r\nالف ) جمع بين روايات مختلف در باب انحصار يا عدم انحصار عدد متعه\r\nاستدراك : قبل از بيان كيفيت جمع ، اصلاح نكته‌اى از جلسه قبل ضرورى است .\r\nو آن اينكه با مراجعه به « قرب الاسناد » معلوم شد كه هر دو روايت بزنطى به سند صحيح در آنجا نقل شده است و اينكه در جلسه قبل گفتيم تنها روايت اولى را ذكر كرده غفلت شده است . اما بيان نحوه جمع ما بين اين روايات : همان طورى كه ملاحظه شد در مقابل 12 روايتى كه دلالت بر عدم حصر عدد متعه در عددى خاص دارد چهار روايت ديگرى نيز وجود داشت كه دوتاى آنها صحيحه است ( دو روايت بزنطى ) و دوتاى ديگر آنها موثقه ( روايت عمار ساباطى و ابى بصير ، در طريق روايت ابى بصير ، وهيب بن حفص كه واقفى است قرار دارد لذا روايت او موثقه مىشود ) كه اين چهار روايت دلالت داشت كه متعه نيز « من الاربع » است يعنى بايد مثل عقد دائم محسوب شده و زياده بر چهار زن انقطاعى جايز نيست ، تعداد روايات طرفين و اينكه در بين آنها صحاح و موثقات است باعث مىشود كه\r\n\r\n","description":"","footnote":"","page_name":" 5144 ","page_number":63},
  {"content":"\r\n\r\nانسان اطمينان حاصل كند كه هر دو طايفه از معصوم ( ع ) صادر شده است .\r\nدر جلسه قبل كلام مجلسى اول در جواب از اشكال استادش شيخ بهايى بر حمل روايات حاصره در چهار تا بر تقيه را ، نقل كرديم و حاصل آن اين شد كه مرحوم مجلسى مىفرمايد مقصود علماء كه روايات حاصره را حمل بر تقيه كرده‌اند ، اتقاء و حفظ جان شيعيان است نه تقيه اصطلاحى ، و فرموده با اين جواب استادش يعنى شيخ بهايى نيز قانع شد .\r\nوجه جمعى را كه در اين جلسه بيان مىكنيم . وجهى است كه مستفاد از يكى از همان روايات چهارگانه يعنى روايت اول بزنطى مىباشد . در آن روايت پس از آنكه حضرت مىفرمايند « اجعلوهن من الاربع » در ادامه چنين دارد : « فقال له صفوان بن يحيى :\r\nعلى الاحتياط قال : نعم »\r\nدر اين روايت امام عليه السلام در جواب از سؤال صفوان كه گويا در ذهن او نيز اين چنين بوده كه متعه منحصر به عددى خاص نيست ، چنين مىفرمايند كه حكم به عدم جواز زياده بر اربعه از باب احتياط و به خاطر گرفتار نشدن شيعيان در محيط عامه مىباشد چرا كه اگر كسى چهار زن داشت حال چه هر چهار تا دائمى باشند يا همگى انقطاعى يا ملفق باشند به هر حال به حسب ظاهر مىتواند چنين تلقى كند كه اين چهار تا زن رسمى او هستند و مشكلى از طرف عامه كه قايل به متعه نيستند متوجه او نمىشود ، به خلاف اينكه زياده بر چهار تا ازدواج نمايد كه در اين صورت معلوم مىشود كه زايد انقطاعى و متعة است .\r\nنكته قابل توجه در اينجا اين است كه مراد از « احتياط » كه امام عليه السلام فرموده‌اند ، احتياط از باب ندانستن حكم واقعى مسأله نيست ، بلكه اين احتياط نظير فتواى به احتياطى است كه در بسيارى از مواقع فقهاء آن را به عنوان حكم واقعى مسأله ذكر مىنمايند نظير مواردى كه مىگويند بايد به چهار طرف نماز خوانده شود يا از دو اناء اجتناب شود تا واجب واقعى و حرام واقعى حفظ شود . اين احتياطها مولوى\r\n\r\n","description":"","footnote":"","page_name":" 5145 ","page_number":64},
  {"content":"\r\n\r\nطريقى است و نفسى نيست . و اين موارد غير از جايى است كه فقيه به دليل ندانستن حكم مسأله مىگويد احتياطاً واجب است .\r\nبنابراين ، جمعاً بين الادلة ما رواياتى را كه عدد متعه را منحصر در چهار تا قرار داده است را حمل بر احتياط و به فرض حفظ جان شيعيان در مقابل عامه مىكنيم ولى قطع نظر از اين مشكله ، به نظر مىرسد كه عدد متعه انحصارى ندارد و چنانچه روايات كثيرى بود كه متعه نيز مثل اماء است ، همان طورى كه وطى اماء به هر عددى كه باشد جايز است عقد انقطاعى نيز به هر تعدادى كه باشد بلااشكال است .\r\n\r\nب ) نكاح كتابيّه\r\n\r\nمتن شرايع :\r\n« السبب السادس : الكفر و النظر فيه يستدعى بيان مقاصد : الاول : لا يجوز للمسلم نكاح غير الكتابية اجماعاً و فى تحريم الكتابية من اليهود و النصارى روايتان أشهرهما المنع فى النكاح الدائم و الجواز فى المؤجل و ملك اليمين و كذا حكم المجوس على اشبه الروايتين « 1 » » .\r\n\r\n1 ) عدم جواز نكاح با مشركين غير اهل كتاب\r\nبعد از مسأله عدد عقد انقطاعى ، فروع ديگرى در متن شرايع ذكر شده است كه چون ما آنها را قبلًا در عروه خوانديم و بحث كرديم دوباره آنها را مطرح نمىكنيم .\r\nبنابراين ، مسأله‌اى كه اينك آن را آغاز مىكنيم مسأله نكاح كتابيّه است . اين مسأله بسيار مهم و محل ابتلاء است خصوصاً براى كسانى كه در خارج از كشور و در بلاد كفر زندگى مىكنند و قصد ازدواج با آنها را دارند .\r\nاز نظر اينكه نكاح مرد مسلمان با غير اهل كتاب ، آنها كه نه يهود و نصارى هستند و نه مجوس ( گبر ) بلااشكال حكم مسأله عدم جواز است و مورد اتفاق علماى اسلام است كه چنين نكاحى جايز نيست .\r\n\r\n\r\n","description":"","footnote":"\r\n( 1 ) - شرايع الاسلام ، ج 30 ، ص 27 - 28 .\r\n","page_name":" 5146 ","page_number":65},
  {"content":"\r\n\r\nدر همين زمينه عبارتى در كتاب « الخلاف » مرحوم شيخ طوسى هست كه كمى موجب ابهام شده است . آن عبارت اين است : « المحصلون من اصحابنا يقولون : لا يحلّ نكاح من خالف الاسلام لا اليهود و لا النصارى و لا غيرهم . قال قوم من اصحاب الحديث من اصحابنا يجوز ذلك . . . « 1 » » .\r\nاحتمال بسيار قوى اين است كه كلمه « ذلك » كه در آخر عبارت ايشان آمده است راجع به يهود و نصارى باشد و الّا هيچ يك از اصحاب حديث كسى قايل به اين نشده است كه غير از يهود و نصارى و مجوس يعنى مشركين و بت‌پرستان نكاحشان جايز است . بلكه همان طورى كه گفتيم در مورد اين مسأله ادعاى اجماع مسلمين شده است و اساساً چنين چيزى كه بر خلاف نصّ صريح قرآن كريم است و هيچ روايتى نيز در مورد آن وجود ندارد كسى قايل به جواز نمىشود . حاصل اينكه مقصود شيخ از اينكه بعضى از اصحاب حديث قايل به جواز شده‌اند ، جواز در مورد نكاح با يهود و نصارى است .\r\nبنابراين بحث مهم راجع به اهل كتاب است كه البته مجوس نيز به آنها ملحق مىشوند .\r\n\r\n2 ) اشاره به اقوال فقهاء درباره نكاح با كتابيه\r\nبه طور كلى مىتوان اقوال فقهاء در مورد نكاح مرد مسلمان با زن كتابيه را به چند دسته تقسيم نمود :\r\n1 - تحريم على الاطلاق كه البته قايلين آن كم است .\r\n2 - جواز على الاطلاق\r\n3 - تفصيل بين نكاح دائم و نكاح منقطع كه در اولى جايز نيست و در دومى جايز است .\r\n4 - تفصيل بين نكاح ابتدايى و نكاح استدامى در اولى غير جايز و در دومى جايز\r\n\r\n\r\n","description":"","footnote":"\r\n( 1 ) - كتاب الخلاف ، ج 4 ، ص 311 .\r\n","page_name":" 5147 ","page_number":66},
  {"content":"\r\n\r\nاست .\r\n5 - تفصيل بين صورت اختيار و عدم اختيار و حالت ضرورت در اول غير جايز ولى در مورد دوم جايز است .\r\n6 - بعضى در صورتى كه ضرورت باشد يا عقد انقطاعى باشد جايز دانسته ( أحد الأمرين ) و در غير اين صورت جايز نمىدانند .\r\nذكر تفصيلى قائلين به هر قول را به جلسات آينده موكول مىنماييم و در اين جلسه تنها اشاره‌اى به بعضى از قائلين خواهيم نمود .\r\nاز قائلين به جواز على الاطلاق : ابن ابى عقيل كه در بعضى كتب از او به نام « حسن » ياد مىشود . ايشان كتابش در دسترس ما نيست و ليكن علامه حلّى و ايضاح از او قول به جواز على الاطلاق را نقل مىكند . 2 - پدر صدوق 3 - خود صدوق 4 - در كشف الرموز از شيخ مفيد در رساليه عزّية ( رساله‌اى به شخصى ملقب به عزّ الدين است كه در كشف الرموز اشتباهاً غرّيه با غين چاپ شده است ) 5 - شهيد ثانى نيز تمايل دارد . 6 - صاحب مدارك 7 - صاحب كفايه ( سبزوارى ) 8 - صاحب جواهر 9 - بر اساس داستانى كه مرحوم فلسفى در كتاب خاطراتشان از آقاى بروجردى نقل مىكنند معلوم مىشود كه مرحوم آقاى بروجردى نيز قايل به جواز بوده‌اند . « 1 »\r\nدر مقابل ، قائلين به حرمت على وجه الاطلاق عبارتند از : 1 - شيخ مفيد در مقنعه در بحث متعه حكم به تحريم كرده و فرقى بين متعه و دوام قايل نشده است . 2 - صريح ابن ادريس در سرائر . البته عبارتى كه در سرائر دارد در نظر ابتدايى متناقض به نظر مىرسد . وى در ابتدا چنين مىگويد : . . . و لا بأس ان يعقد على هذين الجنسين ( اى\r\n\r\n\r\n","description":"","footnote":"\r\n( 1 ) - استاد : در كتاب خاطرات مرحوم فلسفى ايشان مىگويد كسى پيش مرحوم آقاى بروجردى مىرود و از ايشان درباره نكاح اهل كتاب مىپرسد . ايشان مىفرمايند جايز است . آن شخص مىگويد اين مطلب را كتباً بنويسيد آقاى بروجردى مىفرمايند شما فردا مراجعه كنيد . فردا كه آن شخص مراجعه مىكند . مرحوم بروجردى مىفرمايند كتباً لازم نيست همان شفاهى كافى است و بعد معلوم مىشود كه شاه در آن ايام در مسافرتى در خارج از كشور قصد چنين ازدواجى را داشته و آن شخص نيز جاسوس شاه بوده و مأمور بوده كه دستخطى از مرحوم بروجردى بگيرد و بدين وسيله مانع حمله خطبا و امثال اينها بشود .\r\n","page_name":" 5148 ","page_number":67},
  {"content":"\r\n\r\nاليهودية و النصرانية ) عقد المتعة مع الاختيار سپس در يك سطر بعد چنين مىگويد : « و قال بعض اصحابنا انه لا يجوز العقد على هذين الجنسين عقد متعة و لا عقد دوام و تمسك به ظاهر الآية و هو قوى يمكن الاعتماد عليه و الركون اليه « 1 » » و ليكن همان طورى كه بارها گفته‌ايم در كتب سابقين مثل كلمات محقق ، علامه و ابن ادريس فتوايى كه اول ذكر مىشود ، فتواى شيخ طوسى و گويا فتواى اماميه همين است زيرا كه ديگران فتواى خود را به عنوان حاشيه‌اى بر فتاوى شيخ محسوب مىكرده‌اند . بنابراين جمله اول در سرائر نقل فتوايى شيخ است .\r\n3 - فخر المحققين در ايضاح نيز قايل به تحريم شده و مىگويد رأى پدرم ( علامه حلى ) در بحث ، بر تحريم مستقر شد .\r\n4 - صاحب حدائق .\r\nاما قايلين به تفصيل بين عقد انقطاعى و عقد دائمى : در بين قدماء و متأخرين بسيار اين قول شايع است :\r\n1 - شيخ طوسى در تعدادى از كتبش از اين تفصيل تعبير به « عندنا » مىكند در مبسوط دعواى اتفاق اصحاب مىكند . 2 - يحيى بن سعيد در جامع دعواى اجماع مىكند .\r\nنكته عجيب اين است كه شيخ طوسى با اينكه در تمام كتاب‌هايش ، تهذيب ، استبصار ، خلاف ، مبسوط ، تبيان و نهايه و . . . كه اين مسأله را عنوان نموده است در همه اينها تصريح مىكند كه متعه جايز است ولى در عين حال فخر المحققين و عده‌اى از تابعين او تعبيرشان اين است كه شيخ در بعضى از كتبش قايل به جواز شده است . به نظر مىرسد منشأ اين اشتباه اين است كه اين عده در برخى از كتب همان صدر كلام شيخ را كه مىگويد نكاح مشركين جايز نيست و نكاح اهل كتاب نيز جايز نيست را نگاه كرده‌اند و به ذيل اين كلام او كه مىفرمايد حكم به عدم جواز\r\n\r\n\r\n","description":"","footnote":"\r\n( 1 ) - السرائر 2 / 541 .\r\n","page_name":" 5149 ","page_number":68},
  {"content":"\r\n\r\nنكاح كتابيه متعلق به نكاح دائم است را نگاه نكرده‌اند لذا با عدم توجه به ذيل كلام و تفصيلى را كه شيخ قايل است گفته‌اند كه شيخ « فى بعض كتب » قايل به جواز در مورد عقد انقطاعى شده است و گمان كرده‌اند در برخى كتب قايل نيست .\r\nو ليكن همان طورى كه گفتيم بلااشكال شهرت در بين اماميه در مورد متعه جواز است و شيخ در تمام كتب قايل است و به اجماع و عندنا نسبت داده است .\r\nاما راجع به قول به تفصيل بين اضطرار و عدم اضطرار : از ابن جنيد عبارتى را نقل مىكنند كه او قايل به تفصيل شده است . و ليكن به نظر مىرسد همان گونه كه شهيد اول در غاية المراد از عبارت ابن جنيد فهميده است كلام او راجع به تفصيل بين صورت اضطرار و عدم آن نيست ، بلكه كلام ابن جنيد اين است كه وى مىگويد ازدواج با كتابيه در دار الاسلام جايز است ولى در دار الكفر جايز نيست لكن در دار الاسلام نيز مىگويد استحباباً و ترجيحاً در صورت اختيار چنين ازدواجى نكند نه اينكه در صورت اختيار الزاماً حكم به عدم ازدواج نموده باشد .\r\nحال بايد به بررسى ادله اين مسأله كه عبارت از آيات متعددى از قرآن كريم و روايات است بپردازيم كه ان شاء الله در جلسه آينده آنها را مطرح خواهيم نمود .\r\n« * و السلام * »\r\n\r\n","description":"","footnote":"","page_name":" 5150 ","page_number":69},
  {"content":"\r\n\r\n\r\n19 / 7 / 1382 شنبه درس شمارهء ( 563 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه ، بحث ازدواج مسلمانان با كفار اعم از كتابى و غير كتابى ، مطرح خواهد شد ، سپس ضمن نقل اقوال فقهاء ، خواهيم گفت كه در اين مسأله 6 قول وجود دارد . نهايتاً به بررسى ادله تحريم پرداخته و چهار آيه شريفه كه دلالت بر تحريم دارند را تشريح خواهيم نمود .\r\n* * * \r\nحكم نكاح و ازدواج مسلمان با كفار اعم از كتابى و غير كتابى\r\nمرحوم محقق حلى در شرايع مىفرمايد : « لا يجوز للمسلم نكاح غير الكتابية اجماعاً » .\r\nازدواج و انتفاع جنسى مسلمان از زنانى كه اهل كتاب نيستند اجماعاً حرام است .\r\n« و فى تحريم الكتابية من اليهود و النصارى روايتان أشهر هما المنع فى النكاح الدائم و الجواز فى المؤجل و ملك اليمين « 1 » » .\r\nو آن قسمى كه محل بحث و نزاع است ، انتفاع جنسى از زن كتابيه است .\r\nدر تعبير ايشان دقتى شده كه شايد در بعضى از كتب فقهى ديگر اين دقت نشده است و آن اينكه نفرموده : و فى تحريم نكاح الكتابية تا بحث مختص به ازدواج دائم يا منقطع شود بلكه تعبير به « فى تحريم الكتابية » كرده است تا شامل تزويج و ملك يمين\r\n\r\n\r\n","description":"","footnote":"\r\n( 1 ) - جواهر الكلام ، 30 / 27 و 28 .\r\n","page_name":" 5151 ","page_number":70},
  {"content":"\r\n\r\nهر دو بشود « 1 » . چون ايشان مىفرمايد : أشهر روايتين منع در نكاح دائم و جواز در نكاح منقطع و ملك يمين است و همين قول را ايشان اختيار مىكند . از اين رو تعبير به تحريم نكاح الكتابية نكرد و بحث را مختص به تزويج نكرد تا موارد مملوكه را هم شامل شود . و عطف ملك يمين به نكاح منقطع در جواز كه مختار ايشان است تصحيح شود .\r\n\r\nآيا در كتابيه مملوكه نيز خلاف نزاع هست يا نه ؟\r\n* تعبير أشهرها يا أقربها در شرايع و كتب علامه آمده است و ملك يمين به نكاح منقطع در جواز ، عطف شده است . از اينجا معلوم مىشود كه ملك يمين هم مورد نزاع است كه آيا مسلمان به وسيله ملك يمين مىتواند از زن كتابيه يهوديه يا نصرانيه انتفاع جنسى ببرد يا نه ؟ و از اين تعبير استفاده مىشود كه گويا قولى در مسأله هست كه انتفاع جنسى از كتابيه مملوكه جايز نباشد ، لكن اشهر روايتين جواز آن است .\r\nلكن ما هر چه به فتاواى اصحاب ، قبل از محقق حلى مراجعه كرديم حتى يك نفر از فقهاء را پيدا نكرديم كه نسبت به كتابيه مملوكه ( زن يهوديه يا نصرانيه مملوكه ) اشكال كرده باشد . در مجوسيه و همچنين غير اين سه طايفه ( غير از يهوديه و نصرانيه و مجوسيه ) نزاع هست لكن فتوا به عدم جواز نسبت به مباشرت با يهوديه و نصرانيه كه مملوكه باشد حتى يك نفر هم پيدا نكرديم .\r\nدر كتب « 2 » متأخر كه گمان مىكنم از ايضاح فخر المحققين « 3 » شروع شده باشد به سيد مرتضى و همچنين به شيخ طوسى در بعضى از اقوالش نسبت داده شده است كه راجع به ملك يمين هم اينها قايل به منع شده‌اند و خود صاحب ايضاح نيز ممنوع\r\n\r\n\r\n","description":"","footnote":"\r\n( 1 ) - موارد تحليل در كلام استاد دام ظله نيامده است . و شايد ايشان تحليل را از ملحقات ملك يمين به حساب آورده‌اند . ( نگارنده )\r\n( 2 ) - مثل جواهر الكلام 30 / 42 .\r\n( 3 ) - ايضاح الفوائد ، 3 / 22 . به ايضاح الفوائد 3 / 97 و 135 و 136 نيز مراجعه شود .\r\n","page_name":" 5152 ","page_number":71},
  {"content":"\r\n\r\nمىداند « 1 » . فاضل مقداد صاحب تنقيح نيز ممنوع مىداند . به سيد مرتضى چنانچه گذشت منع نسبت داده شده بلكه نسبت اجماع را به سيد مرتضى داده‌اند كه اشتباه است . سيد مرتضى موضوع كلامش ملك يمين نيست بلكه ازدواج با كتابيه را عنوان نموده و فرموده حرام است و بر آن ادعاى اجماع كرده است . سيد مرتضى در ناصريّات هم كه شروع عبارات ناصر است ، موضوعش ربطى به اين مسأله ندارد ، لذا آن را عنوان نكرده است . شيخ طوسى مسأله را عنوان كرده و فرموده اشكال ندارد . به هر حال براى ما معلوم نشد كه چرا محقق عبارت را طورى آورده كه از آن برداشت مىشود كه در ملك يمين خلاف است با آنكه ما قبل از محقق كسى كه در جواز ملك يمين ترديد كرده يا منع كرده باشد نيافتيم .\r\nبحث ملك يمين چون مورد ابتلاء نيست وارد بحث آن نمىشويم و تنها براى توضيح عبارت يك جمله‌اى اشاره كرديم .\r\n\r\nنكاح كتابيه جايز است يا نه ؟\r\nبنابراين موضوع بحث ما كه محل ابتلاء هم هست تزويج با كتابيه است كه يهود و نصارى را بلاشك شامل است ، اما آيا مجوس را هم شامل است يا نه ؟ محقق بعداً آن را مطرح مىكند .\r\nهمچنين آيا مجوس حقيقةً اهل كتاب هستند و مصداق خفّى اهل كتاب باشند يا آنكه ملحق به اهل كتاب باشند به خاطر اينكه شبهه اهل كتاب در حق آنهاست مسائلى است كه بعداً بايد به آن بپردازيم .\r\n\r\nتوضيح فقره « روايتان » در كلام محقق\r\nمرحوم محقق مىفرمايد : در تحريم كتابيه دو روايت است . چرا ايشان اين تعبير را كرده با آنكه روايات مسأله كثير است و به صورت تفصيلى كه ايشان اختيار مىكند\r\n\r\n\r\n","description":"","footnote":"\r\n( 1 ) - ايضاح الفوائد 3 / 22 .\r\n","page_name":" 5153 ","page_number":72},
  {"content":"\r\n\r\n[ و بين نكاح دائم با نكاح موقت و ملك يمين فرق مىگذاريم 
  ] اصلًا روايتى در بين نيست و فقط مقتضاى جمع بين روايات است ؟ به نظر مىرسد مراد از روايتان اين است كه دو دسته روايات داريم : يك طايفه از روايات دال بر منع على وجه الاطلاق است و در مقابل آن ، رواياتى است كه يا على وجه الاطلاق يا به نحو فى الجمله دال بر جواز است و ايشان اشاره مىكند كه قول به منع على وجه الاطلاق درست نيست . قول به جواز درست است لكن نه قول به جواز على الاطلاق ، بلكه قول به جواز به نحو تفصيل درست است .\r\nصاحب جواهر كه خواسته عبارت أشهر الروايتين را توضيح بدهد كلمه « عملًا بين المتأخرين » را اضافه مىكند . وقتى به اشباه و نظاير مقام مراجعه نموده و تتبع كنيم مىبينيم كتاب‌هاى متأخر تا حدود زيادى متأثر از جامع المقاصد هستند و تعبيراتشان را از او أخذ مىكنند . جامع المقاصد در مقام ، تعبير به اكثر المتأخرين مىكند و اينكه اين تفصيل را آنها قايل شده‌اند . أشهر هما عملًا بين المتأخرين كه در كلام صاحب جواهر آمده است ، همان « اشهر المتأخرين » در كلام محقق كركى در جامع المقاصد است . محقق كركى « 1 » هم به استثناى كلمه « اشهر » تمام عبائر با همان شش قول در مسأله و قائلين آن و امثال آن را از ايضاح الفوائد « 2 » فخر المحققين با همان ترتيب ذكر شده در ايضاح اخذ كرده است ، منتهى محقق كركى مقدارى تلخيص كرده و تغيير عبارت داده است . صاحب مدارك نيز در نهاية المرام « 3 » بدون هيچ تغييرى همين شش قول را آورده است كه معلوم مىشود از محقق كركى أخذ كرده است . تنها در يك جا تغييرى داده است كه منشأش به احتمال زياد اشتباه در جامع المقاصد است .\r\nبه هر حال ، مقصودم اين است كه بسيارى از اين نسبت دادن‌ها از روى تتبعات\r\n\r\n\r\n","description":"","footnote":"\r\n( 1 ) - جامع المقاصد .\r\n( 2 ) - ايضاح الفوائد ، 3 / 22 .\r\n( 3 ) - نهاية المرام .\r\n","page_name":" 5154 ","page_number":73},
  {"content":"\r\n\r\nاصيل كه خودشان به مصادر مراجعه كرده و تتبع كرده باشند نيست ، بلكه روى اعتماد به سلف مىباشد فرصت زيادى هم براى مراجعه نداشته‌اند از اين رو اعتماد به سخن فقهاى قبلى كرده‌اند كه برگشت اين نسبت‌ها به فخر المحققين است .\r\nآقايان تفصيل بين نكاح دائم و منقطع را به اكثر متأخرين نسبت داده‌اند ولى ما كه مراجعه كرديم ديديم كه اكثر على وجه الاطلاق اين تفصيل را داده‌اند و اختصاص به اكثر متأخرين ندارد . قائلين به اين تفصيل بسيار زيادند كه بعداً اشاره خواهيم كرد .\r\n\r\nاشاره به برخى از اقوال در مسأله « 1 »\r\nدر مسأله ، شش قول « 2 » ذكر شده است كه بعضى از اقوال درست نيست ، مثل اينكه گفته‌اند قدماء ملك يمين را حرام دانسته‌اند و گذشت كه اين نسبت غلط است . بله برخى از متأخرين حرام مىدانند اما در مورد قدماء اين نسبت درست نيست . غير از شش قول ، اقوال ديگرى در مسأله هست كه ضمن بحث از روايات ، آنها را مطرح مىكنيم .\r\nيكى از اقوال ، منع على وجه الاطلاق است كه شامل ملك يمين نيز مىشود . اين قول را برخى از متأخرين مثل فخر المحققين در ايضاح ، فاضل مقداد صاحب تنقيح ، و صاحب حدائق اختيار كرده‌اند ، لكن در مورد صاحب حدائق ما يك تأملى داريم كه آيا اشتباه چاپى در عبارات او هست يا امر ديگرى در بين است ، زيرا كيفيت جمعى كه قائل است فتواى به منع على وجه الاطلاق را نتيجه نمىدهد ، بنابراين شايد ايشان نيز در ملك يمين قايل به منع نباشد . در اين باره بعداً بحث خواهيم كرد .\r\nغير از اين سه نفر ، ما قايل به منع على وجه الاطلاق پيدا نكرديم .\r\n\r\n\r\n","description":"","footnote":"\r\n( 1 ) - بررسى اقوال و فحص از وجود شهرت در مسأله يا به خاطر ترجيح برخى از روايات بر بعضى ديگر است و يا بر اساس مبناى انسداد [ كه مختار ماست 
  ] اگر نتوانستيم به نتيجه برسيم با شهرت يك طرف را ترجيح دهيم . ( استاد مد ظله )\r\n( 2 ) - اين شش قول در ايضاح الفوائد ، 3 / 22 ، لفخر المحققين و سپس در جواهر الكلام ، 30 / 42 - 39 آمده است .\r\n","page_name":" 5155 ","page_number":74},
  {"content":"\r\n\r\nبنابراين ، آنچه در رياض « 1 » آمده است كه يكى از دو قول مشهور منع على وجه الاطلاق است تمام نيست .\r\nزيرا قايل به اين قول همانطور كه گذشت عده معدودى [ دو يا سه نفر 
  ] هستند .\r\nقول ديگر در مسأله جواز على وجه الاطلاق است كه در حدود ده نفر از قدماء و متأخرين قايل به آن هستند .\r\nتفصيل اقوال را بعداً متعرض مىشويم .\r\n\r\nادله تحريم\r\nادله‌اى كه بر تحريم ذكر شده است بيش از همه در مختلف علامه ذكر شده است . علامه در مختلف به چهار آيه استدلال كرده است و به تبع او فخر المحققين چهار آيه را آورده است . در جواهر نيز همان چهار آيه به ضميمه آيه ديگرى آمده است . بنابراين ، در جواهر به پنج آيه استدلال شده و در اين موضوع أَوفى از كتب ديگر و به صورت مفصل ، ادله و مستندات تحريم را ذكر كرده است . از آن چهار آيه كه در مختلف آمده است برخى در كتب قبلى مثل انتصار سيد مرتضى و كتب شيخ طوسى آمده است .\r\n\r\nآيه اول : قوله تعالى : لا تَنْكِحُوا الْمُشْرِكاتِ حَتَّى يُؤْمِنَّ\r\n. . . الى قوله :  أُولئِكَ يَدْعُونَ إِلَى النَّارِ وَ اللَّهُ يَدْعُوا إِلَى الْجَنَّةِ وَ الْمَغْفِرَةِ بِإِذْنِهِ  ، بقره / 221 .\r\nاستدلال به اين آيه به سه تقريب است .\r\nتقريب اول : اين آيه از ازدواج با مشركات نهى كرده است و اهل كتاب مشركند و از مصاديق مشرك به حساب مىآيند ، چنانچه از برخى از آيات قرآنى استفاده مىشود .\r\n[ از اين رو در باب نجاست اهل كتاب به آيه  إِنَّمَا الْمُشْرِكُونَ نَجَسٌ  تمسك شده\r\n\r\n\r\n","description":"","footnote":"\r\n( 1 ) - رياض المسائل .\r\n","page_name":" 5156 ","page_number":75},
  {"content":"\r\n\r\nاست و به اين استدلال ضميمه شده كه اهل كتاب مشركند 
  ] در نتيجه ، ازدواج با زنان اهل كتاب جايز نيست ، اما آيه‌اى كه دلالت مىكند اهل كتاب مشركند اين آيه است .\r\n«   وَ قالَتِ الْيَهُودُ عُزَيْرٌ ابْنُ اللَّهِ وَ قالَتِ النَّصارى الْمَسِيحُ ابْنُ اللَّهِ ذلِكَ قَوْلُهُمْ بِأَفْواهِهِمْ يُضاهِؤُنَ قَوْلَ الَّذِينَ كَفَرُوا مِنْ قَبْلُ قاتَلَهُمُ اللَّهُ أَنَّى يُؤْفَكُونَ * اتَّخَذُوا أَحْبارَهُمْ وَ رُهْبانَهُمْ أَرْباباً مِنْ دُونِ اللَّهِ وَ الْمَسِيحَ ابْنَ مَرْيَمَ وَ ما أُمِرُوا إِلَّا لِيَعْبُدُوا إِلهاً واحِداً لا إِلهَ إِلَّا هُوَ سُبْحانَهُ عَمَّا يُشْرِكُونَ   . توبة / 30 و 31 .\r\nاز اين دو آيه استفاده مىشود كه يهود و نصارى شرك در عبادت دارند و مشرك به حساب مىآيند . اين تقريب از استدلال ، از قديم در كلام سيد مرتضى و من تبع او آمده است . قبل از علامه ، قطب الدين راوندى در فقه القرآن اين تقريب از استدلال را ذكر كرده است و برخى از اشكالات كه به اين تقريب شده است را خواسته جواب دهد كه بعداً آن را مطرح مىكنيم .\r\nتقريب دوم : دومين تقريب استدلال به اين آيه است كه بر فرض ، عنوان مشرك بر اهل كتاب صادق نباشد ، در آيه شريفه نهى مغيّا به غايت شده است و فرموده : « حتى يؤمنّ » تا ايمان نياورند ، نمىتوانيد با آنها ازدواج كنيد و نفرموده يا ايمان بياورند يا به آيين اهل كتاب درآيند . بنابراين ، فرضاً اگر اهل كتاب مشرك نباشند و مشرك مختص به بت‌پرست‌ها باشد ، لكن شرط جواز نكاح با مشركان ، ايمان است و اهل كتاب نيز شرط جواز كه ايمان است را دارا نيستند .\r\nبنابراين ، اگر بت‌پرست‌ها ايمان نياورند و كتابى شوند باز ازدواج با آنها جايز نيست .\r\nاين مقدار از استدلال در جواهر الكلام آمده است و اين تقريب به ذهن ما نيز آمده بود بعداً ديدم در جواهر هم هست لكن اين مقدار از تقريب نقصان دارد و محتاج به ضميمه‌اى است كه در جواهر نيست و آن اينكه ممكن است كسى بگويد اين تقريب از استدلال اخص از مدعاست ، زيرا آيه دلالت مىكند كه مشرك تا ايمان\r\n\r\n","description":"","footnote":"","page_name":" 5157 ","page_number":76},
  {"content":"\r\n\r\nنياورد نمىشود با او ازدواج كرد و اگر از شرك خارج شد و به يهوديّت يا نصرانيت درآمد اين تبدّل موجب جواز نكاح با او نمىشود اما آيه دلالت نمىكند كه اگر كسى از اول يهودى يا نصرانى است نمىشود با او ازدواج كرد . آيه بالمطابقه اين مطلب را افاده نمىكند .\r\nلكن از اين اشكال مىتوان جواب داد كه اگر آيه به عرف عرضه شود ، عرف الغاء خصوصيت مىكند و مىگويد ذكر مشرك از باب مثال و فرد أظهر است . و ادعاى اينكه موضوع آيه ، خصوص مشركين و بت‌پرست‌ها است از سنخ دقت‌هاى طلبگى و مدرسه‌اى است و عرفى نيست ، خلاصه اينكه ، عرف گويد : از آيه استفاده مىشود كه ملاك وحيد ايمان است نه اينكه در خصوص مشركات ، ملاك ايمان باشد اما در حق اهل كتاب ملاك أوسع از ايمان آوردن است و كافى است به كتابى بودن باقى باشند بلكه ملاك وحيد در حق همه ايمان است و كتابيّة هم تنها در صورتى كه ايمان بياورند ازدواج با آنها جايز است .\r\nتقريب سوم : تقريب سوم براى استدلال به آيه تمسك به عموم تعليل است كه در ذيل آيه آمده است كه بعد از نهى از نكاح با مشركات مىفرمايد :  « أُولئِكَ يَدْعُونَ إِلَى النَّارِ وَ اللَّهُ يَدْعُوا إِلَى الْجَنَّةِ وَ الْمَغْفِرَةِ بِإِذْنِهِ »  وقتى شخص با مشركه ازدواج مىكند در اثر ارتباط نزديك با همسر و معاشرت با او به ضلالت و جهنم كشيده مىشود و خداوند به اين امر راضى نيست .\r\nبنابراين تعليل ، هم اقتضاى حرمت ازدواج با كتابيه را دارد زيرا اين تعليل اختصاص به بت‌پرست‌ها ندارد . اين طور نيست كه اين خطر در مورد مشركات باشد اما در مورد كتابيات نباشد . بنابراين ، چون علت ذكر شده و علت مشترك است ، حكم معلل نيز نسبت به كتابيات شمول دارد .\r\n\r\nآيه دوم : [ لا تُمْسِكُوا بِعِصَمِ الْكَوافِرِ 
  ]\r\nدومين آيه مورد استدلال آيه  لا تُمْسِكُوا بِعِصَمِ الْكَوافِرِ  ، ممتحنه / 60 .\r\nعصم جمع عصمت است و مراد اين است كه زوجيت موجب عصمت و\r\n\r\n","description":"","footnote":"","page_name":" 5158 ","page_number":77},
  {"content":"\r\n\r\nاحصان شخص مىشود و با ازدواج شخص از خطرات و انحرافات جنسى به حسب نوع محفوظ مىشود . در قرآن كريم نيز به زن‌هاى شوهردار محصنات تعبير مىكند به اين معنى كه با ازدواج در حصن و حصار قرار مىگيرند .\r\nكوافر نيز جمع كافرة [ زن غير مسلمان 
  ] است « 1 » . استدلال به اين آيه نيز به سه تقريب است .\r\nتقريب اول : تقريب اول استدلال به آيه اين است كه اگر شخص مسلمان شد و همسر او كافره بود يا آنكه مرد مسلمان بود و قبل از نزول آيه تحريم ، همسر كافره اختيار كرده بود . اين آيه مىفرمايد : اين زن‌هاى كافره را همسر و زوجه خود حساب نكنيد و به عصمت كافرات تمسك نجوييد . و ترتيب اثر بر آن زوجيت ندهيد . در روايات آمده است كه اول ، اسلام را بر آنها عرضه بداريد اگر قبول كردند مىتوانيد به زوجيت با آنها ادامه دهيد و گرنه از آنها جدا شويد . پس اين آيه ، ازدواج با كتابيات را بقاءً ممنوع مىداند . و بالاولويّه العرفيه استفاده مىشود كه ازدواج با آنها حدوثاً هم جايز نيست . عرف از نهى از بقاء ازدواج مىفهمد كه نهى از حدوث ازدواج مفروغ عنه است . از اين رو تنبيه بر آن داده نشده است چون اولويت دارد .\r\nتقريب دوم : تقريب دوم استدلال به آيه كه در جواهر آمده است اين است كه آيه شريفه از امساك به زوجيت كتابيات نهى كرده است مطلقاً چه اين امساك و تمسك بقاءً باشد و چه حدوثاً .\r\nتقريب سوم : صاحب جواهر مىفرمايد : با صرف نظر از اطلاق مىتوان با تقريب ديگرى مشموليت آيه را استفاده كرد و آن اينكه استدامه از لوازم احداث زوجيّت است . و كسى كه احداث زوجيّت مىكند اين احداث زوجيت ، استمرار و لو آناً ما پيدا مىكند ، لذا هر چند بگوييم آيه از امساك به زوجيت بقاءً و استمراراً نهى كرده\r\n\r\n\r\n","description":"","footnote":"\r\n( 1 ) - در اينكه اهل كتاب كافر هستند و به كتابيات كوافر يا كافرات اطلاق مىشود [ از نظر اطلاقات قرآنى و روايى 
  ] هيچ جاى شبهه نيست .\r\n[ قرآن كريم مىفرمايد : لم يكن الذين كفروا من اهل الكتاب و المشركين منفكّين . بينه / 1 
  ] [ استاد دام ظله 
  ]\r\n","page_name":" 5159 ","page_number":78},
  {"content":"\r\n\r\nاست ، ولى احداث زوجيت هم مستلزم چنين امساكى هست .\r\n\r\nآيه سوم : قوله تعالى : لا تَجِدُ قَوْماً يُؤْمِنُونَ بِاللَّهِ وَ الْيَوْمِ الْآخِرِ يُوادُّونَ مَنْ حَادَّ اللَّهَ وَ رَسُولَهُ وَ لَوْ كانُوا آباءَهُمْ أَوْ أَبْناءَهُمْ أَوْ إِخْوانَهُمْ أَوْ عَشِيرَتَهُمْ .\r\nمجادله / 22 .\r\nتقريب استدلال اين است كه آيه شريفه از موادّه مؤمنين با دشمنان خدا و رسول منع كرده است و بدون شك ازدواج به حسب تكوين و عالم خارج منشأ موادّه و محبت مىشود .\r\nچنانچه آيه شريفه مىفرمايد :  جَعَلَ بَيْنَكُمْ مَوَدَّةً وَ رَحْمَةً  . روم / 21 ، و اين آيه ناظر به ازدواج است . و چون موادّه با كفار جايز نيست آنچه سبب موادّه با آنها شود و مواده با آنها را ايجاد كند نيز جايز نيست . و ازدواج با كافر موجب مواده با كافر مىشود پس مورد منع آيه شريفه است .\r\n\r\nآيه چهارم : قوله تعالى : لا يَسْتَوِي أَصْحابُ النَّارِ وَ أَصْحابُ الْجَنَّةِ .\r\nحشر / 20 .\r\nتقريب استدلال چنين است كه آيه شريفه استواء اصحاب النار و اصحاب الجنة را نفى مىكند و نكره در سياق نفى كه مفيد عموم است ، در اينجا هم هر چه استواء بر آن صدق كند چه استواء من جميع الجهات باشد و چه استواء در بعضى از جهات باشد آيه آن را نفى كرده است . و يكى از آن جهات ، مناكحه و ازدواج است و آيه شريفه مىفرمايد اصحاب النار [ كه كفار از اصحاب النار هستند 
  ] و اصحاب الجنة در هيچ زمينه تساوى ندارند ، پس ازدواج مسلمان با كافرات جايز نيست و گرنه لازم مىآيد استواء فى الجمله ثابت باشد يعنى در جواز نكاح ، كافرات با مؤمنات مساوى باشند و نكاح با هر دو آنها جايز باشد . و اين خلاف آيه شريفه است .\r\n* اين چهار دليل قرآنى در مختلف علامه آمده است . صاحب جواهر « 1 » علاوه بر اين آيات ، دليل پنجمى از آيات اضافه مىكند كه در جلسه آينده آن را مطرح مىكنيم . انشاء الله تعالى . « * و السلام * »\r\n\r\n\r\n","description":"","footnote":"\r\n( 1 ) - جواهر الكلام ، 30 / 28 و 29 .\r\n","page_name":" 5160 ","page_number":79},
  {"content":"\r\n\r\n\r\n21 / 7 / 1382 دوشنبه درس شمارهء ( 564 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه ، آيات شريفه دالّ بر عدم جواز نكاح كتابيه مورد بررسى قرار گرفته و وجه جمع بين چهار آيه ذكر شده در جلسه قبل و آيه‌اى كه در سوره مائده ذكر گرديده ، مطرح خواهد شد .\r\n* * * \r\nالف ) استدلال مرحوم صاحب جواهر به آيه شريفه « وَ مَنْ لَمْ يَسْتَطِعْ مِنْكُمْ طَوْلًا » براى عدم جواز نكاح كتابية .\r\nصاحب جواهر علاوه بر چهار آيه‌اى كه در كتب فقهاء قبل از ايشان براى اثبات حرمت تزويج كتابيه به آنها استدلال شده بود ، آيه پنجمى را خود ايشان اضافه نموده است و آن آيه 25 / نساء است كه مىفرمايد :\r\n « وَ مَنْ لَمْ يَسْتَطِعْ مِنْكُمْ طَوْلًا أَنْ يَنْكِحَ الْمُحْصَناتِ الْمُؤْمِناتِ فَمِنْ ما مَلَكَتْ أَيْمانُكُمْ مِنْ فَتَياتِكُمُ الْمُؤْمِناتِ »  در تقريب استدلال به اين آيه چنين مىفرمايد كه در آيه شريفه فوق در مورد مردانى كه استطاعت مالى براى ازدواج با زنان حرّه عفيفه مؤمنه را ندارند خداوند متعال دستور ازدواج با اماء مؤمنه را داده است . و با توجه به مفهوم وصف ( فتياتكم المؤمنات ) معلوم مىشود كه براى مردان آنچنانى ، تنها تزويج اماء مؤمنه جايز است و ازدواج با غير آنها كه از جمله آنها زنان حرّه اهل كتاب مىباشند جايز نيست . سپس مرحوم صاحب جواهر در ادامه مىفرمايد : وقتى براى مردانى\r\n\r\n","description":"","footnote":"","page_name":" 5161 ","page_number":80},
  {"content":"\r\n\r\nكه فاقد استطاعت مالى هستند نكاح كتابيه جايز نباشد بالأولوية العرفيه استفاده مىشود كه در صورت وجود استطاعت مالى بر نكاح حرّه مؤمنه ، نكاح كتابيه جايز نمىباشد علاوه بر اينكه اجماع و قول به عدم فصل بين صورت تمكن و عدم تمكن از ازدواج با حرّه مؤمنه نيز وجود دارد ، عبارت جواهر اين است « و لأن التوصيف بالمؤمنات فى قوله تعالى  « مِنْ فَتَياتِكُمُ الْمُؤْمِناتِ »  يقتضى أن لا يجوز نكاح الكافرة من الفتيات مع انتفاء الطول . و ليس الا لامتناع نكاحها مطلقا ، للاجماع على انتفاء الخصوصية بهذا الوجه و لأن المنع عنها مع انتفاء الطول يقتضى المنع معه بطريق اولى « 1 » » .\r\n\r\n1 ) تصحيح نكته‌اى در تقريب صاحب جواهر توسط استاد مد ظله\r\nبه نظر ما استدلال به آيه فوق بر خلاف آنچه از عبارت صاحب جواهر استفاده مىشود ربطى به ثبوت مفهوم وصف ندارد بلكه حتى اگر قائل به عدم مفهوم براى وصف نيز بشويم مع ذلك با تقريبى كه مرحوم صاحب جواهر نمودند مىتوان به آيه شريفه استدلال كرد و وجه آن اين است كه وقتى مىگوييم شرط ، وصف و مانند آنها مفهوم دارند . مراد از ثبوت مفهوم ، انتفاء « سنخ » حكم ثابت در منطوق در غير مورد شرط و يا وصف است و اما انتفاء « شخص حكم ثابت » در منطوق نسبت به غير آن ، دلالتى است كه خود منطوق كلام آن را افاده كرده و ربطى به مفهوم ندارد . به عنوان مثال وقتى گفته مىشود : « اكرم العلماء العدول » مقتضاى ثبوت مفهوم وصف اين است كه سنخ و طبيعى وجوب اكرام براى غير علماء عدول ثابت نباشد اما اينكه اكرام علماء غير عادل موجب سقوط امر تعيينى به اكرام علماء عدول نمىشود مطلبى است كه نفس امر تعيينى ( كه ظاهر از هر امرى است ) به اكرام علماء عدول آن را مىفهماند و ربطى به مفهوم وصف ندارد . و از اينجا خلطى كه در كلام مرحوم آخوند\r\n\r\n\r\n","description":"","footnote":"\r\n( 1 ) - جواهر الكلام ، ج 30 / 28 . عبارت صاحب جواهر در ابتداى استدلال به آيه شريفه فوق و قبل از عباراتى كه در متن نقل نموديم چنين است « بل لعلّ قوله تعالى  « وَ مَنْ لَمْ يَسْتَطِعْ مِنْكُمْ طَوْلًا  الآية دال على المطلوب ايضا ، فانه انما جوز نكاح الامة ، ان لم يقدر على الحرّة المؤمنة ، فلو جاز نكاح الكافرة لزم جواز نكاح الامة مع الحرة الكافرة و لم يقل به احدٌ و لأن التوصيف . . . » .\r\n","page_name":" 5162 ","page_number":81},
  {"content":"\r\n\r\nدر كفاية در همين مورد صورت گرفته است واضح مىشود . چرا كه ظاهر كلام آخوند اين است كه دلالت آيه شريفه  « وَ اسْتَشْهِدُوا شَهِيدَيْنِ مِنْ رِجالِكُمْ »  را بر عدم كفايت غير رجلين از باب مفهوم مىداند « 1 » . در حالى كه با توضيحى كه داده شد معلوم گرديد كه عدم كفايت مذكور ، به مقتضاى امر تعيينى و منطوق  « وَ اسْتَشْهِدُوا . . . »  است و ربطى به مفهوم ندارد .\r\nدر محل كلام نيز مقتضاى تعيين جواز به خصوص ازدواج با اماء مؤمنه ، اين است كه نكاح با غير أمه مؤمنه در صورت عدم تمكن از ازدواج با حرّه مؤمنه ، جايز نيست . نه اينكه عدم جواز از باب ثبوت مفهوم وصف باشد .\r\n\r\nب ) استدلال به آيه سوره مائده ( . . . وَ الْمُحْصَناتُ مِنَ الَّذِينَ أُوتُوا الْكِتابَ مِنْ قَبْلِكُمْ ) براى جواز نكاح كتابية .\r\nدر مقابل آن دسته از آياتى كه براى اثبات عدم جواز نكاح با كتابيه به آنها استدلال شده است . عده‌اى نيز با تمسك به آيه 5 سوره مائده كه مىفرمايد  « الْيَوْمَ أُحِلَّ لَكُمُ الطَّيِّباتُ  . . .  وَ الْمُحْصَناتُ مِنَ الْمُؤْمِناتِ وَ الْمُحْصَناتُ مِنَ الَّذِينَ أُوتُوا الْكِتابَ مِنْ قَبْلِكُمْ إِذا آتَيْتُمُوهُنَّ أُجُورَهُنَّ مُحْصِنِينَ غَيْرَ مُسافِحِينَ . . .  » نكاح كتابيه را جايز دانسته‌اند .\r\n\r\nج ) بيان وجه جمع بين آيات ناهيه و آيه سوره مائده\r\nدر بيان وجه جمع بين آيات ناهيه و اين آيه وجوه مختلفى ذكر شده است كه در اين جلسه به بعضى از آنها اشاره خواهيم كرد و تفصيل بحث را در جلسات آينده دنبال مىنماييم .\r\n\r\n1 ) وجه اول ( كلام ابى القاسم )\r\n\r\n\r\n","description":"","footnote":"\r\n( 1 ) - نگاه شود به جواب مرحوم آخوند از استدلال اول منكرين مفهوم شرط . كفاية الاصول طبع آل البيت عليهم السلام / 197 .\r\n","page_name":" 5163 ","page_number":82},
  {"content":"\r\n\r\nيكى از وجوهى كه در همين رابطه ذكر كرده‌اند ، معنايى است كه شيخ طوسى در تبيان و به تبع ايشان در مجمع البيان از أبو القاسم بلخى ( وى همان « كعبى » معروف كه از متكلمين سنى مذهب است مىباشد و شبهه او در اصول در مورد انكار « مباح » معروف است ) نقل كرده‌اند و آن اين است كه مراد از  « الْمُحْصَناتُ مِنَ الَّذِينَ أُوتُوا الْكِتابَ مِنْ قَبْلِكُمْ »  خصوص زنانى از اهل كتاب است كه در ابتداء كافر ( اهل كتاب ) بوده‌اند ولى بعداً مسلمان شده‌اند و در توجيه آن نيز گفته شده است كه عده‌اى از مردان مسلمان از ازدواج با زنان مسلمانى كه سابقه كفر داشتند اباء مىورزيدند . لذا آيه قرآن در مقام نفى حرج از ازدواج با اين دسته از زنان نازل شده است ، با اين توضيح قهراً معناى  « وَ الْمُحْصَناتُ مِنَ الْمُؤْمِناتِ »  كه قبل از جمله مورد بحث است نيز زنانى است كه در اصل مؤمن بوده يعنى از ابتداى تولدشان جزء مؤمنات و مسلمات بوده‌اند .\r\n\r\n2 ) نظر استاد مد ظله :\r\nاين وجه جمع و اختصاص  « وَ الْمُحْصَناتُ مِنَ الَّذِينَ أُوتُوا الْكِتابَ مِنْ قَبْلِكُمْ »  به خصوص زنانى كه فعلًا مسلمان بوده ولى سابقه كفر داشته‌اند بسيار ، بسيار مستبعد است . زيرا با توجه به اينكه در سوره مباركه ممتحنه درباره زنان مشرك غير اهل كتاب كه بعداً مسلمان شده‌اند مىفرمايد آنها را امتحان كرده و اگر دريافتيد كه مؤمن واقعى هستند اشكالى در ازدواج با آنها نيست  « يا أَيُّهَا الَّذِينَ آمَنُوا إِذا جاءَكُمُ الْمُؤْمِناتُ مُهاجِراتٍ فَامْتَحِنُوهُنَّ اللَّهُ أَعْلَمُ بِإِيمانِهِنَّ فَإِنْ عَلِمْتُمُوهُنَّ مُؤْمِناتٍ فَلا تَرْجِعُوهُنَّ إِلَى الْكُفَّارِ  . . .  وَ لا جُناحَ عَلَيْكُمْ أَنْ تَنْكِحُوهُنَّ إِذا آتَيْتُمُوهُنَّ أُجُورَهُنَّ »  الممتحنه / 10 . وجهى براى اختصاص به ذكر زنان اهل كتابى كه بعداً مسلمان شده‌اند در اين آيه وجود ندارد . علاوه بر اينكه همان طورى كه تصريح شد لازمه اين معنا اين است كه مراد از  « وَ الْمُحْصَناتُ مِنَ الْمُؤْمِناتِ »  نيز خصوص زنانى باشد كه از ابتداى تولد مسلمان بوده‌اند و سابقه كفر نداشته‌اند كه اين نيز تصرفى بدون شاهد در لفظ آيه است .\r\n\r\n","description":"","footnote":"","page_name":" 5164 ","page_number":83},
  {"content":"\r\n\r\n\r\n3 ) وجه دوم حمل آيه سوره مائده بر عقد انقطاعى\r\nهمان طورى كه در ابتداى ورود به اين بحث تذكر داديم نكاح با كفار غير اهل كتاب دواماً و متعه اجماعى است كه جايز نيست و ليكن در مورد اهل كتاب شهرت بسيار قوى بر جواز عقد انقطاعى آنها است . حتى دعواى اجماع صريحاً يا ظاهراً نيز در اين مورد شده است و البته ما نيز به مخالف صريحى برنخورديم بله به سيد مرتضى و شيخ مفيد نسبت داده‌اند كه اين دو نفر نكاح انقطاعى با اهل كتاب را نيز جايز نمىدانند ولى به نظر ما كلام اين بزرگان نيز صراحت در مخالفت ندارد زيرا ؛\r\nاولًا : عبارت آنها اين است كه تزويج با كفار جايز نيست و در بسيار از مواقع خود ظاهر از تزويج ، تزويج متعارف كه به نحو دوام است مىباشد . در روايات و كلمات فقهاء نيز تزويج انصراف به دائم دارد ، حتى مثل مرحوم شيخ طوسى و عده‌اى ديگر از فقهاء كه متعه را جايز مىدانند در ابتدا پس از آنكه آيات داله بر نهى از ازدواج با اهل كتاب را ذكر مىكنند مىگويند مقتضاى اين آيات عدم جواز نكاح با اهل كتاب است . آنگاه با اندكى فاصله عقد انقطاعى را استثناء مىنمايند و اين نشان مىدهد كه مقصود آنها از نكاح ، نكاح دائم بوده است .\r\nثانياً : به نظر ما عبارت سيد مرتضى در انتصار اساساً ظهورى در خلاف و عدم جواز متعه ندارد ، زيرا ايشان در « انتصار » مسائل مورد نزاع و اختلاف شيعه و سنىها را مطرح مىنمايد و با توجه به اينكه اهل سنت به طور كلى حتى در مورد مسلمانان نيز عقد متعه را منكرند لذا مورد بحث مرحوم سيد مرتضى از ابتداء راجع به عقد دائم است و ادعاى اجماع ايشان نيز در همين مورد صادق است . بله عبارت مرحوم شيخ مفيد حد اقل ظهور در اينكه عقد متعه نيز اجماعاً جايز نيست دارد ، زيرا شيخ در فوارقى كه بين عقد متعه و دوام ذكر كرده است مسأله جواز عقد متعه با اهل كتاب را بيان نكرده است ولى چنانچه گفتيم اين ظهورى بيش نيست و نمىتوان به نحو صريح و قطعى شيخ مفيد را جزء مخالفين به حساب آورد .\r\n\r\n","description":"","footnote":"","page_name":" 5165 ","page_number":84},
  {"content":"\r\n\r\nعلىاى حال براى اختصاص آيه سوره مائده به عقد انقطاعى قطع نظر از اينكه اين حمل مقتضاى جمع بين ادله مىتواند باشد دو شاهد از خود آيه شريفه اقامه كرده‌اند كه از آنها چنين استفاده مىشود كه آيه مربوط به عقد انقطاعى است .\r\nشاهد اول : در ادامه آيه تعبير به اجرت شده است  « إِذا آتَيْتُمُوهُنَّ أُجُورَهُنَّ . . . »  و اين تعبير مناسب با عقد انقطاعى است زيرا در عقد متعه است كه تعبير « هنّ مستأجرات » و امثال آن شده است .\r\nشاهد دوم : كه آن را مرحوم مجلسى در مرآة العقول ذكر كرده است اين است كه ذكر و تعيين مهر در باب متعه از اركان است - بر خلاف عقد دائم كه حتى بدون ذكر مهر نيز عقد صحيح است - و در آيه شريفه در مقام بيان جواز نكاح اهل كتاب قيد  « إِذا آتَيْتُمُوهُنَّ أُجُورَهُنَّ »  نيز ذكر شده است .\r\n\r\n4 ) اشاره به مدرك قائلين به حرمت نكاح كتابية مطلقا\r\nكسانى كه كتابيه را به طور مطلق انقطاعاً و دواماً جايز نمىدانند آيات ناهيه را ناسخ آيه سوره مائده مىدانند كه ما در اين مورد در جلسات آينده به طور مبسوط بحث خواهيم نمود .\r\n\r\nد ) بررسى آيات ناهيه از نكاح كتابيه\r\n\r\nالف ) اطلاق « مشرك » بر اهل كتاب و ادله قرآنى آن\r\nيكى از آياتى كه براى عدم جواز نكاح كتابيه مورد استدلال قرار گرفته بود آيه نهى از نكاح با مشركات بود .\r\n « وَ لا تَنْكِحُوا الْمُشْرِكاتِ حَتَّى يُؤْمِنَّ  ، بقره / 221 »\r\nآيات فراوانى در قرآن كريم وجود دارد كه از آنها مىتوان مشرك بودن اهل كتاب را استفاده كرد كه يكى از آن آيات كه معمولًا در كتب فقهاء بدان استدلال شده است و ما نيز قبلًا آن را خوانديم ، آيه 30 - 31 توبه است كه مىفرمايد   « وَ قالَتِ الْيَهُودُ  \r\n\r\n","description":"","footnote":"","page_name":" 5166 ","page_number":85},
  {"content":"\r\n\r\n  عُزَيْرٌ ابْنُ اللَّهِ وَ قالَتِ النَّصارى الْمَسِيحُ ابْنُ اللَّهِ ذلِكَ قَوْلُهُمْ بِأَفْواهِهِمْ يُضاهِؤُنَ قَوْلَ الَّذِينَ كَفَرُوا مِنْ قَبْلُ قاتَلَهُمُ اللَّهُ أَنَّى يُؤْفَكُونَ ، اتَّخَذُوا أَحْبارَهُمْ وَ رُهْبانَهُمْ أَرْباباً مِنْ دُونِ اللَّهِ وَ الْمَسِيحَ ابْنَ مَرْيَمَ وَ ما أُمِرُوا إِلَّا لِيَعْبُدُوا إِلهاً واحِداً لا إِلهَ إِلَّا هُوَ سُبْحانَهُ عَمَّا يُشْرِكُونَ »   .\r\nمفاد اين آيه اين است كه يهود و نصارى شرك در عبادت داشته و غير از خداوند يكتا ، ارباب متعددى را پرستش مىنمودند و اينكه آنها شرك در عبادت داشتند نه شرك در خالقيت و مانند آن ، علاوه بر اينكه مطلبى است كه از ذيل آيه يعنى  « وَ ما أُمِرُوا إِلَّا لِيَعْبُدُوا اللَّهَ . . . »  استفاده مىشود ، بلكه اساساً اطلاق مشرك حتى نسبت به وثنيين و بت‌پرستان نيز به لحاظ اين است كه آنها مشرك در عبادت بودند و گرنه اصل اينكه خالق و آفريدگار هستى يكى بيش نيست و آن خداوند متعال است را نيز آنها قبول داشته‌اند منتها قايل بودند كه رب‌هاى متعددى كه هر يك كارى خاص انجام مىدهند نيز وجود دارند و لذا آنها را مورد پرستش قرار مىدادند . به هر حال از اين آيه استفاده مىشود كه اهل كتاب به خاطر پرستش غير خداوند مشرك بوده و اطلاق مشرك به آنها صحيح است . نكته قابل توجه اين است كه ما به كلمه  « يُشْرِكُونَ »  كه در آخر آيه آمده است تمسك نمىكنيم ، زيرا اين كلمه به صورت « فعل » آمده و ممكن است كسى بگويد از اين تعبير نمىتوان وصف « مشرك » ( به صورت اسم فاعل ) را استفاده نمود .\r\nآيه دوم كه مرحوم مجلسى در مرآة العقول به آن تمسك كرده است آيه‌اى است در سوره توبه / 33 و صف / 9 آمده است :\r\n « هُوَ الَّذِي أَرْسَلَ رَسُولَهُ بِالْهُدى وَ دِينِ الْحَقِّ لِيُظْهِرَهُ عَلَى الدِّينِ كُلِّهِ وَ لَوْ كَرِهَ الْمُشْرِكُونَ » * \r\nمرحوم مجلسى مىفرمايد مراد از « مشركون » در اين آيه شريفه اعم از بت‌پرستان و اهل كتاب است زيرا اگر نگوييم يهود و نصارى بيشتر از بت‌پرستان كراهت و ناراحتى از غلبه دين اسلام بر ساير اديان را داشتند . كمتر از آنها نبوده‌اند و لذا وجهى ندارد كه ما « مشركون » را منحصر به بت‌پرستان نماييم . لذا بر تمامى كفار اطلاق\r\n\r\n","description":"","footnote":"","page_name":" 5167 ","page_number":86},
  {"content":"\r\n\r\nمشرك ( به نحو وصفى ) شده است .\r\nعلاوه بر اين دو آيه آيات ديگرى نيز هست كه به نظر ما دلالت بر « مشرك » بودن اهل كتاب مىكند . سوره بقره / 135  « وَ قالُوا كُونُوا هُوداً أَوْ نَصارى تَهْتَدُوا قُلْ بَلْ مِلَّةَ إِبْراهِيمَ حَنِيفاً وَ ما كانَ مِنَ الْمُشْرِكِينَ »  از اينكه ابراهيم بر دين حنيف بوده و جزء مشركين نبوده است معلوم مىشود كه يهود و نصارى مشرك مىباشند .\r\nآل عمران / 67  « ما كانَ إِبْراهِيمُ يَهُودِيًّا وَ لا نَصْرانِيًّا وَ لكِنْ كانَ حَنِيفاً مُسْلِماً وَ ما كانَ مِنَ الْمُشْرِكِينَ » \r\nآل عمران / 64  « قُلْ يا أَهْلَ الْكِتابِ تَعالَوْا إِلى كَلِمَةٍ سَواءٍ بَيْنَنا وَ بَيْنَكُمْ أَلَّا نَعْبُدَ إِلَّا اللَّهَ وَ لا نُشْرِكَ بِهِ شَيْئاً وَ لا يَتَّخِذَ بَعْضُنا بَعْضاً أَرْباباً مِنْ دُونِ اللَّهِ فَإِنْ تَوَلَّوْا فَقُولُوا اشْهَدُوا بِأَنَّا مُسْلِمُونَ » \r\nاز اينكه اهل كتاب را دعوت به توحيد در عبادت مىكند معلوم مىشود كه آنها مشرك بوده‌اند .\r\nنساء / 171  « يا أَهْلَ الْكِتابِ لا تَغْلُوا فِي دِينِكُمْ وَ لا تَقُولُوا عَلَى اللَّهِ إِلَّا الْحَقَّ إِنَّمَا الْمَسِيحُ عِيسَى ابْنُ مَرْيَمَ رَسُولُ اللَّهِ وَ كَلِمَتُهُ أَلْقاها إِلى مَرْيَمَ وَ رُوحٌ مِنْهُ فَآمِنُوا بِاللَّهِ وَ رُسُلِهِ وَ لا تَقُولُوا ثَلاثَةٌ انْتَهُوا خَيْراً لَكُمْ إِنَّمَا اللَّهُ إِلهٌ واحِدٌ سُبْحانَهُ أَنْ يَكُونَ لَهُ وَلَدٌ . . . » \r\nاز اين آيه نيز معلوم مىشود كه اهل كتاب قايل به آلهه متعدد بوده و لذا مشرك هستند .\r\nادامه بحث را در جلسه آينده دنبال خواهيم كرد . ان شاء الله .\r\n« * و السلام * »\r\n\r\n","description":"","footnote":"","page_name":" 5168 ","page_number":87},
  {"content":"\r\n\r\n\r\n22 / 7 / 1382 سه‌شنبه درس شمارهء ( 565 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر جلسه پيش به مناسبت بررسى استدلال به آيه شريفه  « وَ لا تَنْكِحُوا الْمُشْرِكاتِ حَتَّى يُؤْمِنَّ »  ( 221 بقره ) براى حرمت نكاح با كتابيه ، اين بحث مطرح شد كه آيا در قرآن كريم بر يهود و نصارى تعبير « مشرك » اطلاق شده يا نه ؟ ما به هفت آيه قرآن استناد كرديم كه ظاهراً بر چنين اطلاقى دلالت دارد . از جمله اين آيات ، آيه 64 آل عمران  ( قُلْ يا أَهْلَ الْكِتابِ تَعالَوْا إِلى كَلِمَةٍ سَواءٍ بَيْنَنا وَ بَيْنَكُمْ . . . )  بود كه در اين جلسه ابتدا توضيحى تكميلى درباره آن مىدهيم . سپس نحوه جمع ميان آياتى كه اهل كتاب را مشرك خوانده و آياتى كه از آنها غير مشرك بودن اهل كتاب فهميده مىشود ، بيان مىگردد . بعد به دو استدلال ديگر آيه 221 بقره براى قول حرمت نكاح با اهل كتاب كه در جواهر آمده مىپردازيم . بررسى استناد به آيه 10 سوره ممتحنه  ( وَ لا تُمْسِكُوا بِعِصَمِ الْكَوافِرِ )  براى قول به حرمت آخرين مبحث درس است .\r\n* * * \r\nالف ) توضيحى درباره آيه شريفه « قُلْ يا أَهْلَ الْكِتابِ تَعالَوْا إِلى كَلِمَةٍ سَواءٍ بَيْنَنا وَ بَيْنَكُمْ . . . » ( تكميل )\r\nدر خصوص استدلال به اين آيه براى اطلاق مشرك بر اهل كتاب در قرآن كريم ابهامى وجود ندارد و آيه فى الجمله بر اين دلالت دارد كه آنان به شرك در عبادت مبتلا بودند و در اين بحثى نيست . بحث فعلى ما درباره فقره  « كَلِمَةٍ سَواءٍ بَيْنَنا وَ بَيْنَكُمْ » \r\n\r\n","description":"","footnote":"","page_name":" 5169 ","page_number":88},
  {"content":"\r\n\r\nاست و اين كه مراد از آن چيست . در جلسه پيش گفتيم كه مراد آن است كه بيايد به وظيفه مشترك خود يعنى عبادت خداوند يگانه و شريك قايل نشدن براى او ملتزم و پايبند باشند . البته اين تفسير براى اين فقره ممكن است ، ولى دو تفسير بهتر هم از آن مىتوان نمود :\r\n1 ) مراد آن باشد كه بياييد به آنچه در قرآن ما و عهدين ( تورات و انجيل غير محرّف ) آمده يعنى توحيد در عبادت متعهد و وفادار باشيد ، زيرا دعوت به توحيد هم در قرآن وجود دارد و هم در عهدين ( پيش از تحريف ) بوده است ؛ پس بياييد عملًا به آن پايبند باشيد .\r\n2 ) مراد اين باشد كه بياييد به آنچه در قرآن و اين كتب آسمانى موجود و تحريف شده كه اينك در دست شماست ، عمل كنيد و در عبادت خداوند ، شرك نورزيد .\r\nچه بسا ممكن است اصل يك كتاب آسمانى مورد قبول همه باشد ، ولى در تطبيق آن بر مصاديق اختلاف نظر وجود داشته باشد ، همچنان كه ( به عنوان مثال ) وهابيان به استناد برخى آيات قرآن برخى از اعمال ما را مصداق شرك معرفى مىكنند « 1 » ، در حالى كه قرآنى كه مقبول همه مسلمانان است ، يك قرآن بيش نيست . ممكن است آيه شريفه را چنين تفسير كرد كه از همين كتب آسمانى موجود كه تحريف شده هم دستور به عبوديت خداوند يگانه و پرهيز از شرك در عبادت كه ما هم قبول داريم ، قابل استنباط است و از اين رو همگى بايد به اين امر ملتزم باشيم .\r\n\r\nب ) چگونگى جمع ميان آياتى كه اهل كتاب را مشرك خوانده و آيات ديگر :\r\n\r\n1 - آياتى كه حاكى از تقابل ميان مشركان و اهل كتاب است :\r\nدر برابر هفت آيه‌اى كه دلالت بر مشرك بودن اهل كتاب و تطابق آن دو بر هم\r\n\r\n\r\n","description":"","footnote":"\r\n( 1 ) - هر چند بطلان نظرات آنان در كتب متعدد اثبات شده و چنين استنادى به آيات قرآنى قطعاً نادرست است ( ر . ك منابع مربوطه )\r\n","page_name":" 5170 ","page_number":89},
  {"content":"\r\n\r\nدارد ، از چند آيه ديگر تقابل آن دو ( مشركان و اهل كتاب ) فهميده مىشود ، زيرا اين دو تعبير به هم عطف شده‌اند . اين آيات عبارت‌اند از :\r\n1 ) آيه 105 بقره :  « ما يَوَدُّ الَّذِينَ كَفَرُوا مِنْ أَهْلِ الْكِتابِ وَ لَا الْمُشْرِكِينَ أَنْ يُنَزَّلَ عَلَيْكُمْ مِنْ خَيْرٍ مِنْ رَبِّكُمْ . . . » \r\n2 ) آيه 186 آل عمران :  « وَ لَتَسْمَعُنَّ مِنَ الَّذِينَ أُوتُوا الْكِتابَ مِنْ قَبْلِكُمْ وَ مِنَ الَّذِينَ أَشْرَكُوا أَذىً كَثِيراً . . . » \r\n3 ) آيه 82 مائده :  « لَتَجِدَنَّ أَشَدَّ النَّاسِ عَداوَةً لِلَّذِينَ آمَنُوا الْيَهُودَ وَ الَّذِينَ أَشْرَكُوا وَ لَتَجِدَنَّ أَقْرَبَهُمْ مَوَدَّةً لِلَّذِينَ آمَنُوا الَّذِينَ قالُوا إِنَّا نَصارى . . . » \r\n4 ) آيه 17 حج :  « إِنَّ الَّذِينَ آمَنُوا وَ الَّذِينَ هادُوا وَ الصَّابِئِينَ وَ النَّصارى وَ الْمَجُوسَ وَ الَّذِينَ أَشْرَكُوا إِنَّ اللَّهَ يَفْصِلُ بَيْنَهُمْ يَوْمَ الْقِيامَةِ . . . » \r\n5 ) آيه 1 بيّنه :   « لَمْ يَكُنِ الَّذِينَ كَفَرُوا مِنْ أَهْلِ الْكِتابِ وَ الْمُشْرِكِينَ مُنْفَكِّينَ حَتَّى تَأْتِيَهُمُ الْبَيِّنَةُ . . . »  \r\n6 ) آيه 6 بيّنه :  « إِنَّ الَّذِينَ كَفَرُوا مِنْ أَهْلِ الْكِتابِ وَ الْمُشْرِكِينَ فِي نارِ جَهَنَّمَ . . . »  « 1 »\r\nاز تقابل موجود در اين آيات ميان مشركان و اهل كتاب مىتوان دريافت كه مراد از « مشرك » در اين آيات پيروان اديان آسمانى نيست .\r\n\r\n2 - نقد مرحوم صاحب جواهر 1 :\r\nمرحوم صاحب جواهر مىفرمايد كه در قرآن در برخى موارد « مشركين » به « اهل كتاب » عطف شده و گاه بر عكس ، « اهل كتاب » به « مشركين » عطف شده است . ولى تا آنجا كه ما تتبع كرديم ، در تمامى موارد تعبير « مشركين » به « اهل كتاب » عطف شده و هيچ آيه‌اى نيافتيم كه در آن « اهل كتاب » معطوف و « مشركين » معطوف عليه باشد و معلوم نيست مراد ايشان از اين سخن چه بوده است .\r\n\r\n\r\n","description":"","footnote":"\r\n( 1 ) - آيه 96 بقره هم مىتواند مورد استشهاد قرار گيرد :\r\n « وَ لَتَجِدَنَّهُمْ أَحْرَصَ النَّاسِ عَلى حَياةٍ وَ مِنَ الَّذِينَ أَشْرَكُوا » \r\n","page_name":" 5171 ","page_number":90},
  {"content":"\r\n\r\n\r\n3 - چگونگى جمع ميان اين آيات و آيات هفتگانه پيشين :\r\nحال بايد بحث شود كه چگونه مىتوان ميان اين آيات كه ظهور در مشرك نبودن اهل كتاب دارد با آياتى كه در جلسه پيش اشاره كرديم كه دلالت بر مشرك بودن آنان دارد ، جمع كرد و آيا اصولًا اين دو دسته آيات قابل جمع است يا نه ؟ به نظر مىرسد كه دو گونه جمع در اينجا قابل تصور است :\r\nجمع اول : آن است كه بگوييم عطف مشركين به اهل كتاب از قبيل عطف عام به خاص است كه مشابه آن در قرآن هم وجود دارد ، از جمله در آيه 57 سوره مائده  ( يا أَيُّهَا الَّذِينَ آمَنُوا لا تَتَّخِذُوا الَّذِينَ اتَّخَذُوا دِينَكُمْ هُزُواً وَ لَعِباً مِنَ الَّذِينَ أُوتُوا الْكِتابَ مِنْ قَبْلِكُمْ وَ الْكُفَّارَ أَوْلِياءَ )  عطف عام به خاص شده يعنى كفار ( بلااشكال كه شامل اهل كتاب هم مىشود ) به  « الَّذِينَ أُوتُوا الْكِتابَ »  عطف شده است .\r\nعطف عام به خاص در محاورات ما نيز متداول است و امر غريب و بدون سابقه‌اى نيست .\r\nجمع دوم : آن است كه گفته شود كه شرك به حسب اطلاقات قرآنى داراى مراتب مختلف است . مثلا در آيات قرآن گاه پيروى كردن از شيطان ، عبادت شيطان تعبير شده ، از جمله در آيه 60 سوره مباركه يس :  « أَ لَمْ أَعْهَدْ إِلَيْكُمْ يا بَنِي آدَمَ أَنْ لا تَعْبُدُوا الشَّيْطانَ . . . »  ، مراد از عبادت شيطان ، كار شيطان‌پرستان نيست ، بلكه از مصاديق اين روايت است كه « مَنْ اصْغى الى ناطق فقد عَبَدَهُ ( در اين روايت ، اطاعت كردن از كسى به منزله عبادت كردن او دانسته شده است ) . بنابراين مراد از عبادت شيطان ، شرك در عبادت به معناى حقيقى خود نيست ، همچنان كه ، چه بسا بتوان از آيه 100 سوره نحل « 1 » نيز همين معنا را استفاده نمود . در احاديث نيز ( از جمله در برخى روايات مربوط به ريا ) در موارد متعددى بر مصاديق فسق و گناه ، تعبير شرك اطلاق شده است . اطلاق مشرك بر اهل كتاب را هم مىتوان از اين قبيل دانست و آن را بسان\r\n\r\n\r\n","description":"","footnote":"\r\n( 1 ) -  « إِنَّما سُلْطانُهُ عَلَى الَّذِينَ يَتَوَلَّوْنَهُ وَ الَّذِينَ هُمْ بِهِ مُشْرِكُونَ » \r\n","page_name":" 5172 ","page_number":91},
  {"content":"\r\n\r\nاطلاق شيطان‌پرست بر كسانى كه از شيطان پيروى مىكنند ، به شمار آورد . در برابر ، در برخى آيات ديگر اطلاق مشرك ، اطلاقى حقيقى يا اطلاق بر مراتب بالاى شرك ( يا شرك بالمعنى الاخص ) مانند بت‌پرستان است ، مانند آيه شريفه  « فَاقْتُلُوا الْمُشْرِكِينَ حَيْثُ وَجَدْتُمُوهُمْ »  ( توبه : 5 ) [ و همچنين آيه شريفه  « وَ قاتِلُوا الْمُشْرِكِينَ كَافَّةً كَما يُقاتِلُونَكُمْ كَافَّةً »  ( توبه : 36 
  ] و نيز آياتى كه در آنها « مشركين » به « اهل كتاب » عطف شده است .\r\n\r\n4 - جمع مقبول و نتيجه‌گيرى استاد - مد ظله - :\r\nبه نظر مىرسد كه جمع دوم در ما نحن فيه از جمع اول اقرب است ، بلكه جمع اول را نمىتوان پذيرفت . بر اين اساس ، شرك را در آيه شريفه مورد استناد براى حرمت نكاح با كتابيه ( يعنى آيه :  « وَ لا تَنْكِحُوا الْمُشْرِكاتِ »  ) مىتوان به معناى اخص يا شرك حقيقى دانست و بر فرض كه آيه در اين معنا ظهور نداشته باشد ، لااقل اجمال دارد و ظهور در معناى عام ندارد تا بتوان آيه را شامل اهل كتاب هم دانست و در نتيجه با آياتى كه دلالت بر جواز نكاح با اهل كتاب دارد « 1 » ، تعارض پيدا كند . بنابراين ، استناد به اين فقرات از آيه شريفه  ( وَ لا تَنْكِحُوا الْمُشْرِكاتِ  . . .  وَ لا تُنْكِحُوا الْمُشْرِكِينَ  . . . ) از اين حيث ، براى اثبات حرمت نكاح با اهل كتاب قابل مناقشه و مخدوش است . البته صحت استناد به آيه از وجوه ديگر را بايد بررسى كرد كه در ادامه به آن مىپردازيم .\r\n\r\nج ) استدلال به آيه 221 بقره از وجوه ديگر :\r\nمرحوم صاحب جواهر رحمه الله براى استناد به آيه شريفه به منظور اثبات حرمت نكاح با اهل كتاب دو استدلال ديگر را نيز مطرح كرده است كه ما مورد بررسى قرار مىدهيم :\r\n\r\n\r\n","description":"","footnote":"\r\n( 1 ) - از جمله آيه 5 سوره مائده :  « وَ الْمُحْصَناتُ مِنَ الَّذِينَ أُوتُوا الْكِتابَ . . . » \r\n","page_name":" 5173 ","page_number":92},
  {"content":"\r\n\r\n\r\n1 ) استناد به فقره « حَتَّى يُؤْمِنَّ » :\r\nمرحوم صاحب جواهر فرموده كه نهى دو آيه شريفه معلق به حصول غايت يعنى ايمان شده است . بنابراين معلوم مىشود كه در نكاح ، ايمان طرف عقد شرط است .\r\nدر آيه اين شرط هم در مورد زوجه مطرح شده  ( حَتَّى يُؤْمِنَّ )  و هم در مورد زوج  ( حَتَّى يُؤْمِنُوا )  آمده است . پس نكاح با اهل كتاب جايز نيست .\r\nولى دلالت اين دو فقره از آيه شريفه بر مطلب چندان روشن نيست . زيرا اگر آيه شريفه در محيطى نازل شده بود كه مثلًا بت‌پرستان و مشركان گرايش به يهودى شدن يا نصرانى شدن داشتند و بسيار به اين اديان مىگرويدند ، دلالت آن بر اشتراط غايت ( ايمان ) خوب بود . چه در اين محيط شارع مقدس مىتوانست بفرمايد كه با مشركان تا زمانى كه به اسلام نگرويده‌اند ، ازدواج نكنيد و صرف خروج آنان از شرك فايده‌اى ندارد . اما با توجه به اينكه خارجاً فقط اين امر معمول بود كه مشركان يا بر شرك و كفر خود باقى بودند يا اينكه اسلام مىآوردند ، معلوم مىشود كه جواز نكاح به طور كلى معلق بر چنين شرطى ( ايمان ) نيست . زيرا لازمه ايمان نياوردن مشركان عملًا اين بود كه بر مذهب خود باقى باشند و اين نكته مىرساند كه قيد ايمان براى نفى شرك آمده نه براى نفى يهوديت و نصرانيت و جنبه احترازى ندارد . بنابراين آيه در اشتراط ايمان ظهور چندانى ندارد و حتى بنابراين كه بعضى مراتب انسداد را قايل باشيم هر نوع ظهورى را معتبر نمىدانيم بلكه بايد به حد اطمينان برسد تا بتواند به عنوان ظن خاص حجيت داشته باشد ، هر چند اصل ظهور آيه را فى الجمله نمىتوان انكار كرد .\r\n\r\n2 ) استناد به ذيل آيه شريفه :\r\nدليل ديگر مذكور در جواهر ذيل آيه شريفه است كه مىفرمايد :  « أُولئِكَ يَدْعُونَ إِلَى النَّارِ وَ اللَّهُ يَدْعُوا إِلَى الْجَنَّةِ »  اين فقره در واقع علت حكم پيشين ( عدم جواز نكاح با اهل كتاب ) را بيان مىكند ، زيرا معمولًا هر يك از زوجين از آيين طرف ديگر تأثير\r\n\r\n","description":"","footnote":"","page_name":" 5174 ","page_number":93},
  {"content":"\r\n\r\nمىپذيرد و معلوم است كه مشركان جز به دوزخ دعوت نمىكنند .\r\nولى استدلال به عموم تعليل قابل مناقشه است . زيرا از احاديث و ادله ديگر بر مىآيد كه به طور معمول زن از همسر خود تأثير عقيدتى مىپذيرد و عكس اين امر نادر است . اگر بنا باشد كه ازدواج موجب تغيير عقيده گردد ، احتمال تأثيرپذيرى زوجه از زوج بسيار بيشتر است و لااقل در آن ازمنه اين چنين بوده است .\r\nبه همين جهت ، مشهور فقها مىپذيرند كه زوجه يك مرد شيعه از اهل سنت باشد ولى عكس آن را نمىپذيرند زيرا چه بسا تشيع مرد موجب شود كه زوجه و خانواده‌اش و اولاد آنها به تشيع بگروند ، ولى عكس اين كمتر اتفاق مىافتد .\r\nلذا به احتمال زياد اين بخش از آيه صرفاً به ذيل آيه ( ازدواج زنان با مردان مشرك ) بازگردد و به صدر آيه مربوط نباشد . به هر حال فقره مذكور چنين دلالتى كه در جواهر مطرح شده ، ندارد .\r\nنتيجه‌گيرى : از مباحث پيشين مىتوان نتيجه گرفت كه دلالت آيه 221 بقره بر مدعا ( يعنى حرمت نكاح با اهل كتاب ) تمام نيست و هر سه استدلال مذكور قابل مناقشه است . در ادامه درس دلالت آيه 10 سوره ممتحنه را بر مطلب بررسى مىكنيم .\r\n\r\nد ) بررسى دلالت آيه 10 سوره ممتحنه ( وَ لا تُمْسِكُوا بِعِصَمِ الْكَوافِرِ . . . ) بر حرمت نكاح با اهل كتاب .\r\n\r\n1 ) نحوه استدلال به آيه شريفه :\r\nاز جمله ادله‌اى كه فقها براى حرمت نكاح با اهل كتاب و كفار مورد استناد قرار داده‌اند ، آيه شريفه  « وَ لا تُمْسِكُوا بِعِصَمِ الْكَوافِرِ »  است كه كسانى چون شيخ رحمه الله و مرحوم طبرسى و ديگران اين نكته را مطرح كرده‌اند . در روايات متعددى هم به اين آيه استدلال شده است . در اين آيه از نكاح به « عصمت » تعبير شده است و اطلاق\r\n\r\n","description":"","footnote":"","page_name":" 5175 ","page_number":94},
  {"content":"\r\n\r\nعصمت بر نكاح از آن روست كه ازدواج نوعاً مانع ابتلاى شخص به بسيارى از منكرات مىگردد . نكته مشابهى در بعضى آيات هست هر چند به آيه ما نحن فيه مربوط نمىشود و آن اينكه مفسران در ذيل آيه شريفه  « الْمُحْصَناتُ مِنَ الَّذِينَ أُوتُوا الْكِتابَ »  محصنات را بر حرائر تطبيق داده‌اند ، زيرا عفت زنان اهل كتاب براى آنان به منزله حصن و قلعه بوده است ، بر خلاف اماء كه چون معمولًا مكشوف الرأس بودند ، از مزاحمت افراد ناباب ايمن نبودند . در ماجراى بيعة النساء كه پيامبر اكرم صلى الله عليه و آله از زنان مكه كه ايمان آورده بودند ، بيعت گرفت ، از جمله موارد بيعت آن بود كه زنا نكنند . هند بنت عتبه كه در آنجا حاضر بود ، گفت : مگر حرّه زنا مىكند ( اوَ تَزْنى الحرّة « 1 » ) به هر حال آن چه به بحث ما مربوط مىشود اين است كه موجب نوعى مصونيت از گناه و فحشا مىشده و از اين جهت نكاح را عصمت تعبير كرده‌اند پس در اين آيه نكاح با كفار نهى شده است ، چون مىفرمايد : به عصمت كوافر كه ناشى از ازدواج است تمسك نكنيد .\r\n\r\n2 ) اشكال صاحب جواهر و آقاى اراكى قدس سرّه :\r\nدر جواهر استدلال به آيه شريفه نقد شده و همين اشكال در كتاب نكاح آقاى اراكى به شكلى ديگر مطرح شده كه البته قابل انتقاد است توضيح اشكال مذكور كه در جواهر آمده ، چنين است كه مراد از آيه شريفه منع از بقاء بر نكاح كوافر و ادامه دادن آن است . مفسران در شأن نزول آيه گفته‌اند كه مسلمانانى كه به مدينه مهاجرت مىكردند و زنان آنها در ميان مشركان باقى مىماندند ، مورد خطاب آيه بوده‌اند . به موجب اين آيه ، زوجيت اين زنان براى شوهران مسلمان نفى شده است . اين مطلب هم از طريق اهل سنت روايت شده و هم از طريق شيعه . از سوى ديگر ، هم اجماع و هم احاديث متعدد دال بر آن است كه اگر شوهر يك زن ذمى اسلام آورد ، لازم\r\n\r\n\r\n","description":"","footnote":"\r\n( 1 ) - در اين روايت آمده كه عمر بن خطاب در اين هنگام تبسم كرده ، به سبب رابطه‌اى كه با هند در جاهليت داشت ( مجمع البيان ، ذيل ممتحنه آيه 12 )\r\n","page_name":" 5176 ","page_number":95},
  {"content":"\r\n\r\nنيست او را طلاق دهد و بقاى نكاح جايز است . پس براى عدم جواز نكاح ابتدايى با اهل كتاب نمىتوان به اين آيه استناد جست و اين آيه نمىتواند ناسخ حكم حليت نكاح با كتابيه تلقى شود .\r\nمرحوم آقاى اراكى فرموده‌اند كه سياق آيه اقتضا دارد كه به مسأله مورد بحث ما يعنى نكاح ابتدايى با كفار ارتباطى نداشته باشد و قهراً تنها به استدامه نكاح مربوط است . بعد مىفرمايند كه بر فرض كه ما بخواهيم قايل به عموم شويم و آيه را شامل نكاح ابتدايى و استدامه‌اى بدانيم ، بايد در آن تصرف كنيم : يا بايد آيه را تخصيص بزنيم و ( به ادله مذكور در مورد جواز استمرار نكاح كتابيه ) استمرار نكاح را از آن مستثنى نماييم و يا آنكه بگوييم كه مراد از نهى در آيه اعم از تنزيه و تحريم است ( يعنى در مورد نكاح ابتدايى نهى ، تحريمى و در مورد استدامه نكاح ، تنزيهى است ) . احتمال اول يعنى تخصيص زدن عموم آيه و شامل دانستن آن نسبت به خصوص نكاح ابتدايى بعيد است چون مستلزم اخراج مورد شأن نزول از تحت آيه است و احتمال دوم اگر متعين نباشد ، لااقل با احتمال اول مساوى است . در نتيجه ، لفظ مجمل مىشود و آيه براى اثبات حرمت نكاح ابتدايى با كتابيه قابل استناد نيست .\r\n\r\n3 ) نظر استاد - مد ظله - :\r\nنحوه تقريب مرحوم آقاى اراكى از اشكال ، قابل انتقاد است . زيرا از كلام مفسران در ذيل آيه معلوم مىشود كه خصوص استمرار نكاح مراد آيه است . ولى شأن نزول آيه و مراد آيه نكاح با اهل كتاب نيست ، بلكه نكاح با مشركان است . خطاب آيه به تازه مسلمانانى بوده كه قبلًا در زمره مشركان بوده‌اند و سپس به اسلام مىگرويدند و زنان آنان همچنان بر كفر خود باقى مىماندند . پس تقييد آيه به مورد نزول خود يعنى استمرار نكاح هيچ محذورى ندارد ، همچنان كه مىتوان مورد آيه را عام دانست ( يعنى هم نكاح ابتدايى و هم استمرارى ) . در هر حال با توجه به اينكه آيه به\r\n\r\n","description":"","footnote":"","page_name":" 5177 ","page_number":96},
  {"content":"\r\n\r\nاهل كتاب ارتباطى ندارد ، لزومى ندارد كه به احتمال دوم مذكور در كلام ايشان يا به اجمال آيه قايل شويم ، بلكه مىتوان آيه را مختص به مورد نزول خود دانست ، بدون آنكه نيازى به تصرف در هيأت نهى در آيه ( نهى تحريمى يا تنزيهى ) باشد ، همچنان كه صاحب جواهر رحمه الله چنين فرموده است .\r\nولى به نظر مىرسد كه قول به چنين تقييدى هم دليل ندارد ، بلكه مىتوان نهى مذكور در آيه را عام دانست يعنى هم شامل نكاح با مشركان حدوثاً و بقاء و هم نكاح با اهل كتاب حدوثاً و بقاءً باشد ، نهايت اينكه ( به دليل اجماع و روايات ) در خصوص بقاى نكاح با اهل كتاب قايل به جواز مىشويم و اين عموم تخصيص مىخورد . زيرا احاديث صحاح متعدد وجود دارد كه نكاح با مشركان را حدوثاً و بقاءً منع كرده است كه با عموم آيه كاملًا هماهنگ است . خود مرحوم آقاى اراكى امكان عام بودن خطاب را در آيه شريفه و شمول آن نسبت به نكاح حدوثى و بقايى ثبوتاً پذيرفته‌اند و تنها به خاطر شأن نزول و سياق آيه قائل به اختصاص شده‌اند .\r\nولى ما مىگوييم مفاد آيه به مورد شأن نزول اختصاص ندارد و چنين عمومى از آيه ( با توجه به استنادات فقها و احاديث متعدد ) قابل استفاده است . ما تنها مورد نكاح بقايى با اهل كتاب را ( به ادله خاص ) از اين عموم خارج مىكنيم كه اين تخصيص هم از قبيل خارج ساختن مورد آيه نيست تا غير عرفى و قبيح باشد ، زيرا مورد نزول آيه بقاى نكاح با مشركات است نه اهل كتاب .\r\nادامه بحث را در جلسه آينده پى مىگيريم ، ان شاء الله .\r\n« * و السلام * »\r\n\r\n","description":"","footnote":"","page_name":" 5178 ","page_number":97},
  {"content":"\r\n\r\n\r\n23 / 7 / 1382 چهارشنبه درس شمارهء ( 566 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nاستاد مد ظله در اين جلسه به بررسى دلالت چهار آيه بر حرمت نكاح كتابيه پرداخته ، ضمن بيان نحوه استدلال ، اشكالات مطروحه در استدلال به هر كدام از آيات را بررسى نموده ، استدلال به بعضى از آيات را تام و بعضى را غير تام مىدانند .\r\n* * * \r\nالف ) بررسى دلالت آيه استواء ، 20 ، حشر ( لا يَسْتَوِي أَصْحابُ النَّارِ وَ أَصْحابُ الْجَنَّةِ ) بر حرمت نكاح با كتابيه\r\n\r\n1 - نحوه استدلال به آيه\r\nاستواء مصاديقى دارد و با نفى آن ، تمام مصاديق آن نفى مىشود ( نكره در سياق نفى افاده عموم مىكند ) كه از جمله اين مصاديق ، نكاح است ، در نتيجه نكاح اصحاب الجنة با اصحاب النار ( كه يقيناً اهل كتاب از اصحاب النار هستند ) جايز نمىباشد .\r\n\r\n2 - اشكالات استاد مد ظله به استدلال به اين آيه\r\nاولًا : مستدلين مىگفتند : با نفى استواء ، تمام مصاديق استواء منتفى مىشود ، در حالى كه با دقت در لغت و معناى استواء مشخص مىگردد . اگر بين دو شىء ، استواء به صورت مطلق ثابت گرديد ، آن دو شيء بايد در جميع جهات با هم مساوى باشند ولى اگر استواء بين دو شىء به صورت مطلق نفى گرديد لازم نيست كه اين دو شىء\r\n\r\n","description":"","footnote":"","page_name":" 5179 ","page_number":98},
  {"content":"\r\n\r\nدر تمام جهات با هم اختلاف داشته باشند بلكه اگر در بعضى جهات هم ( فى الجمله ) با هم مساوى نباشند در صدق عدم استواء كافى است مثلا اگر زيد و عمرو در نُه علم از دَه علم با هم مساوى باشند و فقط در يك علم با هم مساوى نباشند و بعد گفته شود كه بين زيد و عمرو در علم تساوى نيست اين اطلاق صحيح مىباشد و لازم نيست در تمام ده علم با هم متفاوت باشند .\r\nثانياً : در صورت صرف نظر از اشكال اول ، واضح است كه اصحاب الجنة ( مسلمين ) با اصحاب النار ( كفار و مشركين ) مشتركات بسيارى دارند مثلًا در امور تكوينى مثل غذا خوردن ، راه رفتن و . . . و در امور اعتبارى مثل مالك شدن بعد از خريدوفروش با هم مشتركند و مسلماً آيه نمىخواهد حتى نسبت به اين مشتركات نفى استواء بكند . پس آيه بايد در صدد نفى استواء نسبت به امر خاصى باشد كه البته در ادامه آيه آن را تعيين مىنمايد ؛  لا يَسْتَوِي أَصْحابُ النَّارِ وَ أَصْحابُ الْجَنَّةِ ، أَصْحابُ الْجَنَّةِ هُمُ الْفائِزُونَ  ، آيه مىگويد اين دو در فائز بودن با هم مساوى نيستند پس اصلًا ربطى به مورد بحث ما ( نكاح ) ندارد .\r\nشاهد بر اين مدعا هم اين است كه ازدواج با فساقى كه جنايات زيادى مرتكب شده‌اند و از اصحاب النار به شمار مىآيند ، باطل نيست .\r\n\r\nب ) بررسى استدلال به آيه 25 سوره نساء ( وَ مَنْ لَمْ يَسْتَطِعْ مِنْكُمْ طَوْلًا أَنْ يَنْكِحَ الْمُحْصَناتِ « 1 »  الْمُؤْمِناتِ فَمِنْ ما مَلَكَتْ أَيْمانُكُمْ مِنْ فَتَياتِكُمُ الْمُؤْمِناتِ )  بر حرمت نكاح با كتابية\r\n\r\n1 - استدلال به آيه ، بدون استفاده از مفهوم وصف\r\n\r\n\r\n","description":"","footnote":"\r\n( 1 ) - هر چند در عده‌اى از آيات و روايات مراد از محصنات ، زنان شوهردار مىباشد ولى اين معنا در اين آيه صحيح نيست ، زيرا آيه در صدد بيان محللات من النساء براى ازدواج مىباشد كه قطعاً شامل زنان شوهردار نمىگردد ، بلكه مراد از محصنات مؤمنات در اين آيه حرائر عفيفه مؤمنه است زيرا نوعاً از امه به محصن تعبير نمىكنند به علت اينكه در جوامع آن دوره نفس حرّ بودن نوعى حصن محسوب مىشده بر خلاف امه بودن كه چنين نبوده لذا اماء مكشوف الرأس نيز در جامعه ظاهر مىشده‌اند .\r\n","page_name":" 5180 ","page_number":99},
  {"content":"\r\n\r\nقبلا گفتيم « 1 » كه استدلال به آيه بر حرمت نكاح با كتابيه ربطى به مفهوم وصف ندارد زيرا مباحث مفهوم وصف ( ادعاى بعضى بر مفهوم داشتن وصف و انكار بعضى ديگر ) به ملاحظه انتفاء سنخ الحكم است نه انتفاء شخص الحكم و حال اينكه اين استدلال در اينجا مبتنى بر انتفاء شخص الحكم است كه البته مطلبى غير قابل انكار مىباشد ( هر چند در كفايه و كتاب سلف خلطى صورت گرفته كه دلالت آيه  وَ اسْتَشْهِدُوا شَهِيدَيْنِ مِنْ رِجالِكُمْ  را بر عدم كفايت غير شهيدين من الرجال از باب مفهوم دانسته و از اينكه آيه منافات با جايگزينى چيز ديگر ندارد استفاده عدم مفهوم كرده‌اند ، ولى ما مىگفتيم عدم كفايت غير شهيدين به مقتضاى ظهور امر در تعينى بودن است و ربطى به مفهوم ندارد : زيرا اين عدم كفايت لازمه انتفاء شخص الحكم است نه سنخ الحكم كه موضوع مورد كلام در باب مفاهيم مىباشد ) . در آيه سوره نساء هم مىگوييم ، امر ، ظهور در تعيينى بودن دارد ، لذا موارد ديگر كه غير مأمور به مذكور باشد خارج از دستور و خارج از امر وارد در آيه است و از آن نتيجه مىگرفتيم كه ازدواج با اهل كتاب جايز نيست .\r\n\r\n2 - استدلال به آيه با استفاده از مفهوم وصف\r\nبا دقت زيادتر به نظر مىرسد كه به دو طريق مىتوان به آيه استدلال نمود ، در طريق اول - همچنان كه گذشت - گفته مىشد كه اين امر ، الزامى بوده و البته وجوبش شرطى است ، يعنى نكاح صحيح ، نكاحى است كه چنين باشد ولى چون متعلق الزام ، يك شيء خاص است و بدل براى آن قرار داده نشده و ظهور امر هم تعيينيت است ، نفى صحت ازدواج‌هاى ديگر را مىكند و ربطى هم به بحث مفهوم وصف ندارد . ولى در طريق دوم مىگوييم : امر الزامى نيست بلكه ترخيصى است « 2 » مثل امرهايى كه بعد الحظر مىآيد  ( إِذا حَلَلْتُمْ فَاصْطادُوا )  در اين صورت نفى صحت\r\n\r\n\r\n","description":"","footnote":"\r\n( 1 ) - جزوه شماره 564 .\r\n( 2 ) - از اينكه در آيه مورد بحث ، صيغه امر به كار نرفته است بلكه گفته شده :  مِنْ فَتَياتِكُمُ الْمُؤْمِناتِ  كه به معناى مرخص لكم فتياتكم المؤمنات مىباشد اين وجه دوم اقرب از وجه اول به نظر مىرسد .\r\n","page_name":" 5181 ","page_number":100},
  {"content":"\r\n\r\nازدواج‌هاى ديگر متوقف بر داشتن مفهوم مىشود ، زيرا ترخيص در شيئى ، منافات و تضادى با رخصت در اشياء ديگر ندارد ( تا گفته شود شخص الحكم نفى آن را مىكند نه سنخ الحكم ) لذا در اين طريق دوم ، تابع داشتن مفهوم وصف يا مفهوم نداشتن آن مىباشد كه معمولًا كسى قايل به آن نيست ولى در عين حال در اين طريق دوم - كه اقرب از طريق اول است - نيز مطلبى هست كه استدلال را تمام مىكند و آن اينكه اگر متكلم در مقام بيان حصر بود ديگر نمىتوان گفت وصف مفهوم ندارد . بر اين اساس تمام افرادى هم كه قائلند لقب مفهوم ندارد در آنجايى كه مقام بيان حصر باشد به مفهوم قايل مىشوند . مثلا مىگويند در جواب از سؤال ما الذي لا ينجسه شيء ، اگر گفته شود كرّ ، از آنجا كه در صدد مثال زدن و . . . نمىباشد بلكه در مقام بيان ضابطه براى ماء معتصم است ، حتما داراى مفهوم مىباشد ، حال در آيه مورد بحث هم چون در صدد ذكر محللات است و مىگويد اگر حره عفيفه مؤمنه بود ، در رتبه مقدم است و اگر بر چنين ازدواجى قدرت نبود ، من فتياتكم المؤمنات اين كلام مفهوم دارد و لو اينكه وصف را داراى مفهوم ندانيم و نشان مىدهد كه اگر ازدواج با كفار جايز بود آنها را نيز ذكر مىنمود . پس عدم ذكر غير مؤمنه دليل بر عدم صحت نكاح با كافره مىباشد و استدلال تمام است .\r\n\r\n3 - تقريب ديگر صاحب جواهر در استدلال به آيه\r\nايشان مىفرمايد « 1 » مفاد آيه كه اگر تزويج حره مسلمه مقدور نبود ، امه مسلمه را تزويج نمايد ، اين است كه بين تزويج حرّه مسلمه و تزويج امه مسلمه طوليت وجود دارد يعنى جواز نكاح با امه در صورتى است كه قدرت بر نكاح با حره نداشته باشد و در صورت جمع هم ، به شرطى نكاح امه صحيح است كه از حره ، اجازه تزويج با امه را بگيرد ، ولى چون در آيه شريفه ، نكاح با كافره يا اهل كتاب را ذكر نكرده ، اگر\r\n\r\n\r\n","description":"","footnote":"\r\n( 1 ) - جواهر الكلام ، ج 30 ، ص 28 « قال : انما جوّز نكاح الامه ان لم يقدر على الحرة المؤمنه فلو جاز نكاح الكافرة لزم جواز نكاح الامه مع الحرة الكافرة .\r\n","page_name":" 5182 ","page_number":101},
  {"content":"\r\n\r\nبخواهد نكاح با آنها هم جايز باشد بايد طوليتى بين نكاح حره كافره و نكاح امه وجود نداشته باشد و شخص بتواند قبل يا بعد از تزويج با حره كتابيه ، امه را هم تزويج نمايد بدون احتياج به اذن حره كتابيه و چون اين قول ، قائلى ندارد فهميده مىشود كه اصل نكاح كتابيه باطل است ( تالى به سبب اجماع باطل است پس مقدم هم مثل آن ، باطل است ) . به نظر مىرسد كه اين بيان هم براى بطلان نكاح با اهل كتاب تمام است .\r\n\r\nج - بررسى مجدد آيه 10 سوره ممتحنه « لا تُمْسِكُوا بِعِصَمِ الْكَوافِرِ » براى حرمت تزويج با كتابيه\r\n\r\n1 - استدلال به آيه و جواب از اشكال خروج مورد\r\nاستدلال به اين آيه براى حرمت نكاح كتابيه تمام بود به اضافه اينكه در روايت هم به اين آيه استناد شده بود . صرف نظر از اينكه شأن نزول آيه مشركات مىباشند ، اطلاق آيه ، چهار مورد را شامل مىشود :\r\n1 - نكاح ابتدايى كتابيه\r\n2 - نكاح استدامه‌اى كتابيه\r\n3 - نكاح ابتدايى مشركه\r\n4 - نكاح استدامه‌اى مشركه\r\nاگر دليلى از خارج نداشتيم مىگفتيم آيه هر چهار مورد را منع نموده ولى به دليل خارج ، قائل مىشويم كه مورد دوم جايز است ، پس خروج اين قسم از كفار به وسيله دليل مىباشد و چون شأن نزول آيه مشركانند ، اخراج مورد آيه از تحت آن هم نيست .\r\n\r\n2 - اشكال استاد به حمل بر كراهت نمودن در نظر مرحوم اراكى\r\nهمچنان كه سابقاً گفتيم ، ايشان نهى را حمل بر اعم از تحريم و كراهت نموده\r\n\r\n","description":"","footnote":"","page_name":" 5183 ","page_number":102},
  {"content":"\r\n\r\nبودند « 1 » ولى اين حمل وجهى ندارد . آنچه از نهى ظهور دارد كه حرمت است بايد اخذ شود . مؤيد اين مطلب هم اين است كه به مردى كه مسلمان شده ولى زوجه‌اش اهل كتاب است هيچ يك از فقهاء نمىگويد : هر چند نكاح شما صحيح است ولى امساك زوجه‌ات مكروه مىباشد و او را طلاق بده و اشاره‌اى هم به اين مطلب در روايات يافت نمىشود . به بيانى ديگر ، قايل يا روايتى كه ادله نهى از طلاق را به اين مورد ، تخصيص زده باشد پيدا نكرديم .\r\n\r\nد - بررسى دلالت آيه 22 سوره مجادله\r\n « لا تَجِدُ قَوْماً يُؤْمِنُونَ بِاللَّهِ وَ الْيَوْمِ الْآخِرِ يُوادُّونَ مَنْ حَادَّ اللَّهَ وَ رَسُولَهُ وَ لَوْ كانُوا آباءَهُمْ أَوْ أَبْناءَهُمْ أَوْ إِخْوانَهُمْ أَوْ عَشِيرَتَهُمْ »  بر حرمت نكاح با كتابيه :\r\n\r\n1 - تقريب استدلال به آيه\r\nآيه شريفه از مواده با دشمنان خدا و رسول منع نموده و بدون شك ازدواج نيز مواده ايجاد مىنمايد . پس ازدواج با اهل كتاب كه سبب مواده با دشمنان خدا و رسول ( اهل كتاب ) مىشود ممنوع است .\r\n\r\n2 - مناقشه صاحب جواهر در استدلال به آيه\r\nايشان مىگويد « 2 » : تعليق حكم بر وصف ، ظهور در عليت دارد و در آيه هم حكم را بر وصف محادّه با خدا و رسول معلق نموده است و بدون شك موادّه اين چنينى حرمت دارد بلكه اصلًا با اصل ايمان قابل جمع شدنى نيست در حالى كه كلام در نكاح با كتابيه بدون وصف مذكور مىباشد .\r\n\r\n3 - نقد استاد مد ظله بر كلام صاحب جواهر\r\n\r\n\r\n","description":"","footnote":"\r\n( 1 ) - جزوه شماره 565 .\r\n( 2 ) - جواهر الكلام ، ج 30 ، ص 41 ، قال فيه : و آية المحادّه . . . ظاهرة فى ان المراد موادّه المحادّ من حيث المحادّه لتعليقها على الوصف الظاهر فى العلية . . . و لا ريب فى تحريم الموادّه من حيث المحادّه بل منافاتها للايمان ، فانه و محبة الكفر مما لا يجتمعان و حينئذ فالآية محمولة على ظاهرها . . . بل لعلّ الغرض من هذا الحكم نفى الايمان عن الذين كانوا يدعون الايمان و يضمرون الموادة لكفار المعلنين بالكفر و انما ترك التصريح لانّ . . .\r\n","page_name":" 5184 ","page_number":103},
  {"content":"\r\n\r\nمطلبى در كتاب درر مرحوم آقاى حاج شيخ در بحث تجرى هست ، ايشان مىفرمايد : بين واجبات و محرمات در قرب به مولى تفاوت وجود دارد به اين صورت كه در واجبات آنچه ثواب دارد و قرب‌آور است اين است كه عنوان واجب محرك انسان براى عمل بشود ولى اگر واجب را انجام داد نه براى اينكه مورد امر مولى است بلكه به جهت ديگر انجام داد ، در اين صورت هر چند امر ساقط مىشود ولى قرب‌آور و ثواب دار نيست . ولى در باب محرمات اين طور نيست ، اگر فعل تحريم شده را انجام داد . هر چند فعلش به خاطر سرپيچى از زجر مولى نباشد و مثلًا به خاطر بىتفاوتى باشد بازهم باعث بعد و دورى از مولى مىشود و عقاب‌آور است ، البته عقاب مراتب دارد ، اگر از روى نافرمانى و بىاعتنايى به زجر و نهى ، آن را انجام داد مرتبه بالاتر عقاب را دارد .\r\nحال در آيه مورد بحث هم كه مىگويد مواده با دشمنان خدا و رسول ممنوع است مطلب همين گونه است يعنى مستفاد از آيه اين است كه موادّه با دشمنان خدا به هر نحوى بايد ترك شود خواه دشمنى آنها با خدا و رسول در نظر گرفته شود يا نه ؟ لذا اگر نكاح مستلزم مواده باشد بايد از آن اجتناب كرد و لو اينكه دشمنى آنها با خدا و رسول هم در نظر نبوده و از روى بىتفاوتى ازدواج صورت گيرد . ادامه مبحث در جلسه آينده ان شاء الله .\r\n« * و السلام * »\r\n\r\n","description":"","footnote":"","page_name":" 5185 ","page_number":104},
  {"content":"\r\n\r\n\r\n26 / 7 / 1382 شنبه درس شمارهء ( 567 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه آيه شريفه  لا تَجِدُ قَوْماً يُؤْمِنُونَ بِاللَّهِ  . . . كه دالّ بر حرمت تزويج كتابيّه مىباشد ، مورد بحث و بررسى قرار گرفته و آراء فقهاء را در اين زمينه يادآور شده و نظر نهايى استاد مد ظله بيان خواهد گرديد .\r\n* * * \r\nاستدلال علامه حلى به آيه محادّه بر تحريم\r\nعلامه حلى در مختلف - چنانچه گذشت - به آيه  لا تَجِدُ قَوْماً يُؤْمِنُونَ بِاللَّهِ وَ الْيَوْمِ الْآخِرِ يُوادُّونَ مَنْ حَادَّ اللَّهَ وَ رَسُولَهُ  الى آخر الآية ؛ مجادله / 22 ، بر تحريم استدلال كرده است .\r\n\r\nاين استدلال متوقف بر دو مقدمه است .\r\n\r\nمقدمه اول :\r\nالزوجان بينهما الموادّة كه اين مقدمه را با مراجعه به تكوين و خارج مىتوان اثبات كرد ، علاوه بر اينكه آيه شريفه نيز مىفرمايد :  وَ جَعَلَ بَيْنَكُمْ مَوَدَّةً وَ رَحْمَةً  ؛ روم / 21 .\r\n\r\nمقدمه دوم :\r\nكل مؤمن لا يوادّ من حادّ الله و رسوله و چون محادّه و دشمنى از لوازم كفر است پس مراد از من حادّ الله و رسوله همان من كفر بالله و رسوله است . پس مقدمه دوم اين است كه كل مؤمن لا يوادّ من كفر بالله و رسوله و اين مقدمه از آيه قرآن استفاده مىشود كه فرموده :  لا تَجِدُ قَوْماً يُؤْمِنُونَ بِاللَّهِ وَ الْيَوْمِ الْآخِرِ  . . .\r\n\r\n","description":"","footnote":"","page_name":" 5186 ","page_number":105},
  {"content":"\r\n\r\nاين استدلال شكل دوم از اشكال اربعه است كه در منطق ذكر شده است .\r\n\r\nاستدراك :\r\nقبلًا گذشت كه مرحوم مجلسى در مرآة العقول به آيه  هُوَ الَّذِي أَرْسَلَ رَسُولَهُ بِالْهُدى  الى قوله  وَ لَوْ كَرِهَ الْمُشْرِكُونَ  ، توبه / 33 ، استدلال مىكند بر اينكه اهل كتاب نيز مشركند . قبل از مرحوم مجلسى ، فاضل مقداد در كنز العرفان به اين آيه استدلال كرده است و شايد مرحوم مجلسى نيز اين استدلال را از كنز العرفان اخذ كرده باشد .\r\nدر شكل دوم حد وسط محمول در صغرى و كبرى قرار مىگيرد . و شرط انتاج اين شكل آن است كه دو مقدمه در ايجاب و سلب مختلف باشند . اگر هر دو موجبه يا سالبه باشند اين شكل منتج نيست . شرط ديگر انتاج اين شكل كليت كبرى « 1 » است ، حال يا هر دو مقدمه كليت داشته باشد يا فقط كبرى كليت داشته باشد . پس لااقل كبرى بايد كليت داشته باشد اگر اين شرايط فراهم بود نتيجه يك عقد سلبى است .\r\nبراى مثال : بعض النقود دينار ، بعضى از پول‌ها دينار هستند ؛ و لا شىء من الدرهم بدينار ، حد وسط كه دينار است محمول در دو قضيه واقع شده و دو مقدمه ، اختلاف در ايجاب و سلب دارند و كبرى نيز كليت دارد و نتيجه مىدهد كه بعض النقود ليس بدرهم .\r\nبنابراين ، استدلال علامه حلى مبتنى بر شكل دوم قياس است « 2 » .\r\n\r\nاشكالات صاحب جواهر به استدلال علامه حلى\r\nصاحب جواهر به اين استدلال اشكالاتى ذكر كرده است .\r\n\r\n\r\n","description":"","footnote":"\r\n( 1 ) - در كلام استاد دام ظله شرط دوم كليت يكى از دو مقدمه ذكر شده است لكن در شرح منظومه سبزوارى و غير آن كليت كبرى شرط شده است .\r\n( 2 ) - علامه حلى جامع علوم مختلف بوده و متخصص در علم منطق نيز هست . ايشان جوهر النضيد را در شرح منطق تجريد خواجه طوسى نوشته است . و استاد و شاگرد هر دو در علم منطق متبحرند . ( استاد دام ظله )\r\n","page_name":" 5187 ","page_number":106},
  {"content":"\r\n\r\n\r\nاشكال اول : « 1 »\r\nاينكه در تزويج موادّه هست و آيه شريفه نيز مىفرمايد :  وَ جَعَلَ بَيْنَكُمْ مَوَدَّةً وَ رَحْمَةً  ، روم / 21 ، يك حكم غالبى است زيرا بسيارى از تزويج‌ها كه شرعى و صحيح است مع ذلك بين زن و شوهر مودّت و محبت و موادّه نيست . آيه شريفه  إِنْ خِفْتُمْ شِقاقَ بَيْنِهِما  « 2 » و مانند آن نيز فرض نشوز و شقاق بين زن و شوهر كرده است و اين دو عنوان با موادّه سازگار نيست . پس حكم به اينكه بين زن و شوهر موادّه است كه آيه فرموده است يك حكم اكثرى است نه يك حكم دائمى تا بتوان بر اساس آن استدلال منطقى كرد . پس به طور كلى نمىتوان گفت : لازمه زوجيت ، محبت و موادّه است . اختلافات خانوادگى نشانه اين است كه اين حكم غالبى است .\r\n\r\nاشكال دوم :\r\nاينكه در استدلال آمده كه با كفار ممنوع است اگر مراد مودّت قلبى است ، مودّت قلبى اختيارى نيست . كسى كه پدر ، فرزند ، برادر يا خويشان او از كفار هستند و به طور قلبى آنها را دوست دارد نمىتوان او را از اين مودت نهى كرد زيرا مودت قلبى اختيارى نيست و امر و نهى بايد به امر اختيارى تعلق پيدا كند .\r\nو اگر مراد عملى است از باب اينكه مودّت كنايه از لوازم آن است به اينكه به اهل محادّه احسان و خدمتى بكند هر چند آباء و نياكان او باشند كه در آيه آمده است اين هم بدون هيچ اشكالى جايز است زيرا قرآن كريم نسبت به پدر و مادر هر چند كافر باشند مىفرمايد : و صاحبهما فى الدنيا معروفاً ، لقمان / 15 ، امام سجاد عليه السلام نيز قربانى مىكردند و براى خوارج مىفرستادند و مىفرمودند : لكل عبد حرّاء أجر « 3 » . پس مودت عملى از باب صله رحم نيز جايز است .\r\n\r\n\r\n","description":"","footnote":"\r\n( 1 ) - تذكر : اشكال اول ، ناظر به مقدمه اول و اشكال دوم ناظر به مقدمه ثانيه استدلال و معناى آيه محادّه است . ( نگارنده )\r\n( 2 ) - لاحظ النساء / 35 ، 128 .\r\n( 3 ) -\r\n","page_name":" 5188 ","page_number":107},
  {"content":"\r\n\r\nبنابراين ، معناى آيه اين است كه موادّه با اهل محادّه از اين جهت كه محادّه دارند نبايد كرد . زيرا تعليق حكم بر وصف مشعر به عليت است و اينكه آن وصف علت حكم است و در آيه شريفه موادّه ممنوعه بر وصف محادّه معلق شده است كه نشان مىدهد موادّه با آنها به خاطر محادّه و دشمنى آنان جايز نيست ، يعنى دشمنى كفار با خدا و رسول نبايد منشأ خدمت‌رسانى مؤمن به آنها باشد . آيه از موادّه با كفار از حيث دشمنى آنها نهى كرده است نه اينكه از مطلق موادّه عملى با كفار نهى كرده باشد . بنابراين طرف سخن در آيه شريفه مؤمنان نيستند بلكه طرف سخن منافقان هستند ، زيرا كسى كه دشمن خدا و رسول را به خاطر اينكه دشمن خدا و رسول باشند دوست داشته باشد و به آنها خدمت كند اين شخص اصلًا ايمان به خدا و رسول ندارد و كافر است .\r\nمواده با كافر به خاطر دشمنى او با خدا و رسول ملازم با كفر و بىايمانى است .\r\nپس آيه اشاره به منافقين دارد كه به خاطر دشمنى كفار با پيامبر خدا صلى الله عليه و آله به آنان [ اعم از بت‌پرستان و اهل كتاب 
  ] ابراز علاقه مىكردند آيه شريفه مىخواهد بفرمايد : اين افراد اصلًا ايمان ندارند .\r\nبنابراين آيه شريفه ربطى به ازدواج مسلمان با اهل كتاب ندارد . و به اين دو تقريب مىتوان استدلال كرد كه آيه ربطى به مقام ندارد . « 1 »\r\n\r\nنقد و بررسى كلام صاحب جواهر\r\nاين فرمايش صاحب جواهر از جهاتى قابل مناقشه است .\r\n\r\nمناقشه اول :\r\nدر اشكال اول ايشان فرمود : « مودّت قلبى يك امر اختيارى نيست از اين رو متعلق امر و نهى واقع نمىشود » اين مطلب قابل قبول نيست زيرا محبت قلبى از طريق مقدمات آن تحت اختيار انسان است . مثلًا ما مأموريم كه به معصومين عليهم السلام علاقه داشته باشيم . و اين علاقه‌مند بودن در اختيار ماست . اگر انسان برود نزد شخصى كه مقامات اين خانواده و سجاياى اخلاقى ايشان را براى او بيان كند اين\r\n\r\n\r\n","description":"","footnote":"\r\n( 1 ) - جواهر الكلام 30 / 41 .\r\n","page_name":" 5189 ","page_number":108},
  {"content":"\r\n\r\nمطلب در محبت به معصومين عليهم السلام نقش دارد در اثر گفتگو و مذاكره و تبليغات ممكن است انسان به شخصى علاقه يا نفرت پيدا كند . زندگى در بلاد كفر باعث مىشود كه انسان علاقه‌اش به اولياء دين كم شود . اين مطلب را ما در بحث تجرّى نيز مطرح كرده‌ايم مرحوم آخوند در حاشيه رسائل مىفرمايد : « عشق و علاقه و امثال اينها اختيارى انسان نيست « 1 » » و ما آنجا گفته‌ايم كه اين طور نيست و اين امور اختيارى انسان است .\r\nشاهد بر مطلب اينكه انسان گاهى ميل به غذا ندارد ولى با خوردن غذاهاى مشهّى و اشتهاآور و يا خوردن دارو ميل و علاقه ايجاد مىكند . پس علاقه مع الواسطه تحت اختيار انسان است . پس اينكه ايشان فرموده مودّت داشتن به كفار نمىتواند موضوع نهى قرار گيرد چون از امور اختيارى نيست تمام نمىباشد .\r\n\r\nمناقشه دوم :\r\nايشان فرمود : « در آيه شريفه وصف محادّة  [ مَنْ حَادَّ اللَّهَ وَ رَسُولَهُ 
  ]  موضوع حكم قرار گرفته است . و هرگاه وصف موضوع حكم قرار گرفت وصف علت الحكم » است و معناى آيه با توجه به اينكه وصف أخذ شده است اين است كه « اگر كسى به خاطر دشمنى با خدا و رسول به دشمنان خدا و رسول موادّه و خدمتى بكند اين كار با ايمان سازگار نيست و مؤمن چنين كارى نمىكند » . اين مطلب نيز تمام نيست زيرا مجرد أخذ وصف قرينه نمىشود كه آن وصف دخيل در حكم است زيرا گاهى عنوان مشير است . اگر گفتند هرگاه سؤال شرعى داريد از كسانى كه در مدرسه فيضيه هستند سؤال كن ، معنايش اين نيست كه در مدرسه فيضيه بودن دخالت در حكم دارد بلكه چون كسانى كه در فيضيه هستند طلّاب علوم دينى و آشنا به مسائل دينى هستند گويند از اينها سؤال كن . پس عنوان مأخوذ ، در اين مثال دخالتى در حكم ندارد . پس مجرّد اخذ عنوان شاهد بر اينكه عنوان ، دخيل در حكم و علت حكم است ندارد ، بلكه تناسبات حكم و موضوع اقتضاء مىكند كه انسان\r\n\r\n\r\n","description":"","footnote":"\r\n( 1 ) - حاشية الآخند الخراسانى ، على الرسائل ، مبحث التجرّى .\r\n","page_name":" 5190 ","page_number":109},
  {"content":"\r\n\r\nبفهمد عنوان دخيل در حكم است يا آنكه عنوان مأخوذ عنوان مُشير است . و در مثال بالا تناسب حكم و موضوع اقتضاء مىكند كه مجرد سكونت در مدرسه فيضيه باعث نشده كه بگويند از اهل مدرسه سؤال كن بلكه چون طلاب اينجا ساكن هستند گفته‌اند از اينها سؤال كن . از اين رو اگر غير طلبه در مدرسه ساكن باشد حكم جواز سؤال از او را ندارد .\r\n\r\nمناقشه سوم :\r\nايشان فرمود : « آيه ناظر به منافقين است و لازمه اينكه شخص موادّه با دشمنان خدا و رسول كند اين است كه اصلًا كافر باشد و لو اظهار ايمان كند پس آيه ناظر به منافقين است كه با مشركين و كفار همكارى داشتند اما در ظاهر ادعاى ايمان مىكردند و قرآن كريم مىفرمايد : اين همكارى با ايمان سازگار نيست و اينها در حقيقت ايمان ندارند و منافق هستند » .\r\nاين مطلب نيز تمام نيست و شاهدى بر آن در آيه وجود ندارد و توضيح مطلب در مختار مادر مفاد آيه مىآيد .\r\n\r\nمختار در مفاد آيه شريفه\r\nاگر گفتند : « مؤمن نماز مىخواند » معنايش اين است كه ايمان او اقتضاء مىكند و منشأ مىشود كه شخص اراده خواندن نماز پيدا كند پس ايمان او باعث به نماز است « 1 » . و اگر گفتند : مؤمن خائن به اسلام را خدمت نمىكند يعنى ايمانش چنين اقتضايى دارد و ايمان او زاجر و بازدارنده از اين امر است . پس اگر طبعاً هم تمايل به چنين كارى داشته باشد و منافعش اقتضاى چنين خدمتى داشته باشد به خاطر ايمانش دست از آن اغراض دنيوى و آن منافع بر مىدارد و ايمانش زاجر از اين كار است . در آيه شريفه هم مفاد آيه اين است كه ايمان مؤمن اقتضاء مىكند كه به\r\n\r\n\r\n","description":"","footnote":"\r\n( 1 ) - اگر گفتند : « مؤمن على بن أبي طالب عليه السلام را دوست دارد » يعنى ايمانش چنين اقتضايى دارد با اينكه در اين مثال ، عنوان اخذ نشده است بلكه شخص ( على بن أبي طالب عليه السلام ) اخذ شده است . ( استاد دام ظله ) .\r\n","page_name":" 5191 ","page_number":110},
  {"content":"\r\n\r\nدشمنان خدا و رسول خدمت نكند و آنها را در مسير دشمنى يارى نكند و كارى كه موجب تقويت آنها در مسير دشمن است انجام ندهد [ لا يوادّهم من معادّتهم 
  ] نه اينكه « خدمت به آنها به خاطر دشمنيشان » ممنوع است بلكه « خدمت به آنها در مسير دشمنى آنها » ممنوع است . بنابراين ، آيه  « صاحِبْهُما فِي الدُّنْيا مَعْرُوفاً »  تخصصاً از موضوع آيه خارج است و تخصيص در كار نيست زيرا در ذيل آيه محادّه كلمه و لو كان آبائهم دارد و حتى از موادّه و خدمت به آباء نهى مىكند در حالى كه در آيه صاحبهما به مواده و صله رحم به والدين امر مىكند . و بين اين دو آيه تنافى نيست زيرا آيه محاده ناظر به موادّه در مسير دشمنى است و به خدماتى كه موجب تقويت اهل محادّه منجر شود « 1 » نظر دارد اما آيه  « صاحِبْهُما »  به خدمات بشردوستانه و صله رحمى كه منجر به تقويت دشمنى با خدا و رسول خدا نيست نظر دارد ، پس موضوع دو آيه مختلف است و از اينجا معلوم شد كه آيه ناظر به منافقين نيست بلكه گاهى ضعف ايمان منشأ مىشود كه شخص به خاطر كسب پول و ثروت و يا از روى ترس از دشمن يا عواطف پدرى و خويشاوندى و مانند آن دشمن را در مسير دشمنى با خدا و رسول يارى دهد . آيه شريفه مىفرمايد : ايمان واقعى و درجات بالاى ايمان اقتضا مىكند كه اين خدمات نباشد پس اگر كسى اين خدمات را انجام داد بداند كه مؤمن واقعى نيست و فاسق است و اين كار از مراتب شديد فسق است نه اينكه كافر است و در زمره منافقين است اگر ادعاى ايمان كند .\r\n\r\nعدم امكان استدلال به آيه محادّه بر حرمت ازدواج با كتابيات\r\nما چه آيه را آن گونه كه صاحب جواهر فرمود و چه آن گونه كه خود اختيار كرديم معنا كنيم آيه محادّه دلالت بر حرمت ازدواج با كتابيات ندارد . زيرا مجرد محبت و مودّت به يك زن كتابيه حرام نيست تا بگوييم چون ازدواج مستلزم محبت است\r\n\r\n\r\n","description":"","footnote":"\r\n( 1 ) - چنانچه در جايى ديگر فرموده : لا تعاونوا على الاثم و العدوان ، مائده / 2 ( نگارنده ) .\r\n","page_name":" 5192 ","page_number":111},
  {"content":"\r\n\r\nپس حرام است بله طبق معنايى كه ما براى آيه اختيار كرديم اگر ازدواج با كتابيه منجرّ به تقويت دشمنان خدا و رسول در مسير دشمنى آنها و در مسير مذهب باطل آنها باشد اين ازدواج ممنوع است و در غير اين مورد ، دليلى بر حرمت محبت نداريم . « * و السلام * »\r\n\r\n","description":"","footnote":"","page_name":" 5193 ","page_number":112},
  {"content":"\r\n\r\n\r\n27 / 7 / 1382 يكشنبه درس شمارهء ( 568 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس گذشته و اين جلسه :\r\nبحث درباره جواز يا حرمت ازدواج با كفار بود . در جلسه پيش تعدادى از آيات مطرح شده براى اثبات حرمت را مورد تحقيق قرار داديم . در اين جلسه نخست با اشاره به نادرستى كلام صاحب جواهر درباره معناى آيه 22 سوره مجادله مبنى بر مقيّد بودن موادّه به حيثيت محادّه ، به بررسى مفاد آن كه در روايت بزنطى مورد سؤال واقع گرديده ، مىپردازيم و دلالت آن را بر عدم جواز ناتمام مىدانيم . آنگاه با ذكر تكمله‌اى ، حمل آيه  « وَ لا تُمْسِكُوا بِعِصَمِ الْكَوافِرِ »  بر مورد استدامه را نادرست شمرده ، و تمام بودن دلالت دو آيه از آيات مورد بحث را نتيجه خواهيم گرفت .\r\nسپس با بررسى مفاد آيه 5 سوره مائده ، حمل آن بر متعه يا زنانى كه قبلًا كافر بوده‌اند را نيز مردود دانسته و با اشاره‌اى به مسأله فسخ ، ادامه بحث را به جلسه آينده واگذار مىكنيم .\r\n* * * \r\nالف ) بررسى مفاد آيه موادّه :\r\nاز جمله ادله‌اى كه براى منع ازدواج با كفار مطرح گرديده ، كلام خداوند است كه مىفرمايد :  « لا تَجِدُ قَوْماً يُؤْمِنُونَ بِاللَّهِ وَ الْيَوْمِ الْآخِرِ يُوادُّونَ مَنْ حَادَّ اللَّهَ وَ رَسُولَهُ وَ لَوْ كانُوا آباءَهُمْ أَوْ أَبْناءَهُمْ أَوْ إِخْوانَهُمْ أَوْ عَشِيرَتَهُمْ أُولئِكَ كَتَبَ فِي قُلُوبِهِمُ الْإِيمانَ وَ أَيَّدَهُمْ بِرُوحٍ مِنْهُ . . .  « 1 »  » \r\n\r\n\r\n","description":"","footnote":"\r\n( 1 ) - سوره مجادله ، آيه 22 .\r\n","page_name":" 5194 ","page_number":113},
  {"content":"\r\n\r\nاستدلال كنندگان به اين آيه گفته‌اند : ازدواج ، مصداق روشنى از موادّه است .\r\nبنابراين ، ازدواج با كفار ، موادّه با دشمنان خدا و رسول است و با ايمان سازگارى نداشته ، و اقدام به آن جايز نمىباشد .\r\n\r\n1 ) نظر صاحب جواهر :\r\nايشان فرموده است : اولًا : تزويج را نبايد الزاماً از مصاديق موادّه به حساب آورد چه آنكه اقدام به ازدواج در برخى موارد ، به اقتضاى حاجت و نياز و بدون وجود ارتباط محبت‌آميز صورت مىپذيرد و آيه شريفه :  « وَ جَعَلَ بَيْنَكُمْ مَوَدَّةً وَ رَحْمَةً »  نيز نظر به غالب افراد دارد . ثانياً : با توجه به تعليق موادّه بر وصف محادّه - كه ظاهر در عليت وصف براى تحريم است - و با عنايت به اينكه محبت و مودّتى كه به لحاظ دشمنى نباشد ، امرى اختيارى نيست و طبعاً نمىتواند مورد نهى قرار گيرد ، بنابراين ، مراد از موادّه منهىّ عنها در آيه مورد بحث ، عبارت از مودّتى است كه از دشمنىِ طرفِ مودّت با خدا و رسول نشأت يابد « 1 » .\r\n\r\n2 ) نقد استاد مد ظله :\r\nاولًا : مقتضاى طبيعى ابوّت و نبوّت و اخوّت ، مودّت و محبت مطلق است ، نه محبتى كه به خاطر محادّه و دشمنى با خدا ابراز مىگردد . انسان به اقتضاى عواطف انسانى ، به پدر ، فرزند ، برادر و اقوام خويش مهر مىورزد و اين مهرورزى به حسب معمول ، ارتباطى به عقيده و هدف آنان ندارد . كسى كه به پدر خود خدمت مىكند ، به خاطر دشمنى يا دوستى پدرش با اين و آن نيست . حتى اگر عقيده و هدف پدر نيز تغيير كند ، چنانچه از عواطف انسانى برخوردار باشد ، باز در صدد خدمت به او بر مىآيد تا دست نيازش به اين سو و آن سو دراز نگردد . بنابراين ، همچنان كه از ذيل آيه  ( وَ لَوْ كانُوا آباءَهُمْ أَوْ أَبْناءَهُمْ أَوْ إِخْوانَهُمْ أَوْ عَشِيرَتَهُمْ )  نيز استفاده مىشود - بر خلاف نظر صاحب جواهر - موادّه ممنوعه ، موادّه من حيث المحادّه نخواهد بود .\r\n\r\n\r\n","description":"","footnote":"\r\n( 1 ) - جواهر الكلام ، ج 30 ، ص 41 .\r\n","page_name":" 5195 ","page_number":114},
  {"content":"\r\n\r\nثانياً : اساساً صدور موادّه من حيث المحادّه از مؤمن ناممكن است . زيرا مودّت با ديگرى به دليل دشمنىاش با خدا و رسول ، فرع دشمنى خود شخص با خدا و رسول است و منحصراً از كسى مىتواند ابراز گردد كه خود در رتبه متقدم ، با خدا و رسول دشمنى داشته باشد .\r\nثالثاً : پذيرش نظر ايشان لوازمى دارد كه به هيچ وجه نمىتوان به آن پايبند شد زيرا بنابر آنكه مواده منهى عنها را موادّه من حيث المحادّه بدانيم ، معناى ايمان عبارت خواهد بود از ايمان و اعتقادى كه با دشمنى خدا و رسول توأم نبوده ، و دارنده آن به مناط دشمنى دشمنان خدا با آنان مواده نداشته باشد . لازمه چنين معنايى اين است كه مثلًا بايد مانند عمر سعد لعنه الله را نيز مؤمن به حساب آورد ! با توجه به دنباله آيه شريفه كه مىفرمايد :  « أُولئِكَ كَتَبَ فِي قُلُوبِهِمُ الْإِيمانَ وَ أَيَّدَهُمْ بِرُوحٍ مِنْهُ . . . »  وى را اهل بهشت نيز بدانيم . زيرا جنگ او با حضرت ابا عبد الله عليه السلام نه از سر دشمنى با آن بزرگوار بلكه به طمع ملك رى بود ، و به همين جهت مايل بود وى را از آن جنايت فجيع معاف دارند ، اما هنگامى كه اصرار يزيد و ابن زياد لعنهما الله را مشاهده كرد ، نتوانست سعادت آخرت را بر حكومت و ملك رى ترجيح دهد و شقاوت دامن‌گيرش گرديد .\r\n\r\n3 ) تفسير آيه شريفه در حديث بزنطى :\r\nابن ادريس در سرائر از بزنطى - كه از اصحاب حضرت موسى بن جعفر و امام رضا عليهم السلام بوده است - نقل مىكند كه آن دو بزرگوار فرموده‌اند : لا لوم على من احبّ قومه و ان كانوا كفّاراً قال : فقلت له : فقول الله :  « لا تَجِدُ قَوْماً يُؤْمِنُونَ بِاللَّهِ وَ الْيَوْمِ الْآخِرِ يُوادُّونَ مَنْ حَادَّ اللَّهَ وَ رَسُولَهُ ؟ »  فقال : ليس حيث تذهب انّه يبغضه فى الله و لا يوادّه و يأكله و لا يطعمه غيره من الناس « 1 » .\r\nحاصل معناى آيه بنابر آنچه حضرت در اين روايت معتبر فرموده‌اند اين است كه\r\n\r\n\r\n","description":"","footnote":"\r\n( 1 ) - وسائل ، ج 16 ، ص 182 ، باب 17 از ابواب الامر و النهى ، ح 18 .\r\n","page_name":" 5196 ","page_number":115},
  {"content":"\r\n\r\nمؤمن با كسانى كه دشمن خدا و رسول هستند ، دوستى نمىكند و حتى اگر پدر ، فرزند ، برادر يا اقوام وى باشند ، در راه خدا با آنان دشمنى خواهد داشت . ليكن مترتب ساختن برخى از آثار محبت در بعضى موارد با بغض فى الله منافات ندارد .\r\nبه عنوان مثال ، مؤمن ممكن است براى جلوگيرى از ذلت پدر كافر خويش ، نفقه او را بر عهده گرفته و او را اطعام كند « 1 » ، در عين حال با او ارتباط مودّت‌آميز نداشته ، بلكه در راه خدا با او دشمنى نيز بورزد .\r\n\r\n4 ) تذكر و توضيحى از استاد مد ظله :\r\nهمانطور كه اشاره شد اين حديث را ابن ادريس در سرائر از جامع بزنطى از حضرت أبو الحسن ( امام موسى بن جعفر يا امام رضا عليهم السلام ) نقل كرده ، اما چون كنيه بزنطى ابى جعفر است ، در سرائر چاپ قديم به تصور اينكه منظور از ابى جعفر ، امام جواد عليه السلام است ، با افزودن عليه السلام ، سند به صورت : عن ابى جعفر عليه السلام عن ابى الحسن عليه السلام نقل شده است . در وسائل نيز - در هر دو چاپ اسلاميه و آل البيت - ابى الحسن بر ابى جعفر عطف شده و با عليهما السلام آورده شده است ، كه البته هر دو اين دو نقل اشتباه است و صحيح آن : عن ابى جعفر « 2 » عن ابى الحسن عليه السلام مىباشد . زيرا :\r\nدر نسخه‌اى از سرائر - كه پنج سال بعد از فوت ابن ادريس نوشته شده و با دقت با نسخه مؤلف مقابله گرديده و اكنون در آستانه حضرت رضا عليه السلام موجود است ، و ما نيز مستطرفات سرائر را كه شامل اين روايت است دقيقاً با آن مقابله كرده‌ايم - ابى جعفر بدون عليه السلام به صورت : عن ابى جعفر عن ابى الحسن عليه السلام آمده است .\r\n\r\n\r\n","description":"","footnote":"\r\n( 1 ) - يأكل و يؤاكل هر دو ، هم در معناى خوردن و در معناى خوراندن به كار رفته است ، و در اينجا مراد از يأكله ، اطعام كردن پدر مىباشد .\r\n( 2 ) - در كتب سابق ، گاه شاگردان و راويان كتاب ، نام مؤلف را در صدر سند ذكر مىكردند ، همچنان كه اين روش در كتاب كافى با ذكر محمد بن يعقوب در صدر اسناد مشهور است .\r\n","page_name":" 5197 ","page_number":116},
  {"content":"\r\n\r\nنادرستى نسخه وسائل با توجه به متن حديث آشكارتر است ، زيرا : تعبير : فقلت له . . . فقال نشانگر آن است كه روايت از يك امام مىباشد ، نه از دو امام . البته اين بحث‌ها همگى مبتنى بر پذيرش اين مطلب است كه نقل بزنطى از كتاب جامع بزنطى صحيح مىباشد ولى قرائنى نشان مىدهد كه كتابى كه بزنطى از آن نقل كرده و آن را جامع بزنطى انگاشته ، تأليف بزنطى نيست ، مجال بحث تفصيلى در اين باره در اينجا نيست « 1 » .\r\nدر هر حال ، هم از ظاهر آيه و هم از تفسيرى كه در اين روايت آمده ، استفاده مىشود كه موادّه ممنوعه ، نه موادّه من حيث المحادّه است ، و نه ترتب جميع آثار محبت و مطلق خدمت ، بلكه منظور محبت و خدمتى است كه براى رسيدن به مطامع دنيوى نسبت به كسانى كه در مقام مبارزه و دشمنى با خدا و رسول هستند اعمال و ابراز گردد . بنابراين ، پايبند به پاره‌اى از آثار محبت و لوازم آن با ايمان ناسازگار نبوده و با بغض نسبت به دشمنان نيز قابل جمع مىباشد . و در هر صورت ، نظر به اينكه مصداق بودن ازدواج براى موادّه منهى عنها - همچنان كه صاحب جواهر نيز فرموده - چندان روشن نيست ، استفاده حرمت از آيه مورد بحث نيز مشكل به نظر مىرسد .\r\n\r\nب ) تكمله‌اى بر بحث درباره آيه 10 از سوره ممتحنه :\r\nدر جلسه قبل عرض كرديم يكى از آياتى كه براى اثبات حرمت مىتوان به آن استدلال كرد ، آيه :  وَ لا تُمْسِكُوا بِعِصَمِ الْكَوافِرِ  مىباشد . اما برخى دلالت اين آيه را بر حرمت احداث عقد و نكاح جديد مورد ترديد قرار داده و قائل شده‌اند كه تنها براى حرمت استدامه عقد سابق مىتوان به آن تمسك نمود زيرا آنان مورد احداث را خلاف ظاهر يا خلاف منساق آيه دانسته‌اند .\r\nبه نظر ما ايجاد و احداث عقد جديد اگر اظهر افراد نباشد ، قطعاً يكى از مصاديق\r\n\r\n\r\n","description":"","footnote":"\r\n( 1 ) - اين قسمت ، با توجه به فرمايش استاد مد ظله پس از درس افزوده شد .\r\n","page_name":" 5198 ","page_number":117},
  {"content":"\r\n\r\nآيه است و به هيچ وجه خلاف منساق يا خلاف ظاهر نخواهد بود ، زيرا « عصمت » به معناى علقه زوجيت مىباشد « 1 » ، و آيه  « لا تُمْسِكُوا بِعِصَمِ الْكَوافِرِ »  ارشاد به عدم تحقق علقه زوجيت بين مسلمانان و زنان كافر مىباشد ، مفاد آيه اين است كه علقه زوجيت زنان كافر را نگاه نداريد ، يعنى بين شما و بين زنان كافر چنين علقه‌اى تحقق نمىيابد كه فرد ظاهر چنين تعبيرى عدم حدوث علقه نكاح است و عدم بقاء علقه نكاح فرد مخفىتر آن است ، آرى اگر در آيه  « بِعِصَمِ الْكَوافِرِ »  اشاره به علقه نكاح موجود داشت و قرينه‌اى بر معهود بودن علقه نكاح در كار بود ، مثلا آيه به شكل « لا تمسكوا بعصم نساءكم الكوافر » وارد شده بود ، قهراً آيه تنها ناظر به خصوص استمرار نكاح موجود بوده ، نسبت به عدم حدوث علقه نكاح ساكت بود ، ولى تعبير كنونى آيه شريفه بىترديد مورد حدوث علقه نكاح را مىگيرد « 2 » .\r\nبنابر آنچه تاكنون مورد بررسى قرار داده‌ايم ، از مجموع آياتى كه براى اثبات حرمت ازدواج با كفار مورد استدلال قرار گرفته ، تنها دلالت دو آيه ( بقره - 221 و\r\n\r\n\r\n","description":"","footnote":"\r\n( 1 ) - ( توضيح بيشتر ) در كلمات لغويان و مفسران گاه عصمت به نكاح تفسير شده كه ظاهر آن عقد نكاح ( معناى سببى ) مىباشد ولى با مراجعه به موارد استعمال اين كلمه در روايات و تعابيرى كه از انقطاع عصمت ، بين زن و شوهر در موارد زوال زوجيت سخن به ميان آمده ، مراد از عصمت ، علقه نكاح ( معناى مسببى و مستمر ) مىباشد ، كه ظاهراً بر گرفته از معناى حبل است كه از معانى عصمت مىباشد ، لذا برخى از مفسران عصمت را در آيه شريفه به حبل النكاح تفسير كرده‌اند ، زمخشرى نيز در تفسير كشاف مىگويد : العصمة ما يعتصم به من عقد و سبب ، يعنى اياكم و اياهن و لا تكن بينكم و بينهن عصمة و لا علقة زوجية ، قال ابن عباس : من كانت به امرأة كافرة بمكة فلا يعتدن بها من نسائه لان اختلاف الدارين قطع عصمتها منه .\r\n( 2 ) - ( توضيح بيشتر ) متعلق امساك گاه شىء به وصف وجود مىباشد و گاه شىء به عنوان ماهيت . مثلا اگر گفته شود « به اسلام تكيه كنيد » در اينجا اگر اسلام به عنوان طبيعت موجود شده در اين جمله اخذ شده باشد ، قهراً خطاب به مسلمانانى است كه قبل از اين جمله ، اسلام آنها تحقق دارد ، ولى اگر اسلام را به عنوان طبيعت ( لابشرط از وجود و عدم ) در جمله در نظر بگيريم ، قهراً اين خطاب مىتواند دستور به ايجاد اسلام و سپس تكيه و تمسك بدان باشد .\r\nظاهراً اگر قرينه‌اى بر اشتراط وصف « وجود » در متعلق نباشد بايد متعلق را لابشرط بگيريم ، لذا در آيه شريفه بايد متعلق نهى از امساك را طبيعت علقه نكاح بدانيم نه علقه نكاح موجوده ، اگر متعلق نهى از امساك طبيعت علقه نكاح باشد ، آيه ارشاد به عدم تحقق چنين علقه‌اى مىكند كه قهراً عدم حدوث علقه بىترديد مشمول مفاد آيه است .\r\n","page_name":" 5199 ","page_number":118},
  {"content":"\r\n\r\nممتحنه - 10 ) را مىتوان تمام دانست .\r\n\r\nج ) بررسى مفاد آيه 5 از سوره مائده :\r\nدر مقابل دو آيه فوق الذكر كه دلالت آنها را بر حرمت تمام دانستيم ، آيه 5 سوره مائده ازدواج با اهل كتاب را جايز شمرده و مىفرمايد : «  الْيَوْمَ أُحِلَّ لَكُمُ الطَّيِّباتُ  . . .  وَ الْمُحْصَناتُ مِنَ الْمُؤْمِناتِ وَ الْمُحْصَناتُ مِنَ الَّذِينَ أُوتُوا الْكِتابَ مِنْ قَبْلِكُمْ  . . . »\r\nبراى جمع بين اين آيه و دو آيه سابق الذكر احتمالاتى مطرح شده كه به بررسى آنها مىپردازيم :\r\n\r\n1 ) كلام أبو القاسم بلخى :\r\nايشان گفته است : مراد از  « وَ الْمُحْصَناتُ مِنَ الَّذِينَ أُوتُوا الْكِتابَ مِنْ قَبْلِكُمْ »  زنان مسلمانى است كه قبلًا اهل كتاب بوده‌اند و سبب نزول آيه نيز در واقع پاسخ به اين سؤال مسلمانان صدر اسلام بوده كه آيا ازدواج با كسانى كه سوء سابقه داشته و قبلًا اهل كتاب بوده‌اند ، جايز است يا نه ؟\r\nبنابراين ، آيه دلالت بر جواز ازدواج با كفار نداشته و منافاتى با آيات دال بر حرمت نخواهد داشت .\r\n\r\n2 ) پاسخ استاد مد ظله :\r\nاين توجيه را كه بسيار خلاف ظاهر ، و با صدر آيه نيز ناسازگار است ، نوعاً مردود شمرده‌اند . زيرا\r\nاولًا : بخش‌هاى مختلف اين آيه داراى سياقى واحد ، و اوصاف اخذ شده آنها نيز همگى اوصافى فعلى است . بنابراين ، همچنان كه كتابى بودنِ كسانى كه طعام آنان براى مسلمين تحليل گرديده ، و ايمان كسانى كه ازدواج با آنان جايز شمرده شده ، اوصافى فعلى است و آنان بايد بالفعل كتابى ، و اينان بايد بالفعل مؤمنه باشند ، همچنين است وصف كتابى بودن براى زنانى كه در دنباله پيوسته اين آيه ، ازدواج با آنان تحليل گرديده است . و به هيچ وجه نمىتواند به اين معنا باشد كه سابقاً اهل\r\n\r\n","description":"","footnote":"","page_name":" 5200 ","page_number":119},
  {"content":"\r\n\r\nكتاب بوده‌اند .\r\nثانياً : در پاسخ به كلام ايشان كه گفته است : جواز ازدواج با اهل كتاب مورد سؤال مسلمانان بوده است ، عرض مىكنيم : اهل كتاب چه خصوصيتى نسبت به بت‌پرستان و ساير كفار داشته‌اند كه ازدواج با آنان مورد سؤال واقع شده و ازدواج با اينان كه سابقه بدترى داشته‌اند شبهه‌اى براى مسلمانان به وجود نياورده است ؟\r\nروشن است كه اين توجيهات براى آيه مناسب نبوده و به وسيله آنها نمىتوان براى رفع تعارض با آيات ديگر از ظاهر آيه رفع يد نمود ، خصوصاً كه با روايات وارد در مسأله نيز ناسازگار است .\r\n\r\n3 ) طرح اختصاص جواز به متعه براى رفع تعارض :\r\nبا توجه به اينكه جواز متعه اهل كتاب بين اماميه قولى است مشهور ، كنز العرفان و مرآة العقول « 1 » براى رفع تعارض بين اين آيه و آيات دال بر حرمت ، احتمال داده‌اند كه اين آيه به بيان حكم متعه اختصاص داشته باشد . زيرا\r\nاولًا : به جاى كلمه « مهور » از تعبير « اجور » استفاده شده است .\r\nثانياً : مىدانيم كه تعيين اجرت در عقد از اركان عقد انقطاعى و از اختصاصات آن است به طورى كه اگر اجرت تعيين نشود عقد باطل خواهد بود . بنابراين ، با توجه به اينكه در اين آيه ، جواز عقد به اعطاء اجرت مشروط گرديده « 2 » ، بايد حكم مذكور در آن را حكم اختصاصى عقد انقطاعى بدانيم .\r\n\r\n4 ) نقد استاد مد ظله :\r\nبه نظر ما هر دو وجه محل اشكال است . زيرا\r\nاولًا : استعمال كلمه « اجور » نشانه‌اى براى انقطاعى بودن عقد نمىباشد . زيرا در قرآن در ارتباط با عقد نكاح مجموعاً در پنج مورد از كلمه « اجور » و در يك مورد از\r\n\r\n\r\n","description":"","footnote":"\r\n( 1 ) - ( توضيح بيشتر ) البته اصل احتمال اختصاص به متعه در مجمع البيان هم آمده است .\r\n( 2 ) - . . . و المحصنات من الذين اوتوا الكتاب من قبلكم اذا آتيتموهن اجورهن . . .\r\n","page_name":" 5201 ","page_number":120},
  {"content":"\r\n\r\nتعبير « تأجرنى » استفاده شده كه مستعمل فيه همه آنها « مهر » بوده ، و همچنانكه ابو الفتوح نيز اشاره كرده ، مراد از آنها در همه موارد « مهر » مىباشد .\r\nاز اين موارد كه ذيلًا به آنها اشاره خواهيم كرد ، تنها در يك مورد با تعدّد دال و مدلول بر مهر انقطاعى منطبق شده ، و البته در آن مورد نيز كلمه اجور در معناى مهر انقطاعى استعمال نگرديده است :\r\n1 - سوره نساء - آيه 24 : . . .  فَمَا اسْتَمْتَعْتُمْ بِهِ مِنْهُنَّ فَآتُوهُنَّ أُجُورَهُنَّ فَرِيضَةً  . . .\r\nكه انقطاعى بودن آن ، نه از كلمه اجور ، بلكه از تعبير  فَمَا اسْتَمْتَعْتُمْ  استفاده مىشود .\r\n2 - سوره نساء - آيه 25 : . . .  فَانْكِحُوهُنَّ بِإِذْنِ أَهْلِهِنَّ وَ آتُوهُنَّ أُجُورَهُنَّ بِالْمَعْرُوفِ  . . .\r\nكه مربوط به اماء است و نظر به اينكه فرد ظاهر و متعارف عقد ، عقد دائم است نبايد به واسطه استعمال كلمه اجور ، انقطاعى بودن آن را نتيجه گرفت .\r\n3 - سوره مائده - آيه 5 كه مورد بحث ما مىباشد و تقريباً مشابه آيه قبل است : . . .\r\n وَ الْمُحْصَناتُ مِنَ الَّذِينَ أُوتُوا الْكِتابَ مِنْ قَبْلِكُمْ إِذا آتَيْتُمُوهُنَّ أُجُورَهُنَّ  . . .\r\n4 - سوره احزاب - آيه 5 :  يا أَيُّهَا النَّبِيُّ إِنَّا أَحْلَلْنا لَكَ أَزْواجَكَ اللَّاتِي آتَيْتَ أُجُورَهُنَّ  . . . كه روشن است كه مربوط به عقد انقطاعى نيست .\r\n5 - سوره ممتحنه - آيه 10 : . . .  وَ لا جُناحَ عَلَيْكُمْ أَنْ تَنْكِحُوهُنَّ إِذا آتَيْتُمُوهُنَّ أُجُورَهُنَّ  . . . كه دستورى است براى پرداخت مهر و پرهيز از مسامحه در اين امر به بهانه سابقه كفر .\r\n6 - سوره قصص - آيه 27 :  قالَ إِنِّي أُرِيدُ أَنْ أُنْكِحَكَ إِحْدَى ابْنَتَيَّ هاتَيْنِ عَلى أَنْ تَأْجُرَنِي ثَمانِيَ حِجَجٍ  . . . .\r\nكه به خوبى روشن است مربوط به عقد دائم مىباشد .\r\nثانياً : گرچه تعيين اجرت در عقد انقطاعى ضرورى و از اركان آن است و ما به التفاوت انقطاع و دوام نيز همين ذكر مهر در صيغه و عدم آن است ، اما اين به معناى شرطيت اداء خارجى براى صحت عقد نمىباشد . علاوه بر آنكه ايتاء اجرت در\r\n\r\n","description":"","footnote":"","page_name":" 5202 ","page_number":121},
  {"content":"\r\n\r\nعقد دائم ازدواج‌هاى پيامبر اكرم صلى الله عليه و آله نيز تعبير شده است . بنابراين ، تعبير  إِذا آتَيْتُمُوهُنَّ أُجُورَهُنَّ  ، ارتباطى به صحت و بطلان عقد نداشته و به معناى مشروط بودن صحت عقد به آن نيست ، بلكه مراد اين است كه اگر به ازدواجى تمايل داريد كه شما را به جهنم مبتلا نكند بايد مهريه زنان خود را ادا كنيد ، چون اگر شوهر ( در عقد دائم يا موقت ) نخواهد مهر زن را ادا كند ، خود ازدواج مقدمه به جهنم رساندن وى مىباشد .\r\nشايد آيه به اين مطلب هم اشاره داشته باشد كه زن حق دارد قبل از دريافت مهريه به استمتاع شوهر رضايت ندهد ، لذا در صورتى كه زوجه بدون دريافت مهريه راضى به استمتاعات شما نباشد ، اين ازدواج مقدمه‌اى براى گناه و فعل حرام خواهد شد ، همچنان كه فتوا نيز بر اين است كه اگر به دليل عدم دريافت مهر ، راضى به تمتعات نباشد ، استمتاعات جايز نيست .\r\nدر هر حال ، اختصاص آيه به بيان حكم جواز عقد انقطاعى قابل قبول نبوده ، و با عنايت به طبع قضيه و بر اساس قواعد معمول و متداول ، براى جمع بين اين آيه و آيات دال بر حرمت بايد قايل شويم كه اين آيه اهل كتاب را از ساير كفار متمايز كرده و ازدواج با آنان را استثناءً جايز شمرده است « 1 » .\r\n\r\nد ) رفع تعارض از طريق نسخ :\r\nبر اساس رواياتى هم كه در مورد نسخ برخى از آيات وارد شده ، ممكن است بين دليل جواز و ادله حرمت جمع نمود ، اما نظر به اينكه اين روايات نيز خود در تعيين ناسخ و منسوخ متعارض بوده و محل نظر و مناقشه قرار گرفته ، بايد از جهت سند و دلالت ، آنها را مورد بررسى و تحقيق قرار دهيم :\r\n\r\n\r\n","description":"","footnote":"\r\n( 1 ) - ( توضيح بيشتر ) يعنى نسبت بين آيه فوق و آياتى همچون  « لا تُمْسِكُوا بِعِصَمِ الْكَوافِرِ »  عام و خاص مطلق است كه جمع عرفى آنها به تخصيص آيات ناهيه مىباشد قهراً ازدواج منهى اختصاص به غير اهل كتاب مىيابد .\r\n","page_name":" 5203 ","page_number":122},
  {"content":"\r\n\r\n\r\n1 ) نظر صاحب جواهر درباره تعيين ناسخ و منسوخ :\r\nايشان بنابر آنچه كه در برخى روايات و از جمله در تفسير عياشى نقل شده : « كان من آخر ما نزل عليه ( صلى الله عليه و آله ) سورة المائدة نسخت ما قبلها و لم ينسخها شىء » و در صحيحه زراره كه درباره مسح بر خفين وارد شده آمده است كه سوره مائده دو يا سه ماه قبل از ارتحال رسول اكرم صلى الله عليه و آله نازل گرديده ، و روايات زيادى كه در تفاسير مثل تفسير نعمانى و تفسير على بن ابراهيم قمى كه فتوايش قاعدتاً مستند به روايت است ، در زمينه نسخ ساير آيات از جمله :  « لا تَنْكِحُوا الْمُشْرِكاتِ حَتَّى يُؤْمِنَّ »  به وسيله سوره مائده وارد شده است ، آيه سوره مائده را ناسخ دانسته و قائل است كه اين آيه نمىتواند منسوخ باشد . آنگاه رواياتى را كه درباره منسوخ شدن آيه سوره مائده وارد شده ، كنار گذاشته و به جواز تزويج با اهل كتاب فتوا داده است .\r\n\r\n2 ) نظر استاد مد ظله :\r\nفتواى ايشان به جواز - بر خلاف كلام كنز العرفان كه قول به جواز مطلق را شاذ شمرده - قول شاذى نيست و تعدادى از بزرگان از جمله پنج نفر از قدماء ( على بن بابويه ، پسرش صدوق ، ابن ابى عقيل ، ابن جنيد و على بن ابراهيم قمى ) قائل به جواز مطلق شده‌اند . البته عبارت ابن جنيد آنچنان كه در مختلف نقل شده ، چندان روشن نيست ، ليكن به نظر ما همچنان كه شهيد اول فهميده و فاضل مقداد نيز در كنز العرفان به او نسبت داده ، وى از قائلين به جواز مطلق بوده است . از متأخرين نيز گروهى مثل شهيد ثانى ، صاحب مدارك ، صاحب كفايه ، مجلسى اول و دوم ، و مرحوم فيض قائل به جواز مطلق شده‌اند . در هر حال مسأله نيازمند بررسى است و بايد آن را مورد تحقيق قرار داد .\r\nادامه بحث ان شاء الله در جلسه آينده .\r\n« * و السلام * »\r\n\r\n","description":"","footnote":"","page_name":" 5204 ","page_number":123},
  {"content":"\r\n\r\n\r\n28 / 7 / 1382 دوشنبه درس شمارهء ( 569 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nمفاد آيه شريفه  « لا تُمْسِكُوا بِعِصَمِ الْكَوافِرِ »  و  « وَ الْمُحْصَناتُ مِنَ الَّذِينَ أُوتُوا الْكِتابَ »  - در جواز نكاح كفار و اهل كتاب با مسلمين - با هم تنافى دارند و يكى ناسخ ديگرى است . در اين جلسه ابتدا رواياتى كه سوره مائده را آخرين سوره و در نتيجه آيه  « وَ الْمُحْصَناتُ . . . »  را ناسخ مىدانند ، بررسى نموده كه علاوه بر ضعف سند ، دلالت آنها را نيز ناتمام مىدانيم و سپس رواياتى كه همين آيه را منسوخ مىدانند نقل و بررسى نموده ، دنباله آن را به جلسه بعد موكول مىكنيم .\r\n* * * در جلسات گذشته بحث كرديم كه بعضى آيات مثل  « لا تُمْسِكُوا بِعِصَمِ الْكَوافِرِ »  دال بر حرمت ازدواج با مطلق كفار است . در مقابل آيه شريفه سوره مائده «  أُحِلَّ لَكُمُ  . . .\r\n وَ الْمُحْصَناتُ مِنَ الَّذِينَ أُوتُوا الْكِتابَ  » نكاح با اهل كتاب را جايز مىداند . حال چگونه بايد بين آنها رفع تنافى نمود ؟\r\n\r\nالف ) رفع تنافى بين آيات شريفه\r\nقانون اوليه در رفع تنافى در اين گونه تعارضات ، معامله عام و خاص است ، كه خاص را مخصص بدانيم و بگوييم در اول نزول هم ، عموم عام مراد نبوده و حرمت نكاح مخصوص غير اهل كتاب است .\r\nو لكن چون سنت و دليل حجت بر ناسخيت داريم ، به اين معنا كه در زمان نزول ،\r\n\r\n","description":"","footnote":"","page_name":" 5205 ","page_number":124},
  {"content":"\r\n\r\nعموم عام مراد بوده و بعد به وسيله دليل خاصى رفع عموم و در واقع حكم عوض شده است ، لذا در اينجا حكم به نسخ مىكنيم « 1 » . ولى آيا كدام آيه ناسخ ديگرى است ؟\r\n\r\nب ) رواياتى كه آيه سوره مائده را ناسخ آيات ديگر مىدانند :\r\n\r\n1 - [ از طرق عامه در تفسير درّ المنثور و در كتب خاصه در تفسير تبيان شيخ و ابو الفتوح رازى نقل شده 
  ]\r\nقال رسول الله صلى الله عليه و آله : انّ سورة المائدة آخر القرآن نزولًا ، فأحلّوا حلالها و حرّموا حرامها « 2 » .\r\nوقتى سوره آخر شد بايد به مفاد آن اخذ شود كه حليت نكاح با اهل كتاب است .\r\nحال چه به صورت تخصيص و چه نسخ .\r\n\r\n2 - تفسير عياشى [ نقل كرده 
  ]\r\nعن امير المؤمنين عليه السلام قال : كان القرآن ينسخ بعضه بعضاً و انما كان يؤخذ من امر رسول الله صلى الله عليه و آله بآخره فكان من آخر ما نزل عليه سورة المائدة فنسخت ما قبلها و لم ينسخها شىء « 3 »\r\nمرحوم صاحب جواهر گويد : از اين روايات استفاده مىكنيم كه در سوره مائده نسخى واقع نشده است .\r\n\r\nنظر استاد مد ظله :\r\nروايت اول از طرق عامه در تفسير درّ المنثور و در كتب خاصه در تفسير تبيان شيخ و ابو الفتوح رازى نقل شده و در هر سه نقل « مِن آخر القرآن نزولًا » دارد كه در جواهر « مِن » نقل نشده است .\r\n« من آخر » در جايى گفته مىشود كه آخر مطلق نباشد و ممكن است بعد از آن هم آياتى نازل شده باشد ، يعنى لازمه اينكه « جزء اواخر » است اين نيست كه تمام آيات آن جزء محكمات باشد .\r\nان قلت : جمله‌اى كه بعد تفريع شده « فأحلّوا حلالها و . . . » معنايش اين است كه به\r\n\r\n\r\n","description":"","footnote":"\r\n( 1 ) - البته اين مطلب بايد تحقيق شود كه آيا نسخ قرآن بايد حتماً به وسيله قرآن باشد يا احاديث قطعى و حجت هم براى نسخ كافى است .\r\n( 2 ) - جواهر ، ج 30 ، ص 31 .\r\n( 3 ) - تفسير عياشى ، ج 1 ، ص 288 ، ح 2 .\r\n","page_name":" 5206 ","page_number":125},
  {"content":"\r\n\r\nحلال و حرامش اخذ كنيد و چيزى او را نسخ نكرده ، و اين قرينه است بر اينكه - هر چند « من آخر القرآن » دليل نيست كه بعد از آن چيزى نازل نشده ولى در هر حال - نسبت به آيات الاحكام ناسخ ديگرى نيامده و بايد به تمام احكام اين سوره اخذ نمود .\r\nقلت : معناى اين عبارت اين است كه شما بايد با آن معامله ناسخيّت كرده ، به حلال و حرام آن اخذ كنيد ولى منافات ندارد كه - و لو به طور نادر - در اين سوره آيه يا حكمى باشد كه منسوخ شده باشد .\r\nيعنى اين عبارت يك حكم ظاهرى است و مثل احكام ظاهرى در جاهاى ديگر ، قانون اولى و عمومى اين است كه به آن اخذ شود كه اگر دليل معتبرى بر خلافش بود از آن ظاهر رفع يد مىكنيم و به دليل اخذ مىنماييم .\r\nهمين طور آنچه در روايت تفسير عياشى آمده « نسخت ما قبلها . . . » ظهورش در اين است كه هيچ كدام از آياتش نسخ نشده ولى ظهور محكمى نيست و نصوصيت ندارد ، يعنى اگر معظم احكامش نسخ نشده باشد كافى است ، كه اگر فرضاً دليل معتبرى بر نسخ آيه‌اى از آن پيدا كرديم نمىتوانيم كنار بگذاريم .\r\nبنابراين ، اگر يكى دو آيه از سوره مائده تغيير پيدا كرد چون اكثريت قريب به اتفاق آن ، جنبه ناسخيت دارد عرفاً مىگويد اين سوره ناسخ ما قبل است ، لذا « فأحلّوا حلالها » حكم ظاهرى است و اخذ به معظم احكام آن كافى است .\r\nمثل اينكه مىگويد : دين اسلام ناسخ اديان قبلى است ، يعنى مقدار معتنابه از احكام شريعت سابق عوض شده ، و اگر يك يا چند حكم آن فرق كرده باشد صحيح نيست بگوييم نسخ شده است .\r\nبله ، اگر بعد از اين سوره ، آيه ديگرى نازل نشده بود ، « فأحلّوا حلالها » تفريع واقعى بود ولى چنين چيزى در روايت نيست كه آيه ديگرى هم بعد از آن نازل نشده است .\r\n\r\n","description":"","footnote":"","page_name":" 5207 ","page_number":126},
  {"content":"\r\n\r\n\r\n3 - روايت مجمع البيان كه مرحوم طبرسى ذيل آيه دوم سوره مائده آورده :\r\n« لم ينسخ فى هذه السورة شىء و لا من هذه الآية . . . و هو المروى عن ابى جعفر عليه السلام »\r\nيعنى در اين سوره چيزى نسخ نشده و هيچ قسمتى از اين آيه هم - كه مشتمل بر قطعاتى است - نسخ نگرديده است .\r\nدلالت اين روايت از روايت قبلى ( عياشى ) بيشتر و محكم‌تر است ، چون نمىفرمايد اين سوره نسخ نشده تا منافات با يكى دو مورد نداشته باشد بلكه مىفرمايد چيزى از آن نسخ نشده است .\r\n\r\nنظر استاد مد ظله :\r\nاين روايت قبل از مجمع البيان در تبيان نيز آمده ( غالب مطالب مجمع البيان از تبيان اخذ شده است ) ابو الفتوح كه معاصر طبرسى است نيز نقل كرده است .\r\nما به تبيان مراجعه كرديم ، در حديث « فى هذه السوره » نيست و در نقل آن مسامحه شده است . لذا معناى حديث اين است كه هيچ چيزى از اين آيه نسخ نشده است .\r\nولى در عين حال ما مىبينيم قطعه‌اى از آيه شريفه ( كه مىفرمايد تحليل قلائد جايز نيست ) را منسوخ ( به آيه شريفه  قاتِلُوا الْمُشْرِكِينَ كَافَّةً  ) دانسته و بر آن ادعاى اجماع كرده‌اند .\r\nمضمون آيه اين است كه اگر قلاده‌اى به گردن حيوان مىانداختند مصونيت داشت و يكى از مصاديق حيوان ، انسان است كه حيوان ناطق مىباشد ، او هم اگر شاخه‌اى از درخت حرم به گردن مىانداخت مصونيت پيدا مىكرد .\r\nدر حالى كه مفسرين مفاد اين حديث مرسل - عدم نسخ جزئى از آيه - را بر خلاف اجماع دانسته و آن را كنار گذاشته‌اند زيرا طبرسى در مجمع البيان و شيخ در تبيان و ابو الفتوح در روض الجنان هر سه دعواى اجماع كرده‌اند كه اين بخش آيه منسوخ به آيه  قاتِلُوا الْمُشْرِكِينَ كَافَّةً  است .\r\n\r\n","description":"","footnote":"","page_name":" 5208 ","page_number":127},
  {"content":"\r\n\r\nخلاصه : منسوخ بودن اين آيه از سوره مائده قطعى است و معلوم مىشود همه آيات آن محكم نيست . پس اينكه تمام آيات اين سوره « آخر ما نزل » باشد از مسلمات نخواهد بود .\r\n\r\n4 - صحيحه زراره ( روايات گذشته مرسل بود ولى اين صحيحه است )\r\nاين روايت را كه صاحب جواهر هم نقل كرده مربوط به مسح بر خفين است كه پيامبر صلى الله عليه و آله در اكثر عمر شريف بر خفين مسح مىنمودند اما وقتى كه سوره مائده نازل شد  ( وَ امْسَحُوا بِرُؤُسِكُمْ وَ أَرْجُلَكُمْ . . . )  از آن رفع يد نمودند . به اين مضمون ، روايات زيادى است و اينها دلالت دارد كه اين سوره « آخر ما نزل » است و مسح بر خفين نسخ شده يعنى به عمل سابق پيامبر صلى الله عليه و آله نمىشود تمسك كرد چون اين سوره دو يا سه ماه قبل از وفات حضرت نازل شده است .\r\nلكن دلالت اين روايت در ما نحن فيه نيز محل اشكال است ، چون دليلى وجود ندارد كه بعد از آن هيچ آيه‌اى نازل نشده باشد .\r\n\r\n5 و 6 - روايت تفسير نعمانى و على بن ابراهيم :\r\nدر تفسير نعمانى از حضرت على عليه السلام روايتى نقل شده كه تصريح فرموده‌اند : آيه سوره مائده  « وَ الْمُحْصَناتُ مِنَ الَّذِينَ أُوتُوا الْكِتابَ »  ناسخ قسمتى از آيه سوره بقره است كه مىفرمايد  « وَ لا تَنْكِحُوا الْمُشْرِكاتِ حَتَّى يُؤْمِنَّ »  ، ولى قسمت ديگر آيه  « وَ لا تُنْكِحُوا الْمُشْرِكِينَ حَتَّى يُؤْمِنُوا »  به حال خود باقى است .\r\nاين روايت در خصوص مسأله مورد بحث مىباشد . همين معنا در تفسير على بن ابراهيم نيز آمده است كه : و ترك قوله  « وَ لا تُنْكِحُوا الْمُشْرِكِينَ »  على حاله لم ينسخ\r\nبا اينكه اين مطلب را على بن ابراهيم مستند به امام نقل نمىكند ولى اين گونه مطالب را ايشان بدون روايت نمىگويد . بنابراين ، بايد مأخوذ از معصوم باشد .\r\nو لكن سند هر دو روايت محل مناقشه است . چون سند حديث تفسير نعمانى صحيح نيست و تفسير على بن ابراهيم هم بر فرض بپذيريم اين حديث از خود او\r\n\r\n","description":"","footnote":"","page_name":" 5209 ","page_number":128},
  {"content":"\r\n\r\nباشد و از كتاب ديگرى به آن ملحق نشده ، ولى در هر حال سندى ارايه نداده كه بتوانيم صحت يا سقم آن را بررسى كنيم .\r\nخلاصه : مجموع اين روايات از حيث سند يا دلالت اشكال داشت ، حال به بررسى رواياتى مىپردازيم كه آيه سوره مائده را منسوخ مىدانند .\r\n\r\nج ) رواياتى كه آيه پنجم سوره مائده را منسوخ مىدانند :\r\n\r\n1 - [ روايت زرارة بن اعين 
  ]\r\nمحمد بن يعقوب عن على بن ابراهيم عن أبيه عن ابن محبوب عن على بن رئاب عن زرارة بن اعين قال سألت أبا جعفر عليه السلام عن قول الله عزّ و جلّ  « وَ الْمُحْصَناتُ مِنَ الَّذِينَ أُوتُوا الْكِتابَ مِنْ قَبْلِكُمْ »  فقال هذه منسوخة بقوله  « وَ لا تُمْسِكُوا بِعِصَمِ الْكَوافِرِ  « 1 »  »  .\r\nطريق ديگر : همين حديث را بسيارى از كتاب ابن محبوب با همان طريق كافى از امام باقر عليه السلام نقل كرده است .\r\n\r\n2 - [ روايت ابى بصير 
  ]\r\nو عن صفوان عن ابن مسكان عن ابى بصير قال سألت ابا عبد الله عليه السلام عن تزويج اليهوديه و النصرانية ، قال : لا ، قلت : قوله تعالى :  وَ الْمُحْصَناتُ مِنَ الَّذِينَ أُوتُوا الْكِتابَ  قال هى منسوخة ، نسخها قوله تعالى  وَ لا تُمْسِكُوا بِعِصَمِ الْكَوافِرِ  « 2 » .\r\nاين همان روايت سابق است كه به طريق ديگر از امام صادق عليه السلام نقل شده است .\r\n\r\n3 - [ روايت ديگر زرارة بن اعين 
  ]\r\nمحمد بن يحيى عن احمد بن محمد عن ابن فضال عن احمد بن عمر عن درست الواسطى عن على بن رئاب عن زرارة بن اعين عن ابى جعفر عليه السلام قال : لا ينبغى نكاح اهل الكتاب قلت : جعلت فداك و اين تحريمه ؟ قال : قوله تعالى :  وَ لا تُمْسِكُوا بِعِصَمِ الْكَوافِرِ  « 3 » .\r\nاحمد بن عمر حلبى ثقه است ، ولى اين روايت به جهت حسن بن على بن فضال ( فطحى ) و درست واسطى ( واقفى ) موثقه مىباشد .\r\nكلمه « لا ينبغى » در روايات به معناى تحريم و لا يجوز است و به اين معنا در روايات - خصوصاً روايات كتاب الحج - بسيار به كار برده شده است و اينكه به\r\n\r\n\r\n","description":"","footnote":"\r\n( 1 ) - جامع الاحاديث ، ج 25 ، ص 654 ، ح 38184 .\r\n( 2 ) - جامع الاحاديث ، ج 25 ، ص 654 ، ح 38185 .\r\n( 3 ) - جامع الاحاديث ، ج 25 ، ص 654 ، ح 38186 .\r\n","page_name":" 5210 ","page_number":129},
  {"content":"\r\n\r\nمعناى كراهت مىدانند اصطلاح متأخرين است . زراره نيز به معناى حرام فهميده كه از امام عليه السلام سؤال مىكند و اين تحريمه .\r\nدر هر صورت در اينجا قرينه بر تحريم هست ولى صاحب جواهر آن را بر كراهت حمل كرده و قرينه ( اين تحريمه ) را از قرينيت انداخته و آن را به معناى تنزيهى حمل كرده است و لكن با مراجعه به روايات معلوم مىشود كه لا ينبغى به معناى تحريم و فقط در اصطلاح متأخرين به معناى كراهت است .\r\nو البته لازمه حرمت نكاح اهل كتاب اين است كه آيه  « وَ الْمُحْصَناتُ . . . »  منسوخ باشد .\r\n\r\n4 - روايت مجمع البيان : [ از ابى جارود 
  ]\r\nقد روى أبو الجارود عن ابى جعفر عليه السلام أنّه منسوخ ( يعنى آيهء  وَ الْمُحْصَناتُ مِنَ الَّذِينَ أُوتُوا الْكِتابَ مِنْ قَبْلِكُمْ  ) بقوله  « وَ لا تَنْكِحُوا الْمُشْرِكاتِ حَتَّى يُؤْمِنَّ »  و بقوله  « وَ لا تُمْسِكُوا بِعِصَمِ الْكَوافِرِ  « 1 »  »  .\r\nاحتمالًا در مجمع البيان سقطى واقع شده ، چون معمولًا مطالب آن از كتاب تبيان اخذ شده و تبيان همين حديث را به نحو ديگرى نقل مىكند :\r\nروى ابى الجارود عن ابى جعفر عليه السلام أنّ ذلك ( آيه  وَ الْمُحْصَناتُ مِنَ الَّذِينَ  . . . ) منسوخ بقوله  « وَ لا تَنْكِحُوا الْمُشْرِكاتِ حَتَّى يُؤْمِنَّ »  و روى عن ابى عبد الله عليه السلام أنّه قال هو منسوخ بقوله  « وَ لا تُمْسِكُوا بِعِصَمِ الْكَوافِرِ  « 2 »  »  .\r\nگاهى در كلمات مفسرين ديده مىشود كه چند آيه را ناسخ آيه‌اى ذكر مىكنند .\r\nاينها شاهد است بر اينكه حكم قبلى تا آن وقت باقى نيست هر چند اصل نسخ به وسيله يك آيه باشد . اين معنى حتى در يك آيه نيز ممكن است كه خود آن آيه منشأ نسخ نباشد بلكه شاهد باشد بر اينكه حكمش تا آن زمان باقى نيست .\r\nدر هر صورت ، سند اين دو حديث قابل اعتماد نمىباشد .\r\n\r\n5 - تفسير عياشى : [ از ابن سنان 
  ]\r\nعن ابن سنان عن ابى عبد الله عليه السلام قال :  وَ الْمُحْصَناتُ مِنَ الَّذِينَ أُوتُوا \r\n\r\n\r\n","description":"","footnote":"\r\n( 1 ) - جامع الاحاديث ، ج 25 ، ص 654 ، ح 38187 .\r\n( 2 ) - تبيان ، ج 3 ، ص 446 .\r\n","page_name":" 5211 ","page_number":130},
  {"content":"\r\n\r\n الْكِتابَ مِنْ قَبْلِكُمْ  قال : نسختها  وَ لا تُمْسِكُوا بِعِصَمِ الْكَوافِرِ  « 1 » .\r\n\r\n6 - موثقه حسن بن جهم :\r\nمحمد بن يحيى عن احمد بن محمد عن ابن فضال عن الحسن بن الجهم قال قال لى أبو الحسن الرضا عليه السلام : يا ابا محمد ! ما تقول فى رجل يتزوّج نصرانية على مسلمة ؟ قال : قلت :\r\nجعلت فداك و ما قولى بين يديك ؟ قال لتقولنّ فانّ ذلك يعلم به قولى قلت : لا يجوز تزويج النصرانية على مسلمة و لا على غير مسلمة . قال : لِمَ قلت : لقول الله عزّ و جلّ :  « وَ لا تَنْكِحُوا الْمُشْرِكاتِ حَتَّى يُؤْمِنَّ »  قال : فما تقول فى هذه الآية  « وَ الْمُحْصَناتُ مِنَ الَّذِينَ أُوتُوا الْكِتابَ مِنْ قَبْلِكُمْ »  ؟ قلت : فقوله تعالى  وَ لا تَنْكِحُوا الْمُشْرِكاتِ  نسخت هذه الآية . فتبسم ثم سكت « 2 » .\r\nابن فضال فطحى ثقه است . البته مىگويند وى در اواخر عمر مستبصر شده ولى ظاهر اين است كه نقل اين احاديث قبل از برگشتن از فطحيّت باشد و بعيد است بعد از آن باشد .\r\nاين روايت ظهور بسيار قوى دارد كه تبسم و سكوت حضرت ، امضاء باشد نه انكار ، چون براى انكار قيافه عبوس به خود مىگيرند . و اگر ازدواج با نصرانيه حلال بود محذورى براى بيان حكم واقعى و گفتن اشتباه او نبود ، چون عامه آن را جايز مىدانند .\r\nصاحب جواهر مىنويسد : ممكن است تبسم حضرت به جهت اشتباه او باشد ، خصوصاً اينكه سؤال امام از تزويج نصرانية بر مسلمة است كه ظاهرش اين است كه جواز نكاح نصرانيه بر غير مسلمة را مفروغ عنه گرفته‌اند ( و گويا حسن بن جهم نظرى بر خلاف نظر امام داشته و مىخواسته با حرف خودش امام را تخطئه كند )\r\nو لكن ظواهر حال قرينه بر خلاف آن است چون در ابتدا عرض مىكند حرف من در مقابل شما چه ارزشى دارد و اين حرف با تخطئه امام نمىسازد .\r\nو حال بر فرض كه امام كيفيت استدلال را هم امضاء نكرده باشند ولى حكم\r\n\r\n\r\n","description":"","footnote":"\r\n( 1 ) - جامع الاحاديث ، ج 25 ، ص 655 ، ح 38188 .\r\n( 2 ) - جامع الاحاديث ، ج 25 ، ص 655 ، ح 38189 .\r\n","page_name":" 5212 ","page_number":131},
  {"content":"\r\n\r\nمسأله و اصل منهى بودن را تأييد فرموده‌اند چون وجهى براى سكوت و عدم بيان حكم واقعى نبوده است .\r\nنتيجه اينكه : آيه  وَ الْمُحْصَناتُ  مسلماً منسوخ شده است اما ترديد در اينكه ناسخ آن آيا آيه  لا تُمْسِكُوا بِعِصَمِ الْكَوافِرِ  است كه در بعضى روايات صحيحه آمده يا آيه  لا تَنْكِحُوا الْمُشْرِكاتِ حَتَّى يُؤْمِنَّ  كه در روايات ديگر آمده ، همانطور كه عرض شد اين ترديد مانع نمىشود كه اصل حكم را بپذيريم هر چند امضاى اين قسمت استدلال را قطعى ندانيم .\r\nدنباله روايات مسأله را ان شاء الله در جلسه آينده پى مىگيريم .\r\n« * و السلام * »\r\n\r\n","description":"","footnote":"","page_name":" 5213 ","page_number":132},
  {"content":"\r\n\r\n\r\n29 / 7 / 1382 سه‌شنبه درس شمارهء ( 570 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه به بررسى ادله دال بر حرمت نكاح با اهل كتاب پرداخته و ضمن نقل روايات مربوطه ، آراء فقهاء را در اين زمينه يادآور شده و وجه جمع بين روايات معارض را بيان خواهيم نمود .\r\n* * * \r\nروايات دال بر حرمت نكاح با كتابيات\r\n\r\nروايت اول : موثقه حسن بن جهم چنانچه گذشت .\r\n\r\nاستدلال به موثقه حسن بن جهم بر جواز نكاح با كتابيه و جواب آن\r\nموثقه حسن بن جهم : قال : قال لى أبو الحسن الرضا عليه السلام : يا ابا محمد ما تقول فى رجل تزوّج نصرانية على مسلمة الى قوله ، لا يجوز تزويج النصرانية على مسلمة و لا غير مسلمة قال : و لم ؟\r\nقلت : لقول الله عزّ و جلّ :  وَ لا تَنْكِحُوا الْمُشْرِكاتِ حَتَّى يُؤْمِنَّ  ، بقره / 221 قال : فما تقول فى هذه الآية :  وَ الْمُحْصَناتُ مِنَ الَّذِينَ أُوتُوا الْكِتابَ مِنْ قَبْلِكُمْ  ، مائده / 5 قلت : فقوله :  وَ لا تَنْكِحُوا الْمُشْرِكاتِ  نسخت هذه الآية فتبسم ثم سكت « 1 » .\r\nدر بعضى از نسخ تهذيب و « لا على غير مسلمة » « 2 » با « على » آمده است . لكن در استبصار و كافى « على » نيامده و تعبير « على مسلمة و لا غير مسلمة » آمده است .\r\n\r\n\r\n","description":"","footnote":"\r\n( 1 ) - وسائل الشيعة 20 / 534 ، باب 1 من ابواب ما يحرم بالكفر ، ج 1 ، حديث 26274 .\r\n( 2 ) جامع الاحاديث الشيعة ، 25 / 655 ، باب 1 من ابواب مناكحة الكفار و . . . ، حديث 4 ، رقم 38189 .\r\n","page_name":" 5214 ","page_number":133},
  {"content":"\r\n\r\nبعضى از دوستان بحث ، مىگفت : از تعبير « و لا على غير مسلمة » استفاده مىشود كه تزويج به غير مسلمة صحيح فرض شده است و صحت تزويج با غير مسلمه در اين روايت مفروغ عنه است . لكن جمع نصرانيه با مسلمه يا غير مسلمه جايز نيست .\r\nلكن اين استدلال تمام نيست . توضيح اينكه در اين عبارت دو احتمال هست .\r\nاحتمال اول : اينكه هر چند تزويج صحيح با غير مسلمه در اين روايت مفروغ عنه است ، لكن اين دليل دلالت نمىكند كه آن تزويج صحيح كدام تزويج است . آن مصداقى كه ازدواج با او صحيح است در اين روايت بيان نشده است . به بيان ديگر اين كلام اطلاقى ندارد كه نكاح همه اقسام زنان غير مسلمه را تصحيح كند . ممكن است غير مسلمه‌اى كه نكاح با او جايز است نكاح استدامةً باشد نه نكاح ابتدايى ، و يا نكاح به نحو متعه باشد يا به نحو اضطرار باشد و يا نكاح مستضعفه باشد چنانچه تجويز اين اقسام بعداً مىآيد . پس اين روايت گويد : اگر تزويج صحيحى بر غير مسلمه واقع شد نمىتواند علاوه بر او با نصرانيه ازدواج كند اما تعيين صغرى نمىكند كه در چه مواردى عقد صحيح بر غير مسلمه واقع مىشود . پس در اين روايت مفروغ عنه گرفته شده است كه نكاح با غير مسلمه فى الجمله صحيح است اما بالجمله دلالت بر جواز ندارد .\r\nاحتمال دوم : كه هر چند اين احتمال ابتداءً خلاف ظاهر است ، لكن قرينه هست كه اين احتمال دوم مراد است و مخصوصاً اگر « على » نباشد و نسخه « و لا غير مسلمة » صحيح باشد با اين احتمال دوم سازگارتر است و آن اينكه ظاهر ابتدائى اين تعبير كه لا يجوز تزويج النصرانيه على مسلمه و لا غير مسلمه اين است كه تقابل بين تزويج با مسلمه و تزويج با غير مسلمه به نحو تضاد است و لذا فرض جمع را مىخواهد اشكال كند ولى مىتوان آن را حمل كرد بر تقابل به نحو تناقض و بنابراين مىخواهد بگويد : اصلًا نكاح با نصرانيه جايز نيست چه بر مسلمه باشد و چه بر مسلمه نباشد .\r\n\r\n","description":"","footnote":"","page_name":" 5215 ","page_number":134},
  {"content":"\r\n\r\nبنابراين در اين روايت مفروغ عنه گرفته نشده كه ازدواج با غير مسلمه و لو فى الجمله صحيح است و شاهد اين احتمال دوم اين است كه در ذيل روايت كه استشهاد و تعليل به آيه  وَ لا تَنْكِحُوا الْمُشْرِكاتِ  شده است نشان مىدهد كه موضوع بحث فرض جمع نيست . زيرا اين آيه ناظر به فرض جمع نيست بلكه مىگويد : نكاح با مشركه فى حد نفسه حرام است .\r\nبحث اين موثقه قبلًا گذشت و گفتيم دلالت بر حرمت نكاح با اهل كتاب مىكند به قرينه تبسم امام عليه السلام كه نشانه تأييد است البته تأييد اصل حرمت نه تأييد استنباط حسن بن جهم از آيه . و اينكه تبسم حضرت را دليل حرمت مىگيريم ، به اين جهت كه تبسم اماره استهزاء نيست و از لحن تعبير هم معلوم مىشود كه حسن بن جهم نيز استهزاء استفاده نكرده است ، و با توجه به اينكه عامه قائل به جواز نكاح هستند ، اگر نظر امام عليه السلام هم جواز بود ، بدون هيچ محذورى مىتوانست حسن بن جهم را تخطئه كند ولى حضرت تبسم نموده كه نشان مىدهد نكاح با نصرانيه را حرام مىدانند .\r\n\r\nروايت دوم : روايت دعائم الاسلام :\r\nعن على عليه السلام انه قال : انما أحل الله نساء أهل الكتاب للمسلمين اذا كان فى نساء الاسلام قلّة فلمّا كثر المسلمات قال الله عزّ و جلّ : و لا تنكحوا المشركات حتى يؤمنّ ، بقره / 221 و قال :  وَ لا تُمْسِكُوا بِعِصَمِ الْكَوافِرِ  ، ممتحنه / 10 و نهى رسول الله صلى الله عليه و آله ان يتزوج المسلم غير المسلمة و هو يجد مسلمة و لا ينكح المشرك مسلمة « 1 »\r\nاز اين روايت استفاده مىشود كه اصل أوّلى اقتضاء مىكرد كه ازدواج با كتابية حرام باشد لكن چون در اوائل ظهور اسلام زنان مسلمه كم بودند . شارع مقدس ازدواج با كتابيات را به خاطر اضطرار تجويز كرد . بعداً كه شرايط اضطرار بر طرف شد و زنان مسلمه زياد شدند آن تجويز موقت برداشته شد و بر اساس اصل اولى حكم به حرمت شد .\r\n\r\n\r\n","description":"","footnote":"\r\n( 1 ) - جامع الاحاديث الشيعة 25 / 656 و 655 باب 1 من ابواب مناكحة الكفار و أهل الكتاب و . . . حديث 7 ، رقم 38190 .\r\n","page_name":" 5216 ","page_number":135},
  {"content":"\r\n\r\n\r\nنقد فرمايش علامه طباطبائى در الميزان\r\nاز اين روايت نقد فرمايش مرحوم آقاى طباطبائى نيز معلوم مىشود . ايشان مىفرمايد : لسان آيه  الْيَوْمَ أُحِلَّ لَكُمُ  . . . مائده / 5 ، لسان امتنان و تخفيف و تسهيل است ، پس قابل نسخ شدن با آيه  لا تَنْكِحُوا الْمُشْرِكاتِ حَتَّى يُؤْمِنَّ  ، بقره / 221 و آيه  لا تُمْسِكُوا بِعِصَمِ الْكَوافِرِ  ، ممتحنه / 10 نيست ، بلكه اين حكم حكم ثابتى است « 1 » .\r\nوجه مناقشه در اين كلام اين است كه طبق اين روايت جواز نكاح با كتابيات يك حكم اضطرارى و موقتى است هر چند اين حكم يك حكم امتنانى و تسهيلى است لكن اين حكم مختص به حال اضطرار است و وقتى حالت اضطرار برداشته شد و زنان مسلمه زياد شدند حكم به جواز نيز برداشته مىشود . و نمىتوان گفت : اين حكم قابليت نسخ ندارد . خود ادله نفى حرج و اضطرار نيز امتنانى است و به خاطر امتنان ، اثم را بر مىدارد . چنانچه خود قرآن كريم « 2 » هم حرج و سختىهايى كه امت‌هاى پيشين داشته‌اند را از امت اسلامى به خاطر امتنان بر مىدارد . بنابراين امتنانى بودن ملازمه ندارد با اينكه ، حكم قابل نسخ و برداشتن نباشد .\r\n\r\nفرمايش صاحب جواهر و نقد آن\r\nصاحب جواهر قدس سرّه از تعبير « اليوم » در آيه  الْيَوْمَ أُحِلَّ لَكُمُ الطَّيِّباتُ  الى قوله :  وَ الْمُحْصَناتُ مِنَ الَّذِينَ أُوتُوا الْكِتابَ مِنْ قَبْلِكُمْ  ، مائده / 5 استفاده مىكند كه اين آيه ناسخ آيات دال بر حرمت است « 3 » .\r\nلكن اين استدلال تمام نيست . از اليوم استفاده مىشود كه اين آيه ناسخ حرمت\r\n\r\n\r\n","description":"","footnote":"\r\n( 1 ) - الميزان 5 / 205 ، ذيل مائده / 5 ، لاحظ الميزان 5 / 203 أيضاً .\r\n( 2 ) توضيح نگارنده : مراد آيه بقره / 286 ، و اعراف / 157 مىباشد .\r\n( 3 ) - جواهر الكلام 30 / 31 .\r\n","page_name":" 5217 ","page_number":136},
  {"content":"\r\n\r\nاست لكن دلالت نمىكند كه ناسخ حرمتى است كه اسلام آورده است . بلكه اليوم اشاره به اين است كه اسلام آن حرمت و منعى كه در اديان سابق بوده است را برداشته است . از  الْيَوْمَ أُحِلَّ لَكُمُ الطَّيِّباتُ  معلوم مىشود كه در اديان سابق اصْر و سختىهايى بوده است و اسلام آن سختىها را بر مىدارد ، بنابراين « اليوم » دلالت ندارد كه اين آيه بعد از آيات ناهيه ( بقره / 221 و ممتحنه / 10 ) نازل شده باشد و آنها را نسخ كند بلكه دلالت مىكند كه فعلًا حرمت ازدواج با كتابيات برداشته شده است . هر چند در اديان سابق در فرض اختلاف در مذهب ازدواج جايز نبوده است .\r\nپس اليوم شاهد بر اينكه آيه مائده ناسخ آيات حرمت باشد نيست . البته برخى از متأخرين اين احتمال را نيز داده‌اند كه در عين حال كه يك آيه ناسخ آيه ديگر است دوباره همين آيه نسخ ، بعداً نسخ مىشود . بله اين احتمال هست ولى به هر حال سخن صاحب جواهر با هر دو احتمال مغايرت دارد .\r\nصحيحه محمد بن مسلم : عن أبى جعفر عليه السلام قال : سألته عن نصارى العرب أ تؤكل ذبيحتهم فقال : كان على بن الحسين عليه السلام ينهى عن ذبائحهم و صيدهم و مناكحتهم « 1 » .\r\nاستشهاد حضرت به نهى امام سجاد عليه السلام اشاره‌اى است ضمنى به اين مطلب كه اهل سنت كه قائل به حليت شده‌اند ، حضرت سجاد را به عنوان يكى از فقيه‌هاى معتبر قبول داشتند .\r\n\r\nروايات تجويز در فرض خاص\r\nروايات ديگرى نيز مؤيّد حرمت است مثل رواياتى كه در فرض اضطرار نكاح با كتابيات را جايز مىشمارد يا در فرض متعه يا نكاح با كتابيه مستضعفه را جايز مىشمارد چون مستضعفه درك چندانى ندارد و خطرى براى شوهر از نظر اعتقادات محسوب نمىشود ، بلكه ممكن است شوهر بتواند او را مستبصر كند . و\r\n\r\n\r\n","description":"","footnote":"\r\n( 1 ) - جامع الاحاديث 25 / 656 ، باب 1 من ابواب مناكحة الكفار و اهل الكتاب و . . . ، ح 8 ، رقم 38191 .\r\n","page_name":" 5218 ","page_number":137},
  {"content":"\r\n\r\nاين روايات متعدد و صحاح يا موثقات هستند و از آنها ممكن است استفاده كرد كه در غير اين فروض ازدواج حرام است و گرنه اگر ازدواج مطلق حرام باشد اختصاص دادن تجويز به اين فروض وجهى ندارد .\r\n\r\nوجوه جمع بين روايات مجوّزه در فرض خاص\r\nاين روايات دال بر جواز در فرض خاص با هم معارض هستند و بايد بين آنها جمع كرد . در جمع بين ادله چند جور ممكن است جمع شود .\r\nمقدمةً مىگوييم در علم اصول اين مطلب مطرح است كه اگر چند دليل داشتيم كه اطلاق بعضى از اين ادله با مفهوم ديگرى تعارض داشت آيا ما أخذ به اطلاق كنيم و رفع يد از مفهوم كنيم يا آنكه اخذ به مفهوم كنيم و رفع يد از اطلاق ديگرى كنيم .\r\nمثل اذا خفى الاذان فقصّر و اذا خفى الجدران فقصر در مقام هم ، بعضى از روايات گويد :\r\nنكاح با مستضعفه جايز است و از مفهوم آن استفاده مىشود كه نكاح با غير مستضعفه حرام است چه اضطرار باشد و چه نباشد چه نكاح متعةً باشد و چه نباشد و اين اطلاق در منطوق و مفهوم جارى است و دليل ديگر گويد : نكاح در فرض اضطرار جايز است از مفهومش استفاده مىشود كه در غير فرض اضطرار نكاح جايز نيست ، چه مستضعفه باشد يا نباشد . همچنين چه متعه باشد يا نباشد .\r\nبعضى از روايات گويد : متعةً جايز است ، از مفهوم آن استفاده مىشود كه در غير فرض متعه حرام است ضرورت باشد يا نباشد ، مستضعفه باشد يا نباشد .\r\nاما وجوه جمع :\r\nوجه اول : اينكه بگوييم اصل تحريم است و جواز تنها در صورتى است كه مجمع اين عناوين باشد يعنى تنها نكاح مستضعفه در فرض اضطرار و متعةً جايز است اما ساير فروض همه حرام است . چنانچه در مثال اذان اين طور جمع شود كه اذا خفى الاذان و الجدران معاً فقصّر .\r\n\r\n","description":"","footnote":"","page_name":" 5219 ","page_number":138},
  {"content":"\r\n\r\nوجه دوم : اينكه بين دو عنوان از اين عناوين جمع كنيم . فاضل مقداد در كنز العرفان و تنقيح « 1 » جمع بين متعه و ضرورت كرده و فرموده : اطلاق دليلى كه گويد متعةً جايز است و اطلاق دليلى كه گويد : ضرورةً جايز است را تقييد مىكنيم و مىگوييم : تنها در صورتى كه متعةً باشد و ضرورت باشد نكاح جايز است و گرنه حرام است . اما تقييد ديگر كه مستضعفه باشد را ايشان از آن رفع يد كرده است و شايد سند آن روايات را خدشه كرده است و مانند آن .\r\nالبته اگر جمع بين دو عنوان كرديم به دو نحو ديگر نيز مىتوان تقييد كرد . يكى اينكه متعه را به مستضعفه تقييد كنيم ، ديگرى اينكه مستضعفه را به ضرورت تقييد كنيم .\r\nوجه سوم : اينكه اصلا تقييد نكنيم و بگوييم هر يك از اين عناوين ، عنوان مستقل در جواز هستند . و هر يك از اين عناوين مخصص عمومات حرمت است . پس در سه فرض ضرورت ، مستضعفه و متعه جواز هست . پس بين اين سه عنوان به نحو « أو » جمع مىكنيم .\r\nاين وجه سوم را جماعتى قائل شده‌اند - هر چند شايد از جواهر « 2 » استفاده شود كه اين وجه قائلى ندارد - از جمله اين جماعت شيخ طوسى در تهذيب « 3 » و استبصار « 4 » است كه هر سه عنوان را از موارد تحريم خارج مىكند . همچنين علامه در تذكره « 5 » ، يحيى بن سعيد در جامع « 6 » اين سه عنوان را خارج كرده‌اند . البته يحيى بن سعيد عبارتى دارد كه به قرينه عبارات ديگر مرادش روشن مىشود .\r\nصاحب وسائل « 7 » نيز اين سه عنوان را خارج مىكند . و به نظر مىرسد كه اگر ادله تحريم را تمام دانستيم بايد مطابق همين وجه سوم هر يك از اين سه عنوان را\r\n\r\n\r\n","description":"","footnote":"\r\n( 1 ) كنز العرفان 2 / 199 ، طبع المكتبة المرتضوية التنقيح /\r\n( 2 ) جواهر الكلام 30 .\r\n( 3 ) تهذيب الاحكام .\r\n( 4 ) الاستبصار .\r\n( 5 ) التذكرة .\r\n( 6 ) - الجامع .\r\n( 7 ) وسائل الشيعة 20 / 540 - 533 .\r\n","page_name":" 5220 ","page_number":139},
  {"content":"\r\n\r\nمستقلًا خارج كنيم ، زيرا اگر مطابق وجه اول ، منطوق هر يك از ادله را به مفهوم بقيه تقييد كنيم و در نتيجه بگوييم مجمع عناوين سه‌گانه از عمومات حرمت خارج شده نه هر يك از عناوين سه‌گانه ، لازم مىآيد كه افراد ظاهره را از تحت مطلقات خارج كنيم . چون فرد ظاهر نكاح ، نكاح دائم است . حال اگر آن روايتى را كه نكاح در حال ضرورت را تجويز مىكند به متعه تقييد بزنيم فرد ظاهر نكاح كه نكاح دائم است از تحت آن خارج مىشود و يا آن روايتى كه نكاح مستضعفه را تجويز مىكند بايد فرد ظاهر نكاح ، كه نكاح دائم است را شامل شود و نه اينكه به فرض متعه يا حال ضرورت مقيد شود . و گرنه لازم مىآيد كه مطلق را بر فرد نادر حمل كنيم . همچنين رواياتى كه تمتع را جايز دانسته است اگر حمل بر صورت اضطرار يا مستضعفه كنيم لازم مىآيد كه فرد ظاهر را خارج كنيم . پس بايد بگوييم استثناء در موارد ثلاث ناظر به موارد متعارف است و موارد متعارف نكاح دائم و نكاح اختيارى نه اضطرارى است . پس روايتى كه صورت اضطرار را از عمومات حرمت استثناء كرده است از ساير جهات ، موارد متعارف را در نظر گرفته است و روايتى كه صورت انقطاع را استثناء كرده است از ساير جهات موارد متعارف را در نظر گرفته است چون استثناء اخراج ما لولاه لدخل است .\r\nخلاصه اينكه ، اگر به فرض در ساير موارد مجمع عناوين را قائل شويم كه خارج شده است اما در مثل مقام به خاطر لزوم محذور ، اخراج افراد ظاهره از تحت مطلق يا حمل مطلق بر فرد نادر بايد بگوييم كه هر يك از عناوين جداگانه خارج شده‌اند .\r\nبنابراين ، روايتى كه گويد نكاح با مستضعفه جايز است يعنى اختياراً و به صورت نكاح دائم هم جايز است . يا روايتى كه گويد : در حال اضطرار نكاح جايز است يعنى با كتابيه‌اى كه مستضعفه نباشد و از زن‌هاى متعارف اهل كتاب باشد . همچنين به نحو دوام ، نكاح جايز است . و يا روايتى كه گويد : نكاح متعه جايز است يعنى اختياراً هم جايز است نه اينكه فقط اضطراراً جايز باشد و لازم نيست آن كتابيه مستضعفه\r\n\r\n","description":"","footnote":"","page_name":" 5221 ","page_number":140},
  {"content":"\r\n\r\nباشد بلكه كتابيات متعارفه را مىتواند بگيرد .\r\nپس مقتضاى قاعده اين است كه همين وجه سوم را كه چهار نفر از بزرگان هم قائل شده‌اند ، اختيار بكنيم .\r\n\r\nوجه جمع بين روايات مجوّزه به نحو مطلق و روايات محرمه به نحو مطلق\r\nدر مقابل روايات تحريم ، روايات جواز بسيار زياد است . در وجه جمع بين اين دو طائفه صاحب حدائق و عده‌اى ديگر گفته‌اند كه چون عامه ، عموماً قائل به جواز نكاح كتابيه به نحو مطلق بلا فرق بين المستضعفه و غيرها و بلا فرق بين الضرورة و غيرها هستند ( نكاح متعه را عامه قائل نيستند تا از اين جهت هم حكم به اطلاق كنند پس قهراً دوام را قائل به جوازند ) لذا ، روايات جواز را حمل بر تقيه كرده و أخذ به روايات ناهيه مىكنيم .\r\nما روايات جواز را مىخوانيم تا ببينيم اين وجه جمع صحيح است يا نه ؟\r\nصاحب جواهر فرموده : روايات كثيره‌اى منطوقاً يا مفهوماً ، صراحةً يا ظهوراً دلالت بر جواز نكاح كتابيه مىكند « 1 » و ما اين روايات را بيش از مقدارى كه در جواهر هست جمع كرديم و طى امروز و فردا اين روايات را با جمع‌بندى نهايى مطرح مىكنيم .\r\n\r\nروايات دال بر جواز نكاح با كتابيه در فرض اضطرار\r\n\r\nروايت اول : روايت محمد بن مسلم\r\nعن ابى جعفر عليه السلام است [ كه در سند آن اسماعيل بن مرّار است كه به نظر ما اشكالى در او نيست . چون طريق كتاب كلينى به يونس به همين طريقى است كه هر جا روايت مىكند در طريقش اسماعيل بن مرّار\r\n\r\n\r\n","description":"","footnote":"\r\n( 1 ) جواهر الكلام 30 / 36 ، س 1 .\r\n","page_name":" 5222 ","page_number":141},
  {"content":"\r\n\r\nاست كه ابراهيم بن هاشم از او اين كتاب و روايات را نقل كرده است . پس معلوم مىشود وى مورد اعتماد محدّثين بوده است . و اين روايات نيز متعدد است و يك يا دو روايت نيست 
  ] .\r\nقال : لا ينبغى للمسلم ان يتزوج يهودية و لا نصرانية و هو يجد مسلمة حرّة أو أمة « 1 » .\r\nلا ينبغى چنانچه قبلًا بارها گفته‌ايم به معناى تحريم است . پس از اين روايت استفاده مىشود كه عند عدم الوجدان نكاح جايز است .\r\n\r\nروايت دوم : عن يونس عنهم عليهم السلام\r\nقال : لا ينبغى للمسلم الموسى ان يتزوج الامة الا ان لا يجد حرّة فكذلك لا ينبغى له ان يتزوج امرأة من اهل الكتاب الّا فى حال الضرورة حيث لا يجد مسلمة حرّة و لا أمة « 2 » .\r\n\r\nروايت سوم : روايت دعائم الاسلام :\r\nنهى رسول الله صلى الله عليه و آله ان يتزوج المسلم غير المسلمة و هو يجد مسلمة و لا ينكح المشرك مسلمة الحديث « 3 » .\r\n\r\nروايت چهارم : مرسله ابن ابى عمير [ كه ما آن را صحيحه مىدانيم 
  ]\r\nعن بعض اصحابه عن محمد بن مسلم عن ابى جعفر عليه السلام [ در آخر حديث چنين آمده است 
  ] و لا ينبغى للمسلم ان يتزوج يهودية و لا نصرانية و هو يجد مسلمة حرة أو أمة « 4 » .\r\n\r\nروايات دال بر جواز نكاح كتابيه در فرض متعه « 5 »\r\n\r\nروايت اول : مرسله حسن بن على بن فضال\r\n[ كه قائلين به اصحاب اجماع اين روايت را معتبر مىدانند 
  ] الحسن بن على بن فضال عن بعض اصحابنا عن ابى عبد الله عليه السلام قال :\r\n\r\n\r\n","description":"","footnote":"\r\n( 1 ) - جامع الاحاديث الشيعة 25 / 657 ، باب 1 من ابواب مناكحة الكفار و . . . ، حديث 14 ، رقم 38197 ، لاحظ وسائل الشيعة 20 / 536 ، باب 2 من ابواب يحرم بالكفر ، ح 2 .\r\n( 2 ) - المصدر ، حديث 15 ، رقم 38198 لاحظ وسائل الشيعة 20 / 536 ، ح 3 ، أيضاً .\r\n( 3 ) - المصدر / 663 ، باب 3 ، حديث 6 ، رقم 38218 .\r\n( 4 ) - المصدر / 664 ، باب 3 ، حديث 8 ، رقم 38220 .\r\n( 5 ) - تذكر : چند روايت از اين روايات را جامع الاحاديث متأسفانه در جاى خودش ذكر نكرده و يكى از اين روايات را اصلًا ذكر نكرده است ( استاد دام ظله ) .\r\n","page_name":" 5223 ","page_number":142},
  {"content":"\r\n\r\nلا بأس ان يتمتع الرجل باليهودية و النصرانية و عنده حرّة « 1 » .\r\nبنابراين به طريق اولى اگر امة در اختيارش باشد اشكالى ندارد .\r\n\r\nروايت دوم : روايت زرارة\r\n[ كه در سند آن محمد بن سنان است كه به نظر ما اشكالى از اين جهت نيست 
  ] قال : سمعته يقول : لا بأس بان يتزوج اليهودية و النصرانية متعة و عنده امرأة « 2 » .\r\n\r\nروايت سوم : روايت حسن تفليسى :\r\nقال : سألت الرضا عليه السلام أ يتمتع من اليهودية و النصرانية قال : تمتع من الحرّة المؤمنة أحبّ الىّ و هى اعظم حرمة منهما « 3 » .\r\nظاهر اين روايت يا كراهت ازدواج با يهوديه و نصرانيه است يا استحباب ازدواج با مؤمنه است .\r\nاما دو روايت ديگر كه در جامع الاحاديث نيامده ، اما در وسائل آمده است چنين است .\r\n\r\nروايت چهارم : روايت محمد بن سنان\r\nعن الرضا عليه السلام [ كه ما اين روايت را معتبر مىدانيم و از جهت محمد بن سنان اشكال نمىكنيم 
  ] قال : سألته عن نكاح اليهودية و النصرانية فقال لا بأس فقلت : فمجوسية ؟ فقال : لا بأس به يعنى متعة « 4 » .\r\nاين عبارت « يعنى متعةً » ممكن است به همه برگردد و قدر متيقن آن اين است كه ازدواج متعه نسبت به همه اجازه داده مىشود .\r\n\r\nروايت پنجم : صحيحه اسماعيل بن سعد الأشعري :\r\nقال : سألته عن الرجل يتمتع عن اليهودية و النصرانية قال : لا أرى بذلك بأساً قال : قلت : بالمجوسية قال : اما المجوسية فلا « 5 »\r\n\r\n\r\n","description":"","footnote":"\r\n( 1 ) - جامع الاحاديث الشيعة 25 / 659 ، باب 1 من ابواب مناكحة الكفار و . . . ، ح 22 ، رقم 38205 ، وسائل الشيعة 20 / 540 ، باب 4 من ابواب ما يحرم بالكفر و نحوه ، حديث 1 ، رقم 26288 .\r\n( 2 ) - جامع الاحاديث ، مصدر متقدم ، ح 23 ، رقم 38206 ؛ وسائل الشيعة ، مصدر متقدم ، ح 2 ، رقم 26289 .\r\n( 3 ) - جامع الاحاديث ، مصدر متقدم ، ح 24 ، رقم 38207 ؛ وسائل الشيعة ، مصدر متقدم ، ح 3 ، رقم 26290 .\r\n( 4 ) - وسائل الشيعة 20 / .\r\n( 5 ) - وسائل الشيعة 20 /\r\nتذكر : اين روايت أخير را در جامع الاحاديث در باب متعه آورده است . ( استاد دام ظله )\r\n","page_name":" 5224 ","page_number":143},
  {"content":"\r\n\r\n\r\nروايت دال بر جواز نكاح بُله از كتابيات\r\nروايتى كه دلالت بر جواز نكاح بُله از كتابيات مىكند روايتى است كه در سندش معلى بن محمد است و ما در او اشكال نمىكنيم .\r\nعن زرارة بن اعين قال : سألت أبا جعفر عليه السلام عن نكاح اليهودية و النصرانية فقال : لا يصلح للمسلم ان ينكح يهودية و لا نصرانية و انما يحلّ له منهن نكاح البُله « 1 » .\r\nاين روايات رواياتى است كه عناوين ثلاثه را تجويز كرده است . و گفتيم كه قائلين به تحريم روايات مجوزه را حمل بر تقيه كرده‌اند .\r\n\r\nاستدلال صاحب جواهر به برخى از روايات بر جواز به نحو اطلاق و نقد آن\r\nصاحب جواهر حتى به رواياتى استدلال مىكند كه بالمفهوم دلالت بر جواز مىكند كلّ اين روايات ده ، دوازده روايت است كه برخى از آنها گويد : جمعاً نكاح ممنوع است و نمىتواند كافره را على مسلمة بگيرد .\r\nصاحب جواهر به اين روايات معتبر كه صحاح و غير صحاح است استدلال مىكند بر اينكه معلوم مىشود كه نكاح با كتابيات ذاتاً جايز است ، لكن جمعاً اشكال دارد « 2 » . اين روايات را بعداً مىخوانيم . اكثر اين روايات قابل استدلال نيست . زيرا عقد سلبى اين روايات كه گويد ازدواج جمعاً جايز نيست اطلاق دارد اما عقد ايجابى و مفهوم قضيه اطلاق ندارد ، چون اين روايات در مقام بيان از اين جهت نيست . از اين رو شايد در فرض عدم جمع ، شرايطى باشد مثلًا شرطش متعه باشد يا فرض اضطرار باشد يا تفصيلى در مسأله باشد .\r\n\r\n\r\n","description":"","footnote":"\r\n( 1 ) - جامع الاحاديث الشيعة 25 / 659 ، باب 1 من ابواب مناكحة الكفار و . . . ، ح 21 ، رقم 38204 ؛ وسائل الشيعة 20 / 539 - 538 باب 3 من ابواب ما يحرم بالكفر و نحوه ، ح 1 ، رقم 26285 .\r\n( 2 ) جواهر الكلام 30 / 39 - 36 .\r\n","page_name":" 5225 ","page_number":144},
  {"content":"\r\n\r\nما در موارد كثيرى گفته‌ايم چنانچه مرحوم آقاى بروجردى و آقاى خويى « 1 » نيز فرموده‌اند كه اگر قيودى براى حكمى ذكر شد استفاده مىشود كه حكم روى ذات على وجه الاطلاق نرفته است . اگر گفتند عالم عادل بايد احترام شود از آن استفاده مىشود كه عدالت خصوصيتى داشته و حكم روى مطلق عالم نرفته است اما نمىتوان أخذ به مفهوم قضيه كرد و گفت : عالم غير عادل وجوب احترام ندارد زيرا شايد در مسأله تفصيل باشد و مثلًا عالم هاشمى و لو عادل نيست وجوب احترام داشته باشد . بلكه تنها از قيد استفاده مىشود كه حكم روى طبيعت عالم نرفته است و گرنه ذكر قيد عادل لغو مىشود .\r\nپس استدلال صاحب جواهر به اين موارد تمام نيست ، لكن روايات مجوزه ، كثير است و در بين آنها رواياتى است كه صريح در جواز است كه فردا اين روايات را بررسى مىكنيم . ان شاء الله تعالى .\r\n« * و السلام * »\r\n\r\n\r\n","description":"","footnote":"\r\n( 1 ) محاضرات فى اصول الفقه 5 / 135 - 133 ، للمحقق محمد اسحاق الفيّاض .\r\n","page_name":" 5226 ","page_number":145},
  {"content":"\r\n\r\n\r\n30 / 7 / 1382 چهارشنبه درس شمارهء ( 571 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه ، روايات دالّ بر جواز نكاح با كتابيّه مورد بحث و بررسى قرار گرفته و وجه جمع بين اين روايات و ادله ناهيه را بازگو كرده و نهايتاً نظر نهايى استاد - مد ظله - بيان خواهد گرديد .\r\n* * * \r\nجواز نكاح با كتابيه متعةً يا ضرورةً و مانند آن حتى على القول به حرمت نكاح دائم با كتابيّه\r\nما حتى اگر قائل به حرمت ازدواج با كتابيه شويم مواردى را بايد استثنا كنيم و قائل به جواز آن موارد حتى على القول بالحرمة شويم . آن موارد يكى ازدواج با اهل كتاب متعةً است . ديگرى ازدواج با آنها در فرض ضرورت است و سوم ازدواج با كتابيه مستضعفه است . و اينكه برخى از فقهاء كه قائل به حرمت مىباشند فتواى به حرمت على وجه الاطلاق داده‌اند به نظر مىرسد وجهى نداشته باشد .\r\nمرحوم صاحب حدائق قائل به حرمت ازدواج با كتابيه على وجه الاطلاق است .\r\nلكن خود ايشان درباره نكاح با مجوس مىگويد : « ازدواج با آنها متعةً و به نحو ملك يمين جايز است « 1 » » .\r\nاشكالى كه به نظر مىرسد اين است كه اگر ازدواج با مجوسيه به نحو متعه و\r\n\r\n\r\n","description":"","footnote":"\r\n( 1 ) - الحدائق الناضرة .\r\n","page_name":" 5227 ","page_number":146},
  {"content":"\r\n\r\nملك يمين جايز باشد به طريق اولى ازدواج با كتابيه متعةً و به ملك يمين بايد جايز باشد با اينكه ايشان قائل به حرمت على وجه الاطلاق است . از اين رو به نظر مىرسد در عبارت كتاب حدائق سقطى رخ داده باشد ، زيرا مجوس ملحق به اهل كتاب است و نمىشود جواز در فرع الحاقى باشد اما در اصل نباشد .\r\n\r\nدليل جواز نكاح با كتابيه متعةً\r\nدليل خاص بر جواز نكاح با كتابيه متعةً روايات « 1 » مسأله است و اين روايات معارض ندارد . زيرا آنچه توهّم معارض بودن آن با روايات جواز تمتع از كتابيه است ، عمومات منع است كه ظهورش در عموم محل تأمل است . زيرا برخى از آيات مورد استدلال بر نهى مشتمل بر كلمه نكاح است كه ظهور در نكاح دائم دارد و احكامى كه در قرآن كريم براى نكاح و تزويج آمده است ناظر به نكاح دائم است . در بعضى از روايات متعه مقابل نكاح قرار داده شده است . پس متعه فرد خفّى از نكاح است و نمىتوان به اطلاق نكاح تمسك كرد و آن را شامل متعه نيز دانست ، بلكه مطلق به فرد شايع و متعارف منصرف است پس نكاح منصرف به نكاح دائم است لذا ادله مانعه على فرض تماميت دلالت آنها ، شامل متعه نمىشود . زيرا اطلاق ادله مانعه اطلاق ضعيفى است و در حدّ ظهور نيست . به علاوه اينكه اگر ادله مانعه را تمام بدانيم با وجود ادله جواز تمتع به كتابيه ، اين عمومات و اطلاقات مانعه تخصيص يا تقييد مىخورد و نتيجه جمع بين ادله جواز تمتع به كتابيه است .\r\nو اما استدلال به آيه  لا تُمْسِكُوا بِعِصَمِ الْكَوافِرِ  ، ممتحنه / 10 ، علاوه بر جواب بالا يك جواب ديگرى دارد كه جواب ذوقى است و اين جواب محتاج مقدمه‌اى است و آن اينكه وقتى مقام عصمت براى عده خاصى مثلا چهارده معصوم اثبات مىشود ، مراد از عصمت ، حالتى است كه انسان را از ارتكاب منكرات بازمىدارد لكن نه\r\n\r\n\r\n","description":"","footnote":"\r\n( 1 ) - نگارنده : برخى از اين روايات در جواهر الكلام 30 / 38 آمده است .\r\n","page_name":" 5228 ","page_number":147},
  {"content":"\r\n\r\nبازدارندگى موقت ، بلكه بازدارندگى مستدام و گرنه همه افراد بازدارندگى موقت از ارتكاب گناه را دارا هستند . عصمت بازدارندگى در همه ازمنه و حالات است . در آيه  لا تُمْسِكُوا بِعِصَمِ الْكَوافِرِ  نيز كه تعبير عصمت آمده است ، عصمت از آلودگى جنسى با نكاح دائم است نه با مطلق نكاح اعم از دائم و انقطاعى ، چون گذشت كه عصمت در غير باب نكاح ، عصمت به نحو استدامه و دوام است نه به صورت موقت . پس اين آيه نيز به فرض تماميت دلالت آن ، بر حرمت نكاح دائم با كتابيه ، شامل ازدواج تمتّعى نمىشود ، البته به نظر ما اصل دلالت اين آيه بر نهى ازدواج با كفار به نحو دوام تمام است . در روايت نيز استدلال به اين آيه شده بود .\r\nآيه  لا تَنْكِحُوا الْمُشْرِكاتِ  ، بقره / 221 نيز كه مشتمل بر نكاح است و كلمه نكاح شامل متعه نمىشود چنانچه گذشت . بنابراين ، موثقه ابن جهم كه مشتمل بر استدلال به اين آيه و تقرير امام عليه السلام است تنها حكم دوام از آن استفاده مىشود . اما آيه  وَ مَنْ لَمْ يَسْتَطِعْ مِنْكُمْ طَوْلًا أَنْ يَنْكِحَ الْمُحْصَناتِ الْمُؤْمِناتِ  الى آخر الآية ، نساء / 25 ، اين آيه هم مشتمل بر كلمه نكاح است و ناظر به نكاح دائم است .\r\nپس ادله ناهيه اولًا شامل متعه نمىشود و به فرض شمول ، قابل تخصيص به روايات مجوزه است . به علاوه كه شهرت قريب به اتفاق بر جواز قائم است و ادّعاى اجماع بر جواز تمتع به كتابيه نيز زياد شده است . از اين رو ، تمتع به كتابيه بلااشكال جايز است . بله تمتع طويل المدت مثل تمتع صدساله كه اكنون در افغانستان مرسوم است ، اينها حكم دائم را دارد همانطور كه در نكاح دائم ممكن است شخص يك ساعت بعد از ازدواج ، طلاق بدهد و عنوان عصمت صدق نكند و گرنه به حسب نوع ، در متعه عصمت نيست و اطلاق نكاح معلوم نيست همانطور كه به حسب نوع ، در نكاح دائم ، عصمت هست و نكاح اطلاق مىشود پس تسميه به عصمت در باب نكاح دائم به لحاظ نوع موارد است .\r\n\r\n","description":"","footnote":"","page_name":" 5229 ","page_number":148},
  {"content":"\r\n\r\n\r\nبررسى روايات مجوّزه ازدواج با اهل كتاب و لو دواماً\r\nروايات جواز متعدد است و صاحب حدائق و بعضى ديگر اين روايات را از باب موافقت با عامه حمل بر تقيه كرده‌اند لكن بايد ببينيم اين حمل صحيح است يا نه ؟\r\nروايت اول و دوم : اين دو روايت يكى صحيح السند و ديگرى ضعيف السند به واسطه ارسال است و مضمون اين دو روايت نسبت به مطلوب ما متحد است لكن در جهت ديگرى كه خارج از بحث ماست اختلافى دارند كه آن جهت نيز قابل توجيه است كه به آن اشاره مىكنيم .\r\n\r\nروايت اول : روايت منصور بن حازم :\r\nمحمد بن يعقوب عن على بن ابراهيم عن أبيه عن صالح بن سعيد عن بعض اصحابنا عن منصور بن حازم عن ابى عبد الله عليه السلام قال : سألته عن رجل تزوّج ذمية على مسلمة و لم يستأمرها قال : يفرّق بينهما قال : قلت : فعليه أدب ؟ قال : نعم اثنا عشر سوطاً و نصف ، ثُمن حدّ الزانى و هو صاغر قلت : فان رضيت المرأة الحرّة المسلمة بفعله بعد ما كان فَعَل ؟ قال : لا يضرب و لا يفرّق بينهما يبقيان على النكاح الاوّل « 1 » .\r\nاين روايت مرسله است . و مراد از أدب در روايت تعزيز است . و مراد از حدّ زانى همان صد ضربه شلاق است كه 18 [ يك هشتم 
  ] آن ، دوازده و نيم ضربه مىشود . و مراد از استيمار اجازه گرفتن از همسر سابق كه مسلمه است مىباشد .\r\n\r\nروايت دوم : صحيحه هشام بن سالم :\r\nعن أبى عبد الله عليه السلام فى رجل تزوّج ذميّة على مسلمة قال يفرّق بينهما و يضرب ثُمن حدّ الزانى اثنا عشر سوطاً و نصفاً فان رضيت المسلمة ضُرِب ثُمن الحدّ و لم يفرّق بينهما قلت : كيف يضرب النصف قال : يؤخذ السوط بالنصف فيضرب به « 2 » .\r\nراوى سؤال مىكند كه نصف ضربه را چگونه مىزنند ؟ مىفرمايد : تازيانه را از وسط مىگيرند و مىزنند . [ از اين رو نصف به حساب مىآيد ، زيرا از شدّت آن كاسته\r\n\r\n\r\n","description":"","footnote":"\r\n( 1 ) - وسائل الشيعة ، كتاب الحدود و الديات ، باب 49 من ابواب حدّ الزنا ، حديث 1\r\nو أشار اليها فى وسائل الشيعة ، ج 20 / كتاب النكاح ، باب 7 من ابواب ما يحرم بالكفر و نحوه ذيل حديث 4 .\r\n( 2 ) - وسائل الشيعة كتاب النكاح ، باب 7 من ابواب ما يحرم بالكفر و نحوه ، ح 4 .\r\n","page_name":" 5230 ","page_number":149},
  {"content":"\r\n\r\nمىشود 
  ] .\r\nاين دو روايت هر دو نكاح را در فرض استيمار يا رضايت بعدى تصحيح مىكند لكن نكاح ذميه بر مسلمه جمعاً ، بدون رضايت مسلمه جايز نيست و مطلوب را ثابت مىكند لكن در اين جهت اختلاف دارند كه روايت اول گويد : « لا يضرب و لا يفرّق بينهما » اما روايت دوم گويد : « ضُرب و لم يفرّق بينهما » .\r\nلكن احتمال دارد معناى روايت اوّل چنين باشد : « لا ، يضرب و لا يفرّق بينهما » به اين معنا كه بعد از حرف « لا » يك ويرگول قرار گيرد كه معنا چنين است نه ، بين آن دو تفريق نمىشود لكن مرد تعزير مىشود « 1 » .\r\nحال آيا مىشود اين روايت را حمل بر تقيه كرد ؟\r\nمن به كتب عامه مراجعه كردم قائلى كه بين فرض جمع و فرض افراد تفصيل داده باشد پيدا نكردم ، بنابراين تفصيل مذكور در اين روايت را نمىتوان از باب تقيه دانست .\r\n\r\nروايت سوم : صحيحه عبد الله بن سنان\r\nعن أبى عبد الله عليه السلام قال : سأله أبى قرأنا أسمع - عن نكاح اليهودية و النصرانية فقال : نكاحهما أحب الى من نكاح الناصبيّة و ما أحبّ للرجل المسلم ان يتزوّج اليهوديّة و لا النصرانية مخافة ان يتهوّد وُلده أو يتنصروا « 2 » .\r\nصدر روايت كه مشتمل بر تعبير « أحبّ الى من نكاح الناصبية » است دالّ بر جواز نيست ، زيرا نكاح ناصبيّه جايز نيست حتى در فرض اضطرار ، بنابراين ، ممكن است صدر روايت نكاح يهوديه و نصرانيه را در فرض اضطرار تجويز مىكند ، از اين رو تعبير أحبّ آمده است .\r\n\r\n\r\n","description":"","footnote":"\r\n( 1 ) - نگارنده گويد : بنابراين جمله « يضرب » بين « لا » و « لا يفرق بينهما » جمله معترضه است . و نظير اين استعمال در قرآن كريم آمده است :\r\nقال تعالى :  فَلا وَ رَبِّكَ لا يُؤْمِنُونَ حَتَّى يُحَكِّمُوكَ فِيما شَجَرَ بَيْنَهُمْ  نساء / 65 كه جمله قسم  [ وَ رَبِّكَ 
  ]  جمله معترضه است و معناى آيه چنين است : هرگز و هرگز [ قسم به پروردگارت 
  ] مؤمن به حساب نمىآيند مگر آنكه تو را در اختلافات خود حكم قرار دهند .\r\n( 2 ) - ذكر صدره فى الوسائل ، باب 10 من ابواب ما يحرم بالكفر ، الحديث 10 و ذيله فى الباب 1 منها ، الحديث 5 .\r\n","page_name":" 5231 ","page_number":150},
  {"content":"\r\n\r\nلكن ذيل روايت كه مشتمل بر فقره « ما احبّ » است جواز نكاح با كراهت را ثابت مىكند چون خوشم نمىآيد تنها كراهت را مىرساند .\r\n\r\nروايت چهارم : صحيحه ابى بصير\r\nعن ابى عبد الله عليه السلام انه قال : تزوّج اليهودية أفضل او قال : خير من ان تزوّج الناصبىّ و النّاصبية « 1 »\r\n\r\nبررسى سند روايت :\r\nبه نظر ما اين روايت صحيحه است و لو على بن أبى حمزه در سند آن است زيرا ابن ابى عمير اين روايت را در زمان استقامت على بن ابى حمزه أخذ كرده است از اين رو اين گونه روايات را ما صحيحه مىدانيم [ چنانچه مكرراً گفته‌ايم 
  ] .\r\n\r\nبررسى دلالت روايت :\r\nاين روايت با صدر و روايت متقدم هماهنگ است ، بنابراين ، استدلال به اين روايت نمىتوان كرد زيرا گفتيم كه ممكن است خيريّت به خاطر اين است كه نكاح ناصبيّه در حال اضطرار نيز جايز نيست اما نكاح يهودية و نصرانيه در حال اضطرار جايز است . حتى در اين روايت ناصبى نيز ذكر شده است .\r\nبله روايت قبلى ذيلى داشت كه به ذيل آن اشاره كرديم ولى اين روايت آن ذيل را ندارد .\r\n\r\nروايت پنجم : صحيحه معاوية بن وهب\r\nو غيره من اصحابنا عن ابى عبد الله عليه السلام فى الرجل المؤمن يتزوّج النصرانية و اليهودية قال : اذا أصاب المسلمة فما يصنع باليهودية و النصرانية ؟ فقلت : يكون له فيها الهوى فقال : ان فعل فليمنعها من شرب الخمر و أكل لحم الخنزير و اعلم أن عليه فى دينه فى تزويجه ايّاها غضاضة « 2 » .\r\nمراد از غضاضت ، ذلت و منقصت است .\r\nصاحب جواهر ، دلالت اين روايت را خيلى واضح دانسته است ، ولى ما در دلالت اين روايت تأمل داريم . صاحب جواهر به اين روايت استدلال كرده بر كراهت\r\n\r\n\r\n","description":"","footnote":"\r\n( 1 ) - وسائل الشيعة ، كتاب النكاح ، باب 10 من ابواب ما يحرم بالكفر و نحوه ، حديث 11 .\r\n( 2 ) - وسائل الشيعة ، كتاب النكاح ، باب 2 من ابواب ما يحرم بالكفر ، حديث\r\n","page_name":" 5232 ","page_number":151},
  {"content":"\r\n\r\nتزويج با يهودية و نصرانية اختياراً حتى در صورتى كه دسترسى به مسلمه باشد « 1 » .\r\nلكن به نظر مىرسد روايت چنين دلالتى ندارد . چون كلمه « هوى » دو معنا دارد يكى « ميل » و معلوم است كسى كه ازدواج با كتابيه مىكند تمايل به او دارد ، لكن اين معنا با سؤال و جواب مذكور در روايت تناسب ندارد . چون حضرت سؤال مىكند كه داعى و انگيزه او چيست ؟ راوى جواب مىدهد كه چون خوشش مىآيد و تمايل دارد . اين جواب ، توضيح واضحات است و با سؤال تناسب ندارد .\r\nمعناى ديگر « هوى » كه در كتب لغت هم آمده است عشق و شدت علاقه است .\r\n« هوى » به اين معنا با سؤال تناسب دارد و در اين صورت روايت مختص به فرض ضرورت مىشود . پس حضرت مىفرمايد : اگر عاشق شده است و تحمل ندارد پس زن را از شرب خمر و خوردن گوشت خوك منع كند . پس روايت ناظر به فرض اضطرار است زيرا ما احتمال دوم را در معناى « هوى » استظهار كرديم . اما اگر روايت محتمل الوجهين نيز باشد و مردد بين دو معنا باشد بازهم استدلال به روايت بر جواز در حال اختيار نمىتوان كرد زيرا روايت در اين فرض مجمل است .\r\n\r\nروايت ششم : روايت نعمانى است\r\nكه قبلًا گذشت و دلالت مىكند كه آيه مائده / 5 يك قسمت آيه بقره / 221 را نسخ كرده است و ازدواج با كتابيه را تجويز كرده است لكن ازدواج مسلمه با مشركين به حرمت خود باقى است « 2 » .\r\nلكن اين روايت از نظر سند ضعيف است و قابل استدلال نيست .\r\n\r\nروايت هفتم : موثقه ابى مريم الانصارى\r\nعن ابى جعفر عليه السلام سألته عن طعام اهل الكتاب و نكاحهم حلال هو ؟ فقال : نعم قد كانت تحت طلحة يهودية « 3 » .\r\nاين روايت به خاطر وجود طاطرى در سند موثقه است .\r\n\r\nروايت هشتم : موثقه محمد بن مسلم\r\nعن ابى جعفر عليه السلام قال : سألته عن نكاح اليهودية و\r\n\r\n\r\n","description":"","footnote":"\r\n( 1 ) - جواهر الكلام ، 30 / 36 .\r\n( 2 ) - وسائل الشيعة ، كتاب النكاح ، باب 2 من ابواب ما يحرم بالكفر و نحوه ، حديث 6 .\r\n( 3 ) - وسائل الشيعة ، باب 5 من ابواب ما يحرم بالكفر ، حديث 3 .\r\n","page_name":" 5233 ","page_number":152},
  {"content":"\r\n\r\nالنصرانية فقال : لا بأس به أما علمت انه كانت تحت طلحة بن عبيد الله يهودية على عهد النبى صلى الله عليه و آله ، اين روايت نيز به خاطر وجود طاطرى در سند موثقه است .\r\n\r\nبررسى دلالت اين دو روايت :\r\nمجرد عمل طلحه بما هو حجت نيست لكن اينكه در عهد پيامبر اكرم صلى الله عليه و آله طلحه چنين زنى بگيرد معلوم مىشود كه با توافق پيامبر اكرم صلى الله عليه و آله بوده است .\r\nو حضرت هم استدلال به فعل او كه مورد امضاى پيامبر است نموده‌اند . حمل اين روايت بر تقيه بسيار مستبعد است چون تقيه يك حكم اضطرارى است و در روايت ، امام عليه السلام به مجرد لا بأس اكتفا نكرده‌اند بلكه به فعل طلحه استشهاد كرده‌اند .\r\nاگر حضرت در شرايط تقيه بودند أصل حكم به جواز را بيان مىكردند . و استشهاد به فعل طلحه نمىكردند .\r\nيك حكم تقيه‌اى را بيان كردن و براى آن يك دروغى را جعل كردن معنا ندارد ، با يك قضيه دروغين نمىشود تقيه كرد « 1 » .\r\nاما اينكه اين دو روايت را حمل بر استدامه كنيم و بگوييم طلحه در حال شرك با اين كتابيه ازدواج كرده است و سپس بعد از آنكه طلحه اسلام آورده است ازدواج او ابقاء شده است . اين خلاف ظاهر روايت است . سؤال در روايت از نكاح ابتدايى است پس استشهاد به فعل طلحه نيز بايد استشهاد به نكاح ابتدايى باشد . بله در كتب تاريخ و كتب عامه آمده است كه طلحه و عمر و چند نفر ديگر بعد از آنكه اسلام آوردند زنان آنها به حالت شرك باقى ماندند ، لكن همانطور كه گذشت اين دو روايت ناظر به نكاح ابتدايى است .\r\n\r\nروايت نهم :\r\nدر روايات آمده است كه در زمان حضرت على عليه السلام عده‌اى از موالى - كه مراد عَجَم‌ها هستند - خدمت حضرت رفتند و عرض كردند : اين عرب‌ها\r\n\r\n\r\n","description":"","footnote":"\r\n( 1 ) - نگارنده گويد : قضيه طلحه يا راست است و يا دروغ . اگر راست باشد ، طلحه از چه كسى تقيه مىكرده كه با يهوديه ازدواج كرده است . و اگر دروغ باشد ، حضرت چگونه با يك قضيه دروغين تقيه كرده‌اند .\r\n","page_name":" 5234 ","page_number":153},
  {"content":"\r\n\r\n[ مقصود عمر و اطرافيان او هستند در روايت نام آنها صريحاً برده نشده است 
  ] عطايا و بيت المال را به ما نمىدهند با آنكه روش پيامبر اين بود كه بين عرب و عجم فرق نمىگذاشت و به سلمان فارسى و بلال حبشى و صهيب به طور يكسان از بيت المال عطا مىكرد . ولى اينها ما را به كار وامىدارند و از ما استفاده مىكنند اما هنگام تقسيم بيت المال سهم ما را نمىدهند . حضرت رفتند و با آنها در مورد تقسيم بيت المال و عطايا صحبت كردند ولى آنها با داد و فرياد بازهم ممانعت كردند . حضرت با حالت ناراحتى برگشتند و فرمودند : اينها با شما معامله يهود و نصارى مىكنند . از يهود و نصارى دختر مىگيرند ولى خودشان به آنها دختر نمىدهند . با شما نيز اين گونه رفتار مىكنند . شما عطاياى اينها را رها كنيد و با كار كردن امر معاش خود را اداره كنيد .\r\nاز اين قضيه استفاده مىشود كه حضرت على عليه السلام نكاح با يهوديه و نصرانيه را صحيح مىدانسته‌اند .\r\n\r\nروايت دهم : خبر حفص بن غياث\r\nقال : كتب الىّ بعض اخوانى أن أسأل أبا عبد الله عليه السلام عن مسائل فسألته عن الاسير هل له ان يتزوّج فى دار الحرب ؟ فقال : أكره ذلك فان فعل فى بلاد الروم فليس هو به حرام و هو نكاح و أما فى الترك و الديلم و الخزر فلا يحل له ذلك « 1 » .\r\nدر بلاد روم چون اهل كتاب زندگى مىكنند ازدواج با آنها تجويز شده است . اما در بلاد ديلم و ترك و خزر كه مشرك و بت‌پرست بوده‌اند ازدواج جايز نيست پس اين روايت نيز ازدواج با كتابيه را تجويز مىكند .\r\n\r\nروايت يازدهم : صحيحه ابى بصير\r\nعن أبى جعفر عليه السلام قال : سألته عن رجل له امرأة نصرانية له ان يتزوج عليها يهودية ؟ فقال : ان أهل الكتاب مماليك للامام و ذلك موسع منا عليكم خاصة فلا بأس ان يتزوج .\r\nسؤال از نكاح ابتدايى است هر چند آن زن نصرانيه ممكن است نكاح او\r\n\r\n\r\n","description":"","footnote":"\r\n( 1 ) - وسائل الشيعة ، كتاب النكاح ، باب 2 من ابواب ما يحرم بالكفر و نحوه ، ح 4 .\r\n","page_name":" 5235 ","page_number":154},
  {"content":"\r\n\r\nاستدامة باشد چون تعيين نشده كه آن نصرانيه‌اى كه فرض صحت نكاح او شده آيا به عنوان استدامه نكاح او صحيح است يا به عنوان احداث و نكاح ابتدايى ، ولى سؤال از ازدواج ابتدايى با يهوديّه همراه با زن نصرانيه است و حضرت مىفرمايد :\r\nاشكال ندارد و سپس تعليل مىكند به اينكه اينها مملوك امام هستند .\r\nسپس روايت ذيلى دارد و آن اينكه راوى گويد : قلت : فانه يتزوج عليها امة يعنى بعد از آنكه نصرانيه را دارد و با يهوديه هم ازدواج كرده است مىخواهد با يك أمه هم ازدواج كند . قال : لا يصلح له ان يتزوج ثلاث إماء ، حضرت مىفرمايد : نه زيرا حرّ نمىتواند با سه أمه ازدواج كند چون آن دو كتابيه به منزله أمه و مملوكه امام عليه السلام هستند پس اگر بخواهد با داشتن آن دو كتابيه ، يك امه هم بگيرد لازم مىآيد كه سه امه گرفته باشد و اين جايز نيست .\r\n« فان تزوج عليها حرة مسلمة و لم تعلم أن له امرأة نصرانية و يهودية ، ثم دخل بها فان لها ما أخذت من المهر فان شاءت ان تقيم بعد معه أقامت و ان شاءت ان تذهب الى أهلها ذهبت » .\r\nپس اگر با زن مسلمانى ازدواج كرد و آن زن مسلمه نمىدانست كه اين مرد زن يهوديه و نصرانيه دارد و دخول هم شده بود ، زن مهريه خودش را طلبكار است و سپس اگر خواست در كنار اين مرد مىماند و گرنه مىتواند به نزد اهلش بر گردد . به مفاد اين روايت ، فقهاء فتوا داده‌اند .\r\n« و اذا حاضنت ثلاث حيض او مرّت ثلاثة أشهر حلّت للازواج » پس اگر اين زن نخواست نزد آن مرد بماند بايد عده نگه دارد و سه حيض يا سه ماه كه گذشت [ سه حيض براى زنى كه حيض مىشود و سه ماه براى آنكه لا تحيض و هى فى سن من تحيض 
  ]\r\n« قلت : فان طلق عليها اليهودية و النصرانية قبل ان تنقضى عدة المسلمة له عليها سبيل أن يردّها الى منزله قل نعم « 1 » » اگر مرد آن دو كتابيه را طلاق داد و هنوز عده زن مسلم تمام\r\n\r\n\r\n","description":"","footnote":"\r\n( 1 ) - وسائل الشيعة ، كتاب النكاح ، باب 8 من ابواب ما يحرم بالكفر و نحوه ، حديث 1 .\r\n","page_name":" 5236 ","page_number":155},
  {"content":"\r\n\r\nنشده است ، مىتواند او را به خانه خود برگرداند زيرا چه بسا زن راضى است كه نزد مرد بماند اما مبنى بر اينكه زن كتابيه نداشته باشد . پس جدا شدن زن از اين باب نيست كه اصلًا اين مرد را نمىخواهد ، بلكه مىخواهد ببيند مرد چه تصميمى مىگيرد ، اگر كتابيه را رها كرد برگردد و گرنه جدا شود . اما اينكه اهل كتاب مما ليك للامام اين مطلب مورد فتواى عده‌اى از فقهاست .\r\nاز قدماء ، شيخ صدوق و شيخ مفيد راجع به اينكه آيا به موى سر كتابيات مىشود نگاه كرد بر اساس رواياتى كه دلالت دارد بر اينكه اهل كتاب مملوك امام هستند فتوا به جواز داده‌اند . اين روايات مخالف عامه است و هيچ يك از عامه اين مطلب را قائل نيستند .\r\n\r\nروايت دوازدهم : روايت دعائم الاسلام\r\nعن ابى جعفر عليه السلام كه مضمونش با روايت قبل يكى است « 1 » .\r\nاين روايت نيز همين مضمون را دارد .\r\n\r\nبررسى نهايى ادله و روايات دال بر جواز نكاح با كتابيات\r\nاينها روايات مسأله است . از مجموع اين روايات اولًا : اطمينان حاصل مىشود كه روايات تحليل و تجويز از معصومين عليهم السلام صادر شده است .\r\nو ثانياً : اين روايات را به ازدواج موقت و متعه نمىتوان حمل كرد و اين حمل بسيار بعيد است ، چون متعه فرد خفى است ، پس اين روايات همان ازدواج دائم را تجويز مىكند .\r\nو ثالثاً : حمل بر تقيه يا بر صورت اضطرار يا بر صورت استدامه نيز بعيد است\r\n\r\n\r\n","description":"","footnote":"\r\n( 1 ) - جامع احاديث الشيعة 20 / 533 ، باب 5 من ابواب مناكحة الكفار و اهل الكتاب و . . . ، حديث 2 ، حديث رقم 1789 ، طبع قديم .\r\n","page_name":" 5237 ","page_number":156},
  {"content":"\r\n\r\nچنانچه گذشت .\r\nو رابعاً : مقتضاى جمع بين ادله اين است كه اگر آيات ناهيه مثل لا تمسكوا بعصم الكوافر ، ممتحنه / 10 ، و لا تنكحوا المشركات ، بقره / 221 ، شامل كتابيات بشود اين آيات يا تخصيص خورده است و يا آنكه نهى در اين آيات اعم از تنزيه و تحريم است و مناسب است كه مسلمان با زنان كتابيّه ازدواج نكند و اما رواياتى كه گويد : آيه مائده / 5 ازدواج با كتابيات را حلال كرده است . و ناسخ آيات ناهيه است مراد از نسخ ، نسخ حكم تنزيهى است يعنى با آمدن آيه مائده ، كراهتى كه از آيات ناهيه استفاده مىشود نيز برداشته شده است و اين هم نوعى نسخ است لكن نسخ حكم تنزيهى است نه نسخ حكم تحريمى و الزامى . بنابراين ازدواج با كتابيات به نحو مطلق اعم از ازدواج موقت و دائم جايز است .\r\nخامساً : قول به جواز مطلق ، شذوذ ندارد و طبق اين قول شيخ مفيد فتوا داده است ، همچنين على بن بابويه كه فتواى او را از كتابش نقل مىكنند فتوا داده است ، پسرش شيخ صدوق نيز قائل به جواز است .\r\nنعمانى نيز كه در شرح آيه فقط يك روايت نقل كرده است نيز كلامش خالى از ظهور نيست در اينكه به جواز فتوا داده است ، زيرا از ميان آن همه روايت ، اين روايت جواز را اختيار كرده است كه نشان مىدهد قائل به جواز بوده است . اصلا قدماء مطلبى را كه در مورد فتوايشان نبوده است نقل نمىكرده‌اند چه رسد به اينكه از ميان روايات اقتصار بر نقل يك روايت كنند . پس فتواى نعمانى نيز جواز بوده است . ابن ابى عقيل نيز قائل به جواز است . ابن جنيد نيز عبارتى دارد كه شهيد اول از عبارت او استظهار كرده كه وى قائل به جواز على كراهية بوده است . برداشت ما نيز از عبارت او همين است نه اينكه كلامش ناظر به فرض اضطرار باشد بلكه در فرض اختيار قائل به جواز است . اينها همه از قدماء اصحاب قائل به جواز شده‌اند .\r\nاز ميان متأخرين هم هشت نفر قائل به جوازند . شهيد ثانى ، صاحب مدارك ، صاحب كفايه ، كاشف اللثام ، مجلسى اول ، مجلسى ثانى ، مرحوم فيض و صاحب\r\n\r\n","description":"","footnote":"","page_name":" 5238 ","page_number":157},
  {"content":"\r\n\r\nجواهر قائل به جوازند . خلاصه عده معتنابهى قائل به جوازند و قول به جواز ، قول شاذّ و فقه جديد نيست .\r\nو سادساً : مقتضاى جمع بين ادله فى الجمله همان است كه صاحب جواهر فرموده است لكن صاحب جواهر در همه اقسام ، ازدواج با اهل كتاب را مكروه مىداند منتها به مراتب كراهت در شدت و ضعف قائل است « 1 » . ولى به نظر ما دليلى بر كراهت متعه نداريم . در مستضعفه نيز دليل بر كراهت نداريم . در فرض اضطرار نيز دليل بر كراهت نداريم . و اين موارد از نهى تنزيهى استثناء شده است . ولى مطلقاً ازدواج با كتابيات جايز است و اما مع الكراهة او بلا كراهةٍ فى البين باختلاف الموارد و الحالات على ما مرّ پس ما فى الجمله با صاحب جواهر موافقيم .\r\nو سابعاً : برخى از روايات كه ازدواج با كتابيه با وجود همسر مسلمه را جمعاً اشكال كرده است آن روايات را ما مورد استدلال قرار نمىدهيم ، هر چند صاحب جواهر به اين روايات نيز استدلال كرده است « 2 » و قائل به كراهت نكاح كتابيه على المسلمه شده است « 3 » . لكن به نظر ما ، نكاح الكتابيه على المسلمه در همه اقسامش حتى به نحو متعه ممنوع است و اين روايات مفهوم فى الجمله دارد و نمىتوان از اين روايات استفاده كرد كه در فرض عدم جمع ، نكاح با كتابيه حتى به نحو دوام جايز است . پس به اين روايات نمىتوان استدلال كرد و مورد استدلال ما روايات ديگرى است كه گذشت .\r\n\r\nنكاح با مجوسيه\r\nبحث ازدواج با كتابيه يك تتمه‌اى دارد و آن نكاح با مجوسيه است كه بعداً [ بعد از ماه مبارك رمضان 
  ] مفصلًا متعرض آن مىشويم . و به نظر ما نكاح با مجوسيه اشكال ندارد .\r\n\r\n\r\n","description":"","footnote":"\r\n( 1 ) - جواهر الكلام 30 / 31 ، س 3 و 42 ، س 17 .\r\n( 2 ) - جواهر الكلام ، 30 / 37 .\r\n( 3 ) - جواهر الكلام ، 30 / 40 .\r\n","page_name":" 5239 ","page_number":158},
  {"content":"\r\n\r\nدو روايت معتبر از ازدواج با آنها نهى كرده و سه روايت ديگر كه در طريق آن محمد بن سنان واقع شده است و ما به خاطر محمد بن سنان در سند آن روايات اشكال نمىكنيم ، نكاح با آنان را تجويز كرده است . جمع بين اين ادله اقتضاء مىكند كه ازدواج با آنها مكروه باشد منتها صاحب جواهر يك روايت ناهيه كه صحيحه محمد بن مسلم « 1 » باشد را نقل كرده است « 2 » با آنكه روايت ناهيه دو روايت است و هر دو صحيحه است . و روايت دوم روايت صحيحه اسماعيل بن سعد الاشعرى است « 3 » . صاحب جواهر روايات مقابل را كه در طريقش محمد بن سنان « 4 » است را ضعيف دانسته است ، از اين رو به روايات ناهيه اخذ كرده است . و ما چون اين روايات را معتبر مىدانيم جمعاً ، حكم به جواز مع الكراهة مىكنيم و نكاح با مجوسيه را ممنوع نمىدانيم . « 5 »\r\n« * و السلام * »\r\n\r\n\r\n","description":"","footnote":"\r\n( 1 ) - وسائل الشيعة ، كتاب النكاح ، باب 6 از ابواب ما يحرم بالكفر و نحوه ، حديث 1 .\r\n( 2 ) - جواهر الكلام ، 30 / 43 .\r\n( 3 ) - وسائل الشيعة ، كتاب النكاح باب 13 من ابواب المتعة ، حديث 1 .\r\n( 4 ) - المصدر .\r\n( 5 ) - به استقبال ماه مبارك رمضان\r\nماه دعا در پيش است . ماه خدمت به دين است ، ان شاء الله عنايات و تأييدات ولى عصر عليه السلام شامل حال همه آقايان باشد و خدمات همگى مورد رضايت حضرت قرار گيرد .\r\nدر پايان از همه آقايان مىخواهم اگر جسارت يا خلاف أدبى بوده كه حتماً بوده اينها را اسقاط كنند هر چند بنايشان بر اسقاط هست لكن بازهم اسقاط كنند .\r\nو از همه آقايان ملتمس دعا هستيم .\r\n","page_name":" 5240 ","page_number":159},
  {"content":"\r\n\r\n\r\n8 / 9 / 1382 شنبه درس شمارهء ( 572 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه به بررسى مسأله ازدواج با مجوسيه مىپردازيم و پس از بيان اينكه نه در طرف جواز و نه در طرف حرمت ، شهرت قابل اعتنايى وجود ندارد ، مرورى بر روايات حرمت و روايات جواز خواهيم داشت .\r\n* * * \r\n« بررسى ملازمه در حرمت و جواز ، بين ازدواج با كتابيه و ازدواج با مجوسيه »\r\n\r\nحاصل مسأله و اقوال در آن\r\nدر مسأله تزويج مرد مسلمان با زن كتابيه اقوالى بود كه قول به جواز دواماً و متعتاً را اختيار نموده ، منتها قايل به كراهت اين تزويج شديم .\r\nسپس مسأله ازدواج با مجوسيه را شروع نموديم و امروز در تكميل آن بحث مىخواهيم ببينيم آيا در جانب حرمت و جواز بين ازدواج مسلمان با زن كتابيه يهود و نصارى و بين ازدواج با زن مجوسيه دواما يا مطلقاً ملازمه وجود دارد ؟\r\nآنچه تقريبا مسلم است اين است كه در جانب تحريم ملازمه وجود دارد و قائل به غير از صاحب حدائق نيافتيم كه ازدواج با كتابيه را مطلقا يا فى الجمله حرام بداند اما ازدواج با مجوسيه را بپذيرد و جائز بداند . و چون بعيد است كه صاحب حدائق به چنين مطلبى قائل باشد ، بايد در ظاهر كلام ايشان تصرف نموده ، آن را توجيه\r\n\r\n","description":"","footnote":"","page_name":" 5241 ","page_number":160},
  {"content":"\r\n\r\nنمود .\r\nو اما در جانب جواز و قول به جواز ازدواج با اهل كتاب مطلقا يا فى الجمله و الحاق يا عدم الحاق مجوسيه به آن ، تعابير فقهاء مختلف است .\r\nشيخ طوسى در خلاف ، ادعاى عدم خلاف در عدم جواز مناكحه مجوس نموده است كه مراد ايشان اتفاق بين مسلمين مىباشد .\r\nو علاوه در تذكره نيز همين ادعا را با مختصر تفاوتى مطرح نموده مىفرمايد :\r\n« لا يجوز مناكحه المجوس بلا خلاف الا أبا ثور » . كه اين شخص نكاح با مجوس را جايز و ذبائحشان را حلال دانسته است . و در تبيان و راوندى در فقه القرآن ادعاى اجماع بر عدم جواز نموده‌اند .\r\nاما در مقابل ، صميرى در غاية المرام بر الحاق مجوس به اهل كتاب در مسأله تزويج ، ادعاى شهرت نموده است . و اين به اين معناست كه بنا بر قول به جواز ازدواج با كتابيه مطلقا يا فى الجمله ، كأنه شهرت قائم است كه ازدواج با مجوسيه نيز همين حكم را دارد .\r\nو شهيد ثانى در شرح لمعه ، مشهور بين متأخرين را الحاق حكم مجوس به اهل كتاب مىداند .\r\nو بلكه جماعتى از قدماء و متأخرين مانند شيخ طوسى در نهايه و ابن حمزه در وسيله و كيدرى در اصباح و محقق در شرايع و نافع و علامه در تعدادى از كتاب‌هايش مانند قواعد و ارشاد و ظاهراً تحرير و تلخيص و احتمالًا در تذكره قائل به جواز ازدواج با مجوسيه شده‌اند .\r\nبنابراين با وجود ادعاى شهرت بر الحاق مجوسيه به كتابيه ، و بلكه قائلين به جواز ازدواج با مجوسيه ، نه ادعاى اجماع بر عدم جواز تزويج با مجوسيه مىتواند درست باشد و نه حتى شهرت قوى در يكى از دو طرف وجود دارد تا مانع از افتاء در طرف ديگر گردد .\r\n\r\n","description":"","footnote":"","page_name":" 5242 ","page_number":161},
  {"content":"\r\n\r\n\r\nروايات مسأله\r\nجامع الاحاديث با اينكه براى استقصاء روايات نگاشته شده است ، اما متأسفانه در روايات مقام ، چنين رويه‌اى به كار نرفته است . زيرا بعضى از رواياتى كه در وسائل نقل شده ، در اين كتاب نوشته نشده و يا در جاى خودش حتى به آن اشاره‌اى هم نشده است و برخى آدرس مآخذ روايات نيز اشتباه داده شده است .\r\n\r\nروايات حرمت تزويج با مجوسيه\r\nاحمد بن محمد بن عيسى عن اسماعيل بن سعد الاشعرى قال سألته عن الرجل يتمتع من اليهوديه و النصرانيه قال لا ارى بذلك بأسا قال قلت بالمجوسيه قال اما بالمجوسيه فلا « 1 » .\r\nسند اين روايت صحيح است .\r\nمحمد بن احمد بن يحيى عن ابى اسحاق عن صفوان قال سألته عن رجل يريد المجوسيه فيقول لها اسلمى فتقول انّى لاشتهى الاسلام و اخاف ابى و لكن اشهد ان لا إله الا الله وحده لا شريك له و اشهد ان محمداً عبده و رسوله قال يجوز ان يتزوجها قلت فان رأيتها بعد ذلك لا تصلى و رأيت عليها الزنار و رأيتها تتشبّه بالمجوس قال ان شئت فامسكها و ان شئت فطلقها « 2 » .\r\nمنظور از ابى اسحاق كه محمد بن احمد بن يحيى از او نقل مىكند شيخ او ، ابراهيم ابن هاشم است . و كتاب محمد بن احمد بن يحيى ، نوادر الحكمه است كه متواتر النسبة است و در زمان خود به منزله كتاب كافى براى زمان ما بوده است .\r\nدر اين روايت ، راوى به صورت قضيه كلى ، مسأله‌اى سؤال مىنمايد و به عنوان مثال خودش را مورد مثال براى آن قضيه كلى قرار مىدهد و مىگويد حالا بر فرض كه چنين مسأله‌اى براى من پيش آيد و من ببينم كه رفتارش با ادعايش سازگارى ندارد و بر خلاف شهادتى كه داده است ، نماز نمىخواند و ظاهرى اسلامى ندارد و\r\n\r\n\r\n","description":"","footnote":"\r\n( 1 ) - جامع الاحاديث ، ج 21 ، ابواب متعه ، باب 5 ، الحديث 14 ( اين روايت در باب ازدواج با كتابيه و مجوسيه ذكر نشده است ) .\r\n( 2 ) - جامع الاحاديث ، ابواب مناكحه الكفار و اهل الكتاب ، باب 2 .\r\n","page_name":" 5243 ","page_number":162},
  {"content":"\r\n\r\nبلكه از علامت مجوس استفاده مىكند و ظاهرى شبيه به مجوسىها دارد ، حكم عقد چنين ازدواجى چگونه است ؟ امام عليه السلام مىفرمايد اگر خواست او را نزد خود نگه دارد و يا او را طلاق بدهد ، و اين به اين معناست كه حتى اگر اسلام مجوسيه صورى باشد و در حقيقت اسلام نياورده باشد عقد با او بقاءً باطل نمىباشد اما طلاق چنين فرضى نيز از قبيل طلاق‌هايى نيست كه عرش الهى به خاطرش بلرزد و مىتواند او را طلاق دهد . و مىتوان گفت كه به خاطر اينكه امام عليه السلام ترك استفصال نموده ، حكم مذكور حتى مورد اطمينان به بقاء زن بر مجوسيت را نيز شامل است و بر جواز مناكحه مجوسيه حتى به صورت عقد دائم ، دلالت دارد .\r\nروايات ديگرى مانند روايت منصور صيقل و مرسله حماد نيز در مقام وجود دارد كه در جلسه آينده مورد بررسى قرار مىگيرند .\r\nروايت بعدى روايتى است كه به طريق كافى نقل شده و همان روايت با زيادتى در ذيل در فقيه و تهذيب و نوادر حسين بن سعيد كه اشتباهاً نوادر احمد ذكر شده است و مقنع صدوق ذكر شده است كه به قرينه طريق غير كلينى معلوم مىشود كه در ذيل روايت طريق كلينى سقطى واقع شده است . ذيلا طرق مختلف اين روايت را نقل مىنماييم .\r\nروايت به طريق كلينى : عده من اصحابنا عن سهل بن زياد عن الحسن بن محبوب عن العلاء بن رزين عن محمد بن مسلم قال سألت ابا جعفر عليه السلام عن الرجل المسلم أ يتزوج المجوسيه قال لا و لكن ان كانت له امه . اين ذيل را با تكلف مىتوان درست كرد ولى به قرينه نقل‌هاى بعدى ، احتمال سقط خيلى قوى است .\r\nطريق تهذيب و فقيه و نوادر : الحسن بن محبوب عن العلاء بن رزين عن محمد بن مسلم عن ابى جعفر عليه السلام قال سألته عن الرجل المسلم يتزوج المجوسيه فقال : لا و لكن ان كانت له امة مجوسيه فلا بأس ان يطأها و يعزل عنها و لا يطلب ولدها .\r\nمقنع هم عبارتى دارد كه به روشنى معلوم است كه اين عبارت از همين روايت بر\r\n\r\n","description":"","footnote":"","page_name":" 5244 ","page_number":163},
  {"content":"\r\n\r\nگرفته شده است ، مىفرمايد و تزويج المجوسيه محرم و لكن اذا كان للرجل امة مجوسيه فلا بأس ان يطاها و يعزل عنها و لا يطلب ولدها .\r\n\r\nروايات جواز تزويج با مجوسيه\r\nاحمد بن محمد بن عيسى بن محمد بن سنان عن الرضا عليه السلام قال سألته عن نكاح اليهوديه و النصرانيه فقال لا بأس فقلت فمجوسيه ؟ فقال لا بأس به يعنى متعةً « 1 » .\r\nدر اينكه تفسير موجود در ذيل روايت به مجوسيه مربوط است يا شامل يهوديه و نصرانيه هم مىشود ، اجمال وجود دارد ، اما فى الجمله نسبت به تجويز متعه مجوسيه دلالت دارد .\r\n« * و السلام * »\r\n\r\n\r\n","description":"","footnote":"\r\n( 1 ) - الوسائل ، كتاب النكاح ، باب 13 از ابواب متعه ، ح 4 . ( اين روايت اصلا در جامع الاحاديث ، نه در باب متعه و نه در ما نحن فيه ، ذكر نشده است ) .\r\n","page_name":" 5245 ","page_number":164},
  {"content":"\r\n\r\n\r\n9 / 9 / 1382 يكشنبه درس شمارهء ( 573 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس گذشته و اين جلسه :\r\nبحث درباره ازدواج با زن مجوسيه بود ، در جلسه قبل برخى از روايات مسأله را خوانديم . در اين جلسه نخست به بررسى مجدّد روايت صفوان پرداخته ، و آن را در زمره روايات دالّ بر حرمت خواهيم دانست . سپس - با تأكيد بر شمول صحيحه محمد بن مسلم نسبت به متعه در مورد عدم جواز نكاح مجوسيه ، و تأييد روايات مانعه به وسيله خبر حفص بن غياث - يكى از روايات مجوّز ازدواج كه از نظر مشهور ضعيف است را معتبر دانسته ، و با نادرست شمردن نظر آقاى خويى مبنى بر مراجعه به اخبار علاجيه در موارد وجود اخبار نفى و اثبات در يك موضوع ، جواز تمتّع از مجوسيه را وجه جمع مناسبى خواهيم شمرد .\r\n* * * \r\nتحقيق در روايات مانعه را با تأملى دوباره در روايت صفوان پى مىگيريم .\r\n\r\nالف ) بررسى مجدد روايت صفوان :\r\n\r\n1 ) متن روايت :\r\nعن صفوان قال : سألته عن رجل يريد المجوسية فيقول له اسلمى فتقول : انّى لاشتهى الاسلام و أخاف أبى لكنّى أشهد أن لا إله الّا الله وحده لا شريك له و اشهد انّ محمداً عبده و رسوله ؟ قال : يجوز أن يتزوّجها ، قلت : فان رأيتها بعد ذلك لا تصلّى و رأيت عليها الزنار و رأيتها\r\n\r\n","description":"","footnote":"","page_name":" 5246 ","page_number":165},
  {"content":"\r\n\r\nتتشبّه بالمجوس ؟ قال : ان شئت فأمسكها و ان شئت فطلّقها « 1 » .\r\n\r\n2 ) توضيح :\r\nدر اين روايت ، صفوان نخست به عنوان « قضيةٍ فى واقعةٍ » ، تكليف مردى را مىپرسد كه خواهان ازدواج با زنى مجوسى است . در چنين مواردى كه قضيه ، يك قضيه شخصيه است ، حتى اگر مسأله محتمل الوجهين هم باشد ، اطلاق‌گيرى صحيح نيست و ترك استيضاح را نمىتوان دليل بر اطلاق آن به حساب آورد . اما در قسمت دوم ، سؤال ، از شخص معينى در كار نيست ، و صفوان خود را به عنوان مثال در نظر گرفته - و به طور كلى هر جا كه سؤال به اين شكل مطرح مىشود - چنانچه پاسخ قابل تقسيم و تفصيل باشد ، اطلاق‌گيرى امرى است عرفى ، و از ترك استفصال مىتوان اطلاق را نتيجه گرفت « 2 » .\r\n\r\n3 ) يادآورى برداشت استاد مد ظله در جلسه قبل :\r\nما در جلسه قبل با توجه به اينكه صفوان در قسمت دوم سؤال خود ، مسأله را نه به شكل قضيةٍ فى واقعةٍ ، بلكه به صورت كلى مطرح كرده ، ترك استفصال را دليل بر اطلاق گرفته و عرض كرديم : از اينكه حضرت سؤال نفرموده‌اند : آيا تو يا هر فرد غير معين ، در اثر مشاهده ظاهر زن مجوسيه ، به صورى بودن شهادت و عدم اسلام وى اطمينان پيدا مىكنيد يا نه ؟ معلوم مىشود كه قضيه داراى اطلاق بوده و حكم مسأله چه در مورد كسى كه واقعاً مسلمان شده و چه در مورد كسى كه هنوز مجوسى است يكسان است و عقد ازدواج در مورد وى منعقد گشته ، و انفصال قهرى نيز محقق نمىگردد ، بلكه شوهر او مخيّر است وى را نگه دارد يا طلاقش دهد . و البته از تخيير هم اين نكته به دست مىآيد كه طلاق چنين زنى - بر خلاف ساير موارد - مورد نهى و مبغوض نيست .\r\n\r\n\r\n","description":"","footnote":"\r\n( 1 ) - تهذيب الاحكام ، ج 7 ، ص 459 ، وسائل ، ج 20 ، ص 563 ، باب 15 از ابواب ما يحرم بالكفر ، ح 1 .\r\n( 2 ) - دو تعبير ترك استيضاح و ترك استفصال نيز با عنايت به همين دو اعتبار به كار مىرود .\r\n","page_name":" 5247 ","page_number":166},
  {"content":"\r\n\r\n\r\n4 ) نظر تكميلى استاد مد ظله درباره مفاد روايت :\r\nبا اين همه ، به نظر مىرسد فرض مسأله ، غير از صورتى است كه در جلسه قبل تصوير كرديم ، زيرا ظاهراً عدم جواز ازدواج با مجوسيه براى صفوان محرز بوده و به همين سبب از اصل جواز سؤال نكرده ، بلكه سؤال او درباره حكم ازدواج با كسى بوده است كه شهادتين را بر زبان جارى مىكند ولى تظاهر به اسلام نكرده و اعمالش همچنان مشابه مجوس است . و روشن است در اين صورت ، براى تفصيل مذكور در فرض قبل ، جايى نبوده و پاسخ حضرت مبنى بر جواز يا تخيير ، صرفاً اختصاص به همين صورت دارد . و اين روايت نيز در زمره روايات مانعه محسوب خواهد گرديد .\r\n\r\nب ) توضيحى درباره شمول صحيحه محمد بن مسلم نسبت به متعه :\r\nمرحوم صاحب حدائق روايت محمد بن مسلم را كه يكى از روايات مانعه است ، در زمره روايات مطلقه - شامل دائم و منقطع - بر شمرده است . گرچه ما در مورد اطلاق امثال اين روايت كه در آنها ماده تزوج و تزويج به كار رفته ، يك نحوه تأملى داريم و شمول آنها را نسبت به منقطع چندان روشن نمىدانيم ، زيرا در بعضى موارد ماده تزوج و تزويج به معناى خاص بر ازدواج دائم اطلاق شده است ، ليكن در خصوص اين روايت ، قرينه‌اى وجود دارد كه به نظر ما شمول و دلالت آن بر منع ازدواج انقطاعى روشن‌تر از دلالت اطلاقى ، و بسيار ظاهر بلكه كالصريح است . زيرا با توجه به اينكه راه بهره‌مند شدن از مجوسيه را در ملك يمين « 1 » منحصر فرموده ، و با اينكه مقام ، مقام بيان است ، نامى از متعه نبرده ، مىتوان گفت كه شمول آن نسبت به متعه از شمول اطلاقى نيز روشن‌تر ، و دلالت آن بر منع ازدواج انقطاعى با مجوسيه قريب به صريح است .\r\n\r\n\r\n","description":"","footnote":"\r\n( 1 ) - تحليل نيز از ملحقات ملك يمين است .\r\n","page_name":" 5248 ","page_number":167},
  {"content":"\r\n\r\n\r\nج ) تأييد روايات مانعه به وسيله روايت حفص بن غياث :\r\nمتن روايت : عن حفص بن غياث قال : سألت ابا عبد الله عليه السلام عن الاسير هل يتزوج فى دار الحرب ؟ قال : أكره ذلك له . فان فعل فى بلاد الرّوم فليس به حرام و هو نكاح ، و اما الترك و الخزر و الديلم فلا يحل له ذلك « 1 » .\r\nگرچه اين روايت به واسطه ضعف سند فاقد اعتبار است ليكن براى تأييد خوب است . متن آن هم درباره اسير مسلمانى است كه در بلاد كفر قصد ازدواج دارد .\r\nمىفرمايد : در بلاد روم ( كه اهل كتاب بوده‌اند ) مانعى ندارد . ولى در ممالك ترك و خزر و ديلم ( كه اهل كتاب نبوده و مجوسى هستند ) جايز نيست .\r\n\r\nد ) بررسى روايات مجوز ازدواج با مجوسيه :\r\nدر مقابل روايات مانعه ، روايات ديگرى وجود دارد كه ازدواج با مجوسيه را جايز شمرده‌اند .\r\n\r\n1 ) روايت محمد بن سنان :\r\nمتن روايت : احمد بن محمد بن عيسى ، عن محمد بن سنان ، عن الرضا عليه السلام قال : سألته عن نكاح اليهودية و النصرانية ؟ فقال : لا بأس ، فقلت : فمجوسية ؟ فقال : لا بأس به ، يعنى متعة « 2 » .\r\nتفسير « يعنى متعة » طبعاً به واسطه قرائنى كه موجود بوده ، توسط احمد بن محمد بن عيسى يا محمد بن سنان صورت گرفته است . ولى به احتمال قوى اين تفسير از محمد بن سنان مىباشد . از سوى ديگر ، گرچه تعلق اين قيد به هر دو بخش روايت بىمانع است ، ليكن به واسطه اقربيت مكانى ، به احتمال اقوى مربوط به قسمت اخير است . و در هر صورت ، تعلق آن به قسمت اخير ، قدر متيقن و قطعى است . و بنابر آن ، متعه مجوسيه جايز نخواهد بود .\r\n\r\n\r\n","description":"","footnote":"\r\n( 1 ) - وسائل الشيعة ، ج 15 ، ص 118 ، باب 45 از ابواب جهاد العدو ، ح 1 .\r\n( 2 ) - وسائل الشيعة ، ج 21 ، ص 38 ، باب 13 از ابواب المتعة ، ح 4 ، اين روايت در جامع احاديث الشيعة ذكر نگرديده است .\r\n","page_name":" 5249 ","page_number":168},
  {"content":"\r\n\r\n\r\n2 ) خبر منصور صيقل :\r\nمتن روايت : احمد بن محمد بن عيسى ، عن ابى عبد الله البرقى ، عن ابن سنان ، عن منصور الصيقل ، عن ابى عبد الله عليه السلام قال : لا بأس بالرجل ان يتمتع بالمجوسية « 1 » .\r\nمراد از أبو عبد الله البرقى همان محمد بن خالد برقى است . ابن سنان نيز ظاهراً عبد الله بن سنان است نه محمد بن سنان ، زيرا محمد بن سنان ، شيخ بلاواسطه احمد بن محمد بن عيسى است و در اينجا أبو عبد الله البرقى واسطه آن دو است ، بنابراين ، ابن سنان بايد عبد الله بن سنان باشد كه در اعتبار وى حرفى نيست . اما منصور صيقل توثيق نگرديده ، گرچه تضعيف نيز نشده ، ليكن به واسطه عدم برخوردارى از اكثار روايت و فقدان ساير امارات ، اثبات وثاقت او مشكل است و روايت به واسطه وجود او از اعتبار لازم برخوردار نمىباشد .\r\n\r\n3 ) مرسله حماد بن عيسى :\r\nمتن روايت : احمد بن محمد بن عيسى ، عن البرقى ، عن الفضيل بن عبد ربه ، عن حماد بن عيسى ، عن بعض اصحابنا ، عن ابى عبد الله عليه السلام ، مثله « 2 » .\r\nمتن اين روايت عيناً مانند خبر منصور صيقل است ، اما سند آن بنابر مبناى مشهور داراى يك اشكال و از نظر ما داراى دو اشكال مىباشد : يكى از اين اشكال‌ها مربوط به فضل ( يا فضيل ) بن عبد ربه است . در نسخه‌هاى تهذيب ، مختلف نقل شده ولى در استبصار « فضل » آمده كه ظاهراً اصحّ دو نقل است . وى توثيق نشده و در روايات نيز چندان نامى از او نيست . اشكال ديگر مربوط به مروى عنه حماد بن عيسى است . از نظر كسانى كه مراسيل اصحاب اجماع - و از آن جمله حماد بن عيسى - را مىپذيرند ، نقل از « بعض اصحابنا » خللى به سند وارد نمىكند ليكن اين مبنا از نظر ما مخدوش است و اين اشكال نيز علاوه بر اشكال فضل ، سند را فاقد\r\n\r\n\r\n","description":"","footnote":"\r\n( 1 ) - وسائل الشيعة ، ج 21 ، ص 38 ، باب 13 از ابواب المتعة ، ح 5 .\r\n( 2 ) - همان ، ذيل حديث 5 .\r\n","page_name":" 5250 ","page_number":169},
  {"content":"\r\n\r\nاعتبار ساخته است .\r\nبر اين اساس ، كسانى كه محمد بن سنان را نيز معتبر نمىدانند ، از هر سه روايت رفع يد كرده و روايات مانعه را بىمعارض خواهند دانست . ليكن از نظر ما كه وى را معتبر دانسته‌ايم ، روايت او معارض روايات مانعه خواهد بود « 1 » .\r\n\r\nه ) جمع بين روايات مانعه و مجوّزه :\r\n\r\n1 ) نظر آقاى خويى در موارد وجود اخبار نفى و اثبات در موضوع واحد :\r\nاز نظر مرحوم آقاى خويى و پيش از ايشان محقق حلى ، در مواردى كه در موضوع واحد ، روايات به ظاهر متناقضى به صورت نفى و اثبات وارد شده ، با توجه به اينكه اگر آنها را كلامى واحد فرض كنيم ، سر از تناقض در آورده و جمع بين آنها ممكن نيست ، بنابراين بايد با آنها معامله متعارضين نموده و به اخبار علاجيه مراجعه نماييم . بر اين اساس ، در ما نحن فيه گرچه مفاد روايت محمد بن سنان هم به لحاظ ذكر متعه ، و هم به جهت طرح جواز ، مخالف نظر عامه است ، ليكن با عنايت به دخول مجوس در مشركين ، و نهى صريح  « وَ لا تَنْكِحُوا الْمُشْرِكاتِ حَتَّى يُؤْمِنَّ »  در قرآن ، و موافقت روايات مانعه با آن ، و با توجه به ضرورت تقديم مرتبه موافقت و مخالفت كتاب بر مرتبه موافقت و مخالفت عامه ، بايد جانب كتاب را گرفته و قائل به منع ازدواج با مجوسيه باشيم .\r\n\r\n2 ) نقد استاد مد ظله :\r\nما مكرراً عرض كرده‌ايم كه تناقض حاصل از قرار دادن دو مطلب - كه در دو موطن مختلف عنوان شده - در كلام واحد ، دليل تعارض واقعى بين آنها در جايگاه حقيقى و شرايط ويژه‌اى كه در آن صادر گرديده‌اند ، نيست . بسيار اتفاق مىافتد كه دو مطلب ، در شرايطى متفاوت صادر گرديده ، و هر يك از آنها در موقف و جايگاه خود كاملًا صحيح است ، اما هنگامى كه آن دو را در شرايط يكسان و كلام واحد قرار\r\n\r\n\r\n","description":"","footnote":"\r\n( 1 ) - در جلسات بعدى ، تعداد ديگرى از روايات مانعه و مجوّزه مطرح خواهد شد .\r\n","page_name":" 5251 ","page_number":170},
  {"content":"\r\n\r\nمىدهيم ، سر از تناقض در مىآورد . زيرا نفى و اثبات به حسب شرايطى كه خطاب در آنها صادر شده ، تفاوت پيدا مىكند . و چون جمع شرايط مختلف در يك جا ممكن نيست ، جمع كلام‌هاى صادر شده در آن شرايط ، تناقض را در پى خواهد داشت .\r\nبه عنوان مثال : در محفلى علمى كه درباره قدرت تدريس يا اجتهاد افراد مذاكره مىشود ، اگر بگويند : زيد بىسواد است ، و او از اين قدرت علمى بىبهره باشد ، مطلب درستى گفته شده است ؛ همچنين در محل دور افتاده‌اى كه براى خواندن يك اعلاميه در جستجوى فرد باسوادى هستند ، چنانچه بگويند زيد با سواد است ، و زيد قدرت خواندن داشته باشد ، باز مطلب درستى گفته‌اند ، در حالى كه جمع اين دو كلام ( زيد بىسواد است ، زيد با سواد است ) در كلام واحد ، به دليل وجود تناقض ، صحيح نخواهد بود .\r\nبسيارى از روايات به ظاهر متعارض كه با مناط « قرار دادن در كلام واحد » ، سر از تناقض در آورده و به نظر مرحوم آقاى خويى فاقد جمع عرفى است ، از همين قبيل است و چنانچه با دقت و تأمل ، موقف و موطن صدور آنها را بازيابيم ، داراى جمع عرفى بوده و نيازى به مراجعه به اخبار علاجيه نخواهد بود .\r\n\r\n3 ) نظر استاد مد ظله در جمع بين روايات مسأله :\r\nبر اين اساس ، گرچه قول به جواز عقد انقطاعى مجوسيه - بر خلاف كلام صيمرى در غاية المرام كه آن را به مشهور نسبت داده ، و خلافاً لكلام شهيد ثانى كه آن را مشهور بين متأخرين دانسته - قول مشهورى نيست ، ليكن همچنان كه بسيارى از علماء مثل شيخ طوسى ، علامه ، محقق كركى ، مجلسى اول ، سبزوارى ، فيض ، صاحب حدائق و برخى ديگر به آن فتوى داده‌اند ، به نظر ما قولى صحيح و وجه جمع مناسبى براى روايات مانعه و مجوّزه خواهد بود .\r\n\r\n4 ) مقيد بودن روايت برادر دعبل خزاعى به مواردى خاص :\r\n\r\n","description":"","footnote":"","page_name":" 5252 ","page_number":171},
  {"content":"\r\n\r\nمتن روايت : الحسن بن محمد الطوسى فى مجالسه ، عن أبيه ، عن هلال بن محمد الحفار ، عن اسماعيل بن على الدعبلى ، عن على بن على بن دعبل اخى دعبل بن على ، عن على بن موسى الرضا ، عن أبيه ، عن آبائه ، عن على بن الحسين عليهم السلام انّ رسول الله صلى الله عليه و آله قال :\r\nسنوا بهم سنّة اهل الكتاب - يعنى : المجوس . . . « 1 » .\r\nاين روايت عامى است ولى خاصه نيز به طريق ضعيف آن را نقل كرده است . اما بسيارى از قدماء و اصحاب ائمه عليهم السلام مثل صدوق در فقيه و غيره آن را اخذ كرده و به آن استدلال كرده‌اند . بدين جهت ممكن است اشكال سندى آن را ناديده بگيريم . بنابراين اگر دلالت و شمول آن نسبت به احكام نكاح تمام باشد ، بايد حكم جواز عقد دائم را نيز همچنان كه براى اهل كتاب قائل گشتيم ، براى مجوس قائل باشيم ، اما گرچه ظاهراً روايت داراى اطلاق بوده و همه احكام حتى مسائل نكاح را نيز در برمىگيرد ، هم عامه و هم خاصه - همچنان كه از بعضى از روايات نيز به دست مىآيد - آن را محدود به مسأله جزيه كرده ، و مجوس را در ساير احكام به اهل كتاب ملحق نكرده‌اند .\r\nبنابراين ، جمع مذكور از اين ناحيه مخدوش نبوده ، و صرفاً متعه مجوسيه جايز خواهد بود .\r\n« * و السلام * »\r\n\r\n\r\n","description":"","footnote":"\r\n( 1 ) - وسائل الشيعة ، ج 15 ، ص 128 ، باب 49 از ابواب جهاد العدو ، ح 9 .\r\n","page_name":" 5253 ","page_number":172},
  {"content":"\r\n\r\n\r\n10 / 9 / 1382 دوشنبه درس شمارهء ( 574 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه ابتدا روايت « سنّوا بالمجوس سنة اهل الكتاب » را بررسى كرده و اطلاق حديث را به گونه‌اى كه شامل الحاق مجوس به اهل كتاب در نكاح هم گردد ، ناتمام و ازدواج دائم با مجوسيه را به خلاف متعه جايز نمىدانيم . سپس اجماعات را بررسى و معقد آنها را نيز در خصوص عقد دائم دانسته و آن را منافى با جواز عقد انقطاعى نمىدانيم .\r\n* * * \r\n[ حكم ازدواج مسلمان با مجوسيه به صورت دائم 
  ]\r\nبحث درباره ازدواج مسلمان با مجوسيه بود كه نسبت به انقطاع و ملك يمين ، جمعاً بين الادله گفتيم : جايز است البته با كراهت شديد . اينك كلام در عقد دائم مىباشد : بعضى به حديث « سنّوا بهم سنة اهل الكتاب » تمسك كرده ، و مجوس را ملحق به اهل كتاب و ازدواج با مجوسيه را جايز دانسته‌اند .\r\n\r\nالف ) بررسى روايت « سنّوا بهم سنة اهل الكتاب »\r\nمرحوم شهيد ثانى اين روايت را عامى دانسته‌اند ولى صاحب حدائق اشكال مىكند كه طريق آن منحصر به عامه نمىباشد ، زيرا مرحوم شيخ در امالى همين روايت را از برادر دعبل از امام رضا عليه السلام نقل كرده است .\r\n\r\n1 - نظر استاد - مد ظله - :\r\nما اين روايت را در چند كتاب پيدا كرديم :\r\n\r\n","description":"","footnote":"","page_name":" 5254 ","page_number":173},
  {"content":"\r\n\r\nاول : مرحوم صدوق در فقيه مرسلًا نقل نموده و ظاهر نقل او اين است كه به مضمون آن فتوا داده است .\r\nدوم : شيخ در امالى كه سندش به برادر دعبل منتهى شده و او از امام رضا عليه السلام نقل مىكند كه صاحب حدائق براى ردّ كلام شهيد به آن تمسك نموده است .\r\nو لكن اشكال صاحب حدائق وارد نيست ، چون مرحوم شيخ اين روايت را از هلال حفار « 1 » نقل نموده و او سنى است و شايد ايشان به مجرد اينكه ديده‌اند روايت از امام رضا عليه السلام است به آن اكتفا نموده ، و روايت را عامى قلمداد نكرده‌اند .\r\nآنچه مىشود نقض بر شهيد دانست كه مىگويد روايت عامى است و از طريق ما نقل نشده ، روايت سوم و چهارم است .\r\nسوم : در تفسير عياشى ذيل آيه 106 سوره مائده ( در مورد شاهد گرفتن بر وصيت ، كه اگر فرد مسلمان ميسر نبود غير مسلمان كافى است ) آمده :\r\nعن على بن سالم عن رجلٍ عن ابى عبد الله عليه السلام قال : . . . و اللذان من غيركم من اهل الكتاب ، فان لم تجدوا من اهل الكتاب فمن المجوس ، لان رسول الله صلى الله عليه و آله قال : و سنّوا فى المجوس سنة اهل الكتاب فى الجزيه . . . « 2 » .\r\nچهارم : عن ابن الفضيل عن ابى الحسن عليه السلام قال : . . . و اللذان من غيركم من اهل الكتاب ، فان لم تجدوا من اهل الكتاب فمن المجوس ، لانّ رسول الله صلى الله عليه و آله قال : سنّوا بهم سنة اهل الكتاب . . . « 3 »\r\nتفسير عياشى از تفاسير ارزنده‌اى است كه مضامين خيلى خوبى دارد ولى متأسفانه آن كسى كه اين كتاب در دست او بوده ، جز در مواردى كه بعضى از قسمت‌هاى سند را ذكر مىكند معمولًا سند روايات آن را حذف كرده ، و كتاب\r\n\r\n\r\n","description":"","footnote":"\r\n( 1 ) - شرح حال او در كتب معمولى رجالى نيست ولى در كتب عامه مثل تاريخ بغداد هست و احتمال شيعه بودن او اصلًا مطرح نمىباشد .\r\nگفتنى است نقل روايت از ائمه اطهار توسط عامه يك امر عادى بوده است ، چون ائمه ما نوعاً مورد قبول عامه بوده و از آنها اخذ حديث مىكردند . رواياتى كه غير اماميه از ائمه ما اخذ كرده‌اند ، بسيار فراوان است . اين روايات جمع‌آورى شده كه قريب به بيست مجلد مىشود و تاكنون يك مجلد آن چاپ شده است .\r\n( 2 ) - تفسير عياشى ، ج 1 ، ص 348 ، ح 218 .\r\n( 3 ) - تفسير عياشى ، ج 1 ، ص 349 ، ح 219 .\r\n","page_name":" 5255 ","page_number":174},
  {"content":"\r\n\r\nاصلى هم از بين رفته است . فقط تعدادى از روايات اين كتاب را حاكم حسكانى در شواهد التنزيل با سند به نقل از شخصى به نام محمد بن مسعود المفسر آورده كه مراد او عياشى است . اما ساير روايات كتاب ، همه مرسل بوده و فقط براى تأييد مطلب خوب است .\r\nروايت سوم قيد فى الجزيه دارد و استدلال كردن به آن براى بحث مشكل است و ارتباطى به آن ندارد . چون پيامبر فقط در باب جزيه فرموده‌اند كه از بت‌پرست‌ها مثلًا جزيه گرفته نمىشود ، ولى با مجوس معامله اهل كتاب كنيد و استدلال حضرت هم به اين روايت نبوى در مسأله شهادت بر وصيت بالمطابقه نيست كه بفرمايند حديث ذاتاً دلالت بر اتحاد حكم مجوس با ديگر اهل كتاب حتى در باب وصيت مىكند ، بلكه تقريب مسأله اين است كه :\r\nمراد از آيه شريفه  « آخَرانِ مِنْ غَيْرِكُمْ »  ( دو نفر از غير شما ) اين نيست كه آن دو نفر از هر مذهبى باشند كافى است حتى اشخاص مهدور الدم كه محكوم به قتل هستند و اگر حكومت اسلامى قدرت داشته باشد آنها را مىكشد . چون تناسب ندارد اينها شاهد بر وصيت شوند بلكه مراد كسانى است كه احترام دارند و جانشان محفوظ است و يك نحو قربى با شما دارند . زيرا غرض از شاهد گرفتن اين است كه اگر بعداً مشكلى پيش آمد آنها را براى شهادت دادن بياورند . لذا مجوس هم كه مانند ديگر اهل كتاب با جزيه دادن خونش محفوظ خواهد ماند مىتواند شاهد بر وصيت شود .\r\nبنابراين ، نمىتوان به ابواب ديگر غير از باب استشهاد بر وصيت تعدى نمود .\r\nبه علاوه ، اگر مراد حضرت اين بود كه شما هر مرتبه‌اى براى اهل كتاب قائل هستيد براى اينها هم قائل شويد اين طور استدلال نمىكردند بلكه آنها را در عرض اهل كتاب مىآوردند . لذا روايت چهارم هم كه كلمه « فى الجزيه » ندارد از طوليتى كه در روايت براى آنها آمده معلوم مىشود كه مراد از « سنّوا بهم سنة اهل الكتاب » در تمام مراتب و تمام احكام نيست و اطلاق ندارد .\r\n\r\n","description":"","footnote":"","page_name":" 5256 ","page_number":175},
  {"content":"\r\n\r\nبراى توضيح بيشتر ابتدا مقدمه‌اى را متذكر مىشويم :\r\nمرحوم آخوند در مبحث مطلق و مقيد كفاية مىفرمايند : از شرايط اخذ به اطلاق اين است كه قدر متيقن در مقام تخاطب نداشته باشد .\r\nاين حرف مورد اعتراض محشّين و غير آنها واقع شده كه : اگر اين مطلب صحيح باشد بايد از مطلقاتى كه در مورد خاصى وارد شده نتوانيم تعدى كنيم ، با اينكه همه قائلند تقييد يا تخصيص به مورد ، صحيح نيست ، پس اشتراط عدم قدر متيقن در مقام تخاطب صحيح نمىباشد .\r\nولى به نظر مىرسد كه موارد مختلف است : گاهى هيچ خصوصيتى در موضوع يا حكم اخذ نمىشود و ابتداءً به نظر مىرسد كه حكم شامل تمام افراد مىشود ولى با ملاحظه تناسبات حكم و موضوع مىبينيم بايد يك قيدى به آن زد و بعضى از افراد را خارج نمود كه از آن به انصراف تعبير مىكنند .\r\nمعناى انصراف اين است كه هر چند كلام فى نفسه مطلق است ولى وقتى كه عرف ارتباط حكم و موضوع را سنجيده و تناسبات موجود ميان آن را ملاحظه كرد مىگويد : بعضى از موارد را شامل نمىشود ، و در واقع آن را مقيد مىسازد . مثلًا در روايات آمده : نماز در شَعر و وَبَر « ما لا يؤكل لحمه » باطل است كه ما لا يؤكل در اينجا مطلق است ، ولى تناسبات حكم و موضوع منشأ مىشود كه ذهن شنونده از انسان منصرف شود و بگويد اگر موى انسان ديگرى در لباس مصلى باشد نماز مانعى ندارد . پس بلااشكال ، انصراف موجب تقييد مىگردد و كسى هم منكر آن نيست .\r\nولى گاهى تناسب حكم و موضوع لفظ را مجمل مىكند به طورى كه شخص به مشكل مىافتد ، مثلًا اگر در مدرسه علميه‌اى كه مىخواهند حجره‌ها را به طلاب بدهند ، درباره سادات از مردم بگويند « سنّوا بهم سنة الطلاب » از اين جمله مسلماً استفاده مىشود كه نسبت به حجره دادن آنان را مانند طلاب به حساب آوريد . اما اينكه سادات در هر حكمى مثل طلاب باشند مسلماً در بعضى مصاديق مجمل\r\n\r\n","description":"","footnote":"","page_name":" 5257 ","page_number":176},
  {"content":"\r\n\r\nاست و اين توسعه از آن معلوم نمىشود .\r\nدر روايات آمده كه زنى شوهرش در شهر ديگرى بوده و قسم خورد كه نزد او نرود ، پس از مدتى كه شوهرش براى او نفقه نفرستاد و آن زن به ستوه آمد از امام تكليف خود را نسبت به قسم خود پرسيد ، فرمودند : اين قسم‌ها ذاتاً اعتبارى ندارد و اگر هم اعتبار داشت ، به صورت اختيار و موردى كه مشكل خاصى براى او ايجاد نشود مقيد مىگردد . يعنى اطلاق قسم او مقيد مىشود ، چون آن زن اصلًا به اين مورد توجه نداشته است .\r\nمعناى كلام مرحوم آخوند اين است كه گاهى انسان در وقت شنيدن حكم در بعضى از مصاديق شك مىكند و احتمال مىدهد آن مصاديق مورد نظر گوينده نبوده ، و به آن توجهى نداشته است و به اصطلاح قدر متيقن دارد . در چنين مواردى نمىتوان به اطلاق لفظ تمسك كرد . « 1 »\r\nخلاصه ، قدر مسلم در اين گونه موارد همان صورت متعارف است و هرگاه با ملاحظه تناسبات حكم و موضوع يا به هر جهت ديگر در شمول كلام نسبت به بعضى از مصاديق به شك بيفتد نمىتوان به اطلاق تمسك و از قدر متيقن تجاوز نمود .\r\nدر مسأله مورد كلام ما نيز مطلب همين گونه است . معمولًا چنين جملاتى را « سنّوا بهم سنة اهل الكتاب » ابتداءً و بدون سابقه و لاحقه نمىگويند بلكه حتماً مقدماتى داشته و يا بحثى مطرح بوده كه اين طور فرموده‌اند . البته اگر حضرت در مقام گفتن كلمات قصار بودند يا كتاب مىنوشتند كلامشان اطلاق داشت ولى چون\r\n\r\n\r\n","description":"","footnote":"\r\n( 1 ) - شخصى مسأله‌اى پرسيد كه : مردى عيالش حامله بود ، يكصد و پنجاه هزار تومان به او داد و گفت : اگر نوزاد دختر بود صد هزار تومان براى تو و پنجاه هزار تومان براى دختر ، و اگر پسر بود صد هزار تومان براى او و پنجاه هزار تومان براى تو . اتفاقاً آن زن دوقلو زاييد يكى پسر و يكى دختر ، حكم مسأله چيست ؟\r\nواقع مطلب اين است كه اين مورد اصلًا به ذهن شوهر نيامده ، كما اينكه فروض ديگر - هر دو دختر ، يا هر دو پسر يا خنثى باشد يا . . . - هم به ذهن او نيامده است .\r\n","page_name":" 5258 ","page_number":177},
  {"content":"\r\n\r\nدر ضمن مطلبى و فضاى خاصى القاء شده ، در اطلاق آن شك داريم و قدر متيقن آن همان مسأله جزيه است . هرگاه در محيطى كه اهل كتاب - بر خلاف مشركين و كفار - با پرداخت جزيه جانشان محفوظ است بگويند : سنّوا بالمجوس سنة اهل الكتاب ، عرف مىگويد منظور در همين موضوع است نه در تمام احكام كه اگر مثلا كسى نذرى يا وقفى يا وصيتى براى اهل كتاب كرد با توسعه بگوييم مجوس هم ملحق به آنهاست .\r\nخلاصه ، در اين روايات به تناسبات حكم و موضوع بعيد است مجوس تمام احكام اهل كتاب را داشته باشند و ذوق عرفى مشخص آن را نمىپذيرد . نسبت به جزيه و امثال آن كه مورد خود روايت است و ترديدى نيست اما عموميت آن روشن نيست خصوصاً اينكه بعضى از عامه نيز نكاح آنها را جايز نمىدانند .\r\nالبته سند روايت با توجه به عمل قدماء مثل مرحوم صدوق - كه سخت‌گير هم هست - و مرحوم شيخ كه به آن اخذ كرده و فتوا داده‌اند ، مطمئن مىشويم كه نزد آنها تلقى به قبول شده است . و از اينكه از قدماء كسى راجع به اين روايت مناقشه نكرده معلوم مىشود بين مسلمين مورد قبول بوده و همانطور كه آقاى بروجردى مىفرمودند : اصولًا مطالبى كه مورد تسلّم عامه است و از ناحيه اماميه دليل روشنى بر ردّ آن نيست مورد امضاى اهل بيت بوده و بايد به آن اخذ نمود .\r\nولى از نظر دلالت تنها در مسأله جزيه و آنچه مربوط به آن باب است و نيز در باب استشهاد بر وصيت مورد قبول است اما نسبت به ديگر ابواب و از جمله باب نكاح به نظر ما نمىتوان به اطلاق آن تمسك كرد .\r\nخلاصه اينكه ازدواج با مجوسيه دوام آن را جايز نمىدانيم چون دليلى براى الحاق به اهل كتاب نبود ولى نسبت به انقطاعش گفتيم : جمعاً بين الادله جايز است على كراهةٍ شديدة .\r\n\r\n","description":"","footnote":"","page_name":" 5259 ","page_number":178},
  {"content":"\r\n\r\n\r\nب ) بررسى اجماعات\r\nمرحوم شيخ در خلاف ، در اين مسأله « بلا خلاف » تعبير مىكند يعنى بلا خلاف بين المسلمين . ظاهر معناى بلا خلاف اين است كه فقط در بين فقهايى كه اين مسأله را عنوان كرده‌اند اختلافى نيست و به حسب ظاهر ، دليل بر اجماعى بودن مسأله نزد همه فقها نمىباشد . اما چون اين از مسائل مورد ابتلاء و عام البلوى است كه طبيعتاً همه فقهاء آن را مطرح مىكنند ، بلا خلاف با اجماع در اين مسأله يكى است و تفاوتى ندارد .\r\nهمچنين شيخ در نهاية و راوندى در فقه القرآن عدم جواز نكاح مجوسيه را اجماعى دانسته‌اند ، تذكره نيز دعواى اجماع كرده كه مرادش اجماع بين المسلمين است .\r\nولى آنچه كه بايد مورد توجه قرار داد اين است كه اين اجماعات با جواز نكاح انقطاعى با مجوسيه منافات ندارد ، زيرا با دقت در كلمات مجمعين معلوم مىشود كه اين اجماعات نسبت به عقد دائم است نه انقطاع . چون خود مرحوم شيخ در نهاية فتوى به جواز انقطاع مىدهد ، علامه هم در تذكره بعد از نقل اجماع ، يك نفر از فقهاى عامه به نام ابو ثور را استثناء مىكند كه معلوم مىشود كلام او ناظر به دوام است چون عامه متعه را قبول ندارند . سپس تصريحاً مىگويد از روايات ما ، جواز انقطاع آن استفاده مىشود . وى در كتب ديگرش نيز فتوا به جواز مىدهد .\r\nقطب راوندى هم عيناً همان عبارت شيخ در تبيان را با همان الفاظ ذكر كرده كه معلوم مىشود معقد اجماع نزد او مانند شيخ ، در خصوص عقد دائم است « 1 » .\r\nبه علاوه چون اين اجماعات و اتفاقات با توجه به محيط اسلامى و آنچه كه ما\r\n\r\n\r\n","description":"","footnote":"\r\n( 1 ) - البته فقه القرآن بعضى از غلطهاى موجود در عبارت تبيان را تصحيح نموده است . عبارت تبيان چنين است : فاما المجوسيه فلا يجوز نكاحها اجماعاً و الذى لا يجوز ان يتزوج مسلمة اجماعاً و امراحاً و اجباراً . تبيان ، ج 2 ، ص 218 و تصحيح شده آن در فقه القرآن چنين مىباشد : و اما المجوسيه فلا يجوز نكاحها اجماعاً و الذي لا يجوز ان يتزوج مسلمة اجماعاً ايضاً و قرآناً و اخباراً ؛ فقه القرآن ، ج 2 ، ص 76 .\r\n","page_name":" 5260 ","page_number":179},
  {"content":"\r\n\r\nبين مسلمين مطرح بوده مورد توجه قرار گرفته است و مخالفين هم متعه را قبول ندارند مىتوان گفت : عقد انقطاعى اصلًا داخل مقسم آنان نيست تا اجماع شامل آن شود . آنچه مطرح است همان دوام است و انقطاعى بحث جدايى دارد كه مرحوم شيخ در تفسير سوره مائده مطرح نموده و به آن اشكالى هم نمىكند .\r\nنتيجه اينكه : روايت سنّوا بهم . . . نمىتواند دليل جواز نكاح با مجوسيه شود از سوى ديگر معقد اجماعات در كلمات برخى از فقهاء هم شامل عقد انقطاعى نمىشود تا آن را منع كند .\r\nادامه بحث در جلسه آينده ، انشاء الله .\r\n« * و السلام * »\r\n\r\n","description":"","footnote":"","page_name":" 5261 ","page_number":180},
  {"content":"\r\n\r\n\r\n11 / 9 / 1382 سه‌شنبه درس شمارهء ( 575 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه ، اين بحث مطرح مىشود كه آيا مجوس در ترتب احكام نكاح و غير نكاح ، مثل اهل كتاب هستند يا خير ؟ و ضمن نقل روايات مربوطه ، نظر نهايى استاد مد ظله بيان خواهد گرديد .\r\n* * * \r\nبررسى روايات در باب اهل كتاب بودن مجوس :\r\nدر مورد اينكه آيا مجوس از اهل كتاب هستند يا در حكم اهل كتاب مىباشند ، رواياتى هست كه ما آن روايات را ذكر كرديم . ولى اين روايات ضعيف هستند و البته اين بحث هست كه با عمل مشهور جبران ضعف آنها مىشود يا نمىشود . در كتب فقهى هم در همين حد ذكر كرده‌اند و به روايات ديگرى اشاره نكرده‌اند .\r\nولى من مراجعه كردم و ديدم روايت‌هاى معتبر از طرفين ، وجود دارد . و صاحب حدائق بر آنها برخورد نكرده است . اين روايات كه اسناد خوبى هم دارد ، در كافى ، مَن لا يحضر ، ديگر كتب اربعه و غير كتب اربعه وجود دارد . نمونه‌هايى از آنها :\r\n1 - در كافى و كتب ديگر نقل است كه : عده‌اى از رؤساى معتزله ، خدمت حضرت صادق عليه السلام مىروند ، بعد از كشته شدن وليد بن عبد الملك . اين افراد مانند و اصل بن عطاء ، عمرو بن عبيد و حفص بن سالم ، مىگويند « پس از كشته شدن وليد بن عبد الملك بايد با فرد ممتازى بيعت شود و ما با محمد بن عبد الله بن حسن ( نفس\r\n\r\n","description":"","footnote":"","page_name":" 5262 ","page_number":181},
  {"content":"\r\n\r\nزكيّه ) بيعت كرديم و از شما مىخواهيم كه شما هم براى پيشرفت كار ، بيعت كنيد .\r\nزيرا شما موقعيت و شيعيان زيادى داريد » . عمرو بن عبيد به نمايندگى از بقيه با امام عليه السلام صحبت مىكند . سپس امام عليه السلام با سؤالاتى ، تناقضات حرف‌هاى او را بيان مىفرمايند و اختلافات حرف و عمل او را ذكر مىفرمايند . و خيلى شديد آنها را مىكوبند . و ثابت مىكنند كه شما و آن كسى كه مرا به بيعت با او دعوت مىكنيد مايه علمى نداريد و ندارد .\r\nدر لابلاى اين بحث ، امام عليه السلام مىفرمايند « در جنگ با مشركين چه مىكنيد » و عمرو بن عبيد در پاسخ مىگويد : « به اسلام دعوت مىكنيم و الّا جزيه مىگيريم » .\r\nامام عليه السلام مىفرمايد « ان كانوا مجوساً ليسوا بأهل الكتاب ؟ » و عمرو در پاسخ مىگويد « سواء » . در ادامه امام عليه السلام مىفرمايند ؟ « فَهُم و الذين لم يعطوا الكتاب سواء » . و عمرو در پاسخ مىگويد « نعم » . امام عليه السلام مىفرمايد « عَمَّن أخذت ذا » . قال « سمعت الناس يقولون » .\r\nقال عليه السلام « فدع ذا » .\r\nخلاصه در اين روايت ، نفى اهل كتاب بودن مجوس را مىكند . و نفى مساوات آنها با اهل كتاب در حكم جزيه . البته تقريباً از مسلمات فقه است كه از مجوس جزيه گرفته مىشود و حكم يهود و نصارى را دارند ، فقط از عمانى نقل شده است كه قبول نكرده است . و نخواسته قبول كند . اما اين روايت ، جزيه از مجوس را نفى كرده است و لذا نياز به توجيه دارد . به نظر مىرسد اين روايت مىخواهد نفى مايه علمى از اين جمع بكند و نيز از كسى كه دعوت به بيعت با او مىكنند . اشكال حضرت اين است كه آيه قرآن جزيه را فقط از اهل كتاب مىگويد بايد گرفته شود و مجوس غير اهل كتابند . جواب اشكال هم اين است كه سنت رسول خدا صلى الله عليه و آله در حكم ، مجوس را مانند اهل كتاب مىداند ، چون پيغمبر فرموده : « سنوا بهم سنة اهل الكتاب » و حضرت مىخواهد بفهماند كه اين جمع از قرآن و سنت رسول خدا صلى الله عليه و آله اطلاع كافى نداشتند .\r\nسند اين حديث هم صحيح است . على بن ابراهيم عن أبيه عن ابن ابى عمير عن\r\n\r\n","description":"","footnote":"","page_name":" 5263 ","page_number":182},
  {"content":"\r\n\r\nعمر بن اذينه عن زراره عن عبد لكريم بن عتبة الهاشمى . و اين حديث در كافى ، و در تهذيب به طريق كافى ، ذكر گرديده است .\r\n2 - روايتى كه مرسلًا در تفسير عياشى هست و ما آن را خوانديم ولى با سند معتبر هم در كتب ديگر هست . من جمله در كافى و كتب اربعه .\r\nروايت اين است ، به طريق كلينى محمد « 1 » بن احمد عن عبد الله بن الصلت عن يونس بن عبد الله الرحمن عن يحيى بن محمد « 2 » عن ابى عبد الله عليه السلام ، راجع به شاهد گرفتن براى وصيت ، و مىفرمايد « و اللذان من غيركم من اهل الكتاب ، فان لم تجدوا من اهل الكتاب ، فمن المجوس ، لانّ رسول الله صلى الله عليه و آله سنّ بهم سنّة اهل الكتاب فى الجزيه « 3 » .\r\n3 - حسن بن على الوشّاء ، عن احمد بن عمر حلبى ، سألته ، قال عليه السلام : و اللذان من غيركم من اهل الكتاب . فان لم تجدوا من اهل الكتاب ، فمن المجوس ، لانّ رسول الله صلى الله عليه و آله قال صلى الله عليه و آله : سنّوا بهم سنة اهل الكتاب « 4 » .\r\nدر برخى روايات قيد كلمه « فى الجزيه » هم در آخر روايت هست و در برخى ديگر نيست .\r\n\r\n\r\n","description":"","footnote":"\r\n( 1 ) - به احتمال قوى اين « محمد » نوه عبد الله بن الصلت است .\r\n( 2 ) - يحيى ، همان أبو بصير است و گاهى به جاى آن استعمال مىشود . و به عقيده سيد مهدى خوانسارى اين أبو بصير اسدى يعنى يحيى مهم‌تر از أبو بصير ليث [ مرادى 
  ] است و در اسناد متعدد است كه [ يونس بن عبد الرحمن عن على بن سالم عن ابى بصير ( يا عن يحيى ) 
  ] و متن و سند يكى است .\r\nخلاصه اين احتمال هست كه اين « بن محمد » ، « ابى محمد » بوده است و سهو شده است ، زيرا أبو بصير ، كنيه اصلىاش « أبو محمد » است و به لحاظ نابينا بودن « أبو بصير » مىگفتند .\r\n( 3 ) - كافى ، باب وصايا ، 7 / 4 .\r\nمن لا يحضر ، با سند خودش به يونس بن عبد الرحمن .\r\nتهذيب ، ج 9 ، باب الاشهاد على الوصيه . ولى در تهذيب سند چنين است :\r\nيونس بن عبد الرحمن ، عن على بن سالم ، عن يحيى بن محمد . . . . مجلسى اول رحمه الله مىخواهد بگويد اين « عن على بن سالم » زائد است ؛ ولى ظاهراً زائد نيست و در نقل كافى و تهذيب احتمالًا افتاده است ، زيرا در تفسير عياشى ، « على بن سالم » هست در اين روايت و مراد از « على بن سالم » هم همان « على بن ابى حمزه بطائنى » است .\r\n( 4 ) - احتمالًا اين روايت در فقيه است كه سند دقيق آن متعاقباً ذكر خواهد شد .\r\n","page_name":" 5264 ","page_number":183},
  {"content":"\r\n\r\n\r\nروايات ديگرى در باب اهل كتاب بودن مجوس :\r\n1 - در من لا يحضره الفقيه است كه : ابن ابى عمير عن سماعة بن مهران عن ابى عبد الله عليه السلام : درباره مجوس مىفرمايد : « ديتهم مثل دية اليهود و النصارى و قال انهم اهل الكتاب « 1 » .\r\n2 - در تهذيب و استبصار است كه : محمد بن على بن محبوب عن احمد بن محمد عن ابى فضّال عن ابى بكير عن زراره ، قال سألته عن المجوس ، ما حدّهم ، فقال عليه السلام : هم من اهل الكتاب و مجراهم مجرى اليهود و النصارى فى الحدود و الدّيات « 2 » .\r\nاين تعبير فى الحدود و الديات در تهذيب است و اينكه در بعض روايات فى الجزيه آمده شايد به لحاظ اين قسمت كه كوبيدن مجوس و جزيه ، به نحوى حدّ بر آنان است يعنى جزيه از مصاديق حدود به معنى وسيع كلمه است .\r\n3 - در من لا يحضره الفقيه روايتى هست كه مىگويد : « فقد روى انّ دية اليهودى و النصرانى و المجوسى ، اربعة آلاف درهم ، لانّهم اهل الكتاب « 3 » .\r\nو روايات ديگرى نيز غير از اينها هست مانند روايت اصبغ بن نباته در مجالس مرحوم صدوق و در توحيد صدوق . خلاصه اينها رواياتى است از طريق اماميه . و روايات معتبرى است .\r\n\r\n\r\n","description":"","footnote":"\r\n( 1 ) - در من لا يحضره الفقيه ، تهذيب و استبصار اين روايت موجود است .\r\n( 2 ) - در پاورقى تهذيب در ذيل اين روايت نوشته است كه روايت در كافى هم هست كه بايد مراجعه شود .\r\n( 3 ) - آقاى غفارى اين مرسله را نقل به معناى همان روايت سماعه دانسته است كه صدوق در جاى ديگرى مسنداً نقل كرده و آن را خوانديم . ولى اين برداشت ايشان خيلى عجيب است . چون روايت قبلى در صدرش اين طور آمده كه پيغمبر اكرم صلى الله عليه و آله خالد بن وليد را به بحرين مىفرستد و او جمعى از يهود و نصارى و مجوس را مىكشد . در حالى كه نبايد مىكشته و لذا بنا شده ديه اينها را بپردازد . او براى پيامبر مىنويسد : من ديه يهود و نصارى را به ميزان هر نفر هشتصد درهم پرداختم ، اما ديه مجوس را نمىدانستم كه چه مقدار است . حضرت در جواب نوشتند : ديه آنها مثل ديه يهود و نصارى است چون اهل كتابند . پس طبق اين روايت ، ديه مجوس هشتصد درهم است در حالى كه طبق مرسله ، ديه مجوس چهار هزار درهم تعيين شده است و لذا نمىتوان اين مرسله را نقل به معناى روايت قبلى دانست .\r\n","page_name":" 5265 ","page_number":184},
  {"content":"\r\n\r\n\r\nنظر مختار استاد ( مد ظله )\r\nاز مجموع اين روايات استفاده مىشود كه : يك چنين عمومى در كار نيست . كه مجوس در تمام احكام مانند اهل كتاب باشند . زيرا در برخى روايات در جزيه مجوس را مانند اهل كتاب مىداند و در برخى ديگر ، در جزيه و ديات و از اين تعبيرات معلوم است كه تنزيل در جزيه و حدود و ديات كه قدرى مشابه همديگر هستند ، صورت گرفته نه در كل احكام و حتى در برخى طرق اينها هست كه مىگويد ، نكاح مجوس جايز نيست و ذبيحه اينها حلال نيست .\r\nخلاصه به نظر مىرسد نسبت به نكاح و امثال آن ما نمىتوانيم استفاده مشابهت مجوس با اهل كتاب را بكنيم ولى در جزيه و ديات را مىتوانيم استفاده كنيم .\r\nاما در مورد احكام ديگر مثل طهارت و نجاست مجوس‌ها بايد بحث شود و ميزان دلالت روايات معلوم شود .\r\nدر مورد صابئين كه موضوع بعدى است بحث چندانى وجود ندارد چون بحث موضوعى كه اينها چه عقائدى دارند و به چند فرقه تقسيم مىشوند . به فقه مربوط نمىشود . آنچه به فقه مربوط است حكم اينها است كه تقريباً واضح است چون اهل كتاب عبارتند از خصوص يهود و نصارى و البته مجوس هم در بعض احكام به منزله اهل كتاب هستند . لذا در مورد غير اينها نمىتوانيم به جواز نكاح قايل شويم .\r\n« * و السلام * »\r\n\r\n","description":"","footnote":"","page_name":" 5266 ","page_number":185},
  {"content":"\r\n\r\n\r\n12 / 9 / 1382 چهارشنبه درس شمارهء ( 576 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه و جلسات قبل :\r\nدر جلسات قبل درباره حكم تزويج با مجوسيه بحث كرده ، به تناسب ، اين بحث را مطرح كرديم كه آيا مجوس اهل كتاب هستند يا خير ؟ در اين جلسه ضمن نقل روايات مسأله كه در نگاه بدوى نوعى تعارض بين آنها وجود دارد ، مجوس را از مصاديق اهل كتاب - به قول مطلق - خارج مىدانيم ، لذا تمسك به ادله مربوط به تزويج كتابيه را مورد تزويج با مجوسيه ناتمام مىدانيم ، در ادامه ، با بحث مجدد روايت محمد بن سنان تأكيد مىكنيم كه تزويج مجوسيه تنها به صورت متعه جايز ( البته مكروه ) است ، در پايان بحث به طريق اثبات مذهب پرداخته ، قول خود زن را در اين زمينه كافى نمىدانيم .\r\n* * * \r\nالف - بررسى شمول عنوان اهل كتاب نسبت به مجوس با توجه به احاديث\r\nاز احاديث چندى استفاده مىشود كه مجوس اهل كتاب نيستند و از احاديث ديگرى هم استفاده مىشود كه مجوس اهل كتاب مىباشند .\r\n\r\n1 - احاديثى كه مجوس را اهل كتاب نمىداند .\r\nروايات چندى اهل كتاب بودن مجوس را نفى مىكند ، برخى بالصراحه ، برخى با عطف اهل كتاب به مجوس كه ظاهر آن تغاير است ، در جلسات قبل به برخى از\r\n\r\n","description":"","footnote":"","page_name":" 5267 ","page_number":186},
  {"content":"\r\n\r\nاين روايات اشاره كرديم ، از جمله روايت يحيى بن محمد « 1 » عن ابى عبد الله عليه السلام ،\r\n\r\n\r\n","description":"","footnote":"\r\n( 1 ) - ( توضيح بيشتر ) در مورد سند اين روايت در جلسه پيش به اجمال بحث شد ، در توضيح بيشتر اين سند مىگوييم كه سند روايت در كافى به اين شكل است : محمد بن احمد عن عبد الله بن الصلت عن يونس بن عبد الرحمن عن يحيى بن محمد عن ابى عبد الله عليه السلام ، مراد از محمد بن احمد در اين سند محمد بن احمد بن على بن الصلت قمى برادرزاده عبد الله بن الصلت است كه گاه كلينى از وى با تعبير محمد بن احمد قمى روايت كرده است ( كافى ، ج 8 ، ح 523 ) و گاه به اختصار در نسب با تعبير محمد بن احمد بن الصلت ( كافى ، ج 8 ، ح 390 ) ، شيخ صدوق در مقدمه كمال الدين درباره وى مىگويد : و كان ابى ( رضى الله عنه ) يروى ( عنه ) و كان يصف علمه و عمله و زهده و فضله و عبادته ( ر . ك . معجم رجال الحديث ، ج 15 ، ص 15 ) ، در جلسه پيش محمد بن احمد سهواً نوه عبد الله بن الصلت ذكر شده بود .\r\nاين سند از دو جهت نيازمند بحث است ، جهت اول اين كه آيا يونس بن عبد الرحمن روايت را از يحيى بن محمد به طور مستقيم نقل مىكند يا بين آن دو واسطه مىباشد ؟ جهت دوم : مراد از يحيى بن محمد در اين سند كيست ؟\r\nدرباره جهت اول در جلسه پيش گفتيم كه در سند اين روايت در تهذيب ، ج 9 ، بين يونس بن عبد الرحمن و يحيى بن محمد ، على بن سالم واسطه شده است ، به نوشته مرحوم مجلسى اول در روضة المتقين ، ج 11 ، ص 53 « گويا اين عنوان در سند زائد است » ، ولى ظاهراً اين عنوان در سند بوده و در نقل كافى افتاده است ، زيرا علاوه بر اين كه افزوده شدن اين نام به سند توجيه منطقى ندارد به خلاف افتادن آن در سند كه مىتواند به جهت سهو و غفلت صورت گرفته باشد ، نقل تفسير عياشى هم مؤيد وجود اين راوى در سند مىباشد ، در تفسير عياشى ، روايت به نقل از على بن سالم عن رجل عن ابى عبد الله عليه السلام نقل شده كه مىتواند مراد از رجل همين يحيى بن محمد باشد ، و اين احتمال هم هست كه « رجل » مصحّف « يحيى » باشد ، اين دو كلمه در كتابت مىتوانند شبيه به يكديگر نوشته شوند .\r\nدرباره جهت دوم در جلسه پيش گفتيم كه ظاهراً يحيى بن محمد تصحيف « يحيى ابى محمد » است و مراد از اين عنوان أبو بصير يحيى اسدى است ، در توضيح اين مدعا مىگوييم كه يونس بن عبد الرحمن روايات چندى از على بن سالم دارد ( معجم رجال الحديث ، ج 20 ، ص 307 و 330 ) كه قرائن نشان مىدهد كه وى همان على بن ابى حمزه بطائنى است كه يونس روايات چندى از وى با عنوان على بن ابى حمزه دارد ، على بن ابى حمزه قائد و عصاكش أبو بصير يحيى اسدى بوده و عمده روايات وى از أبو بصير اسدى است ، أبو بصير اسدى مكنى به أبو محمد است ، از جمله روايات يونس از على بن سالم ، روايتى است كه على بن سالم از يحيى نقل كرده است ، ( كافى ، ج 7 ، ص 163 / 3 ، تهذيب ، ج 9 ، ص 342 / 1232 ) مراد از يحيى در اين سند أبو بصير اسدى است ، تهذيب ، ج 9 ، ص 344 / 1235 به نقل از وهيب از ابى بصير نقل شده كه أبو بصير در مشايخ وهيب ، أبو بصير اسدى است ، در وثاقت أبو بصير يحيى اسدى بنابر تحقيق ترديدى نيست ، بلكه وى از اجلاء و از اصحاب اجماع است ، روايت يونس از على بن حمزه هم ظاهراً قبل از زمان وقف على بن ابى حمزه و در دوران جلالت قدر و صحت مذهب وى صورت گرفته است ، بنابراين روايت فوق صحيحه مىباشد .\r\n","page_name":" 5268 ","page_number":187},
  {"content":"\r\n\r\nروايت احمد بن عمر الحلبى ، حال به ذكر رواياتى ديگر در اين باب مىپردازيم :\r\nنخست روايتى را كه در آن بالصراحة مجوس ، مغاير اهل كتاب دانسته شده مىآوريم .\r\nكافى : محمد بن يحيى عن احمد بن محمد عن على بن الحكم عن عبد الله بن يحيى الكاهلى عن عبد الله بن هلال عن ابى عبد الله عليه السلام قال : سألته عن مظائرة المجوس ؟ قال : لا و لكن اهل الكتاب « 1 » .\r\nدر روايتى هم اهل كتاب را به مجوس عطف كرده است :\r\nكافى على بن ابراهيم ، عن أبيه ، عن اسماعيل بن مرّار عن يونس عنهم عليهم السلام قالوا : خمسه اشياء ذكيه . . . و انما كره ان يؤكل سوى الانفخه مما فى آنية المجوس و اهل الكتاب ، لانهم لا يتوقون الميتة و الخمر « 2 »\r\nعلاوه بر موارد فوق در كلمات قدماء اصحاب هم عباراتى ديده مىشود كه اهل كتاب نبودن مجوس را مىرساند :\r\nكافى : على بن ابراهيم عن محمد بن عيسى عن يونس قال : ان اهل الكتاب و المجوس يرثون و يورّثون ميراث الاسلام « 3 » .\r\nتفسير عياشى : عمر بن حنظلة فى قول الله : فكلوا مما ذكر اسم الله عليه قال : اما المجوس فلا فليسوا من اهل الكتاب و اما اليهود و النصارى فلا بأس اذا سمّوا « 4 » .\r\nالبته ذيل متن را كه ذبيحه يهود و نصارى را جايز دانسته به تقيه حمل كرده‌اند ، غرض صدر آن است ، اين متن به همين شكلى كه نقل كرديم در تفسير عياشى « 5 » وارد شده كه از آن به روشنى معلوم نمىشود كه آيا فتواى عمر بن حنظله است يا روايت وى ، در بحار و تفسير برهان هم به همين شكل نقل شده « 6 » ، ولى در وسائل\r\n\r\n\r\n","description":"","footnote":"\r\n( 1 ) - وسائل الشيعة ، كتاب النكاح ، ابواب احكام الاولاد ، باب 76 ، ح 3 ، وسائل چاپ آل البيت ، ج 21 ، ص 464 ، البته در چاپ آل البيت مظاهره دارد كه اشتباه چاپى مىباشد .\r\n( 2 ) - وسائل الشيعة ، كتاب الاطعمه و الأشربة ، ابواب الاطعمة المحرمه ، باب 33 ، ح 2 ؛ وسائل چاپ آل البيت ، ج 24 ، ص 179 .\r\n( 3 ) - وسائل الشيعة ، كتاب الفرائض و المواريث ، ابواب موانع الارث من الكفر و القتل و الرق ، باب 4 ، ح 3 ؛ وسائل چاپ آل البيت ، ج 26 ، ص 23 .\r\n( 4 ) - وسائل الشيعة ، كتاب الصيد و الذبائح ، ابواب الذبائح ، باب 27 ، ح 17 ؛ وسائل چاپ آل البيت ، ج 24 ، ص 57 .\r\n( 5 ) - تفسير عياشى ، ج 1 ، ص 374 ، ح 84 .\r\n( 6 ) - بحار الأنوار ، ج 63 ، ص 25 ، ح 20 ، تفسير برهان ، ج 1 ، ص 551 .\r\n","page_name":" 5269 ","page_number":188},
  {"content":"\r\n\r\nبعد از عمر بن حنظلة « عن ابى عبد الله عليه السلام » افزوده شده ، ولى بعيد نيست كه افزودن اين جمله از روى غفلت بوده يا در نسخه‌اى كه در دست صاحب وسائل بوده توسط ناسخ چنين غفلتى رخ نموده و تصور شده كه عمر بن حنظله همچون متعارف آن را از امام صادق عليه السلام نقل كرده است ، نبودن اين كلمه در نسخه چاپى تفسير عياشى و در نقل مرحوم مجلسى كه معمولًا از نسخه‌هاى معتبر نقل مىكند و نيز در تفسير برهان شاهد خوبى بر اين امر است ، به هر حال نمىتوان متن فوق را روايتى از امام صادق عليه السلام تلقى كرد « 1 » .\r\nعلاوه بر اشكال عامى كه در احاديث تفسير عياشى است كه با حذف اسناد كتاب به عمر بن حنظله از سوى ناسخ ، روايات مرسله گرديده است .\r\nدر عنوان بابى در محاسن 2 : 584 ، تعبير آنية اهل الكتاب و المجوس ذكر شده است ، عطف مجوس بر اهل كتاب در كمال الدين ، ص 62 به نقل از ابن قبه و در اعلام شيخ مفيد ص 48 نيز ديده مىشود .\r\n\r\n2 - احاديثى كه مجوس را از اهل كتاب دانسته است\r\nدر جلسه قبل رواياتى چند از اين دسته نقل كرديم ، حال به نقل روايات ديگرى از اين دست مىپردازيم .\r\nكافى : محمد بن يحيى عن احمد بن محمد عن ابى يحيى الواسطى عن بعض اصحابنا قال سئل أبو عبد الله عليه السلام عن المجوس أ كان لهم نبى ؟ فقال : نعم . . . فكتب اليهم رسول الله صلى الله عليه و آله انّ المجوس كان لهم نبى فقتلوه و كتاب احرقوه ، اتاهم نبيهم بكتابهم فى اثنى عشر الف جلد ثور « 2 » .\r\nاين روايت در تهذيب وارد شده است « 3 » با افزودن : و كان يقال له جاماسب در آخر\r\n\r\n\r\n","description":"","footnote":"\r\n( 1 ) - ( توضيح بيشتر ) البته اين نكته كه اين روايات موقوف را مىتوان حجت دانسته يا خير ؟ مطلب ديگرى است كه استاد - مد ظله - در درس‌هاى آينده بدان خواهند پرداخت .\r\n( 2 ) - وسائل الشيعة ، كتاب الجهاد ، ابواب جهاد العدو و ما يناسبه ، باب 49 ، ح 1 ، ( چاپ آل البيت ، ج 15 ، ص 126 ) .\r\n( 3 ) - در نقل تهذيب سند روايت چنين است : « احمد بن محمد عن ابى يحيى الواسطى قال سئل\r\n","page_name":" 5270 ","page_number":189},
  {"content":"\r\n\r\nآن ، « 1 » عبارت فقيه نيز مىتواند برگرفته از همين روايت باشد ، البته با اين تعبير « كان لهم نبى اسمه داماست فقتلوه و كتاب يقال له : جاماست كان يقع فى اثنى عشر الف جلد ثور فحرقوه « 2 » » .\r\n- تهذيب : محمد بن خالد عن القاسم بن محمد عن على عن ابى بصير عن ابى عبد الله عليه السلام قال دية اليهودى و النصرانى اربعة آلاف درهم و دية المجوسى ثمان مائة درهم ، و قال ايضاً : ان للمجوس كتاباً يقال له جاماس « 3 » ، اين روايت در فقيه هم وارد شده است .\r\n- امالى و توحيد شيخ صدوق با اسناد عامى از سعد بن طريف عن الاصبغ بن نباته ان علياً عليه السلام قال على المنبر : سلونى قبل ان تفقدونى فقام اليه الاشعث فقال : يا امير المؤمنين ، كيف تؤخذ الجزية من المجوس و لم ينزل عليهم كتاب و لم يبعث اليهم نبى ؟\r\nفقال : يا اشعث قد انزل الله عليهم كتاباً و بعث اليهم نبياً « 4 » .\r\n- مقنعة شيخ مفيد ( ص 27 ) : قد روى عن امير المؤمنين عليه السلام انّه قال : المجوس انما الحقوا باليهود و النصارى فى الجزية و الديات لانه قد كان لهم فيما مضى كتاب « 5 » .\r\nجامع المقاصد ، ج 12 ، ص 389 : روى عن على عليه السلام انه قال : لهم كتاب فبدلوه فاصبحوا و قد اسرى به و رفع عنهم .\r\nدر جلسه قبل ، روايات ديگرى از اين دسته ذكر كرديم كه دو روايت آنها از جهت سندى معتبر بود ، يكى مضمره زراره كه به دليل وجود ابن فضال و ابن بكير در سند آن موثقه بود ، ديگرى صحيحه سماعه كه در سند روايت به جز سماعه ساير افراد سند ، امامى ثقه هستند ، سماعه را برخى واقفى دانسته‌اند كه به فرض درستى « 6 » ،\r\n\r\n\r\n","description":"","footnote":"\r\nأبو عبد الله عليه السلام . . . » ترديدى در وحدت دو روايت نيست و وجود و عدم وجود « بعض اصحابنا » در اين موضوع دخالتى ندارد ، همچنان كه بر متأمل پوشيده نيست .\r\n( 1 ) - وسائل ، همان جا ، ص 127 ، ح 3 .\r\n( 2 ) - وسائل ، همان جا ، ح 5 .\r\n( 3 ) - وسائل الشيعة ، كتاب الديات ، ابواب ديات النفس ، باب 14 ، ح 4 ، چاپ آل البيت ، ج 29 ، ص 222 .\r\n( 4 ) - وسائل الشيعة ، كتاب الجهاد ، ابواب جهاد العدو و ما يناسبه ، باب 49 ، ح 7 ، چاپ آل البيت ، ج 15 ، ص 128 .\r\n( 5 ) - همان جا ، ح 8 .\r\n( 6 ) - ( توضيح بيشتر ) قرائن زمانى ، باقى ماندن سماعه را تا زمان امام رضا عليه السلام و آغاز پيدايش وقف تأييد نمىكند ، لذا نمىتوان نسبت واقفى بودن را به سماعه پذيرفت ، توثيق مكرر سماعه از سوى نجاشى ( : ثقة ثقة ) بدون اشاره به عدم صحت مذهب وى خود دليل بر عدم واقفى بودن وى مىباشد ، اين احتمال بعيد به نظر نمىرسد كه واقفى بودن روات سماعه همچون زرعه و عثمان بن عيسى يا نقل دروغ واقفه رواياتى را در تأييد وقف از وى ، منشأ اين اشتباه شده كه سماعه را واقفى دانسته‌اند .\r\n","page_name":" 5271 ","page_number":190},
  {"content":"\r\n\r\nروايت را از صحيح بودن خارج نمىكند ، چون به عقيده ما ، امثال ابن ابى عمير از واقفه قبل از زمان وقف آنها اخذ حديث كرده‌اند ، در هر حال روايت فوق يا صحيحه است يا موثقه و در اعتبار آن بحثى نيست .\r\n\r\n3 - بررسى نحوه جمع بين روايات\r\nپيشتر گفتيم كه طبق مبناى مرحوم آقاى خويى ( كه ميزان در جمع عرفى ، امكان كنار هم قرار گرفتن دو دليل است بدون اين كه تعارضى بين اجزاء كلام پديد آيد ) روايات محل بحث ما متعارضند و بايد به اخبار علاجيه رجوع كرد ولى ما اين مبنا را ناتمام مىدانيم .\r\nدر اينجا ممكن است رواياتى را كه اثبات اهل كتاب بودن مجوس را نموده با رواياتى كه اهل كتاب بودن مجوس را نفى كرده به اين گونه جمع كنيم .\r\nدر روايات دسته نخست « ال » در اهل الكتاب را الف و لام عهد دانسته و مراد از الكتاب را عهدين بگيريم ، و « ال » در روايات دسته دوم را الف و لام جنس بدانيم .\r\nولى جمع بهتر اين است كه بگوييم اهل كتاب به معناى متعارف آن ، مجوس را شامل نمىشود ، ولى گاه براى بار كردن برخى احكام خاص ، اهل كتاب به معناى اعم از معناى متعارف و غير متعارف به كار مىرود ، در اين اطلاق ، مجوس از اهل كتاب به شمار مىروند ، مؤيّد اين جمع اين است كه در صحيحه سماعه بنابر نقل شيخ صدوق در فقيه « انهم اهل كتاب » ذكر شده ، بين اهل الكتاب و اهل كتاب فرق است .\r\nسابقاً از درس تفسير مرحوم زنجانى نقل كرديم كه ايشان درباره آيه شريفه  ( وَ لَتَجِدَنَّهُمْ أَحْرَصَ النَّاسِ عَلى حَياةٍ )  [ بقره / 96 
  ] مىفرمودند كه در اين آيه ، تعبير « على\r\n\r\n","description":"","footnote":"","page_name":" 5272 ","page_number":191},
  {"content":"\r\n\r\nحياة » وارد شده نه « على الحياة » ، كأنّه اين گروه ( بنى اسرائيل ) ، بر اين دنياى پست و ناچيز حرص مىورزند ، دنيايى كه از حقارت و پستى صلاحيت اطلاق حيات و زندگانى ندارد ، حياتى كه در آن تمامى فضائل و بركات نابود شده باشد تنها اندك نشانى از حيات در آن ديده مىشود و در حقيقت زندگانى نيست ، بلكه مرگ است .\r\nبارى در بحث ما نيز مجوس اهل الكتاب دانسته نشده ، بلكه « اهل كتابٍ » گفته شده يعنى معناى معروف و متعارف اهل الكتاب مجوس را در بر نمىگيرد ، و نمىتواند اين عبارت را على وجه الاطلاق درباره آنها به كار گرفت .\r\nالبته اين تعبير در نقل شيخ طوسى در تهذيبن نيامده ، بلكه تعبير انهم اهل الكتاب ذكر شده ، لذا ما تنها به عنوان مؤيد به اين تعبير مىنگريم ولى در اصل اين وجه جمع نيازى به استناد به چنين عبارتى نيست ، زيرا اساساً اين كه اين روايت و روايات ديگر در صدد اثبات اهل كتاب بودن مجوس بر آمده ، خود نشان مىدهد كه عرف متعارف از اهل كتاب معنايى را نمىفهميده كه مجوس را هم شامل گردد ، ما بارها اين نكته را گوشزد كرده‌ايم كه اگر شيئى در هنگام عرضه به عرف از مصاديق يك عنوان محسوب نشود ، چنانچه شرع آن چيز را از مصاديق آن عنوان بداند ، بايد در تطبيق احكام به آن تصريح كند « 1 » و گرنه به فهم عرف مراجعه مىشود و فهم عرف نه تنها در تعيين مفاهيم كارساز است ، بلكه فهم عرف در تشخيص مصاديق نيز معتبر است . لذا مىگوييم كه اگر دليل خاصى در كار نباشد كه حكم مورد نظر ، مجوس را هم در بر مىگيرد و در دليل اهل كتاب موضوع حكم قرار گرفت ، تنها به مصاديق متعارفى عرفى آن كه يهود و نصارى است اكتفاء گرديده مجوس را مشمول دليل نمىدانيم .\r\n\r\n\r\n","description":"","footnote":"\r\n( 1 ) - مثلًا هر چند بنا بر تصريح آيات و روايات تمام آسمان و زمين تسبيح گوى حضرت حق مىباشند\r\n ( تسبيح گوى او نه بنى آدمند و بس * هر بلبلى كه زمزمه بر شاخسار كرد ) ، \r\nولى اگر تعبير « المسبّح » را به گونه مطلق به كار برند ، تنها مصاديق معمولى عرفى آن كه بنى آدم است شامل مىگردد نه تمام موجودات و جمادات و سنگ و چوب و . . .\r\n","page_name":" 5273 ","page_number":192},
  {"content":"\r\n\r\nبنابراين ، ادله حرمت يا جواز نكاح كتابيه ، حكم مجوسيه را روشن نمىكند و در مورد نكاح مجوسيه بايد ادله مستقل را دنبال كرد . از جمله اين ادله روايت محمد بن سنان بود كه با توجه به تفسيرى كه در آن وارد شده در بحث ما نقش تعيين‌كننده دارد ، لذا بار ديگر درباره اعتبار اين تفسير سخن مىگوييم .\r\n\r\n4 - بررسى مجدد روايت محمد بن سنان\r\nدر روايت محمد بن سنان از امام رضا عليه السلام پس از تجويز نكاح يهوديه و نصرانيه آمده است : فقلت : فمجوسية فقال : لا بأس يعنى متعة\r\nقبلًا اشاره كرديم كه تفسير در اين حديث ( كه ظاهريا قدر متيقن آن اين است كه مربوط به حكم اخير ، حكم مجوسيه است نه هر دو حكم ) از شيخ طوسى كه حديث را روايت كرده نيست ، بلكه از راويان قبلى است ، حال آيا مفسّر محمد بن سنان است يا احمد بن محمد بن عيسى ( كه روايت را از محمد بن سنان نقل كرده ) چندان روشن نيست ، ولى به نظر مىرسد كه در هر حال اين تفسير حجت است ، زيرا اين تفسير به هر حال روايتى از امام رضا عليه السلام به شمار مىآيد ، در واقع راوى اخبار مىدهد كه امام رضا عليه السلام از جمله فوق خصوص متعه را اراده كرده‌اند ، اين اخبار اگر اطمينان داشته باشيم كه ناشى از اجتهاد و استنباط راوى است « 1 » حجيت ندارد ، ولى با توجه به اين كه احتمال دارد كه تفسير يداً بيد از زمان امام عليه السلام رسيده باشد و نشانگر قرينه حاليه‌اى باشد كه دلالت بر تخصيص به متعه مىكند ( همچون اين كه قبل از اين سؤالات ، سؤالات ديگرى مطرح بوده كه قرينه بر تخصيص مورد سؤال به خصوص نكاح متعه بوده است ) لذا اين تفسير حجت است ، چون در مواردى كه ما\r\n\r\n\r\n","description":"","footnote":"\r\n( 1 ) - همچون اجتهادات صاحب وسائل در تفسير راويان كه با مراجعه به مصدر حديث در مىيابيم كه تفسير از صاحب وسائل است ، مثلًا ايشان عقيده دارد كه ابن مسكان اگر از أبو بصير نقل كند مراد أبو بصير مرادى ليث بن البخترى است ، لذا اگر در سند ابن مسكان عن ابى بصير وارد شده باشد ، پس از ابى بصير عبارتى همچون يعنى ابا بصير المرادى ، يا يعنى ليث بن البخترى مىافزايد ، با اين كه بنابر تحقيق سيد مهدى خوانسارى اطلاق ابى بصير حتى در روايات ابن مسكان ، به ابى بصير اسدى منصرف است ، اين گونه تفاسير اجتهادى حجيت ندارد .\r\n","page_name":" 5274 ","page_number":193},
  {"content":"\r\n\r\nنمىدانيم آيا اخبار از حسّ يا حدس قريب به حس صورت گرفته يا از حدس بعيد از حس ، بناء عقلاء بر اين است كه اخبار را از حس يا حدس قريب به حس دانسته و آن را حجت مىدانند ، آرى اگر ثابت مىشد كه راوى به جهت استنباط مثلًا از روى جمع بين ادله متعارضه چنين تفسيرى را صورت داده بالطبع چنين اخبارى حجت نبود ولى با توجه به عدم ثبوت استنباطى بودن اخبار ، اين تفسير حجت است .\r\nحال اگر فرض هم كنيم كه نتوانيم حجيت اين اخبار را به اثبات برسانيم ولى وجود اين تفسير سبب مىگردد كه نتوان به اطلاق حكم قبل تمسك كرده « 1 » نكاح دائم با مجوسيه را هم جايز دانست ، به ويژه با توجه به اين كه عده‌اى از بزرگان ، بر عدم جواز نكاح با مجوسيه ادعاء اجماع كرده‌اند كه گفتيم مراد آنها ازدواج‌هاى معمولى و رسمى يعنى ازدواج دائم است نه ازدواج موقّت .\r\n\r\nنتيجه‌گيرى بحث توسط استاد - مد ظله - :\r\nبنابراين هر چند ما در مورد يهوديه و نصرانيه ، نكاح را مطلقاً ( چه دائم و چه موقت ) جايز ( البته مكروه ) دانستيم ولى در مورد مجوسيه بين نكاح دائم و نكاح موقت تفصيل قائل شده ، نكاح دائم را نادرست و نكاح موقت را صحيح ( البته مكروه ) مىدانيم .\r\n\r\nب ) طريق اثبات يهوديه يا نصرانيه يا مجوسيه بودن\r\nمحقق كركى در جامع المقاصد اين بحث را طرح كرده كه آيا با قول خود زن نصرانيت يا يهوديت يا مجوسيت وى ثابت مىشود يا نه ، محقق كركى خود مىگويد : لا ريب ان التواتر و شهادة عدلين طريق الى ذلك و كذا الشياع ، و هل يكفى قولهم ،\r\n\r\n\r\n","description":"","footnote":"\r\n( 1 ) - ( توضيح بيشتر ) چون استفاده عموم از اطلاق متوقف بر مقدمات حكمت است ، يكى از مقدمات حكمت ، نبودن قرينه مقاليه يا حاليه متصل به كلام است ، در موارد متعارف احاديث با توجه به عدم نقل قرينه مقاليه يا حاليه با استناد به اصل عدم غفلت حكم به عدم وجود چنين قرينه‌اى در هنگام صدور روايت نموده ، لذا مقدمات حكمت تام خواهد بود ، ولى در بحث ما ، ديگر اصل عدم غفلت راه ندارد و نمىتوان عدم وجود قرينه مقاليه يا حاليه را احراز نمود .\r\n","page_name":" 5275 ","page_number":194},
  {"content":"\r\n\r\nيحتمل قويّا ذلك ، لانّ اعتقاد المكلف انما يعلم من قبله « 1 » .\r\nبه نظر ما اگر در حكمى ، تعيين موضوع آن تنها از راه قول مكلف ميسر باشد مىتوان حجيت آن قول را نتيجه گرفت ، ولى تطبيق اين كبرى بر محل بحث ما روشن نيست ، چه مىتوان با تفحص در رفتار يك شخص صحت و سقم ادعاى وى و چگونگى اعتقاد او را بررسى نمود ، سؤالات مختلفى كه از يك نفر انجام مىگيرد ، خود مىتواند براى رسيدن به راستگويى يا دروغگويى وى كارساز باشد و اين گونه نيست كه براى شناخت اعتقاد مردم راهى جز استناد به اقوال آنها در كار نباشد « 2 » .\r\nبارى ممكن است در نظر بدوى چنين به نظر برسد كه بر طبق بناء عقلا ، گفتار خود شخص براى اثبات اعتقاد و دين وى معتبر است ، ولى با دقت بيشتر چنين به نظر مىرسد كه چنين بنايى از عقلا ثابت نيست .\r\nدر توضيح اين امر مىگوييم كه ادعاء بناء عقلا على القاعده بر اين پايه استوار است كه گفتار انسان منشأ ظن نوعى يا اطمينان نوعى بر مذهب و دين گوينده شده ، لذا به طور كلى عقلاء اين گفتار را حجت مىدانند هر چند اطمينان يا ظن شخصى بر طبق گفتار وى نباشد ، يا از اين بالاتر اطمينان يا ظن شخصى بر خلاف گفتار وى در كار باشد .\r\nما در اينجا در دو مرحله بحث داريم .\r\nمرحله اول : اين كه آيا عقلاء در اين بحث به ظن يا اطمينان نوعى اكتفاء مىكنند يا خير ؟ ،\r\nمرحله دوم : آيا در مقام ظن يا اطمينان نوعى وجود دارد يا خير ؟\r\nدر مرحله اول مىگوييم كه در امور شخصى ، ملاك ظن يا اطمينان شخصى\r\n\r\n\r\n","description":"","footnote":"\r\n( 1 ) - جامع المقاصد ، ج 12 ، ص 386 .\r\n( 2 ) - در تبريز كسى ادعاى اسلام كرده بود ، مىديدم كه علماء و حقوق‌دانان او را سؤال پيچ مىكردند تا ببينند كه راست مىگويد يا خير ؟\r\n","page_name":" 5276 ","page_number":195},
  {"content":"\r\n\r\nاست « 1 » ، بر خلاف باب احتجاجات و مسائل مربوط به حقوق اشخاص كه اگر داير مدار ظن يا اطمينان شخصى باشد ، باعث هرج و مرج شده ، چون هر كس به استناد عدم ثبوت ظن براى شخص خود يا ثبوت ظن بر خلاف ، به حقوق ديگران تعدى مىكند لذا با توجه به كثرت اشتباه يا سوء استفاده در اين گونه موارد ، مدار بر باور نوعى قرار مىگيرد ، تا نظام اجتماع به هم نخورد ، به نظر مىرسد كه در بحث ما ، ازدواج از امور شخصى تلقى مىگردد ، چون خود شخص مىخواهد يك عمر با طرف خود زندگى كند ، در اينجا به صرف حصول ظن يا اطمينان براى نوع اشخاص يا نوع موارد نمىتوان احكام را جارى ساخت بلكه بايد اطمينان شخصى و در صورت عدم امكان حصول اطمينان ، ظن شخصى حاصل گردد .\r\nدر مرحله دوم بحث مىگوييم كه آنچه از نظر عقلاء در باب احتجاجات معتبر است ، ظن يا اطمينان در نوع موارد نيست ، بلكه مدار ظن نوع افراد در خصوص مورد مىباشد ، در بحث ما اگر اعتراف به يهوديت يا نصرانيت يا مجوسيت از مصاديق باب اقرار باشد طبعاً حجت است ، در باب اقرار ، اقرارى حجت است كه بر\r\n\r\n\r\n","description":"","footnote":"\r\n( 1 ) - در بحث تقليد اعلم برخى با توجه به اين كه مردم به مطب پزشكان مراجعه مىكنند با اين كه آنها را اعلم نمىدانند ، گفته‌اند كه رجوع به اعلم لازم نيست ولى ما گفته‌ايم كه در امور شخصى انسان‌ها تنها به نزديك ترين راهى كه آنها را به واقع مىرسانند و خود به اين امر باور دارند اعتماد مىورزند و به باور نوعى كارى ندارند ، و در صورت عدم دسترسى به اين امر احتياط مىكنند لذا اگر ببينيم كه در موردى به اعلم مراجعه نكرده‌اند بايد بدانيم كه نكته ديگرى در كار است ، در مورد مراجعه مردم به پزشكان غير اعلم ، گاه به خاطر اين است كه بيمارى انسان ، بيمارى عادى است ، مثلًا يك سرماخوردگى معمولى است كه همه پزشكان معالجه آن را مىدانند . و گاه به خاطر اين است كه امكان دسترسى به پزشك اعلم وجود ندارد يا به جهت نداشتن امكانات يا به جهت تزاحم با مصالح اهم ، خلاصه از باب انسداد و عدم امكان احتياط نزديك‌ترين راه را به واقع كه همان پزشك غير اعلم است بر مىگزينند ، لذا هر مقدار كه بيمارى جدىتر باشد ، در مراجعه به پزشك آگاه‌تر بيشتر تلاش كرده و هزينه بيشترى را متحمل مىشوند و در صورت امكان به هر حال احتياط مىكنند . مسأله مراجعه به پزشك را كه در آن مصالح شخص مطرح است نبايد با مسائل باب احتجاجات و حقوق افراد مقايسه كرد .\r\n","page_name":" 5277 ","page_number":196},
  {"content":"\r\n\r\nعليه شخص مقر باشد و به عقيده ما شخص مقر بايد « بر عليه بودن » اقرار را هم بداند و گرنه صرف « بر عليه بودن » واقعى مورد اقرار براى حجيت اقرار كفايت نمىكند . در اين بحث اگر فرض كنيم كه مثلًا مهريه يهوديه يا نصرانيه يا مجوسيه كمتر است وزن با علم به اين جهت چنين اقرارى را مىكند . در اينجا اقرار معتبر است ، ولى در غير اين صورت دشوار است كه بگوييم قول خود شخص ، براى نوع مردم اطمينان مىآورد ، چه بسا به جهت ازدواج ، افراد خود را معتقد به دينى معرفى مىكنند ، به ويژه اگر زن قبلًا به اين دين نبوده و ما بخواهيم با گفتار خودش ، استصحاب را كنار بگذاريم .\r\nالبته آنچه گفتيم در مورد استناد به بناى عقلاء است و گرنه مانعى ندارد كه شارع جهت خاصى را در نظر بگيرد و در مسائل مربوط به مذهب و دين ، يك نوع توسعه‌اى قائل شود ، در مسائل احوال شخصيه هم اشكالى ندارد كه با دليل خاص شرعى ، يك طريق نوعى همچون بينه اعتبار داشته باشد ، در اقرار به اسلام ادله شرعى داريم كه به صرف گفتار خود شخص اسلام ثابت مىگردد و شهادتين اماره شرعى اسلام قلبى به شمار مىآيد مگر اطمينان بر خلاف وجود داشته باشد و حكمت اين امر اين مىتواند اين باشد كه راه ورود به اسلام تسهيل گردد . چه بسا در اثر آگاهى بيشتر با معارف و احكام اسلامى و معاشرت با مسلمانان ، اسلام ظاهرى به اسلام باطنى بدل گردد ، ولى در اقرار به ساير اديان چنين دليلى در كار نيست ، لذا مشكل است بدون اطمينان يا اقامه بينه بتوان به صرف گفتار خود شخص ، دين او را ثابت كرد .\r\n« * و السلام * »\r\n\r\n","description":"","footnote":"","page_name":" 5278 ","page_number":197},
  {"content":"\r\n\r\n\r\n15 / 9 / 1382 شنبه درس شمارهء ( 577 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه ، موضوع جواز يا عدم جواز نكاح با اهل كتاب عارضى مورد بررسى قرار گرفته و ضمن نقل كلمات فقهاء در اين زمينه ، آيات و روايات دالّ بر عدم جواز نكاح با اهل كتاب عارضى را تجزيه و تحليل خواهيم نمود .\r\n* * * \r\nالف ) بررسى نكاح با اهل كتاب عارضى\r\nآنچه تاكنون گذشت در مورد اهل كتاب اصلى يعنى آنهايى كه از ابتداى تولد مسيحى يا يهودى يا مجوسى بوده‌اند ، مسأله‌اى كه در اين جلسه مورد بررسى قرار مىدهيم حكم نكاح كسانى است كه در ابتدا ، مذهبى غير از اسلام و اهل كتاب دارند مثل وثنيين و ساير فرق و مذاهب ديگر ، و بعد اهل كتاب ( مسيحى ، يهودى ، مجوسى ) مىشوند كه به اينها « اهل كتاب عارضى » گوييم . در مورد كسى كه در ابتدا مسلمان بوده و سپس اهل كتاب مىشود در مسأله بعدى كه راجع به احكام نكاح مرتدين است ، بحث خواهيم كرد .\r\nدر مورد اهل كتاب عارضى ، مسأله مورد بحث اين است كه آيا آنها مثل اهل كتاب اصلى داراى احترام هستند ، به اين معنا كه نكاح با آنها جايز و اموال و ساير معاملاتشان نيز محترم مىباشد يا خير ؟\r\nقبل از ورود به بحث تذكر اين نكته لازم است كه همان طورى كه در جواهر آمده\r\n\r\n","description":"","footnote":"","page_name":" 5279 ","page_number":198},
  {"content":"\r\n\r\nاست تصوير اهل كتاب عارضى به دو گونه ممكن است يكى قبل از بعثت و ديگرى بعد از بعثت ، و ليكن چون صورت قبل از بعثت محل ابتلاء نيست لذا بحث ما تنها راجع به صورت بعد از بعثت است .\r\n\r\nب ) ادله عدم جواز نكاح با اهل كتاب عارضى همراه با نقد آنها توسط استاد مد ظله\r\n\r\n1 - اجماع :\r\nادعاى عدم خلاف بلكه اجماع بر عدم جواز نكاح با اهل كتاب عارضى و احترام نداشتن آنها شده است .\r\nنقد : ما فرصت اينكه در اين رابطه به تفصيل به كلمات همه علماء و فقها مراجعه كنيم را نداشتيم و ليكن اجمالًا معلوم است كه چنين اجماعى وجود ندارد بلكه مثل مرحوم شيخ طوسى مخالف با آن است و حتى ادعاى اجماع بر جواز نكاح نيز كرده است .\r\n\r\n2 - آيه شريفه « وَ مَنْ يَبْتَغِ غَيْرَ الْإِسْلامِ دِيناً فَلَنْ يُقْبَلَ مِنْهُ »\r\nادله ديگرى كه مورد استناد قرار گرفته و صاحب جواهر نيز آنها را مطرح كرده و پذيرفته است . يكى آيه شريفه  « وَ مَنْ يَبْتَغِ غَيْرَ الْإِسْلامِ دِيناً فَلَنْ يُقْبَلَ مِنْهُ »  است . مقتضاى اين آيه كريمه اين است كه هر دين و مذهبى غير از اسلام مورد پذيرش نباشد كه از جمله آنها انتقال است كه در مورد اهل كتاب عارضى صورت گرفته است .\r\n\r\nنقد استاد مد ظله :\r\nواضح است كه عده‌اى از احكام و امور اعتبارى در مورد غير مسلمان‌ها صحيح و مورد پذيرش است مانند نكاح و معاملاتى كه ما بين خودشان صورت مىگيرد ، معاملاتى كه با مسلمانان انجام مىدهند ، و تزويج انقطاعى با اهل كتاب كه مورد شهرت بلكه اتفاق بين علماء بود . بنابراين امر دائر است كه ما معناى آيه در عدم صحت به قول مطلق در مورد غير مسلمان‌ها را حفظ كنيم و موارد مذكور را تخصيص آيه بدانيم ( توجيهى كه بسيار مستبعد است ) و يا اينكه به قرينه حكم به صحت در موارد مذكور ، از ابتدا آيه را مخصوص به عدم قبول راجع به آخرت و يا\r\n\r\n","description":"","footnote":"","page_name":" 5280 ","page_number":199},
  {"content":"\r\n\r\nحد اقل بعضى از احكام خاص دنيوى بدانيم نه همه آنها كه حمل دوم اولى و اظهر است .\r\n\r\n3 - حديث نبوى « من بدّل دينه فاقتلوه »\r\nدليل ديگر عموم حديث نبوى « من بدل دينه فاقتلوه » است كه شامل اهل كتاب عارضى نيز مىشود .\r\n\r\nنقد استاد مد ظله :\r\nاين روايت از دو جهت مورد بررسى است . يكى از نظر سند و ديگرى از جهت دلالت .\r\n\r\nاما از جهت سندى :\r\nحديث فوق را صاحب دعائم الاسلام به صورت مرسل ( روينا عن رسول الله صلى الله عليه و آله ) از پيامبر صلى الله عليه و آله نقل نموده است . و همان طورى كه سابقاً به طور مفصل بحث كرده‌ايم صاحب دعائم الاسلام ، علىرغم آنچه حاجى نورى و قبل از او مرحوم مجلسى بدان تمايل دارند ، امامى مذهب نيست و جزء اسماعيليه مستعليه « 1 » بلكه از رؤسا و مؤسسين مذهب اسماعيليه است كه خود وى و دو پسرش در تحكيم مذهب اسماعيليه سهم مهمى داشته‌اند . اينها چون خود فقه مستقلى نداشتند و از طرفى مىخواستند در مقابل فاطمىهاى مصر و عباسيان باشند صاحب دعائم از احاديث ائمه اهل بيت عليهم السلام فقهى براى آنها تنظيم كرد كه همين كتاب دعائم الاسلام است ( اگر از اهل سنت اخذ حديث مىنمود شبيه عباسيان مىشدند ) و قبلًا در مباحث رضاع گذشت كه اينكه مرحوم مجلسى و حاجى نورى از روايتى كه او از على بن مهزيار عن ابى جعفر عليه السلام نقل نموده استفاده كرده‌اند كه وى امامى مذهب است « 2 » و لذا در حق او گفته‌اند « اظهر الحق تحت ستر\r\n\r\n\r\n","description":"","footnote":"\r\n( 1 ) - استاد مد ظله : اسماعيليه خود بر دو قسم‌اند . عده‌اى از آنها باطنيه‌اند كه اهل شريعت و فقه نيستند ، بلكه تمام اساس را امام و معرفت به او مىدانند كه آقا خانيه نيز جزء همين دسته از قسم نزاريه آنها مىباشد و قسم ديگر آنها كه اهل فقه و شريعتند به نام مستعليه معروفند .\r\n( 2 ) - استاد مد ظله : تقريب اينها اين است كه : اسماعيليه چون حضرت جواد عليه السلام ( ابى جعفر ثانى ) را قبول ندارند لذا صاحب دعائم تعبير به ابى جعفر الثانى از باب تقيه نكرده است و ليكن به قرينه اينكه راوى از ابى جعفر ، على بن مهزيار است كه وكيل حضرت جواد عليه السلام مىباشد معلوم مىشود كه مقصود او از ابى جعفر عليه السلام حضرت\r\n","page_name":" 5281 ","page_number":200},
  {"content":"\r\n\r\nالتقيه » تمام نيست ، زيرا همان حديث در كتب ديگر مثل كافى و مناقب ابن شهر آشوب از امام باقر عليه السلام نقل شده و شايد على بن مهزيار مرسلًا از امام باقر نقل كرده باشد .\r\nهمچنين كلام ابن خلكان كه در حق او مىگويد « كان مالكياً ثم صار امامياً » دليل بر اين نيست كه وى امامى اثنى عشرى است بلكه مقصود امامى بالمعنى الاعم كه يكى از اطلاقات اين لفظ مىباشد ، است و نمىتوان گفت ابن خلكان نيز با مراجعه به روايت على بن مهزيار چنين كلامى را گفته است .\r\nحاصل اينكه ، طبق تحقيق قاضى نعمان ( صاحب دعائم الاسلام ) امامى مذهب نيست . و لذا روايات او نمىتواند مورد پذيرش قرار گيرد . خصوصا حديث مورد بحث كه جزء مراسيل آن نيز مىباشد . بله روايات كتاب دعائم الاسلام براى تأييد ، خوب است .\r\n\r\nاما از جهت دلالت\r\nنيز اين حديث نمىتواند مورد استناد قرار گيرد . زيرا ظاهر ابتدايى و عموم اين حديث شامل فروضى كه شخصى مسلمان نيست ولى اسلام را اختيار مىكند نيز مىشود و چون اين معنا باطل است و نمىتوان گفت او بايد كشته شود لذا امر دائر است كه بگوييم اين حديث از ابتداء ناظر به مسلمانان است يعنى هر كس از مسلمانان تغيير دين بدهد و مرتد شود بايد كشته شود ( و لو به اين بيان كه مراد از دين كه در حديث آمده است ما يجب ان يعتقد به كه همان اسلام است باشد ) و يا اينكه بگوييم مراد حديث همان معناى عام است و ليكن يك استثناء به آن خورده و آن اينكه الّا در صورتى كه از مذهب باطل به مذهبى كه مورد تقرير باشد عدول نمايد كه طبق اين استثناء شامل اهل كتاب عارضى نمىشود ، زيرا آنها نيز به مذهب مورد اقرار عدول نموده‌اند و ما اگر تصرف اولى را ترجيح ندهيم و روايت را منحصر در مرتد نكنيم لااقلش اين است كه أحد التصرفين اولى از ديگرى نيست .\r\n\r\n\r\n","description":"","footnote":"\r\nباقر عليه السلام نيست بلكه مراد همان امام جواد عليه السلام است .\r\n","page_name":" 5282 ","page_number":201},
  {"content":"\r\n\r\nبنابراين حديث فوق سنداً و دلالةً مورد مناقشه است .\r\n\r\n4 - عدم احترام اهل كتاب به خاطر نسخ شدن دين آنها\r\nدليل ديگرى كه در جواهر نيز آمده است اين است كه دين آنها چون نسخ شده است لذا آنها فاقد احترامند .\r\n\r\nنقد استاد مد ظله :\r\nمراد از اينكه گفته مىشود احترام ندارند چيست ؟ آيا مقصود اين است كه هيچ حكمى در حق آنها وجود ندارد و مثل بهائم مىباشند . نه معاملات بين خودشان صحيح است و نه تزويج‌هايشان و نه هيچ عملى ديگرى از آنها ؟ واضح است كه قطعاً چنين معنايى مراد نيست و دليلى هم بر آن وجود ندارد و بر فرض كه چنين اطلاقى را بپذيريم با توجه به وجود تخصيصات متعدد مبنى بر صحت نكاح و ساير معاملات آنها مىبايست عدم احترام را راجع به امر اخروى و يا ناظر به مواردى خاص كه مسلمان‌ها در آن موارد واجد احترامند بدانيم . مثلا در مورد ارث كه فتوا بر اين است كه اگر در طبقه اولى اهل كتاب باشند ولى در طبقات بعدى مسلمان باشد ، اهل كتاب با اينكه در طبقه اولى هستند ارث نمىبرند و به اصطلاح اسلام حاجب است . حاصل اينكه با توجه به موارد فوق بايد عدم احترام را بر موارد خاصى حمل نمود .\r\nمضافا به اينكه اطلاقاتى كه بر اهل كتاب احكامى همانند صحت معاملات با آنها و صحت تزويج با آنها ( و لو به نحو متعه ) را مترتب كرده است ظهورشان در اطلاق و شمول نسبت به هر دو قسم از اهل كتاب - اصلى و عارضى - به قدرى از قوت است كه نمىتوان با چنين دليلى كه نه اطلاق دارد و يا اگر هم داشته باشد ، اطلاقى بسيار ضعيف است مقابله نمايد .\r\n\r\n5 - نتيجه بحث :\r\nتا به اينجا نتيجه اين شد كه ادله‌اى كه براى عدم صحت نكاح با اهل كتاب\r\n\r\n","description":"","footnote":"","page_name":" 5283 ","page_number":202},
  {"content":"\r\n\r\nعارضى اقامه شده بود ادله‌اى بسيار ضعيف بود كه نمىتوان به آنها استدلال نمود .\r\n\r\nج ) بررسى حكم اولاد اهل كتاب عارضى\r\nمرحوم صاحب جواهر از آنجا كه در مورد اهل كتاب عارضى قائل به عدم صحت نكاح شد ، در مورد اولاد صغير آنها نيز فرموده است گرچه در مورد بچه‌ها انتقال از دين سابق به لاحق وجود ندارد و ليكن چون آنها تابع پدر مىباشند لذا حكم انتقال را پيدا مىكنند و احترامى ندارند . منتها وجوب قتل براى آنها نيست بلكه بايد صبر كرد تا آنها بالغ شده و اگر با اختيار خود اسلام را قبول نكردند آنگاه ساير احكام مترتب مىشود .\r\n« * و السلام * »\r\n\r\n","description":"","footnote":"","page_name":" 5284 ","page_number":203},
  {"content":"\r\n\r\n\r\n16 / 9 / 1382 يكشنبه درس شمارهء ( 578 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس گذشته و اين جلسه :\r\nبحث درباره حكم زوجيت زن و شوهرى بود كه يكى از آنها قبل از دخول ، مرتد شده است . در اين جلسه ، نخست كلامى را كه در جلسه پيش درباره برداشت صاحب جواهر از كلام صاحب رياض مطرح كرديم ، تصحيح مىكنيم . آنگاه به بررسى منظور صاحب رياض و صاحب جواهر از الحاق حكم ارتداد زن به ارتداد مرد به اجماع مركب مىپردازيم و ضمن توضيح كلام ايشان و احتمال خلط ارتداد كليهما با ارتداد احدهما از سوى صاحب رياض ، توجيهى نيز براى كلام وى ارائه مىدهيم . بررسى مفاد روايت مسمع بن عبد الملك كه صاحب جواهر با تعبير خبر از آن ياد كرده و با استفاده از آن ، غير مدخوله را با اولويت به مدخوله ملحق ساخته ، بخش ديگرى از مباحث امروز را تشكيل مىدهد كه با طرح اشكالى به حمل روايت بر مورد مدخوله ، اولويت را نادرست ، و حمل روايت را بر مرتد فطرى حمل بر فرد ظاهر و بلامانع و صدور آن را در مقام تقيه اختيار كرده ، و در نهايت مستند حكم مرتد فطرى را صرفاً اتفاق اماميه خواهيم دانست .\r\n* * * \r\nالف ) تصحيح كلام استاد مد ظله درباره برداشت صاحب جواهر از رياض :\r\nدر جلسه گذشته عرض كرديم كه صاحب جواهر به دليل آنكه حاشيه‌هاى\r\n\r\n","description":"","footnote":"","page_name":" 5285 ","page_number":204},
  {"content":"\r\n\r\nتوضيحى صاحب رياض را كه به صورت « منه » از او نقل شده ، در اختيار نداشته ، مراد ايشان را از مورد اتفاق عامه نادرست فهميده است . اما مراجعه بعدى ما نشان داد كه اين اشكال به صاحب جواهر وارد نيست و ايشان همچنان كه در حاشيه « منه » آمده ، مورد اتفاق مسلمين را انفساخ عقد در موردى كه يكى از دو طرف قبل از دخول مرتد شده فهميده است .\r\nناگفته نماند كه انفساخ عقد در مورد ارتداد طرفين نيز مورد اتفاق اماميه است ، ليكن ابو حنيفه از عامه به دليل اينكه دو طرف را قبل و بعد از ارتداد ، كفو يكديگر دانسته ، با قول مشهور عامه مخالفت كرده و قائل به بقاء عقد شده است .\r\n\r\nب ) بررسى منظور صاحب رياض از الحاق حكم ارتداد زن به ارتداد مرد به اجماع مركب :\r\n\r\n1 - بيان كلام صاحب رياض :\r\nصاحب رياض براى دليل انفساخ عقد زوجينى كه يكى از آنها مرتد شده ، دو روايت - كه يكى از آنها را معتبره « 1 » دانسته و از ديگرى با تعبير خبر « 2 » ياد نموده - نقل مىكند و مىفرمايد : گرچه مورد اين خبر ارتداد مرد است ، ولى ارتداد زن به اجماع مركب ، ملحق به ارتداد مرد است .\r\n\r\n2 - نقد استاد - مد ظله - :\r\nبراى ما مقصود ايشان از اجماع مركب كه صاحب جواهر نيز آن را نقل كرده ، چندان روشن نيست . زيرا با توجه به اينكه حكم انفساخ در ارتداد احدهما ( موضوع مسأله مورد بحث ) مورد اتفاق بين مسلمين است ، زمينه‌اى براى مطرح كردن اجماع مركب باقى نمىماند . به نظر مىرسد ايشان مورد اختلاف را كه انفساخ عقد در ارتداد كليهما است با مورد اتفاق كه ارتداد احدهما مىباشد ، خلط فرموده ، آنگاه نظر به اينكه در ارتداد كليهما با وجود اختلاف ، هيچ يك از دو طرف قائل به تفصيل\r\n\r\n\r\n","description":"","footnote":"\r\n( 1 ) - 1 و 2 در صفحات بعد مىآيد .\r\n( 2 ) - 1 و 2 در صفحات بعد مىآيد .\r\n","page_name":" 5286 ","page_number":205},
  {"content":"\r\n\r\nبين مرد و زن نيستند ، تفصيل را خلاف اجماع مركب شمرده و حكم ارتداد زن را به ارتداد مرد ملحق دانسته باشد .\r\n\r\n3 - توجيهى ديگر براى كلام صاحب رياض توسط استاد - مد ظله - :\r\nيك احتمال ديگر نيز براى كلام ايشان به نظر مىرسد ، كه بگوييم گرچه حكم انفساخ عقد در مورد ارتداد احدهما از يك ديدگاه اتفاقى است و عامه نيز مانند اماميه قائل به آن هستند ، ليكن با توجه به اينكه در ميان عامه ، شخصى به نام داود بن على اصفهانى ظاهرى مؤسس مذهب ظاهريه كه پيروان آن مشابه اخباريه از اماميه هستند ، با انفساخ عقد مخالفت كرده است ، ممكن است نظر صاحب رياض را اين چنين توجيه كنيم كه با وجود اختلاف فى الجمله بين داود ظاهرى و ساير مسلمين ، هيچ يك از مسلمين اعم از اخبارى و اصولى و ظاهرى و غير ظاهرى قائل به تفصيل بين حكم مرد و زن نشده ، و حكم ارتداد زن به اجماع مركب ، ملحق به ارتداد مرد مىباشد .\r\n\r\nج ) بررسى مفاد خبر مسمع بن عبد الملك :\r\n\r\n1 - متن روايت :\r\nعدة من اصحابنا عن سهل بن زياد عن محمد بن الحسن بن شمّون عن عبد الله بن عبد الرحمن عن مسمع بن عبد الملك عن ابى عبد الله عليه السلام قال : قال امير المؤمنين عليه السلام : المرتد تعزل عنه امرأته و لا تؤكل ذبيحته و يستتاب ثلاثة ايام فان تاب و الّا قتل يوم الرابع « 1 » .\r\n\r\n2 - بررسى سند روايت\r\nما از ناحيه سهل بن زياد سند را داراى اشكال نمىدانيم . مسمع بن عبد الملك هم معتبر است . اما محمد بن الحسن و عبد الله بن عبد الرحمن بسيار ضعيف هستند . نجاشى و شيخ و ابن غضائرى آنها را تضعيف كرده و غالى شمرده‌اند .\r\n\r\n\r\n","description":"","footnote":"\r\n( 1 ) - وسائل الشيعة ، ج 28 ، ص 328 ، باب 3 از ابواب حد المرتد ، ح 5 .\r\n","page_name":" 5287 ","page_number":206},
  {"content":"\r\n\r\n\r\n3 - استدلال صاحب جواهر :\r\nصاحب جواهر اين روايت را كه دلالت بر انفساخ فورى مىكند به قرينه ذكر استتابه ، حمل به مرتد ملى كرده ، آنگاه چون استظهار نموده كه موردش بعد از دخول است ، حكم قبل از دخول را از طريق اولويت اثبات نموده است .\r\n\r\n4 - نقد استاد - مد ظله - :\r\nاولًا : از اشكال سندى كه بگذريم ، براى ما به خوبى روشن نيست كه ايشان به چه دليل مورد اين خبر را مدخوله دانسته‌اند . زيرا با توجه به اينكه اشاره‌اى به مدخوله بودن مورد نشده و قرينه‌اى هم مثل ذكر عدّه و نظير آن وجود ندارد ، وجهى براى اختصاص مورد خبر به مدخوله بودن به نظر نمىآيد « 1 » تا حكم انفساخ در غير مدخوله بر مدخوله اولويت داشته باشد .\r\nثانياً : صرف نظر از اين روايت مبناى ايشان و ديگران در مورد مرتد ملى اين است كه حكم زوجه مدخوله‌اش به واسطه لزوم رعايت عدّه ، و دارا بودن حالت منتظره ، انفساخ مراعى مىباشد نه انفساخ فورى ، حال با توجه به اين مبنا ، چگونه مىتوان در غير مدخوله قائل به انفساخ فورى شد و دليل آن را اولويت مستفاد از اين روايت دانست ، در حالى كه انفساخ در خود مدخوله به صورت مراعى است ؟\r\nان قلت : مبناى فقهاء در مورد مدخوله مرتد ملى ( انفساخ مراعى ) قرينه مىشود بر اينكه روايت مسمع را حمل بر صورت قبل الدخول كنيم .\r\nقلت : هر چند ما گفتيم وجهى براى اختصاص مورد خبر به مدخوله نيست ولى به هر حال ، شكى نيست كه فرد متعارف و روشن از ارتداد زوجين صورت بعد الدخول است و اين صورت را نمىتوان از مدلول روايت خارج كرد . خلاصه اينكه ، حمل اين روايت به صورت قبل الدخول ، موجب اخراج فرد ظاهر از مدلول روايت مىشود و حمل آن به بعد الدخول با مبناى صاحب جواهر و ديگران ( انفساخ مراعى ) سازگار\r\n\r\n\r\n","description":"","footnote":"\r\n( 1 ) - استاد - مد ظله - در جلسات بعد با توجه به تعبير « تعزل عنه امرأته » نظر صاحب جواهر را توجيه مىفرمايند .\r\n","page_name":" 5288 ","page_number":207},
  {"content":"\r\n\r\nنيست و شايد به همين علت خود ايشان در پايان « فتأمل » گفته است .\r\n\r\n5 - مختار استاد مد ظله در مورد روايت\r\nگرچه ذكر استتابه قرينه روشنى براى حمل روايت بر مورد مرتد ملى است و فقهاء نيز تعدادى از روايات مطلقه را به واسطه وجود همين قرينه حمل بر مرتد ملى كرده‌اند ، ليكن وجود محذورى كه ذكر شد قرينه روشن‌ترى است كه اين حمل را نادرست مىنمايد . بلكه در مواردى كه در زمينه احكام مرتد ، روايت به صورت مطلق وارد شده و ذكرى از ملى يا فطرى به ميان نيامده ، نوعاً فرد ظاهر و روشن از افراد آن ، مرتد فطرى است و مرتد ملى را بايد فرد مخفى و غير ظاهر به حساب آورد .\r\nبه عنوان نمونه مىتوان به دو روايت زير اشاره كرد :\r\nصحيحه على بن جعفر : عن على بن جعفر عن اخيه ابى الحسن عليه السلام قال : سألته عن مسلم تنصّر ، قال : يقتل و لا يستتاب . قلت : فنصرانى اسلم ثمّ ارتد ؟ قال : يستتاب فان رجع و الّا قتل « 1 » .\r\nنخست به صورت مطلق از مسلمانى سؤال مىكند كه نصرانى شده است . اما از پاسخ حضرت روشن مىشود كه مراد از مطلق ، فقط مرتدى فطرى است . لذا در مرحله بعد كه گويا سؤال وى مقابل سؤال اول است قسم ديگر مرتد يعنى مرتد ملى را مطرح كرده مىپرسد : مسلمانى كه نصرانى بوده و بعد از اسلام مرتد شده چه حكمى دارد ؟\r\nروايت محمد بن مسلم : قال : سألت أبا جعفر عليه السلام عن المرتد ، فقال : من رغب عن الاسلام و كفر بما أنزل على محمد صلى الله عليه و آله بعد اسلامه فلا توبة له و قد وجب قتله و بانت منه امرأته و يقسم ما ترك على ولده « 2 » .\r\nبا اينكه به طور مطلق درباره مرتد سؤال كرده است ، اما پاسخ حضرت درباره\r\n\r\n\r\n","description":"","footnote":"\r\n( 1 ) - وسائل ، ج 28 ، ص 325 ، باب 1 از ابواب حدّ المرتد ، ح 5 .\r\n( 2 ) - همان ، ص 324 ، ح 2 .\r\n","page_name":" 5289 ","page_number":208},
  {"content":"\r\n\r\nمرتد فطرى است . لذا حمل مرتد در اين گونه روايات بر مرتد ملى بدون وجود قرينه‌اى قوى ، حمل بر فرد مخفى و بر خلاف ظاهر است .\r\nبه نظر ما ، مفاد روايت مسمع را بدين گونه بايد بدانيم كه با توجه به اتحاد حكم فطرى و ملى در ميان عامه ، و لزوم استتابه از نظر اكثر آنها نسبت به فطرى و ملى هر دو ، اين روايت را كه پايبندي به احكام مذكور در آن مستلزم تنافى با مبانى فقهاء يا خروج فرد ظاهر از تحت عام و مطلق است ، بايد حمل بر مرتد فطرى كرده ، چنان كه فرد ظاهر از آن همان مرتد فطرى است و لزوم استتابه در آن را محمول بر تقيه دانست .\r\nبر اين اساس ، خبر مسمع را نمىتوان از ادله حكم مرتد ملى به حساب آورد و ناگزير براى حكم مرتد ملى قبل از دخول بايد به اتفاق اماميه تمسك نماييم . به اين تقريب كه مراعى بودن انفساخ در مورد مرتد ملى بعد الدخول فقط تا سر آمدن ايام عده است ، پس بايد انفساخ عقد را در مورد مرتد ملى قبل الدخول كه اصلًا عده ندارد و شارع هم حد و حدودى تعيين نكرده و استتابه هم به اتفاق اماميه نمىشود فورى دانست . بديهى است دليل اصلى در اين تقريب همانا اتفاق فقهاء مىباشد .\r\n« * و السلام * »\r\n\r\n","description":"","footnote":"","page_name":" 5290 ","page_number":209},
  {"content":"\r\n\r\n\r\n17 / 9 / 1382 دوشنبه درس شمارهء ( 579 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه ، ابتدا ادله ديگر انفساخ عقد با ارتداد احد الزوجين قبل الدخول را نقل و با مناقشه در آنها ، اجماع را تنها دليل بر مسأله مىدانيم .\r\nو بعد به مسأله ارتداد بعد الدخول پرداخته كه در مرتد ملى با انقضاى عدّه عقد منفسخ مىشود ، و با بيان تصورات آن - كه به نحو شرط متأخر يا شرط مقارن يا عقد متزلزل مىباشد - به بررسى روايات در اين زمينه مىپردازيم .\r\n* * * \r\nبحث در دليل اين مسأله بود كه ارتداد أحد الزوجين يا هر دو قبل الدخول موجب انفساخ عقد مىشود\r\nو عرض شد كه استدلال به روايت مسمع بن عبد الملك سنداً و دلالة محل مناقشه مىباشد .\r\nاكنون به وجوه ديگرى كه ذكر شده مىپردازيم هر چند اين وجوه روى بعضى از مبانى و در بعضى فروض تمام است .\r\n\r\nالف ) وجوه ديگر مسأله :\r\n1 - از بعضى ادله مثل آيه شريفه  « لا تُمْسِكُوا بِعِصَمِ الْكَوافِرِ »  مىفهميم كه ازدواج با كافر و كافره حدوثاً و بقاءً جايز نيست و اين يك قانون كلى است كه البته از اين حكم كلى ، مواردى با دليل خاص استثناء شده ، مثل اينكه اگر شخصى مسلمان شود عقد او با زوجه كتابيه‌اش بقاءً به هم نمىخورد ، پس در موارد ديگر - مثل ارتداد\r\n\r\n","description":"","footnote":"","page_name":" 5291 ","page_number":210},
  {"content":"\r\n\r\nأحد الزوجين - قواعد اوليه اقتضاء مىكند كه عقد باطل باشد كه به معناى انفساخ عقد است ، هر چند عنوانى كه موجب بطلان مىشود ( ارتداد ) بقاءً عارض گردد ، همانطور كه در باب رضاع اگر عناوين محرمه بعد از رضاع ، منطبق شود منشأ به هم خوردن نكاح مىگردد .\r\n\r\nمناقشه استاد مد ظله\r\nاين استدلال اخص از مدعا است زيرا :\r\nاولًا : همانطور كه عرض شد اين استدلال در خصوص اهل كتاب بر مبناى ما صحيح نيست چون ما ازدواج با كتابيه را صحيح و قاعده اوليه در مورد آنان را ، صحت نكاحشان مىدانيم لذا در مورد مرتدى كه يهودى يا نصرانى گردد تا دليل خاص ثابت نشود بايد حكم به صحت ازدواج او كرد و آن را منفسخ ندانست .\r\nو ثانيا : آيه شريفه كه ازدواج با كافرات را صحيح نمىداند در جايى است كه يك طرف مسلمان و طرف ديگر كافر باشد ولى اگر هر دو مرتد و كافر شدند از اين ادله نمىتوانيم اثبات انفساخ كنيم .\r\nابو حنيفه هم در اينجا مىگويد : اگر هر دو كافر باشند عقد منفسخ نمىشود چون سنخيت بين آن دو موجود است . پس اين استدلال شامل ارتداد زوجين نمىگردد .\r\n2 - در كتاب جواهر « 1 » و بعضى كتب ديگر آمده كه نكاح مرتد مطلقا صحيح نيست نه با مسلمة و نه با كافرة ، چون اگر مرتد فطرى باشد محكوم به قتل است و اگر ملى باشد بعد از استتابه اگر توبه نكرد محكوم به قتل است ، پس اينها در حكم ميت هستند و با مردن فاصله‌اى ندارند و كسى كه در حكم عدم باشد نكاح با او - و لو بقاءً - صحيح نيست ، بنابراين ، ارتداد مانع صحت عقد مىشود .\r\n\r\n\r\n","description":"","footnote":"\r\n( 1 ) - عبارت جواهر : بل قد يقال : انّ المرتد مطلقا و ان كان ملياً لا يصح نكاحه ابتداءً و لا استدامة و لو لكافرة كتابية او غيرها ، و كذا المرتدة لانه بعد أن كان حكمه القتل و لو بعد الاستتابه صار به حكم العدم الذي لا يصح نكاحه .\r\n","page_name":" 5292 ","page_number":211},
  {"content":"\r\n\r\nمناقشه استاد مد ظله\r\nدليلى وجود ندارد كه كارى كه حد آن قتل است ، مانع صحت عقد شود .\r\nمثلًا در مورد مردى كه زناى محصن مرتكب شده يا مرتكب قتل عمدى گرديد كه محكوم به قتل مىشود هيچ كس نمىگويد عقد نكاح او باطل و زوجه‌اش از حباله نكاح او بيرون مىرود .\r\nپس ارتداد و آنچه سبب قتل مىشود منشأ عدم صحت عقد حدوثاً يا به هم خوردن آن بقاءً نمىباشد . و بناى عقلاء هم بر عدم صحت چنين ازدواجى نيست چون صرف حكم شارع بر قتل به معناى جارى شدن آن حكم در خارج نيست تا بگوييم مرتد در حكم مُرده و عدم ، محسوب مىشود و نكاحش بىمعنا است . زيرا ممكن است از ارتداد يا عوامل ديگر قتل اطلاعى در دست نباشد يا قدرت بر اجراى آن نباشد و يا مصلحت ملزمه‌اى مانع از اجراى آن گردد .\r\nخلاصه : غير از باب ارتداد در مواردى كه بايد زوج را معدوم كرد كسى نكاح او را باطل نمىداند و ازدواج با او غير عقلايى هم نيست و اين وجه نيز ناتمام است .\r\n\r\nب ) دليل مسأله به نظر استاد - مد ظله - :\r\nدليل مسأله به نظر ما اجماع خاصه مىباشد كه اگر كسى قبل از دخول ، مرتد شد عقد او منفسخ مىشود . بلكه عامه هم بر اين مسأله اتفاق نظر دارند ، تنها در ميان عامه داود ظاهرى - متوفاى 270 - در اين مسأله مناقشه كرده كه او از شواذ مسلمين و نسبت به ائمه اهل سنت جزء متأخرين است و قابل اعتماد نمىباشد . و اين اتفاق كلى در اين مسأله كافى است .\r\n\r\nج ) ارتداد بعد از دخول :\r\nدر مورد مرتد فطرى قبلًا عرض كرديم قبل الدخول و بعد الدخول حكم واحد داشته و عقد منفسخ مىشود . بنابراين بحث در مرتد ملى است كه فقها مىفرمايند :\r\nبعد از ارتداد بايد زن عدّه طلاق نگه دارد ، آنگاه اگر در اين مدت مرد يا زن يا هر دو\r\n\r\n","description":"","footnote":"","page_name":" 5293 ","page_number":212},
  {"content":"\r\n\r\nتوبه كردند ، رجوع كرده و عقد پابرجا مىشود و اگر مدت عده منقضى شد و او در ارتداد خود باقى ماند عقد منفسخ مىگردد .\r\nدر اينجا اين سؤال مطرح مىشود كه اين رجوع يا انفساخ به چه صورت است و تصور آن چيست ؟\r\n\r\n1 - بيان تصورات در مسأله :\r\nتصور اول اين است كه بگوييم زوجيت در زمان عده مراعى است و بقاء مرتد در ارتدادش كاشف از عدم زوجيت از همان زمان ارتداد است به نحو شرط متأخر ، يعنى اگر تا آخر عدّه ارتداد باقى بود كشف مىكنيم كه عقد از اول منفسخ بوده و اگر توبه كردند ( زن يا مرد يا هر دو ) كشف مىشود كه ارتداد اثرى نداشته و انفساخ نياورده است .\r\nبه عبارت ديگر : رجوع در عدّه ، كاشف از عدم زوال زوجيت است و شرط زوال زوجيت بقاء ارتداد تا انقضاى عدّه مىباشد .\r\nو از آثار اين مبنا ( مبناى كاشف « 1 » ) اين است كه اگر أحد الزوجين مرتد شود و ديگرى يقين داشت كه از ارتدادش بر مىگردد ، مىتواند احكام زوجيت را بر خود بار كند چون شرط زوال زوجيت محقق نيست .\r\nقول به كشف مشهور بين علماء و صريح فتواى عده‌اى است :\r\nعلامه در تذكره و شهيد ثانى در مسالك ، دعواى اجماع علمائنا كرده ، صاحب نهاية المرام نيز بلا خلاف تعبير كرده‌اند كه در اين مسأله با اجماع تفاوتى ندارد .\r\nشيخ طوسى و محقق در شرايع و ديگران با اينكه تصريح به كشف نكرده‌اند ولى فرعى را مطرح نموده‌اند كه عقيده آنها به كشف و شرط متأخر معلوم مىشود ، گفته‌اند : اگر مرد در حال ارتداد با زوجه خود وقاع كرد چنانچه قبل از تمام شدن عدّه توبه كرد معلوم مىشود وقاع با زوجه خودش ، و اگر بر ارتداد باقى ماند وقاع با\r\n\r\n\r\n","description":"","footnote":"\r\n( 1 ) - حال اگر قائل به كشف شديم آيا به نحو كشف حقيقى است يا حكمى ؟ در جلسات آينده بحث خواهيم كرد .\r\n","page_name":" 5294 ","page_number":213},
  {"content":"\r\n\r\nاجنبيّه بوده است . شيخ طوسى و علامه اين حكم را هم يادآور شده‌اند كه در صورت انفساخ بايد دو مهر بپردازد يكى مهر المسمى و دوم مهر المثل به جهت وقاع با اجنبيّه شبهتاً .\r\nلازمه كلام آنها اين است كه ارتداد فى نفسه با زوجيّت منافات ندارد بلكه اگر او تا انقضاى عده در ارتدادش باقى ماند كشف از انفساخ من اول الامر مىكند و اگر باقى نماند زوجيت سابقه همچنان به قوه خود باقى است .\r\nتصور دوم اينكه : نفس ارتداد موجب انفساخ نمىگردد بلكه بقاء مرتد در ارتدادش تا انقضاى زمان عده ، به نحو شرط مقارن موجب انفساخ از همان زمان ( ناقل ) مىگردد . يعنى با تمام شدن عده زوجيت منفسخ مىشود اما پيش از آن زوجيت باقى بوده است .\r\nكه اين قول را شهيد اول در غاية المراد درباره كسى كه ارتدادش تا بعد از انقضاى عده باقى مانده ، همراه قول اول به نحو ترديد ذكر مىكند .\r\nتصور سوم اينكه : به نفس ارتداد ، زوجيت زائل مىشود ولى زوال آن متزلزل و غير مستقر است ( مانند عقد متزلزل ) و لذا اگر مرتد قبل از انقضاى عده مسلمان شد احتياج به عقد جديد ندارد و زوجيت خود به خود عود مىكند .\r\nهمانطور كه عده‌اى از فقها ، طلاق رجعى را نيز همين طور تصوير مىكنند كه با طلاق ، عقد نكاح منفسخ و زوجيت زائل مىشود ولى زوال متزلزل است و با رجوع همان عقد بر مىگردد و احتياج به عقد جديد ندارد . بله بعضى مثل مرحوم آقاى خويى در طلاق رجعى زوال زوجيت را هم به مجرد طلاق نمىپذيرند .\r\nاين سه تصور را نقل كرديم حال ببينيم از روايات چه استفاده مىشود .\r\n\r\n2 - بررسى روايات :\r\nروايت أبو بكر حضرمى عن ابى عبد الله عليه السلام قال : اذا ارتدّ الرجل المسلم عن الاسلام بانت منه امرأتُه كما تبين المطلقه ثلاثاً و تعتد منه كما تعتد المطلقة ، فان رجع الى الاسلام و\r\n\r\n","description":"","footnote":"","page_name":" 5295 ","page_number":214},
  {"content":"\r\n\r\nتاب قبل ان تتزوج فهو خاطب و لا عدّة عليها منه له ، و انما عليها العدّة لغيره و ان قُتل او مات قبل انقضاء العدّة اعتدت منه عدّة المتوفّى عنها زوجها و هى ترثه فى العدّة و لا يرثها ان ماتت و هو مرتد عن الاسلام « 1 » .\r\nاين روايت از نظر سند مورد قبول و معتبر است و اشكالى در آن نيست چون أبو بكر حضرمى با اينكه كتب رجالى مثل نجاشى و شيخ تصريح به وثاقت او نكرده‌اند ولى مدائحى كه درباره او نقل شده اطمينان به اعتبار او مىآورد .\r\nشيخ طوسى هم كه روايات متعددى از او در تهذيب و استبصار آورده در هيچ كجا نسبت به وثاقت او مناقشه نكرده است . افراد ديگر هم كه در سند واقع شده‌اند همه معتبرند .\r\nاما از نظر دلالت مورد كلام واقع شده است ، صاحب رياض مىنويسد : اين روايت شاذ و محمول به تقيه است چون در روايت مىفرمايند : « بانت منه امرأته كما تبين المطلقة ثلاثاً » و در مطلقه ثلاثه هيچ حق رجوعى نيست و چون اين مطلب با فتواى فقها كه مىفرمايند : « اگر در عده مسلمان شد و رجوع كرد هو أحق بها » منافات دارد لذا اين روايت بر خلاف مبناى مسلم اماميه بوده و بايد آن را كنار بگذاريم .\r\nولى صاحب جواهر به ايشان پاسخ صحيحى داده مىگويد :\r\nمراد از مطلقه ثلاثه اين نيست كه مطلقا حق مراجعه ندارد بلكه تشبيه فقط از اين جهت است كه در حال ارتداد نمىتواند مراجعه كند و مثل رجعىهاى ديگر نيست كه بدون هيچ شرطى بتواند رجوع كند بلكه در اينجا مادامىكه اين صفت ارتداد را دارد نمىتواند رجوع كند و اين منافات ندارد كه اگر توبه كرد حق رجوع داشته باشد .\r\nو اما اين عبارت حديث كه مىفرمايند : « فان رجع الى الاسلام و تاب قبل ان تتزوج فهو خاطب » معنايش اين نيست كه اگر قبل از انقضاى عده هم توبه كرد احتياج به عقد مجرد دارد بلكه عبارت « قبل ان تتزوج » ظاهر يا قدر متيقن از آن اين است كه اگر\r\n\r\n\r\n","description":"","footnote":"\r\n( 1 ) - جامع الاحاديث ، ج 29 ، ص 320 ، باب حكم ميراث المرتد ، ح 10 .\r\n","page_name":" 5296 ","page_number":215},
  {"content":"\r\n\r\nعده زن تمام شد و صلاحيت ازدواج با غير پيدا كرد ولى قبل از نكاح با ديگرى ، آن مرد توبه نمود ، در آنجا عقد مجدد مىخواهد و براى او حرمت ابد نمىآورد .\r\nادامه بحث را انشاء الله در جلسه بعد دنبال مىكنيم .\r\n« * و السلام * »\r\n\r\n","description":"","footnote":"","page_name":" 5297 ","page_number":216},
  {"content":"\r\n\r\n\r\n18 / 9 / 1382 سه‌شنبه درس شمارهء ( 580 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر ادامه بحث از حكم مرتد ملى ، ابتدا به ذكر تتمه بحث از نحوه دلالت روايت ابى بكر حضرمى بر لزوم عده نگه داشتن زن او و توقف انفساخ عقد آنها ، بر توبه نكردن او ، قبل از پايان عده خواهيم پرداخت ، سپس تعدادى از روايات در اين مورد را بررسى مىنماييم .\r\n* * * \r\nالف ) تتمه بحث از دلالت روايت ابى بكر حضرمى\r\nبحث راجع به مرتد ملى بود و اينكه فتواى فقهاء اين است كه ؛ مرتد ملى اگر دخول كرده باشد ، زن او بايد عده نگه بدارد ، پس اگر شوهر مرتدش قبل از انقضاء عده او توبه نمايد ، زن او خواهد بود ، و الا عقد آنها منفسخ خواهد شد . و گفته شد كه ؛ مدرك اين حكم روايت ابى بكر حضرمى است كه از نظر سند معتبر است « 1 » .\r\nو سخن در نحوه دلالتش بر اين حكم بود ، چرا كه اين روايت اطلاق دارد و شامل مرتد فطرى هم هست ، پس اينكه چگونه دلالت آن خاص مرتد ملى شده است ، جاى بحث دارد . خصوصا كه رواياتى هم با آن مخالفند و به طور مطلق حكم به انفساخ عقد به محض ارتداد شوهر مسلمان كرده‌اند كه بحثش مىآيد .\r\n\r\n\r\n","description":"","footnote":"\r\n( 1 ) - متن روايت ابى بكر حضرمى و بررسى سند آن در درس قبلى گذشت .\r\n","page_name":" 5298 ","page_number":217},
  {"content":"\r\n\r\n\r\n1 - تفاوت شاهد جمع با انقلاب نسبت\r\nدر مواردى كه روايات متعارض وجود داشته باشد و يك روايتى در بين باشد كه ناظر به هر دو روايت متعارض باشد ، آن روايت ناظر را شاهد جمع مىخوانند و همه قبول دارند كه چنين روايتى ، تعارض بين آن دو روايت را از بين مىبرد . مثل اينكه روايتى بگويد : « اكرم العلماء » و روايتى بگويد كه « لا تكرم العلماء » و يك روايتى وارد شده باشد كه « اكرم العلماء العادل و لا تكرم العالم الفاسق » .\r\nو اما اگر در مقابل دو روايت متعارض ، يك روايتى وارد بشود كه ناظر به يكى از آن دو روايت متعارض باشد و موجب انقلاب نسبت بين آن و روايت ديگر بشود مثل اينكه وارد بشود كه « لا تكرم الفُسّاق من العلماء » - بنابراين كه مفهوم نداشته باشد - كه اين دليل با عموم « اكرم العلماء » منافات دارد ، پس آن را تخصيص مىزنند و نتيجه مىشود « اكرم العلماء غير الفساق » ، پس نسبت آن با روايت ديگر كه مىگفت « لا تكرم العلماء » و نسبتشان با هم تباين بود ، تبديل مىشود به خاص و عام و در نتيجه تعارض ميان آنها از بين مىرود ، لكن جواز چنين جمعى كه معروف به انقلاب نسبت است محل خلاف است .\r\n\r\n2 - وجه حمل روايت حضرمى بر مرتد ملى\r\nآقايان از جمله فيض در اينجا گفته‌اند كه ما در اينجا چند دسته روايات داريم كه يك دسته مىگويد مرتد كشته مىشود و توبه ندارد ، و قيد ملى يا فطرى در آنها نيست . و دسته ديگر كه از جمله آنها روايت ابى بكر حضرمى است مىگويد : مرتد استتابه مىشود ، اگر توبه نكرد ، كشته مىشود ، كه اينها هم قيد ملى يا فطرى را ندارند دسته سومى هم هست كه مىگويند : مرتد فطرى كشته مىشود ، ابتداءً به نظر مىرسد كه اينها با هم تعارض دارند ، لكن در مقام ، صحيحه على بن جعفر وجود دارد ، كه شاهد جمع بين روايات متعارض است و اقتضاء مىكند كه روايت ابى بكر حضرمى را حمل بر مرتد ملى بنماييم . و متن آن چنين است :\r\n\r\n","description":"","footnote":"","page_name":" 5299 ","page_number":218},
  {"content":"\r\n\r\nعلى بن جعفر عن اخيه ابى الحسن عليه السلام قال : سألته عن مسلم تنصّر ، قال : يقتل و لا يستتاب ، قلت : فنصرانى أسلم ثم ارتدّ ، قال : يستتاب ، فان رجع و الا قتل « 1 » .\r\n\r\n3 - اشكال استاد ( مد ظله ) بر حمل مذكور\r\n« 2 »\r\nاشكالى كه به نظر مىرسد اين است كه ؛ در مواردى كه روايت شاهد جمع يك طائفه‌اى را از تحت عام يا مطلق خارج نمايد كه ، آن طائفه يا فرد خارج شده مثل اخراج عادل يا فاسق از تحت علماء باشد ، اشكالى در آن نيست ، و اما اگر بخواهد يك طائفه يا فرد ظاهرى را از تحت عام يا مطلق خارج بنمايد ، به نظر مىرسد كه چنين روايتى نمىتواند شاهد جمع باشد ، بلكه خود آن هم يكى از اطراف تعارض خواهد بود . مثلا اگر در روايتى حكمى را براى مسلمانان قرار داده و روايتى هم خلاف آن را دلالت مىكند ، حالا اگر روايتى به عنوان شاهد جمع پيدا بشود كه ، دلالت نمايد بر اختصاص حكم وارد در روايت اول به خنثى ، و ساير مسلمانان را از تحت آن خارج نمايد ، چنين جمعى به نظر ناصحيح مىرسد . در ما نحن فيه همچنين لازم فاسدى پيش مىآيد ، چرا كه فرد ظاهر از روايات دلالت‌كننده بر قبول توبه مرتد مثل روايت ابى بكر حضرمى ، عبارت از مرتد فطرى است و شاهدش اين است كه در همان صحيحه على بن جعفر هم كه در اول آن سؤال شده است از مسلمانى كه نصرانى شده است ، امام عليه السلام سؤال از ملى يا فطرى بودن آن نكرده است بلكه حكم مرتد فطرى را براى آن فرموده است و اين شاهد بر اين است كه مسلمان مرتد شده - كه در روايت حضرمى و مثل آن هم وارد شده است - فرد ظاهرش همان مرتد فطرى است . و لذا مرحوم آقاى والد مىفرمودند كه ؛ مرحوم آخوند ملا قربانعلى زنجانى كه از نوادر اعصار بود ، در مورد نحوه جواب به استفتاءات مطلق ، مىگفته است كه ؛ شما حكم فرد متعارف را جواب بدهيد ، چرا كه در بحث علمى\r\n\r\n\r\n","description":"","footnote":"\r\n( 1 ) - وسائل الشيعة ابواب حد المرتد ، الباب 1 ، الحديث 5 ، ج 18 ، ص 545 .\r\n( 2 ) - البته حضرت استاد ( مد ظله ) در درس‌هاى آينده از اين اشكال جواب خواهند داد .\r\n","page_name":" 5300 ","page_number":219},
  {"content":"\r\n\r\nبايد تشقيق شقوق بشود ، ولى در سؤالات شرعى ، شخص مىخواهد چيزى را كه محل ابتلاء است سؤال بنمايد ، پس مراد او فرد معمول و متعارف خواهد بود ، و الّا ، اگر قيدى داشت ، حتما آن را در سؤال بيان مىكرد . پس بالاخره اينكه صحيحه على بن جعفر بخواهد شاهد جمع باشد ، با چنين اشكالى مواجه مىشود .\r\n\r\nب ) قرائت و بررسى روايات مسأله\r\nبراى روشن شدن حكم مسأله ، روايات مسأله را مورد نظر قرار مىدهيم تا اينكه ؛ طوائف مختلف آنها و نحوه جمع بين آنها را بررسى نماييم . رواياتى كه امروز مىخوانيم در ابواب حد مرتد در وسائل الشيعة است .\r\n\r\n1 - صحيحة محمد بن مسلم\r\nعن ابى جعفر عليه السلام فى حديث قال : و من جحد نبيّا مرسلا نبوته و كذّبه فدمه مباحٌ . قال : فقلت : أ رأيت من جحد الامام منكم ما حاله ؟ فقال : من جحد اماما من الله و برىء منه و من دينه فهو كافر مرتدّ عن الاسلام ، لان الامام من الله و دينه من دين الله و من برىء من دين الله فهو كافر و دمه مباح فى تلك الحال ، الا ان يرجع و يتوب الى الله مما قال : و من فتك بمؤمن يريد نفسه و ماله فدمه مباح للمؤمن فى تلك الحال « 1 » .\r\nكه از اين روايت استفاده مىشود كه ؛ انكار نبوت امثال موسى و عيسى هم موجب ارتداد مىشود ، البته چون اين روايت در جواب از سؤال نيست ، شامل مرتد ملى هم مىشود ، منتها بازهم افراد ظاهرش مرتد فطرى است . و اما اينكه در ذيل روايت مىفرمايد : « الا ان يرجع و يتوب الى الله مما قال » بحثش را در آينده خواهيم كرد .\r\n\r\n2 - صحيحه محمد بن مسلم\r\nقال : سألت أبا جعفر عليه السلام عن المرتدّ ، فقال : من رغب عن الاسلام و كفر بما أنزل على محمد صلى الله عليه و آله بعد اسلامه ، فلا توبة له و قد وجب قتله و بانت منه امرأته و يقسّم ما ترك على ولده « 2 » .\r\nكه اين روايت هم مطلق است و شامل ملى و فطرى هر دو هست ، و اينكه در\r\n\r\n\r\n","description":"","footnote":"\r\n( 1 ) - وسائل الشيعة ، ابواب حد المرتد ، الباب 1 ، الحديث 1 ، ج 18 ، ص 544 .\r\n( 2 ) - وسائل الشيعة ، ابواب حد المرتد ، الباب 1 ، الحديث 2 ، ج 18 ، ص 544 .\r\n","page_name":" 5301 ","page_number":220},
  {"content":"\r\n\r\nذيلش دارد كه « و يقسّم ما ترك على ولده » اگر چه ظاهرش ، اختصاص ارثيه مرتد به فرزندانش است ، لكن مسلم در بين فقهاء اين است كه فرقى بين مرتد و غير مرتد در مورد وارث‌ها وجود ندارد و پدر و مادر و زوجه در طبقه اول و با نبود طبقه اول ، وراث طبقه‌هاى بعدى به ترتيب ارث خواهند برد . براى توجيه اين عبارت ؛ من در ابتداء احتمال تصحيف « ورثته » را به « ولده » مىدادم ، ولى با مراجعه به نسخ كافى و تهذيب و استبصار و اينكه در همه آنها « ولده » وارد شده بود ، احتمال تصحيف منتفى است و بايد بگوييم كه ذكر « ولده » در اينجا از باب مثال بوده است .\r\n\r\n3 - موثقه عمار ساباطى\r\nقال : سمعت ابا عبد الله عليه السلام يقول : كل مسلم بين مسلمين ارتدّ عن الاسلام : و جحد محمداً صلى الله عليه و آله نبوته و كذبه ، فان دمه مباح لمن سمع ذلك منه ، و امرأته بائنة منه يوم ارتدّ ، و يقسّم ماله على ورثته ، و تعتدّ امرأته عدّة المتوفى عنها زوجها ، و على الامام ان يقتله و لا يستتيبه « 1 » .\r\nكه در اين روايت با توجه به قيد « بين مسلمين » كه در كلام خود امام عليه السلام آمده است ، اين روايت مفهوم و منطوق دارد و از قبيل روايات مفصله مىشود كه مىخواهد اين حكم را اختصاص به مرتد فطرى بدهد .\r\n\r\n4 - صحيحه الفضيل بن يسار\r\nعن ابى عبد الله عليه السلام ؛ ان رجلا من المسلمين تنصّر ، فأُتى به امير المؤمنين عليه السلام ، فاستتابه ، فأبى عليه ، فَقَبَضَ على شعره ثم قال : طئوا يا عباد الله ، فوطؤوه حتى مات « 2 » .\r\nكه اين روايت ظاهرش ، دلالت بر اختصاص حكم وارد در آن به مرتد فطرى است ، لكن مفهوم ندارد و لذا اين روايت از رواياتى است كه اخص از يكى از دو دسته از روايات است .\r\n\r\n5 - صحيحه على بن جعفر\r\n، كه متن آن در همين درس گذشت و اينكه به عنوان\r\n\r\n\r\n","description":"","footnote":"\r\n( 1 ) - وسائل الشيعة ، ابواب حد المرتد ، الباب 1 ، الحديث 1 ، ج 18 ، ص 545 .\r\n( 2 ) - وسائل الشيعة ، ابواب حد المرتد ، الباب 1 ، الحديث 1 ، ج 18 ، ص 545 .\r\n","page_name":" 5302 ","page_number":221},
  {"content":"\r\n\r\nشاهد جمع بين دو دسته از روايات متعارض مطرح است .\r\n\r\n6 - صحيحه ابن محبوب\r\nعن غير واحد من اصحابنا عن ابى جعفر و ابى عبد الله عليه السلام فى المرتدّ يستتاب ، فان تاب ، و الا قتل ، الحديث « 1 » .\r\nكه اين روايت ، به طور مطلق مرتد را آورده است ، لكن به نظر ما فرد ظاهرش عبارت از مرتد فطرى است .\r\n\r\n7 - صحيحه جميل بن دراج\r\nو غيره عن احدهما عليهم السلام فى رجل رجع عن الاسلام فقال :\r\nيستتاب ، فان تاب ، و الا قتل ، الحديث « 2 » .\r\nكه در اين روايت هم با توجه به اينكه قيدى براى شخص مرتد مورد سؤال در روايت نيامده است ، مقصود فرد ظاهر و متعارف كه مرتد فطرى است خواهد بود .\r\nروايات ديگرى هم در مسأله هست كه ان شاء الله در جلسات بعدى بررسى مىشود .\r\n« * و السلام * »\r\n\r\n\r\n","description":"","footnote":"\r\n( 1 ) - وسائل الشيعة ، ابواب حد المرتد ، الباب 3 ، الحديث 2 ، ج 18 ، ص 547 .\r\n( 2 ) - وسائل الشيعة ، ابواب حد المرتد ، الباب 3 ، الحديث 3 ، ج 18 ، ص 547 .\r\n","page_name":" 5303 ","page_number":222},
  {"content":"\r\n\r\n\r\n19 / 9 / 1382 چهارشنبه درس شمارهء ( 581 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه مطالبى درباره اجماعى كه شيخ رحمه الله در رسائل مطرح نموده‌اند را طرح و سپس رواياتى كه درباره مرتد اعم از فطرى و ملى وارد شده را ذكر كرده و خواهيم گفت كه در اين مسأله چهار طايفه روايت وجود دارد ، طايفه‌اى توبه مرتد را مطلقاً رد يا قبول و طايفه‌اى ديگر توبه مرتد ملى را قبول و توبه مرتد فطرى را غير قابل قبول دانسته‌اند .\r\n* * * \r\nالف ) ذكر روايات مربوط به ارتداد زوجين\r\n\r\n1 - مقدمه :\r\nمرحوم شيخ انصارى در بحث اجماع كتاب رسائل مطلبى را فرموده است كه نظير آن را ما به مناسبت در مورد بحث خودمان ذكر مىكنيم . نكته‌اى كه مرحوم شيخ در آن بحث دارند اين است كه در ادعاهاى اجماعى كه توسط فقهاء مطرح مىگردد ، گاهى اين طور نيست كه مسأله مورد نظر تفصيلًا مورد توجه تمامى فقهاء واقع شده و همگى آنها با توجه به آن فتوايى يكسان در رابطه با آن داشته‌اند بلكه بعضاً اجماعاتى كه ادعا مىشود اساساً اصل مسأله به طور تفصيلى در كلمات طرح نشده است و ليكن بر اساس قواعد مسلم بين جميع فقهاء مطلب به گونه‌اى است كه اگر همه فقهاء به مسأله مورد نظر توجه نمايند فتواى يكسانى در مورد آن خواهند\r\n\r\n","description":"","footnote":"","page_name":" 5304 ","page_number":223},
  {"content":"\r\n\r\nداد كه در واقع اين اجماعات ، اجماعات ارتكازيه است .\r\nنظير همين مطلب را ما در مورد جمع بين ادله مىگوييم . توضيح اينكه : يكى از قواعد مسلم بين تمامى فقهاء و اصوليين در باب جمع بين ادله ، جمع ما بين متعارضين به واسطه دليل شاهد جمع است . بدين صورت كه آقايان گفته‌اند اگر دو دليل متعارض مثل « اكرم العلماء » و « لا تكرم العلماء » داشته باشيم و دليل سومى كه مفهوماً و منطوقاً اخص از هر يك از دو دليل فوق باشد مثل « اكرم العلماء العدول ( بنابراين كه مفهوم داشته باشد ) نيز داشته باشيم به واسطه اين دليل سوم كه اصطلاحاً به آن شاهد جمع مىگويند ، بين دو دليل متعارض جمع مىكنيم به اين ترتيب كه منطوق يعنى اكرم علماء عدول ، عام دوم يعنى لا تكرم العلماء را تخصيص مىزند و قهراً آن را مختص به علماء فاسق مىكند و مفهوم آن عام اول ، يعنى اكرم العلماء را تخصيص زده و آن را مختص به علماء عدول مىكند . اين طريقه جمع بين علماء مسلم است .\r\nبه نظر ما ، عين همين بيانى را كه آقايان در مورد شاهد جمع ذكر كرده‌اند در جايى كه ما به جاى سه دليل ، چهار دليل داريم - كه از نظر اصطلاح به آن شاهد جمع گفته نمىشود - نيز جارى است با اينكه تا آنجا كه من مىدانم اين فرض يعنى فرضى كه چهار دليل داريم را هيچ كدام از علماء تفصيلًا در كتبشان ذكر نكرده‌اند مثلا دو دليل عام متعارض داريم :\r\n1 - اكرم العلماء\r\n2 - لا تكرم العلماء\r\nو در قبال اينها دو دليل خاص كه فرض بر اين است كه آنها مفهوم ندارند و تنها ناظر به منطوق مىباشند - مثل اينكه در جواب سؤال سائل ذكر شده باشند كه در اين مورد فاقد مفهوم خواهند بود .\r\n3 - اكرم العلماء العدول\r\n\r\n","description":"","footnote":"","page_name":" 5305 ","page_number":224},
  {"content":"\r\n\r\n4 - لا تكرم الفساق من العلماء\r\nبر اساس ضابطه‌اى كه علماء در باب شاهد جمع ذكر كرده‌اند در اين فرض نيز بايد مثل مورد شاهد جمع با ادله فوق معامله كرده و عامين متعارضين را با منطوق هر كدام تخصيص بزنيم . و به نظر مىرسد اين نحوه جمع مورد اتفاق همه فقها باشد چون ملاكا با مسأله شاهد جمع يكسان است .\r\nبا توجه به اين مقدمه ، يكى از طرق جمعى كه در محل بحث ما وجود دارد نيز عين همان طريقى است كه در مورد مثال چهار دليل ذكر كرديم . زيرا در محل بحث ما نيز 4 طايفه روايت وجود دارد :\r\n1 - رواياتى كه دلالت بر اين دارد كه مرتد مطلقا توبه‌اش پذيرفته مىشود و اگر توبه نكرد آنگاه كشته مىشود .\r\n2 - رواياتى كه توبه مرتد را مطلقا مورد قبول نمىداند و قتل وى را واجب مىداند\r\n3 - رواياتى كه توبه مرتد فطرى را قبول نمىداند و در مورد او كشتن را واجب مىكند .\r\n4 - رواياتى كه توبه مرتد ملى را قبول دانسته است و اگر توبه نكرد آنگاه دستور كشتن او را داده است .\r\nدر اين جلسه قسمتى از روايات مورد نظر را ذكر مىكنيم .\r\n\r\n2 - روايات داله بر قبول توبه مرتد مطلقا ( ملى و فطرى )\r\nروايات در ابواب حد المرتد از كتاب وسائل الشيعة ، ج 28\r\n1 - محمد بن على بن الحسين باسناده عن الحسن بن محبوب عن ابى ايّوب عن محمد بن مسلم عن ابى جعفر عليه السلام صحيحه است . فى حديث قال : و من جحد نبيّاً مرسلًا نبوّته و كذّبه فدمه مباح . قال قلت : أ رأيت من جحد الامام منكم ما حاله ؟ فقال : من جحد اماماً من الله و برىء منه و من دينه فهو كافر مرتد عن الاسلام ، لان الامام من الله و دينه من دين الله ، و مَن برىء من دين الله فهو كافر و دمه مباح فى تلك الحال ، الّا ان يرجع و يتوب الى الله مما\r\n\r\n","description":"","footnote":"","page_name":" 5306 ","page_number":225},
  {"content":"\r\n\r\nقال . . . « 1 » »\r\nعلماء به قرينه اينكه در اين روايت مسأله قبول توبه ذكر شده است ، آن را مختص به مرتد ملى دانسته‌اند و ليكن نمىدانم چرا صاحب وسائل و همچنين جامع الاحاديث و ظاهراً در بعضى از كتب فقهى اين روايت را در مورد مرتد فطرى ذكر كرده‌اند علىاى حال در خود روايت حرفى از مرتد ملى يا فطرى نيست و روايت از اين ناحيه مطلق است .\r\n2 - عن محمد بن يحيى ، عن احمد بن محمد بن عيسى عن على بن حديد ، عن جميل بن دراج و غيره عن احدهما ( عليهما السلام ) فى رجل رجع عن الاسلام فقال « يستتاب فان تاب و الّا قتل . . . الحديث « 2 » .\r\n3 - عن عدّه من اصحابنا عن سهل بن زياد عن محمد بن الحسن بن شمّون ، عن عبد الله بن عبد الرحمن عن مسمع بن عبد الملك عن ابى عبد الله عليه السلام قال : قال امير المؤمنين عليه السلام المرتد تعزل عنه امرأته و لا تؤكل ذبيحته و يستتاب ثلاثة ايّام فان تاب و الا قتل يوم الرابع « 3 » .\r\nهمين روايت را جامع الاحاديث ، ج 31 ، باب 4 ابواب المرتد از طبع جديد از الجعفريات نقل كرده است .\r\n4 - عنه ( الحسين بن سعيد ) عن الحسن بن محبوب عن عباد بن صهيب عن ابى عبد الله عليه السلام قال : « المرتد يستتاب فان تاب و الّا قتل و المرأة تستتاب فان تابت و الّا حبست فى السجن و أضرّ بها « 4 » »\r\n5 - محمد بن يعقوب عن عدة من اصحابنا عن سهل بن زياد و عن محمد بن يحيى ، عن احمد بن محمد جميعاً عن ابن محبوب عن ابن رئاب عن ابى عبيدة عن ابى عبد الله عليه السلام قال العبد اذا أبق من مواليه ( ثم سرق ) - اين دو كلمه از نسخه آل البيت سقط شده است - لم\r\n\r\n\r\n","description":"","footnote":"\r\n( 1 ) - الوسائل ، ج 28 ، ابواب حد المرتد ، باب 1 ، ح 1 .\r\n( 2 ) - الوسائل ، كتاب الحدود ، ابواب حد المرتد ، باب 3 ، ح 3 .\r\n( 3 ) - الوسائل ، كتاب الحدود ، ابواب حد المرتد ، باب 3 ، ح 5 .\r\n( 4 ) - الوسائل ، كتاب الحدود ، ابواب حد المرتد ، باب 4 ، ح 4 .\r\n","page_name":" 5307 ","page_number":226},
  {"content":"\r\n\r\nيقطع و هو آبق ، لانه مرتد عن الاسلام و لكن يدعا الى الرجوع الى مواليه و الدخول فى الاسلام ، فان أبى ان يرجع الى مواليه قطعت يده بالسرقة ثم قتل ، و المرتد اذا سرق بمنزلته . « 1 » » شاهد قسمت ذيل روايت است كه مرتد را نيز مثل عبد آبق دانسته است .\r\n6 - روايت راجع به غلات و قدريه است كه ظاهراً مراد از قدريه در اينجا آنهايى هستند كه از قسم غلات مىباشند « قدريه » هم به مفوضه اطلاق شده و هم به جبريه و لكن اكثر اطلاقش به مفوضه است . و به اين جهت به اينها قدريه مىگويند كه آنها قدرت كامل براى مخلوقات ثابت كرده‌اند و كانه اضافه افعال به خداوند را سلب كرده‌اند ، حال يا به اين جهت كه خود ائمه اطهار عليهم السلام را خالق عالم و اشياء مىداند يا اينكه به واسطه دعاى آنها عالم خالق شده است ، علىاى تقدير در رابطه با غلات رواياتى است كه امير المؤمنين عليه السلام در مورد عبد الله بن سبا كه قائل به الوهيت آن حضرت شده بود در ابتداء استتابه نموده آنگاه او را كشته‌اند . ما به اين روايات تمسك نمىكنيم زيرا طبق بعضى از فقهاء ، عبد الله بن سبا ابتداء يهودى بوده ، بعد مسلمان شده آنگاه مرتد شده لذا اين روايات راجع به مرتد ملى است و ليكن آنچه مىتواند به عنوان مطلقات ذكر شود .\r\n7 - عن هشام بن سالم عن ابى عبد الله عليه السلام قال : أتى قوم امير المؤمنين عليه السلام فقالوا : السلام عليك يا ربنا ! فاستتابهم ، فلم يتوبوا فحفر لهم . . . « 2 »\r\nو امثال اين روايت است كه در مورد عبد الله سبأ نيست . و در همين باب ذكر شده است .\r\n8 - . . . عن الفضيل بن يسار ، عن ابى عبد الله عليه السلام أن رجلين من المسلمين كانا بالكوفة فأتى رجل امير المؤمنين عليه السلام فشهد أنه رآهما يصليان للصنم فقال له : و يحك لعله بعض من تشبه عليك ، فأرسل رجلًا فنظر اليهما و هما يصليان الى الصنم ، فأتى بهما فقال لهما : ارجعا ، فأبيا\r\n\r\n\r\n","description":"","footnote":"\r\n( 1 ) - الوسائل ، ج 28 ، ابواب حد المرتد ، باب 8 ، ح 1 .\r\n( 2 ) - الوسائل ، ج 28 ، ابواب المرتد ، باب 6 ، ح 1 .\r\n","page_name":" 5308 ","page_number":227},
  {"content":"\r\n\r\nفخدّ لهما فى الارض خدّا فأجج ناراً فطرحهما فيه « 1 » » در طريق اين روايت موسى بن بكر واقع شده كه ما در او اشكال نمىكنيم .\r\n9 - در باب پنجم از ابواب حد المرتد رواياتى وارد شده كه حضرت امير عليه السلام در مورد زنادقه ( شايد زنديق همان زنديك‌اند كه اتباع مانى مىباشند زند و پازند ) استتابه مىنموده است .\r\nو لكن اشكال اين روايات اين است كه با توجه به بعضى روايات ديگر معلوم مىشود كه زنادقه‌اى را كه حضرت امير عليه السلام استتابه مىكرده است مرتد ملى بوده‌اند .\r\nمانند اين روايت كه در جامع الاحاديث به سند ضعيف نقل نموده است : الجعفريات باسناده عن جعفر بن محمد عن أبيه عن جده عليه السلام : انّ عليا عليه السلام كان يستتيب الزنادقة و لا يستتيب من ولد فى الاسلام ، و يقول انما نستتيب من دخل فى ديننا ثم رجع عنه أمّا من ولد فى الاسلام فلا نستتيبه .\r\nبنابراين با توجه به اين روايت عمل به اطلاق رواياتى كه در مطلق زنادقه استتابه را قرار داده است مشكل مىشود ، چرا كه از اين روايت معلوم مىشود كه زنادقه اكثراً مرتد ملى بوده‌اند و مرتد فطرى از آنها نادر است . علاوه بر اينكه احتمال اينكه زنادقه كه در مطلقات آمده‌اند مقصود كافرها باشند نه مرتدين ، لذا اين احتمال نيز باعث مىشود كه ما نتوانيم به مطلقات تمسك كنيم و تنها در حدّ تأييد ذكر مىشوند .\r\nبله از روايت « الحسين بن سعيد عن عثمان بن عيسى رفعه قال : كتب عامل امير المؤمنين عليه السلام اليه : انّى اصبت قوماً من المسلمين زنادقة ، و قوماً من النصارى زنادقة ، فكتب اليه : أمّا من كان من المسلمين ولد على الفطرة ثم تزندق ، فاضرب عنقه و لا تستتبه و من لم يولد منهم على الفطرة ، فاستتبه ، فان تاب ، و الّا ، فاضرب عنقه و أما النصارى فما هم عليه اعظم من الزندقة « 2 » » معلوم مىشود كه زنادقه دو قسم بوده‌اند ملى و فطرى .\r\n\r\n\r\n","description":"","footnote":"\r\n( 1 ) - الوسائل ، ج 28 ، ابواب المرتد ، باب 9 ، ح 1 .\r\n( 2 ) - الوسائل ، ج 28 ، ابواب المرتد ، باب 6 ، ح 5 .\r\n","page_name":" 5309 ","page_number":228},
  {"content":"\r\n\r\nان قلت : با توجه به روايت جعفريات كه در آن اكثر زنادقه را مرتد ملى محسوب كرده و كأنّ مرتد فطرى آنها فرد نادر است ، چرا امام عليه السلام در اين روايت در جواب سؤال تفصيل داده و حكم مرتد فطرى را نيز بيان نمودند ، با اينكه طبق بياناتى كه در جلسه قبل كرديم در جواب سؤال‌ها همواره بايد افراد شايع ملاحظه شود ، پاسخ نسبت به افراد نادر لازم نيست .\r\nقلت : همان طورى كه از متن دو روايت معلوم است روايت جعفريات ناظر به عملكرد خود حضرت در حجاز يا كوفه است ولى روايت عثمان بن عيسى سؤالى است كه عامل حضرت از ايشان پرسيده است . با توجه به اين نكته مىگوييم ممكن است در جواب اشكال فوق چنين بگوييم كه زنادقه موجود در محيط خود امام عليه السلام اكثر قريب به اتفاقشان ملى بوده‌اند ولى زنادقه‌اى كه عامل حضرت در مورد آنها سؤال مىكند در آن محيط دو قسم بوده‌اند .\r\nمضافاً به اينكه اين نحوه از جواب‌هايى كه امام در مورد سؤالاتى كه عوامل حضرت از ايشان مىپرسند ، دارند چون جنبه دستور العمل حكومتى دارد و به عنوان قانونى هميشگى است لذا شايسته است . امام عليه السلام نيز كلى و قطع نظر از خصوص مورد ، پاسخ دهند و بنابراين ، بر فرض اينكه در محيط عامل نيز مرتد فطرى نادر باشد حضرت جوابى كلى داده‌اند كه اگر احياناً مرتد فطرى نيز بعدها پيدا شد حكم مسأله روشن باشد .\r\n\r\n3 - روايات داله بر عدم قبول توبه مرتد مطلقاً\r\n1 - عن محمد بن مسلم قال سألت ابا جعفر عليه السلام عن المرتد ، فقال : من رغب عن الاسلام و كفر بما انزل على محمد صلى الله عليه و آله بعد اسلامه فلا توبة له و قد وجب قتله و بانت منه امرأته و يقسّم ما ترك على ولده .\r\n« * و السلام * »\r\n\r\n","description":"","footnote":"","page_name":" 5310 ","page_number":229},
  {"content":"\r\n\r\n\r\n22 / 9 / 1382 شنبه درس شمارهء ( 582 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه اين بحث مطرح است كه اگر مردى مرتد شد يا آنكه همسر مردى مرتد شد ، حكم نكاح آنها چيست و آيا نكاحش منفسخ مىشود يا نه ؟ بايد روايات مسأله را بخوانيم كه اكثر روايات به مسأله ازدواج مربوط نيست و در جلسه آتى آن روايات را مىخوانيم . اما رواياتى كه مربوط به مسأله ازدواج است صاحب جواهر و صاحب حدائق حول اين روايات مطالبى دارند كه در اين جلسه متعرض مىشويم .\r\n* * * \r\nفرمايش صاحب جواهر و صاحب حدائق\r\nصاحب جواهر در مورد ارتداد أحد الزوجين روايتى را نقل مىكند كه همان روايت متقدم است كه از مسمع بن عبد الملك نقل شده و گذشت كه سند و دلالتش اشكال دارد ، لكن مضمون اين روايت را سكونى هم نقل كرده و ما روايات سكونى را اشكال نمىكنيم . در اين روايت آمده است كه اگر كسى مرتد شد تعزل عنه امرأته « 1 » . صاحب جواهر فرموده : ظاهر عزل در اين روايت اين است كه ازدواج منفسخ نمىشود و باطل نمىشود بلكه حالت مراعى پيدا مىكند و به زن مىگويند از شوهرت كناره‌گيرى كن تا ببينند تكليف او چه مىشود و آيا مرتد توبه مىكند يا نه ؟\r\n\r\n\r\n","description":"","footnote":"\r\n( 1 ) - وسائل الشيعة 28 / 329 ، باب 3 من ابواب حدّ المرتد ، ج 5 ، رقم 34876 .\r\n","page_name":" 5311 ","page_number":230},
  {"content":"\r\n\r\nايشان علاوه بر روايت عزل متقدم ، به رواياتى استدلال مىكند كه دلالت مىكند اگر زوجين كافر بودند و سپس يكى مسلمان شد در بعضى از روايات مسأله آمده كه اگر قبل از اتمام عدّه ، كافر ديگر هم مسلمان شد عقد به هم نمىخورد . و سپس از اين روايات خواسته حكم مقام را كه هر دو مسلمانند سپس يكى كافر و مرتد شده را استفاده كند « 1 » .\r\nصاحب حدائق درست در نقطه مقابل ايشان فرموده : ما در اين مسأله فقط يك روايت داريم كه از دو فقرهء آن استفاده مىشود كه عقد مراعى نيست بلكه عقد منفسخ مىشود لكن چون مرتد ملى است اين زن براى او حرمت ابد ندارد پس اگر توبه كند و بخواهد با اين زن ازدواج جديد كند مانعى ندارد .\r\nو آن روايت ، روايت أبو بكر حضرمى است كه ايشان حكم مسأله را از آن استفاده مىكند كه بر خلاف آنچه مشتهر بين قوم است بلكه مخالفى در مسأله من نديدم و ايشان هم مخالفى ذكر نمىكند و مىفرمايد : از روايت أبو بكر حضرمى خلاف آنچه اصحاب گفته‌اند استفاده مىشود « 2 » .\r\nصاحب جواهر هم بعد از آنكه مختار مشهور را به وسيله دو دليل متقدم تمام مىداند ، روايت أبو بكر حضرمى را به گونه‌اى معنا و توجيه مىكند تا با آن دو دليل مخالف نباشد .\r\nاكنون بايد بررسى كنيم كه اين دو دليل صاحب جواهر و آن دليل صاحب حدائق تا چه اندازه تمام است .\r\n\r\nنقد و بررسى فرمايش صاحب جواهر\r\nصاحب جواهر از تعبير « تعزل عنه امرأته » استفاده كردند كه عقد زن مراعى است و منفسخ نمىشود گويا ايشان خواسته اين گونه استفاده كند كه تعبير روايت تنعزل نيست بلكه تُعزل است . اگر انعزال آمده بود به انفساخ تفسير مىشد لكن عزل آمده\r\n\r\n\r\n","description":"","footnote":"\r\n( 1 ) - جواهر الكلام ، 30 / 19 .\r\n( 2 ) - الحدائق الناضرة .\r\n","page_name":" 5312 ","page_number":231},
  {"content":"\r\n\r\nاست كه به معناى اين است كه حاكم شرع به او مىگويد : از همسرت كناره‌گيرى كن تا تكليف روشن شود .\r\nلكن به نظر مىرسد اين برداشت تمام نيست و تعبير « تعزل » دليل بر مطلوب ايشان نيست ، زيرا در مواردى كه نكاح منفسخ مىشود نظير اين تعبير آمده است و آن تعبير يفرّق بينهما است . يعنى حاكم شرع موظف است حكم كند كه اين دو نفر از يكديگر جدا شوند و اين تعبير با اينكه نكاح منفسخ شده باشد و مراعى نباشد منافات ندارد . منتهى گاهى حرمت ابد هست و طرفين حق ندارند ، بعداً اگر علاقه به ازدواج داشتند ازدواج كنند و گاهى حرمت ابد نيست و مىتوانند ازدواج كنند .\r\nچنانچه مرتد ملى اگر توبه كند مىتواند ازدواج جديد كند . پس عزل همانطور كه با مراعى بودن نكاح سازگار است با انفساخ نيز سازگار است . لكن از آن حرمت ابد استفاده نمىشود . و با حرمت موقت و مراعى نيز سازگار است . پس اين دليل ايشان تمام نيست .\r\nاما استدلال به روايات اسلام أحد الزوجين نيز تمام نيست ، زيرا محل كلام ارتداد أحد الزوجين بعد اسلامهما است ، اما موضوع اين روايات اين است كه زوجين هر دو كافرند ، سپس يكى از آنها مسلمان مىشود ، در آن مسأله اگر زوج مسلمان شود و زن او كتابيه باشد بلااشكال عقد او باقى است و نياز به اينكه اين زن بعداً مسلمان شود نيست و در اين فرض نكاح مراعى نيست و مسأله مورد اتفاق هم هست ، بنابراين از مسأله اسلام أحد الزوجين نمىتوان مسأله ارتداد أحد الزوجين بعد اسلامهما را استفاده كرد . خلاصه صاحب جواهر چون دليلى براى مطلوبش پيدا نكرده اين امور را به عنوان دليل ذكر كرده است .\r\n\r\nروايات مسأله و بررسى كلام صاحب حدائق\r\nدر مورد خصوص مرتد ، ما دو روايت پيدا كرديم كه يكى همان روايت أبو بكر\r\n\r\n","description":"","footnote":"","page_name":" 5313 ","page_number":232},
  {"content":"\r\n\r\nحضرمى است كه صاحب حدائق ذكر كرده و صاحب جواهر آن را توجيه كرده است و ديگرى روايت دعائم الاسلام است كه آقايان آن را ذكر نكرده‌اند و اين روايت از نظر دلالت تمام است لكن از نظر سند تمام نيست از اين رو به عنوان مؤيد آن را ذكر مىكنيم .\r\nروايت اول : روايت دعائم الاسلام : عن على عليه السلام انه قال : اذا ارتد الرجل بانت منه امرأته فان استتيب فتاب قبل ان تنقضى عدّتها فهما على النكاح و ان انقضت العدّة ثم تاب فهو خاطب من الخطاب « 1 » . اين روايت را به قرينه كلمه استتابه آقايان جمعاً بين الادلة حمل بر مرتدّ ملى مىكنند .\r\nروايت دوم : روايت أبو بكر حضرمى « 2 » است كه مورد نزاع صاحب جواهر و صاحب حدائق است و قبلًا آن را خوانديم و اكنون دوباره مىخوانيم :\r\nعن ابى عبد الله عليه السلام : اذا ارتد الرجل المسلم عن الاسلام بانت منه امرأته كما تبين المطلّقه ثلاثاً [ صاحب حدائق مىفرمايد : اين قسمت روايت صريح در اين است كه زن از شوهرش جدا مىشود و نكاح مراعى نيست 
  ] . و تعتدّ منه كما تعتدّ المطلقة فان رجع الى الاسلام و تاب قبل ان تتزوج فهو خاطب و لا عدة عليها منه له و انما عليها العدة لغيره .\r\nايشان مىفرمايد : ذيل روايت هم كه مىگويد : اگر در عدّه اين شخص توبه كرد و عقد كرد ، مثل افراد ديگر خاطب است صريح است در اينكه بايد عقد كند . اين فرمايش صاحب حدائق است ، لكن توجيه ايشان نسبت به ذيل روايت عجيب است ، ايشان با آن ذوق عرفى كه در روايات دارد اين روايت را معنا مىكند كه قبل ان تنقضى عدّتها با آنكه تعبير روايت قبل ان تتزوّج است ، ايشان مىفرمايد : « روايت\r\n\r\n\r\n","description":"","footnote":"\r\n( 1 ) - جامع احاديث الشيعة ، 25 / 667 ، باب 3 من ابواب مناكحة الكفار و . . . ، ج 19 ، رقم 38231 .\r\n( 2 ) - وسائل الشيعة ، 26 / 27 ، باب 6 من ابواب موانع الارث ، حديث 4 .\r\nتذكر : صاحب وسائل روايت را طبق نقل كافى آورده است و بعض فقرات روايت در كافى نيست لكن در تهذيب هست .\r\nتهذيب الاحكام 9 : 373 / 1332 ، باب ميراث المرتدّ\r\nفروع الكافى 7 : 153 / 3 ، باب ميراث المرتد عن الاسلام .\r\n","page_name":" 5314 ","page_number":233},
  {"content":"\r\n\r\nدلالت مىكند بر اينكه اگر مرد قبل از ازدواج اين زن با ديگرى ، توبه كند مرد هم مثل ديگران است و اجنبى است و بايد دوباره عقد بخواند . منتهى ديگران نمىتوانند قبل از انقضاء عده عقد كنند اما او جائز است كه قبل از انقضاء عده عقد كند چون عده زن مربوط به اوست » .\r\nبا آنكه تعبير روايت قبل ان تنقضى عدتها نيست بلكه قبل ان تتزوج است .\r\nبنابراين فقره قبل ان تتزوج ظهور دارد در اينكه صلاحيت تزويج براى ديگران هست ولى هنوز ديگران ازدواج نكرده‌اند و ازدواج فعليت پيدا نكرده است ، پس اين فقره دلالت دارد بر اينكه عدّه منقضى شده است و گرنه اگر عده منقضى نشده باشد صلاحيت تزويج براى ديگران نيست .\r\nپس ما از اين روايت استظهار مىكنيم كه فرض روايت بعد از انقضاء عدّه است از اين رو زوج خاطب شمرده شده است . لكن صاحب جواهر از روايت چنين استظهار نكرده است بلكه در مقام جمع بين ادله آن را حمل بر رجوع بعد از عده كرده است ، لكن به نظر ما روايت ظهور در انقضاء عده دارد .\r\nاما نسبت به فقره « تبين كما تبين المطلقة » كه ايشان از آن استفاده كرده كه عقد مراعى نيست بلكه منفسخ است . بحث در اين است كه آيا تشبيه به مطلّقه از چه ناحيه است . صاحب جواهر اشاره كرده اما كامل بيان نكرده است . به نظر مىرسد كه تنزيل و تشبيه در همه آثار نيست . شاهد بر اين مطلب آن است كه مطلقه ثلاثه احتياج به محلل دارد ولى در مقام قطعاً نياز به محلل نيست بلكه بدون محلل بايد عقد جديد كند . پس تنزيل در جميع آثار نيست . و وقتى تنزيل در جهت خاص شد احتمال دارد مراد اين باشد كه بين اين دو بينونت حاصل شده پس احتياج به عقد جديد هست ، لكن در مطلقه ثلاثاً با محلل ، ولى در مقام بدون محلل ، عقد لازم است .\r\nاحتمال دوم اين است كه مراد اين باشد كه مثل طلاق رجعى نيست كه اگر در\r\n\r\n","description":"","footnote":"","page_name":" 5315 ","page_number":234},
  {"content":"\r\n\r\nهمان حال يك رَجعتُ بگويد زن به همسرى او برگردد . مرتد تا در حال ارتداد است حق ازدواج با اين زن و رجوع به اين زن را ندارد اما اگر از ارتداد برگشت اين طور نيست كه با يك رجعتُ گفتن بتواند به زنش مراجعه كند و بايد عقد جديد بخواند چنانچه در مطلقه ثلاثاً چنين است . پس همان علت محدثه كه عقد باشد دوباره علت مبقيه مىشود و نمىتواند با رجوع ، ازدواج را ادامه دهد . بنابراين صدر اين روايت هم دليل بر اينكه عقد منفسخ است و احتياج به عقد جديد دارد ، چنانچه صاحب حدائق فرموده نيست .\r\n\r\nمختار استاد دام ظله در معناى روايت أبو بكر حضرمى\r\nگذشت كه صاحب جواهر فرموده : روايت أبو بكر حضرمى نسبت به رأى مشهور ساكت است و مربوط به رجوع بعد از عده است و دو روايت ديگر رأى مشهور را بيان مىكند . بايد ببينيم كه آيا اين روايت نسبت به رأى مشهور ساكت است يا نه ؟\r\nبه نظر مىرسد كه اين روايت خلاف نظر صاحب حدائق است چنانچه گذشت چون در روايت دارد : فان رجع الى الاسلام و تاب قبل ان تتزوج فهو خاطب . پس معلوم مىشود كه به عده تمام شده است و زن صلاحيت ازدواج با ديگران دارد منتهى زن هنوز ازدواج نكرده است ، پس اين مرد نيز خاطب كسائر الخطّاب است و گرنه اگر زن در عده باشد و صلاحيت براى عقد ديگران ندارد اين مرد خاطب مثل سائر خطّاب نيست . نتيجه اينكه از روايت استظهار مىشود كه مربوط به رجوع بعد از عده است .\r\nمطلب ديگرى كه از روايت مىتوان استظهار كرد اين است كه در روايت دارد :\r\n« فان قتل او مات قبل انقضاء العدة اعتدت منه عدة المتوفى عنها زوجها » اگر توبه نكرد كشته مىشود و اگر قبل از انقضاء عده كشته شد يا مُرد . همسرش بايد عده وفات نگه دارد . اكنون سؤال ما از صاحب حدائق اين است كه اگر زوجيت منفسخ شده است و عقد مراعى نيست وعده هم رجعى نيست . اگر مرد در عده اين زن بميرد عده وفات\r\n\r\n","description":"","footnote":"","page_name":" 5316 ","page_number":235},
  {"content":"\r\n\r\nندارد متوفى عنها زوجها نيست ، زيرا اين مرد زوج اين زن نيست ، بله اگر عده رجعى بود زوجيت تصوير مىشود ، زوجيت مراعى بود و عده متوفى عنها زوجها معنا داشت . پس مبناى فسخ نكاح چنانچه صاحب حدائق اختيار كرده است با اعتبار وعده وفات و اينكه اين مرد اجنبى است و خاطب است سازگار نيست . پس تصور صاحب حدائق قابل قبول نيست . اكنون بايد ببينيم چگونه اين زن در فرض قتل يا مرگ زوج ، متوفى عنها زوجها مىشود .\r\nاگر بگوييم كه قبلًا اين عقد منفسخ شده است اين سؤال پيش مىآيد كه پس نبايد مسأله ارث مطرح باشد . مسأله ارث شاهد بر اين است كه انفساخ عقد مستتر نيست بقاءً هم اگر مسلمان شد اين طور نيست كه به نفس اسلام آوردن مثل عده رجعى حق رجوع داشته باشد . در توجيه مطلب دو احتمال داده مىشود .\r\nاحتمال اول : شرط انفساخ عقد اين است كه تا آخر ارتداد او باقى بماند و چون رجوع به اسلام نكرد و در عده مرده است چون زنده نمانده تا عده تمام بشود زوجيت او باقى است پس عده متوفى عنها زوجها لازم است و زنش نيز از او ارث مىبرد . اما او ارث نمىبرد چون ارتداد مانع از ارث است .\r\nاحتمال دوم : اگر ارتداد او ادامه پيدا كرد و رجوع به اسلام در حال عده نكرد ، عقد او منفسخ مىشود زيرا شرط بقاء عقد اين است كه ارتداد ادامه پيدا نكند و شخص مرتد رجوع به اسلام كند تا عقد بقاء داشته باشد و فرض اين است كه رجوع نكرده است ، پس عدم رجوع كشف مىكند كه عقد از اول منفسخ شده است و يا اگر هم زوجه بوده آنا ما قبل از مرگ عقد منفسخ شده است براى اينكه شرط بقاء زوجيت كه توبه و رجوع به اسلام است محقق نشده است .\r\nتتمه بحث را ان شاء الله تعالى در جلسه آتى دنبال مىكنيم .\r\n« * و السلام * »\r\n\r\n","description":"","footnote":"","page_name":" 5317 ","page_number":236},
  {"content":"\r\n\r\n\r\n23 / 9 / 1382 يكشنبه درس شمارهء ( 583 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه ، به بررسى طوائف پنج‌گانه روايات وارده ، راجع به حكم مرتد ، و جمع بين آنها پرداخته و ضمن حل شبهه‌اى كه از حمل مطلقات بر مقيدات در مقام پيش مىآيد چگونگى جمع بين روايات در ما نحن فيه را بيان خواهيم نمود . آنگاه توضيحى در مورد كلام صاحب جواهر داده و به مسأله به هم نخوردن زوجيت با ارتداد زن اشاره كرده و بالاخره به وجوه متصوره در چگونگى نقش عده زن در صورت ارتداد مرد پرداخته و اصح تصاوير را در مورد آن استظهار خواهيم نمود .\r\n* * * \r\n« اشاره به طوايف پنج‌گانه روايات در مورد حكم مرتد »\r\nعرض شد كه روايات وارد شده درباره حكم مرتد پنج طايفه هستند كه عبارتند از :\r\n1 - رواياتى كه دلالت بر قبول توبه مرتد مطلقا مىكند « 1 » .\r\n2 - رواياتى كه دلالت بر عدم قبول توبه مرتد مطلقا مىكند « 2 » .\r\n3 - رواياتى كه دلالت بر عدم قبول توبه مرتد فطرى مىكند « 3 » .\r\n\r\n\r\n","description":"","footnote":"\r\n( 1 ) - مثل حديث اول و چهارم باب اول از ابواب حد المرتد در وسائل الشيعة .\r\n( 2 ) - مثل حديث دوم و سوم باب اول از ابواب حد المرتد در وسائل الشيعة .\r\n( 3 ) - مثل حديث ششم از باب اول از ابواب حد المرتد در وسائل الشيعة .\r\n","page_name":" 5318 ","page_number":237},
  {"content":"\r\n\r\n4 - رواياتى كه دلالت بر قبول توبه مرتد ملى مىكند « 1 » .\r\n5 - روايتى كه دلالت بر تفصيل بين مرتد ملى و فطرى كرده است به اينكه توبه ملى مورد قبول و توبه مرتد فطرى مردود است « 2 » .\r\n\r\n« ذكر انحاء جمع بين طوايف مذكور از اخبار »\r\n\r\nراه اول : [ روايت مفصل شاهد جمع مىشود و تعارض بين دو روايت متباين از بين مىرود 
  ]\r\nاين است كه اگر ما دو روايت عام متباين داشتيم و يك روايت مفصل بين دو صورت در بين بود همه فقهاء تصريح دارند كه روايت مفصل شاهد جمع مىشود و تعارض بين دو روايت متباين از بين مىرود مثل اينكه دو دسته روايات وارد شود كه اكرم العلماء و لا تكرم العلماء و روايت مفصلى وارد شود كه اكرم العدول من العلماء دون الفساق منهم .\r\n\r\nراه دوم : اين است كه اگر دو روايت عام متباين داشته باشيم و دو روايت ديگر هم داشته باشيم كه هر كدام متعرض يك قسمت از آن عام باشد ،\r\nدر اين صورت هم اگر چه همه فقهاء تصريح نكرده‌اند لكن به خاطر وحدت مناط اينها را هم شاهد جمع قرار مىدهند مثل اكرم العدول من العلماء و لا تكرم الفساق من العلماء به جاى يك روايت مفصله كه در طريقه اول بيان شد .\r\nو قبلا گفتيم كه اين دو راه هركدامشان مىتواند در ما نحن فيه مشكل تعارض بين طوائف مختلفه مطرح شده را حل نمايد و نتيجه آنها هم يكى مىشود و آن اينكه توبه مرتد فطرى قبول نمىشود و توبه مرتد ملى قبول مىگردد .\r\n\r\n« ذكر شبهه موجود در حمل مطلقات بر مقيدات در مقام »\r\nما اين شبهه را داشتيم كه حمل مطلق يا عام در صورتى بر مقيد و خاص صحيح است كه موارد خارج شده از تحت مطلق يا عام اكثر افراد نباشد ، چرا كه عرف اين\r\n\r\n\r\n","description":"","footnote":"\r\n( 1 ) - مثل حديث اول از باب سوم از ابواب حد المرتد در وسائل الشيعة .\r\n( 2 ) - و آن صحيحه على بن جعفر ، حديث پنجم از باب اول از ابواب حد المرتد در وسائل الشيعة است .\r\n","page_name":" 5319 ","page_number":238},
  {"content":"\r\n\r\nحمل را جمع مقبول نمىداند و چنين دليل مطلق و مقيدى را غير قابل حمل و متعارض مىخواند .\r\n\r\nراه حل شبهه مذكور در تقييد »\r\nولى مىشود يك جوابى از آن نسبت به تقييد داد و آن اينكه اخراج اكثر افراد اگر به صورت تخصيص باشد عرف آن را نمىپسندد مثلا اگر بگوييم كه « از هر مجتهدى مىشود تقليد كرد مگر اينكه اعلم نباشد » ولى اگر به صورت تقييد باشد عرف آن را مىپسندد مثل اينكه بگوييم « بايد از مجتهدى تقليد كرد كه اعلم باشد »\r\n\r\n« بيان مطلق و مقيد بودن ما نحن فيه »\r\nو روشن است كه مرتد و مانند آن نظير بيع در  « أَحَلَّ اللَّهُ الْبَيْعَ »  اسم جنس هستند و از مقدمات حكمت قصد مطلق آنها از اسم جنس احراز مىشود نه اينكه مدلولشان عموم باشد ، بنابراين ، حمل روايات مطلقه از روايات وارد شده در مورد مرتد بر روايات مقيده ، اگر چه خروج اكثر افراد لازم بيايد اشكالى ندارد .\r\n\r\n« اشاره به اصح وجوه در جمع بين عام سابق و خاص متأخر »\r\nدر مواردى كه دليل خاص در لسان امام متأخر آمده است حالا چه مقيد باشد و چه مخصص ، كه نمىشود اين امام معصوم اعتماد كرده باشد براى بيان مراد خود به كلام امامى كه بعد از صد سال مىآيد ، اينجاها چه بايد كرد ؟ اقوال و وجوه مختلفى هست كه اصح وجوه اين است كه وقتى يك مقيدى از امام متأخر پيدا كرديم از آنجايى كه نسخ خيلى نادر است و احتمال عدم وجود قيد براى حكم تا امام متأخر كه قيد را بيان كرده است كه نسخ محسوب مىشود خيلى بعيد است ، لذا از وجود مقيد در زمان متأخر كشف مىكنيم كه اگر چه ظاهر كلام امام سابق در مقام بيان و اراده مطلق بوده است ، لكن با رسيدن دليل مقيد كشف مىكنيم كه امام سابق در مقام بيان نبوده است و قرائنى هم براى راوى بر اين امر بوده است لكن به دست ما نرسيده است .\r\n\r\n","description":"","footnote":"","page_name":" 5320 ","page_number":239},
  {"content":"\r\n\r\n\r\n« اشاره به مثالى ديگر براى لزوم اخراج اكثر بعد از تقييد در فقه »\r\nدر روايات از كفاره افطار عمدى ماه رمضان سؤال شده است ، در بعضى از روايات وارد شده كه كفاره جمع در آن هست و در بعضى آمده است كه مخير بين خصال ثلاث است و در روايت سومى امام فرموده است كه اگر افطار به حرام شد كفاره جمع دارد و اگر به حلال شد كفاره تخييرى دارد ، كه با توجه به اينكه افطار به حرام ندرت دارد مع ذلك مىبينيد كه روايت مطلقى كه مىگفت كفاره جمع دارد با تقييد به وسيله روايت مفصله اكثر افراد از تحت آن خارج گرديد .\r\n\r\n[ راه سوم : 
  ] « حمل بر تقيه و عدم جريانش در مقام »\r\nراه سوم : اگر كسى به خاطر شبهه ذكر شده دو راه حل قبلى را نپذيرد ، آيا مىتواند با حمل بر تقيه مشكل تعارض بين روايات متعارض در مقام را بر طرف كند ؟ جوابش اين است كه خير ؛ زيرا اگر چه ما مىتوانيم رواياتى را كه استتابه را براى مطلق قرار داده‌اند حمل بر تقيه نماييم چرا كه عامه در حكم به استتابه فرقى بين مرتد ملى و مرتد فطرى قائل نيستند ، لكن روايت مفصله ديگر قابل حمل بر تقيه نيست چون هيچ يك از عامه تفصيل بين مرتد ملى و مرتد فطرى نسبت به استتابه نداده‌اند ، و لذا اين راه حل به درد رفع تعارض در مورد روايات مربوط به حكم به استتابه مرتد نمىخورد .\r\nنتيجه‌گيرى : بنابراين بعد از حمل مطلقات بر مقيدات و اخذ به روايات مفصله بايد سه يا چهار روايت را ( بنابراين كه روايت مسمع و سكونى را دو روايت بدانيم ) حمل بر مرتد ملى كرد كه عبارتند از :\r\n1 - روايت مسمع بن عبد الملك كه ذكر آن و ضعف سندش گذشت .\r\n2 - روايت سكونى كه متنش عين روايت مسمع است لكن سندش معتبر است .\r\n3 - روايت دعائم الاسلام\r\n4 - روايت أبو بكر حضرمى كه ذكرشان گذشت .\r\n\r\n","description":"","footnote":"","page_name":" 5321 ","page_number":240},
  {"content":"\r\n\r\n\r\n« ( تكمله ) در توضيح مراد صاحب جواهر »\r\nيك عبارتى كه از كلام جواهر مرادش روشن نبود ، در همين روايت مسمع يا سكونى است كه ايشان مىفرمايد : مورد اين روايت و ظاهرش مدخوله است ، و ما نفهميده بوديم كه وجه آن چيست ؟ چون غير مدخوله هم بايد استتابه شود ، من بعد متوجه شدم كه وجه آن كلمه « تعزل » است چرا كه تعزل غير از تنعزل است . تعزل يعنى كنار مىگذارند تا اينكه تكليف معلوم شود نه اينكه منعزل شود و كنار برود ، جواهر از كلمه تعزل مىخواهد استظهار كند كه يعنى عده دارد ، چرا كه تعزل دلالت بر وجود يك حالت منتظره‌اى مىكند و عده هم مربوط به مدخوله است پس روايت موضوعش مدخوله است ، همانطور كه از تعزل مسأله مراعى بودن را هم استفاده كرده‌اند كه يعنى خود به خود منفصل نمىشود بلكه حالت منتظره دارد و انتظار عده را مىكشد ، و وقتى معتده شد قهراً بايد مدخوله باشد چون عده وفات كه نيست تا دخول در آن شرط نباشد .\r\n\r\n« اشاره به بر هم خوردن زوجيت با ارتداد زن »\r\nمطلبى را كه بايد متذكر شد ، اين است كه هيچ روايتى نيافتم نه قبل از دخول و نه بعد از دخول كه ارتداد زن منشأ به هم خوردن عقد بشود ، و ملازمه‌اى هم بين ارتداد مرد و ارتداد زن در اين جهت وجود ندارد كه اگر ارتداد مرد عقد را به هم بزند يا مراعى كند ارتداد زن هم اين طور بشود ، و قياس اينجا با مسلمان شدن أحد الزوجين هم درست نيست كه بگوييم كه اگر مرد مرتد شد مثل اسلام زوج كافر است و اگر زن مرتد شد مثل اسلام زوجه كافره باشد كه در صورت اول عقد مطلقا استدامه داشته باشد و در صورت دوم عقد مراعى باشد ، و در كلمات فقهاء هم در مورد ارتداد زن تصريحى پيدا نكرديم و لكن از طرفى هم فقهاء اين مسأله را كه در صورت ارتداد زن ، ديگر مهريه را مستحق نيست كه مفروضشان اين است كه ارتداد موجب فسخ مىشود در كلماتشان دارند ، يعنى با اينكه روايتى ندارد اين را مسلم گرفته‌اند . و اما\r\n\r\n","description":"","footnote":"","page_name":" 5322 ","page_number":241},
  {"content":"\r\n\r\nادله ديگر مثل اينكه در صورت ارتداد زن چون ديگر سنخيت بين دو طرف به هم مىخورد پس بايد فسخ شود و مانند آن از بياناتى كه در جواهر هست اينها هم حرف ناتمامى است و عمده در اينجا عبارت از اجماعى بودن مسأله است .\r\n\r\n« بيان وجوه متصور در مورد نقش عده در مقام »\r\nخلاصه در مورد ارتداد مرد رواياتش گذشت كه مستفاد از آنها اين است كه اگر مرد در عده توبه كرد و مسلمان شد بلااشكال مىتواند با اين زن ازدواج كند و اگر عده تمام شد و توبه نكرد بعد اگر توبه كند به درد ازدواج با اين زن نمىخورد ، در اينها ترديدى نيست ، منتها اينكه نقش عده چيست ؟ چند جور تصوير در مسأله هست كه عبارتند از :\r\nتصوير اول : اين است كه به نفس ارتداد مرد اين عقد به هم مىخورد و احتياج دارد به عقد جديد تا دوباره بتواند ازدواج بكند ، اين تصوير را صاحب حدائق ادعا مىكند و البته اين ادعاى ايشان را اولا خلافش را از روايت ابى بكر حضرمى كه ايشان اين مطلب را از آن استظهار كرده است ما استظهار نموديم و ثانيا اين حرف نمىسازد با حكم به اينكه اين زن وقتى شوهرش مرد ارث متوفى عنها زوجها را از آن شوهر ببرد كه همان يك هشتم يا يك چهارم است ، چرا كه وقتى به طور كلى منقطع شده است و بدون عقد جديد ازدواج با او نمىشود ، ارث زوجيت بودن براى او معنا ندارد ، بله اگر مثل طلاق رجعى باشد چون يا از اول از حباله شوهرش خارج نمىشود - كه آقاى خويى و معروف بين عامه است - و يا اگر خارج هم شود يك حالت بين بين و برزخى دارد ، خوب ارث متوفى عنها زوجها را مىبرد اما اگر كسى به طور كلى از زوجيت خارج شده ، ديگر نمىتواند ارث ببرد در حالى كه در اين روايت به عنوان زوجيت براى زن مرتد اثبات ارث كرده است پس بالاخره اين تصوير را كه عقد به طور كلى به هم خورده است نمىتوانيم بپذيريم .\r\nتصوير دوم : اين است كه بگوييم كه زوجيت در صورتى كه شخص مرتد توبه\r\n\r\n","description":"","footnote":"","page_name":" 5323 ","page_number":242},
  {"content":"\r\n\r\nنكند با انقضاء عده و يا موت مرتد فسخ مىشود يعنى انقضاء عده يا موت به نحو نقل حاكى از انفساخ عقد باشد از هنگام تمام شدن عده يا موت او ، لكن اين تصوير هم با روايت كه مىگويد تبين عنه زوجته و اينكه بينونتشان مثل مطلقه ثلاثا است نمىسازد ، چرا كه مفاد اين تصوير اين است كه زن هنوز - يعنى تا قبل از انقضاء عده يا موت او - زن است و بعداً از زوجيت بيرون مىرود و لذا اگر به نحو نقل باشد اصلا نمىسازد .\r\nو اما اگر بخواهد به نحو كشف باشد يعنى بگوييم كه تبين منه زوجته ظاهرا و شرط بينونت زوجه به سبب ارتداد بقاء ارتداد تا انقضاء عده و يا موت او باشد و ما بخواهيم با استصحاب بقاء ارتداد به حكم ظاهرى بگوييم كه اين زن به صرف ارتداد شوهرش جدا مىشود ، اين حرف هم با تبين منه زوجته و تشبيه آن به مطلقه ثلاثا نمىسازد و خيلى مستبعد است ، چرا كه مشبّه به آن حكم واقعى است ولى مشبّه ، حكم ظاهرى مىشود ، بنابراين ، اين تصوير هم كه در معمول كلمات آقايان هست درست نيست .\r\nتصوير سوم : اين است كه زن به صورت متزلزل مثل طلاق رجعى از زوجيت خارج شده است و در نتيجه همين حالت برزخى بودن است كه ارث زوجيت را مىبرد ، پس مىگوييم كه در اينجا هم يك حالت برزخى است يعنى از زوجيت خارج شده و جدا هم شده است ولى چون با نفس اسلام آوردن زوج ديگر احتياج به عقد جديد ندارد و مسلمان كه شد خود به خود زوجيت بر مىگردد پس مثل طلاق رجعى ارث زوجيت را مىبرد و به نظر مىرسد كه اين تصوير به حسب جمع بين ادله اقرب فروض است .\r\nخلاصه : به نظر مىرسد كه اصح تصاوير عبارت از اين است كه ارتداد شبيه به مسأله طلاق رجعى است و عده‌اش هم همان عده فوق است و ارث هم مىبرد .\r\n\r\n« بيان حكم ظاهرى نبودن وجوب مراعات »\r\n\r\n","description":"","footnote":"","page_name":" 5324 ","page_number":243},
  {"content":"\r\n\r\nحالت مراعايى كه آقايان مىخواهند بگويند كه حكم ظاهرى است نه حكم واقعى ، اين طور نيست ، چرا كه اينكه اين حكم يك حكم ظاهرى محسوب شود و در نتيجه وقتى زن يقين پيدا كرد كه شرط انفساخ تحقق پيدا نمىكند - كه عبارت از بقاء بر ارتداد تا انقضاء عده يا موت است - بيايد و اين مرد را شوهر حساب كند و يا اگر دانست كه شرط حتماً محقق مىشود از همان وقت بيايد احكام عدم شوهر را بار كند ، اين خلاف ظاهر روايت است و لذا حكم مراعاى زن پس از ارتداد شوهر تا انقضاء عده يك حكم واقعى است .\r\n« * و السلام * »\r\n\r\n","description":"","footnote":"","page_name":" 5325 ","page_number":244},
  {"content":"\r\n\r\n\r\n24 / 9 / 1382 دوشنبه درس شمارهء ( 584 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه ، تكمله بحث ارتداد احد الزوجين طرح گرديده و روايات مربوطه را نقل مىكنيم . سپس به بررسى نحوه جمع بين روايات متعارض خواهيم پرداخت .\r\n* * * \r\n[ تتميم بحث 
  ]\r\n، بحثى در « المسأله العاشرة » جواهر مىباشد كه مربوط به بحث است كه بدون طرح آن اين مباحثه ناقص است ، چون مربوط به ارتداد زوج است و مىخواهيم ببينيم مفادش چيست ؟ آيا براى بحث قابل استدلال هست يا نه ؟\r\nروايت در بحث احكام عبيد و اماء وسائل ، باب 73 و در كتاب الطلاق باب 35 اقسام طلاق نقل شده و در جامع الاحاديث در بابى با عنوان اباق المرء آمده است .\r\nروايت باب 35 طلاق از وسائل ، چنين است :\r\n\r\n[ نقل روايت و بررسى سند و دلالت روايت 
  ] [ موثقه عمار الساباطى 
  ]\r\nمحمد بن الحسن باسناده عن الحسن بن محبوب عن هشام بن سالم و غيره عن عمار الساباطى ، قال سألت ابا عبد الله عليه السلام بعد از نقل روايت دارد و رواه الصدوق باسناده عن الحسن بن محبوب عن حكم الاعمى و هشام بن سالم عن عمار نحوه .\r\nروايت موثقه است ، اشخاصى كه عمل به موثقات مىكنند ( كه ما هم جزء آنها هستيم ) بايد به نحوى روايت را توجيه كنند .\r\nاما كسانى كه به موثقات عمل نمىكنند ، روايت الزامى براى او ندارد كه حتماً به\r\n\r\n","description":"","footnote":"","page_name":" 5326 ","page_number":245},
  {"content":"\r\n\r\nمفاد روايت فتوا بدهد بلكه بايد اعتبار سند روايت را درست كند چون جاى جبران سند با عمل مشهور و غيره نيست ، چون مفاد روايت طبق مشهور نيست . قال سألت ابا عبد الله عليه السلام عن الرجل اذن لعبده فى تزويج امرة فتزوجها [ در نقل صدوق امرأةٍ حرّة دارد 
  ] ثم ان العبد ابق من مواليه [ اجازه داده بود عبدش ازدواج كند حالا اجازه مطلق به حسب نقل شيخ ، و طبق نقل صدوق اجازه تزويج با حره‌اى داده و تزويج كرده بعد فرار كرده 
  ] ثم ان العبد ابق من مواليه فجاءت امرأة العبد تطلب نفقتها من مولى العبد [ زن آمد ، نفقه خود را از مولاى عبد مىخواهد عبد هم فرار كرده ، امام مىفرمايد : ليس لها على موليه نفقه و قد بانت عصمتها منه 
  ] اين زن ازدواجش با فرار شوهر به هم خورده ، ديگر زن او نيست تا نفقه لازم باشد كه در غيبت عبد ، مولا بدهد بعد تعليل مىآورد .\r\n[ فانّ اباق العبد طلاق امرأته هو بمنزلة المرتد عن الاسلام 
  ] فرار عبد به منزله طلاق دادن زن است ، همان اثر حكم طلاق اينجا هست و اين عبد فرارى ، حكم مرتد را دارد [ قلت : فان رجع الى مواليه ترجع اليه امرأته ؟ 
  ] اگر عبد فرارى پشيمان شود و برگردد و توبه كند زنش را به او مىدهند ؟ [ قال : ان كان قد انقضت عدتها منه ثم تزوجت غيره فلا سبيل له عليها 
  ] اگر عدّه تمام شده باشد و با غير ازدواج كرده باشد امكان رجوع نيست . اين شرط انقضاى عده را حضرت به اين جهت ذكر كرده كه ممكن است جهلًا به خيال اينكه عبد فرار كرده و ازدواج به هم خورده بدون توجه به عده با ديگرى ازدواج كند كه اين تزويج باطل است و لو منشأ آن جهل به رعايت عده باشد شرط صحت ، تزويج ، انقضاى عده است ، مىگويد اگر يك ازدواج صحيح انجام شده باشد كه شرطش همان رعايت انقضاى عده است ديگر اين عبد فرارى ، راهى به آن زن ندارد و هيچ كاره است .\r\n[ ان كانت قد انقضت عدتها منه ثم تزوجت غيره فلا سبيل له عليها ، و ان لم تتزوج و لم تنقض العده نهى امرأته على النكاح الاول 
  ] اگر عده منقضى نشده و ازدواجى صورت نگرفته باز با هم زن و شوهر هستند ، طبق نكاح سابق و نياز به تجديد نكاح هم\r\n\r\n","description":"","footnote":"","page_name":" 5327 ","page_number":246},
  {"content":"\r\n\r\nنيست .\r\n[ تفاوت نقل شيخ و صدوق عليهما الرحمة 
  ] البته نقل شيخ قدرى مضطرب است ولى در نقل صدوق آن اضطراب نيست چون در نقل شيخ اول تعبير مىكند اگر عده‌اش تمام شده و بعد ازدواج هم كرده باشد لا سبيل له عليها ، بعد كه مقابل آن را مىخواهد ذكر كند قاعده اين بود كه بگويد اگر ازدواج نكرده [ مىتواند برگردد 
  ] عليه سبيل ، ولى مقابل آن را كه ذكر مىكند مىگويد : اگر ازدواج و انقضاى عده تحقق نيافته است ، در نتيجه صورتى را كه انقضاى عده شده ولى ازدواج صورت نگرفته مسكوت گذاشته است . و اين يك نحو اضطرابى است . ولى در نقل صدوق له تنقض العدّه ندارد مىگويد : اگر عده تمام شد و ازدواج صورت گرفته فلا سبيل له عليها ، و اگر ازدواج نكرده مىتواند او را بگيرد ، مسأله عده مطرح نيست و استفاده مىشود اگر عده هم تمام شده ولى هنوز ازدواج نكرده ، گرفتنش اشكال ندارد ، صدر و ذيل هماهنگ است .\r\nاستدلال به اين موثقه براى بحث ما كه اگر مرتد در عده مراجعه كرد فهى امرأته على النكاح الاول طبق نقل شيخ به اين اعتبارات كه تعبير كرد هو بمنزلة المرتد عن الاسلام بعد بيان كرد كه اگر در عده مراجعه كرد ( بعضىها اين جورى فهميده‌اند كه عده منقضى نشده و مراجعه در عده بوده ) كه ذيل اين عبارت است فهى امرأته على النكاح الاول لذا وقتى عبد به منزله مرتد شد و حكم عبد اين شد كه اگر در عده مراجعه نمود احتياج به عقد جديد ندارد و همان عقد اول كافى است . مطلوب مشهورى كه مشتهر بين اصحاب است از اين فقره در مىآيد .\r\n\r\n1 - نقد روايت\r\nاين روايت از جهاتى مورد بحث است ، وجه استدلال به اين حديث كه مرتبط به بحث ما باشد ذيل خبر است با تشبيهى كه در آن مندرج است . يك وجه بحث اين است كه آيا اين حديث معارض دارد يا نه ؟ صاحب جواهر با بحث‌هايى در صدد\r\n\r\n","description":"","footnote":"","page_name":" 5328 ","page_number":247},
  {"content":"\r\n\r\nذكر معارض بر آمده و بعضى اطلاقات را به عنوان معارض ذكر كرده است . در حالى كه آن اطلاقات با صراحت اين روايت معارض نيست .\r\nالبته جهت ديگرى را صاحب جواهر راجع به ( اباق العبد طلاق امرأته ) عنوان كرده و خواسته روايت را كنار بگذارد چون مشهور به روايت عمل نكرده‌اند البته شيخ طوسى در نهايه ، صدوق ( ظاهراً چون حديث را نقل كرده ) در فقيه و ابن حمزه صريحاً فتوا داده‌اند ، لكن ابن حمزه اشتباهاً به جاى ازدواج با حره ، ازدواج با امة تعبير كرده و چون مدرك خاصى براى عبارت او نيست بايد سهوى باشد و از طرفى ابن حمزه نوعاً در فتوى تابع شيخ است ، لذا به احتمال قوى نسخه‌اش اشتباه بوده يا چيز ديگرى مانند آن .\r\nبنابراين ، تعدد كمى طبق روايت فتوا داده‌اند و اكثر فتوا نداده‌اند ، و منشأ عدم فتوا در مورد بعضى از آنها اشكال سندى است گفته‌اند كه ، به موثقات عمل نمىكنيم لذا كنار گذاشته‌اند مثلا مسالك مىگويد ضعف سند دارد ، مفاتيح فيض هم نوشته كه مشهور اين را قبول ندارند ولى شيخ و ابن حمزه فتوا داده‌اند معارضاتى صاحب جواهر درست كرده كه تمام نيست ولى معارضات ديگرى هست كه بايد بررسى شود و مدلول روايت هم جاى بررسى دارد .\r\n1 - اين جمله ( هو بمنزلة المرتد عن الاسلام ، كه مىگويد عبد فرارى مانند مرتد از اسلام است . اين تنزيل به چه اعتبار است ؟ آيا به اعتبار حكم قبلى است ( مسأله جدايى بين زن و شوهر مرتد ) يا احتمال ديگر ، چون يكى از احكام معروف مرتد لزوم قتل مرتد است ، هو بمنزلة المرتد يعنى عبد فرارى زنش از حباله نكاح او خارج است و خودش هم بايد كشته شود .\r\nدر صحيحه ابى عبيده ، كه قبلا خوانديم در مورد مرتد كه دزدى كرده ، حكم به وجوب قتل شده ، سند اين است . محمد بن على بن حسين باسناده عن على بن رئاب عن ابى عبيده عن ابى عبد الله عليه السلام ( صحيح السند است ، كلينى با سند صحيح نقل كرده ،\r\n\r\n","description":"","footnote":"","page_name":" 5329 ","page_number":248},
  {"content":"\r\n\r\nشيخ هم همين طور ، و فقيه هم آورده سند هم صحيح است ) [ مشايخ ثلاثه كتب اربعه با سند صحيح نقل كرده‌اند 
  ] قال ان العبد اذا ابق من مواليه ثم سرق لم يقطع ( در حال ابق بودن دست او را قطع نمىكنند ) لانه بمنزلة المرتد عن الاسلام و لكن يدعى الى الرجوع الى مواليه و الدخول فى الاسلام ، فان ابى ان يرجع الى مواليه ( حاضر به توبه نشد ) قطعت يده بالسرقه ثم قتل و المرتد اذا سرق بمنزلته كه اباق را در روايت بر حكم ارتداد بار نموده لكن توبه‌اش قبول است حكم مرتد ملى است . اگر حاضر به توبه نشد كه نزد مولا بيايد كشته مىشود . حال آيا اين عبارت هو بمنزلته فان اباق العبد طلاق امرأته ، عبد بمنزله مرتد از اسلام است ، يعنى هم زن جدا مىشود و هم خودش كشته مىشود . اگر توبه نكند كه اين هم يك احتمال است . اين عبارت‌ها اجمال دارد از عبارت بمنزلة المرتد [ عموم تساوى احكام 
  ] فهميده نمىشود لذا عمار ، مسأله را نفهميد ، چون بعد از اين عبارت مىگويد اگر برگشت ، بازهم اين احكام هست يا نه ؟\r\nتوبه كرد آيا زنش بر مىگردد يا نه ؟ در عده تكليف او چيست ؟ اينها را نفهميده بود .\r\nاز اين قبيل تشبيهات عموم استفاده نمىشود و ظهور ندارد .\r\nبراى توضيح بيشتر مثالى مىزنيم مثلًا حجره مال طلبه‌ها است و مىخواهند به طلبه‌ها حجره بدهند . يكى از فرزندان طلبه‌ها درخواست حجره مىكند مىگويند فرزند طلبه بمنزله طلبه است . اين عبارت به اين معنا نيست كه اين فرزند طلبه در همه احكام مانند طلبه است ، فقط در اين حكم خاص مثل طلبه است .\r\nگاهى تنزيل به اعتبار برخى از آثار ظاهر است ، مثلا زيد مثل شير است ، يعنى شجاعت او مثل شجاعت شير است نه همه خصوصيات ، اينجا محتمل است مراد اين باشد كه بگويد كشته مىشود و زنش هم جدا مىشود چون اينها آثار ظاهره بارزه مرتد كشته شده است ، ممكن است يعنى در انفساخ مثل مرتد است اما تفاصيل و جزئياتش از اين عبارت استفاده نمىشود . در روايت أبو بكر حضرمى گذشت كه تعبير شده بودَ به منزله مطلقه ثلاثاً و گفتيم به معنى نياز به محلل نيست بلكه يعنى\r\n\r\n","description":"","footnote":"","page_name":" 5330 ","page_number":249},
  {"content":"\r\n\r\nمانند رجعى نيست كه هر وقت خواست رجوع كند بدون تغيير خودش ، بايد وضع خودش را عوض كند و مستبصر شود ( اين را بعداً دارد ) ما مىخواهيم اين را استظهار كنيم ، و ما گفته‌ايم كه در ظهورات بايد يك نحو اطمينانى باشد كه اين جهت خواص را مىخواهد بگويد ، اينجا معيار عبارت از عده است . و رجوع در عده است و ظهور آن چنانى ندارد چون اولًا : روايت اجمال دارد ثانياً و نقل صدوق گويا است كه معيار را تزويج قرار داده و حال عده را متعرض نيست ، مىگويد : اگر ازدواج كرده ، راه ندارد و اگر نكرده راه دارد و زن هم مختار نيست كه نپذيرد ، اما نقل شيخ مضطرب است ، اين چه نقلى است كه اگر عده گذشته و ازدواج كرده لا سبيل له عليها ، اما تزويج نكرده و عده هم منقضى نشده مىتواند و لذا حكم بين انقضاى عده و تزويج را مسكوت گذاشته ، اگر خروج از عده ملاك باشد بايد اين طور تعبير شود كه اگر در عده بود زنش است ، عده تمام شد راه ندارد و اما مسأله تزويج با ديگرى چه دخالتى دارد در حكم مسأله چه تزويج بكند با ديگرى يا نكند روى مبناى عده لا سبيل له عليها ، تمام ملاك خروج و عدم خروج عده است . لذا متن مضطرب است و امام اين گونه تعبير نمىكند . عرفاً اين طور تعبير كردن اشتباه است .\r\nولى نقل صدوق متعارف است ، لكن نقل صدوق مشهور را اثبات نمىكند . و نقل شيخ هم مضطرب است ، و لذا از حجيت ساقط مىشود . علاوه بر اينكه با نقل صدوق معارض هست .\r\n\r\n2 - بحث معارضه اين روايت با روايات ديگر\r\nدر مستطرفات سرائر رواياتى به عنوان مسائل و مكاتبات با امام هادى عليه السلام است از آنها انتخاب شده « 1 » . عبد الله بن جعفر حميرى يك كتابى دارد كه در آن سؤالات اشخاص از امام هادى عليه السلام را جمع كرده و طريقش را نجاشى نوشته است ، عدة من\r\n\r\n\r\n","description":"","footnote":"\r\n( 1 ) - در اين چاپ در فهرست به اشتباه به امام رضا عليه السلام نسبت داده شده است اگر چه اسم هر دو امام على است ولى مسائل مربوط به حضرت هادى عليه السلام است .\r\n","page_name":" 5331 ","page_number":250},
  {"content":"\r\n\r\nاصحابنا عن احمد بن محمد بن يحيى العطار عن عبد الله بن جعفر الحميرى ( يكى از كتب حميرى همان مسائل الرجال است ) احمد بن محمد بن يحيى كه شيخ اجازه است و ديگران اجازه همه كتب حميرى را به وسيله او گرفته‌اند ، صدوق كه شخص سخت‌گيرى است يكى از شيوخ عمده صدوق همين احمد بن محمد بن يحيى العطار است .\r\nگرچه توثيق صريحى در مورد احمد بن محمد بن يحيى العطار در كتب ما نشده ظاهراً چون صاحب تأليف نبوده تا در فهرست شيخ و نجاشى وارد كنند . ولى عمل بزرگانى مثل خود نجاشى كه كتب مختلفى را به وسيله عده‌اى از اصحاب كه مشايخ مهم نجاشى هستند به وسيله احمد نقل مىكند و صدوق هم بسيارى از كتب را به وسيله احمد نقل مىكند لذا شخص معتبرى است ، اين كتاب على بن جعفر مسائل حضرت هادى عليه السلام كه حميرى عن الهادى عليه السلام طريق معتبرى دارد لكن ابن ادريس كه اشتباهاتى دارد از جمله آنها در مورد همين سند است احمد بن محمد طبق تصريح نجاشى ، احمد بن محمد راوى كتاب حميرى احمد بن محمد بن يحيى العطار است ولى ابن ادريس با احمد بن محمد الجوهرى كه اصلًا حميرى را درك نكرده تطبيق نموده و به طور نامناسبى مىگويد روايت را جوهرى و عبد الله بن جعفر حميرى نقل مىكنند چون جوهرى هم احمد بن محمد است . علىاى حال ، بعضى از مسائلى كه در مسائل الرجال نقل شده مسائل داود الصرمى است كه يكى از آنها روايت مربوط به بحث ما است .\r\nمحمد بن ادريس فى آخر السرائر نقلًا من كتاب مسائل الرجال عن ابى الحسن على بن محمد عليه السلام ( مسائل الرجال مال حميرى است ) « انه سأله داود الصرمى عن عبد كانت تحته زوجة حرة ثم ان العبد ابق [ عين سؤالى كه در روايت عمار ساباطى بود سؤال كرده شايد ديده كه روايات عمار ساباطى نوعاً دست‌انداز دارد عين همان موضوع را سؤال كرده و قدرى هم مضمون روايت عمار به نظرش مستبعد مىآمده\r\n\r\n","description":"","footnote":"","page_name":" 5332 ","page_number":251},
  {"content":"\r\n\r\nلذا سؤال كرده 
  ] ثم ان العبد ابق ، تطلق امرأته من اجل اباقه ؟ [ آيا زنش آزاد است يا به خاطر فرار آزاد مىكنند ؟ ! 
  ] قال نعم ان ارادت ذلك هى » حالا آزاد است يا آزادش مىكنند ، حاكم طلاق مىدهد يا اينكه اگر خواست همان تمايل او و اراده او ابطال آن زوجيت است . علىاى تقدير اين تعبير كه به مشيت او واگذار كرده با مضمون روايت عمار معارض است . البته آن تعبيرى كه هو بمنزلة المرتد اين را ممكن است معناى ديگر بكنيم جمعاً بين الادله و بگوييم راجع به قتل او است .\r\nولى از آن تعبير ديگر يعنى ان اباق العبد طلاق امرأته و اگر در عده برگشت بر نكاح اول است معلوم مىشود اگر برنگشت اين طور نيست و صريح است كه جدا شده لذا طبق روايت عمار به اختيار خود زن نيست ولى طبق روايت اخير به اختيار زن است و اينها با هم معارض هستند . البته صرمى هم توثيق صريح در مورد او نيست ولى بزرگانى مثل احمد بن محمد بن عيسى يقطينى كه طبق تحقيق از اجلاء مشايخ است و عبد الله بن محمد بن عيسى ( برادر احمد بن محمد بن عيسى ) كه او هم شخص معتبرى است اينها از داود نقل حديث مىكنند و اشخاصى كه جرحى در مورد آنها نشده و بزرگانى از آنها نقل حديث كنند اينها امارة اعتماد است .\r\nلذا براى اثبات مورد بحث كه زن با انقضاى عده ، خود به خود آزاد مىشود و اگر در عده مراجعه كرد شوهر املك است اين براى استدلال مشكل است ، البته برخى گفته‌اند معرض عنه مشهور است لذا كنار مىگذاريم . ما فعلًا آنها را نمىگوييم ولى اشكالات فوق [ دلالى و معارضه 
  ] را دارد .\r\n« * و السلام * »\r\n\r\n","description":"","footnote":"","page_name":" 5333 ","page_number":252},
  {"content":"\r\n\r\n\r\n25 / 9 / 1382 سه‌شنبه درس شمارهء ( 585 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه ، ابتدا سهو صاحب حدائق در روايت أبو بكر حضرمى را بيان مىكنيم و به مناسبت ، وارد يك بحث اصولى در باب عام و خاص مىشويم و نظرات شيخ ، آخوند و مرحوم آقاى داماد و اشكالات وارده را بررسى مىكنيم .\r\n* * * مىخواستيم از بحث رد شويم ولى بحث ، به يكى از مباحث اصولى مرتبط است . از طرفى بحث اصول نداريم ، فقط مسائل مربوط به مباحث فقهى را احياناً فى الجمله بحث مىكنيم و اينجا جاى يكى از آن مباحث هست .\r\n\r\nاشاره به روايت خصوصى و اشتباه صاحب حدائق\r\nروايت أبو بكر حضرمى كه در مورد اينكه مرتد در عده كشته شد يا مرد [ زن 
  ] ارث مىبرد . اشاره شد كه صاحب حدائق اشتباه كرده مىگويد ( در مورد قبل ان تتزوج اگر مسلمان شد هو خاطب من الخطاب ) به اين معنى است كه با عقد جديد مىتواند ازدواج كند و صريح دانسته بود كه در حال عده اگر مسلمان شد احتياج به تجديد عقد دارد و اينكه فقهاء گفته‌اند هو املك بها اين خلاف صريح اين روايت است . و دو قسمت را شاهد آورده . يك قسمت عبارت تشبيه به مطلقه ثلاثاً و ديگرى عبارت هو خاطب من الخطاب ، و مىگويد هر دو قسمت فوق صراحت دارد در اينكه اين ازدواج به اين شده و مثل اجنبيه محتاج عقد جديد است و ما عرض كرديم كه اين\r\n\r\n","description":"","footnote":"","page_name":" 5334 ","page_number":253},
  {"content":"\r\n\r\n( استنتاج ) از سهو حفظ ايشان ناشى شده است قبل ان تتزوج را قبل ان تنقضى العده خيال كرده كه هنوز عده تمام نشده اگر بخواهند با او ازدواج كنند هو خاطب من الخطاب ، با اينكه مفاد ظاهر عبارت اين است كه هنوز ازدواج نكرده يعنى صلاحيت ازدواج دارد عده تمام شده ولى شوهر نكرده است ، اين بايد با عقد جديد باشد ، اين ناظر به بعد العده است . ايشان اين را صريحاً ناظر به قبل العده دانسته و مستبصر شدن قبل العده هم هست با اينكه ظاهر روايت ( قُتل او مات ) اين است كه مرتد مستبصر نشده و در عده مرده زن ارث مىبرد معنايى كه ايشان كرده تمام نيست منتها جمله‌اى دارد كه عقد در عده باطل است و زن مدخوله است و عده دارد بر ( طبق معنايى كه كرده ) چطور در عده شخص عقد كند ؟ ايشان توجيه مىكند كه عده براى ديگران است نه براى خودش لذا اگر عقد صحيح بود و از ناحيه ديگر اشكالى نداشت در عده خودش مىتواند عقد كند .\r\nحال ببينيم كجا است كه شخص لازم است مدخوله خود را در عده عقد كند . سه طلاقه باشد بايد عده تمام شود و در عده نمىتواند مراجعه كند ، در صورت سه طلاقه بايد با محلل ازدواج كند و محلل طلاق دهد بعد عده نگه دارد بعد از عده مىتواند ازدواج كند . پس اينجا شخص در عده خودش نمىتواند رجوع كند و عقد كند ، اگر رجعى باشد عقد جديد صحيح نيست اما اگر به اين باشد و در عده خود شخص باشد بخواهد با عقد جديد ازدواج كند چندين فرض دارد :\r\n1 ) در مورد طلاق خلعى و مباراتى اگر عقد اول و دوم ، و نيز مدخوله باشد خود شخص با عقد جديد ( چون رجعى نيست ) مىتواند در عده خودش عقد كند ، اما ديگران بايد تا انقضاى عده صبر كنند .\r\n2 ) در مورد مجوزات فسخ ( چه براى زن يا براى مرد با عيوبى كه بحثش خواهد آمد ) اگر فسخ شد چون رجعى نيست و مدخوله هم هست با عقد جديد قابل عقد است .\r\n\r\n","description":"","footnote":"","page_name":" 5335 ","page_number":254},
  {"content":"\r\n\r\n3 ) وطى به شبهه با اجنبيه خليه شده ، اگر مرد بخواهد با همان اجنبيه خليه ازدواج كند عده لازم نيست ( براى ديگران لازم است )\r\nعلى اى تقدير صاحب حدائق مىفرمايد شخص مرتد به عقد جديد احتياج دارد البته در مورد مدخوله بايد عده نگه دارد ، اما اگر مستبصر شد در عده مىتواند با عقد جديد در عده عقد كند . و اينكه ديگران گفته‌اند : « هو املك بها » اين صحيح نيست .\r\nاين مطلب ايشان را قبلا بحث كرديم ايشان دو شاهد مىآوردند و صريح هم دانسته‌اند كه آنها تمام نيست . ما براى ابطال نظر صاحب حدائق دو عرض داشتيم ، كه يكى از آنها قابل بحث است و مربوط به بحث اصولى است كه قبلًا اشاره نشد ، يكى اين بود ( قبل ان تتزوج هو خاطب من الخطاب ) گفتيم ظاهرش تمام شدن عده و صلاحيت ازدواج است . اگر قبل ان تتزوج ، قبل از صلاحيت تزويج و در عده [ مراد 
  ] باشد ديگر خاطب من الخطاب نيست . خود همين يك نحوه ظهورى دارد كه حساب عده جداست بنابراين اگر در زمان صلاحيت تزويج [ بعد از انقضاى عده 
  ] شوهر كرده بود ، نمىتواند با او ازدواج كند و اگر شوهر نكرده هو خاطب من الخطاب مىتواند ازدواج كند . اين استظهار مطابق كلام مشهور را قبلًا داشتيم ، اما شاهد ديگرى كه قبلًا آورديم داراى يك بحث اصولى است : گفتيم كه ذيل روايت دارد اگر وسط عده ( قُتل او مات ) ارث مىبرد و ظاهرش اين است كه در عده و در حال ارتداد بميرد يا كشته شود و گفتيم ارث بردن علامت اين است كه اجنبى محض نيست كه به عقد جديد احتياج داشته باشد .\r\nاحتياج به عقد جديد با ارث متوفى بردن مناسبت ندارد زوجيت اگر منقضى است ديگر مشابهتى به زوجه ندارد تا حالت برزخى باشد و ارث ببرد ، اگر احتياج به عقد جديد دارد چرا ارث ببرد ؟ در اختيار او نيست كه زن خود حساب كند پس ارث بردن شاهد اين است كه احتياج به عقد جديد ندارد ، لذا ما گفتيم كه بينونت حاصل\r\n\r\n","description":"","footnote":"","page_name":" 5336 ","page_number":255},
  {"content":"\r\n\r\nشده لكن بينونت متزلزل نظير عقود خيارى كه در فسخ عقد معامله نياز به قبول طرف مقابل نيست ، يا مثل عقود جائزه مانند هبه اگر پشيمان شد احتياج به قبول طرف مقابل ندارد . ما جمعاً بين صدر و ذيل روايت اين را اختيار كرديم ، اين نظر غير از مطلبى است كه صاحب حدائق مىگويد كه بينونت مستقر است لكن ارث [ مىبرد 
  ] .\r\nاينجا يك اشكالى به اين عرض ما هست كه يك مسأله اصولى پيش مىآيد و آن اينكه ما استثناءً در بعضى موارد فقه داريم كه زن اجنبى است و قطعاً احتياج به عقد جديد دارد مع ذلك عنوان وارث پيدا مىكند .\r\nبرخى از آقايان اشكال كرده‌اند كه اگر مردى در مرض فوت زن خود را طلاق دهد و فاصله طلاق با وفات كمتر از يك سال باشد ( به حسب روايت و فتوا ظاهراً مسلم باشد ) مطلقه ( بائن يا رجعى ) ارث مىبرد با اينكه يا به اين است يا عده تمام شده است ، با وجود اين ارث زوجيت مىبرد منتها مشروط بر اين است كه طلاق با خواهش زن نباشد بنابراين مواردى در فقه هست كه گرچه بدون عقد جديد زن او حساب نشود ولى ارث ببرد . اينجا آن بحث اصولى پيش مىآيد كه مكرراً اشاره كرده‌ايم كه اگر عامى داشتيم و فرد خاصى هم بود كه حكمش جدا از عام بود ولى نمىدانيم آيا مصداق عام هست و تخصيص خورده يا مصداق عام نبوده و تخصصاً خارج است . حال آيا براى حفظ اصالة العموم مىتوانيم حكم به تخصص كرده و بگوييم آن فرد خاص ، مصداق عام نيست و در موارد ديگر از آن نتيجه بگيريم يا نه ؟\r\nمثلًا اكرم العلماء داريم لا تكرم زيداً هم داريم و زيد هم مشخص است يا اين گونه است لا تكرم هذا ، با اشاره به شخص معينى مىگويد او را اكرام نكن ، ولى نمىدانيم اين لا تكرم زيدا يا هذا كه مراد از زيد مشخص است . و مردد نيست ، و تكليف ما با اصالة العموم روشن است كه مىدانيم العلماء يجب اكرامهم و اين فردى كه لا تكرم زيداً يا لا تكرم هذا دارد اراده جدى از اكرم العلماء روى اين فرد نيست ولى خروج\r\n\r\n","description":"","footnote":"","page_name":" 5337 ","page_number":256},
  {"content":"\r\n\r\nاين فرد از تحت اصالة العموم به طور تخصيص است يا تخصص ؟ [ بررسى نظر شيخ و آخوند 
  ] در اين بحث بين شيخ و آخوند اختلاف است . شيخ مىفرمايد ما تخصص را انتخاب مىكنيم العام يجب اكرامه عكس نقيض دارد كه من لا يجب اكرامه فليس بعالم و نتيجه مىگيريم كه زيد عالم نيست و طبق عكس نقيض قضيه پس اگر در موارد ديگرى حكمى روى عالم يا غير عالم رفت تكليف موارد ديگر با اين اصالة العموم درست در مىآيد اگر چه خود اين مورد روشن است . و مىدانيم اكرم ندارد ( بالتخصص او بالتخصيص ) ولى موارد ديگر را از آن نتيجه‌گيرى مىكنيم ، لكن آخوند با اين مطلب مخالف است و مىفرمايد اهل منطق اين بحث را دارند و مسلم است كه عكس نقيض هر قضيه‌اى لا ينفك از او است . در مباحث رياضى استنتاجاتى از عكس نقيض قضيه دارند و در برخى از مباحث عميق و مشكل هم مطرح است لكن در اين موارد خود قضيه قضيه قطعيه است لذا عكس نقيض آن هم قطعى است . و حجيت قطع هم ذاتى است نه جعلى و عقلايى ، لذا در اين زمينه‌ها ( منطق ، رياضيات ، فلسفه و . . . ) احكام عكس نقيض بار مىشود و اشكالى هم ندارد اما اگر در موردى عقد اثباتى قضيه ، ظنى باشد عكس نقيض آن هم ظنى مىشود مشكوك يا موهوم باشد عكس نقيض هم مشكوك يا موهوم خواهد بود ، لذا ملازمه بين قضيه و عكس نقيض آن وجود دارد لكن ملازمه در حجيت جاى بحث دارد ، اگر دليلى به وسيله ادله حجيت ظن قائم شد چون حجيت ذاتى نيست بلكه جعلى است بايد ديد كه ادله حجيت ظن همانطور كه مدلول مطابقى را حجت مىكند آيا عكس نقيض آنها را هم حجت مىكند يا نه ؟ چون هر دو ظنى است و در مثال بالا اصالة العموم دليل قطعى نيست بلكه ظنى است و عكس نقيض آن هم ظنى هست ، لذا اين سؤال پيش مىآيد كه در اينجا چه دليلى بر حجيت عكس نقيض هست و اينكه در اينجا بايد اصالة العموم حفظ شود به چه دليل ؟ در جايى كه شك در مراد مولى باشد بناء عقلاء اصالة العموم است ، مثلًا اكرم العلماء باشد و دو نفر به نام زيد\r\n\r\n","description":"","footnote":"","page_name":" 5338 ","page_number":257},
  {"content":"\r\n\r\nداشته باشيم ، يكى عالم و ديگرى جاهل ، و ما شك كنيم كه زيد عالم را گرفته يا نه ؟\r\nاينجا شك در مراد از اصالة العموم است . اينجا به اصالة العموم تمسك مىكنيم بناء عقلاء هم هست مىگوييم مىدانى زيد عالم است نمىدانى تخصيصاً خارج شده يا نه ؟ يا تخصيص به جاى ديگر خورده يا نه ؟ اصالة العموم را حفظ كن اين را همه حجت مىدانند ، اما در جايى كه شك در مراد نباشد شك در كيفيت اراده باشد ما نمىدانيم اصالة التطابق اينجا زمين خورده يا نخورده ولى مراد معلوم است كه اينجا را نگرفته است . در بحث حقيقة و مجاز هم آخوند مىفرمايد كه اگر مراد معلوم است ولى نمىدانيم على نحو الحقيقه است يا على نحو المجاز اصلى نداريم كه بگوييم اصالة الحقيقه جارى است ، اصالة الحقيقه در جايى است كه شك در مراد باشد نه در كيفيت اراده بنابراين ملازمه را در عكس نقيض قائل هستيم ولى ملازمه در حجيت ندارد در جاهايى كه قضيه قطعى باشد عكس نقيض هم چون قطعى است قابل استدلال و تمسك است ، چون حجيت قطع جعلى نيست ذاتى است ، اما در ما نحن فيه قضيه قطعى نيست لذا بايد ادله اعتبار را ببينيم .\r\nاز يك جهت ديگرى هم مىشود بر بيان ما اشكال كرد كه اگر چيزى ظنى شد و حجت شد مثبتات امارات حجت است . شيخ در جايى ديگر مختارش اين است كه مثبتات امارات حجت است مطلقاً ، بسيارى هم اين را مىگويند ، بگوييم اگر اصالة العموم اماره باشد مثبت آن كه عكس نقيضش باشد هم حجت است و در باب امارات بين لوازم و ملزومات نمىشود تفكيك كرد در حجيت هم ملازمه دارد شيخ در غير بحث ما اين مختار را دارد البته مرحوم آقا رضا و آقاى خويى و بعض ديگر قبول ندارند مىگويند فرق بين اماره و اصل اين نيست كه مثبتات اصول حجت نيست ولى مثبتات امارات حجت است بلكه تفصيل قائل هستند ، يعنى برخى از امارات ، مثبتات آنها حجت است و برخى از امارات اين گونه نيستند . آخوند ممكن است بخواهد تفكيك كند بين قضيه و عكس نقيض آن از باب عدم حجيت ،\r\n\r\n","description":"","footnote":"","page_name":" 5339 ","page_number":258},
  {"content":"\r\n\r\nتفصيلى است كه در باب مثبتات امارات بگويد بر حجيت اين مثبت و لوازم دليلى نداريم . اما آنچه ما به آن معتقد هستيم اين است كه اصالة العموم اصلى از اصول است نه اماره‌اى از امارات .\r\nما من عام الا و قد خص ، اكثر عمومات تخصيص خورده ، اگر عامى صادر شد نمىتوانيم بگوييم ما ظن داريم كه به عموم خودش باقى است ! چنين ظنى در كار نيست ، ولى عمومات حجت است ، مادام كه بر مخصصى برخورد نكرده‌ايم قانون است و قوانين كلى عقلايى اخذ مىشود و اگر اعتنا به اينها نشود هرج و مرج مىشود لذا اصلى از اصول عقلايى است و مربوط به مسأله كاشفيت نيست .\r\nاين بيان دوم هم در مورد اصالة العموم و هم در مورد اصل عدم قرينه ، مىآيد و در كلمات شيخ هست لكن مختار شيخ را به خاطر ندارم . لذا اصالة العموم اصلى از اصول عقلايى است و ربطى به كاشفيت ندارد براى حفظ نظام عمومى اجتماعات بايد به اين اصول و قوانين ترتيب اثر داده شود مگر تخصيص آنها ثابت شود و اين در جايى است كه شك در مراد داشته باشيم كه اكرم العلماء زيد عالم را هم مىگيرد يا نه ؟ تمسك مىكنيم و نبايد بگوييم مظنون است يا مشكوك .\r\nلذا بايد زيد را احترام كرد اما لوازم كه مثلًا با عكس نقيض در جاى ديگرى احكام ديگرى استنتاج شود اين معتبر نيست چون مثبتات اصول حجت نيست و اگر دليل بر حجيت مثبتات باشد در بعضى از امارات است نه در باب اصول ، پس حجيت عكس نقيض در باب اصالة العموم كفايت نمىكند .\r\n\r\nنظر مرحوم آقاى داماد\r\nآقاى داماد در درس ، كلام شيخ را تقويت مىكرد و مىفرمود شاهد اينكه بناى عقلاء در عكس نقيض هم هست اين است كه تمام علماء در رجال يكى از راه‌هاى توثيقشان اين است كه مىگويند فلان ثقه ، عادل است چون در فلان روايت امام عليه السلام شهادت او را قبول كرده است ، گرچه ممكن است ادله قبول شهادت در موردى\r\n\r\n","description":"","footnote":"","page_name":" 5340 ","page_number":259},
  {"content":"\r\n\r\nتخصيص خورده باشد ولى اصل عدم تخصيص را جارى مىكنند ، از آنجا در مسأله اخذ به رواياتش نتيجه‌گيرى مىكنند . مىگويند ما بگوييم اصالة العموم در آنجا تخصيص خورده بناى عقلاء اين است كه تخصيص قائل نيستند پس قول كسى كه شهادتش مقبول است رواياتش هم بايد اخذ شود ، در رجال بسيارى از قرائنى كه براى وثاقت و عدالت مىآورند از اين قبيل است .\r\n\r\nاشكال به مرحوم آقاى داماد\r\nفرمايش ايشان خالى از اشكال نيست ، يكى اينكه در باب رجال بسيارى قائل شده‌اند و شايد درست هم باشد روى انسداد صغيرى كه در جال هست مطلق ظنون حجت است لذا گفته‌اند كه با اخذ به اين طور موارد و قرائن ظن به عدالت پيدا كنيم و اينجا لازم نيست دو شاهد عادل شهادت بدهند بلكه يك چيزى كه موجب ظن شود كافى است . و براى ما ظن حاصل مىشود .\r\nاينكه در رجال به اين ظنون رجالى اخذ شده دليل نمىشود در جاهاى ديگر كه آن انسداد صغير و آن حرف‌ها نيست كه ظن مطلق را حجت كند آنجا هم بگوييم لوازم عمومات حجت است ( قطع نظر از انسداد صغير ) اين دليل نيست ثانياً فرق بين چيزى كه اصلًا به مخصص برخورد نشده و احتمال تخصيص هم نمىدهيم اينجا انسان يك ظن بسيار قوى پيدا مىكند كه استثنا ندارد ، ولى چيزى كه تخصيص آن سابقه دار است منتها نمىدانيم استثنا متعدد است يا نه ؟ اين مسأله را نمىتوانيم از آن موارد استفاده كنيم ، بعد از اينكه فهميديم در برخى از موارد شهادت ، شهادت غير عادل هم پذيرفته مىشود ، و نيز ديديم كه يك نفر غير عادل شهادتش پذيرفته شده احتمال مىدهيم كه اين از همان بعض موارد باشد كه شهادت غير عادل پذيرفته است . اينجا معلوم نيست اين مسأله مورد تمسك علماء در باب رجال باشد بلكه چيز ديگرى بايد در كار باشد .\r\nحالا در مسأله اصالة العموم العلماء يجب اكرامهم اگر اصلًا به تخصيصى\r\n\r\n","description":"","footnote":"","page_name":" 5341 ","page_number":260},
  {"content":"\r\n\r\nبرخورد نكرديم لكن يك فردى را احتمال بدهيم استثنا شده باشد ممكن است بگوييم اين بسيار بعيد است ، چون جايى كه استثنايى سابقه نداشته باشد انسان تمسك مىكند زيرا اطمينان مىآورد ولى چيزى كه سابقه تخصيص و استثناء دارد منتها ممكن است اينجا اصالة العموم نسبت به مدلول مطابقى حجت است فرضاً زيد از تحت اكرم العلماء خارج شده است و ممكن است عمرو هم خارج شده باشد ولى در مورد عمرو به صرف احتمال خروج نمىتوانيم تمسك كنيم . آنجا در زيادى و كمى تخصيص اگر به دليل منفصل شك كنيم كه چند مخصص شده به اصالة العموم تمسك مىشود ، اما اگر اين طور نيست مثل ما نحن فيه كه مىخواهيم لوازم را بار كنيم ، نه مدلول مطابقى را ، اينجا با اصالة العموم با آنكه عام تخصيص خورده . . . آن هم نه براى روشن شدن تكليف مورد ، بلكه بخواهيم تكليف موارد ديگر را تعيين كنيم بناء عقلاء معلوم نيست اين گونه باشد . بنابراين تقريبى كه ما استفاده كرديم كه اينجا بينونت نشده و الا ارث بردن معنى ندارد بعد از اينكه سابقه دارد كه در بعض موارد بينونت شارع حكم كرده ممكن است اين هم از همان قبيل باشد . لذا اشكال دوم ما به صاحب حدائق مخدوش مىشود .\r\n« * و السلام * »\r\n\r\n","description":"","footnote":"","page_name":" 5342 ","page_number":261},
  {"content":"\r\n . \r\n\r\n","description":"","footnote":"","page_name":" 5343 ","page_number":262}
  ]