[
  {"content":"\r\n . \r\n","description":"","footnote":"","page_name":" 1 ","page_number":1},
  {"content":"\r\n\r\n\r\nسرداران صدر اسلام ( 6 )\r\nپژوهشكده تحقيقات اسلامى\r\n\r\n","description":"","footnote":"","page_name":" 2 ","page_number":2},
  {"content":"\r\n . \r\n","description":"","footnote":"","page_name":" 3 ","page_number":3},
  {"content":"\r\n\r\nسرداران صدر اسلام ( 6 )\r\nنويسنده :\r\nمترجم :\r\nناشر : انتشارات زمزم هدايت\r\nحروفچينى و صفحه آرايى : پژوهشكده تحقيقات اسلامى\r\nچاپ :\r\nنوبت چاپ : اول\r\nتاريخ انتشار :\r\nتيراژ :\r\nقيمت :\r\nشابك : - 978 - 964 - 2854\r\nقم ، خ شهيد فاطمى ( دورشهر ) نبش فاطمى 3 ، پلاك 81\r\nتلفكس : 7730735 - 0251 ، همراه : 09122532887\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\nپيشگفتار\r\n( بِسْمِ الْلَّهِ الرَّحْمنِ الرّحَيمِ ) « وَكَأَيِّنْ مِنْ نَبِىٍّ قاتَلَ مَعَه‌ُرِبِّيُونَ كَثيرٌ فَما وَهَنُوا لِما أَصابَهُمْ فى سَبيلِ اللَّهِ وَ ما ضَعُفُوا وَمَا اسْتَكانُوا وَاللَّهُ يُحِبُّ الصَّابِرينَ » « 1 » \r\nچه بسا پيامبرى كه جماعتى بسيار به همراه وى كارزاركردند و از آنچه در راه خدا به آنها رسيد ، سستى نگرفتند و ناتوان نشدند و زبونى نكردند و خدا صابران را دوست دارد .\r\nدرشب ظلمانى جهل و ستم ، خورشيد هدايت و عدل از سرزمين « بطحا » طلوع كرد و جهان با انفجار نور اسلام ، بعثت پيامبر ونزول قرآن ، روشن گرديد .\r\nخداوند فرستاده خود را نه تنها پيام رسان ، بلكه اسوه‌براى امّت نيز قرار داد .\r\nسعادتمندان همچون ستارگان به دور خورشيد نبوت به گردش درآمدند .\r\nخفّاشان شب پرست را طلوع آفتاب خوش نيامد و تلاش گسترده‌اى براى خاموش كردن نور خدايى آغاز كردند .\r\n\r\n","description":"","footnote":" ( 1 ) آل عمران ، آيهء 146 . ","page_name":" 11 ","page_number":11},
  {"content":"\r\n\r\nپيامبر ، خود مأمور و مكلّف به مبارزه شد و مومنان را نيز به جهاد فراخواند . « 1 »  تا با ائمه كفر واولياى شيطان بستيزند . « 2 »  و آتش فتنه را خاموش كنند تا دين همه از آن خدا گردد . « 3 » \r\nمخلصان و پاكبازانى از تبار هابيل ، نداى الهى رسول اسلام را لبيك گفتند و جان در طبق اخلاص نهاده ، با قابيليان به مقابله و نبرد پرداختند و در راه مبارزه با دشمنان خدا ازهيچ تلاش و كوشش دريغ نكردند . رسول خدا ( ص ) را سرمشق قرار داده و خود براى ديگران اسوه و الگو شدند .\r\nدرعهد حكومت امير مؤمنان على عليه السلام نيز مردانى خداجو ، آگاه و پيكارگر ، دريارىآنحضرت فداكارى كردند ، شمشيرزدند وبامنحرفان وكج‌انديشان و ستمگران به مقابله پرداخته ، پرچم پرشكوه اسلام را برافراشته نگه داشتند .\r\nچنان كه ياران مخلص امام حسن عليه السّلام و اصحاب عاشورايى امام حسين عليه‌السّلام نيز اين چنين بودند . اين رادمردان با ايثار و اخلاص و بصيرت از موانع بسيارى گذشتند و به قله هاى بلندآزادگى و شرف ، دست يافتند و اسوه‌هاى سرافراز ديگرى براى تمام آزاد مردان در طول تاريخ شدند .\r\nآشنايى با زندگى اين آيه‌هاى تلاش و ايثار و تنديسهاى پاكى و تقوا براى هر مسلمان راستين و انقلابى پاكباز لازم و براى آنان كه لباس مقدّس رزم وجنداللّهى در بر دارند ، لازمتر است ، تا درس صبر ، مقاومت و ايثار از مكتب ايشان بياموزند ، و از تجارب 21 آنان در شكست و پيروزى بهره گيرند .\r\n\r\n","description":"","footnote":" ( 1 ) . نساء ، آيهء 84 .  ( 2 ) توبه ، آيهء 12 .  ( 3 ) بقره ، آيه 193 . ","page_name":" 12 ","page_number":12},
  {"content":"\r\n\r\nدر اين مجموعه ، سعى بر اين است تا زندگى سرداران صدر اسلام و فرماندهان نظامى عصر رسالت و امامت به تصوير كشيده شود ، البته با اين ويژگى كه جهات نظامى و فرماندهى ايشان بگونه اى برجسته ارائه گردد .\r\nاميد آنكه مطالعه اين اثر ، ادامه دهندگان راهشان را روح ايمان و سلحشورى بخشد و بر فداكارى و استوارى آنان در راه هدف بيفزايد ، ان شاءاللّه .\r\nنمايندگى ولى فقيه در سپاه\r\nپژوهشكده تحقيقات اسلامى\r\n\r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\n\r\nصعصعةبن صوحان\r\n\r\nآشنايى با صعصعه\r\nصعصعةبن صوحان عبدى ، كنيه‌اش ابوطلحه و اهل كوفه مىباشد . در زمان رسول خدا ( ص ) مسلمان شد ؛ امّا به جهت خردسالى توفيق شرفيابى به حضور آن حضرت را پيدا نكرد . « 1 » \r\n\r\nفضايل صعصعه\r\nامام رضا عليه السلام از اميرالمؤمنين نقل كرده‌اند كه ايشان به صعصعه فرمود :\r\nمن تو را فردى كم خرج و پرمنفعت يافتم . « 2 » \r\nمعاويه به عقيل گفت : اصحاب على ( ع ) را براى من به شمار و ابتدا از خاندان صوحان شروع كن ، زيرا آنان در سخن گفتن استادند .\r\n\r\n","description":"","footnote":" ( 1 ) طبقات ، ابن سعد ، ج 6 ، ص 221 ؛ تهذيب تاريخ دمشق ، ابن عساكر ، ج 6 ، ص 425 ؛ اعلام زركلى ، ج 3 ، ص 205 ؛ الاستيعاب ، ج 2 ، ص 196 ؛ الاصابه ، ج 2 ، ص 200 ؛ اسدالغابه ، ج 2 ، ص 233 و ج 3 ، ص 20 .  ( 2 ) . رجال كشى ، ص 68 ؛ الغارات ، ج 2 ، ص 524 ؛ شرح نهج البلاغه ابن ابى الحديد ، ج 6 ، ص 119 . ","page_name":" 15 ","page_number":15},
  {"content":"\r\n\r\nعقيل گفت : صعصعه فردى بلند مرتبه ، داراى زبانى تيز و برّان ،\r\nسواره‌اى شجاع از بين برندهء حريفان و فردى كم نظير است ؛ فرزندان صوحان همان طورند كه شاعر گفته است :\r\nوقتى دشمن حمله كند ، نزد من شيرانى هستند كه جان شيران درنده را مىگيرند . « 1 » \r\nامام صادق ( ع ) فرمود : كسى با اميرالمؤمنين على عليه السلام نبود كه حق آن حضرت را بشناسد ، جز صعصعه و اصحاب او . « 2 » \r\nابن عباس به صعصعه گفت :\r\n« اى فرزند صوحان ! تو شكافنده علم عرب هستى ، تو هركارى را به جاى خود انجام مىدهى . » « 3 » \r\nمعاويه گفت : صعصعه يكى از تيرهاى على و از سخنوران عرب است معاويه بعد ازاينكه در بحث و گفتگو با صعصعه عاجز گرديد ، دستور اخراج او را صادر كرده و چنين گفت : سوگند به خدا دوست داشتم از طايفه صعصعه بودم ؛ سپس رو به جانب بنى اميّه كرد و گفت : مردان بايد اين چنين باشند . « 4 » \r\nصعصعه مردى خوش صحبت ، خطيب ، زباندار ، عاقل ، متدين با فضيلت و خوش بيان بود . « 5 » \r\nصعصعه از بزرگان قبيلهء خويش بود . « 6 » \r\n\r\n","description":"","footnote":" ( 1 ) . مروج الذهب ، ج 3 ، ص 37 .  ( 2 ) . رجال كشى ، ص 68 ، چاپ دانشگاه مشهد .  ( 3 ) . مروج الذهب ، ج 3 ، ص 45 .  ( 4 ) . همان مدرك ، ص 40 .  ( 5 ) . الاستيعاب ، ج 2 ، ص 196 .  ( 6 ) . اسدالغابه ، ج 3 ، ص 20 . ","page_name":" 16 ","page_number":16},
  {"content":"\r\n\r\nصعصعه شخص ثقه « 1 »  اى بود ، اما احاديث كمى از او نقل شده است . « 2 » \r\nصعصعه شخصى بلندمرتبه از اصحاب اميرالمومنين ( ع ) بود . « 3 » \r\n\r\nويژگيهاى صعصعه\r\nشايد در اين مختصر نتوانيم همه ابعاد شخصيت اين مرد بزرگ را بيان كنيم ، امّا براى اداى وظيفه وارج گذارى نسبت به چنين بزرگانى ، گزيده‌اى از آنچه دربارهء عظمت و شخصيت صعصعه به دست ما رسيده ، يادآورى مىكنيم :\r\nالف . بلاغت و سخنورى :\r\nعلاوه برآنچه در بخش گذشته دربارهء شيوايى كلام او بيان كرديم ، اگر نگاهى به تاريخ زندگى صعصعه بيفكنيم ، قدرت وتوانايى او را در فن سخنورى به حد كمال مىيابيم و اگر گفتگوها و بحث‌هاى او را مورد دقت قرار دهيم ، برترى او درمجاب كردن و ساكت نمودن دشمنان براى ما آشكار مىشود . او چنان سخن مىگفت كه معاويه در يك مورد - بعد از گفتار او - اظهار داشت : قسم به خدا ! دوست نداشتم تو را در مقام خطابه و سخن گفتن ببينم چرا كه او با كلام خود معاويه را رسوا نموده بود .\r\nبعلاوه ، صعصعه در فن خطابه ، مقام استادى داشت ، شعبى مىگويد : من نزد صعصعه درس سخنورى مىآموختم .\r\nصعصعه در فن سخنورى تا بدانجا رسيد كه پيشواى سخنوران واميربيان ، علىبن ابىطالب عليه السلام او را چنين توصيف كرد :\r\n\r\n","description":"","footnote":" ( 1 ) . ثقه در اصطلاح اهل حديث به كسى گفته مىشود كه راست گفتار بوده و سخنش مورد اعتماد باشد .  ( 2 ) . طبقات ، ج 6 ، ص 221 .  ( 3 ) . سفينةالبحار ، ج 2 ، ص 30 . ","page_name":" 17 ","page_number":17},
  {"content":"\r\n\r\n« هذَا الْخَطيبُ الشَّحْشَحْ » « 1 » \r\nسيدرضى ره درنهج البلاغه در توضيح اين كلام مىفرمايد :\r\n« مقصود آن حضرت از اين كلام ، ماهر بودن در سخنورى و نيز كسى است كه داراى بيانى رسا و شيوا است . » « 2 » \r\nابن ابى الحديد در اين باره مىنويسد : همين افتخار براى صعصعه بس است كه شخصيتى همچون على ( ع ) از مهارت در سخنورى و فصاحت بيان او تعريف مىكند . « 3 » \r\nاينك براى اينكه هم از بيان زيباى صعصعه آگاه شويم و هم از كلمات حكمت آميز اين صحابى بزرگ اميرالمؤمنين استفاده كرده باشيم به شاهدى از تاريخ استناد مىكنيم :\r\nابن عباس پرسشهايى دارد كه صعصعه جواب نيكو و مفصل به آن پرسشها داده است و ما قسمتى از آنها را در اينجا نقل مىكنيم :\r\nابن عباس پرسيد :\r\n« سرورى در بين شما به چه معنى است ؟ صعصعه گفت : غذا دادن به گرسنگان ، سخن به نرمى گفتن ، دست بخشنده داشتن ، دست پيش ديگران دراز نكردن ، باكوچك و بزرگ دوستى و محبت داشتن و اينكه تمام مردم در نزد انسان يكسان باشند .\r\nابن عباس از او پرسيد : حكيم و دانا كيست ؟\r\nصعصعه جواب داد : حكيم كسى است كه افسار خشم خويش را داشته باشد و عجله نكند و سخن چينى كسى را درباره اشخاص قبول نكند و اگر\r\n\r\n","description":"","footnote":" ( 1 ) . الغارات ، ج 2 ، ص 890 .  ( 2 ) . الغارات ، ج 2 ، ص 890 .  ( 3 ) . شرح نهج البلاغه ، ابن ابى الحديد ، ج 19 ، ص 106 . ","page_name":" 18 ","page_number":18},
  {"content":"\r\n\r\nقاتل پدر و برادر خويش را پيدا كرد ببخشد و او را نكشد . آرى اى پسر عباس ! چنين شخصيتى حكيم و داناست .\r\nابن عباس از او پرسيد : آيا چنين اشخاصى در بين شما زيادند ؟\r\nجواب داد ، نه حتى كم آنان را نيز سراغ ندارم\r\nبراى تو وصف افرادى را گفتم كه ترس از پروردگار دارند و مقصد آنها رضايت اوست ، آزار مىبينند ، اما آزار آنان به كسى نمىرسد . درمقابل افرادى هم هستندكه نادانى آنها بر بردبارىشان پيشى مىگيرد و از هر راهى كه بتوانند به مقصود خود برسند باكى ندارند . حتى اگر پدر و يا برادرشان دراين راه مانع باشند ، آنها را خواهند كشت . . . .\r\nابن عباس به او گفت : تو هرچيزى را خوب و در حد خودش بيان مىكنى ، حال بگو بدانم سلحشور و جنگجو كيست ؟\r\nگفت : جنگجو كسى است كه جانش در نظرش كم ارزش بوده ، و آرزوهايش را زير دندان گذاشته باشد و روز جنگ نزدش آسانتر از روز آرامش باشد . آرى چنين شخصى درزمانى كه آتش جنگ شعله ور شده ، بلاها برجانها هجوم آورده ، جنگاوران يكديگر را به مبارزه مىطلبند و براى جنگ صف كشيده خون دل يكديگر را از سينه‌ها بيرون مىريزند و با شمشير آخته خود را به درياى مواج جنگ و ستيز مىزنند ، مرد ميدان است .\r\nابن عباس گفت : آفرين برتو اى پسر صوحان ! حقّا كه تو از نسل خاندانى بزرگ ، سخنور و فصيح هستى ، آنچه دارى از دودمان خود به ارث برده‌اى نه از ديگران ، پس برگفتار خويش بيفزاى .\r\nصعصعه گفت : بلى ، جنگجو كسى است كه اطراف خويش را با دقّت زير نظر داشته و از مكر دشمن بپرهيزد ، دل به جنگ بدهد و قامت خويش استوار دارد .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nابن عباس گفت : آفرين بر تو خوب توصيف نمودى . سپس احوال برادرانش را از او پرسيد و گفت آنها را توصيف كن تا قدر و منزلت شما را بهتر بشناسم .\r\nصعصعه گفت : قسم به خدا زيدبن صوحان درمردانگى به حد كمال و در برادرى با كرامت و بزرگ مرتبه . . . و شب و روز به ياد خدا بود و گرسنگى و سيرى نزد او يكسان مىنمود ، دنبال دنيا و لذتهاى آن نمىرفت . سكوت او طولانى بود و افسار سخن خويش را در ختيار داشت ، اگر سخن مىگفت با قاطعيت بيان مىكرد كه فرومايگان از سخن او گريزان بودند و آزادگان ونيكان با كلام او الفت داشتند . . . .\r\nسپس ابن عباس به او گفت : اى پسر صوحان ! تو شكافندهء دانش عرب هستى . » « 1 » \r\nب . حاضرجوابى :\r\nابن عبدربّه اندلسى مىگويد : صعصعه‌بن صوحان حاضر جوابترين مردم بود . « 2 » \r\nروزى معاويه بالاى منبر درحال سخنرانى گفت : اگر مردم ازنسل ابوسفيان بودند ، همگى زيرك و دانا مىشدند .\r\nصعصعه ايستاد و گفت : مردم اولاد كسى هستند كه بهتر از ابوسفيان است ( يعنى حضرت آدم ) و درعين حال بعضى از آنها زيرك و بعضى ديگر احمقند .\r\nمعاويه گفت : سرزمين ما نزديك به محشر است . صعصعه پاسخ داد : محشر براى مؤمن دور و براى كافر نزديك نيست .\r\n\r\n","description":"","footnote":" ( 1 ) . مروج الذهب ، ج 3 ، ص 46 .  ( 2 ) . عقدالفريد ، ج 3 ، ص 318 ؛ اختصاص ، مفيد ، ص 65 . ","page_name":" 20 ","page_number":20},
  {"content":"\r\n\r\nمعاويه گفت : سرزمين ما مكان مقدسى است .\r\nصعصعه درجواب اظهار داشت : زمين را چيزى مقدّس و يا آلوده نمىكند .\r\nآنچه به زمين قداست مىبخشد ، كارهاى بندگان است .\r\nمعاويه گفت : اى بندگان خدا ! پروردگار را دوست خويش گيريد و خلفاى او را سپرى براى حفظ خود قرار دهيد .\r\nصعصعه گفت : چگونه ؟ درحالى كه تو سنّت پيامبر را تعطيل كرده ، عهد شكنى نمودى و اين كار باعث شد روزگار مردم سخت و تاريك شود ؛ روزگارى كه سراسر بدعت و پيمان شكنى است .\r\nمعاويه گفت : اى صعصعه ! اگر سخن نگويى بهتر است ؛ زيرا ضعف تو آشكار مىشود .\r\nاين سخنان را به حسن‌بن على ( عليه السلام ) بگو كه من بنادارم براى او پيامى بفرستم .\r\nصعصعه گفت : آرى قسم به خدا آنها را از نظر مقام والاترين و براى احياى حدود الهى جدّىترين و به عهد و پيمان باوفاترين افراد يافتم و اگر تو كسى را به نزدش بفرستى او را با اراده‌اى محكم و استوار در امور ، بزرگوارى اصيل و نجيب خواهى يافت . حرارت زبان او براى تو گزنده است و با تو آنچنان رو به رو خواهد شد كه فضايل او را انكار نتوانى كرد .\r\nمعاويه گفت : قسم به خدا ! تو را از خانه‌ات بيرون و در شهرها آواره مىكنم .\r\nصعصعه جواب داد : به خدا سوگند ! كه زمين خدا پهناور و آسايش من در دورى از تو است .\r\nمعاويه گفت : قسم به خدا ! جيرهء تو را از بيت المال قطع مىكنم .\r\nصعصعه پاسخ داد : اگراين كار را مىتوانى ، انجام بده ، امّا بدان كه بخشش و ارزانى نعمتها دراختيار كسى است كه گنجينه‌هاى او بى پايان است و بخشش او هرگز قطع نمىشود و بر كسى درحكم وداورى ، ستم روانمىدارد .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nمعاويه به او گفت : خود را به كشتن دادى .\r\nصعصعه در جواب گفت : آرام باش ! من از روى نادانى چيزى نگفتم و خو ن كسى را مباح نكردم ، بنابراين ، « جانى را كه خدا حرمت براى او قرار داده هلاك مكن مگر به حق » و كسى كه مظلوم كشته شود ، خدا خونخواه اوست و قاتل او را به عذاب دردناك دچار مىكند واو را حميم جهنم مىنوشاند و به دوزخ روانه اش خواهد كرد .\r\nمعاويه به عمروعاص گفت : ما را از شر او خلاص كن .\r\nعمرو عاص به صعصعه گفت : چه چيز تو را اين گونه درمقابل پادشاهت گستاخ كرده است ؟\r\nصعصعه درجواب گفت : واى بر تو اى پناه رانده‌شدگان فاسد و دشمن نيكان ! عمر و عاص بناچار سكوت كرد . « 1 » \r\nروزى صعصعه نامه‌اى از اميرالمؤمنين على عليه السلام نزد معاويه آورده بود ، درحالى كه عدّه‌اى از افراد بانفوذ نزد او بودند . معاويه گفت : زمين از آن خداست و من خليفه اويم ؛ هر چه ازمال خدا بگيرم از آن من است و هر چه را صرف نظر كنم اشكالى ندارد .\r\nصعصعه شعرى خواند كه ترجمه آن چنين است :\r\nاى معاويه ! نفس تو چيزى را آرزو كرده كه واقعيت ندارد و اين به علت جهل است ؛ پس گناه نكن .\r\nمعاويه گفت : اى صعصعه سخن گفتن آموخته‌اى .\r\nصعصعه پاسخ داد : دانش در گرو آموختن است و كسى كه نداند جاهل مىماند .\r\nمعاويه گفت : وقت آن است كه پاداش اعمالت را به تو بچشانم .\r\n\r\n","description":"","footnote":" ( 1 ) . تهذيب تاريخ دمشق ، ج 6 ، ص 427 . ","page_name":" 22 ","page_number":22},
  {"content":"\r\n\r\nصعصعه جواب داد : اين كار به دست تو نيست ، بلكه به دست خدايى است كه وقتى اجل كسى رسيد ، آن را به تأخير نمىاندازد .\r\nمعاويه گفت چه كسى بين من و تو حايل مىشود ؟\r\nصعصعه جواب داد : آن كسى كه بين انسان و دل او فاصله ايجاد مىكند .\r\nمعاويه گفت : شكم تو براى سخن گشاد شده ، همانطور كه شكم گوسفند با خوردن جو گشاد مىشود .\r\nصعصعه گفت : شكم كسى كه سيرى ناپذير است گشاد است . « 1 » \r\nروزى صعصعه برمعاويه وارد شد درحالى كه عمرو عاص نيز حضور داشت و بر روى تختى نشسته بود .\r\nمعاويه به عمرو عاص گفت : او را جابده هرچند كه او ترابى است ( كنايه از پيروى صعصعه ازابوتراب يعنى على عليه السلام ) .\r\nصعصعه گفت : قسم به خدا كه من خاكيم ؛ ازخاك خلق شده و به آن بر مىگردم و از خاك محشور مىشوم ، امّا تو شعله‌اى از آتشهاى برافروخته هستى . « 2 » \r\n\r\nموضعگيريهاى صعصعه\r\nالف . صعصعه و محبت اهل بيت پيامبر ( ص ) :\r\nمسعودى مىنويسد : عقيل نزد معاويه رفت و بين آن دو سخنانى رد و بدل شد . از جمله معاويه از عقيل خواست كه اصحاب على عليه السلام را توصيف كندو گفت از آل صوحان شروع كن . عقيل مطالبى درباره آنها گفت : چون خبر اين\r\n\r\n","description":"","footnote":" ( 1 ) . مروج الذّهب ، ج 3 ، ص 43 . اين كلام صعصعه اشاره به نفرين پيامبر ( ص ) به معاويه است كه فرمود : خدا هرگز او را سير نكند ( بحار ، ج 22 ، 416 )  ( 2 ) . عقدالفريد ، ج 5 ، ص 115 . ","page_name":" 23 ","page_number":23},
  {"content":"\r\n\r\nسخنان به صعصعه رسيد ، نامه‌اى به عقيل نوشت كه ترجمه آن چنين است .\r\nبسم الله الرحمن الرحيم\r\n« ياد خدا برتر از هر چيز است و همه به نام او آغاز مىكنند .\r\nشما اهل‌بيت كليد دنيا و آخرتيد . سخن تو با دشمن خدا و رسول خدا ( معاويه ) به گوش غلامت رسيد ، شكر خدا گفتم و از او خواستم تا تو را به درجه‌اى بلند و تكيه گاهى نورانى برساند . و بدان ، كه استوانه سياه و ظلمانى تكيه‌گاه كسانى است كه دين خدا را ترك گفته‌اند ، اگر خواهشهاى نفسانى ، تو را وادار كرده كه براى گرفتن مال و منال نزد معاويه به روى - تو خود تمام صفات او را مىدانى - پس حذر كن از اين كه آتش او دامنگيرت شود و تو را از امام و حجتت گمراه كند ؛ زيرا خداوند صفات پستى را كه در ديگران وجود دارد از شما اهل بيت زدوده ، و آنچه از فضل و نيكى به ما رسيده از ناحيهء شما است . خداوند شما را بلند مرتبه قرار داده و از مقام شما حمايت مىكند و آثار شما را باقى مىگذارد ؛ زيرامنزلت شما منزلتى است پسنديده و قدر و شرافت شما مورد حمايت پروردگار و آثار شما نورانى است .\r\nشما نردبان خدا به سوى بندگان او و وسيلهء رسيدن به راه حق هستيد ، دست شما برتر و چهره‌هاى شما نورانى است . » « 1 » \r\nب . صعصعه و عثمان :\r\nروزى عثمان بالاى منبر بود ، صعصعه از جاى برخاست و گفت : اى عثمان تو كج رفتى ، امت نيز كجى پيشه كرد . تو به راه راست برو تا امّت نيز راه راست درپيش گيرند . « 2 » \r\n\r\n","description":"","footnote":" ( 1 ) . مروج الذهب ، ج 3 ، ص 37 - 38 .  ( 2 ) . تهذيب تاريخ دمشق ، ج 6 ، ص 426 . ","page_name":" 24 ","page_number":24},
  {"content":"\r\n\r\nج . صعصعه و معاويه :\r\nاز صعصعه درباره معاويه پرسيدند ، گفت : معاويه دنياى خويش را آباد كرده ومحكم به آن چسبيده و آخرت خويش را ضايع كرده و به دور انداخته است . « 1 » \r\nمسعودى نقل مىكند كه معاويه به صعصعه و عدّه‌اى از اصحاب على ( ع ) گفت : شما را به خدا سوگند كه حق را بگوييد و سخنى جز حرف راست بر زبان نياوريد . مرا چگونه خليفه‌اى يافتيد ؟ هر يك چيزى گفتند تا نوبت به صعصعه رسيد گفت :\r\n« اى پسر ابوسفيان ! سخن گفتى و آنچه در ضمير داشتى بيان كردى .\r\nحقيقت آنچنان نيست كه مىگويى ، چگونه كسى كه با جبر و استبداد بر مردم مسلط شده و حكومت را از راه باطل و با دروغ و فريب به دست آورده است ، مىتواند خليفهء مسلمين باشد . قسم به خدا كه تو در روز بدر جزو مسلمانان نبودى ، بلكه تو و پدرت از كسانى بوديد كه بر عليه رسول خدا ( ص ) بسيج شده بودند و تو همانا آزاد شده و فرزند آزاد شده‌اى هستى كه توسط پيامبر خدا آزاد شديد . « 2 »  پس چگونه يك آزاد شده ، صلاحيت خلافت دارد ؟ ! » « 3 » \r\n\r\nصعصعه درزمان عمر\r\nابوموسى يك ميليون درهم براى عمر فرستاد . عمر مال را تقسيم كرد و مقدارى از آن باقى ماند . عمر براى مردم سخنرانى كرد و گفت : اى مردم ! مقدارى از اموالى\r\n\r\n","description":"","footnote":" ( 1 ) . تهذيب تاريخ دمشق ، ج 6 ، ص 426 .  ( 2 ) . اشاره به روز فتح مكّه است كه پيامبراكرم فرمود : « اذهبوا فانتم الطلقاء » .  ( 3 ) . مروج الذهب ، ج 3 ، ص 41 . ","page_name":" 25 ","page_number":25},
  {"content":"\r\n\r\nكه ابو موسى فرستاده باقى مانده است ، آن را در چه راهى مصرف كنيم ؟ صعصعه كه نوجوانى بود برخاست و گفت : در مورد چيزى كه قرآن دربارهء آن ساكت است با مردم مشورت كن ، امّا چيزى را كه قرآن درباره آن حكم دارد به فرمان خداوند عمل كن . پس عمر گفت : راست گفتى ، تو از منى و من از تو . سپس بقيه اموال را بين مردم تقسيم كرد . « 1 » \r\n\r\nصعصعه درزمان عثمان\r\nمرحوم شيخ طوسى از صعصعه نقل مىكند كه گفت :\r\n« روزى باعدّه‌اى از اهالى مصر وارد بر عثمان شدم ، عثمان گفت : يك نفر را به عنوان نماينده خويش براى سخن گفتن انتخاب كنيد . افراد مرا انتخاب كردند وعثمان به جهت سن كم من با تعجب گفت : اين ؟ ! پس من به او گفتم : اگر مقياس علم ، سن افراد بود ، من و تو هيچ كدام سهمى ازعلم نداشتيم ، لكن علم به وسيلهء آموختن به دست مىآيد .\r\nعثمان گفت جلوبيا و سخن بگو . گفتم :\r\n« بِسْمِ اللَّهِ الرَّحْمن‌ِالرَّحيمِ . الذَّينَ إِنْ مَكَّنَّا هُمْ فِى الْارْضِ أَقامُوا الصَّلوةَ وَآتُواالزَّكاةَ وَأَمَرُوا بِالْمَعْرُوفِ وَ نَهَوْا عَنِ الْمُنْكَرِ وَلِلَّهِ عاقِبَةُ الْأُمُورِ » « 2 » \r\nكسانى كه در زمين استقرارشان دهيم ، نماز به پا كنند و زكات پردازند و به معروف امر كنند و از منكر نهى نمايند ، و سرانجام همه كارها با خداست .\r\nعثمان گفت اين آيه درباره ما نازل شده است .\r\nبه او گفتم : پس امر به معروف و نهى از منكر كن . عثمان گفت : اين حرفها را رها كن و آنچه دارى بگو . گفتم :\r\n\r\n","description":"","footnote":" ( 1 ) . اسدالغابه ، ج 3 ، ص 20 .  ( 2 ) . حج ، آيهء 41 . ","page_name":" 26 ","page_number":26},
  {"content":"\r\n\r\n« بسم الله الرحمن الرحيمِ . الَّذينَ اخْرِجُوا مِنْ دِيارِهِمْ بِغَيْرِ حَقٍّ الَّا انْ يَقُولُوا رَبُّنَا اللَّهُ . . . . » « 1 » \r\nهمان كسان كه از ديارشان بيرون شدند بدون سبب جز آنكه مىگفتند پروردگار ما خداى يكتاست اگر خدا بعضى مردم را به بعض ديگر دفع نمىكرد ديرها و كليساها و كنِشتها ومسجدها كه نام خدا درآن بسيار ياد مىشود ويران مىشد . خدا كسانى را كه يارى او كنند يارى مىكند كه وى توانا و نيرومند است .\r\nعثمان گفت : اين آيه نيز دربارهء ما نازل شده است .\r\nبه او گفتم : اگر چنين است آنچه از خدا گرفته‌اى به ما نيز بده .\r\nپس عثمان گفت : اى مردم ! بر شما باد به اطاعت و فرمانبرى ؛ زيرا دست رحمت خدا بر سر جماعت است و شيطان با پراكندگى است . به حرفهاى اين مرد كه نمىداند خدا كيست و كجاست گوش ندهيد . به او گفتم : اينكه گفتى ، گوش به فرمان و مطيع باشيد ( از اين جهت است كه ) ، تو مىخواهى فرداى قيامت ما در محضر خداوند ( چون كافران ) بگوييم :\r\n« رَبَّنا إِنَّا أَطَعْنا سادَتَنا وَكُبَرائَنا فَأَضَلُّونَا السَّبيلا » « 2 » \r\nپروردگارا ! ما از بزرگان و رؤساى خود اطاعت كرديم و آنها ما را گمراه ساختند .\r\nو اين كه گفتى ، من نمىدانم خدا كيست .\r\n« فَإِنَّ اللَّهَ رَبُّنا وَ رَبُّ ابائِنَا الْأَوَّلينَ » « 3 » \r\nپس همانا خداوند پروردگار ما و پروردگار پدران ماست .\r\n\r\n","description":"","footnote":" ( 1 ) . حج ، آيهء 40 .  ( 2 ) - احزاب ، آيهء 67 .  ( 3 ) . اقتباس ازشعرا ، آيهء 26 . ","page_name":" 27 ","page_number":27},
  {"content":"\r\n\r\nو اين كه گفتى من نمىدانم خدا كجاست .\r\n« فَإِنَّ اللَّهَ تَعالى لَبِالْمِرْصادِ » « 1 » \r\nپس خداوند در كمين ( ستمكاران ) است .\r\nصعصعه مىگويد : عثمان غضبناك شد و دستور داد ما را اخراج كنند و درها را بست . » « 2 » \r\n\r\nتبعيد صعصعه به دستور عثمان\r\nيكى از كسانى كه به دستور عثمان به شام تبعيد شد ، صعصعه بود . « 3 » \r\nوقتى عثمان ، وليدبن عقبه را از حكومت كوفه عزل نمود ، به جاى او سعيدبن عاص را به فرمانروايى گماشت و به او سفارش كرد كه با اهل كوفه مدارا كند . او همواره با قاريان قرآن و بزرگان شهر نشست و برخاست مىكرد و افرادى نزد او مىآمدند كه در بين آنها مالك اشتر و زيدبن صوحان و صعصعه نيز حضور داشتند روزى سخن از زمينهاى عراق به ميان آمد ، آنها گفتند زمينهاى عراق از كوهستان بهتر است ، زيرا آنچه دركوهستان مىرويد در اين زمينها نيز مىرويد ، با اين تفاوت كه درخاك عراق نخل نيز وجود دارد .\r\nدر اين حال ، عبدالرحمن‌بن خنيس اسدى كه رئيس شهربانى كوفه بود ، گفت : دوست داشتم كه عراق از آن امير ( سعيدبن عاص ) مىشد و به جاى آن ، زمينهاى بهترى به شما مىداديم .\r\nمالك اشتر گفت : آن زمينهاى بهتر را براى امير بگذاريد و آرزوى اموال ما را براى امير نكنيد .\r\n\r\n","description":"","footnote":" ( 1 ) . اقتباس از فجر ، آيهء 14 .  ( 2 ) . امالى شيخ طوسى ، ج 1 ، ص 241 .  ( 3 ) . اسدالغابه ، ج 3 ، ص 20 . ","page_name":" 28 ","page_number":28},
  {"content":"\r\n\r\nعبدالرحمن به اشتر گفت : اين آرزوى من چه ضررى براى تو دارد كه چهره درهم مىكشى ؟ به خدا قسم اگر امير اراده كند از آن او خواهد شد . مالك اشتر گفت : قسم به خدا اگر چنين تصميمى هم بگيرد قدرت اجراى آن را ندارد .\r\nدراين حال سعيدبن عاص خشمگين شد و گفت :\r\n« زمينهاى عراق يكى از باغات قريش است . اشتر جواب داد : آيا آنچه ما با جنگ به دست آورده‌ايم ، باغ تو و قبيلهء تو است . قسم به پروردگار ! اگر كسى قصد سرزمين ماكند ، ضربه‌اى سهمگين خواهد خورد . »\r\nسپس به رئيس شهربانى كوفه حمله ور شد ؛ اما بقيه افراد جلوى او را گرفتند .\r\nبعد از اين قضيه سعيدبن عاص ماجرا را به عثمان گزارش كرد و نوشت : من با وجود اشتر و ياران او كه به عنوان قاريان قرآن معروفند . اختيار دار هيچ چيز كوفه نيستم . عثمان درجواب نوشت آنها را به شام بفرست . در نتيجه ، سعيدبن عاص ، مالك اشتر و همچنين زيد و صعصعه فرزندان صوحان را به شام تبعيد كرد .\r\nمنزلت و مقام اين تبعيديان بزرگوار موجب آن شد كه در شام عدّه‌اى نزد آنها گرد آمده و از مجالس آنها استفاده كنند .\r\nاين خبر به معاويه رسيد . معاويه طى نامه‌اى به عثمان نوشت : تو عدّه‌اى را نزد من فرستاده‌اى كه در شهر خود آشوب به راه انداخته‌اند . من در اينجا ايمن نيستم ، چرا كه ممكن است اين افراد شاميان را نيز از راه به در برده و چيزهايى كه نمىدانند به آنها بياموزند و امنيت اينجا نيز تبديل به شورش و آشوب شود و مردم منحرف شوند .\r\nعثمان به معاويه نوشت : آنها را به حِمْص تبعيد كن . معاويه نيز چنين كرد . « 1 »  و بنا بر نقل ديگر آنها را به كوفه برگرداندند و سپس به حِمْص تبعيد نمودند . « 2 » \r\n\r\n","description":"","footnote":" ( 1 ) . الغدير ، ج 9 ، ص 30 .  ( 2 ) . شرح نهج البلاغه ، ابن ابى الحديد ، ج 2 ، ص 132 . ","page_name":" 29 ","page_number":29},
  {"content":"\r\n\r\n\r\nدر تبعيدگاه\r\nروزى معاويه خطاب به صعصعه و ياران او كه در حضورش بودند گفت : اى مردم ! يا جواب نيكو دهيد يا ساكت باشيد و بينديشيد كه چه چيز به نفع شما و مسلمانهاست ، پس آن را دنبال كنيد و از من اطاعت نماييد .\r\nصعصعه پاسخ داد : چنين برخوردى شايسته تونيست و اطاعت تو - كه معصيت خداست - كرامت و بزرگوارى محسوب نمىشود .\r\nمعاويه گفت : اولين كلامى كه من آغاز مىكنم امر شما به تقواى خداوند واطاعت پيامبر اوست و اينكه همه شما به حبل‌اللّه چنگ زده و متفرق نشويد .\r\nعدّه‌اى جواب دادند : تو دستور پراكندگى و مخالفت با اسلام و رسول گرامى را دادى .\r\nمعاويه گفت : اگر من چنين كارى كرده‌ام ، همين الآن توبه مىكنم و شما را به تقواى الهى و اطاعت او امر مىكنم و اينكه پيشوايان خود را بزرگ شمرده ، آنها را اطاعت كنيد .\r\nصعصعه گفت : اگر توبه كرده‌اى ما به تو دستور مىدهيم كه از كار كناره‌گيرى كنى ، زيرا در بين مسلمانان كسى هست كه برتر و بالاتر از توست كسى كه پدرش از پدر تو در اسلام بالاتر و خود او دراسلام سابقه دارتر از توست .\r\nمعاويه گفت : من دراسلام داراى سابقه هستم گرچه ديگرى بر من پيشى داشته باشد . لكن دراين زمان كسى ازمن قويتر براى اين كار وجود ندارد . . . .\r\nدر اين حال ، افراد بر سر معاويه ريخته ، موهاى سرو ريش او را گرفتند . معاويه فرياد زد : آرام باشيد ! اينجا كوفه نيست اگر اهل شام امام خود را به اين حال ببينند شما را مىكشند . و من نمىتوانم جلو دار آنان باشم .\r\nپس از اين ؛ معاويه شرح واقعه را به عثمان نوشت و عثمان جواب داد كه آنها را به كوفه برگردان . وقتى به كوفه برگشتند ، زبان به سرزنش عثمان و معاويه گشودند ، عثمان وقتى چنين ديد ، دستور تبعيد آنان را به حِمْص صادر كرد . « 1 » \r\n\r\n","description":"","footnote":" ( 1 ) . شرح نهج البلاغه ، ابن ابى الحديد ، ج 2 ، ص 132 . ","page_name":" 30 ","page_number":30},
  {"content":"\r\n\r\n\r\nسختيهاى تبعيد\r\nوقتى به دستور عثمان ، صعصعه و ياران او از جمله مالك اشتر ، زيد و . . . به حمص تبعيد شدند ، عبدالرحمن‌بن خالدبن وليد كه حاكم آن شهر بود نسبت به ايشان سختگيرى فراوان نمود و همواره اين بزرگواران رامورد بدترين ناسزاها قرار مىداد و به آنان توهين مىكرد . ازجمله وقتى كه براى كارى سواره قصد رفتن جايى را داشت آنان را پياده در ركاب خود حركت مىداد .\r\nپس ازمدتى عبدالرحمن به خيال آنكه آنان دست از مبارزه برداشته‌اند ، طى نامه‌اى ازعثمان خواست تا آنان را عفو كند كه عثمان نيز پذيرفت و سپس آنان به كوفه برگشتند . « 1 » \r\n\r\nدر بين ناراضيان حكومت عثمان\r\nوقتى اهل مصر با ششصد سوار به منظور اعتراض ، به مقر حكومت عثمان آمدند عدّه‌اى از قاريان كوفه به آنان پيوستند كه از جمله آنان كميل‌بن زياد ، مالك اشتر ، صعصعه‌بن صوحان و حجربن عدى بودند . اينها همان كسانى بودند كه به علت اعتراضات بر عثمان به شام تبعيد شده بودند . « 2 » \r\n\r\nدر زمان اميرالمؤمنين ( ع )\r\nصعصعه از اصحاب مخلص على عليه السلام به شمار مىآيد و علت اين اخلاص معرفت او به مقام و منزلت اميرالمؤمنين ( ع ) است .\r\nامام صادق عليه السلام مىفرمايد : با اميرالمؤمنين كسى نبود كه حق آن حضرت را بشناسد جز صعصعه و ياران او . « 3 » \r\n\r\n","description":"","footnote":" ( 1 ) . شرح نهج البلاغه ، ابن ابى الحديد ، ج 2 ، ص 134 .  ( 2 ) . الجمل ، شيخ مفيد ، ص 68 .  ( 3 ) . رجال كشى ، ص 68 . ","page_name":" 31 ","page_number":31},
  {"content":"\r\n\r\nناگفته نماند كه اخلاص او به منظور تملق و چاپلوسى درمقابل خليفه نبود ، بلكه بدان علت بود كه مقام على ( ع ) را بالاتر از خلافت مىدانست وهمو بود كه به آن حضرت گفت :\r\n« اى اميرالمؤمنين ! قسم به خدا كه خلافت از تو زينت گرفته ، نه آنكه خلافت زينتى براى تو باشد . تو مقام خلافت را بالا بردى ، نه آنكه خلافت برمقام تو افزوده باشد . احتياج اين خلافت به شما بيش از احتياج شما به خلافت است . » « 1 » \r\nكسانى كه قائل به برترى على عليه السلام برتمام مردم بودند ، در بين تابعين بسيار بودند از جمله اويس قرنى ، زيدبن صوحان و برادرش صعصعه و بسيارى ديگر كه تعداد آنها از شمارش بيرون است و لفظ « شيعه » درآن زمان به كسانى اطلاق مىشد كه قائل به برترى آن حضرت بر ديگران بودند . « 2 » \r\n\r\nعيادت على ( ع ) از صعصعه\r\nاصبغ‌بن نباته مىگويد : روزى با اميرالمؤمنين على ( ع ) به عيادت صعصعه رفتيم در حالى كه در بستر بيمارى افتاده بود . وقتى على ( ع ) را ديد مرضش رو به بهبودى نهاد . اميرالمؤمنين به او گفت : اى صعصعه ! مبادا اين عيادت ما را موجب تفاخر بر قوم خود قرار دهى . صعصعه پاسخ داد : نه يا اميرالمؤمنين ! لكن اين زيارت براى من اجر و ذخيره است . حضرت على ( ع ) به او گفت : قسم به خدا ! من تو را شخص كم هزينه و پرمنفعت يافتم .\r\nصعصعه درجواب گفت : اى اميرالمؤمنين ! قسم به خدا من نيز شما را نشناختم مگرعارف به پرورگار . « 3 » \r\n\r\n","description":"","footnote":" ( 1 ) . رجال كشى ، ص 68 .  ( 2 ) . تاريخ يعقوبى ، ج 2 ، ص 109 .  ( 3 ) . شرح نهج البلاغه ابن ابى الحديد ، ج 20 ، ص 226 . ","page_name":" 32 ","page_number":32},
  {"content":"\r\n\r\n\r\nدر واقعه جمل\r\nمورخان به حضور صعصعه درواقعه جمل دركنار اميرالمؤمنين ( ع ) اشاره كرده ، نقش او را در جهاد ومبارزه با پيمان شكنان يادآور شده‌اند . اين مرد بزرگ دراين نبرد هم با سلاح شمشير و هم با سلاح زبان وتبليغ به مقابله با دشمنان پرداخت كه به مواردى از آن اشاره مىكنيم :\r\nالف . فرستاده على ( ع ) به سوى طلحه ، زبير و عايشه :\r\nشيخ مفيد نقل مىكند : هنگامى كه اميرالمؤمنين از ذى قار حركت كرد ، صعصعه نامهء آن حضرت را براى عايشه و طلحه و زبير آورد .\r\nعلى عليه السلام درآن نامه بعد از ياد آورى حرمت اسلام ، كارهاى زشت و فتنه انگيزيهاى ايشان از قبيل كشتار مردم ، رفتار بى رحمانه نسبت به عثمان‌بن حنيف « 1 »  ياور رسول خدا و شكنجه و قتل مسلمانان را بر شمرده ، آنها را از عاقبت سوء اين اعمال بر حذر داشتند و سپس آنان را موعظه كرده ، به اطاعت و پيروى خود فرا خواندند .\r\nصعصعه مىگويد :\r\n« ابتدا پيش طلحه آمدم ونامهء حضرت را به او دادم . طلحه گفت : جنگ بر پسر ابوطالب سخت شده از اين رو ، با نرمى با ما سخن مىگويد !\r\nسپس پيش زبير رفتم . لحن آرامترى نسبت به طلحه داشت . نزد عايشه رفتم ، ديدم گام عايشه در پيمودن مسير فتنه از همه روانتر است . عايشه اين چنين گفت : من براى خونخواهى عثمان آمده‌ام و قسم به خدا كه اين كار را خواهم كرد . نز داميرالمؤمنين على عليه السلام برگشتم و پيش از\r\n\r\n","description":"","footnote":" ( 1 ) . عثمان‌بن حنيف استاندار بصره درزمان اميرالمؤمنين بود كه در آشوب بصره به‌وسيله طرفداران عايشه ، زندانى و شكنجه شده بود . ","page_name":" 33 ","page_number":33},
  {"content":"\r\n\r\nاينكه وارد بصره شود ، با آن حضرت ديدار كردم . آن حضرت فرمود : چه خبردارى اى صعصعه ؟\r\nگفتم : اى اميرالمؤمنين ! افرادى را ديدم كه جز جنگ با تو قصد ديگرى ندارند . حضرت گفت : خدا يار و ياور ماست . » « 1 » \r\nب . پرچمدار اميرالمؤمنين ( ع ) در جمل :\r\nصعصعه از اصحاب حضرت على عليه السلام بود . درجنگ جمل او و دو برادرش زيد و سيْحان حضور داشتند سخنور ميدان سيحان بود و پرچم نيز در دست وى بود او كه كشته شد ، برادرش زيد پرچم را گرفت و وقتى او نيز به شهادت رسيد ، صعصعه پرچمدار ميدان شد . « 2 » \r\nج . مجروح جنگ جمل :\r\nدر جنگ جمل از فرزندان صوحان ، زيد و برادرش سيحان به شهادت رسيدند .\r\nبرادر ديگرشان يعنى صعصعه درحالى كه جنگ شدّت پيدا كرده بود ، زخمى شد و پيكر نيمه جان او را از ميدان بيرون بردند . « 3 » \r\n\r\nمشاور اميرالمؤمنين ( ع )\r\nپس ازاينكه على عليه السلام از جمل برگشت ، روزى از شخصى كه مسؤول ملاقات مردم با آن حضرت بود پرسيد : چه كسى درب خانه است ، جواب داد :\r\nمحمدبن عميربن عطارد ، احنف‌بن قيس ، صعصعه‌بن صوحان عبدى . . . .\r\nحضرت فرمود : به آنها اجازه ورود بده . وقتى داخل شدند بر آن حضرت به\r\n\r\n","description":"","footnote":" ( 1 ) . الجمل ، شيخ مفيد ، ص 167 .  ( 2 ) . طبقات ، ج 6 ، ص 125 .  ( 3 ) . تاريخ طبرى ، ج 4 ، ص 514 ؛ كامل ، ابن اثير ، ج 3 ، ص 245 . ","page_name":" 34 ","page_number":34},
  {"content":"\r\n\r\nعنوان خليفه سلام كردند . حضرت فرمود : شما بزرگان عرب و سران اصحاب من هستيد . نظر شما دربارهء اين جوان سبكسر ( معاويه ) چيست ؟ هركدام چيزى گفتند تا اينكه صعصعه گفت :\r\n« هواى نفس ، معاويه را گمراه كرده و دنيا را درنظر او محبوب و دوست داشتنى جلوه داده است ، به همين جهت خون مردم در نظر او بى ارزش شده و آخرت خويش را با دنياى آنان عوض كرده است . شما اگر درمقابل او بايستيد با مشيّت و توفيق خداوند پيروزيد . نظر من اين است كه نامه‌اى به همراه شخصيت بزرگ و مورد اعتمادى براى او بفرستيد و او را به بيعت خويش فراخوانيد . اگر قبول كرد كه مقصود حاصل شده و در صورتى كه قبول نكند با او تا مرز شهادت جهاد كنيد . »\r\nعلى عليه السلام فرمود :\r\n« اى صعصعه ! من تصميم دارم اين نامه به دست تو نوشته و براى معاويه برده شود . نامه را با تهديد شروع كن و درآخر نامه ازاو بخواه كه برگردد و توبه كند . شروع نامه چنين باشد .\r\nبسم الله الرحمن الرحيم\r\nاز بنده خدا على اميرالمؤمنين به معاويه . . . .\r\nسپس آنچه پيشنهاد كردى درنامه بنويس و اين آيه را عنوان نامه قرار بده :\r\n« أَلا إِلَى اللَّهِ تَصيرُ الْامُورُ » « 1 » \r\nصعصعه گفت : مرا از اين كار معاف داريد .\r\nآن حضرت فرمود : تصميم من براين است كه تو اين كار را انجام دهى .\r\nصعصعه پاسخ داد : انجام مىدهم .\r\n\r\n","description":"","footnote":" ( 1 ) . شورا ، آيهء 53 . ","page_name":" 35 ","page_number":35},
  {"content":"\r\n\r\nصعصعه نامه را گرفت و به دمشق آمد . وقتى كه به كاخ معاويه رسيد به دربان معاويه گفت : براى فرستادهء اميرالمؤمنين علىبن ابيطالب از معاويه اجازهء ورود بگير . عدّه‌اى از بنى اميه كه درآنجا حاضر بودند با شنيدن اين حرف او را زير مشت و لگد گرفتند . او فرياد مىزد :\r\n« آيا مردى را كه مىگويد پروردگار من خداست مىكشيد ؟ » « 1 » \r\nوقتى هياهوى جمعيت به گوش معاويه رسيد ، كسى را فرستاد تا ببيند چه خبر است .\r\nگفتند : مرد عربى است به نام صعصعه‌بن صوحان و با او نامه‌اى از على ( ع ) است .\r\nمعاويه گفت : قسم به خدا ! آوازه او به من رسيده است ، اين مرد يكى ازتيرهاى على و از سخنگويان بزرگ عرب است كه من مشتاق ملاقات او بوده‌ام . به او اجازه ورود بدهيد .\r\nصعصعه وارد مجلس معاويه شد و گفت : سلام بر تو اى پسر ابى سفيان ! اين نامهء اميرالمؤمنين ( ع ) است .\r\nمعاويه گفت : اگر در جاهليت و يا در اسلام ، نامه رسان را مىكشتند من تو را به قتل مىرساندم .\r\nسپس معاويه خواست او را از نظر نطق و خطابه آزمايش كند كه آيا آنچه مىگويد از روى قريحه و طبع سرشار اوست و يا با تكلّف و سختى سخن مىگويد .\r\nبدين جهت از او پرسيد : از كدام طائفه‌اى ؟\r\nگفت : از نزار .\r\nمعاويه گفت نزار چگونه قبيله‌اى بود ؟\r\nگفت : نزار وقتى مىجنگيد ، ميدان را زير و رو مى كرد و وقتى با دشمن روبرو مىشد او را مىدريد و وقتى ازجنگ بر مىگشت ، اطراف را به خوبى زير نظر داشت .\r\n\r\n","description":"","footnote":" ( 1 ) . ترجمهء آيهء 28 سورهء غافر . ","page_name":" 36 ","page_number":36},
  {"content":"\r\n\r\nمعاويه پرسيد : تو ازكدام اولاد نزارى ؟\r\nگفت : از ربيعه .\r\nمعاويه پرسيد : ربيعه چگونه‌اند ؟\r\nصعصعه جواب داد : ربيعه طائفه‌اى بودند كه هميشه شمشيرهاى خود را حمايل مىكردند وبندگان خدا را سرپرستى كرده ، در بيابانها چادر مىزدند ( كنايه از كوچ آنها ) .\r\nمعاويه پرسيد : از كدام اولاد ربيعه‌اى ؟\r\nگفت : از جديله\r\nمعاويه سؤال كرد : جديله چگونه بود ؟\r\nصعصعه گفت : درجنگ چون شمشيرى برنده ، و در بخشندگى چون ابر پرباران و در رويارويى با دشمن ، چون آتش افروخته بود .\r\nمعاويه پرسيد : از كدام اولاد او هستى ؟\r\nگفت : از عبدالقيس .\r\nپرسيد : عبدالقيس چگونه بود ؟\r\nصعصعه گفت : او شخص نيكوكار و پاكيزه‌اى بود . آنچه داشت بر مهمان مىبخشيد و براى آنچه نداشت دست پيش كسى دراز نمىكرد . او ريشه‌اى پاكيزه داشت و براى مردم به منزله ابر بارنده از آسمان بود .\r\nمعاويه گفت : واى بر تو اى پسر صوحان ! براى قريش چيزى از افتخار و بزرگى باقى نگذاشتى .\r\nصعصعه پاسخ داد : چرا كه قسم به خدا براى ايشان مقامى است كه در شأن هيچ كس غير از آنها نيست .\r\nآرى براى آنهاست . . . .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nسرير و منبر و مقام خلافت تا روز محشر ، و چرا چنين نباشد و حال آنكه آنها چراغ راهنماى هدايت الهى در زمين و ستارگان هدايت الهى در آسمانند .\r\nمعاويه خيال كرد كه اين كلام صعصعه شامل تمام افراد قريش مىشود . از اين رو ، بسيار خوشحال شد و گفت : راست گفتى و همين طور است كه تو مىگويى . صعصعه دريافت كه معاويه به اشتباه افتاده است . بدين جهت ، رو به معاويه كرد و گفت :\r\nآنچه گفتم به تو و قبيلهء تو ربطى ندارد ، زيرا شما از قلّه سبز هدايت و سرچشمهء زلال رستگارى فاصله گرفته‌ايد .\r\nمعاويه گفت : واى بر تواى پسر صوحان ! چرا چنين مىگويى ؟\r\nصعصعه گفت : واى بر اهل آتش ! آنچه از اين فضايل گفتم مربوط به بنى هاشم است .\r\nمعاويه خشمگين شده ، او را بيرون كرد و گفت : دوست داشتم كه از قبيلهء صعصعه بودم . و سپس رو به بنى اميه كرد و گفت : مردان بايد اين چنين باشند . « 1 » \r\n\r\nصعصعه و جنگ صفين\r\nالف . فرستاده اميرالمؤمنين ( ع ) به سوى معاويه :\r\nعبداللّه‌بن عوف‌بن احمر مىگويد : وقتى در صفين با معاويه و اهل شام برخورد كرديم ، ديديم براى خود اردوگاهى ترتيب داده ، آب را نيز در اختيار خود گرفته‌اند و نيروهاى معاويه اعم از پياده ، سواره و نيزه دار در حالى كه بر سركلاه خود داشتند به نگهبانى از آب گمارده شده بودند و تصميم داشتند كه مارا از استفاده آب منع كنند .\r\nنزد اميرالمؤمنين على عليه السلام رفتيم و جريان را به آن حضرت گفتيم .\r\nحضرت صعصعه را خواست و فرمود :\r\n\r\n","description":"","footnote":" ( 1 ) . مروج الذهب ، ج 3 ، ص 39 ؛ تهذيب تاريخ دمشق ، ج 6 ، ص 427 . ","page_name":" 38 ","page_number":38},
  {"content":"\r\n\r\n« نزد معاويه برو و بگو : ما در اين راه كه آمده‌ايم از جنگ با شما اكراه داريم مگر آنكه ابتدا حجّت را بر شما تمام كنيم . تو با لشكرت آمده‌اى و جنگ را آغاز كرده‌اى امّا ما قبل از جنگ با تو ، تو را دعوت به حق مىكنيم . خلاف ديگر تو اين است ، كه بين آب و مردم فاصله انداخته‌اى مردم را بگذار از آب استفاده كنند ، تا دربارهء آنچه مورد اختلاف است بينديشيم و راجع به آنچه ما و شما را به اينجا كشانده است ، گفتگو كنيم و اگر علاقه دارى آنچه كه به خاطر آن به اينجا آمده‌ايم رها كنيم و مردم را واگذاريم تا بر سرآب با هم بجنگند تا گروه پيروز سيراب شود . چنين مىكنيم . »\r\nمعاويه از اطرافيانش پرسيد : نظر شما چيست ؟\r\nوليدبن عقبه گفت : آب را بر آنها ببند همانطور كه بر عثمان بستند واو را چهل روز در محاصره داشتند . . . آنها را تشنه بكش كه خدا آنها را بكشد .\r\nعمرو عاص گفت : بگذار آنها از آب استفاده كنند ، زيرا آنها هرگز نخواهند گذاشت تو سيراب باشى و آنها تشنه . بنابراين ، براى آنچه به اينجا آمده‌اى با آنها مقابله كن .\r\nوليد دوباره حرف خود را تكرار كرد و عبداللّه‌بن ابى سرح ، برادر شيرى عثمان گفت :\r\nتا شب آب را بر آنها ببند ، زيرا اگر بر آب دست نيابند بر مىگردند و اين برگشتن ، خود شكست آنها است . آب را بر آنها ببند ، خدا آب را درقيامت بر آنها ببندد .\r\nصعصعه گفت خداوند روز قيامت آب را بر روى كافران ، گناهكاران و شرابخوارانى مانند تو و اين فاسق « وليدبن عقبه » مىبندد .\r\nوقتى اين سخن را شنيدند به او حمله ور شدند . معاويه گفت : او را رها كنيد ؛ زيرا او فرستاده است .\r\nعبداللّه‌بن عوف مىگويد : صعصعه برگشت و گفت : وقتى كه خواستم برگردم به معاويه گفتم : جواب من چه شد ؟ گفت : به زودى نظر خود را اعلام مىكنم . به نظر\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nمن معاويه قصد جنگ دارد . بعد از اين جريان معاويه دوباره به « ابى اعور » دستور داد كه لشكر على عليه السلام را از آب منع كند . در اين حال اصحاب اميرالمؤمنين با جنگ سختى آب را از چنگ آنها بيرون آورده و گفتند :\r\nقسم به خدا آب را به آنها نمىدهيم ، امّا اميرالمؤمنين على ( ع ) كسى را فرستاد و فرمود هر چه از آب نياز داريد برداريد و به اردوى خويش برگرديد و آنها را در استفاده از آب آزاد بگذاريد ؛ زيرا خدا شمارا به واسطه ستمگرى و ظلمشان بر آنها پيروز كرد . « 1 » \r\nب . فرمانده سواره نظام :\r\nمحدث قمى نقل مىكند : كه صعصعه با اميرالمؤمنين ( ع ) در صفين حضور يافت و حضرت او را فرمانده يك لشكر سواره قرار داد . « 2 » \r\nج . فرمانده قبيله بنى عبدالقيس كوفه :\r\nعلى ( ع ) ومعاويه پرچمها را برافراشته ، فرماندهان را برگزيدند و لشكرها را آراستند . على ( ع ) عمار ياسررا به فرماندهى سواره نظام برگزيد . . . و براى هر قبيله اى پرچمى را بر افراشت و فرماندهى انتخاب كرد و صعصعه را به فرماندهى بنى عبدالقيس كوفه برگزيد . « 3 » \r\n\r\nصعصعه و خوارج\r\nالف . فرستاده على ( ع ) به سوى خوارج :\r\nمرحوم شيخ مفيد ( ره ) مىنويسد : وقتى علىبن ابى طالب عليه السلام صعصعه\r\n\r\n","description":"","footnote":" ( 1 ) . وقعه صفين ، ص 160 .  ( 2 ) . سفينة البحار ، ج 2 ، ص 31 ؛ تنقيح المقال ، ج 2 ، ص 99 .  ( 3 ) . وقعه صفين ، ص 205 به نقل از شرح نهج البلاغه ، ابن ابى الحديد ، ج 4 ، ص 26 . ","page_name":" 40 ","page_number":40},
  {"content":"\r\n\r\nرا نزد خوارج فرستاد ، خوارج به او گفتند : اگر على با ما همفكر بود آيا باز توبا او بودى و از او طرفدارى مىكردى ؟\r\nصعصعه جواب داد : آرى .\r\nگفتند : پس تو در دين خود مقلد على هستى ، برگرد كه تو دين ندارى .\r\nصعصعه گفت :\r\n« واى بر شما ! آيا پيروى نكنم از كسى كه از فرمانهاى خدا پيروى كرده و دستورات او رابخوبى اجرا نموده ، پيوسته و صادقانه گردن به فرمانهاى خداوند نهاده است ؟\r\nآيا اين طو رنبود كه رسول خدا ( ص ) وقتى كه جنگ شدّت پيدا مىكرد ، على را به كام جنگ مىفرستاد و او بحران جنگ را زير پا مىشكست و آتش آن را خاموش مىكرد و اين همه به خاطر رضايت پروردگار بود .\r\nاوبود كه ميدان را براى عبور رسول خدا ( ص ) و مسلمانان هموار مىكرد .\r\nپس اى خوارج كجا مىرويد ؟ به چه كسى روى مىآوريد و از كه روى بر مىگردانيد از ماه درخشنده و چراغ روشن و راه مستقيم پروردگار ؟\r\nخدا شما را بكشد ! كجا مىرويد ؟\r\nآيا با صديق اكبر و هدف آفرينش مىجنگيد ؟ عقل شما خفيف و روى شما زشت باد . شما همانند كسى هستيد كه بر سرقله رفته ، از نوشيدن آب محروم شده است . آيا اميرالمؤمنين و وصى رسول خدا را هدف قرار داده‌ايد ؟ براستى كه هواى نفس ، ضرر بزرگى را براى شما زينت داده است . لعنت و غضب الهى بر كافران ستم پيشه باد .\r\nشيطان شما را از راه راست گمراه كرده و محروميت از معرفت و آگاهى ، شما را در مقابل دليل و برهان كور نموده است . »\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nعبداللّه راسبى به صعصعه گفت : اى صعصعه ! خوب صحبت كردى لكن به مولايت بگو كه ما با او طبق حكم خدا و قرآن مىجنگيم . . . .\r\nصعصعه پاسخ داد : گويا مىبينم كه تو در خون خود غلتيده‌اى و پرندگان اعضاى بدن تو را مىخورند نه كسى جواب تو را مىدهد و نه كسى به حرفت گوش خواهد داد . اين سرنوشتى است كه امام هدايت بر شمارقم خواهد زد .\r\nراسبى گفت : به مولايت اين پيام را برسان كه ما دست از جنگ با او بر نمىداريم مگر آنكه يا اقرار به كفر نمايد و يا از گناه خويش توبه كند ؛ زيرا خداوند توبه پذير است . . .\r\nسپس صعصعه نزد على عليه السلام برگشت و آنچه را كه رخ داده بود براى آن حضرت بيان كرد . « 1 » \r\nب . گزارش به اميرالمؤمنين ( ع ) دربارهء خوارج :\r\nابتداى شورش خوارج ، على ( ع ) ، صعصعه را خواست واو را با زيادبن نضر حارثى و عبداللّه‌بن عباس نزد خوارج فرستاد . وقتى برگشتند از صعصعه سؤال كرد : آنها به چه كسى ازميان خودشان بيشتر گرايش داشتند ؟\r\nصعصعه گفت : به يزيدبن قيس ارحبى . حضرت بعد از شنيدن اين سخن به طرف « حرورا » كه اردوگاه خوارج بود رفت تا به خيمه يزيدبن قيس رسيد . سپس دو ركعت نماز خوانده ، بركمان خويش تكيه زد و رو به مردم كرده آنها را موعظه كرد . آنهاگفتند :\r\nما گناه بزرگى در قضيه حكميت مرتكب شديم ، ولى بعد از آن توبه كرديم ، تو نيز توبه كن تا ما برگرديم . على عليه السلام فرمود : من از خدا براى هرگناهى طلب بخشش مىكنم . آنها كه شش هزار نفر بودند با حضرت برگشتند . « 2 » \r\n\r\n","description":"","footnote":" ( 1 ) . اختصاص ، مفيد ، ص 121 .  ( 2 ) . شرح نهج البلاغه ، ابن ابى الحديد ، ج 2 ، ص 278 . ","page_name":" 42 ","page_number":42},
  {"content":"\r\n\r\nج . موعظه خوارج :\r\nصعصعه به اميرالمؤمنين ( ع ) عرض كرد : به من اجازه دهيد تا خوارج را موعظه كنم . آن حضرت فرمود : اشكالى ندارد ، امّا ازموعظه فراتر نرو .\r\nسپس صعصعه ، ابن كواء را صدازد . ابن كواء بيرون آمد . صعصعه گفت : اى خوارج ! شما را به خدا سوگند ، خويشتن را ننگ و عار جنگجويان راه غير خدا قرار ندهيد ( يعنى كار شما از همه آنان ننگين تر است ) و در زمين شورش نكنيد كه بعد از اين نام آن سرزمين بر روى شما باقى خواهد ماند و گمراهى امسال را از ترس گمراهى سال آينده بر خويش مپذيريد . « 1 » \r\nد . تحقق پيش بينى صعصعه :\r\nابوايوب انصارى درجنگ نهروان ضربه‌اى بر كتف عبداللّه راسبى زد و دست او جدا شد . دراين حال ، او گفت : اى پيمان شكن ! باهمين ضربه به جهنم خواهى رفت . عبداللّه راسبى گفت : به زودى خواهى فهميد كه كدام يك در آتش خواهيم سوخت . . . سپس صعصعه آمد و گفت :\r\nقسم به خدا ! آتش از آن كسى است كه در دنيا كور است و درآخرت بدبخت ، خدا تو را از رحمت خويش دور كند . قسم به خدا ! من تو را ديروز از اين بدبختى ترساندم و تو پند نگرفتى ، پس اى سركش ! نتيجهء كارت را ببين . سپس ابوايوب را در كشتن عبداللّه يارى كرد . . . بعد سراو را جدا كرده ، نز داميرالمؤمنين ( ع ) آورد و صعصعه گفت : اين سر عبداللّه‌بن وهب پيمان شكن سركش است .\r\nحضرت فرمود :\r\n« اين برادر راسبى كتاب خدا را از حفظ مىدانست ليكن حدود الهى را رعايت نمىكرد . » « 2 » \r\n\r\n","description":"","footnote":" ( 1 ) . عقدالفريد ، ج 5 ، ص 101 .  ( 2 ) . مروج الذهب ، ج 3 ، ص 47 . ","page_name":" 43 ","page_number":43},
  {"content":"\r\n\r\n\r\nعيادت صعصعه ازاميرالمؤمنين ( ع )\r\nابوالفرج اصفهانى نقل مىكند كه در روزهاى آخر زندگى حضرت على عليه السلام صعصعه براى عيادت آن حضرت اجازه ورود خواست ، امّا اجازه داده نمىشد . صعصعه به شخصى كه مأمور در خانه بود گفت :\r\nاز قول من به اميرمؤمنان بگو : اى اميرمؤمنين خدا تو را در دنيا و آخرت غرق رحمت خويش كند ؛ زيرا خداوند در نظر تو بزرگ بود و عارف به پروردگار بودى .\r\nآن شخص پيام صعصعه را رسانيد .\r\nحضرت فرمود :\r\n« تو نيز به او بگوى اى صعصعه ! خدا تو را نيز رحمت كند ؛ زيرا تو شخص كم خرج و پرمنفعتى هستى . » « 1 » \r\nگفتنى است كه صعصعه از شاهدان وصيت اميرالمؤمنين بود .\r\n\r\nندبه بر مزار اميرمؤمنان ( ع )\r\nوقتى اميرالمؤمنين به خاك سپرده شد ، صعصعه دركنار قبر آن حضرت ايستاد و دستى بر قلب گذاشت و بادست ديگر خاك بر سر خويش مىريخت و سپس چنين گفت :\r\n« پدر ومادرم فداى تو باد اى اميرمومنان ! شهادت گوارا باد بر تو اى ابا الحسن ؛ زيرا زادگاه تو پاكيزه بود و صبرت فراوان و جهادت بزرگ . تو به خواسته‌ات رسيدى و ازتجارت خويش سودمند گشتى و بر پروردگار خويش وارد شدى .\r\nپس خداوندبا مژده‌هاى خويش با تو بر خورد نمود و ملائك بر گردت حلقه زدند و دركنار رسول اللّه ( ص ) جاى گرفتى كه اين كرامت خدا براى توست و به درجه برادرت پيامبر مصطفى ( ص ) رسيدى و از جام لبريز او سيراب شدى . از خداوند\r\n\r\n","description":"","footnote":" ( 1 ) . مقاتل الطالبيين ، ص 22 ، به نقل از بحارالانوار ، ج 42 ، ص 234 . ","page_name":" 44 ","page_number":44},
  {"content":"\r\n\r\nمىخواهم كه بر ما به واسطهء عمل به راه و روش تو و دوستى با دوستانت و دشمنى با دشمنانت منت گذارد ، و ما را در رديف دوستانت محشور گرداند .\r\nتو بر چيزى دست يافتى كه هيچ كس به آن دست نيافت و در راه پروردگار پيشاروى برادرت محمدمصطفى صلىالله‌عليه و آله حق جهاد را ادا كردى و در اقامهء دين خدا ، حق آن را به جا آوردى تا اينكه سنت‌ها را بر پا داشتى و فتنه را محو نمودى تا اسلام راست قامت شد و ايمان نظم گرفت پس بهترين سلام ودرود از من بر تو باد !\r\nپشتگرمى مومنين به تو بود و به وسيله تو راه روشن شد و سنتها بر پا گشت و براى هيچ كس فضايل و خصوصيات تو حاصل نشد . تو در اجابت دعوت پيامبر بر ديگران پيشى گرفتى و براى يارى او شتافتى و با جان خويش از او دفاع كردى و با شمشيرت ذوالفقار ، در بحرانهاى ترس و خطر جنگيدى . خدا به وسيله تو گردنكشان را هلاك و جنگ افروزان را ذليل كرد و قلعه‌هاى اهل شرك ، كفر ، ستم و پستى را ويران نمود و گمراهان را نابود كرد . پس گوارا باد بر تو اى اميرمؤمنان ! تو نزديكترين مردم به پيامبر و اوّلين مسلمان و داناترين و فهميده‌ترين افراد بودى . گوارا باد برتو اى اباالحسن ! تو نزديكترين مردم به رسول خدا ( ص ) از جهت نسب بودى و در اسلام نخستين و در يقين بالاترين و در شجاعت برترين و در جنگ جانباز ترين مجاهدان بودى و بيشترين نصيب را در خير و نيكى داشتى پس خدا ما را از توجه تو محروم نكند و بعد از تو ما را ذليل نگرداند .\r\nقسم به خدا زندگى تو كليد خير و قفل شرّ بود ، امّا امروز بعد از تو در هر شرّى گشوده و درهاى خير بسته مىشود . اگر مردم تو را پذيرفته بودند ، نعمت از بالا و پائين بر آنها جارى مىشد ، ليكن آنها دنيا را بر آخرت ترجيح دادند . »\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nسپس گريه سختى كرد بگونه‌اى كه همه آنهايى كه با او بودند گريستند . « 1 » \r\n\r\nدر رثاى محبوب\r\nصعصعه بعد از شهادت على عليه السلام اين اشعار را در رثاى حضرت سرود :\r\n بعد از تو با چه كسى انس بگيرم اىبرادر * يا غم و اندوه خويش را به كه گويم . \r\nحوادث پى در پى روزگار تو را در زندگى احاطه كرده بود ، به همين جهت حوادث منتشر شد و عالم اسلام را در نور ديد .\r\nبر تو گريه كردم اى على ! با تمام اشك چشمم ، اما گريه ديگر سودى ندارد .\r\nدفن تو براى غمگين شدن و حزن من بس بود . امّا من ، خاك را از دو دستم تكاندم .\r\nزندگى تو براى من سراسر پند و اندرز بود ، امّا تو امروز بيشتر موجب اندرز منى .\r\nآه و افسوس بر تو و چقدر مشتاقم ، كه آنچه مىبينم عوض شود و دوباره آن زندگى برگردد .\r\nو باز نقل شده كه ضمن اشعارى چنين گفت :\r\nآيا مىداند اين قبر ، كه چه بدنى را در بر گرفته است .\r\nاگر قبر مىدانست چه كسى را در دل خود پنهان كرده ، بر ديگران افتخار مىكرد .\r\nاى مرگ ! از من چه مىخواهى ؟ آنچه من از آن مىترسيدم ، انجام دادى .\r\nاى مرگ ! اگر عوض على فديه از من مىخواستى ، من روح خودم را فدا مىكردم . « 2 » \r\n\r\nعلى ( ع ) از زبان صعصعه\r\nصعصعه مىگفت : امير مومنان در بين ما همانند يكى از ما بود . او همراهى\r\n\r\n","description":"","footnote":" ( 1 ) . بحارالانور ، ج 42 ، ص 295 .  ( 2 ) . مناقب ابن شهر آشوب ، ج 3 ، ص 314 ، به بقل از بحار الانوار ، ج 42 ، ص 242 . ","page_name":" 46 ","page_number":46},
  {"content":"\r\n\r\nمهربان و بسيار متواضع و فرماندهى نرمخو بود . در عين حال هيبتى داشت كه از او مىترسيدم مانند اسير بسته‌اى كه شمشير برهنه بالاى سر اوست . « 1 » \r\n\r\nصعصعه در زمان معاويه\r\nالف . بغض معاويه نسبت به صعصعه :\r\nبه علت اينكه صعصعه از اصحاب مخلص اميرمؤمنان ، على عليه السلام بود ، بعد از شهادت آن حضرت پيوسته در معرض سرزنش دشمنان على ( ع ) قرار داشت ، امّا با اين همه ، او از فروتنى در مقابل كسانى كه خدا آنها را ذليل و خوار كرده بود ، خوددارى مىكرد و مانند كوهى استوار در مقابل آنان مىايستاد و به اين جهت مورد خشم معاويه بود . براى روشن شدن مطلب به گفتار عفيربن سيف استناد مىكنيم كه گفت :\r\nاى معاويه مىبينم برخورد تو با صعصعه طورى است كه جرم او را سنگينتر از اين شخص ( مراد وليدبن جابر است كه معاويه او را تهديد به قتل كرده بود ) مىبينى . « 2 » \r\nنمايندگان عراق نزد معاويه آمدند . رئيس اهل كوفه عدىبن حاتم و رئيس اهل بصره احنف‌بن قيس و صعصعه‌بن صوحان بودند ، در اين حال ، عمروعاص به معاويه گفت : اينها مردان دنياپرست و شيعه على ( ع ) هستند كه در جمل و صفين در كنار او جنگيدند . از اينها بر حذر باش ! بعد از اين معاويه با هر كدام جداگانه بطور مخفى ملاقات كرد . « 3 » \r\nب . شجاعت صعصعه در برخورد با معاويه :\r\nروزى در مسجد جامع در حالى كه فرستادگان از دانشمندان و سخنوران قريش و\r\n\r\n","description":"","footnote":" ( 1 ) . شرح نهج البلاغه ، ابن ابى الحديد ، ج 1 ، ص 25 .  ( 2 ) . شرح نهج البلاغه ، ابن ابى الحديد ، ج 16 ، ص 130 .  ( 3 ) . اختصاص ، مفيد ، ص 64 . ","page_name":" 47 ","page_number":47},
  {"content":"\r\n\r\nربيعه و بزرگان و ملوك يمن حضور داشتند معاويه سخنرانى كرد و گفت :\r\nخداوند خلفاى خويش را كرامت بخشيده ، بهشت را بر آنان واجب كرده و آنان را از آتش دوزخ رهايى داده است و من از آنهايم و اهل شام را خداوند ، حافظ حرم خويش قرار داده و پيروزى بر دشمنان آنها را تأييد كرده است .\r\nدر اين حال ، احنف‌بن قيس به صعصعه گفت : جواب معاويه را مىدهى يا من به او پاسخ دهم ؟\r\nصعصعه گفت : من خود جواب مىدهم . سپس ايستاد و گفت :\r\nاى پسر ابو سفيان ! آنچه در نهان داشتى ، بيان كردى ، امّا چگونه اين سخن تو درست باشد ، در حالى كه با جبر و زور بر ما حاكم شدى و به غير حق ما را ذليل كردى و با وسايل مختلف بر ما سلطه پيدا كردى . اما اينكه از اهل شام قدردانى كردى ، من مردمى مانند مردم شام ، فرمانبردار مخلوق و گناهكار در مقابل پروردگار نديدم . مردمى كه دين و بدنهاى آنها را با پول خريده‌اى . اگر بر آنها ببخشى از تو اطاعت مىكنند و يارىات مىكنند و اگر ندهى از تو روى برمىگردانند . « 1 » \r\nصعصعه به معاويه گفت : چگونه ما تو را عاقل بدانيم در حالى كه يك زن بر تو غلبه كرده است « 2 »  ( مقصود فاخته ، زن معاويه بود كه بر او مسلط بود ) .\r\nج . دفاع از على ( ع ) نزد معاويه :\r\nوقتى معاويه به كوفه آمد ، عدّه‌اى از اصحاب اميرالمؤمنين نزد او آمدند .\r\nامام‌حسن ( ع ) براى بعضى از آنان امان گرفته بود ، كه يكى از آنها صعصعه بود .\r\nوقتى صعصعه نزد معاويه رفت ، معاويه به او گفت : من بيزارم از اين كه تو در امان\r\n\r\n","description":"","footnote":" ( 1 ) . امالى ، شيخ طوسى ، ج 1 ، ص 4 .  ( 2 ) . عقدالفريد ، ج 7 ، ص 115 . ","page_name":" 48 ","page_number":48},
  {"content":"\r\n\r\nمن باشى ، صعصعه پاسخ داد : من بيزارترم از اينكه تو را به اسم خليفه بخوانم سپس به او به عنوان خلافت سلام كرد .\r\nمعاويه گفت : اگر راست مىگويى بالاى منبر برو و به على دشنام بده .\r\nصعصعه بىدرنگ بالاى منبر رفت و بعد از حمد و ثناى خداوند گفت :\r\nمن از نزد مردى آمده‌ام كه شرّ او مقدم بر خير اوست و به من امر كرده كه على عليه السلام را لعنت كنم . مردم او را لعنت كنيد كه خدا او را لعنت كند . اهل مسجد همه با صداى بلند آمين گفتند . وقتى صعصعه نزد معاويه آمد ، معاويه به او گفت : مقصود تو من بودم . بايد دوباره برگردى و با اسم او را دشنام دهى .\r\nصعصعه دوباره بالاى منبر رفت و گفت : اى مردم ! اميرالمؤمنين به من دستور داده كه علىبن ابيطالب را دشنام دهم . پس شما لعنت كنيد كسى را كه علىبن ابيطالب را ناسزا گويد . مردم دوباره آمين گفتند .\r\nوقتى معاويه فهميد ، گفت : او را بيرون كنيد . هرگز مباد كه من و او در يك شهر باشيم . « 1 » \r\n\r\nدفاع از على ( ع ) نزد مغيره\r\nدر زمانى كه مغيره از طرف معاويه حاكم كوفه بود ، به صعصصه گفت : برخيز و على را دشنام بده .\r\nصعصعه بر پا ايستاد و گفت فرمانرواى شما به من دستور داده است كه على ( ع ) را دشنام دهم . شما او را ( مغيره را ) لعنت كنيد . خدا او را لعنت كند . « 2 » \r\nابن جوزى نقل مىكند كه سخنوران در كوفه نزد مغيره آمدند . يكى از كسانى كه سخن گفت ، صعصعه بود . مغيره گفت : او را بيرون كنيد در جايى بلند نگهداريد تا على را نفرين كند .\r\n\r\n","description":"","footnote":" ( 1 ) . رجال كشى ، ص 68 ، چاپ مشهد .  ( 2 ) . شرح نهج البلاغه ، ابن ابى الحديد ، ج 15 ، ص 257 . ","page_name":" 49 ","page_number":49},
  {"content":"\r\n\r\nصعصعه گفت : خدا لعنت كند كسى را كه خدا را دشنام دهد و يا على را ناسزا گويد .\r\nاين خبر را به مغيره رساندند . مغيره گفت : قسم به خدا ! بايد او را در بند كرد .\r\nصعصعه گفت : اين ملعون جز با ناسزا گفتن به على راضى نمىشود . او را « يعنى مغيره را » لعنت كنيد خدا او را لعنت كند . مغيره وقتى چنين ديد ، گفت : او را بيرون كنيد . خدا جانش را بگيرد « 1 » \r\n\r\nسؤالات معاويه از صعصعه\r\nبين معاويه و صعصعه سوال و جواب مفصلى مطرح شده كه در اينجا قسمتى از آن را مىآوريم :\r\nمعاويه از صعصعه پرسيد : كمال مردانگى در چيست ؟\r\nصعصعه جواب داد : صبر و سكوت ؛ صبر در معصيتها و سكوت تا هنگام ضرورت سخن « 2 »  .\r\nمعاويه پرسيد : بخشش وجود كدام است ؟\r\nصعصعه جواب داد : بخشيدن مال به مردم و انفاق قبل از اينكه از تو سؤال كنند . « 3 » \r\nمعاويه از قبايل و اهل شهرها پرسيد و صعصعه درباره هر يك جواب داد تا اينكه معاويه سكوت كرد . صعصعه گفت : اى معاويه ! بپرس و گرنه از آنچه پرهيز مىكنى تو را مطلع مىكنم . معاريه گفت آن چيست ؟\r\nصعصعه پاسخ داد : اهل شام مطيعترين مردم در برابر مخلوق و نافرمانترين آنها در مقابل خالقند . بندگان گناهكار و جانشين اشرار كه هلاكت و عذاب الهى در انتظار آنهاست .\r\n\r\n","description":"","footnote":" ( 1 ) . الغدير ، ج 10 ، ص 263 .  ( 2 ) . تهذيب تاريخ دمشق ، ج 6 ، ص 428 .  ( 3 ) . عقد الفريد ، ج 1 ، ص 200 . ","page_name":" 50 ","page_number":50},
  {"content":"\r\n\r\nمعاويه گفت : اى پسر صوحان ! قسم به خدا تو مدّت زيادى است كه خنجرى را كه با آن كشته مىشوى با خوددارى ، ليكن صبر من كشتن را از تو دور مىكند .\r\nصعصعه پاسخ داد :\r\nفرمان و قدرت خداست كه همه بلاها را دفع مىكند و فرمان خداوند نافذ است « 1 » \r\n\r\nصعصعه در زندان معاويه\r\nمسعودى نقل مىكند كه معاويه بسيارى از اصحاب على عليه السلام را زندانى كرد كه از جمله آنها صعصعةبن صوحان بود . « 2 » \r\n\r\nتبعيد دوّم صعصعه\r\nسرانجام مغيره ، حاكم كوفه ، صعصعه را به دستور معاريه به جزيره ( بحرين ) و بعضى گفته‌اند به جزيرهء ابن كامان « 3 »  تبعيد كرد و در همانجا نيز از دنيا رفت . « 4 » \r\nابن اثير گويد : صعصعصه در زمان معاويه از دنيا رفته است « 5 »  امّا اشاره‌اى به محل وفات او نكرده است ، ولى ابن سعد مىنويسد صعصعه در زمان خلافت معاويه در كوفه از دنيا رفت . « 6 » \r\nروانش شاد و راهش پر رهرو باد .\r\n\r\n","description":"","footnote":" ( 1 ) . مروج الذهب ، ج 3 ، ص 41 .  ( 2 ) . مروج الذهب ، ج 3 ، ص 40 .  ( 3 ) . جزيره بزرگى است كه در خليج فارس بين عمان و بحرين واقع شده است و شايد همان جزيره لاوان باشد .  ( 4 ) . الاصابه ، ج 2 ، ص 200 .  ( 5 ) . اسدالغابه ، ج 3 ، ص 20 .  ( 6 ) . طبقات ، ابن سعد ، ج 6 ، ص 221 . ","page_name":" 51 ","page_number":51},
  {"content":"\r\n . \r\n","description":"","footnote":"","page_name":" 52 ","page_number":52},
  {"content":"\r\n\r\n\r\nزيدبن صوحان\r\n\r\nبا « زيد » آشنا شويم\r\nزيدبن صوحان‌بن حجر عبدى ( برادر بزرگ صعصعةبن صوحان ) از طايفه بنى عبدالقيس از قبيله ربيعه است . او از راويان حديث على عليه السلام مىباشد . او يكى از شجاع مردانى است كه در فتوحات اسلامى شركت داشته ، و دست چپش در جلولاء ( جنگ نهاوند ) در راه خدا قطع شد ، و درجنگ جمل همراه با اميرمؤمنان علىبن ابى طالب عليه السلام جنگيد تا شهيد شد . « 1 » \r\nدر جلالت و قدر و عظمت اين مرد ( اضافه بر شهادتش ) كافى است كه شيخ طوسى ( ره ) درباره او مىگويد كه او از ابدال « 2 »  است . « 3 » \r\nاز زادگاه زيد اطلاع دقيقى در دست نيست ، آنچه مسلّم است اينست كه\r\n\r\n","description":"","footnote":" ( 1 ) . تنقيح المقال ، مامقانى ، ج 1 ، ص 237 و 466 ؛ الأعلام ، زركلى ، ج 3 ، ص 59 .  ( 2 ) . گروهى از اولياءالله كه حق تعالى عالم را به وجود ايشان برپا داشته است ( فرهنگ آنندراج ، ج 1 ، ص 127 )  ( 3 ) . معجم رجال الحديث ، ج 7 ، ص 343 . ","page_name":" 53 ","page_number":53},
  {"content":"\r\n\r\nقبيلهء عبدالقيس كه زيد از آنها است ، در عمان « 1 »  مىزيسته‌اند ، و از آنجا به عراق و ديگر جاها هجرت كرده‌اند . بيشتر اين مهاجران به حكم نزديكى عمان با شهر بصره در اين شهر اقامت گزيدند ، و برخى از آنان نيز به كوفه و ديگر شهرها كوچيدند . « 2 » \r\nهر چند تاريخ‌نگاران ، زيد را از ساكنان شهر كوفه معرفى كرده‌اند ، ولى مرحوم امين در اعيان‌الشيعه استنباط كرده است كه زيد اهل بصره است . ولى آنچه از تاريخ زندگانى وى معلوم مىشود اين است كه اگر زيد اهل كوفه هم باشد به جهت اينكه در بصره خويشان بسيارى داشته رفت و آمد او به بصره زياد بوده است . « 3 » \r\nپس از آنكه عمر ، سلمان فارسى رابه فرماندارى مداين منصوب كرد ، در اثر علاقهء شديدى كه زيد به سلمان داشت ، به مداين كوچ كرد و در اين شهر اقامت گزيد . « 4 » \r\nزيد اضافه بر شركتش در فتوحات اسلامى ، سفرهايى نيز به حجاز داشته است ، و بنا بر اينكه زيد از صحابهء رسول خدا ( ص ) باشد ، قطعاً بعضى از اين سفرها در زمان حيات آن حضرت واقع شده است .\r\nاو سخنورى توانا بود . ثقفى در وصف سخنورى او مىگويد : « و از گويندگان مشهور كوفه صعصعه و زيد و سيحان فرزندان صوحان بوده‌اند . » « 5 » \r\n\r\n","description":"","footnote":" ( 1 ) . عُمان شهرى است عرب نشين در كنار درياى يمن و هند و ( امروزه به عنوان‌سلطنت‌نشين عمان مشهور است ) ( معجم البلدان ، ج 4 ، ص 150 ) .  ( 2 ) . اعيان الشيعه ، ج 7 ، ص 104 .  ( 3 ) . همان مدرك ، ص 103 .  ( 4 ) . برداشت از تاريخ بغداد ، ج 7 ، ص 53 و تهذيب تاريخ دمشق ، ج 6 ، ص 13 .  ( 5 ) . الغارات ، ثقفى ، ج 2 ، ص 789 . ","page_name":" 54 ","page_number":54},
  {"content":"\r\n\r\n\r\nزيد از تابعين « 1 »  است\r\nتاريخ نگاران زيد را از تابعين شمرده‌اند ، هر چند كه احتمال صحابى بودن او بعيد به نظر نمىرسد . « 2 » \r\nصاحب استيعاب دربارهء زيد چنين مىنويسد : نمىدانم آيا زيد جزء صحابهء پيامبر صلى الله عليه و آله بوده است يا نه ؟ ولى او زمان رسول خدا ( ص ) را درك كرده است ، او و برادرش صعصعه در ميان طايفه‌اش ديندار و سرور بوده‌اند . « 3 » \r\nيافعى دربارهء او مىنويسد : از جمله كسانى كه در جمل شهيد شد ، زيدبن صوحان است ، كه از بزرگان تابعين بود ؛ روزها روزه مىداشت و شبها به عبادت مشغول بود . « 4 » \r\nابن قتيبه مىگويد : زيدبن صوحان از مردان نيك بوده است . « 5 » \r\n\r\nزيد از ديدگاه پيامبر ( ص )\r\nاز على عليه السلام روايت شده كه رسول خدا ( ص ) دربارهء زيد فرموده است : هر كه ميل دارد نظر كند به كسى كه بعض از اعضاى بدنش پيش از او به بهشت مىرود ، به زيدبن صوحان نظر كند . « 6 » \r\nبعدها يكدست او در جنگ با مشركان از تنش جدا شد ، و پس از آن سالها زيست تا اينكه در واقعهء جمل به شهادت رسيد . « 7 » \r\n.\r\n\r\n","description":"","footnote":" ( 1 ) . تابعين به كسانى گفته مىشود كه پيامبر صلى اللّه عليه و آله را درك نكرده ولى با صحابهء آن حضرت ملاقات كرده‌اند .  ( 2 ) . اصابه ، ج 1 ، ص 574 ، و 582 و استيعاب مطبوع در حاشيهء اصابه ، ج 1 ، ص 559 .  ( 3 ) . تهذيب تاريخ دمشق ، ج 6 ، ص 14 .  ( 4 ) . اعيان الشيعه ، ج 7 ، ص 102 .  ( 5 ) . همان مدرك .  ( 6 ) . تهذيب تاريخ دمشق ، ج 6 ، ص 13 ؛ تاريخ بغداد ، خطيب بغدادى ، ج 8 ، ص 440 .  ( 7 ) . تهذيب تاريخ دمشق ج 6 ، ص 13 . ","page_name":" 55 ","page_number":55},
  {"content":"\r\n\r\nاز حارث اعور نقل شده كه زيد از كسانى است كه رسول خدا ( ص ) از او ياد كرده است . آن حضرت دربارهء او فرمود : « پس از من مردى خواهد آمد ، و او زيدالخير است ، كه بعضى از اعضاى بدن او بيست سال زودتر از خود او به بهشت خواهد رفت » ، چون او بيست سال پس از اينكه دست چپش قطع شد زندگى كرد ، و در جنگ جمل در يارى على ( ع ) به شهادت رسيد . « 1 » \r\n\r\nخصلت‌هاى والاى زيد\r\nابن عباس از صعصعةبن صوحان ، برادر زيد ، دربارهء زيد و برادر ديگرش عبداللّه سؤال كرد و از او خواهش كرد كه زيد و عبدالله را براى او توصيف كند . صعصعه در وصف زيد چنين گفت :\r\n« اى ابن عباس ، به خدا سوگند ، زيد در مردانگى بلند مرتبه و در برادرى شرافتمند بود ؛ اوپرشكوه و دمساز و خوش قلب بود ؛ مردى بود كه آثارش جاودانه است ، او در پيمان خود محكم و استوار بود و وسوسه‌هاى روزگار كمتر در او اثر مىگذاشت . او در تمام روز و پاسى از شب به ياد خدا بود و ذكر مىگفت . گرسنگى و سيرى برايش يكسان بود ؛ هرگز بر سرمال و جاه دنيا به رقابت و همچشمى بر نمىخاست ، و در ميان دوستانش كسى كه كمتر به دنيا توجه داشت ، او بود . اوقات خود را بيشتر در سكوت مىگذرانيد ، و سخن را نيك به خاطر مىسپرد ؛ اگر سخنى مىگفت بجا بود ، و آن به گونه‌اى بود كه تبهكاران را بگريزاند ، و آزادگان نيكوكار را خوش آيد . »\r\nابن عباس گفت : مگر از يك مرد بهشتى جز اين انتظار ديگرى مىرود ! خداوند او را رحمت كند . « 2 » \r\n\r\n","description":"","footnote":" ( 1 ) . اعيان الشيعه ، ج 7 ، ص 103 .  ( 2 ) . الغدير ، ج 9 ، ص 43 ؛ اعيان الشيعه ، ج 7 ، ص 102 . ","page_name":" 56 ","page_number":56},
  {"content":"\r\n\r\nزيد كه پرورش يافتهء مكتب على ( ع ) است ، در عبادت و شب زنده‌دارى سرآمد دوران خويش است . زيدبن صوحان شبها براى عبادت قيام مىكرد و روزها را روزه مىگرفت ، و شبهاى جمعه را با احياء به صبح مىرسانيد . « 1 » \r\nزيد نسبت به كسانى كه با فاصله گرفتن از دستگاه خلافت به عبادت مشغول بودند ، توجه خاصّى از خود نشان مىداد . او براى گروهى از اهل بصره كه در عين فقر و ندارى به فرائض دينى توجّه بيشترى داشتند خانه‌اى بنا كرد و آنان را اسكان داد . سپس يكى از افراد قبيلهء خود را توصيه كرد كه نيازهاى آنان ، مانند آب و غذا و امثال اينها را برآورده كند ، و خود زيد نيز به ديدن آنها مىرفت .\r\nروزى زيد به ديدن آنان رفت ولى ايشان را نديد . سبب را پرسيد ، به وى گفته شد كه امير بصره آنان را نزد خود خوانده است . شتابان به سوى امير رفت و آنان را نزد امير يافت . زيد تلاش كرد هر چه زودتر ايشان را از آنجا بيرون كند ، و به امير گفت : از اينان چه مىخواهى ؟ گفت : مىخواهم به آنها نزديك شوم ، وساطتشان را دربارهء مردم بپذيرم ، و از من بخواهند تا عطايشان كنم ، و در مشورت‌خواهىها نظر دهند تا نظراتشان را قبول كنم .\r\nزيد گفت : به خدا سوگند ، هرگز نمىگذارم دنياى خود را بر سر ايشان فرود آورى ، و در كار خود شريكشان سازى ، و شيرينى آنچه را در دست دارى به آنان بچشانى ، تا آن زمان كه نياز تو به آنان به پايان رسد ، آنها را به خودشان واگذارى كه ميان تو و پروردگارشان رفت و آمد كنند . « 2 » \r\nبه نظر مىرسد كه افراد ياد شده ، انسانهايى پاك و زنده‌دل و بىآلايش بوده‌اند ، كه فقر و نا دارى آنان را از چارچوب مقررات شرع خارج نكرده و توجّه به\r\n\r\n","description":"","footnote":" ( 1 ) . الغدير ، ج 9 ، ص 43 ؛ اعيان الشيعه ، ج 7 ، ص 102 .  ( 2 ) . اعيان الشيعه ، ج 7 ، ص 103 . ","page_name":" 57 ","page_number":57},
  {"content":"\r\n\r\nامور دنيوى و مظاهر فريبندهء آن نداشته ، و از تعلّقات مادّى و خطرات ناشى از آن وارسته بوده‌اند .\r\nشخصيّت والاى زيد و برادرانش به گونه‌اى است ، كه معاويه از عقيل‌بن ابى طالب درخواست مىكند كه ياران امير مؤمنان على ( ع ) را برايش توصيف كند ، و پيش از همه آل صوحان را معرفى كند . عقيل در پاسخ معاويه عبدالله و زيد را چنين تعريف و توصيف كرد : و امّا زيد و عبدالله دو نهر بزرگ و روان هستند ، كه ناآرامى در آنها آرامش مىيابد ، و آبادىها به آن دو سيراب مىشود ، مردانى با جدّيت هستند كه بازى در ايشان راه ندارد . « 1 » \r\n\r\nزيد قارى قرآن\r\nزيد با صحابيان و الا مقام رسول خدا ( ص ) مصاحبت و مجالست داشت و پيوسته از محضر آنها كسب فيض مىنمود ، و به فراگيرى علوم قرآن و معارف اسلامى همّت مىگماشت . از اين رو زيد با سلمان فارسى رابطه‌اى بسيار دوستانه داشت .\r\nغيلان‌بن جرير گويد : زيدبن صوحان با سلمان برادر خوانده بودند ، و به خاطر علاقه و محبت زيادى كه زيد نسبت به سلمان داشت ، كنيهء ابو سلمان بر خود نهاده بود . « 2 » \r\nابو سليمان نقل كرده است كه : چون سلمان فارسى وارد مدائن شد ، نزد او رفتيم تا قرآن بخوانيم . سلمان به ما گفت : قرآن عربى است ، آن را پيش يك عرب زبان بخوانيد . پس زيد عهده دار تعليم قرآن شد وسلمان مراقب او بود و هر گاه دچار اشتباهى مىشد سلمان به او تذكر مىداد . « 3 » \r\n\r\n","description":"","footnote":" ( 1 ) . اعيان‌الشيعه ، ج 7 ، ص 101 ؛ مروج الذهب ، ج 3 ، ص 37 .  ( 2 ) . تهذيب تاريخ دمشق ، ج 6 ، ص 13 .  ( 3 ) . همان مدرك ، ص 15 . ","page_name":" 58 ","page_number":58},
  {"content":"\r\n\r\n\r\nنقش زيد در قتل عثمان\r\nدر دوران خلافت عثمان ، انحرافها و كج‌رويها رواج بيشترى يافت ، بدعتهاى جديدى در دين نهاده شد و ظلم و ستمهاى فراوانى رخ داد . عثمان فرمانداران و كارگزاران خود را فقط از ميان بستگان و خويشان خود انتخاب مىنمود ، و بيت‌المال مسلمانان را ميان اقوام و نزديكان خود تقسيم مىكرد ، و با خشونت هر چه تمامتر ، صداى معترضين را در گلو خفه مىساخت .\r\nدر همين رابطه ، عدّهء بسيارى از صحابيان برجستهء رسول خدا ( ص ) ، چون عمار ياسر ، ابن مسعود ، و ابوذر را به ضرب و جرح و تبعيد محكوم كرد و آنها را از حقوق و مزاياى اجتماعى محروم نمود . اين اعمال و رفتارهاى خشن و نابهنجار ، موجب رشد سريع انقلاب در سراسر كشور اسلامى و بسيج عمومى مردم عليه عثمان و واليان او گرديد . انقلابيّون از نقاط مختلف كشور در مدينه اجتماع كردند ، و خواهان بركنارى عثمان از دستگاه خلافت شدند . زيدبن صوحان جزء كسانى است كه در جريان شورش مردمى عليه عثمان ، به همراه عده‌اى از مردم كوفه به طرف مدينه حركت كردند . « 1 » \r\nزيد در مدينه روياروى عثمان از او انتقاد كرد ؛ او را مورد نكوهش قرار داد و از اعمال ناهنجارش بر حذر داشت . زيد خطاب به عثمان اينچنين گفت :\r\n« از راه منحرف شدى ، ملّت نيز از تو روى گردان شدند ، اعتدال پيشه كن تا مردم به تو نيز بازگردند . »\r\nو اين گفته را سه بار تكرار كرد . « 2 » \r\nعكس‌العمل عثمان در برابر سخنان شديداللحن زيد اين بود كه دستور\r\n\r\n","description":"","footnote":" ( 1 ) . كامل ابن اثير ، ج 3 ، ص 158 .  ( 2 ) . اعيان الشيعه ، ج 7 ، ص 104 ؛ تهذيب تاريخ دمشق ، ج 6 ، ص 13 . ","page_name":" 59 ","page_number":59},
  {"content":"\r\n\r\nتبعيد او را به شام صادر كرد . زيد در حالى كه زندگى در تبعيدگاه را پيش روى خود مىديد ، به منظور تسويهء امور شخصى خود وارد كوفه شد . « 1 » \r\nزيد پس از رسيدن به كوفه بار ديگر اعتراض خود را عليه فساد حاكم بر دستگاه خلافت اعلام كرد و مردم را به قيام و عصيان دعوت نمود ، سعيدبن عاص فرماندار كوفه در اين باره طىّ نامه‌اى از عثمان كسب تكليف كرد . عثمان طىّ حكمى از او خواست كه زيد و ديگر معترضان حوزهء مأموريتش را به شام ( مركز فرمانروايى معاويه ) تبعيد كند . آنان پس از رسيدن به شام با معاويه درگير شده و عرصه را بر وى تنگ ساختند . معاويه نيز دربارهء ايشان با عثمان مكاتبه كرد و عثمان دستور داد كه آنان به كوفه باز گردانده شوند .\r\nآنان همزمان با رسيدن به كوفه ، بار ديگر زبان به انتقاد از خليفه و كارگزارانش گشودند ، به گونه‌اى كه فرماندار كوفه سعيدبن عاص را درمانده كردند . سعيد مجدداً از خليفه دربارهء ايشان كسب دستور كرد و عثمان به او فرمان داد كه آنان را به حمص « 2 »  نزد عبدالرحمن‌بن خالدبن وليد تبعيد كند . سعيد نيز حكم خليفه را به اجرا درآورد . « 3 » \r\nهمزمان با فراگير شدن دامنهء انقلاب ، و گسترش آن در ميان طيف وسيعى از امّت اسلامى ، و بسيج عمومى مردم عليه عثمان و كارگزاران او ، عبدالرحمن آزادى ايشان را از عثمان خواست و در نتيجه تبعيد شدگان از اسارت رهايى يافته ، و هر يك راهى شهر و ديار خود شدند . از جمله زيد به كوفه بازگشت ، و تا شوال سال 35 در اين شهر به افشاگرى و بسيج مردم ادامه داد ، تا اينكه در يك\r\n\r\n","description":"","footnote":" ( 1 ) . اعيان الشيعه ، ج 7 ، ص 103 .  ( 2 ) . حمص ، شهرى است بزرگ و باستانى كه در شام ميان راه دمشق و حلب واقع‌است ( معجم البلدان ، ج 2 ، ص 302 )  ( 3 ) . اعيان الشيعه ، ج 7 ، ص 104 . ","page_name":" 60 ","page_number":60},
  {"content":"\r\n\r\nخيزش عمومى ، همراه با گروهى از مردان انقلابى به سوى مدينه حركت كرد ، و در آنجا با انقلابيون مصرى و بصرى عليه عثمان وارد عمل شد . « 1 » \r\nپس از قتل عثمان ، مردم مدينه و همهء انقلابيون به سوى على ( ع ) هجوم آوردند و از او خواستند كه زمام امور را در دست گيرد ، و رهبرى امّت اسلام را بپذيرد . آن حضرت در اثر اصرار زياد آنان ، ناچار پذيراى امر خلافت شد و اجازه فرمود كه با او بيعت كنند . همهء مسلمانان حاضر در مدينه از جمله زيد با آن حضرت بيعت كردند و به اطاعت و پيروى از مقام خلافت گردن نهادند .\r\n\r\nزيد سرباز فداكار على ( ع )\r\nپس از اينكه على ( ع ) به خلافت رسيد ، و همهء مسلمانان با آن حضرت بيعت كردند ، طلحه و زبير كه آرزوها و اميال خود را در زير سايهء حكومت على ( ع ) بر باد رفته مىيافتند ، و از دست و دلبازىهاى عثمان و حيف و ميل بيت‌المال مسلمين اثرى نمىديدند ، بناى پيمان شكنى نهادند و به بهانهء خونخواهى عثمان راه خصومت و جنگ را پيش گرفتند . آنان عايشه را كه از گذشته با على ( ع ) برخوردهايى داشت با خود همدست كردند و شهر بصره را محل مناسبى براى ايجاد شورش و بلوا عليه حكومت مركزى تشخيص داده ، و به آنجا رهسپار شدند .\r\nاز سوى ديگر على ( ع ) در روز آخر ماه ربيع‌الثانى سال 36 هجرى ، به منظور دفع اين فتنه از مدينه خارج شد و به سوى عراق حركت فرمود . « 2 »  آن حضرت پس از ترك مدينه ، ابن عباس و محمدبن ابى بكر را به عنوان پيشگام جهت بسيج مردم كوفه به اين شهر روانه كرد .\r\nابو مخنف مىنويسد : چون از ابن عباس و محمدبن ابى بكر ، فرستادگان امير\r\n\r\n","description":"","footnote":" ( 1 ) . كامل ابن اثير ، ج 3 ، ص 158 .  ( 2 ) . تاريخ طبرى ، ج 4 ، ص 478 . ","page_name":" 61 ","page_number":61},
  {"content":"\r\n\r\nمؤمنان على ( ع ) به كوفه ، خبرى نرسيد ، على ( ع ) از رَبَذِه « 1 »  حركت فرمود و به سوى ذى قار « 2 »  رهسپار شد ، و در آنجا منزل نمود . سپس فرزند خود امام حسن مجتبى ( ع ) ، و عمار ياسر و زيدبن صوحان ، و قيس‌بن سعدبن عباده را با نامه‌اى براى مردم كوفه به اين شهر روانه كرد . آنها به سوى كوفه حركت كردند ، و در قادسيّه « 3 »  با استقبال مردم كوفه روبرو شدند ، و چون به كوفه رسيدند ، نامهء على ( ع ) را قرائت كردند . « 4 » \r\n\r\nزيد و بسيج مردمى\r\nچون اميرمؤمنان على ( ع ) فرزندش امام حسن ( ع ) و عمار ياسر را به كوفه فرستاد تا مردم كوفه را براى جنگ جمل بسيج كنند ، ابو موسى اشعرى مردم را از يارى على ( ع ) باز مىداشت ولى زيدبن صوحان و طرفدارانش مردم را به جنگ دعوت مىكردند .\r\nزيد نزديك درب مسجد ايستاده بود و نامه‌اى از عايشه در دست داشت ، كه در آن نامه به زيد دستور مىداد كه يا در خانه بماند و يا به يارى عايشه برود . زيد نامهء ديگرى نيز از عايشه به همان مضمون كه براى مردم كوفه نوشته شده بود را در دست داشت . وى آن دو نامه را بيرون آورد و بر مردم خواند ، و در پايان خطاب به مردم چنين گفت :\r\nاو مأمور به خانه‌نشينى شده است ، و ما به جنگيدن تا رفع فتنه مأموريت\r\n\r\n","description":"","footnote":" ( 1 ) . ربذه ، دهى است در فاصلهء سه روز راهپيمايى از مدينه در نزديكى ذات عرق و ميان‌راه فيد و مكه ( معجم البلدان ، ج 3 ، ص 24 . )  ( 2 ) . ذى قار : نام محلى است در نزديكى كوفه ، كه ميان اين شهر و واسط واقع شده‌است ( المنجد ) .  ( 3 ) . قادسيّه : نام محلى است در عراق ، در غرب شهر نجف ، كه جنگ بزرگى در سال 13 هجرى ميان مسلمانان و ايرانيان در آن واقع شد و به پيروزى مسلمانان انجاميد . ( المنجد ) .  ( 4 ) . شرح نهج البلاغه ، ابن ابى الحديد ، ج 14 ، ص 10 . ","page_name":" 62 ","page_number":62},
  {"content":"\r\n\r\nيافته‌ايم ، عايشه ما را به آنچه خود به آن مأموريت يافته است امر مىكند ، و خودش آنچه را كه وظيفهء ماست مرتكب مىشود . « 1 » \r\nشَبَث‌ِبن رِبعى به زيد گفت : ساكت شو اى عمانى . « 2 » \r\nدر حالى كه آمادهء جنگ مىشدند ، ابوموسى آنها را از حركت باز مىداشت و به لطايف‌الحيل از عزيمت آنها به جبههء جنگ ممانعت به عمل مىآورد . زيد برخاست و دست قطع شدهء خود را بلند كرد ، و خطاب به ابوموسى چنين گفت :\r\nاى عبدالله‌بن قيس ( ابوموسى ) اگر مىتوانى رود فرات را از راه خود بازگردان ! مسير جريان آن را تغيير ده ، تا آب رود به سرچشمهء خود بازگردد ، اگر توانايى آن را داشته باشى به خواسته‌ات ( كه منحرف ساختن مردم از على ( ع ) است ) نيز خواهى رسيد ؛ پس از كارى كه انجام آن را در توان ندارى دست بدار . و سپس اين دو آيه را قرائت كرد : « الَمْ أَحَسِبَ النَّاسُ أَنْ يُتْرَكوُا أَنْ يَقوُلوُا آمَنَّا وَ هُمْ لا يُفْتَنوُنَ » « 3 »  سپس فرياد كرد اى مردم به سوى اميرمؤمنان و سرور مسلمانان برويد ، و همگى به سوى اوكوچ كنيدتا به حق برسيد . « 4 » \r\nسخنان زيد در مردم اثر گذارد ، و در نتيجه هزاران نفر سپاهى براى يارى على ( ع ) از كوفه روانهء بصره شدند . ابن اثير در حوادث سال سى و شش هجرى در اين باره مىنويسد : گفته شده است عدد كسانى كه در جمل از كوفه براى يارى\r\n\r\n","description":"","footnote":" ( 1 ) . اعيان الشيعه ، ج 7 ، ص 104 .  ( 2 ) . چون زيد از قبيلهء عبدالقيس بود ، و آنان در اصل ساكن عمان بودند ( اعيان‌الشيعه ، ج 7 ، ص 104 ) . بدين طريق شَبَث‌ِبن ربعى بر زيد عيب گرفت ، و از اينجا نفاق و دورويى شبث و خبث نيتش معلوم مىشود ، تا حدى كه به جنگ با امام حسين ( ع ) بيرون رفت ، با اينكه از اصحاب اميرمؤمنان على ( ع ) بود و در صفين نيز حاضر شد . ( اعيان الشيعه ، ج 7 ، ص 104 ) .  ( 3 ) . آيا مردم چنين پندارند كه تنها با گفتن اينكه « ما به خدا ايمان آورده‌ايم » رهاشان كنندو بر ادعايشان هيچ امتحان نشوند . ( سورهء عنكبوت ، آيات 1 - 2 )  ( 4 ) . اعيان‌الشيعه ، ج 7 ، ص 104 . ","page_name":" 63 ","page_number":63},
  {"content":"\r\n\r\nاميرمؤمنان على ( ع ) حركت كردند ، دوازده هزار و يكنفر بودند ، و زيدبن صوحان از جملهء رؤساى آنها بود . « 1 » \r\n\r\nزيد و عايشه\r\nعايشه به منظور كسب حمايت هر چه بيشتر از افراد سرشناس و معروف ، نامه‌هايى براى آنان مىنوشت ، و آنان را به يارى خود و ترك جانب على ( ع ) دعوت مىكرد . چنان كه گذشت نامه‌اى هم به زيد نوشت ؛ متن نامه اينست : از عايشه امّ المؤمنين حبيبهء رسول خدا ( ص ) به فرزند خالصش زيدبن صوحان . اما بعد ، نامهء من كه به دستت رسيد به سوى ما بيا ، و ياريمان كن ، و اگر اين كار را نكردى پس مردم را از يارى على بازدار .\r\nزيد در جواب نامه نوشت : اما بعد ، من فرزند خالص تو هستم اگر كناره گرفتى و به خانه‌ات برگشتى ، و در غير اين صورت من اولين كسى هستم كه با تو مبارزه خواهم كرد . « 2 » \r\n\r\nزيد در واقعهء جمل\r\nزيد با تلاش و كوشش بسيار موفّق شد حدود دوازده هزار رزمنده را در كوفه بسيج كند ، و آنان را با تنى چند از ياران خود به سوى بصره حركت دهد . « 3 » \r\nپس از پيوستن زيد و نيروهاى رزمى كوفه به على ( ع ) ، آن حضرت به هنگام آرايش نظامى سپاهيان خود ، زيد را به فرماندهى قبيلهء عبدالقيس منصوب فرمود . « 4 » \r\n\r\n","description":"","footnote":" ( 1 ) . اعيان الشيعه ، ج 7 ، ص 102 .  ( 2 ) . اعيان الشيعه ، ج 7 ، ص 104 .  ( 3 ) . تاريخ ابن اثير ، ج 3 ، ص 232 .  ( 4 ) . اعيان الشيعه ، ج 7 ، ص 104 ؛ الأصابه ، ج 1 ، ص 583 ؛ استيعاب مطبوغ در حاشيهء اصابه ، ج 1 ، ص 560 . ","page_name":" 64 ","page_number":64},
  {"content":"\r\n\r\nابن عساكر در تاريخ خود آورده است ، كه در جنگ جمل هفتاد نفر از اهل بدر ( كسانى كه در جنگ بدر شركت كرده بودند ) و هفتصد نفر از آنان كه زير درخت « 1 »  با پيامبر ( ص ) بيعت كرده بودند ، در ميان تعداد بسيارى از اصحاب رسول خدا ( ص ) همراه امير مؤمنان على ( ع ) بودند ، و سه تن از تابعين صحابه كه رسول خدا بهشت را به ايشان بشارت داده بود ، يعنى اويس قرنى ، و جندب الخير ، و زيدبن صوحان نيز با آن حضرت بودند . « 2 » \r\n\r\nمبارزهء زيد\r\nزيد در جمل مظهر سلحشورى و روح شهادت طلبى و جانبازى بود ، و از اينكه در موقعيّت‌هاى حسّاس و پرخطر قرار گيرد باكى نداشت .\r\nابن عساكر در تاريخ خود آورده است كه در واقعهء جمل نيمى از سپاهيان على ( ع ) از قبيلهء ربيعه و نيم ديگرشان از قبيلهء مضر بودند ( موقعيّت رزمى قبيلهء مضر به علت نزديك بودن به شتر عايشه ، بسيار حسّاس و خطرناك‌تر بود ) .\r\nبنى صوحان ( زيد و برادرانش كه شاخه‌اى از طايفهء ربيعه بودند ) از على ( ع ) خواستند كه به آنان اجازه دهد در ميان قبيلهء مضر موضع بگيرند ؛ آن حضرت اجازه فرمود . در آن حال مردى به زيد گفت : « چرا مىخواهى در برابر شتر عايشه و در ميان قبيلهء مضر باشى ؟ مگر نمىدانى كه با اين كار در يك قدمى مرگ قرار خواهى گرفت ، از اينجا كناره بگير ، و به ميان ما بيا . »\r\nزيد در پاسخ گفت : « مرگ همان چيزى است كه ما در آرزويش هستيم . » « 3 » \r\n\r\n","description":"","footnote":" ( 1 ) . اين بيعت كه به نام بيعت شجره يا بيعت رضوان ناميده شده است ، در ماجراىحديبيّه ، در سال هفتم هجرى اتفاق افتاد ، كه در آن روز بار ديگر مسلمانان با پيامبر ( ص ) تجديد بيعت كردند ( تفسير نمونه ، ج 22 ، ص 65 با تلخيص ) .  ( 2 ) . تهذيب تاريخ دمشق ، ج 6 ، ص 16 .  ( 3 ) . تهذيب تاريخ دمشق ، ج 6 ، ص 16 . ","page_name":" 65 ","page_number":65},
  {"content":"\r\n\r\n\r\nشهادت زيد\r\nحنبلى در « شذرات » در حوادث سال سى و شش مىنويسد : و در اين سال زيدبن صوحان كه از خواصّ اصحاب اميرمؤمنان على ( ع ) و از نيكان و پرهيز كاران بود به شهادت رسيد . « 1 » \r\nدر جنگ جمل هزار نفر پياده نظام و هفتاد سواره از ياران على ( ع ) به شهادت رسيدند ، كه از جملهء آنها هند جملى و ابو عبدالله عبدى و عبدالله‌بن رقبه و زيدبن صوحان بودند . « 2 »  از سوى ديگر ، عدّهء بيشمارى از طرفداران عايشه نيز كشته شدند ، كه از آن جمله ابن كليب بود . پس از كشته شدن او عمروبن يثربى كه از جنگجويان لشكر بصره و شجاع ايشان بود به ميدان آمد و هماورد خواست .\r\nعلباءبن هيثم به نبرد او رفت و شهيد شد . پس از او هند جملى به ميدان رفت .\r\nعمرو با شمشير به او حمله‌ور شد ، هند ضربهء شمشير را از خود دفع كرد ، عبدالله‌بن زبير ضربه‌اى به او وارد كرد و با او درگير شد ، و هندبن يثربى به كمك آن دو شتافت و سه نفرى او را شهيد كردند .\r\nزيدبن صوحان با مشاهدهء اين منظره به ميدان رفت و جاى هند را پر كرد ، و با عمرو به زد و خورد پرداخت . در همين حال يك سوار از ياران عايشه آمد و در كنار عمرو ايستاد و از او حمايت و دفاع مىكرد . زيد نيزه‌اى بر تهيگاهش زد و او را به سختى زخمى كرد . در اينجا عمرو تردستى كرد و ضربه‌اى به زيد زد كه در اثر آن شهيد شد . عمرو شروع به رجز خواندن كرد و چنين مىگفت :\r\nهر كه مرا نمىشناسد بداند كه من ابن يثربى هستم .\r\n\r\n","description":"","footnote":" ( 1 ) . شذرات الذهب ، ابن العماد حنبلى ، ج 1 ، ص 44 .  ( 2 ) . مناقب ابن شهر آشوب ، ج 3 ، ص 162 . ","page_name":" 66 ","page_number":66},
  {"content":"\r\n\r\nكشندهء علباء و هند جملى .\r\nو فرزند صوحانى كه پيرو راه على است .\r\nمالك اشتر به جنگ عمرو رفت ، و ضربه‌اى بر صورتش زد كه به زمين افتاد .\r\nيارانش به حمايتش آمدند ، عمرو از جا حركت كرد و در حالى كه به سوى سپاه خود مىرفت گفت : مرگ براى همه حتمى است ؛ مرا به علىبن ابى طالب راهنمايى كنيد ، چنانچه او را ببينم شمشيرم را در سرش فرو خواهم برد .\r\nدر اين زمان عمار ياسر به عمرو حمله ور شد ، در حالى كه اين رجز را مىخواند :\r\nاى فرزند يثربى از ميدان فرار مكن .\r\nتا به حمايت از رهبرم على تو را بكشم .\r\nما و خانوادهء عصمت و طهارت به پيامبر نزديكتريم .\r\nعمار اين را گفت و با يك ضربت او را كشت ، عمرو بر زمين افتاد ، ياران عايشه خود را به او رسانيدند و او را به لشكرگاه بردند . « 1 » \r\n\r\nوصيت‌هاى زيد\r\nيكى از ويژگيهاى مقام والاى شهيد اينست كه او غسل و كفن لازم ندارد و با بدن آغشته به خون و لباسهاى خونين تنها بر او نماز خوانده شده ، و به خاك سپرده مىشود . چون شهيد مانند ساير مردگان نيست .\r\nخداوند در قرآن كريم دربارهء شهيد فرموده است : « وَ لا تَحْسَبَنَّ الَّذينَ قُتِلوُا فى سَبيلِ اللّهِ امْواتاً بَلْ احْياءٌ عِنْدَ رَبِّهِمْ يُرْزَقوُنَ » . « 2 »  شهيد در روز رستاخيز ، براى حقى كه به جهت احقاق آن قيام كرده ، و در راه آن به شهادت رسيده است دادخواهى خواهد كرد . به همين دليل است كه زيد پيش از شهادتش به على ( ع )\r\n\r\n","description":"","footnote":" ( 1 ) . جمل ، شيخ مفيد ، ص 184 .  ( 2 ) . هرگز مپندار كه شهيدان مرده‌اند ، آنان زنده‌اند و در نزد پروردگار خود روزىمىخورند ( سورهء آل عمران ، آيهء 169 ) . ","page_name":" 67 ","page_number":67},
  {"content":"\r\n\r\nو ديگر همرزمان خود وصيت كرد كه او را با خونهاى بدنش به خاك بسپارند .\r\nهنگامى كه زيد خواست براى هماوردى با « يثربى » به ميدان رود ، به على ( ع ) عرض كرد : اى اميرمؤمنان ، من دستى را ديدم كه از آسمان فرود آمد و به من چنين گفت :\r\nبه سوى ما بيا .\r\nمن به مبارزه ابن يثربى مىروم ، پس از كشته شدنم ، مرا با خونم دفن كنيد ، و مرا غسل ندهيد ، زيرا من در پيشگاه پروردگار دادخوهى خواهم كرد ؛ آنگاه به سوى ميدان حركت كرد و به دست عمرو كشته شد . « 1 » \r\nاز اصبغ‌بن نباته نقل شده است كه : وقتى زيدبن صوحان در جمل مجروح شد ، على ( ع ) بر بالين او حاضر شد ، در حالى كه هنوز نيمه جانى در بدنش بود . آن حضرت بالاى سر او ايستاد و چنين فرمود : خدا تو را رحمت كند اى زيد ، به خدا سوگند تو را نشناختيم مگر كم خرج و پر سود . « 2 » \r\nزيد سرش را به سوى آن حضرت برداشت و گفت : خدا تو را نيز پاداش خير دهد اى اميرمؤمنان ، به خدا سوگند به ياد ندارم مگر اينكه تو در خداشناسى استوار بودى ، و بدرستى كه جلوهء خداوند در نزد تو بسيار عظيم است . « 3 »  به خدا سوگند ، كوركورانه در كنار تو پيكار نكردم ، بلكه من از ام‌سلمه همسر رسول خدا شنيدم كه مىگفت : از پيامبر ( ص ) شنيدم كه مىفرمود : هر كه من سرور اويم على سرور او است ، خداوندا با دوستانش دوست باش ، و با دشمنانش دشمن باش و يارانش را يارى كن ، و خوار كننده‌گانش را خوار نما ؛ به خدا سوگند من نخواستم تو را خوار كرده باشم ، مبادا خدا مرا خوار كند . « 4 » \r\n\r\n","description":"","footnote":" ( 1 ) . اعيان‌الشيعه ، ج 7 ، ص 105 .  ( 2 ) . مناقب خوارزمى ، ص 111 .  ( 3 ) . اين قسمت در تفسير برهان ، ج 4 ، ص 135 نيز آمده است .  ( 4 ) . اعيان الشيعه ، ج 7 ، ص 105 . ","page_name":" 68 ","page_number":68},
  {"content":"\r\n\r\nدر تاريخ بغداد آمده است كه زيد گفت : مرا در لباسهايم دفن كنيد ، چون من دادخواهى خواهم نمود .\r\nابن عساكر مىگويد : زيد اينچنين وصيت كرد : مرا با خونهايم دفن كنيد ، چون من با اين گروه به مخاصمه برخواهم خاست . « 1 » \r\nقتاده گويد : ياران زيد در كنارش حاضر شدند ، در حالى كه در خون خود غوطه‌ور بود . او گفت : مرا در جامه‌هايم دفن كنيد ، چون من بر سر پل صراط با عثمان روبرو خواهم شد . « 2 » \r\nو بدين تفصيل ستارهء وجود يكى ديگر از ياران مخلص و صميمى على ( ع ) در اين جنگ ، افول كرد ، و روحش به ملكوت اعلى پرواز نمود و با شهادتش على ( ع ) را داغدار كرد . درود بر روان پاكش .\r\nشايان ذكر است كه هم‌اكنون مسجدى به نام او در سمت جنوب غربى مسجد معروف « سهله » در نزديكى كوفه وجود دارد ، و مرحوم محدّث قمى ؛ در مفاتيح الجنان نماز و دعايى براى آن ذكر كرده ، و فرموده است كه : « زيد » اين دعا را در نماز شب خود مىخوانده است . « 3 » \r\n\r\n","description":"","footnote":" ( 1 ) . اعيان الشيعه ، ج 7 ، ص 105 .  ( 2 ) . تهذيب تاريخ دمشق ، ج 6 ، ص 16 .  ( 3 ) . مفاتيح الجنان ، ص 407 ، چاپ اسلاميّه . ","page_name":" 69 ","page_number":69},
  {"content":"\r\n\r\n\r\nزيادبن نضر\r\n\r\nزيادبن نضر كيست ؟\r\nزيادبن نضر حارثى يكى از ياران و فرماندهان نظامى اميرمؤمنان على ( ع ) در واقعهء صفين ، از خالص‌ترين ياران آن حضرت و از وفادارترين كسان به او و به اسلام بود . در جنگ صفين شركت كرد و نقش بسيار ارزشمندى در اين جنگ ايفا نمود و جهاد بزرگى كرد . او مردى جنگجو ، دلير و شجاع بود و قبيله‌اش گوش بفرمان او بودند . وى در ميان آنها شريف و مورد احترام بود . او از كسانى است كه اميرمؤمنان ( ع ) او را به سوى خوارج فرستاد تا با آنان احتجاج كند . « 1 » \r\n\r\nاز سران معترضين خلافت\r\nهمزمان با به خلافت رسيدن عثمان ، فتنه و آشوب بسيارى از مناطق را فرا گرفت . عامل اصلى نابسامانيها اين بود كه عثمان ادارهء امور كشور را به دست مروان حكم و ديگر خويشاوندان اموى خود سپرده بود . و اينان با حيف و ميل\r\n\r\n","description":"","footnote":" ( 1 ) . اعيان الشيعه ، ج 7 ، ص 85 ؛ تاريخ طبرى ، ج 5 ، ص 65 ؛ تنقيح المقال ، مامقانى ، ج 1 ، ص 460 ؛ شرح نهج البلاغه ، ابن ابىالحديد ، ج 2 ، ص 278 . ","page_name":" 70 ","page_number":70},
  {"content":"\r\n\r\nبيت‌المال مسلمانان موجبات خشم و نارضايتى امت اسلام را فراهم كردند . مردم انقلابى و خشمگين از سراسر كشور اسلامى رهسپار مدينه شدند تا عثمان را هشدار دهند و از تصرفات نابجايش باز دارند . يكى از سران انقلابيون كوفه ، زياد بن نضر است كه در رأس گروهى از مردم كوفه راهى مدينه شد .\r\nاهل كوفه در چهار دسته خارج شدند و رياست اينها به عهدهء زيدبن صوحان عبدى و اشتر نخعى ، و زيادبن نضر حارثى و عبدالله‌بن اصم بود . « 1 » \r\n\r\nمشاور على ( ع )\r\nهنگامى كه حضرت اميرمؤمنان على ( ع ) ، براى جنگ با معاويه با اصحاب خود مشورت نمود ، هر كدام نظراتى ابراز داشتند كه از جملهء آنها زيادبن نضر بود كه خطاب به آن حضرت چنين گفت :\r\n« اى اميرمؤمنان ! با توكل به خدا به سوى دشمن خود حركت كن كه هدايت شده و يارى شده هستى ، پس اگر مشيّت خدا به نيكى بر آنان تعلق گيرد ، تو را رها نخواهند كرد و بسوى كسى نخواهند رفت ، زيرا هيچكس از نظر سابقهء در خدمت پيامبر بودن و پيشى در اسلام و خويشى نسبت به پيامبر ، به پايهء تو نمىرسد و اگر ( به راه راست ) باز نگشتند و حق را پذيرا نشده با ما از سر جنگ درآمدند ، متوجه ضعف خودشان در جنگ با ما مىشوند . و ما اميدواريم كه خداوند آنها را مانند برادرانشان ( اصحاب جمل ) كه ديروز كشته شدند به زمين بزند . » « 2 » \r\n\r\n","description":"","footnote":" ( 1 ) . تاريخ طبرى ، ج 4 ، ص 349 ؛ شرح نهج البلاغه ، ابن ابىالحديد ، ج 2 ، ص 140 ، بيروت .  ( 2 ) . المعيار و الموازنه اسكافى ، ص 128 و بيروت و وقعه صفين ، ص 101 و شرح نهج البلاغه ، ابن ابى الحديد ، ج 3 ، ص 180 . ","page_name":" 71 ","page_number":71},
  {"content":"\r\n\r\n\r\nفرمانده پيشقراولان على ( ع )\r\nعلى ( ع ) در جنگ صفين ، زيادبن نضر حارثى را در رأس هشت هزار تن به عنوان پيشگام گسيل داشت . و در كنار او شريح‌بن هانى را به فرماندهى چهار هزار تن اعزام نمود . « 1 » \r\nآنها هنگام عزيمت از كوفه در كرانهء فرات و از جانب خشكى كوفه حركت كردند تا به « عانات » « 2 »  رسيدند . در آنجا خبردار شدند كه على ( ع ) در راه جزيره ( آن سوى رود فرات ) پيش مىرود و معاويه همراه سپاه شام از طرف دمشق به رويارويى على ( ع ) مىشتابد ( كه بدين ترتيب ، بدون همراهى حضرت على ( ع ) مجبور به مقابله با سپاه شام خواهد شد ) از اين رو خود چنين انديشيدند كه اين خردمندانه نيست كه ما پيش برويم و ميان ما و اميرمؤمنان على ( ع ) اين رود فاصله باشد و سزاوار نيست كه ما با اين كمى نيرو كه پشتيبانى و تدارك از پى ندارد ، با لشكر شام برخورد كنيم .\r\nآنها خواستند در « عانات » از رود بگذرند . مردم آنجا مانع شدند ، و كشتيها را در آن طرف رود نگهداشتند . از اين رو قصد هجوم به اهل « عانات » كردند ، ولى آنها به حصار پناه آوردند . بناچار زياد و هانى به همراه لشكريان خود بازگشتند و در « هيت » ( از آب ) گذشتند و سرانجام در روستايى نزديك « قرقيسيا » « 3 »  به لشكر على ( ع ) پيوستند .\r\nوقتى پيشتازان به على ( ع ) رسيدند آن حضرت فرمود : آيا پيشقراولان من از پشت\r\n\r\n","description":"","footnote":" ( 1 ) . تاريخ طبرى ، ج 4 ، ص 565 .  ( 2 ) . عانات چند ده در كنار فرات و جزايرى به نام الوس ، سالوس و ناروس بوده است . ( الغارات ، ج 1 ، پاورقى ص 325 به نقل از مراصدالاطلاع ) .  ( 3 ) . قرقيسياء شهرى است در كنار رود خابور طول آن 45 64 و عرض آن 35 ( معجم‌البلدان ، ج 4 ، ص 328 ) . ","page_name":" 72 ","page_number":72},
  {"content":"\r\n\r\nسرم مىآيند ؟ ! زياد و شريح علت را بيان نمودند . فرمود : « شما كار درستى كرديد . » وقتى آن حضرت از فرات گذشت آن دو را پيشاپيش به سوى معاويه گسيل داشت .\r\nهنگامى كه به لشكر معاويه رسيدند ، ابوالأعور در رأس لشكر شام ، آنان را ملاقات كرد .\r\nزياد و شريح ياران معاويه را به بيعت و اطاعت على ( ع ) فرا خواندند ، آنها امتناع ورزيدند . زياد و شريح به اميرمؤمنان ( ع ) پيغام دادند كه ما با ابوالأعور سلمى فرمانده لشكر اهل شام در « سورالروم » برخورديم آنان را به بيعت و اطاعت تو فرا خوانديم ، آنان امتناع ورزيدند . ما را به دستور خودت فرمان بده . على ( ع ) نامه‌اى به اشتر نوشت و فرمود :\r\n« اى مالك ! زياد و شريح به من اطلاع داده‌اند كه با ابوالأعور سُلَمّى در « سورالروم » در رأس سپاه شام ديدار كرده‌اند . فرستاده به من گزارش داد كه هر دو طرف آرايش جنگى گرفته‌اند ، بىدرنگ به سوى يارانت بشتاب ، به آنها كه رسيدى تو فرمانده هستى . مبادا قبل از دعوت آنها و چندين بار اتمام حجت بر آنان جنگ را آغاز كنى ، زياد را بر ميمنه و شريح را بر ميسره بگمار و خود در قلب سپاه قرار گير . آنقدر به آنان نزديك مشو كه گويى قصد بر افروختن آتش جنگ را دارى ، و آنچنان دور مشو كه گويى از جنگ بيمناك هستى تا من به تو برسم ، من به سرعت به سوى تو حركت خواهم كرد . نامه‌رسان آن حضرت حارث بن جمهان جُعفى بود . »\r\nو اين نامه را نيز به آن دو تن ( زياد و شريح ) نوشت :\r\n« اما بعد ، مالك اشتر را بر شما امير و فرمانده قرار دادم ، گوش به او داريد و فرمانش را پيروى كنيد ، زيرا او از آنان نيست كه شتاب خردمندانه را با سستى و كندى نابخردانه تعويض كند و نه از آنان كه به هنگام درنگ عاقلانه دچار شتاب‌زدگى بيهوده گردد . من همان سفارشى را كه به شما كردم به مالك نيز كرده‌ام : جنگ را قبل از ديدار با آنان و اتمام حجت ، آغاز نكنيد . »\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nاشتر رهسپار شد تا به آنها رسيد ، فرمانهاى على ( ع ) را آويزهء گوش كرد و از جنگيدن خوددارى نمود . دو لشكر همچنان در برابر يكديگر آرايش نظامى گرفتند تا اينكه ابوالأعور سلّمى در شامگاه حمله كرد و با دفاع و مقابلهء سپاه اشتر روبرو شده عقب‌نشينى كرد . « 1 » \r\n\r\nفرماندهى زياد در صفين\r\nزياد از طرف على ( ع ) در صفين فرماندهى دو قبيلهء مذحج و اشعريّون را به عهده داشت . « 2 » \r\nاميرمؤمنان ( ع ) هر روز يكى از فرماندهان لشكرش را به ميدان جنگ مىفرستاد . آن حضرت يك بار مالك اشتر را به جنگ مىفرستاد . . . و بار ديگر زيادبن نضر حارثى را و ديگر بار . . . « 3 » \r\n\r\nنامه‌اى از على ( ع ) به زياد\r\nاميرمؤمنان على ( ع ) نامه‌اى به زياد و شريح مىنگارد و در آن فرمانها و دستورات نظامى را چنين تذكر مىدهد :\r\n« بنام خداوند بخشندهء مهربان . از بندهء خدا على اميرمؤمنان به زياد بن نضر و شريح بن هانى . درود برشما بدرستى كه من خداوند يكتا را سپاس مىگويم . اما بعد : من زياد بن نضر را به فرماندهى مقدمهء سپاه خود منصوب نمودم ، و شريح را نيز فرمانده بخشى از آن قرار دادم ، اگر دشوارى اوضاع موجب همگامى شما شد و هر دو اتفاق نظر يافتيد ، در اين صورت زياد بن نضر فرمانده كل است و اگر از يكديگر جدا شديد\r\n\r\n","description":"","footnote":" ( 1 ) . وقعهء صفين ، نصربن مزاحم منقرى ، ص 153 .  ( 2 ) . همان مدرك ، ص 117 .  ( 3 ) . تاريخ طبرى ، ج 4 ، ص 574 ؛ الفصول المهمه ابن صباغ مالكى ، ص 87 ، نجف اشرف . ","page_name":" 74 ","page_number":74},
  {"content":"\r\n\r\nآنگاه هر يك از شما فرمانده همان سپاهى است كه آن را به او سپرده‌ايم .\r\nو بدانيد كه پيشتازان و طلايه‌داران ارتش ، چشمان و ديده‌بانان آنهايند ، و ديده‌بانان طلايه‌داران ، گشتيان آنها هستند . پس چون شما از مرزهاى سرزمين خود بيرون رفتيد ، در اعزام گشتيها و افرادى كه از بيراهه و پناه درختان و تپه‌ها از هر سو ديده‌بانى كنند ملول نشويد ( و غفلت نورزيد ) ، تا دشمن شما را نفريبد و در كمين شما نباشد . گردانها و دسته‌ها را از بام تا شام جز براى تمرين و آمادگى رزمى به راهپيمايى نكشانيد تا اگر دچار حمله‌اى غافلگيرانه شديد يا اتفاق ناگوارى افتاد شما از پيش در حالت آماده باشيد ، و چون در برابر دشمن قرار گرفتيد يا دشمن در برابرتان واقع شد بايد لشكرگاه شما در جاهاى بلند و مشرف يا دامنهء كوهها يا كنار رودها موضع گرفته باشيد ، تا اين موضعگيرى براى شما كمك و جان‌پناهى باشد .\r\nو بايد نبرد شما در يك سو ياد و سو باشد ( و چند جبهه با هم نگشاييد ) و ديده‌بانان خود را در بلندى كوهها و فراز نقاط مشرف و بالاى تپه‌ها بگماريد كه براى شما ديده‌بانى كنند تا دشمن از جايى كه بيم داريد يا از آن ( به خطا ) ايمن هستيد بر شما نتازد . از پراكندگى بپرهيزيد ، اگر در جايى فرود آمديد همگى با هم فرود آييد ، و اگر از جايى كوچيديد با هم به راه افتيد و چون شب فرا رسيد و فرود آمديد ، نيزه‌ها و سپرها را گرداگرد لشكر خود حصار قرار دهيد و تيراندازانتان را در پناه اين سپرها و نيزه‌ها بگماريد و چون برخاستيد به همين هيئت برخيزيد كه غافلگير نشويد و دستخوش نيرنگ دشمن نگرديد و هيچ گروهى نيستند كه گرداگرد لشكر خود شبانه‌روز سپر و نيزه نهاده باشند جز آنكه گويى در دژى پناه گرفته‌اند .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nخود به نگهبانى از لشكر خويش بپردازيد و مبادا تا صبحگاه خواب سير كنيد مگر اندكى يا مانند آب به دهان بردن و برون افكندن ( كه حالت بين خواب و بيدار يا چرت زدن است ) . سپس بايد همهء كار و رفتار شما منحصراً متوجه جنگ باشد تا كار دشمنان را تمام كنيد . و بايد هر روز گزارش و پيك شما نزد من بيايد زيرا - هر چند چيزى جز آنچه خدا بخواهد نمىشود - من مراقب پشت سر و در پى شما هستم ، بر شما واجب است كه در جنگ خونسردى و متانت خود را حفظ كنيد و از شتابزدگى بپرهيزيد مگر آنكه فرصت مغتنمى باشد كه عذر و حجتى ( بر شتاب ورزيدن ) از پيش داشته باشيد و مبادا آغاز به جنگ كنيد مگر آنكه دشمن به آن آغاز كند ، يا فرمان من به شما برسد ، « ان شاء الله والسلام . » « 1 » \r\n\r\nموعظهء على ( ع ) به زياد\r\nهنگامى كه على ( ع ) آماده حركت به سوى نخيله شد زياد بن نضر و شريح بن هانى را بر مقدمه لشكرش گمارد و فرمود : اى زياد بن نضر ، در هر شامگاه و بامداد پرهيزكارى را پيشهء خود ساز و از اين دنياى فريبنده و غدّار بر خود بيمناك باش .\r\nلحظه‌اى از بلا ايمن مباش و بدان كه اگر خود را از بيشتر آنچه كه دوست دارى باز ندارى هواها و هوسها تو را به سوى خسران و زيان مىرانند . پس نفس را از تجاوز و ستمگرى بازدار . من تو را به فرماندهى اين سپاه مىگمارم ، آنها را خوار و كوچك مشمار و بر آنها برترى مجوى كه بهترين شما پرهيزكارترين شما است ، از دانايانشان علم فراگير و به نادانان بياموز ، با سبكسران بردبار باش زيرا نيكى با بردبارى به دست مىآيد و خود را از آزار رسانى و نادانيها حفظ كن .\r\n\r\n","description":"","footnote":" ( 1 ) . وقعهء صفين ، نصربن مزاحم منقرى ، ص 123 ؛ المعيار والموازنة ، ص 141 . ","page_name":" 76 ","page_number":76},
  {"content":"\r\n\r\nزياد گفت : اى اميرمؤمنان ، سفارشات لازم و كافى فرمودى . ما هم آنها را به جان خريديم ، ما بر سيرهء تو خواهيم بود ، رستگارى و پيروزى در به كار بستن فرمان شما و گمراهى و خوارى را در تضييع و بىحاصل نمودن پيمان تو مىدانيم . « 1 » \r\n\r\nنصيحتى ديگر\r\nزياد بن نضر به عبدالله بن بديل گفت : جنگ ما و ايشان ( معاويه و يارانش ) سخت و دشوار است ، و تنها شيردلان پاك نيّت و دليران شجاع بر آن شكيبا خواهند بود .\r\nسوگند به خدا گمان ندارم پس از اين جنگ از ما و آنها كسى زنده بماند مگر سفلگان فرومايه . عبدالله بن بديل گفت : « گمان دارم چنين باشد كه تو مىگويى » .\r\nعلى ( ع ) فرمود : « اين سخن در دلهاتان نهفته باشد ، ديگر اظهار نكنيد و كسى آن را از شما نشنود . خداوند كشته‌شدن را بر جمعى و مردن را بر دستهء ديگر محتوم و مقدر ساخته ، هر كس آنگونه از دنيا مىرود كه خداوند بر او نوشته است .\r\nپس خوشا بر پيكارگران راه خدا و شهيدان در راه اطاعت از او . » « 2 » \r\n\r\nيار على ( ع ) در صفين\r\nزياد بن نضر حارثى فرمانده پيشتازان سپاه اميرمؤمنان ( ع ) گويد : « در صفين همراه على ( ع ) بودم ، سه شبانه‌روز بدون وقفه جنگيديم تا آنكه نيزه‌ها شكسته شد و تيرها پايان گرفت . بعد با شمشير به جنگ پرداختيم و تا نيمه‌هاى شب درگير بوديم . در سومين روز گريبان يكديگر را گرفته و تن به تن جنگيديم . آن شب با همه نوع سلاح جنگيده بودم ، سلاحى نمانده بود كه با آن نجنگيده باشم ، ناگزير به روى يكديگر خاك مىپاشيديم ، و با دندانها گاز مىگرفتيم تا هنگامى كه\r\n\r\n","description":"","footnote":" ( 1 ) . المعيار والموازنة ، ابو جعفر اسكافى ، ص 140 ؛ و شرح نهج‌البلاغه ، ابن ابى الحديد ، ج 3 ، ص 191 ؛ بحار ، چاپ سنگى ، ج 8 ، ص 8 ( ع ) 5 ؛ تاريخ طبرى ، ج 4 ، ص 565 .  ( 2 ) . وقعهء صفين ، نصربن مزاحم ، ص 111 ؛ شرح نهج البلاغهء ابن ابى الحديد ، ج 3 ، ص 183 . ","page_name":" 77 ","page_number":77},
  {"content":"\r\n\r\nاز جنگ باز مانديم ، هر يك به ديگرى خيره شده و توانى براى مبارزه نمانده بود .\r\nهمين كه نيمهء شب سوم فرا رسيد سپاه معاويه بازگشت و على ( ع ) بر كشتگان دست يافت ، پس به شهداى از اصحاب رسول خدا و اصحاب خود روى آورد و آنها را دفن كرد در حالى كه تعداد شهدا زياد بود ولى كشتگان از ياران معاويه بيشتر بودند . « 1 » \r\n\r\nدلاورى زياد در صفين\r\nروزى در صفين مالك اشتر به سوى ميمنه دشمن يورش برد و گروهى از مردم كه اهل وفا و حيا و بينش بودند در اطراف اشتر گرد آمدند ، اشتر به هر دسته‌اى حمله مىنمود متلاشى مىكرد . و به هر گروهى كه هجوم مىبرد ، آنان را منهدم ساخته و به عقب مىراند . در همين حال بر زياد بن نضر گذشت كه او را به لشكرگاه مىبردند . پرسيد : اين كيست ؟ گفتند : زياد بن نضر است پس از اينكه عبدالله بن بديل و اصحابش در جنگ با دشمن از پاى درآمدند زياد پرچم را گرفت و جنگيد تا اينكه او نيز از پاى افتاد . چيزى نگذشت كه اشتر بر يزيد بن قيس گذشت كه او را به طرف اردوگاه لشكر مىبردند . پرسيد اين كيست ؟ گفتند يزيد بن قيس است كه پس از زياد به ميدان رفت . اشتر گفت :\r\nسوگند به خدا اين صبر زيبا و عمل كريمانه است . آيا شرم نمىكند آن شخص كه از ميدان بر مىگردد نه كسى را كشته و نه كشته شده و نه جانش را به خطر انداخته باشد . « 2 » \r\n\r\nدر برابر خوارج\r\nزياد بن نضر از كسانى است كه اميرمؤمنان على ( ع ) او را جهت گفتگو با خوارج\r\n\r\n","description":"","footnote":" ( 1 ) . وقعهء صفين ، نصربن مزاحم منقرى ، ص 369 .  ( 2 ) . وقعهء صفّين ، ص 253 . ","page_name":" 78 ","page_number":78},
  {"content":"\r\n\r\nاعزام نمود . زياد در مقابل خوارج چنين گفت :\r\n« به خدا سوگند على ( ع ) دستش را براى بيعت نگشود و ما با او بيعت نكرديم مگر به حكم كتاب خدا و سنت پيامبر خدا . ولى وقتى شما با او در افتاديد . پيروان آن حضرت آمدند و گفتند : ما دوستان دوستداران تو هستيم و دشمنان دشمن توئيم . ما ( زياد بن نضر ) همچنين هستيم زيرا او بر حق و هدايت است و هر كس با او مخالف است گمراه شده و گمراه كننده است . « 1 » \r\nكتابهاى تاريخى در مورد محل و تاريخ وفات و يا شهادت زياد بن نضر سخنى نگفته‌اند ؛ بنابراين در اين مورد اطلاع صحيحى در دست نيست . روانش شاد و راهش پر رهرو باد .\r\n\r\n","description":"","footnote":" ( 1 ) . المعيار و الموازنه ، ص 194 ؛ كامل ابن اثير ، ج 3 ، ص 327 ؛ تاريخ طبرى ، ج 5 ، ص 64 . ","page_name":" 79 ","page_number":79},
  {"content":"\r\n . \r\n","description":"","footnote":"","page_name":" 80 ","page_number":80},
  {"content":"\r\n\r\n\r\nشريح‌بن هانى\r\n\r\nبا شريح‌بن هانى آشنا شويم\r\nشريح بن هانى حارثى ، از ياران و فرماندهان نامى اميرمؤمنان على عليه السلام بود كه در واقعهء جمل و صفين و پس از آن پيوسته در كنار آن حضرت انجام وظيفه كرده ، و در خدمت به آرمانهاى والاى على ( ع ) لحظه‌اى درنگ نداشته است . « زِرِكلى » درباره‌اش چنين نوشته است :\r\nشريح بن هانى بن يزيد حارثى ، حماسه آفرين و شجاع ، مردى از پيشتازان اصحاب على ( ع ) و از فرماندهان لشكر آن حضرت در جنگ جمل بود . در روز حكميّت ، امير مؤمنان ( ع ) او را در رأس چهار صد تن همراه ابوموسى فرستاد ، و در سال 78 در جنگ سيستان كشته شد . « 1 » \r\nمحدّث نورى دربارهء شريح چنين نوشته است : شريح از اصحاب اميرمؤمنان على عليه السلام بود . او به همراه زياد بن نضر ، فرماندهى سپاهيان پيشتاز على ( ع ) را كه متشكل از دوازده هزار نفر بودند در حركت به سوى شام بر عهده\r\n\r\n","description":"","footnote":" ( 1 ) . الأعلام زركلى ، ج 3 ، ص 162 ؛ اعيان الشيعة ، ج 7 ، ص 338 . ","page_name":" 81 ","page_number":81},
  {"content":"\r\n\r\nداشت . از نامه و توصيه آن حضرت در « نهج‌البلاغه » و « وقعهء صفين » برمىآيد كه از ياران نزديك آن حضرت بوده است . « 1 » \r\n\r\nشريح راوى مورد اعتماد\r\nاضافه بر آنچه علماى شيعه دربارهء شُريح و جلالت مقام او گفته‌اند ، او در نزد اهل سنت نيز از جايگاه ويژه‌اى برخوردار است ، و دانشمندان بلند پايهء علم حديث او را محل وثوق و مورد اعتماد توصيف كرده‌اند .\r\nمرحوم سيد محسن امين جبل عاملى در اين باره نوشته است : به احمد بن حنبل گفتند : آيا حديثهاى شريح بن هانى صحيح است ؟ گفت : آرى .\r\nذهبى دربارهء او چنين نوشته است : او از فرماندهان سپاه على عليه السلام بود . گفته‌اند كه او يكصد و بيست سال زيست . . . همهء اهل حديث بجز بخارى از او روايت كرده‌اند . « 2 » \r\n\r\nپيش از جنگ جمل\r\nشريح از پيشتازانى است كه به دعوت على عليه السلام لبيك گفت و براى جنگ در ركاب آن حضرت در شرايطى اعلام آمادگى كرد كه افرادى مانند ابوموسى اشعرى مردم را از شركت در جنگ باز مىداشتند . پس از آن كه امام حسن عليه السلام و همراهانش وارد كوفه شدند ، امام حسن ( ع ) در مسجد كوفه آغاز سخن فرمود ، و مردم را به يارى على ( ع ) فرا خواند و آنان را از خويشاوندى آن حضرت با رسول خدا صلى الله عليه و آله و سابقه‌اش در اسلام آگاه كرد و از بيعت طلحه و زبير با آن حضرت و عهدشكنى آنان سخن گفت و نامهء على عليه السلام را بر مردم خواند .\r\n\r\n","description":"","footnote":" ( 1 ) . مستدرك الوسايل ، ج 3 ، ص 811 .  ( 2 ) . تذكرةالحفاظ ذهبى ، ج 1 ، ص 59 . ","page_name":" 82 ","page_number":82},
  {"content":"\r\n\r\nآنگاه شريح بن هانى برخاست و گفت : ما مىخواستيم به مدينه برويم تا از جريان كشته‌شدن عثمان آگاه شويم ، خداوند اخبار مربوط به او را در خانه‌هايمان به ما داد . از دعوت او ( على عليه السلام ) سر باز نزنيد . به خدا سوگند اگر او ما را فرا نمىخواند ، باز با جان و دل او را يارى مىكرديم . « 1 » \r\n\r\nشريح در جنگ جمل\r\nشريح يكى از سرداران سپاه على عليه السلام در جنگ جمل بود . « 2 » \r\nشيخ مفيد در اين باره نوشته است : آن حضرت فرماندهى پياده نظام قبيلهء مذحج رابه شريح بن هانى حارثى سپرد . « 3 » \r\nاما بنا بر نقل ابن شهر آشوب ، شريح در كنار عمّار ياسر فرماندهى جناح چپ سپاه على عليه السلام را در جنگ جمل به عهده داشته است . او نوشته است :\r\nعلى عليه السلام در روز جمعه دهم جمادى الثانى سال 36 ه . ق بر سپاه دشمن يورش برد در حالى كه مالك اشتر و سعيد بن قيس فرماندهى ميمنه را به عهده داشتند و عمّار ياسر و شريح بن هانى ميسره را فرماندهى مىكردند ، و محمد بن ابى بكر و عدى بن حاتم قلب لشكر را اداره مىنمودند . جناحها به زياد بن كعب و حجر بن عدى سپرده شده بود ، و عمرو بن حمق و جندب بن زهير فرماندهى كمين را به عهده داشتند و ابو قتادهء انصارى فرمانده پياده نظام بود . « 4 »  شريح در جنگ جمل اين رجز را سر داده است :\r\nنوش زندگى جز جنگ با ياران جمل نيست .\r\n\r\n","description":"","footnote":" ( 1 ) . الأمامة و السياسه ، ج 1 ، ص 64 .  ( 2 ) . الاصابه ، ابن حجر عسقلانى ، ج 2 ، ص 166 .  ( 3 ) . جمل ، شيخ مفيد ، ص 171 .  ( 4 ) . مناقب ، ابن شهر آشوب ، ج 3 ، ص 154 . ","page_name":" 83 ","page_number":83},
  {"content":"\r\n\r\nو گفتار ما جز با كردار ، راست نيايد .\r\nما هيچ بديل و نظيرى براى على عليه السلام سراغ نداريم . « 1 » \r\n\r\nدر جنگ صفين\r\nهنگامى كه اميرمؤمنان على عليه السلام تصميم گرفت براى دفع شرّ معاويه به سوى صفين عزيمت كند ؛ زياد بن نضر و شريح بن هانى را به عنوان پيشاهنگان سپاه اعزام نمود . كه چون تفصيل جريان و نيز نامهء آن حضرت به ايشان در شرح حال زياد بن نضر گذشت ، در اينجا تكرار نمىكنيم .\r\n\r\nدر حكميت\r\nپس از جنگ توان‌فرساى سپاه على عليه السلام با اهل شام و بروز نشانه‌هاى شكست در لشگريان معاويه در آن نبرد ، معاويه از عمر و عاص درخواست چاره‌انديشى كرد . عمر و عاص كه منبع نيرنگ و فريب بود ، دستور داد قرآن‌ها را بر فراز نيزه‌ها قرار دهند و بانگ برآورند كه : ما خواستار داورى قرآن هستيم .\r\nبا اين ترفند ، دو دستگى در سپاه على ( ع ) افتاد و گروه زيادى از جنگ دست كشيدند و خواهان اجراى حكميت شدند و خودسرانه فرد نالايقى چون ابوموسى اشعرى را به عنوان نماينده على ( ع ) پيشنهاد كردند . آن حضرت حكميت را نيرنگ دشمن براى فرار از شكست حتمى معرفى نمود و در آغاز از پذيرش آن امتناع ورزيد ، ولى فشار بيش از حد خوارج سبب شد كه آن حضرت بناچار با پذيرش آن موافقت كند . همين گروه بر نمايندگى ابوموسى اصرار ورزيدند و توجهى به سخنان على عليه السلام كه ابن عباس يا مالك اشتر را براى نمايندگى مطرح مىفرمود نكردند . بنابراين على عليه السلام ناگزير ابوموسى را به همراه\r\n\r\n","description":"","footnote":" ( 1 ) . اعيان الشيعه ، ج 7 ، ص 154 . ","page_name":" 84 ","page_number":84},
  {"content":"\r\n\r\nچهارصدتن به سرپرستى شريح بن هانى روانهء « دومةالجندل » ( محل برگزارى حكميت ) كرد .\r\nابن سعد گويد : على عليه السلام ، ابوموسى را همراه با چهارصد تن به فرماندهى شريح بن هانى گسيل داشت و ابن عباس را جهت امامت در نماز ، با ايشان همراه نمود . « 1 » \r\nوقتى ابوموسى آهنگ حركت براى حكميت نمود ، شريح بن هانى برخاست و دست او را گرفت و گفت :\r\nاى ابوموسى ! به كار بزرگى گمارده شدى كه شكاف در آن جبران پذير نيست ، هر سخنى كه بگويى ، چه براى تو سودمند و يا زيانبخش اگر چه باطل باشد ، به عنوان سخن حق و صحيح ثبت مىشود . بدان كه اگر معاويه بر عراق چيره شود مردم عراق نابود خواهند شد ، و اگر على عليه السلام بر شام غالب گردد شاميان در امان خواهند ماند . به هر حال روزى كه وارد كوفه شدى در فرمانروايى اميرمؤمنان على عليه السلام تعلل و كندى نمودى ، اگر امروز هم مانند گذشته باشد گمانى كه به تو داريم به يقين مبدل خواهدشد و اميد به تو مبدّل به يأس و نوميدى مىشود . « 2 » \r\nسرانجام ابوموسى و عمر و عاص تصميم گرفتند كه على عليه السلام و معاويه را خلع كنند و انتخاب خليفه‌اى ديگر را به مردم واگذار نمايند . اما هنگام ابلاغ ، عمر و عاص حيله كرده و ابوموسى را فريب داد و براى سخن گفتن او را پيش انداخت .\r\nابوموسى طى سخنان خود على عليه السلام را از خلافت خلع كرد . پس از او عمر و عاص برخاست و بعد از حمد و ثناى خدا به جاى اينكه معاويه را از خلافت\r\n\r\n","description":"","footnote":" ( 1 ) . اعيان‌الشيعه ، ج 7 ، ص 338 ؛ وقعه صفين ، نصربن مزاحم ، ص 533 ؛ طبقات ابن سعد ، ج 4 ، ص 256 ؛ الاصابه ابن حجر ، ج 2 ، ص 166 ؛ المعيار و الموازنه ، ص 189 ؛ تاريخ طبرى ، ج 5 ، ص 67 ؛ روضةالصفا ، ج 2 ، ص 881 .  ( 2 ) . وقعهء صفين ، نصربن مزاحم ، ص 534 . ","page_name":" 85 ","page_number":85},
  {"content":"\r\n\r\nخلع كند گفت : اين شخص سخنانى گفت كه شنيديد ، او مولاى خود على را از خلافت عزل كرد من نيز همانند او على را خلع مىكنم و مولاى خود معاويه را به خلافت مىگمارم زيرا او يار و ياور عثمان و خونخواه او و سزاوارترين مردم به اين مقام است .\r\nابوموسى گفت : تو را چه مىشود خدا ناكامت گرداند ، حيله به كار گرفتى و ترفند زدى مَثَل تو مثل مثل سگ است كه اگر بر او حمله كنى يا رهايش كنى پارس مىكند . عمرو نيز به او گفت : مَثَل تو مَثَل الاغى است كه بارش كتاب است .\r\nشريح بن هانى به عمرو عاص يورش برد و او را تازيانه زد ، سپس عمروعاص نيز با تازيانه به مقابلهء با شريح پرداخت .\r\nشريح بعد از اين واقعه پيوسته مىگفت : ايكاش به جاى تازيانه با شمشير بر او مىنواختم و من بر هيچ كارى بيش از اين پشيمان نيستم . « 1 » \r\n\r\nنقش شريح در برابر خوارج\r\nتحميل حكميت بر على عليه السلام كه از طرف خوارج صورت گرفت ، سبب شد تا آنان از سپاه اهل عراق جدا شوند و نافرمانى خود را نسبت به حكومت على ( ع ) اعلام دارند .\r\nشريح بن هانى از جانب اميرمؤمنان ( ع ) مأموريت يافت تا آنها را سركوب كند يكى از خروج كنندگان بر على ( ع ) ابو مريم سعدى تميمى بود كه وارد « شهرزور » شد . « 2 »  بيشتر همراهان او از موالى ( غير عرب ) بودند . گفته‌اند كه از عرب جز شش تن كسى با او نبود خود او يكى از شش تن است ، ياران او دويست يا چهار صد تن بودند . از آن جا به طرف كوفه برگشت و در پنج فرسنگى آن فرود آمد .\r\n\r\n","description":"","footnote":" ( 1 ) . وقعه صفين ، نصر بن مزاحم ، ص 546 .  ( 2 ) . شهرزور ، شهرى است به طول جغرافيايى 7013 درجه و عرض 3734 درجه در منطقه‌وسيعى در كوهستان ، كه ميان « اربل » و « همدان » واقع است . ( معجم‌البلدان ، ج 3 ، ص 375 ) . ","page_name":" 86 ","page_number":86},
  {"content":"\r\n\r\nعلى ( ع ) پيكى به سوى او فرستاد و براى بيعت خود و سكونت در كوفه از او دعوت به عمل آورد . ولى او پاسخ مثبت نداد و گفت : ميان ما جز جنگ چيز ديگرى نيست . على ( ع ) شريح بن هانى را با هفتصد تن به مقابلهء او فرستاد . « 1 » \r\nو چون او نتوانست خوارج را سركوب كند ونيروهايش پراكنده شدند ، على عليه السلام به سوى خوارج حركت كرده و بعد از اتمام حجّت آنها را شكست داد .\r\n\r\nدفاع از حُجر ( شهامت يك فرمانده نظامى )\r\nوقتى زياد بن ابيه ، حجر بن عدى و يارانش را دستگير كرد ، شهادتنامه‌اى عليه آنها نوشت و به امضاى چهار نفر از بزرگان و رؤساى قبايل رساند . در نامه چنين آمده بود :\r\n« حجر گروهى را گرد آورده و به خليفه ( معاويه ) ناسزا گفته و مردم را به جنگ با وى فرا خوانده است و چنين عقيده دارد كه كار خلافت جز به آل ابيطالب اصلاح نمىيابد ، همچنين بر عامل خليفه تاخته و او را از شهر اخراج كرده و على را از شركت در خون عثمان مبرّا دانسته ، و با او اظهار دوستى نموده و از دشمنان و مخالفانش بيزارى جسته است . او كافر و باعث اختلاف مسلمانان است . »\r\nآنگاه زياد چنين به نظرش آمد كه چهار امضا كافى نيست ، لذا تعداد ديگرى را به امضا كردن فرا خواند و از جانب شريح قاضى و شريح بن هانى نيز خودسرانه امضا كرد . وقتى شريح بن هانى آگاه شد كه بدون اطلاع و رضايت او به نام او عليه حجر امضا كرده‌اند نامه‌اى به معاويه نوشت و به سوى « غريين » رفت و نامه را به پيكى داد كه به معاويه برساند و در نامه چنين نوشت :\r\n« به من خبر رسيده است كه زياد به نام من عليه حجر شهادت نوشته است ،\r\n\r\n","description":"","footnote":" ( 1 ) . كامل ابن اثير ، ج 3 ، ص 373 . ","page_name":" 87 ","page_number":87},
  {"content":"\r\n\r\nولى بدان ، شهادت من دربارهء حجر اين است : همانا او نماز بر پا مىدارد و زكات مىپردازد و هميشه حج و عمره به جا مىآورد و امر به معروف و نهى از منكر مىكند ، خون و مال او محترم است ، اكنون مىخواهى او را بكش يا رهايش كن . » وقتى معاويه نامه را خواند گفت : فكر مىكنم قصدش بيرون بردن نام خود از شهادتنامه بوده است . اما شريح قاضى در اثر ناپاكى و پليدى نسبت به آن شهادت جعلى ساكت ماند و با سكوت خود آن را تأييد كرد . « 1 » \r\n\r\nپيام رسان على ( ع )\r\nنضربن صالح گويد : با شريح بن هانى در جنگ سيستان بودم ، او در آنجا براى من نقل كرد كه على عليه السلام چند سفارش نمود كه به عمروعاص برسانم . آن حضرت فرمود : هر گاه عمرو را ديدى به او بگو : على به تو مىگويد : برترين آفريده و مخلوق در نزد خداوند كسى است كه عمل به حق را بيش از هر چيز دوست دارد گرچه او را خرد نمايد . و دورترين موجودات از خدا كسى است كه عمل به باطل را بيش از هر چيز دوست داشته باشد ، اگر چه بر او بيفزايد . به خدا سوگند اى عمرو تو خود ميدانى كه جايگاه حق كدام است ، پس چرا خود را به نادانى مىزنى ؟ آيا به خاطر اندك بهره‌اى كه به تو رسيده با خدا و دوستان او دشمنى مىكنى ؟ بدان كه اين بهره‌ها ناپديد خواهد شد . پس از خائنان دفاع مكن و ياور ستمگران مباش . من مىدانم كه هنگام مرگ پشيمان مىشوى و آرزو خواهى كرد كه ايكاش با مسلمانى اظهار دشمنى نمىكردى و به خاطر يك حكم ، رشوه نمىگرفتى .\r\nشريح گفت : اين پيام را به او رساندم ، رنگ چهره‌اش تغيير كرد و گفت : من كى مشورت على را قبول مىكردم و فرمانش را گردن مىنهادم و به رأى و نظرش\r\n\r\n","description":"","footnote":" ( 1 ) . اعيان الشيعه ، ج 7 ، ص 338 ؛ تنقيح المقال مامقانى ، ج 2 ، ص 83 . ","page_name":" 88 ","page_number":88},
  {"content":"\r\n\r\nتوجه داشتم ؟ گفتم : اى پسر زن بدكاره ! چه چيز تو را از مشورت كردن با رهبر خود و سرور مسلمانان پس از پيامبر صلىالله عليه وآله باز داشته ، آنان كه بهتر از تو بودند مانند ابوبكر و عمر با او مشورت مىنمودند ، و به نظر و رأى او عمل مىكردند .\r\nعمرو گفت : همچون منى با همچون تويى سخن نگويد . گفتم : با توجه به شخصيت كداميك از پدر و مادرت از سخن گفتن با من روى گردانى ؟ پدر فرومايه‌ات و يا مادرت نابغه « 1 »  ؟ ! پس از جايش برخاست . « 2 » \r\n\r\nشهادت شريح\r\nچون عبيدالله بن ابى بكره در سال 78 از طرف حجّاج بن يوسف ثقفى به ايالت سيستان منصوب شد مدّت يكسال از جنگ خوددارى كرد زيرا رتبيل - ( سركردهء اقوام ترك در سيستان ) در حال صلح بود و همواره باج و خراج را مىپرداخت ولى گاهى از پرداخت آن خوددارى مىكرد .\r\nحجّاج به عبيدالله بن ابى بكره نوشت كه لشكر بكشد و باز نگردد مگر پس از فتح شهرها و ويران كردن استحكامات و سنگرها و به بند كشيدن مردان دشمن .\r\nعبيدالله هم لشكرى از اهل بصره و كوفه بسيج نمود . فرمانده كوفيان شريح بن هانى بود كه از ياران على عليه السلام بود .\r\nعبيدالله پيش رفت تا وارد قسمتى از سرزمين رتبيل شد ، غنايم بسيارى به اندازهء دلخواه به دست آورد و استحكامات را ويران ساخت و قسمتى از سرزمين رتبيل را فتح كرد . تركان پيرو رتبيل نيز سرزمينها را يكى پس از ديگرى تخليه و به او واگذار مىكردند . تا به شهرهاى آنها مسلط و نيروهاى او به پايتخت نزديك شده به گونه‌اى كه فاصلهء ايشان تا پايتخت هجده فرسنگ بود . ناگاه دشمن همهء راه‌ها را بر مسلمانان بست و دره‌ها را گرفت به طورى كه مسلمانان يقين كردند\r\n\r\n","description":"","footnote":" ( 1 ) . نابغه مادر عمروعاص به بدنامى مشهور بوده است .  ( 2 ) . وقعه صفين ، نضر بن مزاحم ، ص 542 . ","page_name":" 89 ","page_number":89},
  {"content":"\r\n\r\nنابود خواهند شد ناگزير عبيدالله تن به صلح داد و مبلغ هفتصدهزار درهم باج به رتبيل داد تا راه‌ها را به روى او باز كند .\r\nشريح گفت : هر چه براى صلح مىپردازيد سلطان از شما نخواهد پذيرفت ، و از عطايا و حقوق و مزاياى شما خواهد كاست . من پيرى سالخورده شده‌ام ، مدتها است كه از خداوند خواستم شهادت نصيبم كند و اگر امروز شهادت نصيبم ننگردد هرگز به آن دست نخواهم يافت و مرگم در بستر خواهد بود . آنگاه فرياد زد : اى اهل اسلام يكديگر را كمك كنيد تا دشمن را برانيم . « 1 » \r\nعبيدالله بن ابى بكره به او گفت : تو پير ، و خرف شده‌اى . شريح به او گفت : تو همان كسى هستى كه ميل دارى مردم بگويند : باغ عبيدالله ، گرمابهء عبيدالله و كاخ عبيدالله ( يعنى علاقه به شهرت و ثروت دارى ) . اى اهل اسلام هر كه عاشق شهادت است به سوى من آيد . عدّهء بسيارى از داوطلبان و دليران و حافظان قرآن به سوى او آمدند و به ميدان نبرد رفتند و بيشترشان كشته شدند . شريح بن هانى در اين روز رجز خواند و جنگ كرد تا در ميان جمعى از يارانش كشته شد . « 2 » \r\nتذكر : نكته مبهمى كه در تاريخ زندگى شريح و برخى ديگراز فرماندهان وجود دارد عدم حضور آنها در كربلا و در جمع ياوران امام حسين عليه السلام است آيا معذور بودند يا علل ديگرى وجود داشت ؟ ! متأسّفانه تاريخ نيز اين بخش را به سكوت گذرانده و مطلبى در اين مورد براى ما مطرح نكرده است . هر چند مامقانى ، تصريح به تشيّع و عدالت او دارد : « لا رَيْبَ فى تَشَيّعِ الرَّجُلِ وَ جَلالَتِه وَ وِثاقَتِهِ وَ عدالَتِهِ » « 3 » \r\n\r\n","description":"","footnote":" ( 1 ) . اگر چه جنگيدن شريح تحت فرماندهى حجّاج ، و بعد نقض صلح او ، نقاط ضعف و خطاى شريح به نظر مىرسد ، ليكن ، مىتوان گفت روحيه سلحشورى وى و دفاع از كيان اسلام باعث گرديده او در اين جنگها شركت كند .  ( 2 ) . كامل ابن اثير ، ج 4 ، ص 450 .  ( 3 ) . تنقيح المقال ، ج 2 ، ص 83 . ","page_name":" 90 ","page_number":90},
  {"content":"\r\n\r\n\r\nحضين‌بن منذر\r\n\r\nحسب و نسب حُضَيْن\r\nحضين « 1 »  بن منذر بن حارث بن وعله ذهلى شيبانى ، يكى از فرماندهان على بن ابيطالب عليه السلام در جنگ صفين بود كه فرماندهى و پرچمدارى قبيلهء ربيعه را بر عهده داشت . كينهء او « ابوساسان » و يا « ابويقظان » مىباشد . ولى در جنگها به او ابوساسان خطاب مىكردند . « 2 » \r\nعسكرى ( لغوى معروف ) گويد : در ميان عرب كسى به نام حضين ( با ضاد ) سراغ ندارم ، مگر حضين بن منذر و يا كسانى كه از فرزندان و نوادگان او هستند .\r\nگمان مىرود كه حضين در حدود سال سوم هجرى ولادت يافته و وفاتش بعد از سال 96 هجرى بوده است . بنابراين حضين تقريباً بيش از 93 سال عمر نموده است . « 3 » \r\n\r\n","description":"","footnote":" ( 1 ) . به ضم حاء و فتح ضاد ( تهذيب تاريخ دمشق ، ابن عساكر ، ج 4 ، ص 378 . )  ( 2 ) . اعيان الشيعه ، ج 6 ، ص 195 . و برخى ابا محمد گفته‌اند .  ( 3 ) . همان مدرك ، ص 194 . ","page_name":" 91 ","page_number":91},
  {"content":"\r\n\r\nاز فرزندان او مىتوان يحيى ، ساسان و عياض را نام برد . « 1 »  ناگفته نماند كه قبيلهء ربيعه از وفادارترين قبايل عرب نسبت به على عليه السلام بود و آن حضرت در شعر و نثر از آنها تجليل كرده است . « 2 » \r\n\r\nحماسه آفرينى ربيعه و حُضينْ\r\nدر جنگ صفّين حضرت على عليه السلام شبى را در منطقه‌اى ، ميان قلب و جناح چپ لشكر اسلام سپرى نمود . صبحگاهان به اطرافيان خود رو نموده و فرمود :\r\n« اين قوم كيانند ؟ » گفتند :\r\n« اين گروه ربيعه هستند و شما ديشب را در ميان آنها سپرى نموديد . »\r\nحضرتش فرمود : پس سعادت و افتخار جاودانى بر تو باد اى ربيعه . « 3 » \r\nصبحگاه يكى از روزهاى نبرد صفين ، قوم ربيعه در رفتن به ميدان جنگ تأخير كردند . على ( ع ) مالك اشتر را به نمايندگى از جانب خود به سوى آنان فرستاد . مالك اشتر به آنان گفت : « اى قبيلهء ربيعه ! چه عاملى شما را از رفتن به جنگ و مبارزهء با دشمن باز داشته در حالى كه شما اصحاب شجاعت ، شهامت ، ايثار و . . . هستيد ؟ »\r\nالبته سبب تأخير آنها اين بود كه معاويه ، عبيداللّه بن عمر را با چهار هزار و سيصد جنگجو به منظور اينكه از پشت بر سپاه على ( ع ) هجوم برند ، فرستاده بود .\r\nقوم ربيعه به مالك‌اشتر گفتند : ما حمله نمىكنيم تا ببينيم اين نيروهايى كه پشت سرمان قرار گرفته‌اند چه مىكنند . به امير مؤمنان عليه السلام بگو :\r\nنيروهايى به منظور دفع حملهء سپاهيان عبيدالله بن عمر اعزام كند - ناگفته نماند\r\n\r\n","description":"","footnote":" ( 1 ) . همان مدرك ، ص 196 .  ( 2 ) . همان مدرك ، ص 195 .  ( 3 ) . اعيان‌الشيعه ، ج 6 ، ص 195 . ","page_name":" 92 ","page_number":92},
  {"content":"\r\n\r\nدر آن روز پرچمدار ربيعيان ، حضين بن منذر بود - مالك اشتر به ربيعيان گفت :\r\n« امير مؤمنان ( ع ) به شما پيام مىدهد كه خودتان حمله نيروهاى معاويه را دفع كنيد . زيرا اگر تعدادى از نيروهاى خود را به سوى آنان اعزام كنيد ، سپاه دشمن چون آهوان فرار مىكنند . »\r\nسپس گروهى از قبيلهء ربيعه به سوى سپاهيان معاويه يورش بردند نيروهاى معاويه با ديدن دلاور مردان ربيعة فرار را بر قرار ترجيح داده و همچون ملخ پراكنده شدند . « 1 » \r\n\r\nحضين ياور على ( ع )\r\nحضين جزء اولين كسانى است كه به حضرت امير ( ع ) روى آورد .\r\nامام باقر و امام صادق عليهماالسلام حضين را در رتبه بعد از سلمان ، ابوذر و مقداد دانسته‌اند كه اين افتخار بسيار بزرگى براى حضين بن منذر به شمار مىرود . در اين رابطه امام باقر عليه السلام مىفرمايد : ( پس از پيامبر ) صلى اللّه عليه و آله همهء مردم به جز سلمان و ابوذر و مقداد ، دگرگون شدند . ( از حق روى گردان شدند . ) عمار نيز اندكى متمايل شد و سپس به حق بازگشت .\r\nسپس امام ( ع ) به سخنانش ادامه مىدهد تا آنجا كه مىفرمايد : پس از آن مردم بازگشته و توبه نمودند كه « ابو ساسان انصارى » ( كنيه حضين بن منذر است ) ، « ابو عمرهء انصارى » و « شتيره » ، از نخستين كسانى بودند كه برگشتند و با حضرت امير ( ع ) بيعت نمودند . و در آن هنگام كسى جز اين هفت نفر حق اميرمؤمنان ( ع ) را نمىشناخت . « 2 » \r\n\r\n","description":"","footnote":" ( 1 ) . اعيان‌الشيعه ، ج 6 ، ص 195 .  ( 2 ) . همان مدرك . آن هفت نفر عبارت بودند از : سلمان ، ابوذر ، مقداد ، عمار ، حضين ، شتيره و ابوعمره انصارى . ","page_name":" 93 ","page_number":93},
  {"content":"\r\n\r\n\r\nشخصيت سياسى - اجتماعى\r\nموّرخين حضين را از تابعين « 1 »  و ثقات بشمار مىآورند و محدثين نيز احاديثى را كه از او نقل شده معتبر مىدانند ، از آنجهت كه وى فردى با تدبير و در امور سياسى از صاحب نظران بشمار مىآمد . على عليه السلام او را به ولايت « استخر » « 2 »  گمارد . تيزهوشى او به گونه‌اى بود كه حتى قتيبه بن مسلم ( حاكم مرو ) در امور سياسى ، اجتماعى و نظامى با حضين به مشورت مىپرداخت . قتيبة دربارهء او گفته است :\r\n« از زيرك‌ترين افراد عرب و با اقتدارترين آنها است . » « 3 » \r\n\r\nحضين فرمانده دلير\r\nدر جنگ صفين هنگاميكه اميرمؤمنين ( ع ) پرچمها را برافراشت و به فرماندهان نامه نوشت و فرمان جنگ را صادر كرد حضين بن منذر را فرمانده هفت هزار نفر از بكريان قرار داد « 4 »  و فرماندهى پياده نظام لشكر را به او سپرد . « 5 » \r\nزبير بن مسلم گويد : « از حضين بن منذر شنيدم كه مىگفت : در نبرد صفين على عليه السلام پرچم را به دست من داد ، و فرمود : اى حضين با نام خدا حركت كن و بدان كه هيچ پرچمى مانند اين بر بالاى سرت به اهتزاز در نمىآيد . زيرا اين پرچم ، از آن رسول خدا صلى اللّه عليه وآله است . « 6 » \r\n\r\n","description":"","footnote":" ( 1 ) . تابعين كسانى را گويند كه زمان پيامبر ( ص ) را درك نكرده‌اند و به خدمت آن حضرت‌نرسيده‌اند ولى حداقل يكى از اصحاب پيامبر را درك نموده‌اند .  ( 2 ) . استخر ( اصطخر ) يكى از بزرگترين شهرهاى فارس در دوران قبل اسلام و بعد از آن . « فرهنگ معين »  ( 3 ) . تهذيب تاريخ دمشق ، ج 4 ، ص 378 ؛ الاعلام زركلى ، ج 2 ، ص 290 .  ( 4 ) . اعيان الشيعه ، ج 6 ، ص 196 .  ( 5 ) . الجمل ، شيخ مفيد ، ص 172 .  ( 6 ) . وقعهء صفين ، نصربن مزاحم ، ص 300 . ","page_name":" 94 ","page_number":94},
  {"content":"\r\n\r\nبرخى از مورخين نوشته‌اند : در جنگ صفين پرچم تمام قبيلهء ربيعة ( چه كوفيان و چه بصريان ) به دست يكى از ربيعيان بصره به نام « خالد بن معمر سدوسى » بود ، سپس بين او و « شفيق بن ثور سدوسى » كه از كوفيان ربيعة و از قوم بكر بن وائل بود بر سر پرچمدارى قبيله ، نزاع در گرفت . پس از چندى اين دو نفر با هم مصالحه كردند و توافق نمودند پرچم را به دست حضين بن منذر و قاشى كه از اهالى بصره بود ، بسپارند و گفتند : « حضين جوانمردى است كه داراى حَسَب و نَسَب اصيل مىباشد ما پرچم را به او مىدهيم تا ببينيم چه پيش مىآيد . »\r\nحضين بن منذر در اين هنگام جوانى رشيد بود كه پرچم ربيعة را آهسته بر دوش مىكشيد . « 1 » \r\nپرچمدارى و ثبات قدم حضين ، على عليه السلام را به شگفت آورده بود .\r\nآن حضرت ، در تجليل از وى ، اشعارى را بدينگونه سرودند :\r\n « لِمَنْ رايَةٌ سَوْدا يَخْفَقُ ظِلُّها * اذا قيلَ قَدِّمْها حُضَيْنٌ تَقَدَّما\r\nفَيوُرِدُها فِى الصَّفِّ حَتَّى يُقيلَها * حِياضَ الْمَنايا تَقْطُرُالْمَوْتَ وَالدَّما » \r\nاين پرچم سياهى كه سايه اش به اهتزاز درآمده ، متعلّق به كيست ؟ كه هر گاه به او گفته مىشود به پيش اى حضين ، او لشكر را به حركت درآورده و به ميدان رزم مىبرد . تا آنها را به حوض‌هاى شهادت كه مرگ و خون از آنها لبريز است ، برساند . « 2 » \r\nحضين بن منذر از نظر محبت و عشق به اميرالمؤمنين ( ع ) در ميان مردم كم نظير بود . او كه در جنگ صفين 34 سال بيش نداشت و از نظر سنّى از بسيارى\r\n\r\n","description":"","footnote":" ( 1 ) . برخى گفته‌اند اين پرچم سياه‌رنگ بوده است .  ( 2 ) . اعيان الشيعه ، ج 6 ، ص 196 . ","page_name":" 95 ","page_number":95},
  {"content":"\r\n\r\nدلاورمردان ربيعة كوچكتر بود ، با اين حال ربيعيان ، پرچم را به دست او سپردند و اين خود دلالت بر شجاعت ، تدبير و برخوردارى از تاكتيكهاى نظامى وى دارد .\r\nزيرا اگر چنين نبود هرگز ربيعيان حاضر نمىشدند با وجود مردانى با تجربه و مسن در قبيلهء خود ، فرد جوانى مانند حضين را فرمانده خود قرار دهند . « 1 » \r\nهنگامى كه اميرمؤمنان عليه السلام به حضين مىفرمايد : « اى جوان چرا پرچمت را يك زراع جلو نمىبرى ؟ »\r\nحضين بدون هيچ ترس و لكنت زبانى عرض كرد : « به خدا قسم ، عوض يك زراع ده زراع نزديك مىبرم » . حضرت از او سؤال كرد : « پرچمت را به كدام سو مىبرى ؟ » جواب داد : « آن را به سوى شهادت در راه خدا مىبرم . » « 2 » \r\n\r\nشجاعت و وفادارى حضين\r\nابونعامه گويد : « هنگاميكه محمد بن ابىبكر در مصر كشته شد ، ابن عبّاس به منظور ملاقات با اميرمؤمنان ( ع ) از بصره عازم كوفه شد و زياد را به عنوان جانشين خود به ولايت بصره گمارد . در اين هنگام معاويه به منظور برپايى آشوب و فتنه عبداللّه بن عامر حَضْرمى را به بصره فرستاد . زياد ، حضين بن منذر و « مالك بن مِسْمَع » را فرا خواند و به آنها گفت : شما از ياوران ، شيعيان و معتمدين حضرت امير ( ع ) هستيد و همانطور كه مىدانيد معاويه به منظور برپايى آشوب و فتنه ، عبداللّه بن عامر حَضْرمى را به بصره فرستاده است . بنابراين تا رسيدن فرمان على ( ع ) از من دفاع كنيد .\r\nحضين بن منذر به او گفت : البته من از تو دفاع كرده و ياريت خواهم كرد .\r\nولى مالك بن مِسْمَع كه مقدارى متمايل به بنىاميه بود ، و در جنگ جمل ،\r\n\r\n","description":"","footnote":" ( 1 ) . اعيان الشيعه ، ج 6 ، ص 196 .  ( 2 ) - همان مدرك . ","page_name":" 96 ","page_number":96},
  {"content":"\r\n\r\nمروان بن حكم به او پناه برده بود ، گفت : اين مسأله‌ايست كه بايد در مورد آن بينديشم و با ديگران مشورت نمايم . » « 1 » \r\nحضين در مورد معاويه مىگفت :\r\n« به خدا قسم ! معاويه در قرارداد صلح با امام حسن عليه السلام به هيچ يك از عهدهاى خود ، وفا نكرد . حُجْربن عَدى و يارانش را به شهادت رساند ، براى پسرش يزيد به عنوان جانشين خود از مردم بيعت گرفت و امام حسن ( ع ) را مسموم كرد . » « 2 » \r\n\r\nسخنان حكيمانهء حضين\r\nوقتى از حضين بن منذر سؤال مىشود كه چه عاملى باعث شد تا تو رئيس و بزرگ قوم خود شدى و بين آنان محبوبيتى چشمگير پيدا كردى ؟ گفت : به خاطر اينكه در بين آنها هرگز طمع نورزيدم و چشم طمع به مال آنان ندوختم و نيز خود را در رأى و نظر از آنها بىنياز نمىديدم . « 3 »  ( در امور هميشه با آنها مشورت مىكردم ) .\r\nباز از سخنان حضين است كه گويد : « از كمال بزرگوارى انسان اين است كه گوشش سنگين و سرش بزرگ باشد . « 4 »  ( سنگينى گوش كنايه از اينكه در مديريتها و زندگى ، برخى از حرفها را نشنيده بگيرد و داراى شرح صدر و كرامت نفس باشد و نيز بزرگى سر كنايه از اين است كه انسان بايد داراى خِرَد ، انديشه ، تدبير و خلاقيت باشد و از هر نوع سبكى مغزى و ناپختگى بر حذر باشد . »\r\n( و نيز گفته است : تا زمانى كه اجل انسان فرا نرسيده باشد اگر انسان با\r\n\r\n","description":"","footnote":" ( 1 ) . تاريخ طبرى ، ج 5 ، ص 110 ؛ اعيان الشيعه ، ج 6 ، ص 196 .  ( 2 ) . شرح نهج البلاغه ، ابن ابى الحديد ، ج 16 ، ص 17 .  ( 3 ) . تهذيب تاريخ دمشق ، ج 4 ، ص 378 .  ( 4 ) . تذهيب تاريخ دمشق ، ج 4 ، ص 378 . ","page_name":" 97 ","page_number":97},
  {"content":"\r\n\r\nشجاعت و دلاورى در ميدان نبرد به پيش رود و خود را به خطر اندازد در اين صورت احتمال باقى ماندن و نجات يافتنش از صحنهء نبرد بيشتر است تا اينكه بترسد و پيش نرود . « 1 »  زيرا اگر اجل فرا رسيده باشد ، مقدّر الهى است و در مقابل آن بايد تسليم بود . و اگر هنوز فرا نرسيده باشد پس بهتر است انسان با شجاعت و شهامت به ميدان برود و ترس و دلهره را كنار بگذارد . )\r\n\r\nتولد و وفات\r\nمورخان با توجه به قرائن تاريخى احتمال داده‌اند كه حضين بن منذر در سال سوم هجرى متولد و بعد از سال 96 هجرى فوت شده باشد . چون او در سال 93 ه .\r\nكه سمرقند فتح شد ، 90 سال داشته و خلافت سليمان بن عبدالملك را هم كه در سال 96 ه . به خلافت رسيده درك كرده است . « 2 » \r\n\r\n","description":"","footnote":" ( 1 ) . اعيان الشيعه ، ج 6 ، ص 198 .  ( 2 ) . همان مدرك ، ص 194 . ","page_name":" 98 ","page_number":98},
  {"content":"\r\n\r\n\r\nزيادبن خَصَفَه\r\n\r\nزيادبن خصفه كيست ؟\r\nزياد يكى از ياران باوفا و فداكار اميرمؤمنان على عليه السلام و از فرماندهان شايسته و لايق آن حضرت بود .\r\nمامقانى درباره‌اش چنين نوشته است :\r\n« زياد بن خصفهء تيمى از تيرهء تيم الله ، شاخه‌اى از قبيلهء بكر ، از خالص‌ترين ياران اميرمؤمنان ( ع ) و امام حسن عليه السلام بوده است . « 1 » \r\n\r\nاز پيشتازان\r\nپس از جنگ صفين ، اميرمؤمنان على ( ع ) به منظور گردآورى هر چه بيشتر نيرو ، به رؤساى قبايل فرمان بسيج داد و آنان را براى جنگ با معاويه آماده نمود . آن حضرت طىّ نامه‌هائى از افراد قبيله‌ها و فرزندانشان كه به حد رشد رسيده‌اند و بردگان و هم‌پيمانانشان براى شركت در جنگ دعوت كرد .\r\n\r\n","description":"","footnote":" ( 1 ) . تنقيح المقال ، مامقانى ، ج 1 ، ص 455 . ","page_name":" 99 ","page_number":99},
  {"content":"\r\n\r\nسعد بن قيس همدانى به حضور آن حضرت رسيد و گفت : اى اميرمؤمنان ، دعوتت را به جان و دل مىپذيرم ؛ من اوّلين كسى هستم كه به نداى تو لبيك مىگويم . آنگاه معقل بن قيس ، عدى بن حاتم ، زياد بن خَصَفَه ، حجر بن عدى و اشراف مردم و ( بزرگان ) قبيله‌ها در رأس چهل هزار جنگاور و شانزده هزار تن از هم‌پيمانان و بردگان آنها آمادهء نبرد شدند . « 1 » \r\nپس از هجوم بُسر بن ارْطاة از طرف معاويه بر عراق ، بزرگان لشكر على ( ع ) براى جنگ اعلام آمادگى كردند . زياد بن خصفه و وعلة بن مخدوع برخاستند و گفتند : اى امير مؤمنان ما شيعيان تو هستيم كه از تو نافرمانى نمىكنيم و با تو مخالفت نمىورزيم . آن حضرت فرمود : آرى ، شما آن گونه هستيد كه مىگوييد .\r\nپس آماده شويد براى پيكار با شاميان . مردم پاسخ دادند : با جان و دل پذيراى دعوتت هستيم . « 2 » \r\n\r\nفرماندهى زياد در صفين\r\nيكى از فرماندهان برجستهء اميرمؤمنان على ( ع ) در صفين كه آن حضرت پرچم جنگ را به دست توانمند او مىسپرد زياد بن خصفه بود ، ابن اثير نوشته است :\r\nاميرمؤمنان ( ع ) يك بار اشتر را روانهء ميدان مىكرد و . . . و بار ديگر زياد بن خَصَفَهء تيمى را به ميدان مىفرستاد . « 3 » \r\nاينكه زياد در زمرهء قهرمانانى مانند مالك اشتر قرار داشته است ، نشانگر توان رزمى بالاى او در برابر دشمن است .\r\nزياد كه فرماندهى قبيلهء بكر بن وائل به عهده‌اش بود در برابر قوىترين\r\n\r\n","description":"","footnote":" ( 1 ) . الفصول المهمه ، ابن صباغ مالكى ، ص 108 ، نجف اشرف .  ( 2 ) . الغارات ثقفى ، ج 2 ، ص 637 . انجمن آثار ملى .  ( 3 ) . كامل ابن اثير ، ج 3 ، ص 287 ، بيروت . ","page_name":" 100 ","page_number":100},
  {"content":"\r\n\r\nفرمانده دشمن ، ذوالكلاع حميرى ، قرار گرفت . زياد از قبيلهء عبدالقيس براى نابود كردن دشمن كمك خواست .\r\nاز زيد بن بدر روايت شده است كه قبايل حمير به فرماندهى ذوالكلاع و عضويت عبيدالله بن عمر بن خطاب در برابر قبيلهء بكر بن وائل صف‌آرايى و جنگ سختى با يكديگر آغاز كردند به طورى كه ترس از نابودى همه را فرا گرفت .\r\nزياد بن خَصَفَه نزد قبيلهء عبدالقيس رفت و به ايشان گفت :\r\nامروز قبيلهء بكر بن وائل نابود خواهد شد كه ذوالكلاع و عبيدالله ، قبيلهء ربيعه را نابود كردند . پس به يارى آنان بشتابيد و گرنه نابود خواهند شد . قبيلهء عبدالقيس پا در ركاب كردند و مانند ابر سياهى وارد معركه شدند و در كنار جناح چپ آمادهء جنگ شدند . جنگ با شدت تمام درگرفت و مردى از قبيلهء بكر بن وائل بنام خِنْدف ، ذوالكلاع حميرى را كشت و با كشته شدن وى پايه‌هاى قبيلهء حمير سست شد . ولى جنگ با فرماندهى عبيدالله بن عمر ادامه يافت . « 1 » \r\nو بدين ترتيب ذوالكلاع حميرى با شمشير يكى از افراد تحت امر زياد كشته شد و يار همرزم او عبيدالله بن عمر نيز بعد از يكى دو روز به قتل رسيد .\r\n\r\nدر قلب سپاه دشمن\r\nبا فرمان زياد خيمهء فرماندهى وى در قلب رزمگاه برپا شد و با اين اقدام جسورانه رشادت و سلحشورى زياد ، به اثبات رسيد .\r\nدر شرح نهج‌البلاغه ابن ابى الحديد آمده كه ابراهيم همدانى در كتاب صفين روايت كرده است كه قبيلهء ربيعهء كوفه به فرماندهى زياد بن خصفه بر عبيدالله بن عمر يورش بردند و او را كشتند . وقتى خيمهء زياد را بر پا مىكردند ، براى يكى از\r\n\r\n","description":"","footnote":" ( 1 ) . وقعه صفين ، نصر بن مزاحم ، ص 297 . كتابخانه آيت الله مرعشى نجفى . ","page_name":" 101 ","page_number":101},
  {"content":"\r\n\r\nطنابهاى خيمه پايه‌اى نيافتند . جسد عبيدالله در گوشه‌اى افتاده بود ، آن را كشانيده و آوردند و بند طناب را به پاى او بستند . در آن حال دو همسر او اسماء دختر عطارد تميمى و بحريّه دختر هانى شيبانى كه عبيدالله آنان را با خود به ميدان جنگ آورده بود ، تا نبردهاى او را تماشا كنند ، آمدند و در حالى كه شيون مىكردند ، بر جسد او ايستادند .\r\nزياد بن خصفه از خيمه خارج شده به او گفته شد كه بحريه ، دختر هانى شيبانى ، دختر عموى توست . زياد به او گفت : چه حاجت دارى اى دختر برادر ؟\r\nگفت : مىخواهم شوهرم را به من واگذارى . زياد پذيرفت و گفت : او را با خود ببر .\r\nاسترى حاضر كرد و جسد را با خود برد . « 1 » \r\nو بدين گونه « زياد » و نيروهاى تحت امرش ، دشمن را به ذلّت كشانيده و او را تحقير كردند . و اين برخورد از نظر روانى ، روحيهء رزمى دشمن را بسيار ضعيف كرد .\r\n\r\nتوانمندى زيادبن خَصَفه\r\nيزيد بن حُجَيّة ، فرماندار على ( ع ) در رى بود ، مقدارى از بيت‌المال را برداشت و به سوى معاويه گريخت . پس از اينكه گزارش اين جريان به على ( ع ) رسيد ، زياد بن خَصَفه برخاست و خطاب به على ( ع ) گفت : اى اميرمؤمنان ! اگر مرا به تعقيب يزيدبن حجيّه روانه مىكردى او را به تو باز مىگرداندم . « 2 » \r\nو بدين طريق زيركى و قدرت و توانمندى زياد در برابر دشمنان على ( ع ) به ظهور مىرسد . چون تعقيب و دستگيرى فراريان مسلح ، به قدرت و توانايىهاى فوق معمول نيازمند است .\r\n\r\n","description":"","footnote":" ( 1 ) . اعيان‌الشيعه ، ج 7 ، ص 78 . بيروت ؛ وقعهء صفين ، نصربن مزاحم ، ص 218 .  ( 2 ) . الغارات ، ثقفى ، ج 2 ، ص 525 . ","page_name":" 102 ","page_number":102},
  {"content":"\r\n\r\n\r\nزياد و پسر عمويش\r\nپس از فرار يزيد بن حُجَيّه آن حضرت او را نفرين كرد و به مردم فرمود : شما آمين بگوييد . عِفاق بن شرحبيل منافق گفت : آيا نفرين بر بزرگان ما مىكنيد ؟ ياران على ( ع ) برخاستند و عفاق را زدند .\r\nزياد بن خصفه كه از مشاوران على ( ع ) بود گفت : عمو زاده‌ام را به من واگذاريد ، و با اشارهء على ( ع ) مردم دست از عفاق برداشتند . زياد دست او را گرفت و از مسجد بيرون برد . و در حين راه رفتن گرد و خاك از صورت عفاق پاك و او را نصيحت مىكرد . . . و ابياتى بدين شرح سرود :\r\nعفاق را به رستگارى فرا خواندم اما او خواست مرا فريب دهد ،\r\nو خشمناك از برابر من روى گردان شد .\r\nاگر من از عفاق دفاع نكرده بودم ، هرآينه او راه نابودى در پيش داشت .\r\nبه او مىگفتم كه رستگارى در پيروى از ماست .\r\nاو سر ناسازگارى داشت و با جدال ، فتنه‌انگيزى مىكرد .\r\nهر چند عفاق با ما دمساز نباشد ،\r\nما برحقيم تا آنجا كه مرغ خوشخوان ، آواز بخواند .\r\nخداوند ما را از عفاق بىنياز خواهد كرد .\r\nهنگامى كه ياران آمادهء پيكار شوند ،\r\nقبيله‌هاى سلحشورى به ياريمان خواهد فرستاد ،\r\nو برابر آنها از قبايل يمنى كه در روز نبرد پيشرو هستند ،\r\nعدد آنها در فزونى برابر بادانه‌هاى خاك است و فرمانبردارى ايشان ،\r\nبىمانند است و در روز جنگ شكست ناپذيرند . « 1 » \r\n\r\n","description":"","footnote":" ( 1 ) . الغارات ثقفى ، ج 2 ، ص 528 . ","page_name":" 103 ","page_number":103},
  {"content":"\r\n\r\nزياد در ابيات فوق وفادارى و اخلاص خود را به پيشوا و امام خويش على ( ع ) اظهار داشته و آمادگى پيكار با دشمنان آن حضرت را اعلام مىدارد .\r\n\r\nمأمور بسيج نيرو\r\nابو مخنف از ابوالصلت تيمى روايت كرده است كه على ( ع ) به سعد بن مسعود ثقفى فرماندار خود در مداين چنين نوشت :\r\nاما بعد ، من زياد بن خَصَفه را به سوى تو گسيل داشتم . جنگاوران اهل كوفه را جمع‌آورى كن و آنان را با او بفرست و در اين كار شتاب كن به خواست خدا . . . . « 1 » \r\nو بدين ترتيب فرماندهى بسيج نيروهاى رزمى كوفه كه در مداين بودند به عهدهء زياد واگذار مىشود ، تا پس از سازماندهى و تشكل به جنگ با معاويه اقدام كنند .\r\n\r\nزبان گوياى على ( ع )\r\nهنگامى كه مرحلهء اوّل جنگ صفين به پايان رسيد ، برخى زمزمهء صلح را آغاز كردند . امير مؤمنان گروهى از ياران برجستهء خود را نزد معاويه فرستاد كه از جملهء آنها زياد بن خصفه بود . او وارد بر معاويه شد و چنين اظهار داشت :\r\nما به منظور پيشبرد آنچه به صلاح ما و توست نزد تو آمده‌ايم و تو به ضرب‌المثل پراكنى مىپردازى . گفتار و كردار بيهوده را كنار بگذار و به آنچه براى ما و تو سودمند است بپرداز .\r\nوقتى فرستادگان اميرمؤمنان على ( ع ) از نزد معاويه برگشتند ، معاويه به دنبال زياد فرستاد و به او چنين گفت :\r\nاى مرد ربيعى ! به تحقيق كه على با ما قطع رحم كرده و پيشواى ما را كشته و كشندگان يار ما را پناه داده است ، و من از تو مىخواهم كه با خانواده و قبيله‌ات مرا\r\n\r\n","description":"","footnote":" ( 1 ) . تاريخ طبرى ، ج 5 ، ص 80 ، بيروت . ","page_name":" 104 ","page_number":104},
  {"content":"\r\n\r\nدر برابر او يارى كنى و من سوگند ياد مىكنم و با خدا پيمان مىبندم كه هر گاه پيروزى نصيب من شد ، هر يك از دو شهر ( كوفه و بصره ) را كه بخواهى به تو واگذارم .\r\nابو مجاهد گويد : زياد بن خصفه اين داستان را برايم حكايت كرد و گفت : وقتى سخن معاويه به پايان رسيد ، من حمد و ثناى خداوند بجا آوردم و آنگاه به او گفتم :\r\nبه درستى كه من از پروردگارم داراى بينشى استوار هستم و به آنچه او به من ارزانى فرموده آگاهم . پس هرگز پشتيبان جنايتكاران نخواهم بود . سپس برخاستم .\r\nمعاويه رو به عمرو بن عاص ( كه در كنارش بود ) كرد و گفت : نشده است كه مردى از ما با مردى از آنان سخن بگويد و پاسخ خوب بشنود . آنها را چه مىشود ، خدا دست و پاى آنان را قطع كند ! دلهاى همه‌شان مانند دل يك مرد است ! « 1 » \r\n\r\nپيكار با خوارج\r\nاز آنجا كه زياد ، مورد اعتماد اميرمؤمنان على ( ع ) بود ، آن حضرت از وى جهت تعقيب و تنبيه منافقان استفاده مىكرد و مسؤوليت سركوب مخالفان را به وى مىسپرد .\r\nهنگامى كه خِريّت بن راشد پس از جنگ صفين و برقرارى حكميت نزد على ( ع ) آمد و به آن حضرت گفت : به خدا سوگند پيرو دستورات تو نخواهم بود ، حضرت به او فرمود : بيا تا حقيقت امر را برايت روشن سازم . وى به حضرت گفت :\r\nفردا جهت بيان حقايق نزد شما خواهم آمد . و آنگاه كه از حضرت جدا شد ، عبدالله بن قُعَين به دنبال خِرّيت رفته و مسائل را از نزديك ديد و به آن حضرت گزارش داد . على ( ع ) دانست كه او قصد آشوب به پا كردن دارد . در اين هنگام زياد بن خصفه ايستاد و دربارهء آنها به حضرت چنين گفت :\r\n\r\n","description":"","footnote":" ( 1 ) . وقعة صفين ، نصربن مزاحم ، ص 198 ؛ كامل ابن اثير ، ج 3 ، ص 289 ؛ شرح نهج البلاغه ، ابن ابى الحديد ، ج 4 ، ص 21 ؛ اعيان‌الشيعة ، ج 7 ، ص 77 ؛ بحارالانوار ، ج 8 ، ص 450 ، چاپ سنگى . ","page_name":" 105 ","page_number":105},
  {"content":"\r\n\r\nاى اميرمؤمنان ! اگر زيانبارى اين گروه تنها در جدائى ايشان از ما بود اهميت چندانى نداشت ، چون آنها تعدادشان چشمگير نيست و كمبودشان در ميان ما اثر چندانى ندارد ، ولى ما بيم آن داريم كه آنان پيروانت را كه از اطراف به سوى تو مىآيند دلسرد نموده و بر تو بشورانند . پس اجازه فرما تا او را تعقيب كنم و آنان را به خواست خدا به سوى تو بازگردانم .\r\nعلى ( ع ) به او فرمود : پيروزمندانه آنان را تعقيب كن . وقتى زياد آمادهء حركت شد ، آن حضرت از او پرسيد : آيا مىدانى كه آنان به كدام طرف رفته‌اند ؟ گفت نمىدانم ولى مىروم و جستجو كرده و آثارشان را تعقيب مىكنم . آن حضرت به او فرمود : خدا تو را رحمت كند حركت كن و در دير ابوموسى ( از نواحى بصره ) فرود آى و آنجا را ترك مكن تا فرمان من به تو برسد ، چون اگر آنها آشكار و گروهى خروج كرده باشند كه كارگزاران من در اين باره به من خواهند نوشت و اگر گروههايى پراكنده باشند و مخفيانه قيام كرده باشند ، كه اين روش ايشان را پوشيده مىدارد ، و من در اين باره به كارگزاران خود كه در اطراف هستند خواهم نوشت . پس آن حضرت نامه را نوشت و نسخه‌اى از آن را براى كارگزاران خود فرستاد . و متن نامه اين است :\r\nاز بندهء خدا ، على اميرمؤمنان ، به كارگزارانى كه اين نامهء من بر آنان خوانده مىشود : اما بعد ، به درستى كه گروهى از كسانى كه مورد تعقيب ما هستند از ما فراريند و به گمان ما به سوى بصره روان شده‌اند ، در حوزهء مأموريت خود از آنان سراغ بگيريد و در اطراف خود ديده‌بانانى بر آنان بگماريد و حاصل اطلاعات خود را به من گزارش كنيد . والسلام .\r\nزياد بن خَصَفه به خانه رفت و ياران خود را گردآورى كرد و حمد و ثناى الهى را بجا آورد . سپس چنين گفت : اى گروه بكر بن وائل ! اميرمؤمنان مرا براى انجام\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nكارى مهم فراخوانده و فرمان داده است كه با مردان قبيلهء خود بر اين كار قيام كنم و خواستهء او را برآورده سازم و شما پيروان و ياوران او هستيد ، و اعتمادش بر شما از ديگر قبيله‌هاى عرب بيشتر است ، پس هم‌اكنون داوطلبانه با شتاب هر چه بيشتر آماده شويد .\r\nساعتى نگذشت كه يكصد و سى رزمنده اطراف او گرد آمدند . زياد گفت :\r\nهمين تعداد ما را بس است بيشتر از اينان نمىخواهيم . آنگاه به راه افتاد تا از پل گذشت و سپس به دير ابوموسى رسيد و در آنجا فرود آمد و بقيهء روز را در انتظار فرمان على ( ع ) سپرى كرد .\r\nعبدالله بن وال تيمى گويد : من نزد اميرمؤمنان ( ع ) بودم كه پيكى از راه رسيد و با خود نامه‌اى از قرظة بن كعب انصارى ( يكى از كارگزاران آن حضرت ) داشت .\r\nمتن نامه اين بود : به بندهء خدا على اميرمؤمنان ، از قرظة بن كعب . درود بر تو ، سپاس خدايى را كه يگانه است و جز او خدايى نيست . من اميرمؤمنان را آگاه مىكنم كه گروهى اسب سوار از سوى كوفه آمدند و از اين جا گذر كردند و متوجه سمت « نِفْر » ( شهرى در كنار رودخانهء نرس ) شدند ، در اين هنگام ، مردى از دهقانان پايين فرات به نام « زاذان فرخ » كه اسلام آورده و نماز به پا مىداشت ، از نزد دايىهايش مىآمد . اين جماعت با او روبرو شدند و از او پرسيدند :\r\nتو مسلمانى يا كافر ؟\r\nگفت : مسلمانم .\r\nگفتند : دربارهء على چه مىگويى ؟\r\nگفت : سخن نيك دربارهء او مىگويم ، مىگويم او اميرمؤمنين و سرور بشر و جانشين رسول خدا ( ص ) است .\r\nگفتند : كافر شدى اى دشمن خدا ! آنگاه گروهى از ايشان به او حمله كردند و او\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nرا با شمشيرهاى خود قطعه قطعه كردند . در همان حال مردى را از اهل ذمه كه همراه او بود بازداشت كردند و از وى پرسيدند :\r\nچه دينى دارى ؟\r\nگفت : يهودى هستم .\r\nگفتند : آزادش كنيد ، و او را آزار نرسانيد . آن مرد ذمى نزد ما آمد و ما را از واقعه آگاه نمود . من از خود آنان جوياى حال شدم ولى هيچ يك از آنان اطلاعى به من نداد از اميرمؤمنان مىخواهم كه تكليف مرا با آنان روشن كند به خواست خدا .\r\nعلى ( ع ) پاسخ نامهء او را نوشت و همچنين طى نامه‌اى به زياد چنين فرمود :\r\nاما بعد ، من به تو فرمان داده بودم كه در دير ابوموسى فرود آيى تا دستور من به تو برسد و اين بدان جهت بود كه نمىدانستم آنها در كجايند . اكنون به من گزارش رسيده كه آنها به سمت روستايى از روستاهاى اطراف كوفه رفته‌اند . به تعقيب ايشان بپرداز و سراغشان را بگير كه آنان مرد مسلمان نمازگزارى از اهل اطراف را كشته‌اند . هر گاه به ايشان دست يافتى آنان را به سوى من بازگردان و اگر از اين كار سر باز زدند ، با مددخواهى از خدا با ايشان وارد جنگ شو كه آنها از حق جدا شدند و خون ناحق به زمين ريختند و راه‌ها را ناامن كرده‌اند . والسلام .\r\nعبدالله بن وال ( پيك على ( ع ) ) گويد : نامه را از آن حضرت گرفتم ، ( و درآن روز من جوان بودم ) و پاسى از راه را پيمودم آنگاه نزد آن حضرت باز گشتم و گفتم : اى اميرمؤمنان ، پس از آن كه نامه‌ات را به زياد بن خصفه رساندم ، اجازه مىدهى به نيروهاى او بپيوندم و با دشمنانت جنگ كنم ؟\r\nعلى ( ع ) فرمود : اى فرزند برادر ، اين كار را انجام ده ، به خدا سوگند من اميدوارم كه تو در راه حق از بازوان من باشى و از ياران من بر گروه ستمكاران .\r\n( عبدالله بن وال ) گويد : به خدا سوگند دوست ندارم كه به جاى اين گفتار او ،\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nمالك شتران سرخ مو مىشدم . گفتم : اى اميرمؤمنان ! به خدا سوگند من از آنان خواهم بود ، به خدا سوگند من از آنان هستم كه تو دوست دارى . آنگاه سوار بر اسبى زيبا و اصيل در حالى كه خود را مسلح كرده بودم نامهء زياد را بردم .\r\nزياد به من گفت : اى فرزند برادر ، به خدا سوگند من از تو بىنياز نيستم و دوست دارم كه در اين راه با من باشى . به او گفتم : اميرمؤمنان در اين باره به من رخصت داده است . زياد خوشحال شد . عبدالله بن قُعَين ازدى گويد : آنگاه حركت كرديم تا به محلى كه دشمنان در آنجا فرود آمده بودند رسيديم . سراغ ايشان را گرفتيم به ما گفته شد كه آنها به سوى مداين رهسپار شده‌اند . مانيز به تعقيب آنها پرداختيم . آنان در مداين فرود آمده و يك شبانه‌روز در آنجا اقامت و استراحت نموده و اسبهايشان را علف داده بودند و در حال آسايش كامل به سر مىبردند . و ما در حالى به آنان رسيديم كه همگى خسته و كوفته بوديم . وقتى آنها ما را ديدند سوار بر اسبهايشان شدند . و ما آمديم تا در برابر آنها قرار گرفتيم .\r\nخرّيت بن راشد ( فرمانده گروه دشمن ) فرياد برآورد :\r\nاى كوردلان كور چشم ! آيا شما با خدا و كتاب او هستيد يا طرفدار گروه ستمكار مىباشيد ؟\r\nزياد بن خَصَفه به او گفت : ما با خدا و كتاب او و سنّت رسول او و همراه با كسى هستيم كه خدا و رسول و كتاب او نزد وى از همهء دنيا ، از روزى كه آفريده شد تا روزى كه نابود مىشود ، ارزشمندتر است او خدا را بر همهء اينها ترجيح مىدهد اى كوران ناشنوا !\r\nخرّيت گفت : اكنون به ما بگوييد كه چه مىخواهيد ؟\r\nزياد كه مردى كارآزموده و ملايم بود به او گفت : مىبينى كه ما همه خسته و كوفته‌ايم ، و شايسته نيست آنچه را كه ما براى آن آمده‌ايم آشكارا و در حضور يارانت ، درباره‌اش سخن بگوئيم .\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nهر دو گروه فرود مىآييم ، آنگاه من و تو با يكديگر به خلوت مىنشينيم و دربارهء مسايل مورد نظر بحث و گفتگو مىكنيم و نظر مىدهيم ، اگر آنچه را كه ما مأمور آن شده‌ايم به سود تو بود آن را مىپذيرى ، و اگر من آنچه را كه از تو مىشنوم به صلاح خود و تو ديدم آن را خواهم پذيرفت .\r\nخرّيت گفت : فرود آى . ( زياد ) پياده به نزد ما آمد و گفت : در كنار اين آب فرود آييد . ما نيز در كنار آب فرود آمديم ، و همزمان با فرود آمدنمان ، همگى در گروههاى ده نفره و كمتر پراكنده شديم ، و هر گروهى توشهء خود را پيش رو قرار مىداد و مىخورد ، آنگاه به سوى آب مىرفت و از آن مىنوشيد .\r\nزياد به ما گفت : اسبهايتان را مهار كنيد .\r\nزياد در كنار پنج اسب سوار ، ميان ما و گروه مخالف ايستاد كه يكى از آنان عبدالله بن و ال بود . آنان از ما كناره گرفتند و فرود آمدند . زياد وقتى به سوى ما آمد و پراكندگى ما را ديد ، گفت : سبحان‌الله ! شما در حال جنگ هستيد ! به خدا سوگند اگر اينان هم اكنون بر شما يورش بياورند بهترين موقعيت در پيروزى بر شما از آن ايشان خواهد بود ، بشتابيد و بر اسبهايتان سوار شويد . ما نيز با شتاب برخاستيم ، و آمادهء رزم شديم .\r\nزياد به ما گفت :\r\nاى ياران ، ما با دشمن روبرو هستيم و اين گروه در شماره به اندازهء شما هستند ، من ايشان را تخمين زدم و گمان ندارم كه هيچ يك از دو گروه پنج تن از ديگرى افزونتر باشد من سرانجام كار شما و ايشان را در جنگ مىبينم . اگر جنگى پيش آمد شما گروه ناتوانتر نباشيد . سپس گفت : افسار اسبانتان را به دست گيريد . من به نزد آنان مىروم و با فرماندهشان سخن مىگويم اگر از من پيروى كرد كه ما به مقصود خود رسيده‌ايم و گرنه هر گاه شما را فرا خواندم ، بر فراز\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nاسبهايتان قرار گيريد ، و همگى با هم پيش آييد .\r\nزياد پيشاپيش ما حركت كرد و من همراه او بودم ، در آن حال شنيدم يكى از آنان چنين مىگفت : اين گروه خسته و كوفته به سمت شما آمدند و شما در حال استراحت بوديد ، ايشان را آزاد گذاشتيد تا فرود آمدند ، خوردند و آشاميدند و چهار پايانشان نيز استراحت كردند ؛ به خدا سوگند اين ، بدانديشى است .\r\nآنگاه زياد فرماندهشان ، خرّيت ، را فرا خواند و به او گفت : بيا تا دربارهء سرانجام كار با يكديگر تبادل نظر كنيم او به همراه پنج تن آمد . من به زياد گفتم :\r\nمىخواهى سه تن از يارانمان را برايت فرا خوانم تا تعداد نيروها برابر شود گفت : هر كه را مىخواهى فرا خوان . من نيز سه تن از يارانمان را فرا خواندم تا ما نيز پنج تن شديم .\r\nزياد از او پرسيد : بر چه چيز اميرمؤمنان و ما انتقاد دارى كه از ما جدا شدى ؟\r\nگفت : من به رهبرى يار شما راضى نيستم ، و راضى به رفتار شما نيز نيستم .\r\nمصلحت بر آن ديدم كه كناره‌گيرى كنم و در كنار كسانى قرار بگيرم كه مردم را به برگزارى شورا دعوت مىكنند . پس هر گاه همهء مردم يك پارچه مردى را انتخاب كردند كه مورد رضايت همه بود ، من نيز با آنان همراه خواهم شد .\r\nزياد گفت : واى بر تو مگر ممكن است كه مردم بر كسى اجتماع كنند كه همپاى على ( ع ) باشد ؟ با آن شناخت خدا و دانش به كتاب خدا و سنت رسول خدا ، با خويشاوندى با پيامبر ( ص ) و سابقه‌اش در اسلام ! خرّيت گفت : سخن همان است كه گفتم . ( زياد ) گفت : پس چرا آن مرد مسلمان را كشتيد ؟ خرّيت گفت : من او را نكشتم ، بلكه گروهى از ياران من او را كشتند ، گفت : آنان را به دست ما بسپار . گفت : راهى براى دستيابى بر آنان نيست . ( زياد ) گفت : تو همين گونه خواهى بود ؟ گفت : همان است كه شنيدى .\r\nراوى گويد : ما ياران خود را فرا خوانديم و خرّيت نيز يارانش را صدا زد ، آنگاه با\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nيكديگر جنگيديم . به خدا سوگند از وقتى كه خدا مرا آفريد مانند آن نديدم ، آنقدر نيزه به يكديگر زديم تا ديگر نيزه‌اى در دستمان باقى نماند . و به قدرى با شمشير پيكار كرديم تا خم شد ، و همهء اسبهاى ما و اسبهاى آنان پى شد و هر دو گروه مجروح زيادى داشتند و دو تن از ما كشته شدند ، يكى غلام زياد بنام سويداء كه پرچمدار بود ، و ديگرى يكى از فرزندان بنام واقد بن بكر . و پنچ تن از ايشان از پاى در آمدند تا اينكه تاريكى شب ميان ما و ايشان پرده افكند و به خدا سوگند آنها از ما بيزار و متنفر شدند و ما هم از ايشان . و « زياد » زخم برداشت و من نيز مجروح شدم . با فرا رسيدن شب ، هر دو گروه ، در حالى كه از يكديگر فاصله داشتيم به استراحت پرداخته و شب را گذرانديم ، بامداد متوجه شديم كه آنها در نيمه شب كوچ كرده و رفته‌اند . به خدا سوگند از رفتن آنان ناراضى نبوديم . ما نيز به بصره رفتيم ، در آنجا به ما گزارش رسيد كه ايشان به اهواز رفته‌اند ، و در يك سوى آن فرود آمده‌اند ، و در حدود دويست تن از طرفدارانشان كه در كوفه با آنها دمساز بودند و نيروى كافى براى شورش نداشتند ، پس از رسيدن گروه به اهواز ، به آنان پيوستند .\r\nزياد بن خَصَفه طىّ نامه‌اى به على ( ع ) نگاشت : اما بعد ، ما با دشمن خدا « ناجى » ( لقب خرّيت ) و يارانش در شهر مداين روبرو شديم ، ما آنان را به رستگارى و حق و وحدت كلمه فراخوانديم . اما آنها از حق رو گرداندند و به گناه خود دلشاد بودند و شيطان كارهايشان را در نظرشان زيبا جلوه داد و آنان را از راه راست بازداشت . آنان آهنگ ما كردند ، و ما در برابرشان ايستادگى كرديم . در نتيجه جنگ سختى ميان ما و ايشان درگرفت كه از هنگام ظهر تا غروب آفتاب ادامه داشت ، در اين درگيرى دو تن از ياران نيك ما به شهادت رسيدند و پنج تن از آنان از پاى درآمدند ، آنگاه از نبرد شانه خالى كردند در حالى كه بسيارى از دو طرف مجروح شده بودند ، وقتى شب فرا رسيد آنها مخفيانه از تاريكى استفاده\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nكردند و به سمت سرزمين اهواز رفتند . و به من گزارش رسيده است كه آنها در يك سوى اهواز فرود آمده‌اند . هم‌اكنون ما در بصره به معالجهء مجروحان خود مشغوليم و در انتظار فرمان تو به سر مىبريم ، خدا تو را رحمت كند . والسلام .\r\nهنگامى كه نامه به حضرت رسيد ، آن را بر مردم قرائت كرد . مَعْقِل بن قَيْس رياحى برخاست و گفت : خداوند پشتيبان تو باشد اى اميرمؤمنان ، سزاوار بود كه براى هر يك از افراد دشمن ده تن از مسلمانان را بسيج كنى تا هر گاه كه به آنها برسند ريشهء آنان را از بن برآورند و نابودشان كنند ، اما اين كه با نيرويى برابر آنها به جنگشان به روى البته آنان مقاومت خواهند كرد چون آنان از اعراب مىباشند و نيروهاى برابر در برابر يكديگر مقاومت مىكنند و تا آخرين رمق ايستادگى خواهند كرد .\r\nآن حضرت در پاسخ او فرمود : اى مَعْقِل آمادهء نبرد با آنها شو ! آنگاه دو هزارتن از مردم كوفه را بسيج كرد كه يكى از آنان يزيد بن معقل بود . سپس على ( ع ) نامه‌اى به عبدالله بن عباس در بصره فرستاد : اما بعد ، مردى را از سوى خودت كه استوار و شجاع و معروف به درستكارى باشد در رأس دو هزار نيروى اهل بصره بفرست تا به معقل بن قيس بپيوندد ، او از هنگام ترك بصره تا زمانى كه معقل را ملاقات كند فرماندهى را به عهده خواهد داشت ، از آن پس معقل فرمانده كل نيروها خواهد بود ، و او بايد از معقل اطاعت و پيروى كند و با وى مخالفت ننمايد .\r\nو به زياد بن خَصَفه دستور بده كه به سوى ما بيايد . چه نيكو مردى است زياد و چه نيكو يارانى هستند ياران او . والسلام .\r\nعلى ( ع ) در نامه‌اى به زياد بن خصفه چنين نوشت : اما بعد ، نامه‌ات را دريافت كردم و آنچه را كه دربارهء « ناجى » و يارانش نوشته بودى دانستم ، آنان كسانى هستند كه خدا بر دلهايشان مهر نهاده است ، و شيطان كارهايشان را براىشان\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nزينت داده است . پس آنان سرگردان و نابينا هستند ، و گمان مىكنند آنچه را كه انجام مىدهند نيك است . در نامه‌ات از برخوردت با ايشان نوشته بودى ، تلاش تو و يارانت براى خدا بوده است و پاداش شما را خدا خواهد داد ، و كمترين پاداش خداوند براى مؤمنان بهتر است از دنيايى كه نادانان به سوى آن مىروند ( آنچه در دست شما است به پايان مىرسد اما آنچه را كه نزد خداوند است جاويدان است ، و البته پاداش خواهيم داد صابران را به بهترين گونه‌اى كه كردهء ايشان اقتضا دارد . )\r\nاما دشمنتان كه با آنان روبرو شديد ، در پستى آنان همين بس كه از رستگارى خارج شدند و در گمراهى سرنگون گشتند و حق را مردود دانستند و به سرگردانى روى آوردند . رهايشان كن با آنچه را كه مىتنند و بگذار آنان كوركورانه سركشى كنند ، امّا بر آنان بينا و شنوا باش . زود باشد كه ببينى آنها يا به اسارت گرفته شده و يا كشته شده‌اند . اما تو وياران اجر يافته‌ات ، به سوى ما بيا كه شما اطاعت كرديد و فرمان برديد و نيكو پيكار كرديد . والسلام . « 1 » \r\nايمان و علاقهء زياد بن خصفه به پيشوا و امام خود على ( ع ) به حدّى بود كه در ميدانهاى نبرد با عزم و ارادهء هر چه بيشتر سران جنايتكار دشمن را شكار مىكرد و به زندگى ننگين آنان پايان مىداد .\r\nپس از واقعهء نهروان هانى بن خطاب ازدى و زياد بن خَصَفه در كشتن عبدالله بن وهب ( خارجى ) نزاع داشتند . آن حضرت از ايشان پرسيد : چه كرديد ؟ گفتند :\r\nوقتى او را ديديم وى را شناختيم ، هر دو به او حمله برديم و با نيزه‌هاى خود او را هدف قرار داديم . آن حضرت به آن دو فرمود : هر دو قاتل اوهستيد . « 2 » \r\n\r\n","description":"","footnote":" ( 1 ) . شرح نهج البلاغه ، ابن ابى الحديد ، ج 3 ، ص 130 بيروت ؛ الغارات ثقفى ، ج 1 ، ص 336 ؛ بحارالأنوار ، ج 8 ، چاپ سنگى ، ص 567 ؛ تاريخ طبرى ، ج 5 ، ص 116 .  ( 2 ) . كامل ابن اثير ، ج 3 ، ص 346 . ","page_name":" 114 ","page_number":114},
  {"content":"\r\n\r\n\r\nمشاور امين امام\r\nپس از اين كه داستان خيانت خالد بن مُعَّمِر سَدوسى ( يكى از فرماندهان على « ع » ) بر سر زبان‌ها افتاد و چنين شايع شد كه او با معاويه در يك توطئه پليد دست داشته است ، ياران با وفا و مخلص امام ( ع ) نگران شدند . زياد بن خَصَفه به على ( ع ) چنين پيشنهاد كرد : اى امير مؤمنان خالد بن معمّر ، عهد و پيمان وفادارى بستان مبادا به تو خيانت كند . على ( ع ) نيز گفتهء زياد را به كار بست . « 1 » \r\n\r\nدر ركاب امام مجتبى ( ع )\r\nپس از شهادت اميرمؤمنان على ( ع ) و بيعت مردم با امام حسن مجتبى ( ع ) ، آن حضرت مردم را عليه معاويه بسيج كرد ، هر يك از سران قبايل سخنانى در اظهار وفادارى و اطاعت و پيروى از امام زمان خود بيان كردند . از جمله قيس بن سعد و زياد بن خصفه و معقل بن قيس همدانى برخاستند و سخنانى شايسته و بجا گفتند ، و آمادگى خود را براى كارزار و جهاد در كنار آن حضرت اعلام كردند و متعهد شدند كه او را خوار نخواهند كرد . آن حضرت سخن ايشان را تصديق كرد ، و دعاى خير در حق ايشان نمود . « 2 » \r\nاين بود گوشه‌هايى از زندگينامهء يكى ديگر از ياران مخلص و با وفاى على ( ع ) كه فرماندهى قبايل تحت امر خود را در جنگهاى آن حضرت عهده‌دار بود ، و جايگاهى ويژه در قلب على ( ع ) و پس از وى نزد امام حسن مجتبى ( ع ) داشت .\r\nراهش پر رهرو باد .\r\n\r\n","description":"","footnote":" ( 1 ) . تاريخ طبرى ، ج 5 ، ص 33 ، چاپ مصر .  ( 2 ) . انساب الأشراف بلا ذرّى ، ج 3 ، ص 32 . ","page_name":" 115 ","page_number":115},
  {"content":"\r\n . \r\n","description":"","footnote":"","page_name":" 116 ","page_number":116},
  {"content":"\r\n\r\n\r\nمسلم بن عوسجه\r\n\r\nمسلم بن عوسجه كيست ؟\r\nنام او مسلم ، پدرش عوسجه و جدّ او سعد است . كنيه‌اش ابوُحِجْل و لقبش اسدى سعدى مىباشد .\r\nاو از صحابهء رسول خدا و مردى شجاع ، عابد ، قارى قرآن و سخاوتمند بود .\r\nمسلم در جنگهاى اسلامى شركت داشت ، و در روز عاشورا در ركاب سيدالشهداء حضرت حسين بن على ( ع ) به شهادت رسيد و در جلالت و عظمت او ترديدى نيست . « 1 » \r\nاو از شجاعان و قهرمانان صدر اسلام به شمار مىآيد . « 2 » \r\nپس از ورود مسلم بن عقيل به كوفه ، مسلم بن عوسجه از طرف مسلم بن عقيل مأموريت تهيّهء جنگ‌افزار و تداركات جنگى و جمع‌آورى كمكهاى مالى مردم كوفه و گرفتن بيعت از كوفيان را داشت . « 3 » \r\n\r\n","description":"","footnote":" ( 1 ) . تنقيح المقال ، مامقانى ، ج 3 ، ص 214 .  ( 2 ) . الأعلام ، زركلى ، ج 8 ، ص 119 .  ( 3 ) . نفس المهموم ، ترجمهء شعرانى ، ص 136 . ","page_name":" 117 ","page_number":117},
  {"content":"\r\n\r\n\r\nفرمانده نيروهاى پياده در كوفه\r\nپس از دستگيرى « هانى بن عروة » توسط « عبيدالله بن زياد » مسلم بن عقيل « عبدالله بن حازم » را براى آگاهى از وضعيت « هانى » به قصر عبيدالله فرستاد .\r\nعبدالله پس از انجام مأموريت ، نزد حضرت مسلم بن عقيل بازگشت و گزارش خود را تقديم وى نمود ، اين گزارش حاكى از شكنجه و ضرب و شتم هانى بود .\r\nمسلم بن عقيل براى آزاد سازى هانى دستور آماده‌باش داد . « عبيدالله بن عمرو » را پرچمدار افراد قبيلهء « كِنْدَة » و « رَبِيْعَة » قرار داد و به او فرمود :\r\nتو با نيروهاى سواره‌نظام پيشاپيش من حركت كن .\r\nهمچنين مسلم بن عوسجه را پرچمدار نيروهاى قبيلهء « مِذْحَج » و « اسد » كرد و به او فرمود تو فرمانده نيروهاى پياده هستى . و « ابن ثمامهء صائدى » را پرچمدار نيروهاى قبيلهء تميم و همدان قرار داد . و « عباس بن جعده » را پرچمدار مردم مدينه قرار داد و همه به سوى دارالأماره ( كاخ عبيدالله بن زياد ) حركت كردند .\r\nوقتى ابن زياد از آمدن نيروهاى مسلم بن عقيل باخبر شد در قصر پناه گرفت و درها را بست . « 1 » \r\n\r\nاز ياران خاص مسلم‌بن عقيل\r\nپس از دگرگونى اوضاع و آمدن ابن زياد به كوفه ، مسلم بن عقيل به خانهء « هانىبن عروة » پناه برد و جز خواص اصحاب كسى از جاى مسلم‌بن عقيل اطلاعى نداشت .\r\nاز كسانى كه همواره در كنار مسلم بن عقيل بود و لحظه‌اى او را تنها نگذاشت و در دوران اختفاء آن حضرت نمايندهء آن بزرگوار در ميان مردم بود مسلم بن\r\n\r\n","description":"","footnote":" ( 1 ) . تاريخ طبرى ، ج 5 ، ص 368 ؛ مقتل خوارزمى ، ج 1 ، ص 206 . ","page_name":" 118 ","page_number":118},
  {"content":"\r\n\r\nعوسجه است . اين حقيقت از داستان جاسوسى « معقل » ( جاسوس عبيدالله بن زياد ) به دست مىآيد . « 1 » \r\n\r\nدر كربلا\r\nپس از آنكه نيروهاى « عمر بن سعد » به سوى خيمه‌هاى « حسين بن على ( ع ) » هجوم آوردند آن حضرت به ياران خود دستور داد پشت خيمه‌ها خندقى حفر كنند و آن را پر از هيزم سازند . پيش از اينكه نبرد آغاز شود هيزم‌ها را آتش زدند تا دشمن نتواند از پشت خيمه حمله كند .\r\nيكى از سواران دشمن با تمام تجهيزات جنگى به سوى خيمه‌هاى حسين ( ع ) تاخت ، او با هيچكس سخن نگفت تا به خيمه‌ها رسيد و با شعله‌هاى آتش روبرو شد او برگشت و با صداى بلند فرياد برآورد :\r\n\r\n","description":"","footnote":" ( 1 ) . عبيدالله بن زياد به منظور كسب اطلاع از مخفىگاه مسلم بن عقيل غلام خود معقل را براى انجام اين مأموريت به شهر فرستاد ، و براى اين منظور سه هزار درهم در اختيار وى قرار داد . معقل وارد مسجد كوفه شد و نزد مسلم بن عوسجه رفت ، او را ديد كه در گوشه‌اى از مسجد مشغول نماز است صبر كرد تا نمازش تمام شد به او سلام كرد و سپس گفت : اى بندهء خدا من مردى از اهل شام هستم و غلام ذىالكلاع مىباشم ، و خدا بر من به دوستى خاندان پيامبر منت نهاد و مرا با دوستداران ايشان نيز دوستى داد . و اين سه هزار درهم است كه مىخواستم آن را به مردى از ايشان بدهم كه شنيده‌ام وارد كوفه شده است و براى فرزند رسول خدا صلى الله عليه و آله از مردم بيعت مىگيرد ، و من تا كنون نتوانسته‌ام به حضور او برسم تا اينكه شنيدم چند نفر مىگفتند كه اين مرد ( مسلم بن عوسجه ) از اين امر مطلع است . من نزد تو آمدم تا اين وجه را از من بگيرى و مرا نزد او برى تا با وى بيعت كنم . و اگر مىخواهى پيش از آنكه من او را ملاقات كنم از من براى او بيعت بگير .\r\nمسلم بن عوسجه به او گفت : خدا را سپاس مىگويم كه تو را به من رهنمون شد تا به آنچه كه دوست دارى دست يا بى ، آنگاه از وى بيعت گرفت و سپس عهد و ميثاق‌هاى استوار و محكم از او گرفت كه اين راز را كتمان كند و افشاى اين سر ننمايد و او وانمود به پذيرفتن آن نمود . مسلم بن عوسجه از او خواست كه چند روزى نزد وى رفت و آمد كند سپس او را به مخفيگاه مسلم بن عقيل راهنمايى كرد و او عبيدالله بن زياد را از پناهگاه مسلم آگاه ساخت . ( ابصار العين فى انصار الحسين عليه السلام ، ص 62 . ) ","page_name":" 119 ","page_number":119},
  {"content":"\r\n\r\nاى حسين بن على ! پيش از روز قيامت خود را در كام آتش گرفتار ساختى ؟\r\nامام ( ع ) فرمود : اين شخص كيست ؟ گويا شمر بن ذى الجوشن است . گفتند :\r\nآرى ، خود اوست . امام حسين ( ع ) فرمود :\r\nاى پسر زن بز چران ! تو به آتش سزاوارترى .\r\nمسلم بن عوسجه به آن حضرت گفت :\r\nاى فرزند رسول خدا ( ص ) اجازه مىفرمايى او را با تير بزنم ؟ او در تيررس من است و تير من به خطا نمىرود ، اين فاسق از ستمگران بزرگ است .\r\nامام ( ع ) فرمود : خوش ندارم من آغازگر جنگ باشم . « 1 » \r\n\r\nشبى پر خاطره\r\nشب عاشورا شب دهم محرم سال 61 هجرى بود . امام حسين ( ع ) رو به‌اصحاب و ياران خود كرد و فرمود :\r\n« اينك تاريكى شب شما را فراگرفته ، از تاريكى آن استفاده كنيد و هر يك از شما دست يكى از خاندانم را بگيريد و برويد مرا تنهايم گذاريد ، دشمنان تنها مرا مىخواهند اگر مرا بكشند از ديگران دست برمىدارند . « 2 »  »\r\nمسلم بن عوسجه اسدى برخاست و گفت :\r\nچگونه ممكن است كه ما تو را رها كنيم و در پيشگاه خداوند شرمسار باشيم ؟\r\nسوگند به خدا كه هرگز تو را رها نمىكنم تا نيزه‌ام را در سينه‌هاى آنان بشكنم و تا دستهء شمشير در دستم باشد بر آنان ضربه بزنم . من از تو جدا نمىشوم . و اگر سلاحى در دسترسم نباشد با سنگ بر آنان مىتازم و از تو دفاع مىكنم تا با تو بميرم . « 3 » \r\n\r\n","description":"","footnote":" ( 1 ) . تاريخ طبرى ، ج 5 ، ص 423 ؛ بحارالأنوار ، ج 45 ، ص 5 .  ( 2 ) . تاريخ طبرى ، ج 5 ، ص 419 ؛ كامل ابن اثير ، ج 4 ، ص 58 ؛ تنقيح‌المقال مامقانى ، ج 3 ، ص 215 .  ( 3 ) . تاريخ طبرى ، ج 5 ، ص 419 ؛ كامل ابن اثير ، ج 4 ، ص 58 ؛ تنقيح‌المقال مامقانى ، ج 3 ، ص 215 . ","page_name":" 120 ","page_number":120},
  {"content":"\r\n\r\n\r\nرجزخوانى مسلم بن عوسجه\r\n« مسلم‌بن عوسجه » در حالى كه در كربلا بر دشمن مىتاخت چنين رجز مىخواند :\r\nاگر خواهان شناسايى من هستيد بدانيد كه من شير نر دلاورم .\r\nيكى از شاخه‌هاى خاندان بنىاسدم .\r\nآنكه بر ما ستم روا داشت از راه راست منحرف است .\r\nو به دين خداوند جبّار صمد ، كفر ورزيده است . « 1 » \r\n\r\nشهادت مسلم‌بن عوسجه\r\n« عمروبن حجاج » با نيروهاى ميمنهء « عمر بن سعد » از جانب فرات به سوى حسين‌بن على ( ع ) هجوم آوردند . نيروهاى حق و باطل با يكديگر درگير شدند و مدتى جنگيدند .\r\nدر اين درگيرى نخستين شهيد « مسلم بن عوسجهء اسدى » بود . « عمرو بن حجاج » با نيروهاى خود به عقب برگشت و گرد و غبار فرو نشست . ناگهان با پيكر غرقه به خون « مسلم بن عوسجه » روبرو شدند كه هنوز رمقى در تن داشت .\r\nامام حسين ( ع ) به سوى « مسلم بن عوسجه » رفت و فرمود :\r\nمسلم بن عوسجه ! خدا تو را رحمت كند . سپس اين آيه را تلاوت فرمود : « برخى از مؤمنان پيمان خود را به سر بردند و برخى ديگر در انتظارند وتبديلى در پيمان خود ندادند » « 2 »  .\r\nپس از به خاك افتادن « مسلم بن عوسجه » « حبيب بن مظاهر » نزد او آمد و گفت :\r\n\r\n","description":"","footnote":" ( 1 ) . ( بحارالأنوار ، ج 45 ) ، ص 19 و مقتل خوارزمى ، ج 2 ، ص 14 و ناسخ التواريخ ، ج 2 ، حالات امام حسين عليه السلام ، ص 275 .\r\n انْ تَسْئَلوُا عَنِّى فَأِنِّى ذُوْلِبَدٍ * مِنْ فَرْعِ قَوْمٍ مِنْ ذُرى بَنى اسَدٍ\r\nفَمَنْ بَغانا حائِدٌ عَنِ الرَّشَدِ * وَ كافِرٌ بِدِينِ جَبَّارٍ صَمَدٍ \r\n ( 2 ) . تاريخ طبرى ، ج 5 ، ص 435 ؛ كامل ابن‌اثير ، ج 4 ، ص 67 ؛ بحارالأنوار ، ج 45 ، ص 19 . ","page_name":" 121 ","page_number":121},
  {"content":"\r\n\r\nمسلم ! شهادتت برايم دردناك است خوشا به حال تو كه به بهشت مىروى . « 1 » \r\nمسلم بن عوسجه با صداى ضعيفى پاسخ داد :\r\nخداوند مژدهء خيرت دهد . حبيب بن مظاهر گفت :\r\nاگر چنين نبود كه مىدانم بعد از تو كشته مىشوم دوست مىداشتم كه هر چه را مىخواهى به من وصيت كنى تا انجام دهم .\r\nمسلم بن عوسجه در همان حال گفت :\r\nحبيب ! وصيت من اينست كه در ركاب حسين بن على ( ع ) جان دهى . حبيب پاسخ داد :\r\nبه خداى كعبه سوگند چنين خواهم كرد ( و حسين ( ع ) را تنها نمىگذارم ) وبدين گونه مسلم بن عوسجه به شهادت رسيد . « 2 » \r\n\r\nشادى دشمن پس از شهادت مسلم\r\nپس از به شهادت رسيدن « مسلم بن عوسجه » كنيز او فرياد برآورد :\r\nواى سرورم و به شدت گريست .\r\nپس از اين اصحاب و ياران « عمرو بن حجاج » از شادى بانگ برآوردند كه :\r\nمسلم بن عوسجه را كشتيم ! « 3 » \r\n« شَبَث‌بن رِبْعى » رو به ايشان كرد و گفت : مادرانتان به عزايتان بنشينند ، خودتان را با دستان خود مىكشيد و خود را براى ديگران خوار مىكنيد . آيا خوشحال هستيد كه مسلم بن عوسجه را كشته‌ايد ؟ !\r\n\r\n","description":"","footnote":" ( 1 ) . همان مدرك ، ص 68 ؛ بحارالأنوار ، ج 45 ، ص 20 ؛ مقتل خوارزمى ، ج 2 ، ص 15 .  ( 2 ) . همان مدرك .  ( 3 ) . تاريخ طبرى ، ج 5 ، ص 436 ؛ كامل ابن‌اثير ، ج 4 ، ص 68 ؛ بحارالأنوار ، ج 45 ، ص 20 ؛ مقتل خوارزمى ، ج 2 ، ص 16 . ","page_name":" 122 ","page_number":122},
  {"content":"\r\n\r\nسوگند به خدا كه مسلم بن عوسجه را در ميان مسلمانان داراى جايگاه بلندى ديده‌ام مسلم بن عوسجه را در سَلَق « 1 »  آذربايجان ديدم كه پيش از رسيدن سپاه اسلام شش تن از مشركان را كشت . آيا شما اكنون به خاطر كشته‌شدن همچون فردى شادى مىكنيد ! « 2 » \r\n\r\nشهامت مادر و شهادت فرزند\r\nپس از شهادت مسلم ، پسرش چون كشته‌شدن پدر را ديد همانند شير ژيان به غرش آمد . امام حسين ( ع ) او را از اين كار باز داشت و فرمود :\r\nاى جوان ! پدرت به شهادت رسيده و اگر تو كشته شوى مادرت بىپناه مىماند تو بمان و در اين بيابان سرپرست مادرت باش .\r\nپسر مسلم بن عوسجه خواست دست از حمله بردارد ، مادرش شتابزده نزد فرزند خود آمد و به وى گفت :\r\nآيا سلامت جان خود را بر يارى فرزند پيامبر مقدّم مىدارى ؟ در اين صورت هرگز از تو راضى نخواهم بود .\r\nپسر مسلم به دشمن هجوم برد و سى تن از دشمنان را به قتل رساند و به شهادت رسيد . دشمنان سر او را از تن جدا كردند و به سوى مادرش افكندند .\r\nمادر سر فرزندش را گرفت و بوسيد و به شدّت گريست . « 3 » \r\n\r\nزيارت مسلم‌بن عوسجه\r\nدر زيارت ناحيهء مقدسه كه منسوب به حضرت امام حسن عسكرى عليه السلام است از زبان آن بزرگوار خطاب به مسلم بن عوسجه چنين مىخوانيم :\r\n\r\n","description":"","footnote":" ( 1 ) . « سَلَق » زمين مسطح و هموار را گويند ( ابصارالعين فى انصارالحسين ( ع ) ، ص 64 ) .  ( 2 ) . تاريخ طبرى ، ج 5 ، ص 436 ؛ كامل ابن‌اثير ، ج 4 ، ص 68 ؛ بحارالانوار ج 45 ، ص 20 .  ( 3 ) . ناسخ التواريخ ، احوالات امام حسين ( ع ) ، ج 2 ، ص 277 . ","page_name":" 123 ","page_number":123},
  {"content":"\r\n\r\n« سلام بر مسلم بن عوسجهء اسدى آنكه پس از اجازهء بازگشت دادن حسين بن على ( ع ) به وى در پاسخ آن بزرگوار چنين گفت :\r\nمگر امكان دارد ما تو را رها كنيم ؟ اگر رهايت كنيم پس در برابر پروردگار چه عذرى آوريم ؟\r\nنه به خدا سوگند ، هرگز از تو جدا نمىشوم تا اين نيزه‌ام را در سينه‌هاى دشمنان بشكنم و تا آنگاه كه دستهء شمشير در دستم باشد به دشمنان ضربه زنم .\r\nو اگر سلاحى نداشته باشم كه با آن بجنگم آنان را سنگباران مىكنم ، و تا جان در بدن دارم در كنار تو خواهم بود .\r\nو ( سلام بر تو اى مسلم بن عوسجه ! كه ) اوّلين كسى بودى كه جان خود را فدا كردى و نخستين شهيد راه حق گشتى و آنكه به پيمان خود وفا كرد تو بودى .\r\nسوگند به خداى كعبه كه رستگار و پيروز شدى . خداوند به پاس اين پيشگامى و يارى امام خود به تو جزاى نيكو دهد . تو جان خود را ايثار كردى و براى همين است كه حسين بن على ( ع ) در حالى كه روى خاك افتاده بودى به سوى تو آمد و چنين فرمود :\r\nاى مسلم بن عوسجه ! خداى رحمتت كند و پس از آن امام ( ع ) اين آيه را به زبان آورد :\r\n« مِنَ الْمُؤمِنينَ رِجالٌ صَدَقوُا ما عاهَدوُا اللَّهَ عَلَيْهِ . . . » « 1 » \r\n« برخى از مؤمنان پيمان خود را به سر بردند و برخى ديگر در انتظارند و تبديلى در پيمان خود ندادند »\r\nلعنت خدا بر آنان كه در قتل تو شركت كردند . « 2 » \r\n\r\n","description":"","footnote":" ( 1 ) . احزاب ، آيهء 23 .  ( 2 ) . بحارالانوار ، ج 45 ، ص 69 ؛ معجم رجال الحديث ، ج 18 ، ص 151 . ","page_name":" 124 ","page_number":124},
  {"content":"\r\n\r\n\r\nاخنف‌بن قيس\r\n\r\nاحنف كيست ؟\r\nاو احنف بن قيس بن معاوية بن حصين مرّى سعدى منقرى تميمى و كنيه‌اش « ابوبحر » ، سرور بنى تميم و از بزرگان و سياستمداران و سخنوران و شجاعان فاتح بوده و در بردبارى ضرب‌المثل است . در زمان رسول‌خدا صلّى اللّه عليه و آله در بصره متولد شد .\r\nولى آن حضرت را درك ننمود . در زمان خلافت عمر در مدينه نزد او رفت و « عمر » يكسال او را نزد خود نگاه داشت ، آنگاه او را مرخص نمود و او به بصره بازگشت . عمر در رابطه با او به ابوموسى اشعرى چنين نوشت : « اما بعد ، احنف را به خود نزديك كن ، و با او مشورت نما ، و گفته‌هايش را بپذير . . . » . احنف در فتح خراسان حضور داشت . وى در واقعهء جمل بنا به مصالحى و صلاح ديد شخص اميرالمؤمنين عليه السلام از جنگ كناره گرفت ، و در صفين در كنار على ( ع ) جنگيد ، و هنگامى كه كار خلافت معاويه پابرجا شد ، هر گاه معاويه احنف را به جرم وفاداريش به على ( ع ) نكوهش مىكرد ، با جواب دندان شكن او روبرو مىگرديد . وقتى علت صبر معاويه در برابر احنف از وى سئوال شد ، معاويه گفت :\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nاين مرد كسى است كه اگر خشمگين شود صدهزار نفر به طرفدارى او غضبناك مىشوند ، در حالى كه نمىدانند دربارهء چه غضبناك شده است . احنف به فرماندارى خراسان دست يافت . او دوست « مصعب بن زبير » فرمانرواى عراق بود ؛ در كوفه به ديدار وى رفت و هنگامى كه هنوز نزد او بود در كوفه وفات نمود . « 1 » \r\nنويسندهء استيعاب او را اين گونه مىستايد : احنف بن قيس مردى بود عاقل ، بردبار ، ديندار ، هوشمند ، سخنور و سياستمدار . « 2 » \r\nمامقانى دربارهء او چنين مىنويسد : ابوبحر احنف بن قيس بن معاويهء تميمى بصرى از جملهء تابعين و از دانشمندان فرزانه است ، ولادتش در عهد رسول خدا ( ص ) و وفاتش در كوفه در سال 67 اتفاق افتاد . « 3 » \r\nعلامهء امينى ، احنف بن قيس را از اصحاب رسول خدا ( ص ) شمرده ، و نام او را ضمن صحابهء شركت كننده در ركاب على ( ع ) در صفين ذكر مىكند . « 4 » \r\n\r\nوضعيت ظاهرى\r\nطبق آنچه در تاريخ آمده ، گرچه « احنف بن قيس » فاقد زيبايى ظاهر بود اما قوّت شخصيت و فضائل اخلاقى و قدرت فرماندهى و مديريت احنف ، وضعيت ظاهرى او را تحت‌الشعاع قرار داده ، و از او شخصيتى محبوب و متنفّذ ، و سردارى پيروزمند و فاتح به وجود آورده بود . هر چند كه شرايط ظاهرى و اندام مناسب و قيافهء جذاب در موفقيت فرد تأثير فراوان دارد ، ولى اين بدين معنا نيست كه افرادى فاقد اين مزايا هستند ، دريچهء كاميابى را به روى خود بسته پندارند ، و از كوشش و تلاش دلسرد شوند .\r\n\r\n","description":"","footnote":" ( 1 ) . الأعلام ، زركلى ، ج 1 ، ص 262 .  ( 2 ) . الاستيعاب ، ج 2 ، ص 192 .  ( 3 ) . تنقيح‌المقال ، مامقانى ، ج 1 ، ص 103 .  ( 4 ) . الغدير ، ج 9 ، ص 364 . ","page_name":" 126 ","page_number":126},
  {"content":"\r\n\r\nاحنف بن قيس كوسه بود ؛ و قبيله‌اش مىگفتند : ايكاش مىتوانستيم براى احنف ريشى ( حتّى ) به قيمت بيست هزار درهم خريدارى كنيم . « 1 » \r\n\r\nعبادت و بندگى\r\nاحنف مردى بود عابد و شب‌زنده‌دار ، و نمونهء بارزى از زاهدان شب و شيران روز بود . لحظه‌اى از ياد خدا غافل نبود و هميشه در انديشهء سراى ديگر بود . او از جمله فرماندهانى بود كه موفقيتهايشان را از طريق گرايش به جهات معنوى و تهجّد و شب‌زنده‌دارى و نيايش به درگاه خداوند به دست مىآورند و خداوند نيز ضامن پيروزى و موفقيت آنها است .\r\nبه احنف گفتند : تو روزه‌ات را طولانى مىكنى . گفت : آن را جهت دفعِ شرِّ روزى بزرگ آماده مىكنم ، آنگاه ( اين آيه را ) قرائت كرد .\r\n« يَخافُونَ يَوْماً كانَ شَرُّهُ مُسْتَطيراً »\r\nاز روزى كه شرّ آن فراگير است مىترسند . « 2 » \r\nنيز به او گفته شد : تو بسيار روزه مىگيرى ، و اين كار ، معده را ضعيف مىكند .\r\nگفت ، من اين را براى سفرى دراز آماده مىكنم . او شب هنگام به عبادت برمىخاست و بيشتر شب را به دعا مشغول بود . « 3 »  احنف پس از بجا آوردن نماز شب ، چراغ را نزديك خود قرار مىداد ، و انگشت خود را روى آن مىگذاشت و از خود حسابرسى مىكرد و مىگفت : اى احنف ، چرا در چنين روز ، چنان كارى انجام دادى ؟ و اين عمل را تا صبح ادامه مىداد . « 4 » \r\n\r\n","description":"","footnote":" ( 1 ) . الأعلام ، زركلى ، ج 1 ، ص 263 .  ( 2 ) . تنقيح‌المقال ، مامقانى ، ج 1 ، ص 103 .  ( 3 ) . تهذيب تاريخ دمشق ، ج 7 ، ص 19 .  ( 4 ) . شرح نهج‌البلاغه ، ابن ابىالحديد ، ج 10 ، ص 37 ؛ تهذيب تاريخ دمشق ، ابن عساكر ، ج 7 ، ص 19 . ","page_name":" 127 ","page_number":127},
  {"content":"\r\n\r\nاو هميشه متوجه خدا بود ، و خصلت‌هاى بارز و پسنديدهء او انعكاسى از همين توجهات و گرايشهاى اوست . او بسيار قرآن مىخواند ، و چنين دعا مىكرد :\r\nخداوندا ، مرا آنچنان يقينى عطا كن كه مصيبتهاى دنيا نزد من آسان شود . روزى جنازه‌اى از كنار او مىگذشت ، او گفت : خدا رحمت كند كسى را كه خود را براى چنين روزى به مشقت و رنج بيفكند . « 1 » \r\n\r\nحلم و بردبارى\r\nاحنف فردى بود با صفات برجسته ، و ملكاتى پسنديده ، كه در نيكوئى صفت و سيرت ، ضرب‌المثل ديگران واقع شده بود ، به خصوص كه او در حلم و بردبارى و خويشتن‌دارى شهرهء آفاق بوده است .\r\nمردى به يحيى برمكى گفت : به خدا سوگند تو بردبارتر از احنف بن قيس هستى . يحيى گفت : كسى كه بيش از اندازهء استحقاقمان ما را ستايش كند ، به ما قرب بيشترى پيدا نخواهد كرد . « 2 » \r\nبردبارى احنف تا حدّى بود كه مردى او را دشنام داد ، ولى او به سمت خانه رهسپار شد . آن مرد به دنبال او راه افتاد ، در حالى كه او را دشنام مىداد تا به خانه رسيد . احنف رو به او كرد و گفت : همين قدر كافى است ، آنگاه داخل خانه شد و گفت ، بردبارى را از مردان يافتم . « 3 » \r\nروز ديگر مردى او را دشنام داد و او سكوت اختيار كرد . آن مرد با اصرار فراوان ناسزاگويى را ادامه داد و احنف همچنان ساكت بود . آن مرد گفت : دريغا كه چيزى او را از پاسخ گفتن باز نمىدارد مگر بىارزش بودنم نزد او . « 4 » \r\n\r\n","description":"","footnote":" ( 1 ) . تهذيب تاريخ دمشق ، ج 7 ، ص 19 .  ( 2 ) . اعلام زركلى ، ج 1 ، ص 263 .  ( 3 ) . تهذيب تاريخ دمشق ، ابن عساكر ، ج 7 ، ص 20 .  ( 4 ) . همان مدرك ، ص 21 . ","page_name":" 128 ","page_number":128},
  {"content":"\r\n\r\n\r\nبرخورد با ديگران\r\nاحنف مىگويد : هيچكس با من درگير نشد مگر اينكه دربارهء او يكى از سه راه راانتخاب كردم ، اگر از من برتر بود ، قدرش را شناختم ( احترامش را رعايت كردم ) ؛ و اگر از من پايينتر بود ، خود را از او بالاتر نگاه داشتم ( متعرضش نشدم ) ؛ و اگر با من همطراز بود ، او را مورد فضل و بخشش خود قرار دادم . « 1 » \r\nو نيز مىگويد : كسى كه در او چهار خصلت باشد ، بدون مزاحم سرور مردمش خواهد شد . اوّل اينكه ديندار باشد ، بطورى كه دين ، او را از گناه باز دارد ؛ دوم ، اصل و تبارى كه او را صيانت كند ؛ سوم عقلى كه او را راهنما باشد ؛\r\nچهارم ، حيائى كه وى را مانع باشد . « 2 » \r\nاحنف هيچگاه دردش را پيش ديگران بازگو نمىكرد ، و از اينكه از پيش آمدهاى ناگوار نزد اين و آن ناله كند امتناع داشت . روزى برادر زاده‌اش از درد دندان به او شكايت كرد ، او گفت : سى سال است كه يك چشم خود را از دست داده‌ام ، و از آن تاكنون براى هيچكس چيزى نگفته‌ام . « 3 » \r\n\r\nمديريت و فرماندهى\r\nقوت شخصيت و اخلاق و الا و ملكات فاضلهء احنف ، سبب شده است ، كه فرماندهى موفق و مديرى مدبّر و كارآمد و بالياقت و كاردان جلوه كند . او در همهء لشكركشىها و فتوحات ، پيوسته و پيروز و فاتح بود . هر چند عدّهء نيروهايش در بيشتر كارزارها به اندازهء لازم نبود ، ولى حسن فرماندهى و مديريت هوشمندانهء او پيروزى پس از پيروزى را نصيب لشكريان اسلام مىنمود ، كه در بحثهاى\r\n\r\n","description":"","footnote":" ( 1 ) . همان مدرك ، ص 20 .  ( 2 ) . تهذيب تاريخ دمشق ، عساكر ، ج 7 ، ص 20 .  ( 3 ) . همان مدرك ، ص 19 . ","page_name":" 129 ","page_number":129},
  {"content":"\r\n\r\nآينده به آنها اشاره خواهيم كرد . همچنين مديريت او در حلّ اختلافات به حدى بود كه هر كجا مشكلى به وجود مىآمد ، كليد آن در دست احنف بود . او با روشهاى داهيانهء خود مشكل را حل و فصل مىنمود ، و از وقوع فتنه‌ها و خونريزيها جلوگيرى مىكرد . بويژه وجود احنف در ميان لشكر ، مانع از بروز حوادث نامطلوب و ايجاد شكاف و اختلاف در ميان نيروها بود ، و در صورت بروز چنين حوادثى ، احنف به عنوان ميانجى با فوريت هر چه تمامتر به اصلاح آن مىپرداخت و در راه وحدت و التيام نيروها كوشا بود .\r\nروزى معاويه به احنف گفت : به چه چيز سرور قبيله‌ات شدى ، در حالى كه نه بزرگسالتر از آنان و نه با شخصيت‌تر آنهايى ؟ گفت : من در امور داخلى ديگران دخالت نمىكنم ، و آنچه را كه بر آن مسؤوليت يافته‌ام ضايع و تباه نمىكنم ، و اگر مردم از آشاميدن آب كراهت داشته باشند ، من هم به آن لب نمىزنم . ( كنايه از همدلى و دمسازى با مردم ) . « 1 » \r\nاحنف در اين فقره از گفته‌هاى خود يكى از ضرورىترين و بارزترين مشخصه‌هاى فرماندهى را بازگو مىكند ، و آن ، توجّه فرمانده به نظرات و آراء افراد تحت فرماندهى است ، و اينكه فرمانده بايد تا سر حد ممكن به آراء افراد خود احترام نهاده ، و خواسته‌هاى آنان را تأمين كند و از خودسرى و خود محورى كه موجب دلسرد شدن افراد است جدّاً اجتناب نمايد تا آنان نيز متقابلًا در برقرار نمودن روح انضباط و اطاعت از فرمانده از روى ميل قلبى تلاش كنند .\r\nاين نيز از نمونه‌هاى بارز اخلاق والاى احنف است ، كه رعايت آن براى يك فرمانده موفق ضرورت دارد . احترام به شخصيت افراد تحت فرماندهى و رعايت مسائل شخصى و توجّه به آسايش آنان ، موجب دلگرمى آنها شده و عامل موفقيت فرمانده است .\r\n\r\n","description":"","footnote":" ( 1 ) . تهذيب تاريخ دمشق ، عساكر ، ج 7 ، ص 19 . ","page_name":" 130 ","page_number":130},
  {"content":"\r\n\r\n\r\nبزرگوارى و بزرگ منشى\r\nيكى از برجسته‌ترين خصلتهاى احنف ، روحيهء بزرگ‌منشى اوست ، كه در سراسر وجودش جلوه‌گر است .\r\nاحنف مىگويد : سه خصلت در من هست كه آنها را ذكر نمىكنم مگر براى اينكه از آن پند گيرند .\r\n1 . هيچگاه به درب خانهء سلطان نرفتم ، مگر اينكه بدانجا فراخوانده شدم .\r\n2 . هيچگاه به راز دو نفر داخل نشدم ، مگر اينكه آنها خود مرا بخوانند .\r\n3 . هر كس از كنارم برخاست از او جز به نيكى ياد نمىكنم . « 1 » \r\nاحنف مىگويد : از هيچ مجلسى اخراج نشدم ، و از هيچ درى رانده نشدم .\r\n« اصمعى » گويد : اين عبارت معنايش اينست كه من در مجلسى مىنشينم كه بدانم مرا از آنجا اخراج نمىكنند ، و بر هيچ درى نمىايستم كه بيم آن باشد كه مرا بار ندهند . « 2 » \r\nو از گفته‌هاى اوست : هيچ‌گاه درخواست‌هاى من ناپذيرفته نمانده است . از او سؤال شد چگونه ؟ گفت : براى اينكه من هيچ‌گاه درخواست ناشدنى نمىكنم . « 3 » \r\nخالدبن صفوان مىگويد : « احنف » از شهرت فرار مىكرد ، و شهرت به دنبال او روان بود . هشام‌بن عبدالملك به خالد گفت : از احنف برايم تعريف كن . گفت : يا اميرالمؤمنين ! اگر بخواهى از سه چيز او برايت بگويم ، و اگر بخواهى از دو چيز او و اگر خواسته باشى از يك چيزش برايت نقل كنم . گفت سه چيزش را بگو ! گفت : او حرص نمى ورزيد ، و حق را كنار نمىگذاشت ، و در برابر حق تسليم بود . هشام\r\n\r\n","description":"","footnote":" ( 1 ) . تهذيب تاريخ دمشق ، ج 7 ، ص 20 .  ( 2 ) . همان مدرك .  ( 3 ) . همان مدرك . ","page_name":" 131 ","page_number":131},
  {"content":"\r\n\r\nگفت : اكنون از دو چيزش برايم بگو ، گفت : از او خير مىرسيد ، و از شر پرهيز داشت . گفت : از يك چيزش بگو ، گفت : او بيش از ديگران بر خويشتن تسلّط داشت .\r\nهشام از او درخواست زيادت نمود ، خالد گفت : من روزگاران گذشتهء او را به ياد دارم ، در واقعهء فتح خراسان ، جمعيت بسيارى از ايرانيان براى ديدار با او در « مرو رود » « 1 »  گرد آمده بودند . آنان جمعيّتشان بىشمار بود ، و احنف در خانهء محقرى نماز عشا را به جا آورد ، آنگاه دعا نمود ، و با تضرع از خدا خواست كه او را توفيق دهد . سپس بيرون رفت ، و در ميان جمعيت به قدم زدن پرداخت ، و مانند شخص غم زده راه مىرفت ، و به سخنان مردم گوش مىداد . « 2 » \r\n\r\nترجيح مصالح عمومى\r\nيكى از ابعاد شخصيت احنف دورى از خودخواهى و خود محورى است . او هيچگاه منافع عمومى را قربانى مصالح فردى و شخصى خود ننموده است ، بلكه هميشه در انديشهء ديگران به سر مىبرد ، و از حقوق آنها حمايت مىكرد . داستان ذيل گوياى اين واقعيت موجود در روح و جان احنف است .\r\nابو موسى اشعرى ، گروهى از اهل بصره را به سوى عمر روانه ساخت ، كه احنف از جمله آنها بود . وقتى آنها با عمربن‌الخطاب ملاقات كردند همه از مسائل شخصى خود با او سخن گفتند . احنف در انتهاى گروه بود . او پس از حمد و ثناى خداوند و صلوات بر پيامبرش گفت : اما بعد يا اميرالمؤمنين ! به تحقيق كه اهل مصر در منزلهاى فرعون سكونت يافتند ، و اهل شام در منزلهاى قيصر سكونت گزيدند ، و اهل فارس در منازل كسرى استقرار يافتند ، با آن جويبارهاى شيرين و باغستانهاى حاصلخيز . . . كه ميوه‌هايشان پيش رس ، به آنها مىرسد . و اما اهل\r\n\r\n","description":"","footnote":" ( 1 ) . ظاهراً همان شهر مرو است كه اكنون در جمهورى تركمنستان قرار دارد .  ( 2 ) . تهذيب تاريخ دمشق ، ج 7 ، ص 16 . ","page_name":" 132 ","page_number":132},
  {"content":"\r\n\r\nبصره ساكن شده‌اند در سرزمينى شوره‌زار و نمكزار با آبى تلخ و غير قابل آشاميدن ، كه خاكش خشك نمىشود ، و كشتزارش نمىرويد ، يكسوى آن دريايى خروشان قرار دارد ، و سوى ديگرش فلاتى بىحاصل است ، محصولى بدست نمىآيد مگر با رنج و مشقت فراوان . پس اى عمر ، وضع نابهنجار ما را بهبود بخش ، و حالت دگرگون ما را سامان ده ، و بر عيال ما بيفزاى ، و مردان ما را افزايش ده ، و پرداختى ما را كامل ببخشاى ، و زمينهاى زير كشت ما را توسعه بخش ، دستور بده كه براى ما نهرى حفر شود ، كه از آن آب شيرين بنوشيم .\r\nعمر گفت : آيا شايسته‌تر نبود كه شما مانند اين مرد ( احنف بن قيس ) باشيد ، به خدا سوگند او سرور همهء شماست ، احنف گفت : گوئى اين كلام را هنوز هم مىشنوم . عمر خواست جائزه‌اى به او پرداخت شود ، او گفت : يا اميرالمؤمنين ماشبانگاهان شتابزده به سوى تو راه نپيموديم كه جايزه دريافت كنيم ، و من درخواستى ندارم بجز درخواستهاى عمومى اهل بصره . پس ارج و قرب او نزد عمر بيشتر شد . « 1 » \r\n\r\nاحنف در عصر پيامبر ( ص )\r\nاحنف در عصر رسول خدا ( ص ) در بصره متولد شد ، ولى توفيق ملاقات با آن حضرت را پيدا نكرد ، لذا ترجمه‌نويسان او را از تابعين « 2 »  ذكر كرده‌اند ، هر چند كه نام و آوازهء احنف به سمع مبارك رسول خدا ( ص ) رسيد ، و آن حضرت وى را مشمول دعاى خير خود قرار داد .\r\nرسول خدا ( ص ) مردى از قبيلهء ليث را به سوى بنى سعد ( قبيلهء احنف ) گسيل داشت . آن مرد اسلام را بر آنان عرضه كرد . احنف گفت : او دعوت به خير\r\n\r\n","description":"","footnote":" ( 1 ) - تهذيب تاريخ دمشق ، ج 7 ، ص 14 .  ( 2 ) . تنقيح‌المقال مامقانى ، ج 1 ، ص 103 . ","page_name":" 133 ","page_number":133},
  {"content":"\r\n\r\nمىكند ، و امر به خير مىنمايد . اين خبر به رسول خدا ( ص ) رسيد ، حضرت فرمود ، خداوندا : احنف را بيامرز . پس از آن احنف پيوسته مىگفت : هيچ چيز در نزد من اميدوار كننده‌تر از دعاى پيامبر نيست . « 1 » \r\n\r\nاحنف در دوران عمر و عثمان\r\nدر فتوحاتى كه در زمان حكومت عمر و عثمان براى مسلمانان پيش آمد احنف نقش برجسته‌اى داشته و شهرها و نقاط مختلفى به فرماندهى و تدبير او گشوده شده است ، از جمله فتح خراسان و مقابله با يزدگرد كه به خراسان گريخته و از خاقان ترك امداد خواسته بود به او محول گرديد ؛ يزدگرد كه تاب مقاومت در برابر مسلمانان را نداشت هنگام هزيمت و فرار از خراسان مىخواست گنجهاى خود را حمل كند و گنجها بس گران و عظيم بود ، ايرانيان گفتند : چه مىكنى . گفت :\r\nمىخواهم به خاقان ملحق شوم يا به چين روم .\r\nايرانيان را اين رأى خوش نيامد و گفتند ما در كشور خودمان اگر درگير شويم بهتر از اين است كه به كشورى ديگر برويم كه دين ندارد و از وفادارى آنها مطمئن نيستيم . ما را برگردان تا با مسلمانها مصالحه كنيم چون ايشان اهل وفا و دين هستند .\r\nيزدگرد امتناع كرد . در نتيجه ايرانيان از او جدا گشته و با او جنگيده و گنجها را پس گرفتند يزدگرد به سوى خاقان گريخت و ايرانيان آمده با احنف مصالحه كردند و گنجها را به او سپردند سپس به شهرهاى خود بازگشته و زندگى تازه‌اى را كه بهتر از زندگى در سايه شاهان بود آغاز كردند . « 2 » \r\n\r\n","description":"","footnote":" ( 1 ) . تهذيب تاريخ دمشق ، ج 7 ، ص 13 .  ( 2 ) . مراجعه كنيد به كامل ابن اثير ، ج 2 ، ص 549 - 553 . ","page_name":" 134 ","page_number":134},
  {"content":"\r\n\r\n\r\nاحنف در دوران خلافت على ( ع )\r\nپس از كشته‌شدن عثمان به دست مسلمانان ، و به خلافت رسيدن اميرالمؤمنين ( ع ) و بيعت مردم ، از جمله احنف بن قيس با آن حضرت ، يكى از پرماجراترين دوره‌هاى زندگانى احنف شروع مىشود . او در جنگهاى دوران حضرت على ( ع ) نقش مهمى داشت ، و در جنگ صفين از سوى على ( ع ) ، فرماندهى قبيلهء بنى تميم را عهده‌دار بود .\r\n\r\nجنگ جمل\r\nطلحه و زبير بعد از عهد شكنى همراه عايشه به بصره رفته و جنگ جمل را بپاكردند . احنف در واقعهء جمل به فرمان على ( ع ) از پيوستن به لشكريان آن حضرت خوددارى كرد ، هر چند كه ميل قلبى او حضور فعّال در جنگ بود . ولى از آنجا كه شركت او در جنگ موجب پيوستن هزاران نفر به جبههء دشمن بود ، لذا او با صلاحديد على ( ع ) جنگ را ترك كرد ، و با گروه بسيارى از پيروان خود در محلّى بنام وادىالسباع اقامت نمود .\r\nاحنف بن قيس به على ( ع ) پيام فرستاد ، كه من در ميان قبيله‌ام از تو پيروى مىكنم ، اگر خواسته باشى من از پيوستن چهار هزار شمشيرزن از قبيلهء بنى سعد به دشمنانت جلوگيرى به عمل آورم ؟ على ( ع ) به او پيغام داد كه آرى ، آنها را از پيوستن به دشمن بازدار . پس احنف كسانش را جمع‌آورى كرد و به آنان گفت : اى بنى سعد ، از اين فتنه و آشوب دست برداريد و در خانه‌هايتان بنشينيد ، اگر اهل بصره به پيروزى رسيدند ، كه آنها برادرانتان هستند ( آنها عليه شما اقدامى نخواهند كرد ) و اگر على ( ع ) پيروز شد ، شما در سلامت خواهيد بود . پس آنها از شركت در جنگ منصرف شدند . « 1 » \r\n\r\n","description":"","footnote":" ( 1 ) . جمل شيخ مفيد ، ص 158 . ","page_name":" 135 ","page_number":135},
  {"content":"\r\n\r\nهنگامى كه پيك احنف نزد على ( ع ) رسيد ، و خبر از بازدارى قبيلهء احنف از جنگ را به عرض رسانيد ، مردى گفت : يا اميرالمؤمنين اين احنف كيست ؟\r\nحضرت فرمود : زيرك‌ترين عرب و بهترينشان براى مردمشان ، آن مرد گفت :\r\nهمانگونه است كه مىگويى ، و من ميان او و مغيرةبن شعبه مقايسه مىكنم ، او ( مغيره ) به طايف رفته و در آنجا اقامت گزيده است ، و منتظر است ببيند كار امّت به كجا خواهد انجاميد . آنگاه آن مرد گفت : من گمان مىكنم كه عملكرد احنف بيش از مغيره تو را خشنود مىكند . على ( ع ) فرمود : آرى ، براى مغيره فرق نمىكند كه پرچم برافراشته شده پرچم هدايت باشد يا گمراهى . « 1 » \r\nو به نقلى ديگر وقتى على ( ع ) به بصره آمد ، احنف نزد او رسيد و گفت : مردم ما در بصره گمان مىكنند كه اگر تو فردا بر آنان پيروز شوى ، مردانشان را مىكشى ، و زنانشان را به اسارت مىگيرى . حضرت فرمود : از مانند منى چنين انتظارى نمىرود ، و آيا چنين رفتارى جز با كفار حلال است ؟ اينها مسلمانند . احنف گفت :\r\nيكى از دو راه را براى من اختيار كن ، يا اينكه در يارى تو جنگ كنم ، و يا اينكه ده‌هزار شمشير زن را از جنگ با تو بازدارم . حضرت فرمود : چگونه ؟ ! در حالى كه تو افرادت را به كناره‌گيرى از جنگ نظر دادى . احنف گفت : وفاء به فرمان خدا در جنگيدن با اينهاست . حضرت فرمود : تو ده‌هزار شمشير زن را از جنگ بازدار .\r\nپس احنف به سوى مردم بازگشت و صدا زد : اى آل خندف ! عده‌اى به او پاسخ دادند ؛ و صدا زد : اى آل تميم ! پس جمعى به او جواب دادند ؛ سپس فرياد برآورد ، اى آل سعد ! همهء بنى سعدندايش را لبيك گفتند . احنف همه را به ترك جنگ فرا خواند ، و منتظر سرنوشت جنگ شد . « 2 » \r\n\r\n","description":"","footnote":" ( 1 ) . جمل شيخ مفيد ، ص 159 .  ( 2 ) . كامل ابن اثير ، ج 3 ، ص 238 ؛ سفينةالبحار ، ج 1 ، ص 349 . ","page_name":" 136 ","page_number":136},
  {"content":"\r\n\r\n\r\nموضعگيرى احنف در برابر عايشه\r\nعايشه به منظور جذب هر چه بيشتر نيرو در مصاف با على ( ع ) نامه‌هايى براى سران و بزرگان اهل بصره فرستاد ، و از آنان مددخواهى نمود . از جمله ، به احنف‌بن قيس نامه نوشت ، و در حفير « 1 »  منتظر پاسخ آنها بود . « 2 » \r\nوقتى عايشه به بصره رفته بود ، به احنف بن قيس پيغام فرستاد ، ولى او حاضر به ملاقات با عايشه نشد . بار ديگر عايشه به او پيغام داد . اين بار احنف نزد او رفت .\r\nعايشه گفت : واى بر تو اى احنف ، چگونه در پيشگاه خداوند عذرخواهى آورد از ترك جهاد با قاتلان اميرالمؤمنين عثمان ، آيا از كمى عدد است ، يا اينكه قبيله‌ات به تو نافرمانى مىكنند ؟ احنف گفت : اى ام‌المؤمنين نه عمرم از حد گذشته ، و نه زمان درازى سپرى گشته است ، بلكه يكسال نمىگذرد كه تو را ديدم از عثمان انتقاد مىكردى ، و به او بد مىگفتى . عايشه گفت : واى بر تو آنها او را بمانند ظرفى شستند ، آنگاه او را كشتند . احنف گفت : اى ام‌المؤمنين ، من دستور تو را در حالى كه ( از كشتن عثمان ) راضى بودى قبول مىكنم ، و دستورت را در حالى كه از آن خشمگينى رد مىنمايم . « 3 » \r\nاحنف پيوسته در برابر آتش‌افروزان جنگ جمل رفتار خصمانه‌اى اتخاذ كرده ، و سرسختانه از آنان انتقاد مىنمود ؛ برخورد او با عايشه از اين قبيل است .\r\nاحنف بن قيس در روز جنگ جمل به عايشه گفت : اى ام‌المؤمنين ، آيا از پيغمبر خدا دربارهء اين را ه سفارشى و سخنى شنيده‌اى ؟ گفت : نه ، هرگز . گفت آيا در اين‌باره در قرآن چيزى خوانده‌اى ؟ گفت : قرآن همان است كه شما مىخوانيد .\r\n\r\n","description":"","footnote":" ( 1 ) . نام نخستين منزلگاه ميان بصره و مكه است .  ( 2 ) . كامل ابن اثير ، ج 3 ، ص 210 .  ( 3 ) . الغدير ، ج 9 ، ص 81 ؛ استيعاب ، ج 2 ، ص 192 . ","page_name":" 137 ","page_number":137},
  {"content":"\r\n\r\nگفت : آيا هيچ ديده‌اى كه رسول خدا در آنوقت كه مسلمانان در اقليت بودند و مشركان در اكثريت ، از زنان خود يارى طلبيده باشد ؟ گفت : نه ، هرگز . احنف گفت :\r\nدر اين صورت پس ما چه گناهى كرده‌ايم ؟ « 1 »  ( يعنى اگر همراه تو به جنگ نرويم گناهى مرتكب نشده‌ايم زيرا تو خود نيز وظيفه جنگيدن ندارى ) .\r\n\r\nنقش احنف در قتل زبير\r\nوقتى دو لشكر در برابر يكديگر قرار گرفتند و آمادهء جنگ شدند ، زبير از لشكرفاصله گرفت و جنگ را ترك كرد . زبير پس از ترك جنگ به وادىالسباع ( محلى در نزديكى بصره ) رسيد ، در حالى كه احنف بن قيس با گروهى از بنى تميم در آنجا عزلت گزيده بودند . عبور زبير را به احنف اطلاع دادند . احنف در حالى كه صدايش را بلند كرده بود گفت :\r\nبا زبير چه‌كار كنم ؟ آنكه دو گروه از مسلمانان را به جان يكديگر انداخت و زمانى كه شمشيرها جاى خود را گرفتند ، خود را كنار كشيد و آنها را ترك گفت ، البته كه او مستحق كشته شدن است ، خدا او را بكشد . « 2 » \r\nتنى چند از بنى تميم در پى زبير رفتند ، ولى عمرو بن جرموز از آنها سبقت گرفت و به او رسيد ، در حالى كه زبير آمادهء نماز بود . عمرو به او گفت : آيا تو بر من امامت مىكنى ، يا من به تو امامت كنم ؟ آنگاه زبير به امامت ايستاد ، و عمرو او را در نماز كشت ، و بعضى گفته‌اند كه احنف بن قيس با ارسال كسانى از قبيله‌اش او را كشت . « 3 » \r\n\r\nجنگ صفين\r\nهنگامى كه على ( ع ) جنگ جمل را به پايان برد ، به كوفه رفت و اين شهر را\r\n\r\n","description":"","footnote":" ( 1 ) . صلح امام حسن ( ع ) ، ( ترجمه از عربى ) ، ص 49 .  ( 2 ) . شرح نهج‌البلاغه ، ابن ابى الحديد ، ج 1 ، ص 235 .  ( 3 ) . مروج‌الذهب ، ج 2 ، ص 363 . ","page_name":" 138 ","page_number":138},
  {"content":"\r\n\r\nمركزحكومت خويش قرار داد و به جمع‌آورى نيرو پرداخت و تصميم به دفع شرّ معاويه گرفت .\r\nاحنف بن قيس و جارية بن قدامه و حارثة بن بدر و زيد بن جبله و اعين بن ضبيعه و اشراف بنى تميم به حضور على ( ع ) بار يافتند . احنف از جاى برخاست و چنين سخن آغاز كرد :\r\nاى اميرمؤمنان ، اگر قبيلهء بنى سعد در جنگ جمل تو را يارى نكردند ، به بدخواه تو نيز نصرت ندادند و درشگفتند از كسانى كه ديروز ترا يارى كردند وتعجب مىكنند از آنهايى كه امروز از يارى تو دست برداشتند زيرا ايشان نسبت به طلحه و زبير در ترديد بودند و لكن ترديدى در مورد معاويه ندارند . عشيره ما در بصره هستند چه خوب بود به دنبال آنان مىفرستاديم نزد ما آيند تا با خصم بستيزيم و آنچه را كه ديروز از دست دادند ، امروز به دست آورند . « 1 »  على ( ع ) بعد از مشورت با دو نفر ديگر از افراد قبيلهء بنى تميم به احنف فرمود : با كسانت مكاتبه كن ، بنابراين احنف به بنى سعد نوشت :\r\nكسى از بنى تميم باقى نمانده مگر اينكه به پيروى از نظرات رهبرانشان دچار شقاوت گرديده‌اند بجز شما ، قبيلهء سعد بن خرشه را رأى ابن يثربى بدبخت كرد ، ولحيان با نظرش قبيلهء حنظله را بيچاره كرد ، و نظرات زفرو مطر قبيلهء عدى را بدبخت نمود ، و قبيلهء عمروبن تميم را رأى عاصم بن دلف تباه ساخت ، و با صحت نظر من خداوند شما را يارى بخشيد ، تا آنچه را كه مىخواستيد به آن دست يافتيد ، و از آنچه مىترسيديد در امان مانديد ، و از اهل بلا دور شديد ، و به اهل عافيت پيوستيد .\r\nاز پيوستن به ما تأخير نكنيد ، و گرنه از بخشش محروم شده و به پيروزى نخواهيد رسيد ، و نتيجهء محروميت از بخشش دست‌تنگى و حاصل به پيروزى\r\n\r\n","description":"","footnote":" ( 1 ) . وقعه صفين ، ص 24 . ","page_name":" 139 ","page_number":139},
  {"content":"\r\n\r\nنرسيدن عقب‌افتادگى است . و كارها انجام نمىپذيرد مگر با رضايت ، و شخص ناچار ممكن است به كمتر از آنچه توقع دارد راضى شود . « 1 » \r\nپس از رسيدن نامهء احنف به بنى سعد ، همگى به سمت كوفه رهسپار گرديدند ، و پس از رسيدن به اين شهر مورد استقبال گرم ياران على ( ع ) واقع شدند . « 2 » \r\nپيشتر از اين هم وقتى اميرمؤمنان ( ع ) از ابن عباس فرماندار بصره خواست كه مردم را بسيج كند ، ابن عباس در اجتماع مردم بصره نامهء حضرت را خواند .\r\nاحنف بن قيس كه از سران بصره بود بپاخاست ، و ايراد سخن نمود . او خطاب به ابن عباس گفت : آرى به خدا سوگند دعوت ترا لبيك مىگوئيم ، و در تنگى و فراخى و خوشنودى و سختى در كنار تو خواهيم بود ، و به ديدهء نيك به همهء دشواريها خواهيم نگريست ، و انتظار اجر فراوان از پروردگار داريم . « 3 » \r\nهنگاميكه على ( ع ) براى جنگ با معاويه آماده گشت و فرماندهان سپاه خود را معين نمود ، احنف بن قيس را فرمانده قبايل بنى تميم و ضبّه و رباب قرار داد . « 4 » \r\nفرماندهان و ياران على ( ع ) پيوسته نظرات خود را به عرض فرماندهى كل قوا مىرساندند و آن حضرت به گفته‌هاى آنان توجه مىنمود . از آن ميان احنف بن قيس برخاست و عرض كرد : يا اميرالمؤمنين ، از اين مردم برخى براى جنگ مصمم‌اند و بعضى ترديد دارند ، بعضى زبان گويا دارند ، و برخى خاموشند ، و هر يك از اينها در جاى خودنيكوست ؛ افراد مردد به كمك افراد مصمم نيايند ، اينها ( مصمم‌ها ) چيزى نمىگويند مگر اينكه باز همان سخن ديروز خود را تكرار كنند ( يعنى اهل جنگند ) ما مصمم به جنگ هستيم و توجهى به تعدادى اندك كه آيهء\r\n\r\n","description":"","footnote":" ( 1 ) . وقعهء صفين ، ص 25 .  ( 2 ) . وقعهء صفين ، ص 27 .  ( 3 ) . وقعهء صفين ، ص 116 .  ( 4 ) . وقعهء صفين ، ص 117 . ","page_name":" 140 ","page_number":140},
  {"content":"\r\n\r\nيأس مىخوانند نداريم . ما به خاطر خود يا تو با اين گروه نجنگيديم بلكه براى خدا با ايشان پيكار كرديم . پس اگر فرمان خدا ميان ما و تو قرار گرفت آن را بپذير ، چون تو به حق اولى هستى و از همهء ما به موفقيّت سزاوارترى ، و من جز جنگ راه ديگرى نمىبينم . « 1 » \r\nدر يكى از روزهاى جنگ صفين ، احنف كه از سوى اميرمؤمنان ( ع ) به فرماندهى قبيلهء بنى تميم بصره منصوب شده بود ، براى مردم عراق اينچنين ايراد سخن كرد : اى مردم عراق ، سوگند به خدا ، فرصتى بهتر و مناسب‌تر از امروز در جنگ با دشمن برايتان پيش نخواهد آمد . اين قوم پردهء پروا را فرو گذاشته‌اند ، و نه از روى انگيزهء دينى ، بلكه از سر دوستى دنيا مىجنگند ، پس به پيش بتازيد .\r\nگفتند : اگر ما امروز به پيش بتازيم ، ديروز نيز پيش تاخته‌ايم ، اى اميرمؤمنان تو چه نظر دارى ؟ فرمود : به موقع پيش بتازيد ، و به موقع عقب‌نشينى كنيد ، پيش از آنكه به سوى شما بيايند پيش برويد . آنگاه حملهء اهل عراق به شاميان آغاز شد ، و جنگ با سختى هر چه تمامتر درگرفت . « 2 » \r\n\r\nجريان حكميت\r\nيكى از غم‌انگيزترين رويدادهاى صدر اسلام جريان حكميت است ، كه گروهىاز همراهان على ( ع ) بر آن حضرت تحميل كردند و او را وادار به پذيرفتن آن نمودند .\r\nسپس از دستورات آن حضرت در مورد اعزام افراد واجد صلاحيت براى آن امر خطير سرپيچى كرده و ابوموسى اشعرى را بر او تحميل كردند و هر چه آن حضرت كوشش نمود كه آنان را از اين تصميم منصرف كند ، ايشان مصرّاً بر خواستهء خود دربارهء اعزام ابوموسى پافشارى كردند . احنف از كسانى است كه با\r\n\r\n","description":"","footnote":" ( 1 ) . الأمامة و السياسة ، ج 1 ، ص 107 .  ( 2 ) . وقعه صفين ، ص 406 . ","page_name":" 141 ","page_number":141},
  {"content":"\r\n\r\nشركت ابوموسى در جلسهء حكميت شديداً مخالف بود ، و اعتراض خود را بر اين انتخاب صريحاً اعلام مىداشت و از على ( ع ) مىخواست كه او را براى انجام اين مهم مأموريت دهد . وقتى كه كسى جز نويسندگان اميرمؤمنان عليه السّلام در نزد آن حضرت حاضر نبود ، احنف به على عليه‌السّلام عرض كرد ، اى امير مؤمنان ، ابوموسى از اهل يمن است و قبيلهء او طرفدار معاويه‌اند ، مرا با او همراه كن . به خدا سوگند او گرهى را براى تو نمىگشايد مگر اينكه من سخت‌تر از آن را براى تو مىگشايم ، و اگر بگوئى كه من از اصحاب پيامبر ( ص ) نيستم ، پس ابن عباس را مأمور كن و مرا همراه او بفرست . على ( ع ) فرمود : جماعت انصار و قاريان قرآن ، ابوموسى را نزد من آوردند و به من گفتند : « اين را بفرست كه مورد رضايت مااست ، و بجز او شخص ديگرى را نخواهيم پذيرفت » و ارادهء خداوند تخلّف ناپذير است . « 1 » \r\nدر روايتى ديگر احنف بن قيس گفت : اى امير مؤمنان تو با هوشيارترين مردان روبرو هستى ، با همان كسى كه در آغاز اسلام با خدا و رسولش جنگيد .\r\nابوموسى را من نيك مىشناسم ، او نه قاطع است و نه دانا ، در اين مهم شخصى بايد انتخاب شود كه با برگزيدهء آنان برابرى كند ، اگر مرا برگزينى بهتر است زيرا گره‌هاى كور آنان را برمىگشايم ، و گره‌هايى كه به دست آنها گشوده شود دوباره گره مىزنم . على ( ع ) او را به مردم پيشنهاد كرد ، ولى نپذيرفتند و گفتند : « فقط ابوموسى را قبول داريم . » « 2 » \r\nپس از آنكه احنف از نامزدى حكميت نااميد شد ، و اين مسئوليت به عهدهء ابوموسى واگذار شد ، احنف خود را به ابوموسى رسانيد ، و سعى در ارشاد و توجيه او نمود و او را به مسئووليت خطيرى كه پيش رو داشت يادآورى كرد .\r\n\r\n","description":"","footnote":" ( 1 ) . الأمامة و السياسة ، ج 1 ، ص 114 .  ( 2 ) . وقعه صفين ، ص 501 ؛ صفين در تاريخ ، ( ترجمهء عربى ) ص 236 . ","page_name":" 142 ","page_number":142},
  {"content":"\r\n\r\nآخرين فردى كه با ابوموسى وداع گفت احنف بن قيس بود . او دست ابوموسى را گرفت و گفت : اى ابوموسى ، حساسيت اين مهم را درياب ، بدانكه اگر تو عراق را تباه سازى ديگر عراقى نخواهد بود ، از خدا بترس ، كه ترس از خدا دنيا و آخرت تو را آباد مىسازد . چون فردا با عمرو روبرو شدى به سلام آغاز مكن زيرا او شايستهء سلام گفتن نيست ، و با او دست مده زيرا دست امانت است ، مبادا تو را بر صدر فراش بنشاند ، او را در حال تنهايى ديدار مكن ، مبادا با او در خانه‌اى كه در آن نيرنگ حاكم است گفتگو كنى .\r\nآنگاه خواست از درون ابوموسى نسبت به على ( ع ) آگاه شود ، از اين رو گفت : اگر عمروعاص به بيعت با على ( ع ) راضى نشد ، پس پيشنهاد كن كه اهل عراق كسى را از ميان قريشيان شام برگزينند . . . پس ما آن شخص را كه مىخواهيم انتخاب مىكنيم .\r\nاگر از قبول اين پيشنهاد هم سرباز زنند در اين صورت اهل شام از ميا ن قريشيان عراق كسى را انتخاب كنند كه اگر چنين كنند كار به دست ما خواهد بود .\r\nابوموسى گفت : سخنت را شنيدم ، و اعتراضى نكرد . احنف به حضور على ( ع ) رسيد وگفت : اى اميرمؤمنان ، شخصى را فرستاديم كه با عزل تو مخالف نيست . على ( ع ) فرمود : خداوند بر امر خود غالب است . وقتى جريان گفتگوى احنف با ابوموسى انتشار يافت ، يكى از شعرا شعرى براى ابوموسى سرود ، و ضمن آن به او هشدار داد كه مبادا اسير ترفندهاى عمروعاص گردد و معاويه را به خلافت بگمارد . « 1 » \r\nهنگام نوشتن پيمان حكميّت ، كاتب چنين نگاشته بود :\r\n« اين پيمانى است كه بر سرآن به توافق رسيدند على ، اميرمؤمنان . . . . »\r\nمعاويه گفت : اگر من اقرار داشته باشم كه او اميرمؤمنان بوده و من با وى جنگيده‌ام بد مردى بوده‌ام . عمروعاص به كاتب گفت : فقط نام و نام پدرش را\r\n\r\n","description":"","footnote":" ( 1 ) . وقعهء صفين ، ص 536 . ","page_name":" 143 ","page_number":143},
  {"content":"\r\n\r\nبنويس چه وى امير شما است ولى امير ما نيست . چون نامه را به على ( ع ) نشان دادند فرمود آن ( عنوان ) را محو كنند . احنف گفت : عنوان اميرالمؤمنين را از نام خود حذف مكن ، چه مرا بيم آن است كه اگر آن را از ( نام ) خود بزدايى ديگر هرگز به تو باز نگردد ، ( به هيچ قيمت ) هر چند مردم باز هم با يكديگر بجنگند آن را مزداى . پس آن حضرت مدّتى از روز را از زدودن آن عنوان خوددارى كرد تا اشعث بن قيس بيامد و گفت اين نام را بزداى على ( ع ) گفت : لا الهَ الَّا اللَّهُ وَ اللَّهُ اكْبَرُ ، سنتى از پى سنّتى ( تاريخ تكرار مىشود ) به خدا سوگند كه اين ماجرا به نگارش آن نامه ماند كه من روز ( صلح ) حديبيّه از جانب پيامبر خدا ( ص ) به خط خود نگاشتم و نوشتم . « 1 » \r\n\r\nاحنف در جنگ نهروان\r\nاحنف بن قيس در سال 38 هجرى در جنگ با خوارج نيز مانند صفين ، ازفرماندهان نظامى على ( ع ) است . مسعودى در اين باره مىنويسد : على ( ع ) در رأس سى و پنج هزار سپاهى از كوفه خارج شده بود . ابن عباس استاندار بصره نيرويى متشكل از ده هزار رزمنده ، به يارى آن حضرت فرستاد ، كه احنف بن قيس در ميان آنها بود . « 2 » \r\n\r\nبرخوردهاى احنف با معاويه\r\nدر كتابهاى تاريخى برخوردهاى متعدّد و گفتگوهاى زيادى بين احنف و معاويه پس از شهادت اميرالمؤمنين ( ع ) نقل كرده‌اند كه در اين بخش به برخى از آنها اشاره مىكنيم .\r\n\r\n","description":"","footnote":" ( 1 ) . وقعه صفين ، ص 508 ؛ پيكار صفين ( ترجمهء وقعهء صفين ) ص 701 .  ( 2 ) . مروج الذهب ، ج 2 ، ص 404 . ","page_name":" 144 ","page_number":144},
  {"content":"\r\n\r\nروزى احنف نزد معاويه بود . همهء حاضرين سخن گفتند بجز احنف كه سكوت اختيار كرده بود . معاويه گفت : اى ابوبحر ( احنف ) چرا سخنى نمىگويى ؟ گفت اگر به دروغ سخن بگويم از خدا مىترسم ، و اگر راست بگويم از شما مىترسم . « 1 » \r\nهنگاميكه احنف و گروهى از اهل عراق بر معاويه وارد شدند ، معاويه به احنف گفت : تويى كه در واقعهء صفين به روى ما شمشير كشيدى ، و از ام‌المؤمنين عايشه روگردانى كردى ؟ احنف گفت : اى معاويه آنچه را كه گذشته است به ياد مياور ، چرخ زمان به عقب باز نمىگردد . بدانكه شمشيرهائى كه با آن با تو جنگيديم بر دوشمان است و دلهايى كه آكنده از دشمنى تو است در سينه‌هايمان ، اگر تو با نيرنگت يك وجب به ما دست درازى كنى ، ما در جنگ با تو يك گام به پيش خواهيم آمد . « 2 » \r\n\r\nدفاع احنف از على ( ع )\r\nروزى معاويه در مجلس خود نشسته بود و بزرگانى چون احنف بن قيس نزد اوبودند . مردى از اهل شام داخل شد و لب به سخن گشود ، و در پايان سخنانش على ( ع ) را سبّ و لعن نموده احنف گفت : اين گوينده اگر بداند كه خشنودى تو در لعن پيامبران الهى است ، البته آنان را لعن خواهد كرد ؛ از خدا بپرهيز و از على دست بردار ، او به خداى خود پيوست ، و تنها در قبر رفت و به اعمال خود واگذار شد . به خدا سوگند شمشيرش به حق بود ، دامانش پاك بود و مصيبتش بسيار بزرگ . معاويه گفت : اى احنف ، خار را در چشم ما فرو بردى و گفتى آنچه را كه گفتى ، به خدا قسم بايد بر فراز منبر به روى ، و چه بخواهى يا نخواهى او را ناسزا بگوئى . احنف گفت : اگر مرا معاف دارى برايت بهتر است ، و اگر مرا بر آن مجبور سازى سوگند به خدا زبانم ياراى آن را ندارد . گفت : پس برخيز و بر منبر قدم گذار .\r\n\r\n","description":"","footnote":" ( 1 ) . تهذيب تاريخ دمشق ، ج 7 ، ص 20 .  ( 2 ) . همان مدرك . ","page_name":" 145 ","page_number":145},
  {"content":"\r\n\r\nاحنف گفت به خدا قسم در گفتار و كردارم جانب انصاف را با تو رعايت خواهم نمود . معاويه گفت : با رعايت جانب انصاف چه خواهى گفت ؟ گفت : بر منبر مىروم و حمد و سپاس خداى بجا مىآورم و بر پيامبرش محمد ( ص ) درود مىفرستم ، آنگاه مىگويم ، هان اى مردم ، معاويه امر نمود كه على را لعن كنم ، به تحقيق كه على و معاويه اختلاف پيدا كردند و با يكديگر جنگيدند ، هر يك از ايندو نفر مدعى شد كه بر او و يارانش ستم رفته است ، پس من دعا مىكنم و شما آمين بگوييد ، خدا شما را رحمت كند . آنگاه مىگويم خداوندا : تو و ملائكه‌ات و پيامبرانت و همهء آفريدگانت طرف ستمكار را لعن كن ، و لعن كن گروه ستمگر را ، خداوندا آنها را بسيار لعن كن ، آمين بگوييد خدا شما را رحمت كند . اى معاويه بر اين گفتار حرفى را كم يا حرفى را زياد نمىكنم هر چند مرگ من در آن باشد .\r\nمعاويه گفت : بنابراين تو را معاف خواهيم داشت ، اى ابابحر . « 1 » \r\nاحنف به جرم اينكه از دوستداران على ( ع ) و وفاداران به آن حضرت و خاندان او بود ، پيوسته مورد كينه و خشم معاويه و سردمداران حكومت او قرار مىگرفت ، بطورى كه يكديگر را از او بيم مىدادند .\r\nهيئتى از عراق بر معاويه وارد شد . در ميان گروه كوفه عدى بن حاتم ، و همراه گروه بصره احنف بن قيس و صعصعة بن صوحان نيز بودند . عمروبن عاص به معاويه گفت : اينان رجال دنيا و شيعيان على و همان كسانند كه در جنگهاى جمل و صفين در كنار او مىجنگيدند ، از ايشان برحذر باش . « 2 » \r\n\r\nوفادارى احنف به امام حسن ( ع )\r\nپس از شهادت اميرمؤمنان ( ع ) مردم مسلمان و وفادار به امامت و ولايت\r\n\r\n","description":"","footnote":" ( 1 ) . الغدير ، ج 10 ، ص 261 ؛ المستطرف ، ج 1 ، ص 42 .  ( 2 ) . صلح امام حسن‌عليه السلام ( ترجمه از عربى ) ، ص 493 . ","page_name":" 146 ","page_number":146},
  {"content":"\r\n\r\nباامام حسن ( ع ) بيعت نمودند و امامت و رهبرى حضرت را گردن نهادند . امام حسن ( ع ) به منظور جنگ با معاويه به تدارك سپاه پرداخت ، وى در اثر خيانت سران لشگر مجبور به صلح با معاويه شد . از سوى ديگر ، معاويه تلاش پيگيرى براى نامزدى فرزندش يزيد براى خلافت پس از خود را شروع كرد و سعى كرد از بزرگان و سران قبايل براى يزيد بيعت بگيرد . براى اين منظور معاويه عده‌اى را از شهرستانها طلبيد كه از جملهء آنها احنف بن قيس بود . ضحاك بن قيس را نيز طلبيد و به او گفت : وقتى من مقدارى صحبت كردم ، تو از جا برخيز و از من اجازه سخن گفتن بگير و از من بخواه كه يزيد را به ولايتعهدى معرفى كنم . به عدهء ديگرى هم دستور داد كه پس از كلام ضحاك او را تصديق كنند .\r\nآنگاه معاويه خطبه ايراد كرد ، و مردم براى خوشامد او جانشينى يزيد را تأييد كردند . پس معاويه پرسيد احنف كجاست ؟ احنف جواب داد . معاويه گفت : پس چرا چيزى نمىگويى ؟ احنف ايستاد و خطبه‌اى خواند وضمن آن چنين گفت :\r\nاهل حجاز و اهل عراق به اين امر راضى نخواهند بود ، و تا زمانى كه حسن ( ع ) زنده است با يزيد بيعت نخواهند كرد .\r\nپس از كلام احنف ، ضحّاك از جابرخاست و تهديدهاى مفصّلى نسبت به اهل عراق كرد و توصيه كرد كه اهل عراق مخالفت نكنند . آنگاه احنف بن قيس برخاست و پس از سخنانى خطاب به معاويه گفت : مىدانى كه تو عراق را با قهر نگشوده‌اى ، و بر آن با زور مسلّط نگشته‌اى بلكه به حسن بن على ( ع ) تعهداتى - در برابر خدا - سپرده‌اى كه خود مىدانى و به موجبش حكومت پس از تو با وى خواهد بود . اگر به پيمانت وفا كنى تو پيمانگزار و وفادار خواهى بود ، و در صورتى كه به پيمانت خيانت كنى بايد بدانى به خدا سوگند پشت سر حسن سوارانى كارآزموده قرار دارد ، و بازوانى پيچيده و پرتوان ، و شمشيرهايى برّان كه اگر يك\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nقدم از راه خيانت و پيمان‌شكنى به طرف او پيش آيى ، با قدرتى پيروزمند روبرو خواهى شد .\r\nتو خود مىدانى كه مردم عراق از وقتى كه با تو دشمنى كرده‌اند ، ديگر تو را دوست نداشته‌اند ، و از وقتى كه با على و حسن ( ع ) - دوستدار شده‌اند راه مخالفت و دشمنى نپيموده‌اند و هم‌اكنون فرمان جديدى از آسمان بر ايشان فرود نيامده ( كه سبب تغيير جهت ايشان شود ) و همان شمشيرها كه همراه على ( ع ) در جنگ صفين به روى تو كشيده‌اند اكنون بر دوششان است ، و دلهائى كه كينهء تو را در آن پرورده‌اند در سينه‌هايشان قرار دارد . به خدا قسم مردم عراق حسن ( ع ) را بيش از على ( ع ) دوست مىدارند . « 1 » \r\n\r\nحسين‌بن على ( ع ) و احنف\r\nپس از اينكه حسين ( ع ) نامه‌هاى بيشمارى از اهل كوفه دريافت كرد و تصميم رفتن به عراق گرفت ، نامه‌اى به سران و اشراف اهل بصره نوشت ، و آنان را به امر به معروف و نهىاز منكر و يارى خويش دعوت كرد .\r\nحسين ( ع ) به بزرگان اهل بصره مانند مالك بن مسمع بكرى و احنف بن قيس و منذر بن جارود و مسعود بن عمرو و قيس بن الهيثم و عبدالله بن معمر نامه نوشت ، و آنان را به كتاب خدا و سنّت رسول خدا دعوت نمود ( و در آن نامه ) نوشت كه سنّت ميرانده شده ، و بدعت‌ها در دين ايجاد شده است . همهء آنها بجز منذربن جارود نامهء حضرت را مخفى نمودند . « 2 » \r\nو به نقل از سفينةالبحار حسين بن على ( ع ) نامه‌اى به احنف و گروهى از\r\n\r\n","description":"","footnote":" ( 1 ) . الغدير ، ج 10 ، ص 231 و 232 .  ( 2 ) . كامل ابن اثير ، ج 4 ، ص 23 . منذبن جارود نامه و نامه‌رسان را پيش ابن زياد برد و در نتيجه نامه‌رسان توسط ابن زياد به شهادت رسيد . ","page_name":" 148 ","page_number":148},
  {"content":"\r\n\r\nبزرگان اهل بصره فرستاد و آنان را به يارى خود دعوت كرد ، و احنف پاسخ حضرت را اين گونه داد كه : صبر پيشه كن به درستى كه وعدهء خداوند حق است ، و آنان كه به يقين نرسيده‌اند تو را سبك نشمارند . « 1 » \r\nپس از شهادت امام حسين ( ع ) عبيدالله بن زياد احنف را امر كرد كه خطبه‌اى ايراد كند و در آن حسين بن على ( ع ) را ناسزا بگويد . او امتناع كرد . ابن زياد شديداً اصرار ورزيد . پس احنف برخاست و سپاس و ستايش خداوند را به جا آورد ، آنگاه گفت : مردم اين مرد يعنى حسين ( ع ) را طلبيدند ، زبانهايشان از او حمايت مىكرد ، و دستهايشان عليه او بود ، آنچه مقدر بود به او رسيد ، و به روز موعود خويش پيوست . آنگاه احنف ساكت شد . « 2 » \r\n\r\nتذكر :\r\nدر اين جا مناسب است دربارهء احنف بن قيس تمام افرادى كه عدالت و وثاقت و يا حتى حسن حالشان بوسيلهء روايات و يا تاريخ ثابت شده و در زمان حيات اميرالمؤمنين على ( ع ) از وفاداران آن حضرت به شمار مىرفتند و در دوران امام حسن مجتبى ( ع ) هم از مخالفين و معارضين معاويه شمرده مىشدند و لكن شاهد حضور آنان در نهضت حسينى نيستيم ، اين مطلب را تذكر دهيم كه عدم حضور چنين افرادى در قيام كربلاء ، يك عمل گويائى نيست كه حاكى از اعراض آنان از هدف مقدس حضرت سيدالشهداء بوده و خط قرمزى بر تمام سوابق اعمالشان بكشد و اين توهم را در ذهن ما پديد آورد كه چنين بزرگانى در برابر وسوسه‌هاى شيطانى معاويه و خاندان اموى به زانو درآمده و سوابق درخشان زندگى خويش را در لغزشگاههاى دنيوى از دست داده‌اند ، بلكه قرائن متعددى\r\n\r\n","description":"","footnote":" ( 1 ) . سفينةالبحار ، ج 1 ، ص 349 .  ( 2 ) . تهذيب تاريخ دمشق ، ج 7 ، ص 20 . ","page_name":" 149 ","page_number":149},
  {"content":"\r\n\r\nوجود دارد كه فرض وجود هر كدام به تنهائى مىتواند علّت عدم حضور آنان را در اين نهضت الهى بيان كند . اگر اين افراد كوفى باشند مىتوان گفت :\r\n1 . ابن زياد قبل از واقعهء كربلاء ، حدود چهارصد و پنجاه نفر از شيعيان و دوستداران اهل بيت عصمت را زندانى كرده بود و شايد فرد مورد بحث در آن وقت در زندان بسر مىبرده است .\r\n2 . تمام راههاى منتهى بكربلاء توسط سپاهيان اموى تحت نظر بود و رفت و آمد افراد شديداً كنترل مىشد تا مانع حضور هر چه بيشتر شيعيان در كربلا گردند و افرادى كه در ايام عاشوراء در كربلاء حضور داشتند يا از لشگريان ابن سعد بودند و يا از افرادى كه همراه امام حسين ( ع ) وارد كربلا شده بودند و حتّى بعضى از محبين اهل بيت ( ع ) كه نتوانسته بودند همراه حضرت به كربلا بروند بعد از اطلاع از قضايا ، به عنوان اينكه از افراد ابن سعد هستند از راههاى كنترل شده عبور كرده و سپس به امام حسين ( ع ) ملحق مىشدند . و اگر اين افراد كوفى نباشند مىتوان گفت :\r\n1 . با توجه به عدم وجود وسائل ارتباط جمعى سريع در آن زمان ، عدهء زيادى از مسلمانان بعد از شهادت آن حضرت از واقعهء جانگداز كربلا مطلع شدند ، چه اين حادثه در زمان تقريباً كوتاهى اتفاق افتاد .\r\n2 . خروج امام حسين ( ع ) از مدينه به خاطر عدم بيعت با فرماندار منتخب يزيد و براى اعتراض به وضع موجود انجام گرفت و روانه شدن آن حضرت از مكه به طرف كوفه هم بعد از دعوت كوفيان و به خاطر بدست گرفتن حكومت عراق بود ، هر چند كه خود امام حسين ( ع ) و ديگر اهل بيت عصمت نسبت به شهادت قريب‌الوقوع آن حضرت در عاشورا يقين داشتند و لكن اين امر محتوم بطور عموم مطرح نشده بود .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\n3 . امام حسين ( ع ) در موقع خروج از مدينه و يا مكه ، هيچ فردى را علناً دعوت به جهاد نكرد تا عدم حضور مسلمانان مكه و مدينه و بصره و . . . علامت عدم تبعيت آنان از دستور صريح امام معصوم تلقى شود .\r\n\r\nميانجيگرىهاى احنف\r\nنفوذ كلمه و خلاقيت و مديريت و شخصيت برجستهء احنف ايجاب مىكرد كه اودر بسيارى از درگيرىها و اختلافات دخالت كند ، و مسايل و مشكلات را حل و فصل نمايد . اخلاق و الا و ملكات فاضلهء او وى را مدد نمود ، و او را پيوسته با موفقيّت روبرو مىساخت . و در تاريخ مواردى از اين نوع تلاش او آمده است كه در اينجا به يك نمونه اشاره مىكنيم .\r\nهشام‌بن عتبه مىگويد ، احنف را ديدم در حالى كه براى خونبها نزد جماعتى آمده بود . آنها به جاى يك خونبها دو خونبها مطالبه مىكردند . احنف پرسيد : به چه حكم مىكنيد ؟ گفتند ما براى كشته شدن يك نفر دو خونبها مىخواهيم .\r\nگفت : اين حق شماست ، و وقتى آنها ساكت شدند گفت : من آنچه را كه خواستيد به شما مىدهم ، به جز اينكه من به شما چيزى مىگويم . خداوند عزوجل يك خونبها مقرر فرموده ، و رسول خدا ( ص ) نيز يك خونبها قرار داده ، و همه عرب در ميان خود يك خونبها داد و ستد مىكنند ، و امروز شما طلبكار هستيد ، و مىترسم در آينده شما بدهكار شويد ، در آن زمان ديگران از شما به كمتر از آنچه خودتان پذيرفته‌ايد راضى نخواهند شد . گفتند : پس همان يك خونبها را بپردازيد . « 1 » \r\n\r\nاندرزهاى احنف\r\nمردى از بنى تميم مىگويد : در مجلس احنف حاضر شدم ، در حالى كه قبيله‌اش\r\n\r\n","description":"","footnote":" ( 1 ) . تهذيب تاريخ دمشق ، ج 7 ، ص 21 . ","page_name":" 151 ","page_number":151},
  {"content":"\r\n\r\nبراى انجام كارى نزد او حضور داشتند . پس سپاس و ستايش خداوند را به جاى آورد ، آنگاه گفت :\r\nترك گناه نشانهء بزرگوارى است .\r\nنعمتها ( دنيا ) چقدر به ستمكاران نزديك است .\r\nدر لذّتى كه پشيمانى را به دنبال بياورد سودى نيست .\r\nبيچاره و فقير نمىشود هر كه زهد ( پارسائى ) پيشه كند .\r\nچه بسيار شوخى است كه به جدّ مبدل مىشود .\r\nكسى كه خود را از مكر روزگار درامان ببيند ، روزگار به او خيانت خواهد كرد .\r\nروزگار ، كسى را كه به او اهميت بسيار بدهد اهانت خواهد كرد .\r\nشوخى را كنار بگذاريد كه موجب كينه‌هاست .\r\nبهترين گفتار آنست كه كردار آن را تصديق كند .\r\nبا كسى كه به سوى شما آمده خوب رفتار كنيد ، و عذر كسى را كه از شما عذرخواهى مىكند بپذيريد .\r\nاز برادرت پيروى كن هر چند با تو مخالفت كند ، و با او بپيوند هر چند او با تو قطع علاقه كند .\r\nخودت به كارها با ديدهء انصاف بنگر پيش از اينكه از تو حساب بكشند .\r\nاز مشورت با زنان بپرهيز .\r\nكفران نعمت از پستى است .\r\nهمنشينى با نادان شوم است .\r\nوفادارى به تعهدها از بزرگوارى است .\r\nچه زشت است قطع رابطه پس از ارتباط ، و جفاء پس از مهربانى .\r\nچه زشت است دشمنى پس از دوستى .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nدر بدى كردن از نيكى نمودن چالاك‌تر مباش .\r\nبخل‌ورزى برايت آسان‌تر از بذل و بخشش نباشد .\r\nآن مال دنيا از توست كه به كار آخرتت بيايد ، پس در راه صحيح انفاق كن و خزانه‌دار ديگرى مباش .\r\nهرگاه در ميان مردم ، خيانتكارانى موجود باشد ، پس اعتماد به همهء كسان از ناتوانى است .\r\nحقشناس باش نسبت به كسى كه حق تو را شناخته .\r\nروى گردانى از نادان ، معادل ارتباط با عاقلان است . « 1 » \r\n\r\nوفات احنف\r\nاحنف بن قيس پس از عمرى تلاش و كوشش و پايمردى در راه حق در سال 67 هجرى در كوفه زندگانى را بدرود گفت و به دار باقى پيوست . « 2 » \r\n\r\n\r\n","description":"","footnote":" ( 1 ) - تهذيب تاريخ دمشق ، ج 7 ، ص 21 .  ( 2 ) . الكنى و الألقاب ، ج 2 ، ص 13 ؛ تنقيح المقال ، مامقانى ، ج 1 ، ص 104 . ","page_name":" 153 ","page_number":153}
  ]