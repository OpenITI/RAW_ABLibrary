[
  {"content":"\r\n\r\nترجمه جلد دوازدهم\r\nبحار الانوار\r\nتأليف\r\nمرحوم ملّا محمد باقر مجلسي\r\nدر زندگانى\r\nحضرت على بن موسى الرضا عليه السلام\r\nمترجم : محمد جواد نجفى\r\nحق چاپ محفوظ\r\nاز انتشارات :\r\nكتابفروشى اسلاميه\r\nتهران خيابان بوذر جمهرى شرقى تلفن - 521966\r\nچاپ اسلاميه - 2536 ش - 1398 ق\r\n\r\n","description":"","footnote":"","page_name":" 1 ","page_number":1},
  {"content":"\r\n\r\n\r\nمقدمه مترجم\r\nبنام خدا\r\nسپاس بيحد يكتاى بيهمتا را كه به اين ناچيز توفيق عنايت فرمود ترجمه شرح زندگانى معصومين از جلدهاى بحار الأنوار را باتمام رسانم مجلدات بحار چنانچه از نام آن پيداست واقعا در مورد عنوانهاى خود دريائى بيكران از مطالب ارزنده است كه جويندگان در كمتر مجموعه‌اى مىتوانند اين همه مطلب را تحت آن عنوان بيابند . در هنگام نگارش زندگى ائمه طاهرين كه جلدهاى حضرت سيد الشهداء و على بن موسى الرضا و حجة بن الحسن عليهم السّلام را تقديم نمودم تصميم ادامه احوال چهارده معصوم را داشتم اما اكنون كه احوال ائمه طاهرين را از مجموعه بحار ترجمه كرده و ميكنم جدا معتقدم مطالبى كه در شرح حال و زندگى ائمه و نكات آموزنده و اخلاقى و تاريخى كه در بحار الانوار جمع شده هيچ شرح حالى حاوى اين قدر مطلب نيست به همين جهت از ادامه نگارش بقيه چهارده معصوم خود صرف نظر نموده ، جويندگان را توصيه بمطالعه اين مجموعه‌ها مينمائيم . شايد كه خامه نارسايى بندهء خطاكار نيز در عداد قلمهاى خدمتگزار خاندان نبوت بشمار آيد كه تنها آرزو و افتخار اين ناچيز است .\r\nموسى خسروى\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nمقدمه مؤلف\r\nبِسْم اللَّه الرَّحْمن الرَّحِيم ستايش خداوندى راست كه آسمان دين را با خورشيد فروزان نبوت محمّد مصطفى و ماه تابان ولايت علي مرتضى و يازده ستاره درخشان از نژاد اين دو زينت بخشيده درود بىپايان بر اين خاندان تا در افق آسمان ستارگان چشمك زنند لعنت خدا بر كسى كه از آنها رو برگرداند و كفر ورزد .\r\nاين دوازدهمين جلد بحار الأنوار است كه بدست بندهء خطا پيشه زيان - كار معروف بتاجر فرزند استاد ماهر محمّد تقى نوشته شده خداوند هر دو را با سروران آنها محمّد و آل عليهم السّلام در روز قيامت محشور فرمايد .\r\nمحمد باقر مجلسى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\n( تاريخ زندگانى امام هشتم حضرت ابو الحسن على بن موسى الرضا عليه السّلام )\r\n\r\nبخش اول « ولادت و لقبها و كنيه و نقش انگشترى آن جناب »\r\n1 - كافى : نقل از يونس مىكند كه حضرت رضا عليه السّلام فرمود نقش انگشتر من :\r\n(  ما شاءَ اللَّه لا قُوَّةَ إِلَّا بِاللَّه  )\r\nاست .\r\nكافى : ج 1 ص 486 حضرت رضا عليه السّلام در سال 148 متولد شد و در ماه صفر سال 203 شهيد گرديد در سن پنجاه و پنج سالگى در تاريخ فوت آن جناب اختلاف است كه آنچه ذكر شد به صحت نزديكتر است .\r\nمادرش كنيز صاحب فرزندى بنام ام البنين بود .\r\nكشف الغمه : ج 3 ص 70 مينويسد ولادتش در يازدهم ذيحجه سال 153 هجرى پنج سال پس از درگذشت جدش حضرت صادق عليه السّلام واقع شد مادرش كنيزى بنام خيزران مرسيه بود . بعضى گفته‌اند شقراء نوبيه كه اسمش اروى و لقبش شقراء بود . كنيه حضرت رضا عليه السّلام ابو الحسن است و لقبهايش : رضا ، صابر ، رضى ، وفى كه از همه مشهورتر همان رضا است .\r\nاما مدت عمر امام عليه السّلام چون در سال 203 و بعضى 202 گفته‌اند در خلافت مأمون 49 سال مىشود آرامگاهش در طوس خراسان محلى كه معروف بمشهد است .\r\nبيست و چهار سال و چند ماه با پدرش موسى بن جعفر بود و پس از پدر بيست و پنج سال زندگى كرد .\r\nحافظ عبد العزيز گفته است در سال 153 متولد شد و در خلافت مأمون در طوس كه همان جا مدفون است در سال 306 از دنيا رفت مادرش سكينه نوبيه بود بعضى گفته‌اند در مدينه سال 148 متولد و در طوس سال 203 از دنيا رفت در آن\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nموقع پنجاه و پنج سال داشت مادرش كنيزى بنام ام البنين بود .\r\nاعلام الورى مينويسد : بسال 148 هجرى در مدينه متولد شد بعضى گفته‌اند يازدهم ذى قعده روز جمعه سال 153 پنج سال پس از فوت حضرت صادق متولد شد گفته شده روز پنج‌شنبه بوده مادرش كنيز فرزنددارى بنام ام البنين بود كه او را نجمه ميگفتند . بعضى سكن نوبيه نيز گفته‌اند . تكتم نيز گفته شده در طوس خراسان در قريه سناباد روز آخر صفر از دنيا رفت . بعضى گفته‌اند هفت روز به آخر ماه رمضان در سال 202 از دنيا رفته كه در آن وقت پنجاه و پنج سال داشته و مدت امامت و خلافتش بيست سال بوده .\r\nدر مدت امامتش بقيه سلطنت هارون الرشيد و خلافت محمّد امين به مدت سه سال و 25 روز بعد او را خلع كردند و عمويش ابراهيم بن مهدى معروف بابن شكله 14 روز بجاى او نشست باز دو مرتبه محمّد را آوردند و با او بيعت كردند اين مرتبه يك سال و هفت ماه خليفه بود كه بوسيله طاهر بن حسين كشته شد بعد مأمون بخلافت رسيد كه او را عبد اللَّه بن هارون ميگفتند . بيست سال خلافت كرد حضرت رضا عليه السّلام در زمان خلافت او شهيد شد .\r\nعيون اخبار الرضا : ج 1 ص 13 بزنطى ميگويد : به حضرت جواد عرضكردم گروهى از مخالفين شما معتقدند كه لقب رضا را مأمون به پدر شما داد چون راضى شد كه ولى عهد او باشد فرمود به خدا دروغ گفته‌اند و كار نابجائى كرده‌اند خداوند بزرگ او را رضا ناميده زيرا او مورد رضايت خدا بود در آسمانها و مورد پسند پيامبر اكرم و ائمه طاهرين بود در زمين .\r\nعرضكردم مگر تمام آباء و اجداد شما از ائمه طاهرين عليهم السّلام مورد پسند خدا و پيامبر و ائمه نبودند . فرمود چرا عرضكردم پس چرا پدرت را بين آنها رضا لقب داده‌اند فرمود چون مخالفين نيز او را چنان پسنديدند كه دوستان و موافقين نيز پسنديده بودند ولى اين موفقيت براى هيچ كدام از آباء گرامش دست نداد به همين جهت در ميان ائمه برضا ملقب شد .\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nعيون اخبار الرضا : سليمان بن حفص گفت موسى بن جعفر عليه السّلام فرزندش على را رضا لقب داده بود ميفرمود فرزند من را رضا صدا بزنيد ميفرمود برضا چنين گفتم رضا به من چنين گفت وقتى او را مخاطب قرار ميداد ميفرمود يا ابا الحسن .\r\nعيون : صولى از عون بن محمّد كندى نقل كرد كه گفت از ابو الحسن على بن ميثم شنيدم ميگفت كسى هرگز باحوال ائمه و زندگى و ازدواج آنها واردتر از او نبود گفت حميدة مصفاة كه مادر حضرت موسى بن جعفر و از بزرگ‌زادگان عجم بود كنيزى زايمان كرده بنام تكتم خريد از شايسته‌ترين زنها محسوب ميشد از نظر دينى و عقل و احترام نسبت بسرور خود حميدة مصفاة بطورى كه در تمام مدتى كه در ملك او بود در مقابلش ننشست از نظر احترام .\r\nروزى بفرزندش حضرت موسى بن جعفر عليه السّلام فرمود تكتم زنى است كه تاكنون از او بهتر نديده‌ام يقين دارم اگر صاحب فرزند شود نسل پاكى خواهد داشت او را به تو بخشيدم قدرش را بدان وقتى حضرت رضا از او متولد شد لقب طاهره به او داد . گفت حضرت رضا خيلى شير مىخورد و فرزندى سالم و فربه بود .\r\nتكتم گفت يك زن شيرده برايم پيدا كنيد گفتند شيرت كم شده گفت دروغ نميگويم كم نشده ولى دعاها و نمازهائى ميخواندم كه از هنگام ولادت او كم شده حاكم ابو على گفت . صولى ميگفت دليل اينكه نام مادر حضرت رضا عليه السّلام تكتم بوده اين شعر است كه آن جناب را مدح مىكند :\r\n الا ان خير الناس نفسا و والدا * و رهطا و اجدادا على المعظم\r\nاتتنا به للعلم و الحلم ثامنا * اماما يؤدى حجة اللَّه تكتم \r\nبعضى اين شعر را نسبت داده‌اند بعموى او ابو ابراهيم بن عباس ولى چنين روايتى به من نرسيده آنچه نديده و نشنيده باشم برايم ثابت نميشود جز اينكه آن را رد هم نميكنم ولى شعرى كه شك ندارم متعلق بعموى او ابو ابراهيم بن عباس است اين شعر است :\r\n كفى بفعال امرئ عالم * على اهله عادلا شاهدا \r\n\r\n","description":"","footnote":"","page_name":" 6 ","page_number":6},
  {"content":"\r\n\r\n ارى لهم طارفا مونقا * و لا يشبه الطارف التالدا\r\nيمن عليكم باموالكم * و تعطون من مائة واحدا\r\nفلا يحمد اللَّه مستبصر * يكون لاعدائكم حامدا\r\nفضلت قسيمك في قعد * كما فضل الوالد الوالدا  « 1 »  صولى گفت ابراهيم بن عباس عموى پدرم در باره حضرت رضا عليه السّلام اشعار زيادى داشت كه آشكارا آنها را ميخواند بعد مجبور شد كه پنهان كند و از هر گوشه و كنار آنها را جمع ميكرد بعضى گفته‌اند نام مادر حضرت رضا عليه السّلام سكن نوبيه و نجمه نيز ناميده ميشد سمان هم گفته‌اند كه كنيه‌اش ام البنين بود .\r\nعيون اخبار الرضا : على بن ميثم از پدر خود نقل كرد كه وقتى حميده مادر موسى بن جعفر عليه السّلام مادر حضرت رضا نجمه را خريد گفت در خواب پيغمبر اكرم را ديدم فرمود حميده ! اين نجمه متعلق به فرزند تو موسى است زيرا برايش از او فرزندى كه بهترين فرد روى زمين است متولد خواهد شد . حميده نجمه را بموسى ابن جعفر عليه السّلام بخشيد پس از تولد حضرت رضا او را طاهره ناميد چند اسم داشت نجمه ، اروى ، سكن ، سمان ، تكتم آخرين اسمش همين تكتم بود .\r\nعلى بن ميثم گفت از پدرم شنيدم كه ميگفت مادرم گفته وقتى حميده نجمه را خريد دختر و بكر بود .\r\nعيون اخبار الرضا : صولى گفت ابو الحسن على بن موسى الرضا عليه السّلام نسبش چنين است : على بن موسى بن جعفر بن محمّد بن على بن حسين بن على بن ابى طالب .\r\n\r\n","description":"","footnote":" ( 1 ) خلاصه معنى اشعار : كافى است در شخصيت مردى كه گنجينه علم و دانش است كردار رفتار عادلانه‌اش نعمتى با ارزش ( حضرت رضا عليه السّلام براى خانواده محمّد و آل محمّد آمد كه بسيار فرق دارد با سرمايه فرسوده و كهنه ( مأمون ) اى على بن موسى الرضا ثروت و اموال خودتان را با منت بشما ميدهند از هر صد قسمت يك قسمت خدا را نشناخته كسى كه دشمنان شما را ستايش كند تو از مأمون كه در نسبت بعبد المطلب با تو همطراز است ( زيرا جد هشتم هر دو عبد المطلب است ) بسيار بهترى چنانچه پدر و آباء گرام تو از پدر و آباء او بهتر بودند . ","page_name":" 7 ","page_number":7},
  {"content":"\r\n\r\nمادرش كه كنيزى صاحب فرزند بود تكتم نام داشت اين نام روى او ماند از وقتى كه حضرت موسى بن جعفر مالك او شد .\r\nعيون : نقش انگشترى حضرت رضا عليه السّلام ( ولى اللَّه ) بود .\r\nعيون اخبار الرضا : هشام بن احمد گفت حضرت موسى بن جعفر عليه السّلام فرمود نفهميدى برده فروشى از مغرب آمده باشد گفتم نه ، فرمود چرا يك نفر آمده حركت كن با هم برويم پيش او هر دو سوار بر مركب شده رفتيم ديدم مردى با چند برده از طرف مغرب آمده است . فرمود كنيزهاى خود را نشان بده . نه كنيز نشان داد هر كدام را كه موسى بن جعفر عليه السّلام مشاهده ميكرد ميفرمود اين را نميخواهم باز هم فرمود بياور گفت ديگر كنيزى نمانده .\r\nفرمود چرا هنوز هست . گفت نه به خدا فقط كنيز مريضى دارم . فرمود چه مىشود همان را هم نشان بده امتناع داشت از نشان دادن امام عليه السّلام برگشت فردا صبح مرا پيش او فرستاد . فرمود به او بگو آن كنيز را به چند ميخواهى بفروشى او خواهد گفت بفلان مبلغ بگو خريدم .\r\nپيغام را رساندم گفت از فلان مبلغ كمتر نميدهم گفت من به همان مبلغ از تو خريدم او هم قبول كرد و مىگفت آن مردى كه ديروز با تو بود كيست ؟ گفتم مردى از بنى هاشم است پرسيد كدام بنى هاشم . گفتم بيشتر از اين نميدانم . گفت من داستان اين كنيز را برايت نقل مىكنم او را از انتهاى مغرب خريدم زنى از اهل كتاب مرا ديد گفت اين چه كنيزى است همراه تو ؟ گفتم او را براى خودم خريده‌ام .\r\nگفت چنين كنيزى شايسته نيست نزد چون تو باشد او بايد نزد بهترين فرد روى زمين باشد به زودى فرزندى از او متولد خواهد شد كه شرق و غرب تابع او ميشوند . گفت كنيز را براى حضرت موسى بن جعفر عليه السّلام آوردم چيزى نگذشت كه حضرت رضا عليه السّلام از او متولد شد .\r\nدر خرايج : ص 235 و در ارشاد مفيد ص 287 و 288 نيز اين روايت نقل شده .\r\nكشف الغمه : محمّد بن سنان گفت حضرت رضا در چهل و نه سال و چند\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nماهگى در سنه 206 هجرى از دنيا رفت . در سال 153 پنج سال پس از فوت حضرت صادق به دنيا آمد با پدرش بيست و پنج سال و دو ماه كم زندگى كرد كه چهل و نه سال و چند ماه در زمان فوت داشت در طوس كه يكى از شهرهاى خراسان است از دنيا رفت مادرش خيزران مرسيه كنيزى بود بعضى شقراء نوبيه گفته‌اند او را اروى و ام البنين نيز گفته‌اند كنيه حضرت رضا ابو الحسن و لقبش رضا و صابر و رضى و وفى بود .\r\nعيون اخبار الرضا : حضرت علي بن موسى الرضا عليه السّلام را رضا ، صادق ، صابر ، فاضل ، قرة اعين المؤمنين و غيظ ملحدين لقب داده بودند .\r\nتوضيح : در آخر خبر هرثمة بن اعين در مورد وفات حضرت رضا عليه السّلام جملاتى نقل شده كه احتمال دارد از گفتار صدوق باشد مينويسد قبلا ذكر شد كه نقش انگشترى آن جناب همان نقش انگشترى پدرش بود كه انگشتر او را بدست ميكرد و نقش انگشتر پدرش ( حسبى اللَّه ) بود .\r\nعيون اخبار الرضا : علي بن ميثم از پدرش نقل كرد كه گفت از مادرم شنيدم ميگفت كه از نجمه مادر حضرت رضا شنيدم ميگفت وقتى حامله به حضرت رضا شده بودم سنگينى حمل را احساس نميكردم و در خواب صداى تسبيح و تهليل و تمجيد از شكم خود ميشنيدم كه باعث هول و هراس من ميشد همين كه بيدار ميشدم چيزى نميشنيدم همين كه متولد شد روى زمين افتاد دست بر زمين گذاشت و سر به آسمان بلند كرده لبهايش را حركت ميداد مثل اينكه چيزى ميگويد .\r\nپدرش موسى بن جعفر وارد شد گفت گوارا باد ترا نجمه اين لطفى كه خدا به تو فرمود ، او را در پارچه‌اى سفيد پيچيده به آن جناب دادم در گوش راستش اذان گفت و در گوش چپش اقامه ، آب فرات خواست و كامش را با آب فرات برداشت بعد به من برگردانيد فرمود بگير اين بقية اللَّه است در روى زمين .\r\nعيون اخبار الرضا : عتاب بن اسيد گفت گروهى از اهل مدينه ميگفتند كه حضرت رضا عليه السّلام در روز پنجشنبه يازدهم ربيع الأول سال 153 پنج سال پس از\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nوفات حضرت صادق به دنيا آمد .\r\nمصباح كفعمى : پنجشنبه يازدهم ذى قعده سال 148 تولد آن جناب را مينويسد .\r\nروضة الواعظين : روز جمعه يا روز پنجشنبه يازدهم ذى قعده سال 148 مينويسد .\r\nشهيد در دروس مينويسد : در مدينه سال 148 روز پنجشنبه يازدهم ذى قعده متولد شد تاريخ غفارى روز جمعه 11 ذى قعده را تعيين نمود در ارشاد نيز سال 148 مينويسد .\r\nمناقب : كنيه حضرت رضا ابو الحسن و خواص آن جناب را ابو علي ميگفتند لقبهاى ايشان سراج اللَّه ، نور الهدى قرة عين المؤمنين ، مكيدة الملحدين ، كفو - الملك ، كافى الخلق ، رب السرير ، مصلحت انديش ، فاضل ، صابر ، وفى ، صديق ، رضى بود .\r\nدر مدت امامت آن جناب بقيه سلطنت هارون الرشيد بود كه بعد از او پسرش محمّد امين سه سال و هجده روز خليفه بود و مأمون بيست سال و سيزده روز حكومت كرد در زمان فرمانروائى مأمون بيعت براى ولايتعهدى حضرت رضا عليه السّلام گرفت بدون رضايت آن جناب در رمضان سال 201 و دختر خود ام حبيب را به ازدواج او در - آورد در اول سال 202 بعضى 203 گفته‌اند كه در آن موقع پنجاه و پنج سال داشت ابن هما 49 سال و شش ماه يا چهار ماه گفته موقعى كه بامامت رسيد 29 سال و دو ماه داشت .\r\nبا پدرش 29 سال و چند ماه بود بعد از پدر بيست سال امامتش طول كشيد فقط يك فرزند داشت همان امام محمّد تقى عليه السّلام ملقب بامين . آرامگاهش در طوس خراسان در قبه‌ايست كه هارون آنجا دفن شده به طرف قبله كه آن قبه خانه حميد ابن قحطبه طائى بود در قريه سناباد از اطراف نوقان بشمار ميرفت .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nبخش دوم « تصريح بامامت على بن موسى الرضا عليه السّلام »\r\nعيون اخبار الرضا : يزيد بن سليط زيدى گفت موسى بن جعفر عليه السّلام را ديدم . عرضكردم امام بعد از شما كيست همان طورى كه پدرتان برايم معين كرد فرمود پدرم در زمانى زندگى ميكرد كه حالا مثل آن وقت نيست . عرضكردم هر كسى با همين سخن شما قانع شود لعنت خدا بر او باد . خنده‌اش گرفت آنگاه فرمود به تو ميگويم من از منزل كه خارج شدم در ظاهر وصيت به تمام فرزندانم كردم و آنها را با علي شريك قرار دادم ولى علي فرزندم را در باطن وصى قرار دادم .\r\nپيغمبر اكرم صلى اللَّه عليه و آله و سلّم را در خواب ديدم كه امير المؤمنين عليه السّلام نيز با ايشان بود در دست انگشتر و شمشير و عصا و كتاب و عمامه‌اى داشت عرضكردم اينها چيست ؟ فرمود عمامه اقتدار خداست شمشير عزت خدا كتاب نور خدا و عصا نيروى خداست اما انگشتر جامع تمام اينها است . بعد پيغمبر اكرم فرمود امامت پس از تو متعلق بفرزندت علي است .\r\nسپس فرمود : يزيد ! آنچه برايت توضيح دادم بامانت به تو سپردم مبادا جز بمؤمن عاقل و بنده‌اى كه خداوند قلبش را بايمان آزمايش نموده يا مرد راستگو و درست كردار اطلاع دهى مبادا نعمت خدا را كفران كنى اگر ترا بشهادت خواستند امتناع مكن خداوند ميفرمايد :  وَ مَن أَظْلَم مِمَّن كَتَم شَهادَةً عِنْدَه مِن اللَّه  عرضكردم هرگز چنين كارى را نخواهم كرد .\r\nسپس موسى بن جعفر عليه السّلام فرمود پيغمبر اكرم برايم توصيف نموده فرمود پسرت علي بنور خدا مىبيند و با فهماندن او ميشنود و بحكمت خدا سخن ميگويد هرگز اشتباه نمىكند دانا است و نادانى ندارد گنجينه‌اى از علم و حلم است به زودى از او جدا خواهى شد توقف شما با هم خيلى كم است وقتى از اين سفر برگشتى\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nكارهاى خود را بكن هر چه مايلى انجام ده كه از او جدا ميشوى و جاى ديگر خواهى رفت تمام فرزندانت را جمع كن و خدا را بر آنها گواه بگير كه خداوند در گواهى كافى است . بعد فرمود مرا همين امسال خواهند گرفت پسرم علي همنام با علي بن ابى طالب و علي بن الحسين به او فهم علي بن ابى طالب و علم و بينائى و اخلاقش را داده‌اند او اجازه ندارد آشكارا صحبت كند مگر چهار سال پس از هارون الرشيد .\r\nبعد از گذشتن اين چهار سال هر چه ميخواهى از او بپرس ان شاء اللَّه جوابت را ميدهد .\r\nعيون اخبار الرضا : احمد بن حسن ميثمى كه واقفى بود گفت محمّد بن اسماعيل بن فضل هاشمى گفت خدمت حضرت موسى بن جعفر رسيدم خيلى ناراحت بود ( از بيمارى ) عرضكردم اگر خداى نكرده پيش آمدى براى شما شد چه كسى جانشين شما است فرمود علي پسرم نوشتهء او نوشتهء من او وصى و جانشين من است بعد از درگذشتم .\r\nعيون اخبار الرضا : علي بن يقطين گفت خدمت حضرت موسى بن جعفر بودم پسرش علي نيز حضور داشت به من فرمود علي ! اين پسرم سرور فرزندان من است كنيه خود را به او بخشيدم در اين موقع هشام بن سالم با دست بر پيشانى خود زده گفت به خدا خبر مرگ خويش را ميدهد .\r\nعيون اخبار الرضا : حسين بن نعيم صحاف گفت من و هشام بن حكم و علي ابن يقطين در بغداد بوديم علي بن يقطين گفت من خدمت موسى بن جعفر عليه السّلام نشسته بودم كه پسرش حضرت رضا وارد شد فرمود به من علي ! اين پسرم سرور فرزندان من است كه كنيه خود را به او بخشيدم در اين موقع هشام با دست بر پيشانى خود زده بگو ببينم چه گفت ؟ توضيح دادم كه به خدا من اين حرف را از امام شنيدم هشام گفت به خدا قسم به تو گوشزد كرده كه امامت پس از او متعلق به اين فرزندش هست .\r\nعيون : داود زربى از علي بن يقطين نقل كرد كه گفت موسى بن جعفر عليه السّلام قبل از اين كه سؤالى بكنم فرمود اين فقيه‌ترين فرزندان من است اشاره به حضرت رضا كرد كه كنيه خود را به او بخشيده‌ام .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nعيون اخبار الرضا : منصور بن يونس بزرج گفت روزى خدمت حضرت موسى بن جعفر رسيدم فرمود منصور ميدانى امروز چه كرده‌ام عرضكردم نه ، فرمود پسرم علي را وصى و جانشين بعد از خود نموده‌ام پيش او برو و تهنيت بگو و اعلام كن به او كه من ترا به اين كار مأمور نموده‌ام .\r\nمنصور گفت : خدمت آن جناب رسيده تهنيت عرضكردم و اعلام نمودم كه پدرش مرا مأمور كرده به اين كار . منصور بعد از نقل اين خبر و فوت موسى بن جعفر عليه السّلام امامت حضرت رضا را انكار كرد و اموالى كه در اختيار داشت از بين برد و صاحب شد .\r\nعيون : داود رقى گفت به حضرت موسى بن جعفر عرضكردم فدايت شوم سن من زياد شده اعلام كن امام بعد از شما كيست ؟ اشاره كرد به حضرت رضا عليه السّلام فرمود امام شما بعد از من اينست همين روايت با مختصر تغييرى باز نقل شده .\r\nعيون اخبار الرضا : سليمان مروزى گفت خدمت موسى بن جعفر عليه السّلام رسيدم خيال داشتم بپرسم امام بعد از ايشان كيست قبل از سؤال فرمود : سليمان ! علي پسرم جانشين من و حجت خدا بر مردم است پس از من او بهترين فرزند من است اگر بعد از من زنده بودى اين مطلب را گواهى بده پيش شيعيان و دوستانم و كسانى كه جوياى امام بعد از من هستند .\r\nعيون : علي بن عبد اللَّه هاشمى گفت ما در حدود شصت نفر جمع بوديم با غلامانمان كنار قبر پيغمبر صلى اللَّه عليه و آله و سلم كه موسى بن جعفر عليه السّلام آمد دست فرزندش علي را در دست داشت فرمود مرا ميشناسيد عرضكرديم آرى شما آقا و بزرگ ما هستيد فرمود نام ببريد و نسب مرا معين كنيد . گفتيم شما موسى بن جعفر هستيد فرمود اين كيست ؟\r\nعرضكرديم او پسر شما علي بن موسى است . فرمود شاهد باشيد او وكيل من در حيات و وصى من پس از فوت است .\r\nعيون : عبد اللَّه بن مرحوم گفت از بصره بيرون آمدم و تصميم مدينه را داشتم در بين راه حضرت موسى بن جعفر را ملاقات كردم كه ايشان را به طرف بصره ميبردند .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nو از پى من فرستاد چند نامه به من داده فرمود آنها را بمدينه برسانم عرضكردم فدايت شوم بچه كس بدهم نامه‌ها را فرمود به پسرم علي كه وصى و متعهد كارهاى من و بهترين فرزندان من است .\r\nعيون اخبار الرضا : عبد اللَّه بن حارث كه مادرش از نژاد جعفر بن ابو طالب بود گفت حضرت موسى بن جعفر از پى ما فرستاد و ما را جمع كرد فرمود ميدانيد براى چه شما را جمع كرده‌ام گفتيم نه ، فرمود گواه باشيد پسرم علي جانشين و وصى من پس از فوتم و عهده‌دار كارهاى من است هر كس از من طلبى دارد از اين پسرم بگيرد و هر كس به من مقروض است بايد به او بپردازد هر كس اميدى بديدار من ندارد ميتواند از نامه فرزندم استفاده كند .\r\nعيون : محمّد بن زيد هاشمى گفت اكنون شيعه علي بن موسى را بعنوان امام خواهد شناخت گفتم بچه دليل گفت حضرت موسى بن جعفر عليه السّلام او را خواست و وصيت به او كرد .\r\nعيون : حيدر بن ايوب گفت مادر مدينه در محلى بنام قبا بوديم محمّد بن زيد ابن علي نيز آنجا بود ولى كمى ديرتر از موقع معين آمد عرضكرديم فدايت شويم چه چيز باعث تأخير شده گفت موسى بن جعفر ما را كه هفده نفر از اولاد علي و فاطمه عليهما السّلام بوديم خواست و ما را گواه بجانشينى فرزندش علي گرفت كه وكيل در حيات و جانشين پس از مرگش باشد هر چه بسود يا زيان موسى بن جعفر باشد حواله به او گشت .\r\nسپس محمّد بن زيد گفت به خدا قسم حيدر ! مقام امامت را به او سپرد امروز شيعه پس از فوت موسى بن جعفر او را امام خواهند دانست من گفتم ان شاء اللَّه زنده خواهد ماند اين چه حرفى است . گفت : حيدر ! وقتى به او وصيت كرد يعنى امامت را به او سپرده .\r\nعلي بن حكم گفت حيدر از دنيا رفت در حالى كه بامامت حضرت رضا شك داشت .\r\nعيون : عبد الرحمن بن حجاج گفت حضرت موسى بن جعفر عليه السّلام وصيت كرد به پسرش علي و نامه‌اى نوشت كه شصت نفر از بزرگان مدينه آن را گواهى كردند .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nعيون : حسين بن بشير گفت حضرت موسى بن جعفر پسرش علي بن موسى را بامامت براى ما تعيين كرد همان طورى كه پيغمبر اكرم علي بن ابى طالب را در غدير خم تعيين نمود فرمود اهل مدينه ، يا فرمود اهل مسجد اين پسرم وصى بعد از من است .\r\nعيون : حسن بن علي خزاز گفت : به طرف مكه رفتيم علي بن ابى حمزه نيز با ما بود كه با خود مال و اثاثى داشت گفتيم اين‌ها چيست ؟ گفت متعلق بموسى بن جعفر عبد صالح است به من دستور داده بدهم بفرزندش علي كه او را وصى خود قرار داده .\r\nصدوق گفت اين علي بن ابى حمزه منكر امامت حضرت رضا شد پس از وفات موسى بن جعفر و اموال را بنفع خود نگهداشت .\r\nعيون اخبار الرضا : سلمة بن محرز گفت به حضرت صادق عليه السّلام گفتم مردى از عجلىها « 1 »  به من گفت چقدر اميد دارى اين پيرمرد براى تو باقى بماند يك سال يا دو سال باقى است بالاخره ميميرد بعد شما ديگر كسى نخواهيد داشت كه به او مراجعه كنيد .\r\nحضرت صادق عليه السّلام فرمود چرا به او نگفتى اينك موسى بن جعفر به حد بلوغ رسيده و براى او كنيزى خريده‌ايم كه با او همبستر شود به زودى ان شاء اللَّه خواهى ديد كه فرزندى برايش متولد خواهد شد كه فقيهى شايسته و جانشين پدرش هست .\r\nعيون اخبار الرضا : اسماعيل بن خطاب گفت حضرت موسى بن جعفر خيلى از پسرش علي تعريف ميكرد و او را بالا مىبرد و از مناقب و فضائل او چيزهائى ميگفت كه در باره ديگر فرزندانش چنين نميگفت گويا منظورش اين بود كه او را بعنوان امام راهنمائى كند .\r\nعيون : جعفر بن خلف گفت از حضرت موسى بن جعفر عليه السّلام شنيدم ميفرمود\r\n\r\n","description":"","footnote":" ( 1 ) عجلىها يك دسته تابع مغيرة بن سعيد عجلى هستند كه معتقدند خدا به صورت مردى است كه بر سر تاج نورى دارد ميگويند امام منتظر زكريا بن محمّد بن على بن حسين بن على است .\r\nدسته دوم تابع ابى منصور عجلى هستند كه خود را منتسب به حضرت باقر ميدانست امام از او اظهار نفرت كرد . ","page_name":" 15 ","page_number":15},
  {"content":"\r\n\r\nسعادتمند شد مردى كه هنوز نمرده جانشين خود را ببيند خداوند اين فرزندم را بعنوان جانشين به من نشان داد اشاره كرد به حضرت رضا عليه السّلام .\r\nعيون اخبار الرضا : حسين بن مختار گفت نوشته‌هائى از طرف موسى بن جعفر عليه السّلام بما رسيد آن وقتى كه در زندان بود در آنها نوشته بود : پيمان امامت و جانشينى خود را به فرزند بزرگترم واگذاردم .\r\nعيون : حسين بن مختار گفت : وقتى حضرت موسى بن جعفر عليه السّلام در بصره وارد شد چند لوح و نوشته از ايشان رسيد كه در آنها نوشته بود وصى و جانشين من فرزند بزرگترم هست .\r\nعيون : زياد بن مروان قندى گفت خدمت حضرت موسى بن جعفر عليه السّلام رسيدم پسرش علي حضور داشت به من فرمود : زياد ! اين پسرم نوشته‌اش نوشته من و سخنش سخن من پيغامش پيغام من هر چه بگويد مثل اينست كه من گفته‌ام .\r\nصدوق رحمة اللَّه عليه ميگويد زياد بن مروان اين حديث را نقل كرد ولى پس از درگذشت حضرت موسى بن جعفر منكر مقام حضرت رضا شد و جزء واقفىها گرديد و هر چه از اموال در اختيار داشت از موسى بن جعفر صاحب شد .\r\nعيون : نصر بن قابوس گفت به حضرت موسى بن جعفر عليه السّلام عرضكردم من از پدرت پرسيدم چه كسى جانشين شماست . شما را به من معرفى كرد . پس از درگذشت حضرت صادق عليه السّلام مردم به طرف راست و چپ رفتند من و دوستانم معتقد بامامت شما شديم اكنون بفرمائيد چه كسى جانشين شماست . فرمود فرزندم علي .\r\nعيون : نعيم بن قابوس گفت حضرت موسى بن جعفر فرمود پسرم علي بزرگترين فرزند و شنواترين آنها است نسبت بگفتارم و از همه بيشتر مطيع دستور من است با من در نگاهكردن بجفر و جامعه شريك است كه كسى در آن نگاه نميكند مگر پيامبر يا وصى پيغمبر باشد .\r\nعيون : مفضل بن عمر گفت خدمت حضرت موسى بن جعفر عليه السّلام رسيدم علي پسرش روى دامنش بود او را مىبوسيد و زبانش را مىمكيد روى شانه خود ميگذاشت و در\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nآغوش ميگرفت ميگفت پدرم فدايت چقدر خوش‌بو و پاك‌نهاد و با شخصيتى ؟ ! عرضكردم فدايت شوم محبت اين پسر در قلب من چنان قرار گرفت كه هيچ كس جز شما چنين محبتى در دل من ندارد . فرمود مفضل او نسبت به من چون من نسبت بپدرم هست ما از يك نژاد هستيم . عرضكردم آقا اين پسر شما امام است بعد از شما . فرمود آرى هر كه او را اطاعت كند رستگار است و كسى مخالفت كند كافر مىشود .\r\nعيون اخبار الرضا : محمّد بن سنان گفت يك سال پيش از آنكه موسى بن جعفر عليه السّلام را بعراق ببرند خدمت ايشان رسيدم پسرش علي مقابلش نشسته بود فرمود محمّد عرضكردم بلى آقا فرمود امسال براى من سفرى پيش مىآيد ناراحت نباش بعد سر به زير انداخت و با دست روى زمين خط ميكشيد سر بسوى من بلند كرده فرمود خدا ستمكاران را گمراه مىكند خدا هر چه بخواهد مىكند گفتم چه اتفاقى خواهد افتاد فرمود هر كس حق اين فرزندم را مراعات نكند و امامتش را انكار نمايد بعد از من مثل كسى است بعلى بن ابى طالب ستم نموده و منكر امامتش شده پس از حضرت محمّد فهميدم خبر از مرگ خود را ميدهد و فرزندش را معرفى مىكند عرضكردم به خدا اگر عمرم طولانى شود حقش را ادا خواهم كرد و بامامتش اعتراف مينمايم و گواهى مىدهم كه او بعد از تو حجت خدا است و راهنماى دين او است فرمود محمّد عمرت طولانى خواهد شد و مردم را دعوت بامامت او و امام جانشين او پس از مرگش ميكنى . عرض كردم آقا امام بعد از او كيست ؟ فرمود پسرش محمّد . عرضكردم راضى هستم و فرمانبردارم فرمود درست است در كتاب امير المؤمنين عليه السّلام چنين ديده‌ام تو در ميان شيعيان ما چون برق در شب تار ميدرخشى .\r\nسپس فرمود محمّد ! مفضل وسيله انس و آرامش من بود تو نيز وسيله انس و آرامش آن دو خواهى بود .\r\nعيون اخبار الرضا : عبد الرحمن بن حجاج گفت اسحاق و علي دو فرزند حضرت صادق عليه السّلام پيش عبد الرحمن بن اسلم به مكه رفتند در همان سالى كه موسى\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nابن جعفر عليه السّلام را گرفتند نامه‌اى باسلم دادند كه به خط خود موسى بن جعفر بود و در آن دستوراتى داده بود .\r\nگفتند اين دستورات را داده كه با اين پول تهيه شود اگر اتفاقى افتاد در اختيار پسرش على بگذارد چون او جانشين و كفيل كارهاى اوست اين جريان يك روز پس از كوچ كردن حاجيان بود و پنجاه روز پس از گرفتن موسى بن جعفر عليه السّلام .\r\nاسحاق و علي فرزندان حضرت صادق حسين بن احمد منقرى و اسماعيل بن عمر و حسان بن معاويه و حسين بن محمّد كه او صاحب انگشتر بود بشهادت گرفتند راجع بگفتار خود در مورد وصى و جانشين بودن حضرت رضا براى پدرش موسى بن جعفر عليه السّلام دو نفر اين گواهى را دادند دو نفر ديگر گفتند جانشين و وكيل اوست شهادت آنها را حفض بن غياث قاضى قبول كرد .\r\nعيون : بكر بن صالح گفت به ابراهيم پسر موسى بن جعفر گفتم نظر تو در باره پدرت چيست گفت : زنده است گفتم در باره برادرت حضرت رضا چه عقيده دارى گفت او مورد اعتماد و راستگو است گفتم او ميگويد پدرت از دنيا رفته گفت او بهتر ميداند چه ميگويد باز سخن خود را تكرار كردم همان جواب را داد گفتم پدرت وصيت كرده ؟ گفت بلى . پرسيدم بچه كس وصيت كرد گفت به پنج نفر از ما ولى علي را بر همه ما تقدم داشته .\r\nعيون : داود زربى گفت حضرت موسى بن جعفر عليه السّلام نزد من مقدارى پول داشت كسى را فرستاد مبلغى را گرفت و بقيه را پيش من باقى گذاشت فرمود هر كس پس از من از تو مطالبه كرد بقيه مال را او وصى من و امام بر تو است پس از درگذشت موسى بن جعفر عليه السّلام حضرت رضا كسى را فرستاده ، فرمود آن مال را كه فلان مبلغ است بفرست هر چه پيش من بود برايش فرستادم .\r\nارشاد مفيد و غيبت شيخ طوسى : محمّد بن اسحاق بن عمار گفت به حضرت موسى بن جعفر عليه السّلام عرض كردم مرا راهنمائى نميفرمائيد كه از چه كس دستورات\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nدينم را بگيرم فرمود از اين پسرم علي . پدرم دست مرا گرفت برد كنار قبر پيغمبر صلى اللَّه عليه و آله و سلم فرمود پسرم خداوند ميفرمايد : من ترا خليفه در روى زمين قرار داده‌ام هر گاه خداوند چيزى را بگويد وفا خواهد كرد .\r\nارشاد مفيد و اعلام الورى و غيبت شيخ طوسى از حسين بن مختار نقل مىكند كه گفت از طرف موسى بن جعفر عليه السّلام موقعى كه زندانى بود نوشته‌هائى رسيد كه نوشته بود پيمان امامت را با فرزند بزرگترم بسته‌ام كه فلان كار را بكند و بفلان كس چيزى مده تا ترا بينم و يا مرگ من برسد .\r\nغيبت شيخ طوسى : حسن بن حسن در ضمن حديثى گفت به حضرت موسى ابن جعفر عليه السّلام گفتم سؤالى از شما دارم فرمود از امامت بپرس . عرضكردم منظور شما كيست ؟ من جز شما امامى نميشناسم فرمود پسرم علي امام تو است كه كنيه خود را به او بخشيده‌ام عرضكردم آقا مرا از آتش نجات بخش زيرا حضرت صادق عليه السّلام فرمود كه تو قائم بامر امامت هستى فرمود مگر من قائم نيستم بعد فرمود حسن هر امامى كه در ميان مردم باشد قائم آنها است پس از فوت شدن كسى كه جانشين او است قائم و حجت خدا است تا از ميان ايشان برود همه ما قائم هستيم هر معامله‌اى كه با من ميكردى برگردان بفرزندم علي به خدا قسم من اين كار را نكرده‌ام اين كار را خدا كرده بواسطه محبتى كه به او داشته .\r\nغيبت شيخ طوسى : هارون بن خارجه گفت هارون بن سعد عجلى به من گفت اسماعيل كه چشم به او داشتيد و گردن بسوى او ميكشيديد از دنيا رفت جعفر بن محمّد نيز پيرمردى است كه امروز و فردا ميميرد و آن وقت ديگر امام نخواهيد داشت من نتوانستم جواب او را بگويم به حضرت صادق عليه السّلام جريان را گفتم فرمود اشتباه كرده چنين نيست خدا امتناع دارد از اينكه امامت منقرض شود تا وقتى كه شب و روز باشد .\r\nوقتى او را ديدى بگو اكنون موسى بن جعفر عليه السّلام بزرگ شده او را همسرى خواهيم داد و فرزندى كه شايسته امامت است از او متولد مىشود ان شاء اللَّه .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nغيبت شيخ طوسى : در آخر يك خبر طولانى حضرت صادق عليه السّلام ميفرمايد :\r\nظهور خواهد كرد صاحب ما از صلب اين با دست اشاره بموسى بن جعفر عليه السّلام كرد زمين را پر از عدل و داد مىكند همان طورى كه مملو از ظلم و ستم شده ، دنيا بوسيله او پاك مىشود .\r\nغيبت شيخ طوسى : ابن فضال گفت از علي بن جعفر شنيدم ميگفت : خدمت برادرم موسى بن جعفر عليه السّلام رسيدم به خدا قسم او حجت خدا روى زمين بعد از پدرم بود در اين موقع پسرش علي وارد شد رو به من نموده فرمود : علي ! اين امام تو است او نسبت به من مثل من است نسبت بپدرم خداوند تو را بر عقيده بامامت او پايدار بدارد شروع بگريه كرده با خود گفتم برادرم خبر مرگ خود را ميدهد . فرمود على جان چاره‌اى نيست بايد مقدرات خدا در بارهء من انجام شود من پيروى ميكنم از پيامبر اكرم و امير المؤمنين و فاطمه و حسن و حسين عليهم السّلام اين جريان سه روز قبل از بردن هارون الرشيد موسى بن جعفر عليه السّلام را بود براى مرتبه دوم .\r\nتفسير عياشى : علي بن ابي حمزه گفت به حضرت موسى بن جعفر عرضكردم پدرت جانشين خود را بما معرفى كرد اگر شما نيز جانشين خود را معرفى كنى بسيار خوب است گفت دست مرا گرفته كشيد سپس فرمود :  وَ ما كان اللَّه لِيُضِل قَوْماً بَعْدَ إِذْ هَداهُم حَتَّى يُبَيِّن لَهُم ما يَتَّقُون  « 1 »  .\r\nدر اين موقع من چرتم گرفت فرمود خوددار باش چشمت را اين قدر بخواب عادت مده چشم از همه اعضاى بدن كمتر شكرگزار است .\r\nتوضيح : شايد منظور امام از استشهاد به آيه اين باشد كه به زودى خداوند جانشين مرا بشما معرفى خواهد كرد و در گمراهى نخواهيد ماند .\r\nرجال كشى : ص 382 نصر بن قابوس گفت خدمت حضرت موسى بن جعفر عليه السّلام در منزلش بودم دست مرا گرفت و در مقابل يكى از اطاقها نگه داشت درب را\r\n\r\n","description":"","footnote":" ( 1 ) سورهء برائت آيهء 115 ","page_name":" 20 ","page_number":20},
  {"content":"\r\n\r\nباز كرد چشمم بفرزندش علي افتاد كه در دست كتابى داشت و به آن نگاه ميكرد فرمود نصر ميشناسى اين را ؟ عرضكردم بلى پسر شما علي است فرمود نصر ! ميدانى چه كتابى است در دستش كه در آن نگاه مىكند : گفتم نه .\r\nفرمود اين جفر است كه در آن جز پيامبر يا وصى پيامبر نگاه نميكند .\r\nحسن بن موسى راوى خبر گفت بجان خودم نصر بن قابوس هرگز در امامت شك نداشت و ترديدى برايش پيدا نشد پس از فوت موسى بن جعفر عليه السّلام .\r\nرجال كشى : حسن بن موسى گفت نشيط و خالد هر دو خدمتگزار موسى ابن جعفر عليه السّلام بودند حسن از يحيى بن ابراهيم نقل كرد كه وقتى مردم درباره امامت حضرت رضا اختلاف كردند نشيط بخالد گفت نميبينى در چه وضعى قرار گرفتيم كه مردم در امامت حضرت رضا اختلاف كردند خالد به او گفت حضرت موسى ابن جعفر عليه السّلام به من فرمود پيمان امامت را به پسرم علي سپردم كه از همه بزرگتر و بهتر و بافضيلت‌تر است .\r\nروضة الواعظين : محمّد بن سنان از داود بن فرقد نقل كرد كه گفت به حضرت موسى بن جعفر عليه السّلام عرضكردم پير شده‌ام مرا راهنمائى كن امام بعد از شما كيست اشاره كرد به حضرت رضا ابو الحسن فرمود اين امام شما است بعد از من .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\n\r\nبخش سوم معجزات و كردار شگفت انگيز امام عليه السّلام\r\nقرب الاسناد : ص 198 - ابان بن صلت گفت من دربان حضرت رضا عليه السّلام در خراسان بودم به معمر گفتم اگر صلاح بدانى بآقا علي بن موسى رضا پيشنهاد كنى از لباسهائى كه پوشيده جامه‌اى به من ببخشد و مقدارى از درهمهائى كه بنام ايشان سكه زده‌اند به من لطف فرمايد .\r\nمعمر به من گفت : خدمت حضرت رضا عليه السّلام رسيدم بدون فاصله قبل از اينكه چيزى بگويم آن جناب فرمود معمر ريان ميل ندارد كه از لباسهاى خود به او بدهم و از درهمهائى كه بنام ما سكه زده شد ؟ عرضكردم سبحان اللَّه هم اكنون از من همين تقاضا را ميكرد درب خانه . امام عليه السّلام خنديده فرمود مؤمن را خدا توفيق ميدهد و وسيله بر آوردن حاجتش را فراهم مينمايد بگو بيايد مرا وارد كرد سلام كردم جواب داد و جامه براى من خواست و به من ارزانى داشت همين كه از جاى حركت كردم سى درهم در دست من گذاشت .\r\nعيون اخبار الرضا : ج 2 ص 224 عبد اللَّه بن محمّد هاشمى گفت روزى پيش مأمون رفتم مرا نشاند هر كس آنجا بود خارج كرد . غذا خواست با هم خورديم بعد عطر خواست و عطر به كار برديم دستور داد پرده بزنند آنگاه رو كرد بجانب كسانى كه پشت پرده بودند گفت شما را به خدا قسم بر آن كسى كه در طوس دفن شده مرثيه بخوانند كثيرى شروع كرد به خواندن اين اشعار :\r\n سقيا لطوس و من اضحى بها قطنا * من عترة المصطفى ابقى لنا حزنا \r\n« 1 » \r\n\r\n","description":"","footnote":" ( 1 ) شعر دوم آن اينست\r\n اعنى ابو الحسن المأمول ان له * حقا على كل من اضحى بها شجنا  ","page_name":" 22 ","page_number":22},
  {"content":"\r\n\r\nدر اين موقع مأمون شروع بگريه كرد فرمود قوم خويشهاى تو و من مرا سرزنش ميكردند كه حضرت ابو الحسن را امتياز دادم و او را بعنوان ولايتعهد برگزيدم اكنون برايت جريانى نقل كنم تعجب كنى روزى خدمت ايشان رسيده گفتم فدايت شوم آباء گرامت موسى بن جعفر و حضرت صادق و حضرت باقر و علي بن الحسين اطلاع از گذشته و آينده تا روز قيامت داشتند شما نيز وصى و وارث علم آنهائى قطعا علم ايشان نزد شما هست من از خدمت شما درخواستى دارم فرمود بگو چيست ؟\r\nگفتم اين كنيز زاهريه خيلى مورد علاقه من است و او را بسيار دوست ميدارم هيچ كدام از كنيزانم را بر او مقدم نميدارم چندين مرتبه حامله شده باز سقط جنين كرد اكنون نيز حامله است مرا راهنمائى بفرمائيد علاجى بكنم تا فرزند او سالم بماند . فرمود از سقط جنين او نترس بچه‌اش سالم ميماند پسر بچه‌اى ميزايد كه خيلى شبيه بمادرش هست در دست راست يك انگشت كوچك اضافه دارد كه چسبيده است همچنين در پاى چپ نيز يك انگشت كوچك اضافه دارد كه آويزان نيست چسبيده . با خود گفتم گواهى مىدهم كه خدا بر هر چيزى قادر است آن كنيز فرزندى زائيد كاملا شبيه بمادرش كه در دست راست و پاى چپ همانطور كه حضرت رضا فرموده بود انگشت كوچكى اضافه داشت و چسبيده بود .\r\nبا اين مقام چه كسى مرا ملامت مىكند كه او را امتياز بخشيدم .\r\nحديث مقدارى اضافه داشت كه آن را حذف كرديم (  لا قُوَّةَ إِلَّا بِاللَّه  العلى العظيم ) .\r\nعيون : عمير بن بريد گفت خدمت حضرت رضا عليه السّلام بودم صحبت از محمّد بن جعفر شد فرمود من بر خود واجب كردم كه با او در زير يك سقف نباشم . من با خود گفتم اين آقا ما را امر به نيكى و صله رحم مىكند خودش براى عمويش چنين ميگويد .\r\nفرمود همين كار من صله رحم و نيكى به اوست وقتى او پيش من بيايد و\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nرفت آمد داشته باشد هر چه در باره من بگويد مردم از او قبول ميكنند وقتى پيش من نيايد منهم پيش او نروم چيزى كه بگويد قبول نخواهند كرد .\r\nعيون : يقطينى گفت محمّد بن عبد اللَّه طاهرى نامه‌اى به حضرت رضا عليه السّلام نوشت در آن نامه شكايت از عمويش كرد كه اشتغال به كار سلطان دارد و خود را آلوده به اين كار كرده وصيت او نيز در اختيار عمويش هست .\r\nامام عليه السّلام در جواب نوشت مسأله وصيت كه حل شده . آن مرد غمگين شد خيال كرد از او خواهند گرفت ولى پس از بيست روز درگذشت .\r\nعيون : محمّد بن عبيد اللَّه قمى گفت خدمت حضرت رضا بودم خيلى تشنه شدم نخواستم تقاضا كنم آب بياورند خود امام آب خواست مقدارى ميل نموده به من داد فرمود محمّد بياشام آب سردى است آشاميدم .\r\nعيون اخبار الرضا : محمّد بن داود گفت من و برادرم خدمت حضرت رضا عليه السّلام بوديم يكنفر آمد و خبر آورد كه محمّد بن جعفر به حالت احتضار درآمده و چانه‌اش بند شده حضرت رضا حركت كرد ما هم در خدمت ايشان رفتيم ديديم چانه‌اش قفل شده . اسحاق بن جعفر و فرزندش با گروهى از آل ابى طالب گريه ميكردند .\r\nحضرت رضا عليه السّلام بالاى سرش نشست نگاهى بچهرهء او افكنده لبخندى زد .\r\nكسانى كه حضور داشتند از لبخند حضرت رضا ناراحت شدند بعضى گفتند خنده او از روى سرزنش براى عمويش . امام عليه السّلام خارج شد تا در مسجد نماز بخواند عرض كرديم آقا فدايت شويم در باره شما كسانى كه حضور داشتند موقعى كه حضور داشتند موقعى كه خنديدند حرف زدند . حضرت رضا فرمود من تعجب ميكردم از گريه اسحاق به خدا قسم او قبل از محمّد از دنيا خواهد رفت و محمّد بر جنازه او گريه خواهد كرد و راوى گفت محمّد خوب شد . ولى اسحاق از دنيا رفت .\r\nعيون اخبار الرضا : يحيى بن محمّد بن جعفر گفت : پدرم سخت مريض شد حضرت رضا براى عيادت او آمد عمويم اسحاق نشسته بود و گريه ميكرد فرمود چرا عمويت گريه مىكند ؟ گفتم ميترسد پدرم از دنيا برود . در اين موقع روى\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nبجانب ما كرده فرمود ناراحت نباش اسحاق قبل از او ميميرد . يحيى گفت پدرم خوب شد ولى اسحاق مرد .\r\nعيون اخبار الرضا : اسحاق بن موسى گفت وقتى عمويم محمّد بن جعفر در مكه قيام كرد و مردم را بسوى خود دعوت نمود و او را امير المؤمنين ناميدند و بخلافت با او بيعت كردند حضرت رضا عليه السّلام پيش او رفت منهم حضور داشتم فرمود عمو جان نسبت دروغ به پدر و برادرت مده اين كار تو عاقبت ندارد . آنگاه از جاى حركت كرده رفت منهم با ايشان رفتم بمدينه طولى نكشيد كه جلودى با سپاهى بجانب او رفت و شكست خورد از جلودى امان خواست او را امان داد لباس سياه كه شعار بنى عباس بود پوشيد و بالاى منبر رفته خود را خلع نمود گفت خلافت متعلق بمأمون است مرا حقى در آن نيست بعد او را بخراسان آوردند در گرگان از دنيا رفت .\r\nكشف الغمه همين روايت را نقل مىكند و مينويسد در مرو از دنيا رفت .\r\nعيون : معمر بن خلاد گفت ريان بن صلت كه او را فضل بن سهل مأموريت داده بود به اطراف خراسان برود روزى در مرو به من گفت مايلم براى من از حضرت اجازه رضا بگيرى خدمتش برسم و سلام كنم مايلم از لباسهاى خود به من لطف كند و از درهمهاى كه بنامش سكه زدند به من عنايت فرمايد .\r\nمن خدمت حضرت رضا رسيدم قبل از اينكه چيزى بگويم فرمود ريان بن صلت علاقه دارد پيش ما بيايد و از لباسها و درهمهائى كه بنام من سكه زده شد به او بدهم . به او اجازه دادم داخل شد سلام كرد . بعد دو جامه و سى درهم كه بنام آن جناب سكه زده شده بود به او داد .\r\nعيون : حسين بن موسى بن جعفر بن محمّد گفت ما چند نفر از جوانان بنى هاشم خدمت حضرت رضا عليه السّلام بوديم در اين موقع جعفر بن عمر علوى كه لباسهاى كهنه و پاره داشت از جلو ما رد شد ما به يكديگر نگاه كرديم خنديديم از لباسهاى پاره او حضرت رضا فرمود به زودى او را ثروتمند و با قدرت خواهيد ديد كه\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nاطرافش را غلامان گرفته‌اند يك ماه بيشتر نگذشت كه فرماندار مدينه شد و اوضاعش روبراه گرديد از ما ميگذشت اطرافش را خواجه‌سرايان و غلامان و چاكران گرفته بودند .\r\nابن جعفر همان جعفر بن عمر بن حسين بن علي بن عمر بن علي بن حسين بن علي بن ابى طالب عليه السّلام است .\r\nعيون اخبار الرضا : حسين بن بشار گفت : حضرت رضا عليه السّلام فرمود :\r\nعبد اللَّه مأمون محمّد امين را خواهد كشت عرض كردم عبد اللَّه پسر هارون محمّد پسر هارون را ميكشد ؟ ! فرمود : آرى همان عبد اللَّه مأمون كه در خراسان است ، محمّد امين پسر زبيده را كه در بغداد است ميكشد .\r\nدر مناقب اين شعر را نيز نقل كرده كه بعنوان مثل خواند :\r\n و ان الضغن بعد الضغن يغشو * عليك و يخرج الداء الدفينا \r\nعيون اخبار الرضا : ابن ابي نجران و صفوان گفتند : حسين بن قياما كه از سران مذهب واقفه بود از ما در خواست كرد برايش از حضرت رضا اجازه بخواهيم . ما اجازه گرفتيم همين كه وارد شد گفت تو امام هستى ؟ فرمود : آرى گفت من خدا را شاهد ميگيرم كه تو امام نيستى . حضرت رضا عليه السّلام سر به زير انداخته مدتى زمين را نگاه ميكرد بعد سر برداشته فرمود از كجا فهميدى من امام نيستم .\r\nگفت چون از حضرت صادق عليه السّلام روايت داريم كه امام هرگز عقيم و بدون فرزند نيست تو به اين سن رسيده‌اى هنوز فرزندى ندارى . اين مرتبه بيش از دفعه پيش امام سر به زمين انداخته بود باز سربرداشته فرمود : خدا را گواه ميگيرم كه طولى نخواهد كشيد كه داراى فرزندى خواهم شد .\r\nعبد الرحمن بن ابى نجران گفت از وقتى كه حضرت رضا اين فرمايش را فرمود تاريخ گذاشتيم يك سال طول نكشيد كه خداوند حضرت جواد را به او\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nعنايت كرد .\r\nهمين حسين بن قياما در طواف ايستاده بود حضرت موسى بن جعفر عليه السّلام به او توجه كرده فرمود چرا ايستاده‌اى خدا سرگردانت كند . پس از اين نفرين او جزء واقفيان قرار گرفت .\r\nعيون : موسى بن هارون گفت : حضرت رضا را ديدم موقعى كه نگاه بهرثمه ميكرد در مدينه فرمود به زودى او را پيش هارون خواهند برد و گردنش را ميزنند همانطور هم شد .\r\nدر كشف الغمه همين روايت را نقل مىكند ، مينويسد او را به طرف مرو بردند .\r\nعيون اخبار الرضا : ابى حبيب نباجى گفت : در خواب پيغمبر اكرم را ديدم كه به نباج آمد و وارد همان مسجدى شد كه حاجيان هر سال در آن مسجد وارد ميشوند من در خواب خدمت ايشان رفتم سلام كرده ايستادم در مقابل ايشان طبقى از خوشه‌هاى خرماى معروف بصيحانى مدينه بود .\r\nپيغمبر اكرم دست دراز كرده يك مشت خرما به من داد گرفته شمردم هجده عدد خرما بود با خود تعبير كردم بتعداد هر خرما يك سال زنده خواهم بود .\r\nبيست روز گذشت در مزرعه‌اى كه داشتم مشغول كار بودم يكنفر آمده خبر آورد كه حضرت رضا عليه السّلام در مدينه آمده و در همان مسجد وارد شده است ديدم مردم با عجله به آن طرف ميروند منهم رفتم ديدم امام در همان جايى كه پيغمبر نشسته بود نشسته است زير آن جناب حصيرى فرش است همانطور كه در خواب پيغمبر را روى حصير ديدم . مقابل حضرت رضا نيز طبق خرمائى از نوع صيحانى قرار داشت سلام كردم جواب مرا داد و مرا نزديك خود خواست يك مشت خرما به من داد شمردم مطابق با همان تعدادى بود كه پيغمبر صلى اللَّه عليه و آله و سلم به من داده بود عرض كردم بيشتر لطف فرمائيد يا بن رسول اللَّه ! فرمود اگر پيغمبر صلى اللَّه عليه و آله و سلم بيشتر داده بود بيشتر ميدادم .\r\nعيون : ريان بن صلت گفت وقتى تصميم گرفتم بعراق بروم . ميل داشتم بروم از حضرت رضا عليه السّلام وداع و خداحافظى كنم در ضمن گفتم پس از خداحافظى\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nاز ايشان تقاضا ميكنم يكى از لباسهاى تنش را به من عنايت كند تا آن را جزء كفن خود قرار دهم و چند درهم از مال خود امام بخواهم براى دخترانم انگشتر بسازم با آنها همين كه وداع و خداحافظى كردم چنان گريه مرا گرفت كه از غصه جدائى آن جناب فراموش كردم چيزى بخواهم از خدمتش خارج شدم . ناگاه مرا صدا زده فرمود : ريان برگرد . برگشتم فرمود نميخواهى يكى از پيراهنهائى كه پوشيده‌ام به تو بدهم تا پس از مردن جزء كفن خود قرار دهى و نميخواهى چند درهم به تو بدهم با آنها انگشتر براى دخترانت بسازى .\r\nعرض كردم آقا ! در دل تمام اين آرزوها و تصميم را داشتم اما اندوه جدائى شما مرا مانع شد از اينكه تقاضا كنم . متكا را بلند كرد پيراهنى بيرون آورده به من داد و يكطرف جا نماز را كنار زده مقدارى پول در اختيارم گذاشت وقتى شمردم سى درهم بود عيون : بزنطى گفت : من در امامت حضرت رضا مشكوك بودم نامه‌اى براى آن جناب نوشتم اجازه خواستم خدمتش برسم در دل تصميم داشتم وقتى خدمتش رسيدم از سه آيه سؤال كنم كه برايم مشكل مينمود .\r\nجواب نامه‌اش چنين رسيد : خدا ما و شما را نگه دارد آنچه تقاضا نموده بودى در مورد اجازه آمدن پيش ما اكنون امكان پذير نيست و تو نميتوانى بيائى در آينده خواهى آمد اينها بسيار سخت گرفته‌اند و نميگذارند كسى پيش من بيايد جواب آن چند آيه‌اى كه در دل تصميم سؤالش را داشته بودم نيز براى من نوشته بود با اينكه به خدا هيچ كدام را در نامه ننوشته بودم خيلى تعجب كردم از آنچه در نامه نوشته بود نميدانستم كه همين نامه جواب من است تا اينكه متوجه جواب سه آيه شدم آنگاه منظور از نامه را فهميدم .\r\nعيون : ص 212 - بزنطى گفت حضرت رضا عليه السّلام الاغى را برايم فرستاد سوار شده خدمتش رسيدم مدتى از شب گذشت در خدمتش بودم خواستم حركت كنم .\r\nفرمود خيال نميكنم بتوانى به شهر برگردى گفتم صحيح است فدايت شوم . فرمود\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nشب اينجا پهلوى ما باش فردا صبح برو در پناه خدا . عرض كردم همين كار را ميكنم بكنيز فرمود رختخواب خودم را كه در آن ميخوابم برايش بيانداز و بالش خودم را زير سر او بگذار . من در دل با خود گفتم كسى هست كه نائل بمقامى شود كه من امشب نائل شدم چنان خداوند مرا مقرب امام عليه السّلام گردانيد و آنقدر به من لطف فرمود كه احدى از اصحاب را چنين مورد لطف قرار نداده . الاغ خود را فرستاد سوار شدم رختخواب خود را برايم انداخت كه در آن بخوابم و سر بر بالش امام بگذارم هرگز كسى از اصحاب چنين امتيازى را نيافته .\r\nمن همين خيالها را در دل ميكردم امام عليه السّلام نيز پهلويم نشسته بود فرمود احمد حضرت امير المؤمنين عليه السّلام بعيادت زيد بن صوحان رفت زيد اين موفقيت را بر مردم افتخار ميكرد مبادا با خود فخر كنى در راه خدا خوار و كوچك باشى توكل بر او بنما اين فرمايش را فرموده از جاى حركت كرد .\r\nعيون : يحيى بن بشار گفت خدمت حضرت رضا رسيدم پس از درگذشت پدرش شروع كردم بپرسيدن چيزهائى كه قبلا به من فرموده بود فرمود درست است اى سماع عرض كردم فدايت شوم اين لقب را در كودكى وقتى مكتب ميرفتم بچه‌ها به من داده بودند تبسمى در صورت من نمود .\r\nعيون : محمّد بن حفص گفت غلام موسى بن جعفر عليه السّلام برايم نقل كرده گفت در خدمت حضرت رضا عليه السّلام بوديم با چند نفر ديگر در يك بيابان . تشنگى شديدى بر ما و چارپايان مستولى شد كه ترس از تلف شدن داشتيم . حضرت رضا عليه السّلام محلى را توصيف نمود فرمود به آنجا برويد آب خواهيد يافت به آن محل رفتيم آب بود خودمان و چارپايان سيراب شديم و هر كه در قافله بود سير آب شد .\r\nبعد كوچ كرديم فرمود برويد همان چشمه را پيدا كنيد هر چه جستجو كرديم اثرى از چشمه نبود جز فضله شتران چيزى نيافتيم همين جريان را براى مردى كه اولاد قنبر بود نقل كردم او مدعى بود كه صد و بيست سال دارد آن مرد جريان را برايم بدون كم و كاست نقل كرد گفت من نيز در همان قافله در خدمت حضرت رضا بودم\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nاو ميگفت آن راه منتهى ميشد بخراسان .\r\nعيون : ابن ابى كثير گفت پس از درگذشت حضرت موسى بن جعفر عليه السّلام مردم در باره جانشين او متوقف شدند من در همان سال به مكه رفتم حضرت رضا عليه السّلام را ديدم در دل فكرى بخاطرم رسيد گفتم :  أَ بَشَراً مِنَّا واحِداً نَتَّبِعُه  « 1 »  در اين موقع امام مثل برق از جلو من رد شده فرمود به خدا قسم من همان بشرى هستم كه بر تو واجب است از من پيروى كنى عرض كردم پوزش ميخواهم از خدا و از شما . فرمود : اشكالى ندارد گناهت بخشيده است .\r\nعيون : ج 2 ص 218 - ابو محمّد غفارى گفت مبتلا به قرض سنگينى شدم با خود گفتم راه چاره‌اى براى پرداخت قرضم نيست مگر پناه ببرم بمولايم علي بن موسى الرضا عليه السّلام . سحرگاه به منزل آن جناب رفتم اجازه خواستم . اجازه داد همين كه وارد شدم قبل از اينكه چيزى بگويم فرمود ابو محمّد ميدانم منظور تو چيست قرضت به گردن ما شب كه شد براى افطار غذا آورد با هم خورديم فرمود امشب اينجا ميخوابى يا ميروى ؟ .\r\nعرض كردم آقا اگر حاجت مرا روا سازى رفتن برايم بهتر است دست زير فرش برد و مقدارى پول به من داد گرفتم و خارج شدم نزديك چراغ رفته نگاه كردم تمام طلاى ناب قرمز و زرد است ، اول دينارى كه بدستم رسيد چنان بچشمم خورد كه نوشته است روى آن : « ابو محمّد پنجاه دينار است كه بيست و شش دينار آن براى قرضت و بيست و چهار دينار ديگر براى مخارج خانواده‌ات » صبحگاه هر چه جستجو كردم آن دينار را نيافتم ديدم همان پنجاه دينار درست است .\r\nعيون : عمر بن بزيع گفت : من دو كنيز داشتم كه هر دو حامله بودند نامه‌اى براى حضرت رضا عليه السّلام نوشتم كه بايشان اطلاع دهم و تقاضا كردم دعا فرمايد آن دو نوزاد پسر باشند و خداوند آنها را به من ببخشد در جواب نوشت ان شاء اللَّه چنين خواهم كرد .\r\n\r\n","description":"","footnote":" ( 1 ) سورهء قمر آيه 24 بايد از بشرى چون خود پيروى كنيم . ","page_name":" 30 ","page_number":30},
  {"content":"\r\n\r\nبعد نامه‌اى جداگانه برايم فرستاد بدين مضمون : «  بِسْم اللَّه الرَّحْمن الرَّحِيم *  خداوند ما و ترا به بهترين وجه عافيت و سلامت بخشد در دنيا و آخرت برحمت خود ، كارها در دست خداست كه طبق تقدير او انجام مىشود براى تو يك پسر و يك دختر ان شاء اللَّه متولد خواهد شد پسر را محمّد و دختر را فاطمه نام بگذار ببركت خدا » .\r\nيك پسر و يك دختر برايم متولد شد همانطور كه فرموده بود .\r\nعيون : حسن بن علي بن فضال گفت : من واقفى مذهب بودم و بر همين عقيده به مكه رفتم وارد مكه كه شدم در دلم فكرى پيدا شد چنگ بملتزم زده گفتم خدايا تو ميدانى نظر و تصميم من چيست مرا به بهترين راههاى دين هدايت فرما . چنين بدلم گذشت كه بروم خدمت حضرت رضا عليه السّلام . بمدينه آمدم درب خانه ايستادم و بغلام گفتم از آقايت برايم اجازه بگير بگو مردى از اهالى عراق درب خانه است صداى امام را شنيدم ميفرمود عبد اللَّه بن مغيره داخل شو . وارد شدم همين كه چشمش به من افتاد فرمود خداوند دعاى ترا مستجاب كرد و بدين خود هدايتت نمود . گفتم شهادت مىدهم كه تو حجت خدا و امين او در ميان خلقى .\r\nعيون اخبار الرضا : ج 2 ص 219 - وشاء گفت عباس بن جعفر بن محمّد بن اشعث از من درخواست كرد كه از حضرت رضا عليه السّلام بخواهم هر وقت نامه‌اى او برايش فرستاد پس از خواندن نامه آن را پاره كند مبادا بدست ديگرى بيافتد .\r\nحضرت رضا عليه السّلام شروع به نوشتن نامه‌اى كرد هنوز من تقاضاى عباس را كه نامه‌هايش را پاره كند عرض نكرده بودم نوشت : « بدوستت بگو وقتى من نامه‌اش را ميخوانم پاره ميكنم » عيون : بزنطى گفت تصميم داشتم خدمت حضرت رضا عليه السّلام كه رسيدم بپرسم چند سال دارد وقتى وارد شدم و مقابلش نشستم با دقت به صورت من نگاه كرده فرمود چند سال دارى گفتم فدايت شوم اين قدر . . . فرمود من از تو بزرگترم مرا چهل و دو سال است . عرض كردم فدايت شوم به خدا قسم تصميم داشتم همين سؤال را\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nاز شما بكنم فرمود جوابت را دادم .\r\nعيون : فيض بن مالك گفت : زوران مدائنى نقل كرد كه خدمت حضرت رضا عليه السّلام رسيدم تصميم داشتم راجع به عبد اللَّه بن جعفر از او سؤال كنم . امام دست مرا گرفت و روى سينه خود گذاشت قبل از اينكه چيزى بگويم فرمود :\r\nمحمّد بن آدم عبد اللَّه امام نبود چيزى كه تصميم سؤالش را داشتم برايم توضيح داد قبل از پرسش .\r\nعيون : يقطينى گفت هشام عباسى ميگفت خدمت حضرت رضا عليه السّلام رسيدم تصميم داشتم درخواست كنم دعائى به من لطف فرمايد براى دردسرى كه عارضم ميشد و دو جامه از لباس‌هاى خود به من عنايت فرمايد در آن احرام ببندم .\r\nهمين كه وارد شدم و چند مسأله سؤال كردم جوابم را داد از حاجت خود فراموش كردم از جاى حركت كردم تا خارج شوم خواستم وداع و خداحافظى كنم فرمود بنشين روبرويش نشستم دست روى سرم گذاشت و دعا خواند بعد دو جامه از جامه‌هاى خود را خواست و به من عنايت كرد فرمود با اين دو جامه احرام ببند .\r\nعباسى گفت : در مكه دو جامه سعيدى « 1 »  جستجو كردم بخرم براى پسرم هر چه تفحص كردم نيافتم در بازگشت بمدينه آمدم و خدمت حضرت رضا عليه السّلام رسيدم ، پس از خداحافظى دو جامه سعيدى به همان طورى كه من ميخواستم رنگارنگ به من لطف فرمود .\r\nعيون : حسين بن موسى گفت : در خدمت حضرت رضا عليه السّلام از مدينه خارج شديم بجانب يكى از ملكهايش آن روز در آسمان ابرى وجود نداشت وقتى از شهر خارج شديم فرمود با خود بارانى برداشته‌ايد ، عرض كرديم احتياج ببارانى نيست ابرى وجود ندارد از باران باكى نداريم فرمود ولى من برداشته‌ام امروز باران خواهد آمد . چيزى راه نپيموده بوديم كه ابرى بلند شد و شروع بباريدن\r\n\r\n","description":"","footnote":" ( 1 ) قريه‌ايست در مصر كه پارچه‌هاى آن معروف است . ","page_name":" 32 ","page_number":32},
  {"content":"\r\n\r\nكرد چنان بارانى باريد كه بر جان خود ترسيديم تمام لباسهاى ما خيس شده بود .\r\nعيون : موسى بن مهران نامه‌اى به حضرت رضا عليه السّلام نوشت تقاضا كرد دعا كند براى پسرش در جواب او نوشت : « خداوند به تو پسرى صالح عنايت كرد » آن پسرش از دنيا رفت پسر ديگرى خدا به او داد .\r\nعيون : محمّد بن فضيل گفت : وارد بطن مر شدم مبتلا به درد معروف به عرق مدينى گرديدم در پهلو و پايم در مدينه خدمت حضرت رضا عليه السّلام رسيدم . فرمود چرا ناراحتى عرض كردم وقتى وارد بطن مر شدم مبتلا به عرق مدينى گرديدم از پهلو و پا . اشاره كرد به جائى از پهلويم كه درد ميكرد زير شانه چيزى خواند و آب دهان بر آن ماليد فرمود اين ناراحتى تو بر طرف شد . نگاهى نيز بپايم كرد فرمود حضرت باقر فرموده است : هر يك از شيعيان ما مبتلا بدردى شود و شكيبا باشد خداوند براى او ثواب هزار شهيد را مينويسد با خود گفتم : به خدا قسم هيچ وقت درد پايم خوب نخواهد شد . هيثم گفت تا زنده بود مىلنگيد .\r\nعيون : حسن بن راشد گفت مقدارى اسباب و نامه‌هائى آوردم يكنفر از طرف حضرت رضا آمد من هنوز نامه‌ها را نگشوده بودم تا برايش بفرستم گفت حضرت رضا ميفرمايد دفترى پيش تو است براى ما بفرست . من در منزل دفترى نداشتم . گفتم جستجو كنم با اينكه چنين چيزى نداريم چون او بىخود نميگويد هر چه جستم نيافتم و چيزى بدستم نيامد .\r\nپيك تصميم ببازگشت گرفت گفتم بايست . بعضى از بارها را باز كردم دفترى بچشمم خورد كه قبلا نديده بودم جز اينكه ميدانستم حضرت رضا چيزى را كه حقيقت نداشته باشد نميخواهد دفتر را برايش فرستادم .\r\nعيون : ابو محمّد مصرى گفت حضرت رضا عليه السّلام آمد . نامه‌اى خدمت ايشان نوشته تقاضا كردم اجازه دهد بجانب مصر براى تجارت بروم . در جواب نوشت تا وقتى خدا بخواهد همين جا بمان دو سال ماندم سال سوم رسيد باز نامه نوشته\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nاجازه خواستم در جواب نوشت : برو با بركت خداوند ترا حفظ ميفرمايد وضع تغيير خواهد كرد . خارج شدم در اين سفر سود فراوان بردم ضمنا در بغداد اغتشاش و هرج و مرجى اتفاق افتاد كه من از اين آشوب آسوده بودم .\r\nعيون : محمّد بن اسحاق كوفى از عموى خود احمد بن عبد اللَّه بن حارثه كرخى نقل كرد كه گفت : براى من بچه نميماند در حدود سيزده چهارده بچه از من فوت شده .\r\nبه مكه براى انجام حج رفتم خدمت حضرت رضا عليه السّلام رسيدم امام به طرف من آمد پيراهنى گلرنگ در تن داشت سلام كرده دستش را بوسيدم و چند مسأله از ايشان سؤال كردم سپس شكايت از زنده نماندن فرزند نمودم مدتى سر به زير انداخت آنگاه شروع بدعا كرد فرمود اميدوارم در بازگشت كه فرزندى در حمل دارى برايت متولد شود و بچه ديگر نيز خدا به تو بدهد در طول زندگى از وجود آن دو بهره‌مند ميشوى خدا وقتى بخواهد دعائى را مستجاب نمايد مىكند او بر هر كارى قادر است .\r\nگفت از مكه بازگشتم ديدم زنم كه دختر خاله‌ام بود حامله است پسرى زائيد كه او را ابراهيم نام گذاشتم بعد باز حامله شد پسر ديگرى زائيد محمّد نام گذاشتم و كنيه او را ابو الحسن نهادم ابراهيم سى و چند سال زنده بود ابو الحسن نيز بيست و چهار سال هر دو با هم مريض شدند به مكه رفتم پس از بازگشت باز خوب نشده بودند بعد از برگشتن من دو ماه ديگر ابراهيم زنده بود اول ماه ابراهيم از دنيا رفت و در آخر ماه محمّد يك سال و نيم بعد خودش از دنيا رفت براى او قبلا فرزندى نميماند مگر يك ماه .\r\nعيون : سعد بن سعد از حضرت رضا عليه السّلام نقل كرد كه ايشان نگاه به مردى كرده فرمود بنده‌ى خدا وصيت خود را بكن و آماده سفرى باش كه چاره‌اى از آن نيست همانطور شد سه روز بعد از دنيا رفت .\r\nعيون اخبار الرضا : مسافر گفت در منى خدمت حضرت رضا عليه السّلام بودم\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nيحيى بن خالد با گروهى از آل برمك رد شدند فرمود : چقدر بيچاره‌اند اينها نميدانند امسال چه بر سر آنها خواهد آمد . سپس فرمود از همه عجيب‌تر داستان من و هارون است كه مانند اين دو انگشت من است انگشتان خود را بهم چسبانيد مسافر گفت معنى اين جمله امام را نفهميديم تا آن جناب را پهلوى هارون دفن كرديم .\r\nعيون اخبار الرضا : حسن بن علي وشاء گفت مسائل زيادى را نوشته بودم هنوز قطع بامامت حضرت رضا عليه السّلام نداشتم آن مسائل را در نامه‌اى كه روايات آباء گرامش و چيزهاى ديگر در آن نوشته بود گذاشتم ميل داشتم در مورد امامت ايشان يقين پيدا كنم و آزمايش نمايم . نامه را در آستين پنهان كرده به منزل ايشان رفتم تصميم داشتم موقعيت خلوتى را پيدا كنم نامه را تقديمش كنم .\r\nيك گوشه نشستم بفكر اجازه گرفتن و وارد شدن خدمت ايشان بودم در خانه عده‌اى نشسته بودند و صحبت ميكردند در همان بين كه من فكر ميكردم كه چگونه وارد شوم غلامى از خانه خارج شده در دست نامه‌اى داشت صدا زد كداميك از شما حسن بن علي وشاء پسر دختر الياس بغدادى است .\r\nمن از جاى حركت كرده گفتم ، من حسن بن علي وشاء هستم چه كار دارى گفت دستور داده‌اند اين نامه را به تو بدهم بگير . نامه را گرفته بگوشه‌اى رفتم و شروع به خواندن كردم ديدم به خدا قسم تمام مسائلى كه ميخواستم بپرسم يك يك جواب داده بود در اين موقع قطع بامامت ايشان پيدا كردم و مذهب واقفه را ترك كردم .\r\nعيون : و شاء گفت : حضرت رضا عليه السّلام غلام خود را با نامه‌اى فرستاد در نامه نوشته بود جامه‌اى از جامه‌هاى فلان محل برايم بفرست از فلان نوع . در جواب نامه نوشتم و بغلام نيز گفتم جامه‌اى با اين مشخصات ندارم و چنين نوع جامه‌اى\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nنديده‌ام باز غلام برگشت گفت فرموده است تو جستجو كن . غلام را فرستادم و گفتم از اين نوع من ندارم براى مرتبه سوم او را برگردانده و فرموده بود تو جستجو كن از آن نوع در پيش تو هست .\r\nحسن بن علي وشاء گفت مردى از آن نوع جامه يكى پيش من امانت گذاشته بود كه بفروشم ولى من فراموش كرده بودم هر چه داشتم جستجو كردم تا بالاخره در جامه دانى كه زير لباسها بود آن را پيدا كرده برايش بردم .\r\nعيون : صفوان بن يحيى گفت : خدمت حضرت رضا عليه السّلام بودم . حسين بن خالد صيرفى خدمتش رسيد عرض كرد فدايت شوم من تصميم دارم با عوض « 1 »  بروم . فرمود هر جا سلامتى را جستى از دست مده اين فرمايش امام او را قانع نكرد بجانب اعوض رفت . در بين راه دزدها تمام اموالش را گرفتند .\r\nقرب الاسناد : ص 231 - ابن جهم گفت : حضرت رضا عليه السّلام پس از بازگشت من از مكه نامه‌اى برايم نوشت به اين مضمون : « پس از چهار ماه در محل شما حادثهء بوقوع ميپيوندد » پيش آمد محمّد ابن ابراهيم و جريان بغداد و كشته شدن ياران زبير و فرار آنها واقع شد گفت ابراهيم بن اسرائيل نقل كرد كه حضرت رضا فرمود من در خواب ديده‌ام به من گفته برايت فرزندى متولد نخواهد شد مگر پس از گذشت چهل سال از عمرت پس از چهل سال فرزندى از زنى كه داراى اين نشانه است رنگش تغيير يافته و به قيمت ارزان خريدارى كرده‌اى برايت متولد خواهد شد .\r\nتوضيح : جريان محمّد بن ابراهيم اشاره است بجنگى كه بين مأمون و امين اتفاق افتاد كه منجر بكشته شدن امين گرديد محمّد بن ابراهيم افريقائى از ياران امين بود و زهير بن مسيب از فرزندان مأمون اين فرمايش امام اشاره به پيروز شدن امين است در ابتداى كار .\r\n\r\n","description":"","footnote":" ( 1 ) محلى است در اطراف مدينه . ","page_name":" 36 ","page_number":36},
  {"content":"\r\n\r\nبصائر : پسر ابى نصر گفت : باستقبال حضرت رضا عليه السّلام تا قادسيه رفتم خدمتش رسيده سلام كردم فرمود برايم يك خانه اجاره كن كه داراى دو درب باشد يك درب بمهمانخانه و يك درب بخارج . اين طور اگر باشد محفوظتر است برايم كيسه‌اى فرستاد كه مقدارى دينار داشت و يك قرآن . مرتب كسى را ميفرستاد و هر چه ميخواست من از بازار تهيه ميكردم يك روز كه تنها بودم قرآن را گشودم تا بخوانم همين كه باز كردم چشمم بسوره « لم يكن » افتاد مشاهده كردم در اين سوره چند برابر آنچه در قرآن‌هاى معمولى وجود دارد ، هست .\r\nشروع كردم به خواندن ، چيزى نفهميدم كاغذ و قلم برداشتم خواستم بنويسم و از مولايم سؤال كنم . مسافرى قبل از نوشتن من وارد شد كه بهمراه خود يك حواله با مقدارى نخ و انگشتر امام آورده بود . گفت امام عليه السّلام فرموده قرآن را در اين پارچه ببند و آن را مهر بزن و برايش بفرست با انگشتر . گفت اين دستور را انجام دادم .\r\nبصائر : سليمان بن جعفر جعفرى گفت : در حمراء كنار چشمه‌اى كه مشرف به بيابان بود خدمت حضرت رضا عليه السّلام نشسته بودم . غذا حاضر بود در اين موقع سر بلند كرد مشاهده نمود مردى بسرعت مىآيد دست از غذا كشيد . آن مرد رسيد از جا حركت نموده تازه وارد گفت : آقا بشارت ! زبيرى از دنيا رفت امام عليه السّلام سر به زير انداخت رنگش تغيير كرد صورتش زرد شد آنگاه سر برداشته فرمود :\r\nديشب گناهى انجام دادند كه بزرگترين گناهش نبود بعد فرمود به خدا قسم بواسطه آلودگى بگناهان غرق شدند و داخل جهنم گرديدند . سپس دست دراز كرد و شروع به غذا خوردن نمود هنوز مدتى نگذشته بود كه غلامش آمده عرض كرد فدايت شوم زبيرى مرد . فرمود سبب مرگش چه بود ؟ عرض كرد آنقدر شراب خورده بود كه از كثرت شرب خمر مرد .\r\nبصائر : محمّد بن فيض صيرفي گفت : خدمت حضرت رضا عليه السّلام رسيدم چند\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nسؤال كردم تصميم داشتم از سلاح نيز سؤال كنم فراموشم شد از خدمتش خارج شدم و رفتم پيش ابو الحسين بن بشير در اين موقع ديدم غلام امام عليه السّلام آمد نامه‌اى آورده كه نوشته است :  بِسْم اللَّه الرَّحْمن الرَّحِيم *  - من مانند پدرم هستم و هر چه نزد پدرم بود نزد من نيز هست ( يعنى سلاح تيز نزد من است ) .\r\nبصائر : احمد بن عمر حلال گفت : روزى اخرس در مكه نسبت به حضرت رضا عليه السّلام بدزبانى كرد و نسبت‌هاى ناشايست داد . وارد مكه شدم و كاردى خريدم . همين كه چشمم به او افتاد قسم به خدا ياد كردم كه او را وقتى از مسجد خارج شد بكشم . جلو درب مسجد ايستادم ناگهان نامه‌ى حضرت رضا عليه السّلام رسيد :\r\n بِسْم اللَّه الرَّحْمن الرَّحِيم *  - ترا قسم مىدهم به حق خود بر تو كه دست از اخرس بردارى خدا پشتيبان و كفيل من است .\r\nاختصاص : ابراهيم بن موسى گفت : خيلى اصرار كردم در مورد درخواستى كه از حضرت رضا عليه السّلام داشتم مرتب مرا وعده ميداد روزى بيرون آمد باستقبال فرماندار مدينه . من در خدمتش بودم رسيد بنزديك قصر فلان . فرود آمد زير چند درخت من نيز پائين شدم كس ديگرى با ما نبود .\r\nعرض كردم آقا عيد نزديك است و من يكدرهم ندارم . با شلاق خطى روى زمين كشيد بعد دست به زمين زد و از داخل آن شمش طلائى بيرون آورد فرمود بگير از اين بهره ببر ولى آنچه مشاهده كردى پنهان كن « 1 »  .\r\nغيبت شيخ طوسي : ص 51 - احمد بن ابى نصر از آل مهران است و آنها معتقد بوقف بودند و آل احمد نيز همين عقيده را داشت نامه‌اى براى حضرت رضا نوشت خيلى در سؤالهاى خويش سخت گرفت گفت نامه‌اى نوشتم\r\n\r\n","description":"","footnote":" ( 1 ) از خرايج نقل شده كه گفت بركتى در آن طلا برايم پيدا شد كه در خراسان چيزى را خريدم كه هفتاد هزار دينار مىا از تمام مردم شبيه خود ثروتمندتر شدم .\r\nدر اين روايت ميفرمايد مبادا نماز را از اول وقت به آخر وقت بياندازى بدون عذر هميشه اول وقت بخوان . ","page_name":" 38 ","page_number":38},
  {"content":"\r\n\r\nو تصميم گرفتم وقتى خدمت ايشان رسيدم سه سؤال از قرآن بكنم يكى در باره اين آيه :  أَ فَأَنْت تُسْمِع الصُّم أَوْ تَهْدِي الْعُمْيَ  دوم آيه  فَمَن يُرِدِ اللَّه أَن يَهْدِيَه يَشْرَح صَدْرَه لِلْإِسْلام  و اين آيه  إِنَّك لا تَهْدِي مَن أَحْبَبْت وَ لكِن اللَّه يَهْدِي مَن يَشاءُ  .\r\nجواب نامه مرا داد و در آخر نامه همان آياتى كه در دل تصميم داشتم بپرسم نوشته بود من آن وقت از تصميم قبلى خود فراموش كرده بودم پس از خواندن نامه با خود گفتم اين قسمت مربوط بجواب نامه من نيست بعد يادم آمد از آنچه در دل تصميم داشتم .\r\nخرايج : ابو هاشم جعفرى گفت : در خدمت حضرت رضا عليه السّلام بودم خيلى تشنه شدم . هيبت و جلال امام چنان مرا تحت تأثير داشت كه نخواستم در حضورش آب طلب كنم . در اين موقع امام آب خواست جرعه‌اى نوشيد آنگاه فرمود :\r\nابو هاشم ميل كن آب سرد خوبى است . من نوشيدم باز دو مرتبه سخت تشنه شدم نگاهى بخادم كرده فرمود : مقدارى آرد با آب و شكر بياور . غلام آورد آرد را در آب ريخت و مقدارى شكر نيز روى آن پاشيد بعد از مخلوط كردن آرد را با آب آنگاه فرمود ابو هاشم اين شربت را بخور كه عطش را از بين ميبرد .\r\nخرايج : بزنطي گفت من از واقفى مذهبان بودم و در امامت حضرت رضا شك داشتم نامه‌اى نوشتم و چند سؤال كردم ولى فراموشم شد مهمترين سؤالى كه داشتم بنويسم . جواب نامه‌ام رسيد نوشته بود كه مهمترين سؤال خود را فراموش كردى بنويسى . من بامامت ايشان يقين كردم بعد عرض كردم مايلم وقتى كه براى من و شما توليد ناراحتى نكند خدمتتان برسم . گفت يك روز نزديك غروب وسيله‌ى سوارى براى من فرستاد خدمتش رسيدم و نماز مغرب و عشا را با ايشان خواندم شروع كرد برايم مسائل علمى را توضيح دادن و من مىنوشتم گاهى نيز من سؤالى ميكردم امام جواب آن را ميداد تا مقدار زيادى از شب گذشت بغلام فرمود رختخوابى كه خودم ميخوابم بياور تا احمد بزنطى در آن بخوابد .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nبدلم گذشت كه كسى در دنيا بهتر از من نيست امام وسيله سوارى خود را برايم فرستاد و آمد با من نشست بعد چنين لطفى را در باره من نمود در اين موقع امام عليه السّلام تكيه بر دو دست خويش داشت تا از جا حركت كند . نشست آنگاه فرمود احمد مبادا بر دوستانت بواسطه اين مقام فخر كنى صعصعة بن صوحان مريض شد امير المؤمنين عليه السّلام بعيادتش رفت و خيلى به او عنايت فرمود دست خود را روى پيشانيش گذاشت و شروع بملاطفت او نمود موقعى كه خواست از جا حركت كند . فرمود صعصعه مبادا بر برادران خود راجع به آنچه نسبت به تو روا داشتم فخر كنى و من تمام اين كارها را كه كردم بواسطه اين بود كه وظيفه داشتم .\r\nخرايج : اسماعيل بن ابى الحسن گفت در خدمت حضرت رضا بودم دست بجانب زمين برد مثل اينكه چيزى را ميگشايد در اين موقع چند شمش طلا نمودار شد باز دست به زمين كشيد طلاها پنهان گرديد با خود گفتم اگر يك شمش به من بدهد خيلى خوب است . فرمود نه وقت آن هنوز نرسيده .\r\nتوضيح : يعنى بيرون آوردن خزائن زمين و تصرف ما در آنها مربوط به زمان قائم عليه السّلام است .\r\nخرايج - ابو اسماعيل هندى گفت : در هند شنيدم خداوند روى زمين حجتى دارد در جستجوى او بر آمدم تا مرا راهنمائى به حضرت رضا عليه السّلام كردند خدمت آن جناب رسيدم با اينكه يك كلمه عربى ياد نداشتم به زبان هندى سلام كردم با همان لهجه خودم جواب داد ، من به زبان هندى با ايشان صحبت ميكردم آن جناب نيز به همان زبان جوابم را ميداد .\r\nعرض كردم من در هند شنيدم خداوند در ميان عرب حجتى قرار داده در جستجوى او بر آمدم ، به زبان هندى فرمود آرى من همان حجت هستم بعد فرمود هر چه مايلى بپرس . هر سؤالى داشتم پرسيدم وقتى خواستم از جاى حركت كنم عرض كردم من عربى ياد ندارم از خدا بخواه مرا به اين زبان مطلع گرداند تا\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nبتوانم صحبت كنم دست مبارك خود را بر روى لبهاى من ماليد از همان دم شروع كردم به عربى صحبت كردن .\r\nخرايج : حسن بن علي بن يحيى گفت : كنيزم دو جامه‌ى ابريشم بافت در سفر مكه برايم گذاشت و تقاضا كرد در همان دو احرام ببندم بغلام خود دستور دادم آن دو جامه را داخل چمدانم بگذارد . به محلى كه بايد احرام بست كه رسيدم آن دو پارچه را خواستم براى احرام بعد در دلم گذشت كه گمان نميكنم صحيح باشد در چنين پارچه‌اى احرام ببندم به همين جهت با پارچه ديگرى احرام بستم به مكه رسيدم نامه‌اى براى حضرت رضا عليه السّلام نوشتم و چيزهائى نيز تقديم كردم ولى فراموشم شد كه راجع بجامه ابريشمى بپرسم جايز است با آن احرام ببندند يا نه . طولى نكشيد هر چه سؤال كرده بودم جوابش آمد و در آخر نامه نوشته بود اشكالى ندارد كه با پارچه ابريشم بافت احرام ببندند .\r\nخرايج : علي بن حسين بن يحيى گفت : برادرى داشتم كه مذهب مرجئه را داشت بنام عبد اللَّه و هميشه بر ما خورده ميگرفت نامه‌اى براى حضرت رضا عليه السّلام نوشتم و شكايت او را كرده تقاضا نمودم برايش دعا فرمايد . در جواب نوشت به زودى برميگردد بمذهبى كه تو دوست دارى و او از دنيا نخواهد رفت مگر با دين خدا كه به زودى از كنيزى كه دارد برايش پسرى متولد مىشود .\r\nعلي بن الحسين گفت كمتر از يك سال طول كشيد كه برگشت بمذهب حق او امروز از بهترين فاميل و خانواده ما است و پس از فرمايش امام از كنيزى برايش همين پسر بچه متولد شد .\r\nخرايج : ابو محمّد رقى گفت : خدمت حضرت رضا عليه السّلام رسيده سلام كردم شروع كرد با من بصحبت و سؤال كردن در بين فرمود ابو محمّد خداوند بنده مؤمنى را ببلائى گرفتار نميكند كه در آن بلا صبر كند مگر اينكه به اندازه شهيدى به او پاداش خواهد داد . گفت قبل از فرمايش امام صحبتى از بيمارى و مرض در كار نبود اين سخن امام را بىمناسبت دانستم با خود حرفى زدم كه شرمنده‌ام . گفتم با\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nمردى كه به او احترام مىگذارم صحبت ميكنم ولى در بين سخن از بيمارى بميان مىآورد با اينكه جاى اين حرف نيست .\r\nامام را وداع كرده از خدمتش مرخص شدم و بدوستان خود رسيدم حركت كرده بودند از همان شب پايم درد گرفت با خود گفتم اين بواسطه عيبجوئى است كه كردم فردا صبح ورم كرد و پيوسته ورمش شديد ميشد يادم از فرمايش امام آمد بمدينه كه رسيدم چرك كرد و جراحت بزرگى شد كه خوابم نمىبرد و دوستانم را از خواب انداخته بودم فهميدم آن فرمايشى كه سخن از بيمارى بميان آورد بواسطه همين پيش آمد بود . بيش از پانزده ماه بسترى بودم .\r\nراوى گفت بعد خوب شد سپس در هر دو پا گرفتار اين بيمارى شد و از دنيا برفت .\r\nخرايج : احمد بن عمره گفت : خدمت حضرت رضا عليه السّلام رفتم زنم حامله بود عرض كردم يا ابن رسول اللَّه من وقتى آمدم زنم حامله بود دعا بفرمائيد خداوند پسرى به من عنايت كند فرمود او پسر است ولى اسمش را عمر بگذار عرضكردم من تصميم دارم علي بگذارم و بخانواده‌ام نيز سفارش همين اسم را كرده‌ام .\r\nفرمود : نه . عمر بگذار .\r\nوارد كوفه شدم فرزندى برايم متولد شده بود كه علي نام داشت ولى نام او را عوض كردم عمر گذاشتم همسايگان گفتند ديگر هر چه در باره تو بگويند قبول نميكنيم فهميدم امام عليه السّلام صلاح مرا بهتر متوجه بود از خودم .\r\nخرايج : بكر بن صالح گفت خدمت حضرت رضا عليه السّلام رسيده عرضكردم زنم خواهر محمّد بن سنان است كه حامله است دعا بفرمائيد كه خداوند پسرى به من ارزانى فرمايد . فرمود زنت دوقلو ميزايد در موقع خارج شدن با خود تصميم گرفتم اسم آن دو را محمّد و علي بگذارم مرا صدا زده فرمود يكى را علي نام بگذار و ديگرى را ام عمر . وارد كوفه شدم خداوند به من يك پسر و يك دختر داده بود همان طورى كه دستور داد آنها را نام گذاشتم . بمادرم گفتم ام عمر\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nچيست گفت مادر من نامش ام عمر بوده .\r\nخرايج : مسافر گفت به حضرت رضا عرض كردم در خواب ديدم صورت قفسى را روى زمين كه چهل جوجه داخل آن بود فرمود اگر راست بگوئى از ما خانواده شخصى خروج خواهد كرد كه چهل روز بيشتر زندگى نميكند .\r\nابراهيم طباطبا قيام كرد و چهل روز قيام او طول كشيد .\r\nخرايج : وشاء از حضرت رضا عليه السّلام نقل كرد كه در خراسان فرمود وقتى مرا خواستند از مدينه خارج كنند خانواده‌ام را جمع كرده گفتم برايم گريه كنند تا گريه آنها را بشنوم بعد دوازده هزار دينار به آنها دادم سپس گفتم من ديگر از اين سفر بر نميگردم .\r\nخرايج : وشاء گفت مرا عقربى گزيد شروع كردم به گفتن يا رسول اللَّه كسى كه صداى مرا مىشنيد اين فرياد را بى جا ميدانست و تعجب ميكرد حضرت رضا عليه السّلام به او فرمود به خدا پيامبر اكرم را ديده است . گفت من در خواب پيغمبر اكرم را ديده بودم ولى به هيچ كس نگفتم .\r\nخرايج : عبد اللَّه بن شبرمة گفت : حضرت رضا عليه السّلام از ما رد شد در حالى كه ما در مورد امامت آن آقا بحث ميكرديم پس از اينكه خارج شد من و تيم بن يعقوب سراج كه از اهالى برمه بود در خدمت آن جناب بوديم ولى هر دو زيدى مذهب و مخالف امامت ايشان بوديم وقتى ميان بيابان رسيديم ناگهان گله‌اى آهو پيدا شد حضرت رضا اشاره بيك بره آهو نمود آمد تا روبروى امام عليه السّلام ايستاد حضرت رضا جلو رفت و سر او را با دست ماليد و بلند كرده بدست غلام خود داد بره آهو دست و پا ميزد كه برگردد پيش همراهان خود . امام عليه السّلام با او سخنى گفت كه آرام شد .\r\nبعد فرمود : عبد اللَّه ايمان نمىآورى . عرض كردم چرا آقا شما امام و حجت خدا بر خلق من از مذهبى كه داشتم توبه كردم بعد به آهو فرمود برگرد .\r\nآهو رفت در حالى كه از چشمانش اشك جارى بود خود را به امام عليه السّلام ماليد و\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nصدائى كرد . حضرت رضا فرمود : مىدانى چه ميگويد ؟ عرض كردم خدا و پيغمبر و فرزند پيامبر مىدانند فرمود : مىگويد مرا خواستى اميدوار شدم كه از گوشتم خواهى خورد وقتى دستور دادى برگردم محزون شدم .\r\nخرايج : اسماعيل بن مهران گفت : روزى من و احمد بزنطى در باره سن حضرت رضا با هم در صرياء بحث كرديم احمد گفت وقتى خدمت حضرت رضا عليه السّلام رسيديم يادم بياور در اين مورد از خود آن جناب سؤال كنيم من بارها تصميم داشته‌ام بپرسم ولى فراموشم شده .\r\nخدمت آن جناب رسيده سلام كرديم اولين حرفى كه فرمود باحمد گفت :\r\nچند سال دارى عرض كرد سى و نه سال فرمود اما من چهل و چهار سال دارم .\r\nخرايج : حسن بن علي وشاء گفت : در مرو پيش مردى بودم و بهمراه ما مردى واقفى مذهب نيز بود به او گفتم از خدا بترس منهم مثل تو بودم بعد خداوند دلم را بنور ولايت روشن كرد روز چهارشنبه و پنجشنبه و جمعه را روزه بگير و غسل كن و دو ركعت نماز بخوان از خدا بخواه كه در خواب ترا راهنمائى كند كه امام را بشناسى وقتى به خانه آمدم نامه حضرت رضا جلوتر رسيده بود كه در آن مرا امر ميكرد آن مرد را دعوت بامامت ايشان نمايم پيش او رفته گفتم خدا را ستايش كن و از او بخواه راهنمائيت كند جريان نامه حضرت رضا را برايش توضيح داده گفتم همان كارى كه توصيه كردم راجع به روزه و دعا فراموش نكن .\r\nروز شنبه سحرگاه پيش من آمده گفت : گواهى مىدهم كه او امامى است كه اطاعتش واجب است پرسيدم از كجا فهميدى گفت : ديشب حضرت رضا در خوابم آمد فرمود : ابراهيم به خدا بايد بحقيقت اعتراف كنى چنين خيال مكن كه كسى جز خدا از حال او خبر ندارد .\r\nخرايج : از مسافر نقل شده كه گفت : روزى حضرت رضا عليه السّلام به من فرمود حركت كن ببين در اين چشمه دو مار است . نگاه كردم ديدم دو مار در چشمه است عرض كردم آرى فرمود من اين وضع را در خواب ديدم پيغمبر اكرم به من فرمود :\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nآنچه نزد ما براى تو آماده گرديده برايت بهتر است پس از چند روز از دنيا رفت .\r\nخرايج : ص 307 - فضل بن يونس گفت : ما به قصد مكه خارج شديم بمدينه كه رسيديم هارون الرشيد در آنجا بود تصميم حج داشت حضرت رضا عليه السّلام بديدن من آمد در موقعى كه گروهى از دوستان حضور داشتند و سفره گسترده بود .\r\nغلام آمده گفت : مردى بنام ابو الحسن اجازه ميخواهد . گفتم اگر همان ابو الحسن كه من ميشناسم باشد تو آزادى . از اطاق بيرون شدم ديدم حضرت رضا عليه السّلام است عرض كردم بفرمائيد داخل شد پس از غذا فرمود امير المؤمنين براى حسين بن زيد ده هزار دينار به تو حواله داده اين پول را به او بده عرضكردم قسم به خدا چنين پولى پيش من ندارد اگر اين پول را بدهم از دستم خواهد رفت اگر شما صلاح بدانيد هر چه بفرمائيد انجام مىدهم . فرمود : اين پول را به او بده به تو برگشت خواهد كرد قبل از اينكه به وطن خود برسى آن پول را دادم همان طورى كه فرموده بود به من برگشت كرد .\r\nخرايج : احمد بن عمر حلال گفت به حضرت رضا عليه السّلام عرض كردم فدايت شوم من از اين شخص بر شما بيم دارم ( منظورش هارون بود ) فرمود مرا از طرف او هيچ ناراحتى نخواهد رسيد خداوند سرزمين‌هائى دارد كه طلا در آنجا ميرويد خداوند اين سرزمين را بوسيله ضعيف‌ترين موجودات نگهدارى مىكند اگر فيل هم بخواهد از آنجا عبور كند نميتواند .\r\nوشاء گفت : من از امام سؤال كردم آن سرزمين كجاست قبل از اين سؤال حديث را شنيده بودم گفتند بين بلخ و تبت است كه در آنجا طلا ميرويد در آن سرزمين مورچه‌هاى بزرگى شبيه سنگ وجود دارد كه طوقى در گردن دارند پرنده از آنجا عبور نميكند چه رسد به ديگران ، شب در لانه خود مخفى ميشوند و روز بيرون مىآيند گاهى بوسيله مركب‌هاى سوارى كه سى فرسخ را در يك شب طى ميكنند از اين محل عبور مىنمايند بدون اينكه به آنها آب و علفى بدهند بارشان را سنگين ميكنند و از اين سرزمين خارج ميگردند . مورچه‌ها از\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nقافله تعقيب ميكنند بهر چه برسند پاره پاره مىكنند مثل باد در راه رفتن سرعت دارند گاهى بوسيله گوشتى كه قبلا آماده كرده‌اند اين مورچه‌ها را سرگرم ميكنند در سر راه براى آنها ميريزند و گر نه در صورتى كه به آنها برسند خود و مال سوارى آنها را پاره پاره مىكنند .\r\nخرايج : صفوان بن يحيى گفت : در خدمت حضرت رضا عليه السّلام بودم در مدينه با چند نفر از كنار شخصى كه نشسته بود رد شديم آن شخص گفت اين امام رافضيان است عرض كردم شنيديد چه گفت آن مرد فرمود چرا او مؤمنى است كه در راه تكميل ايمان است شب دعا كرد براى او دكانش آتش گرفت و دزدها بقيه سرمايه‌اش را بردند فردا صبح او را خدمت حضرت رضا عليه السّلام ديدم با خضوع نشسته بود امام دستور داد به او كمك كردند . بعد فرمود صفوان اين مؤمنى است كه در راه تكميل ايمان است و جز آنچه ديدى چيزى بصلاح او نبود .\r\nخرايج : محمّد بن زيد گفت : در خدمت حضرت رضا بودم آن موقعى كه وليعهد مأمون بود مردى از خوارج كه در دست كاردى مسموم داشت وارد شد او بدوستان خود گفته بود ميروم پيش اين كسى كه مدعى است پسر پيغمبرم و ولى عهد مأمون شده ببينم چه دليلى براى اين كار خود دارد .\r\nاگر دليل قانع‌كننده‌اى داشت قبول ميكنم و گر نه مردم را از دستش آسوده نمايم .\r\nوارد شد . حضرت رضا به او فرمود جواب سؤالت را مىدهم مشروط بر اينكه يك شرط را بپذيرى .\r\nگفت چه شرط . فرمود به شرط اينكه اگر جواب سؤالت را دادم و قانع شدى كاردى كه در آستين پنهان كرده‌اى بشكنى و دور بيندازى . مرد خارجى مذهب متحير ماند و كارد را خارج نموده دسته‌اش را شكست .\r\nآنگاه پرسيد چرا ولايتعهدى اين ستمگر را پذيرفتى با اينكه آنها را كافر ميدانى ؟ و تو پسر پيامبرى چه واداشت شما را بر اين كار . فرمود بگو ببينم اينها در نظر تو كافرند يا عزيز مصر و اطرافيانش مگر اينها بوحدانيت\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nخدا قائل نيستند با اينكه آنها نه خدا را ميشناختند و نه موحد بودند يوسف پسر يعقوب پيغمبر و پدرش نيز پيامبر بود بعزيز مصر كه كافر بود گفت : مرا وزير دارائى خود قرار ده كه مردى وارد و امين هستم و با فرعونها نشست و برخاست ميكرد . من از اولاد پيامبرم مرا به اين كار مجبور كرد و به زور مرا وادار كرد چرا كار مرا نمىپسندى و از من خوشت نمىآيد . گفت ايرادى بر شما نيست من گواهى مىدهم كه تو پسر پيامبرى و راست ميگوئى .\r\nخرايج : ريان بن صلت گفت : خدمت حضرت رضا عليه السّلام در خراسان رسيدم با خود گفتم . سؤالى راجع بدينارهائى كه بنام خودش سكه زده شده ، ميكنم .\r\nهمين كه وارد شدم بغلامش فرمود ابو محمّد مايل است از دينارهائى كه نام من بر آن نقش شده داشته باشد سى دينار بياور غلام آورد من گرفتم . بعد با خود گفتم اى كاش از لباس‌هاى خود جامه‌اى به من ميداد . در اين موقع رو بغلام خود نموده فرمود بگو لباسهاى مرا نشويند همانطور بياورند اينجا . يك پيراهن و با شلوار و يك جفت نعلين آوردند و به من دادند .\r\nارشاد : كلينى با چند واسطه نقل مىكند . در همان سالى كه هارون براى حج آمده بود حضرت رضا عليه السّلام از مدينه خارج شد تا رسيد در طرف چپ راه بكوهى بنام فارع . امام عليه السّلام نگاهى كرده فرمود سازنده فارع و خراب‌كننده آن را قطعه قطعه ميكنند . ما نفهميديم معنى فرمايش ايشان چيست .\r\nوقتى هارون به اين محل رسيد فرود آمد يحيى بن جعفر برمكى بالاى كوه رفت و دستور داد در آنجا برايش يك كوشكى بسازند پس از مراجعت از مكه به همان محل رفت و دستور داد آن را ويران كنند وقتى بعراق رسيد جعفر را كشتند و پاره پاره كردند .\r\nارشاد : مسافر گفت : وقتى هارون بن مسيب تصميم جنگ با محمّد بن جعفر گرفت . حضرت رضا فرمود برو به او بگو فردا بجنگ نرو اگر فردا به روى شكست خواهى خورد و سربازانت كشته ميشوند : اگر گفت اين مطلب را از كجا فهميده‌اى\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nبگو در خواب ديدم . گفت من پيش هارون بن مسيب رفته گفتم فدايت شوم مبادا فردا به روى كه شكست ميخورى و همراهانت كشته ميشوند . گفت از كجا دانستى گفتم در خواب ديدم گفت آدم ميخوابد با مقعد نشسته خواب مىبيند . فردا بجنگ رفت شكست خورد و يارانش كشته شدند .\r\nمناقب : هارون بن موسى در خبرى نقل كرد كه گفت با حضرت رضا عليه السّلام در بيابانى بودم اسبش شيهه‌اى كشيد امام مهار او را رها كرد اسب رفت تا بيك كنارى ادرار كرد و فضله انداخت بعد برگشت حضرت رضا نگاهى كرده فرمود بخاندان داود هر چه داده‌اند به محمّد و آل محمّد بيشتر از آن داده‌اند .\r\nمناقب : سليمان جعفرى گفت من در خدمت حضرت رضا عليه السّلام بودم خانه پر از جمعيت بود كه پيوسته از ايشان سؤال ميكردند و جواب آنها را ميداد .\r\nمن با خود گفتم اينها شايسته مقام پيامبرى نيستند در اين موقع امام روى از مردم برتافت و به من توجه نموده فرمود سليمان امام‌ها بردبار و دانا هستند نادانان آنها را انبيا ميشمارند با اينكه پيامبر نيستند .\r\nمناقب : محمّد بن عبد اللَّه بن افطس گفت : پيش مأمون رفتم مرا نزديك خود جاى داد و تهنيت گفت سپس گفت خدا حضرت رضا را رحمت كند چقدر دانا بود از يك جريان شگفت انگيز به من خبر داد پس از آنكه مردم با او بيعت كردند شبى به او گفتم خوب است شما بعراق تشريف ببريد و من جانشين شما در خراسان باشم . لبخندى زده فرمود : نه بجان خود قسم نرسيده بخراسان در همين محل مرا مسكنى است از اين سرزمين نخواهم رفت تا مرگ گريبانم را بگيرد بناچار از همين جا بمحشر وارد خواهم شد . عرضكردم فدايت شوم از كجا فهميدى فرمود جاى خود را ميدانم همان طورى كه جايگاه ترا ميدانم . گفتم محل من كجا خواهد بود . فرمود فاصله بين من و تو زياد است من در مشرق از دنيا ميروم و تو در مغرب خيلى كوشش كردم و او را بطمع خلافت انداختم ولى نپذيرفت .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nحسن بن علي وشاء گفت حضرت رضا عليه السّلام مرا از مرو خواست فرمود امروز علي بن ابى حمزه بطائنى مرد و همين ساعت او را در قبر گذاشتند و دو ملك وارد قبر او شده از خدايش سؤال كردند گفت : اللَّه . بعد پرسيدند پيغمبرت كيست ؟\r\nگفت : محمّد . گفتند امام تو كيست گفت : علي بن ابى طالب . پرسيدند بعد از او گفت :\r\nحسن بن علي از امام بعد پرسيدند گفت حسين بن علي بعد از آن جناب را علي بن حسين تعيين كرد پس از زين العابدين گفت محمّد بن علي و بعد از ايشان جعفر بن محمّد و پس از او موسى بن جعفر بعد پرسيد پس از موسى بن جعفر كيست زبانش بند شد او را شكنجه كرده گفتند بعد از موسى بن جعفر كيست ساكت شد .\r\nبه او گفتند موسى بن جعفر به تو چنين دستورى را داد بعد او را با حربه‌اى از آتش چنان زدند كه قبرش آتش گرفت تا روز قيامت ميسوزد . گفت من از خدمت حضرت رضا خارج شدم و تاريخ فوتى را كه امام فرموده بود يادداشت كردم . طولى نكشيد كه نامه‌ى كوفيان رسيد كه خبر از فوت بطائنى ميدادند در همان روز و نوشته بودند كه در همان ساعت او را بقبر سپرده‌اند .\r\nدر روضه مينويسد : عبد اللَّه بن ابراهيم غفارى در يك خبر طولانى گفت :\r\nشخصى كه از من طلبكار بود خيلى براى طلب خود سخت گرفت و مرا آزرد همين كه مرا رها كرد فورى به طرف صريا « 1 »  رفتم تا حضرت رضا عليه السّلام در باره بدهكارى من با آن طلبكار صحبت كند . خدمت ايشان رسيدم سفره گسترده بود فرمود غذا بخور . غذا خوردم سفره برچيده شد امام عليه السّلام با من شروع بصحبت كرد بعد فرمود اين جا نماز را بلند كن وقتى بلند كردم زيرش سيصد و چند دينار بود . در روى يك دينار نوشته بود :  لا إِله إِلَّا اللَّه *   مُحَمَّدٌ رَسُول اللَّه  و علي از خاندان او است . در طرف ديگر نوشته بود : ما از تو فراموش نكرده‌ايم اين پولها را بردار و قرض خود را بپرداز و بقيه را صرف در مخارج خانواده خود بكن .\r\nمحمّد بن سنان گفت : به حضرت رضا گفتند تو خود را با اين كار مشهور كردى و\r\n\r\n","description":"","footnote":" ( 1 ) دهى است كه موسى بن جعفر عليه السّلام آن را بوجود آورد و سه ميل با مدينه فاصله دارد . ","page_name":" 49 ","page_number":49},
  {"content":"\r\n\r\nجانشين پدر شدى با اينكه از دم شمشير هارون خون ميچكد . فرمود جواب من همان جوابى است كه پيامبر اكرم فرمود كه اگر ابو جهل يك مو از سر من كم كرد بدانيد من پيامبر نيستم من نيز ميگويم اگر هارون يك مو از سرم كم كرد بدانيد امام نيستم .\r\nمسافر گفت : خدمت حضرت رضا عليه السّلام در منى بودم يحيى بن خالد از آنجا عبور كرد دماغش از غبار خاك آلوده شده بود امام عليه السّلام فرمود چقدر بيچاره هستند اينها نميدانند امسال چه بر سر آنها خواهد آمد از اينها عجيب‌تر جريان هارون و من است كه با او مثل اين دو انگشت خواهم بود بعد دو انگشت خود را بهم چسبانيد .\r\nمناقب : از آنچه اهل سنت نقل كرده‌اند و آن را حاكم ابو عبد اللَّه حافظ باسناد خود از سعد بن سعد نقل كرده كه او گفت حضرت رضا عليه السّلام به مردى نگاه كرده فرمود : بنده خدا هر وصيت دارى بكن و آماده باش براى سفرى كه چاره پذير نيست آن مرد پس از سه روز از دنيا رفت .\r\nمناقب : مردى از اولاد انصار يك جعبه نقره‌اى كه قفل داشت خدمت حضرت رضا آورده گفت كسى چنين هديه‌اى براى شما نياورده درب آن را گشود و هفت دانه مو بيرون آورد . گفت اين موى پيغمبر صلى اللَّه عليه و آله و سلم است حضرت رضا عليه السّلام چهار دانه آن را جدا كرده فرمود اينها موى پيامبر اكرم صلى اللَّه عليه و آله و سلم است آن مرد به ظاهر قبول كرد ولى در باطن قبول نداشت .\r\nحضرت رضا عليه السّلام او را از اين ترديد خارج كرد . سه دانه موى باقيمانده را روى آتش گذاشت آتش گرفت و سوخت ولى آن چهار دانه موى ديگر را كه بر آتش گذاشت مثل طلا درخشيد .\r\nوقتى حضرت رضا در نيشابور بمحله فوزا وارد شد دستور داد حمامى در آنجا بسازند و قناتى حفر كنند و حوضى بسازند كه بالايش مسجد و محل نماز باشد در همان حوض امام عليه السّلام شستشو كرد و در مسجد نماز خواند به همين جهت آنها را بنام حضرت رضا خواندند ( گرمابه رضا ) و « آب رضا » و حوض « كاهلان »\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nو نام كاهلان براى آنست كه مردى هميان خود را روى طاق حوض گذاشت و در آن حوض خود را شستشو نمود بجانب مكه رفت و از هميان فراموش كرد پس از بازگشت از مكه براى شستشو به نزديك حوض آمد ديد هميان همانطور هست از مردم پرسيد جريان اين هميان چيست كه باقيمانده .\r\nگفتند يك مار بزرگ اينجا خانه كرده آن مرد بالاى طاق رفت و هميان خود را برداشت و در حوض غسل كرده ميگفت اين از اعجاز امام است . بعضى از آنها به يكديگر نگاه كرده گفتند اى كاهل مردم سستى كرديد و هميان را قبلا برنداشتيد به همين جهت معروف بحوض كاهلان شد و آن محله را فوز گفتند چون اول فتح شد بعد تصحيف كرده فوزا گفتند .\r\nحسين بن منصور از برادر خود نقل كرد كه گفت : خدمت حضرت رضا رسيدم در يك صندوق خانه در شب دست خود را بلند كرد گوئى در اطاق ده چراغ روشن است در اين موقع مردى اجازه ورود خواست دست را پائين آورد و اجازه داد وارد شود .\r\nكتاب نجوم : محمّد بن جرير طبرى از مفيدين جنيد شامى نقل مىكند كه گفت خدمت حضرت رضا عليه السّلام رسيده عرض كردم مردم خيلى از كارهاى شگفت انگيز شما صحبت ميكنند اگر يكى از آنها را بمنهم نشان بدهى آن را تعريف ميكنم فرمود چه ميخواهى ؟\r\nعرض كرد پدر و مادرم را برايم زنده كنى . فرمود : برو بخانه‌ات هر دو را زنده كرده‌ام . گفت به خدا قسم وارد خانه شدم هر دو در خانه نشسته بودند و مدت ده روز با من بودند باز خداوند جان آن دو را گرفت .\r\nكشف الغمه ، محمّد بن طلحه گفت : وقتى مأمون حضرت رضا را وليعهد و جانشين خود قرار داد بعضى از اطرافيان مأمون ناراضى بودند و ميترسيدند كه خلافت از خاندان بني عباس خارج شود و منتقل بخاندان فاطمى عليهم السّلام\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nگردد به همين جهت از حضرت رضا خوششان نمىآمد ، عادت حضرت رضا اين بود كه هر وقت مىآمد پيش از مأمون كسانى كه در اطاق جلو بودند از جاى حركت ميكردند و سلام كرده پرده را بالا ميگرفتند تا داخل شود وقتى اين ناراحتى را نسبت به آن جناب پيدا كردند با هم قرار گذاشتند كه وقتى امام آمد و خواست پيش مأمون برود به او توجه نكنند و پرده را برندارند .\r\nدر همان بين كه نشسته بودند حضرت رضا وارد شد بدون اختيار سلام كردند و پرده را طبق عادت قبلى برداشتند وقتى امام داخل شد يك ديگر را سرزنش كردند كه چرا بر خلاف قرارداد عمل كرده‌اند گفتند مرتبه ديگر كه آمد ، پرده را برنميداريم . باز در آن روز وقتى امام عليه السّلام وارد شد از جاى حركت كرده سلام كردند و ايستادند و پرده را برنداشتند خداوند باد شديدى فرستاد و پرده را بلند كرد بيشتر از مقدارى كه آنها برميداشتند وقتى وارد شد باد از وزش ايستاد و پرده بجاى خود برگشت در موقع برگشتن باد دو مرتبه وزيد و زير پرده زد آن را بالا برد تا امام خارج گرديد بعد دو مرتبه باد ايستاد و پرده برگشت .\r\nپس از رفتن امام عليه السّلام رو به يكديگر نموده گفتند ديديد ؟ ! بعضى از آنها گفتند اين مرد را نزد خدا منزلتى است و خداوند به او توجه دارد مگر نديديد كه وقتى پرده را برنداشتيد بادى وزيد و پرده بالا رفت خداوند باد را در اختيار او گذاشت براى بلند كردن پرده چنانچه در اختيار سليمان بود باز گرديد و او را خدمتگزارى كنيد . بخدمتگزارى قبل برگشتند و در باره حضرت رضا عقيده آنها زيادتر شد .\r\nاز آن جمله نقل شده كه در خراسان زنى بنام زينب بود ادعا ميكرد من علوى هستم و از نژاد فاطمه زهرايم و نسب خود را براى اهل خراسان به آنها وصل ميكرد . اين سخن را حضرت رضا عليه السّلام شنيد . نسب او را صحيح نميدانست از پى او فرستاد و نسبش را رد كرده فرمود اين دروغ‌گو است . آن زن نادانى كرده گفت همان طورى كه نژاد مرا رد كردى من نيز نسب ترا رد ميكنم .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nاستاندار خراسان محلى داشت كه حيوانات درنده را در آنجا نگهدارى ميكردند براى انتقام گرفتن از خرابكاران و آن محل را بركة السباع ميناميدند .\r\nغيرت علوى در آن جناب به جوش آمده او را پيش استاندار برده فرمود :\r\nاين زن بر على و فاطمه عليهما السّلام دروغ مىبندد و از نژاد آن دو نيست . اگر واقعا پاره تن علي و فاطمه باشد گوشت او بر درندگان حرام است او را ميان درندگان بياندازيد در صورتى كه راستگو باشد درندگان با وى كارى ندارند اگر دروغگو باشد پاره پاره‌اش ميكنند .\r\nزن كه اين پيشنهاد را شنيد گفت خودت اول برو پيش درندگان اگر راست ميگوئى به تو كارى ندارند امام عليه السّلام در جواب او چيزى نفرموده از جاى حركت كرد . استاندار گفت كجا ميرويد فرمود پيش درندگان به خدا قسم پائين ميروم و داخل آنها ميشوم . استاندار و اطرافيان از جاى حركت كرده آمدند و درب بركة السباع را باز كردند حضرت رضا عليه السّلام پائين رفت مردم از بالاى « بركة السباع » گودال درندگان تماشا ميكردند همين كه به آنها رسيد همه بر روى دو پا و دم بر زمين نشستند امام عليه السّلام پيش يكى يكى آنها مىآمد و صورت و سرش را دست ميكشيد آن درنده با حالت تضرع آميز صدا ميداد تا تمام آنها را مورد ملاطفت قرار داد بعد خارج شد در حالى كه مردم تماشا ميكردند .\r\nفرمود : اين دروغگو را نيز بفرست تا راست و دروغ او بر تو كشف بشود .\r\nزن از پائين رفتن امتناع ورزيد استاندار او را مجبور كرد و دستور داد بمأمورين كه او را به زور در گودال درندگان بياندازند همين كه چشم درندگان به او افتاد حمله كرده او را پاره پاره كردند . نامش در خراسان مشهور بزينب كذابه شد و داستان او در اين ناحيه مشهور است .\r\nكشف الغمه : ج 3 ص 133 - سليمان جعفرى گفت حضرت رضا عليه السّلام به من فرمود براى من كنيزى با اين مشخصات خريدارى كن . با آن مشخصات كنيزى\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nرا پيش يكى از اهالى مدينه پيدا كرده خريدم و پولش را به صاحبش رد كرده او را پيش حضرت رضا آوردم از آن كنيز خوشش آمد و با او همبستر شد پس از چند روز صاحب كنيز را ديدم گريه مىكند ميگفت به خدا ديگر زندگى بر من ناگوار است قرار و آرام و خواب از سرم رفته با حضرت رضا صحبت كن آن كنيز را به من پس بدهد و پولش را دريافت كند .\r\nگفتم تو ديوانه هستى من جرات دارم بگويم كنيز را رد كند . بعد خدمت حضرت رضا عليه السّلام رسيدم قبل از اينكه چيزى بگويم فرمود صاحب كنيز علاقه دارد كنيزش را رد كنم ؟ عرض كردم آرى به خدا از من خواهش كرده كه بشما عرض كنم . فرمود برگردان كنيز را پيش او و پولش را بگير . اين كار را كردم پس از چند روز صاحب كنيز گفت از حضرت رضا درخواست كن كنيز را قبول كند كه از او نميتوانم بهره بگيرم و نزديكش شوم . گفتم من نميتوانم بايشان چنين پيشنهادى بكنم . بعد خدمت حضرت رضا عليه السّلام رسيدم . فرمود : مايل است كنيز را پس بگيرم و پول را به او بدهم . عرض كردم از من خواهش كرد كه چنين درخواستى از شما بكنم فرمود بگو كنيز را بياورد و پول را بگيرد .\r\nحسن بن علي وشاء گفت : فلان بن محرز گفت شنيده بوديم كه حضرت صادق عليه السّلام هر وقت براى مرتبه دوم قصد آميزش داشت وضو ميگرفت مثل وضوى نماز . دلم ميخواست در اين مورد از حضرت رضا عليه السّلام سؤال بكنم . وشاء گفت :\r\nخدمت آن جناب رسيدم قبل از اينكه چيزى بگويم ، فرمود حضرت صادق هر وقت با خانواده خود آميزش مىكرد بعد كه براى مرتبه دوم چنين قصدى داشت وضو مىگرفت مثل وضوى نماز من پيش آن مرد رفته گفتم جواب سؤال مرا قبل از اينكه بپرسم داد .\r\nحسن بن علي وشاء از حضرت رضا عليه السّلام نقل كرد كه فرمود به من قبل از اينكه چيزى بگويم فرمود : پدرم ديشب پيش من بود عرض كردم پدرت ؟ فرمود بلى پدرم باز پرسيدم پدرت ؟ فرمود آرى پدرم در خواب حضرت صادق مىآمد\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nپيش پدرم و مىفرمود پسر جان چنين و چنان كن و فلان كار را انجام ده پسر جان آن كار را بكن .\r\nگفت پس از چند روز خدمت آن جناب رسيدم فرمود حسن ! خواب و بيدارى ما يكى است .\r\nعلي بن محمّد كاشانى گفت : يكى از اصحاب گفت : مال زيادى را خدمت حضرت رضا عليه السّلام بردند . از آوردن آن مال شاد نشد . از اين وضع غمگين شده با خود گفتم چنين پولى را براى امام آوردم ولى خوشحال نشد . فرمود غلام طشت با آب بياور و روى صندلى نشست دستور داد بغلام كه آب بريزد از بين انگشتانش طلا مىريخت بعد توجهى به من نموده فرمود كسى كه چنين باشد اهميت نمىدهد به آنچه برايش بياورند .\r\nموسى بن عمران گفت : در كنار حضرت رضا عليه السّلام بودم در مسجد مدينه و هارون مشغول سخن‌رانى بود فرمود خواهيد ديد كه من و او را در يك محل دفن مىنمايند .\r\nرجال كشى : ص 398 - علي بن خطاب كه واقفى مذهب بود گفت :\r\nروز عرفه در موقف بودم حضرت رضا عليه السّلام آمد با چند نفر از پسر عموهايش مقابل من ايستاد من در تب شديدى مىسوختم و خيلى تشنه بودم حضرت رضا عليه السّلام بغلامى كه همراهش بود چيزى فرمود كه من نفهميدم غلام رفت و ظرف آبى را آورد تقديم به امام كرد مقدارى را آشاميد و بقيه را براى رفع حرارت و گرما بر روى سر خود ريخت باز فرمود ظرف را پر آب كن آنگاه فرمود برو به اين پير مرد بده . غلام آب را آورد گفت تو تب دارى گفتم بلى . گفت : اين آب را بياشام . گفت : همين كه آشاميدم به خدا قسم تب از من بر طرف شد .\r\nيزيد بن اسحاق گفت : واى بر تو يا علي چه مىخواهى و انتظار چه چيزى را مىكشى . گفت برادر مرا رها كن .\r\nيزيد جريان ابراهيم بن شعيب را كه مثل او واقفى بود برايش نقل كرد .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nگفت : در مسجد پيغمبر صلى اللَّه عليه و آله و سلم بودم پهلوى من مردى قوى هيكل و گندمگون بود پرسيدم از كدام فاميل هستى گفت : من غلام بنى هاشم هستم . پرسيدم كداميك از بنى هاشم امروز از همه داناتر است گفت : حضرت رضا عليه السّلام .\r\nگفتم پس چرا كارهائى كه پدرانش انجام ميدادند از او چيزى صادر نميشود گفت نميدانم تو چه ميگوئى از جاى حركت كرده رفت چيزى نگذشت كه نامه‌اى براى من آورده به من داد نامه را خواندم خط خوبى نداشت . نوشته بود : ابراهيم ! تو شبيه آباء خود هستى و چند فرزند دارى كه چند نفر آنها پسر و چند نفر دخترند و نام ايشان را نيز برده بود و تمام دخترانش را يكى يكى نام برده بود .\r\nگفت دخترى داشت كه به او جعفريه ميگفتند روى نام او خط كشيده بود .\r\nنامه را كه خواندم ، گفت نامه را برگردان . گفتم نه باشد غلام گفت به من دستور داده‌اند نامه را از تو بگيرم . گفت نامه را به او رد كردم .\r\nحسن بن وشاء گفت : هر دو در حال شك و ترديد در مورد امامت حضرت رضا از دنيا رفتند .\r\nرجال كشى : ابراهيم بن شعيب گفت : در مسجد پيغمبر صلى اللَّه عليه و آله و سلم نشسته بودم پهلوى من مردى از اهالى مدينه بود مدتى با هم مشغول صحبت شديم از من پرسيد اهل كجائى گفتم مردى از اهالى عراقم . گفتم تو كه هستى گفت يكى از غلامان حضرت رضايم ، گفتم من از تو تقاضائى دارم . گفت چه تقاضا .\r\nگفتم نامه‌اى دارم به آن جناب ميرسانى . گفت آرى هر وقت بخواهى . بيرون رفتم و كاغذى تهيه نموده نوشتم :  بِسْم اللَّه الرَّحْمن الرَّحِيم *  . آباء گرام و اجدادت قبلا بما خبرهائى از غيب ميدادند كه دليل بر امامت آنها بود مايلم اسم من و پدر و فرزندانم را برايم بنويسى . بعد نامه را مهر زده به او دادم .\r\nفردا نامه‌اى سر به مهر برايم آورد آن را گشوده خواندم در پائين نامه\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nبخطى كه خوب نبود چنين نوشته بود :  بِسْم اللَّه الرَّحْمن الرَّحِيم *  - ابراهيم پدرانت شعيب و صالح هستند و فرزندانت محمّد و علي و فلان دختر و فلان دختر چند اسم ديگر اضافه نموده بود كه من آنها را نميدانستم يكى از حاضرين مجلس گفت همانطور كه سخن ايشان در مورد آنها درست است در مورد بقيه نيز صحيح است تو جستجو كن ببين چگونه است .\r\nرجال كشى : علي بن حسين بن عبد اللَّه گفت : از آن جناب درخواست كردم كه مرگم بتأخير افتد . فرمود اگر پروردگارت را ملاقات كنى و از گناه تو گذشته باشد برايت بهتر است اين جريان را بدوستان خود در مكه نقل كرد . سپس همان سال در خزيميه هنگام بازگشت از سفر حج از دنيا رفت ، اين جريان در سال دويست و بيست و نه بود گفت خبر از مرگم داد « 1 »  .\r\nرجال كشى : احمد بن محمّد بن عيسى گفت : علي بن حسين بن عبد اللَّه نامه‌اى براى ايشان نوشت و در آن نامه تقاضا ميكرد كه عمرش افزون شود تا خوش - حال گردد در جوابش نوشت رهسپار بجانب رحمت خداى شوى برايت بهتر است آن مرد در خزيميه از دنيا رفت .\r\nرجال كشى : حسن بن احمد مالكى از عبد اللَّه بن طاوس نقل كرد كه گفت به حضرت رضا گفتم آيا يحيى بن خالد پدرت موسى بن جعفر را مسموم كرد .\r\nفرمود : آرى بوسيله سى دانه خرماى زهر آلود . عرضكردم نميدانست كه خرماها مسموم است . فرمود آنكه خبر به او ميداد ( محدث ) از پيش آن جناب رفته بود . گفتم محدث كيست ؟\r\nفرمود : فرشته‌ايست بزرگتر از جبرئيل و ميكائيل كه با پيغمبر بود و او با ائمه است ولى آن طور نيست كه هر وقت بخواهد دسترسى به او داشته باشد سپس فرمود تو عمرى طولانى خواهى داشت . صد سال زندگى كرد .\r\n\r\n","description":"","footnote":" ( 1 ) اگر اين تاريخ صحيح باشد درخواست از حضرت رضا عليه السّلام نكرده چون حضرت رضا در 203 از دنيا رفت . ","page_name":" 57 ","page_number":57},
  {"content":"\r\n\r\nرجال كشى : ص 510 - حسين بن قاسم گفت يكى از فرزندان حضرت صادق به حالت احتضار رسيد حضرت رضا بديدن او نيامد من از تأخير حضرت غمگين شدم كه ببالين عمويش دير آمد . بعد تشريف آورد ولى مختصرى نشست سپس از جاى حركت كرد . حسين گفت منهم حركت كردم به آن جناب گفتم فدايت شوم عمويت در حالى است كه مشاهده ميكنى او را ميگذارى و ميروى فرمود :\r\nعمويم فلان كس را دفن خواهد كرد . يكى از همان كسانى كه در بالينش بود . گفت به خدا چيزى نگذشت كه بيمار خوب شد و برادرش را دفن كرد كه آن وقت سالم بود .\r\nحسن خشاب گفت : حسين بن قاسم عارف به حق بود بعد از اين جريان و بمقام امام آشنا بود .\r\nكافى : حسين بن عمر بن يزيد گفت : خدمت حضرت رضا رسيدم من آن موقع واقفى مذهب بودم پدرم از پدرش حضرت موسى بن جعفر هفت سؤال كرده بود كه شش سؤال او را آن جناب جواب داده بود و سؤال هفتم را جواب نداده بود .\r\nبا خود گفتم : از همان مسائلى كه پدرم از پدرش پرسيده بود خواهم پرسيد اگر همان جواب پدرش را داد دليلى بر امامت او است . سؤال كردم همان جواب را داد در همان شش مسأله كه يك واو و يا كم و زياد نكرد ولى جواب هفتم را نداد . پدرم بپدرش گفته بود كه من روز قيامت پيش خدا با تو احتجاج خواهم كرد كه ميگوئى عبد اللَّه امام نيست . دست خود را روى گردن گذاشته فرمود : بسيار خوب احتجاج كن پيش خداوند هر گناهى داشت به گردن من .\r\nهمين كه از آن جناب جدا شدم فرمود : هر يك از شيعيان ما مبتلا به گرفتارى شود يا بيمار گردد و صبر نمايد خداوند به او پاداش مزار شهيد ميدهد با خود گفتم جاى اين صحبت شود . وقتى به راه افتادم در بين راه مبتلا به عرق مدينى شدم ( رشته نخى است كه از پا بتدريج خارج مىشود و خيلى درد دارد ) از اين درد بسيار ناراحت شدم سال بعد كه به حج رفتم خدمت آن جناب رسيدم هنوز مختصرى\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nاز ناراحتى باقى بود . شكايت كرده گفتم فدايت شوم براى پايم دعائى بكن پايم را مقابل آن جناب گشودم . فرمود : اين پايت هيچ ناراحتى ندارد ولى آن پاى سالمت را نشان بده ، پايم را گشودم . دعائى خوانده از خدمت آن جناب كه مرخص شدم طولى نكشيد آن پايم نيز مبتلا به عرق مدينى شد ولى دردش كم بود .\r\nكافى : ابن قياما كه واقفى مذهب بود گفت : خدمت حضرت رضا عليه السّلام رسيده گفتم : ممكن است دو امام وجود داشته باشد ؟ فرمود : نه مگر اينكه يكى از آنها ساكت باشد . گفتم : شما اكنون همانطور هستى كه امام ساكتى برايت نيست « يعنى فرزند ندارى » هنوز حضرت جواد متولد نشده بود حضرت رضا فرمود : به خدا قسم خداوند به من فرزندى خواهد داد كه بوسيله او حق را ثابت مىكند و باطل را از ميان ميبرد پس از يك سال برايش حضرت جواد متولد شد .\r\nبابن قياما گفتند همين دليل ترا قانع نميكند . گفت : به خدا قسم اين دليل بزرگى است ولى چه كنم آنچه حضرت صادق عليه السّلام در باره فرزندش فرموده .\r\nكافى : وشاء گفت : وارد خراسان شدم در آن موقع واقفى مذهب بودم با خود مقدارى جنس داشتم كه پيراهن خوش رنگى جزء آنها بود در بسته‌اى داشتم ولى متوجه آن نبودم و نمىدانستم كجاست وارد مرو كه شدم و ساكن يكى از منازل گرديدم مردى از اهالى مدينه به من گفت : حضرت رضا عليه السّلام به تو پيغام داده كه آن جامه رنگين را برايش بفرستى . گفتم چه كسى به حضرت رضا از آمدن من خبر داده من كه هم اكنون وارد شده‌ام ولى جامه رنگين ندارم . آن مرد خدمت حضرت رضا رفت و برگشت گفت ميفرمايد : آن جامه در فلان جا است و داخل فلان بسته است در جستجوى پيراهن شدم در همان جا كه فرموده بود در ته بسته يافتم و برايش فرستادم .\r\nكافى : محمّد بن حجرش گفت : حكيمه دختر موسى بن جعفر عليه السّلام به من گفت ديدم حضرت رضا جلو درب هيزم خانه ايستاده و آرام با شخصى صحبت مىكند\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nبا اينكه كسى آنجا حضور نداشت عرض كردم آقاى من با كه حرف ميزنيد فرمود : اين شخص عامر زهرائى كه آمده تقاضاى دعا مىكند و از درد خود شكايت دارد عرضكردم آقا ميل دارم سخن او را بشنوم . فرمود اگر بشنوى يك سال بيمار خواهى شد ، عرضكردم مايلم بشنوم فرمود گوش كن . صدائى شبيه صفير شنيدم همان دم تب عارض من شد يك سال تب داشتم .\r\nعيون المعجزات : حسن بن علي وشاء گفت : به طرف خراسان رفتم با خود مقدارى جنس براى فروش داشتم شب وارد مرو شدم آن زمان واقفى مذهب بودم غلام سياهى كه شباهت باهل مدينه داشت پيش من آمده گفت مولايم ميفرمايد : آن پارچه سياهى كه همراه دارى برايم بفرست ميخواهم بوسيله آن غلام خود را كفن كنم كه از دنيا رفته . گفتم آقاى تو كيست ؟\r\nگفت : حضرت رضا عليه السّلام گفتم با من پارچه و لباسى نيست هر چه داشتم در راه فروختم . رفت دو مرتبه برگشت و گفت آن پارچه پيش تو مانده هنوز نفروخته‌اى . گفتم من خبر ندارم رفت و براى مرتبه سوم آمده گفت در فلان بسته است . با خود گفتم اگر حرفش درست باشد دليلى است بر امامت او دخترم يك پارچه سياه به من داده بود كه آن را بفروشم و از پولش انگشترى فيروزه و چادرى خط خطى برايش از خراسان بخرم ولى من فراموش كرده بودم .\r\nبغلام خود گفتم فلان بسته را بياور وقتى آورد گشودم داخل آن همان پارچه را يافتم بغلام تسليم كردم گفتم بهايش را نمىخواهم برگشت و گفت فرموده است ميبخشى چيزى را كه از تو نيست اين پارچه را فلان دخترت به تو داده كه از بهايش براى او فيروزه و چادر خط خطى بوسيله اين پول بخرى آنچه خواسته خريدارى كن . بوسيله غلام بهاى پارچه را كه در خراسان به آن قيمت خريد و فروش ميشد فرستاده بود .\r\nخيلى تعجب كردم از آنچه ديدم با خود گفتم : به خدا قسم مسائلى را كه در\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nآن مشكوك هستم برايش مينويسم و او را بوسيله همان مسائلى كه از پدرش ميپرسيدم آزمايش خواهم كرد آن مسائل را در كاغذى نوشته در آستين خود نهادم و بدرب خانه امام رفتم دوستى داشتم كه بهمراه من بود ولى از نظر مذهب با من مخالف بود او از اين جريان اطلاعى نداشت .\r\nبدرب خانه كه رسيدم ديدم مردم و سپاهيان و سربازان خدمتش ميرسند در يكطرف حياط نشستم با خود گفتم چه وقت من ميتوانم خدمتش برسم در انديشه بودم مدتى طول كشيد تصميم گرفتم برگردم در اين موقع غلامى خارج شده در چهره مردم دقيق ميشد و ميگفت پسر دختر الياس كيست . گفتم : من هستم از داخل آستين نامه‌اى خارج كرده گفت اين جواب سؤالها و تفسير آنها است . گفتم خدا و پيامبرش را گواه ميگيرم بر خود كه تو حجت خدائى و استغفار و توبه مينمايم در اين موقع از جاى حركت كردم . رفيقم گفت با عجله كجا ميروى گفتم حاجت من برآورده شده براى ديدن آقا ، بعد خواهم آمد .\r\nخرايج : مسافر گفت : وقتى خواستند حضرت موسى بن جعفر را به بغداد ببرند به حضرت رضا دستور داد كه تا وقتى زنده است در اطاقش بخوابد تا خبر فوت او به آن جناب برسد . گفت ما هر شب رختخواب حضرت رضا را در اطاق موسى ابن جعفر مىانداختيم پس از نماز عشا مىآمد و ميخوابيد صبح كه ميشد به منزل خود ميرفت گاهى خوردنى پنهان ميكرديم وقتى مىآمد ميرفت و خوردنى را برميداشت ميفرمود من مىدانم چه پنهان كرده‌ايد شايسته نيست از من پنهان كنيد .\r\nيك شب تأخير كرد خانواده موسى بن جعفر از تأخير ايشان نگران شدند من خيلى ناراحت شدم فردا صبح وارد خانه شد و پيش خانواده موسى بن جعفر رفت . ام احمد را خواست به او فرمود : آن امانتها كه پدرم به تو سپرده بياور .\r\nام احمد ناله‌اى كرد و گريبان چاك زده گفت : مولايم از دنيا رفت او را از اين كار بازداشت و فرمود : چيزى نگو تا خبر رسمى برسد . ام احمد بسته‌اى\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nرا بايشان تقديم كرد .\r\nبرسى در مشارق الانوار مينويسد : كه مردى از واقفى مذهبان مسائلى مشكل را در طومارى نوشت و با خود گفت اگر جواب اين مسائل را حضرت رضا دانست او امام است . همين كه بدرب خانه رسيد ايستاد تا مجلس خلوت شود خادم بيرون آمد بهمراه نامه‌اى آورده بود كه جواب تمام مسائل به خط خود امام در آن بود . خادم گفت آن طومار را چه كردى . طومار را خارج كرد . غلام گفت حجت خدا ميفرمايد در اين نامه جواب مسائلى كه در طومار نوشته‌اى داده شده آن مرد گرفته رفت .\r\nروايت شده كه حضرت رضا عليه السّلام روزى در مجلس خود فرمود :\r\nلا إله الا اللَّه\r\nفلان كس از دنيا رفت پس از مدتى فرمود :\r\nلا إله الا اللَّه\r\nاو را غسل داده كفن كردند و بجانب قبرش بردند بعد كمى صبر كرده فرمود :\r\nلا إله الا اللَّه\r\nاو را در قبرش نهادند از پروردگارش سؤال كردند جواب داد بعد از پيامبرش پرسيدند اقرار كرد بعد از امامش پرسيدند يك يك را شمرد به من كه رسيد توقف نمود آن مرد واقفى مذهب بود .\r\nگفت : وقتى حضرت رضا عليه السّلام وارد خراسان شد شيعيان از اطراف به او توجه نموده از آن جمله علي بن اسباط با مقدارى هديه و پيشكش به همين تصميم عازم خراسان شد دزدان قافله را ربودند اموال او و هديه‌هايش را بردند و ضربتى بدهانش زدند دندانهاى عقب دهانش افتاد برگشت بدهى كه در آن نزديكى بود در آنجا خوابيد حضرت رضا عليه السّلام را در خواب ديد به او فرمود محزون مباش هدايا و اموالت به من رسيد اما گوش كن در باره دندانهاى پيشين خود سعد « 1 »  كوبيده را در دهان بگير . گفت : از خواب بيدار شدم مقدارى سعد كوبيده را در دهان گرفت خداوند دندان‌هاى عقب دهانش را به او برگردانيد . وقتى خدمت حضرت\r\n\r\n","description":"","footnote":" ( 1 ) ماده خوشبوئى است كه براى دهان و دندان نافع است . ","page_name":" 62 ","page_number":62},
  {"content":"\r\n\r\nرضا عليه السّلام رسيد فرمود آنچه در باره سعد به تو سفارش كرده بودم نتيجه‌اش را مشاهده كردى اينك داخل اين انبار برو . داخل شد ديد تمام مالها و هديه‌هايش آنجا است بدون كم و زياد .\r\nدعوات راوندى : حضرت جواد فرمود يكى از اصحاب حضرت رضا مريض شد امام عليه السّلام بعيادت او رفت به او فرمود چه مىبينى عرضكرد مرگ را بعد از شما ديدم منظورش شدت ناراحتى بود كه از مرض ميديد . فرمود چگونه يافتى مرگ را گفت : سخت و دردناك فرمود هنوز مرگ را نديده‌اى آنچه ديدى مقدمه مرگ بود كه نشانه‌اى از آن را به تو نشان دادند مردم دو نوع هستند بعضى بوسيله مرگ آسوده مىشوند ، گروهى مرگ شكنجه‌ايست براى آنها ايمان خود را به خدا و ولايت ائمه تجديد كن تا بوسيله مرگ آسوده شوى همان كار را كرد .\r\nدر اين موقع عرض كرد : يا ابن رسول اللَّه فرشته‌هاى خدا آمدند با تهنيت و تحفه ، سلام ميكنند و در مقابل شما ايستاده‌اند اجازه بفرمائيد بنشينند .\r\nحضرت رضا فرمود بنشينيد ملائكه خدا . آنگاه به مريض فرمود بپرس دستور به آنها داده‌اند كه مقابل من بايستند پرسيدم گفتند اگر تمام ملائكه در خدمت شما بيايند همه مىايستند و نمىنشينند مگر به آنها اجازه دهى اين چنين خداوند به آنها امر كرده در اين موقع آن مرد چشم فرو بست عرضكرد : السّلام عليك يا ابن رسول اللَّه اينك شما را در مقابل خود مىيابم با حضرت محمّد صلى اللَّه عليه و آله و سلم و پيشوايان بعد از او ، در اين موقع از دنيا رفت .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\n\r\nبخش چهارم وارد شدن امام عليه السّلام ببصره و كوفه و معجزه‌هائى كه در آن دو ناحيه از ايشان ظاهر شد در بحث و استدلال\r\nخرايج : ص 204 - محمّد بن فضل هاشمى گفت : بعد از درگذشت موسى بن جعفر عليه السّلام وارد مدينه شدم و خدمت حضرت رضا عليه السّلام رسيدم بامامت بر آن جناب سلام نمودم ، ودايعى كه بهمراه من بود بحضرتش تقديم كردم ، عرضكردم من عازم بصره هستم ميدانم مردم در مورد امامت اختلاف دارند ، خبر شهادت موسى بن جعفر عليه السّلام به آنها رسيده ، قطعا از من سؤالهائى راجع بامامت مينمايند ، چنانچه صلاح بدانيد از دلائل امامت برايم مقدارى اظهار فرمائيد تا بوسيله آنها جواب بگويم .\r\nفرمود : باك نداشته باش ، بدوستان ما در بصره بگو من بقدرت و نيروى پروردگار آنجا خواهم آمد ، در اين هنگام ودايع امامت آنچه در نزد امام وقت بايد باشد از برد و چوب دستى و سلاح پيغمبر و ساير ودايع را به من نشان داد ، عرضكردم چه وقت ببصره تشريف مىآوريد .\r\nفرمود : سه روز بعد از رسيدن تو به آنجا ، خواهم آمد ، وقتى وارد بصره شدم مردم از من جويا شدند گفتم من يك روز قبل از شهادت موسى بن جعفر خدمت آن جناب رسيدم ، فرمود من از دنيا خواهم رفت وقتى مرا به خاك سپرديد اينجا نايست ، برو بمدينه اين امانتها را برسان بفرزندم علي بن موسى الرضا عليه السّلام او جانشين و امام بعد از من است .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nآنچه دستور داد انجام دادم ودايع را رسانيدم و گفتم آن جناب تا سه روز ديگر وارد بصره خواهد شد هر سؤالى كه داشتيد از خودشان نمائيد ، در اين موقع عمرو بن هدّاب كه مردى ناصبى و مخالف اين خاندان بود گفت : حسن بن محمّد يكى از شخصيتهاى برجسته خاندان بنى هاشم است از نظر عقل و پرهيزكارى و علم و سن نظير ندارد او مانند علي بن موسى الرضا جوانى كم تجربه نيست ممكن است علي بن موسى الرضا اگر سؤالهاى مشكل دينى را از او بنمايد سرگردان بماند .\r\nحسن بن محمّد كه در مجلس حضور داشت رو بعمرو بن هداب كرده گفت : اين سخن را نگو علي بن موسى الرضا همان طورى كه محمّد بن فضل ميگويد داراى مقامى بس شامخ و جلالت قدر است بطورى كه او ميگويد تا سه روز ديگر خواهد آمد با خودش گفتگو خواهى كرد و دليل كافى خواهى شنيد مردم پس از اين سخنان متفرق شدند .\r\nروز سوم حضرت رضا عليه السّلام وارد منزل حسن بن محمّد شد . حسن بن محمّد با احترام تمام مقدم حضرتش را گرامى داشت و خودش در مقابل آن جناب بپاى ايستاد دستوراتش را اجرا مىنمود .\r\nعلي بن موسى الرضا عليه السّلام فرمود : همه آن اشخاصى كه پيش محمّد بن فضل سه روز قبل جمع شده بودند و ساير دوستان ما را جمع كن جاثليق نصارى و رأس الجالوت يهود را نيز احضار نما به آنها بگو هر چه ميخواهند سؤال كنند .\r\nحسن بن محمّد همه را احضار نمود زيدى مذهبان و معتزليان نيز حضور يافتند .\r\nكسى نميدانست علت احضار آنها چيست وقتى جمع شدند براى حضرت رضا جايگاه مخصوصى با پشتى ترتيب داد آن جناب بر روى تشك نشست و سلام بر آنها نمود .\r\nفرمود : ميدانيد چرا من ابتدا بشما سلام كردم ؟ عرضكردند نه . فرمود :\r\nتا دلهاى شما مطمئن گردد . پرسيدند شما كيستيد فرمود : من علي بن موسى بن\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nجعفر بن محمّد بن على بن حسين بن علي بن ابى طالب و پسر پيغمبرم نماز صبح را در مدينه مسجد پيغمبر با فرماندار مدينه خواندم . نامه‌اى كه از دوستش رسيده بود برايم خواند و در باره مسائل زيادى با من مشورت نمود من آنچه صلاحش بود راهنمائى كردم به او وعده دادم كه پس از نماز عصر به منزل ما بيايد همين امروز ، تا جواب نامه دوستش را آنجا بنويسد ، به نيرو و قدرت پروردگار وفا به اين وعده خواهم نمود .\r\nمردم عرضكردند يا ابن رسول اللَّه با اين دليل ديگر ما را احتياج به برهانى نيست تو در نزد ما راستگو هستى از جاى حركت كردند تا بروند آن جناب فرمود متفرق نشويد من شما را جمع كردم تا هر سؤالى داريد بنمائيد از آثار نبوت و علامتهاى امامت آن چيزهائى كه جز نزد ما پيدا نخواهيد كرد اينك سؤال كنيد .\r\nباز عمرو بن هداب شروع بصحبت نموده گفت : محمّد بن فضل هاشمى از شما چيزهائى نقل كرد كه انسان نميتواند بپذيرد .\r\nحضرت رضا عليه السّلام فرمود : چه حرفهائى ؟ عمرو جواب داد ميگفت شما بهر چه خدا نازل نموده عالم هستى و تمام زبانها و لغات را ميدانى . فرمود درست گفته من حاضرم هر چه ميخواهى بپرس .\r\nعمرو گفت : ما شما را آزمايش ميكنيم پيش از هر چيز در مورد زبانها و لغات ، اين شخص رومى است آن ديگرى هندى و اين شخص ترك زبان است قبلا آنها را آورده‌ام شما با آنها بزبانشان صحبت كنيد ، فرمود هر چه مايلند به زبان خود بپرسند تا جواب بدهم هر كدام سؤالى به زبان خود نمودند حضرت رضا عليه السّلام به زبان خودشان جواب آنها را داده بطورى كه در شگفت شدند و تعجب كردند ، اعتراف نمودند كه آن جناب به زبان آنها از خودشان گوياتر و واردتر است .\r\nسپس رو بجانب عمرو بن هداب كرده فرمود : اگر من به تو خبر دهم كه در\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nهمين روزها مبتلا به خون خويشاوندى خواهى شد سخن مرا تصديق خواهى كرد ؟ جواب داد نه زيرا غيب را جز خدا كسى نميداند . فرمود مگر خداوند نميفرمايد :\r\n(   عالِم الْغَيْب فَلا يُظْهِرُ عَلى غَيْبِه أَحَداً إِلَّا مَن ارْتَضى مِن رَسُول   ) خدا داناى نهان و آشكار است كسى را بر غيب او اطلاعى نيست مگر پيغمبران پسنديده ، پيغمبر مورد پسند خداوند است و ما ورثه او هستيم او همان پيغمبرى است كه خداوند بر رازهاى نهانش آگاه نموده ما نيز آنچه پيش از اين بوده و آنچه تا روز قيامت خواهد شد ميدانيم . آنچه به تو گفتم از مبتلا شدن به خون خويشاوند تا سه روز ديگر واقع مىشود .\r\nاگر تا سه روز نشد من دروغگو و بهتان زنم چنانچه انجام شد بدان تو مخالف خدا و پيغمبرى . اينك دليل ديگرى تو از چشم نابينا خواهى شد كه كوه و بيابان را نخواهى ديد ، اين جريان نيز چند روز ديگر واقع مىشود .\r\nپيش آمد ديگرى نيز هست قسم بدروغ خواهى خورد بر اثر آن قسم دروغ مبتلا به مرض برص ميشوى .\r\nمحمّد بن فضل گفت : به خدا سوگند آنچه حضرت رضا فرموده بود واقع شد به او ميگفتند حالا بگو . حضرت رضا عليه السّلام راست گفت يا دروغ ، جواب ميداد من همانوقت ميدانستم راست ميگويد ولى نميتوانستم قبول كنم .\r\nدر اين موقع حضرت رو به طرف جاثليق رهبر نصرانيان نموده فرمود : آيا انجيل دلالت بر نبوت پيغمبر اسلام محمّد بن عبد اللَّه دارد يا نه ؟\r\nجاثليق گفت : اگر دلالت ميداشت ما انكار نميكرديم فرمود سكته‌اى كه در سفر سوم است چيست ؟ جاثليق جواب داد يكى از اسماء خدا است كه جايز نيست اظهار كنم فرمود اگر من برايت ثابت كنم اسم حضرت محمّد و اوصاف او است و اينكه عيسى به او اقرار داشته و بنى اسرائيل را بظهورش بشارت داده قبول خواهى كرد جاثليق گفت : اگر اين كار را بكنى قبول ميكنم من انجيل را رد نميكنم .\r\nحضرت رضا عليه السّلام فرمود اينك توجه كن به سفر سوم كه در آن بشارت\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nحضرت عيسى بظهور حضرت محمّد است . شروع كرد به خواندن سفر سوم از انجيل تا رسيد باوصاف حضرت رسول فرمود اين شخص را كه توصيف مىكند كيست ؟\r\nجاثليق پرسيد چه صفتى را بيان مينمايد فرمود جز آنچه خدا توصيف كرده نمىگويم .\r\nصاحب شتر و عصا و رداء است پيغمبر درس نخوانده ايست كه نامش در تورات و انجيل ذكر شده ، امر بمعروف و نهى از منكر مينمايد آنچه پاكيزه است حلال ميداند و هر چه ناپاك است حرام مينمايد گرفتارى و بندهاى گران آنها را بر ميدارد به راه راست و طريق استوار هدايت مىكند .\r\nفرمود تو را به حق عيسى روح اللَّه و كلمه خدا قسم مىدهم آيا اين صفات را در انجيل راجع به پيغمبر ما نميخوانيد در اين هنگام جاثليق سر به زير انداخت و در فكر فرو رفت . متوجه شد اگر انكار انجيل كند كافر مىشود .\r\nگفت : صحيح است اين اوصاف در انجيل هست و عيسى چنين بشارتى را داده ولى در نزد نصرانيان ثابت نشده كه همان شخص پيغمبر شما است فرمود اينك كه انكار انجيل نكردى و اقرار به اين اوصاف نمودى سفر دوم را توجه كن كه در آن از محمّد و جانشين او و دخترش فاطمه و حسن و حسين فرزندانش ياد نموده .\r\nجاثليق و رأس الجالوت كه اين سخن را شنيدند متوجه شدند كه حضرت رضا بتورات و انجيل كاملا وارد است با خود گفتند از راهى بر ما استدلال مينمايد كه امكان رد آن نيست مگر منكر تورات و انجيل و زبور شويم . گفتند صحيح است موسى و عيسى بشارت بظهور چنين پيغمبرى داده‌اند ولى ثابت نشده براى ما كه همان محمّد شما است يا ديگرى است .\r\nحضرت رضا فرمود : اكنون كه در شك افتاديد بگوئيد آيا پيغمبرى را قبلا يا بعدا از فرزندان آدم تاكنون بنام محمّد خداوند مبعوث نموده جز پيغمبر ما ؟\r\nيا مىيابيد چنين اوصاف را در كتاب پيغمبرى جز حضرت محمّد ؟\r\nاز اين جواب عاجز شدند . گفتند بر ما جايز نيست اقرار كنيم آن محمّد همين\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nمحمّد شما است زيرا چنانچه اقرار به محمّد و وصى او و دختر و فرزندانش حسن و حسين بنمائيم ما را مجبور به داخل شدن در اسلام مينمائيد .\r\nحضرت رضا بجاثليق فرمود خدا و پيغمبر را گواه ميگيرم كه در امانى از طرف ما آنچه مخالف طبع تو است متوجه تو نشود ، جاثليق گفت اكنون كه امان دادى اين پيغمبرى كه اسم او محمّد است و اين وصى كه نامش علي است و دخترش كه فاطمه ناميده مىشود و آن دو فرزندى كه موسوم بحسن و حسين هستند در تورات و انجيل و زبور نامشان ثبت است .\r\nعلي بن موسى الرضا عليه السّلام پرسيد : آنچه من گفتم از پيغمبر و جانشين او و دخترش و دو فرزندانش در تورات و انجيل و زبور هست يا نيست . عرضكرد صحيح است در اين موقع كه جاثليق اقرار صريح نمود فرمود تو گوش كن فلان سفر را از زبور داود را . عرضكرد بفرمائيد .\r\nآن جناب سفر اول را تلاوت نمود تا رسيد بنام محمّد و علي و فاطمه و حسن و حسين عليهم السّلام فرمود تو را به خدا قسم مىدهم آيا اين نامها در زبور نيست ؟\r\nتو نيز داراى همان امانى هستى كه بجاثليق دادم . جواب داد صحيح است آنچه فرموديد در زبور عينا وجود دارد .\r\nحضرت فرمود : تو را قسم مىدهم به آن ده آيه‌اى كه خداوند بر موسى ابن عمران نازل كرد آيا اوصاف حضرت محمّد و علي و فاطمه و حسن و حسين عليهم السّلام در تورات وجود دارد كه عدالت و فضيلت از صفات برجسته آنها است جواب داد آرى هر كسى منكر باشد به خدا و انبياى او كافر شده است .\r\nحضرت رضا عليه السّلام فرمود اكنون فلان سفر را از تورات را توجه كن . آن جناب شروع به خواندن تورات كرد رأس الجالوت از تلاوت حضرت در شگفت بود همين كه رسيد بنام محمّد صلى اللَّه عليه و آله و سلم رأس الجالوت گفت راست است . اين احماد و أليا و بنت احماد و شبر و شبير ( تفسير اين اسامى محمّد و علي و فاطمه و حسن و حسين مىشود ) حضرت رضا عليه السّلام تا آخر آن قرائت نمود .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nپس از تمام شدن تلاوت ، رأس الجالوت گفت به خدا قسم اى پسر محمّد اگر رياستى كه بر تمام يهود پيدا كرده‌ام مانع نمىشد دستور تو را پيروى ميكردم بخدائى كه تورات را بر موسى و زبور را بر داود نازل كرده كسى را نديده‌ام تورات و انجيل و زبور را بهتر از شما تلاوت كند و نه بهتر و شيرين‌تر از شما تفسير نمايد .\r\nتا هنگام ظهر حضرت رضا عليه السّلام با آنها مناظره ميكرد در اين موقع فرمود من نماز ظهر را ميخوانم و سپس بمدينه خواهم رفت به جهت همان وعده‌اى كه بفرماندار داده‌ام تا جواب نامه رفيقش را بنويسد فردا صبح زود خواهم آمد ان شاء اللَّه .\r\nعبد اللَّه بن سليمان اذان گفت و اقامه نيز خواند حضرت علي بن موسى الرضا پيش ايستاد و نماز خواند قرائت را مختصر و ركوع و سجود را كامل انجام داد بعد از نماز از بصره خارج شد ، فردا صبح به همان مجلس بازگشت دخترى رومى خدمت ايشان آوردند به زبان رومى با او صحبت نمود ، جاثليق سخنان آن جناب را مىشنيد و به زبان رومى كاملا آشنا بود حضرت رضا به آن دختر فرمود :\r\nكداميك از اين دو نفر را بيشتر دوست ميدارى عيسى يا حضرت محمّد را ؟ در جواب گفت قبلا عيسى را بيشتر دوست ميداشتم تا زمانى كه حضرت محمّد صلى اللَّه عليه و آله و سلم را نشناخته بودم ولى اكنون محمّد صلى اللَّه عليه و آله و سلم را از هر پيغمبرى بيشتر دوست ميدارم .\r\nجاثليق گفت : حالا كه داخل اسلام شده‌اى بعيسى بىعلاقه هستى گفت :\r\nهرگز چنين نيست عيسى را هم دوست ميدارم و به او ايمان دارم ولى محمّد صلى اللَّه عليه و آله و سلم بيشتر مورد علاقه من است .\r\nحضرت رضا عليه السّلام رو بجاثليق نموده فرمود براى مردم تفسير كن آنچه اين دختر گفت . جاثليق تمام گفته‌هاى او را تفسير نموده سپس گفت : اى پسر محمّد ! مردى هندى اينجا است كه نصرانى است و قدرت بحث و مناظره هم دارد .\r\nفرمود او را بياوريد ، آن مرد را حاضر كردند با زبان هندى صحبت نمود سپس شروع كرد باستدلال نمودن پيوسته او را با همان زبان هندى بمطلب نزديك\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nمينمود تا شنيدند مرد هندى ميگويد : ثبطى ثبطله .\r\nعلي بن موسى الرضا فرمود اقرار بوحدانيت خدا مينمايد پس از آن در مورد عيسى و مريم با او صحبت فرمود كم كم چنان تحت تأثير استدلال آن جناب قرار گرفت كه به زبان هندى گفت : « اشهد ان لا إله الا اللَّه و ان محمّدا رسول اللَّه » كمربند خود را بالا زد در زير آن زنارى هويدا شد عرضكرد تقاضا دارم اين زنار را بدست خود قطع فرمائى .\r\nحضرت رضا عليه السّلام كاردى خواست و آن را قطع كرد سپس محمّد بن فضل هاشمى فرمود اين مرد هندى را بحمام ببر و تطهير كن و لباسى براى او و خانواده‌اش تهيه نما همه‌ى آنها را بمدينه بفرست .\r\nپس از تمام شدن اين جريان رو بمردم نموده فرمود اينك ثابت شد راستى گفتار محمّد بن فضل كه از من براى شما نقل ميكرد همه تصديق كردند عرض نمودند براى ما بيشتر از آنچه او گفته بود ثابت شد . محمّد بن فضل بما گفته بود كه شما را بخراسان خواهند برد ، فرمود صحيح است ولى با احترام و كمال تعظيم مىبرند .\r\nمحمّد بن فضل گفت : مردم اعتراف بامامت آن جناب نمودند شب را حضرت رضا در بصره ماند صبحگاه با مردم وداع نموده سفارش‌هائى به من فرمود پس از آن تشريف برد از پى آن جناب رفتم تا بوسط راه رسيدم از جاده منحرف شد چهار ركعت نماز خواند پس از آن فرمود : محمّد برگرد در پناه خدا چشم خويش را ببند همين كه بستم فرمود : باز كن . باز كردم در مقابل در خانه خودمان بودم ديگر حضرت را نديدم آن مرد هندى را با خانواده‌اش در هنگام حج بمدينه فرستادم .\r\nمحمّد بن فضل گفت : از جمله سفارشهائى كه حضرت رضا به من فرمود در هنگام رفتن از بصره اين بود كه بكوفه برو دوستان ما را جمع كن به آنها خبر ده من به آنجا خواهم آمد دستور داد به خانه حفص بن عمير يشكرى وارد شوم من بكوفه رفتم و بشيعيان جريان را اطلاع دادم روزى در خانه عمر بن مزاحم بود كه سلام غلام حضرت رضا آمد فهميدم آن جناب تشريف آورده فورى به خانه حفص بن عمير رفتم\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nديدم امام عليه السّلام آنجا تشريف دارند سلام كردم بعد از جواب سلام فرمود غذائى كه شايسته دوستان ما باشد براى آنها تهيه كن .\r\nعرضكردم تهيه نموده‌ام و آنچه لازم بود آماده شده است فرمود : ستايش خداى را كه به تو توفيق عنايت فرموده . شيعيان را جمع نمودم پس از صرف غذا به من فرمود : ببين در كوفه از دانشمندان هر كس كه هست حاضر نما .\r\nآنگاه حضرت رضا فرمود : من مايلم همان طورى كه مردم بصره از وجودم استفاده نموده‌اند شما نيز بهره‌مند شويد خداوند به من هر كتابى را كه بر پيغمبران نازل فرموده ، آموخته است . رو بجاثليق نموده او مردى دانشمند و مطلع و با عقل و اهل استدلال بود فرمود : آيا اطلاع دارى از نوشته‌اى كه حضرت عيسى پيوسته به گردن خويش آويخته بود و در آن پنج اسم وجود داشت كه اگر در مغرب بود ميخواست بمشرق رود خدا را بيكى از آن پنج اسم قسم ميداد ، اين فاصله را بطى الارض ميپيمود . جاثليق گفت : نه ولى اسماء پنجگانه‌اى كه خداوند را بوسيله آنها قسم ميداد و آنچه ميخواست برآورده ميشد ميدانم . حضرت رضا فرمود : اللَّه اكبر حالا كه منكر پنج اسم نيستى مهم نيست كه نوشته را قبول داشته باشى يا نداشته باشى .\r\nرو به طرف مردم نموده فرمود : آيا منصف‌ترين شخص كسى نيست كه در استدلال با خصم از روى كتاب و دين و ملت و شريعت خود او بحث نمايد جوابدادند آرى ، سپس فرمود : امام نيست مگر كسى كه قيام كند به آنچه پيامبر قيام نموده هنگامى كه متصدى امامت شده ، شايسته امامت نيست مگر كسى كه با تمام ملل استدلال با براهين نمايد در باره امامت .\r\nرأس الجالوت پرسيد آن استدلال براى امامت چيست ؟ فرمود : به اين طور كه عالم بتورات و انجيل و زبور و قرآن كريم باشد تمام لغات را بداند بطورى كه هيچ زبانى نباشد كه از آن اطلاع نداشته باشد ، با هر دسته به زبان خودشان صحبت كند با تمام اين اوصاف بايد پرهيزگار و پاكيزه از هر ناپاكى و مبرا از\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nهر عيب باشد عادل و منصف و حكيم و رؤف ، مهربان و بخشنده ، و عطوف ، راستگو و خيرخواه ، نيكوكار ، امين و مورد اعتماد كاربر و توانا باشد .\r\nنصر بن مزاحم از جاى حركت نموده گفت : چه ميفرمائى در باره جعفر بن محمّد عليه السّلام فرمود : چه بگويم در باره پيشوائى كه تمام امت محمّد گواهند بر اينكه دانشمندترين مردم زمان خود بود پرسيد در باره موسى بن جعفر چه ميگوئى ؟\r\nدر جواب فرمود : آن جناب نيز مانند حضرت صادق بود مردم در باره او در شگفت بودند . موسى بن جعفر مدتى زندگى كرد ، با هر ملتى به زبان خودشان صحبت مىنمود با خراسانيان به لغت محلى خودشان و با روميان به زبان رومى و با ساير مردم به زبان خودشان . دانشمندان جهان از يهود و نصارى خدمتش ميرسيدند با آنها احتجاج ميكرد بوسيله كتاب و زبان خودشان .\r\nپس از انقضاء مدت عمرش پيكى از طرف آن جناب پيش من آمد به اين مضمون پيغامى آورد . پسرم اجل من سر آمده و عمرم تمام شده تو وصى و جانشين پدرت هستى پيغمبر اكرم هنگام وفات علي را خواست و سفارشهائى بايشان نمود به او واگذارد صحيفه‌اى را كه در آن اسمائى كه اختصاص بانبياء و اوصياء دارد سپس فرمود : نزديك من بيا سر خويش را در لحاف پيچيد ، آنگاه فرمود : زبانت را بيرون بياور با انگشترش زبان علي را مهر كرد ، سپس فرمود : علي زبانت را در دهان من قرار ده و بمك و آنچه در دهان خود يافتى ببلع .\r\nعلي عليه السّلام دستور پيغمبر را اجراء كرد آنگاه فرمود : خداوند به تو فهمانيد آنچه به من فهمانيده و بينش تو را به اندازه من قرار داده و دانش تو را نيز به همان مقدار كه به من داده عنايت كرد بجز اينكه پيغمبرى بعد از من نخواهد بود هر يك از امامها نيز همين طورند ، بعد از درگذشت موسى بن جعفر من بهر زبانى آشنا شدم و به تمام كتابها اطلاع پيدا كردم .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\n\r\nبخش پنجم استجابت دعاى امام عليه السّلام\r\nعيون اخبار الرضا : ج 1 ص 308 - داود بن محمّد نهدى از يكى از اصحاب نقل كرد كه گفت : پسر ابى سعيد مكارى خدمت حضرت رضا عليه السّلام رسيده گفت :\r\nبه جائى خدا ترا رسانيده كه ادعاى مقام پدرت را ميكنى ؟ ! فرمود : تو را چه شده خدا چراغت را خاموش كند و فقير شوى مگر نميدانى خداوند وحى كرد به عمران كه من به تو پسرى خواهم داد ولى بعد مريم را به او عنايت كرد اما بمريم عيسى را بخشيد پس عيسى از مريم و مريم از عيسى است . اين دو با هم يكى هستند من از پدرم و پدرم از من است ما هر دو يكى هستيم . پسر ابو سعيد گفت : اكنون يك سؤال از تو ميكنم . فرمود : من گمان نميكنم جوابم را بپذيرى تو از پيروان ما نيستى ولى بسيار خوب بگو .\r\nگفت : مردى موقع مرگ گفته هر غلام و كنيزى كه از قديم دارم در راه خدا آزاد است . فرمود : جواب اينست كه خداوند در قرآن كريم ميفرمايد :\r\n حَتَّى عادَ كَالْعُرْجُون الْقَدِيم  . هر كدام از غلام و كنيزانش شش ماه مالك آنها بوده او قديمى و آزاد است . آن مرد رفت ولى فقير شد و تا زنده بود با فقر زندگى ميكرد بطورى كه گذران يك شب خود را نداشت خدا لعنتش كند .\r\nعيون : ابراهيم بن هاشم از هروى نقل مىكند كه گفت : بمأمون خبر دادند كه حضرت رضا عليه السّلام مجالسي تشكيل داده كه در باره اعتقادات مذهبى\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nمناظره مىكند و مردم شيفته دانش او شده‌اند . دستور داد به محمّد بن عمر و طوسى حاجب خود مردم را متفرق كند و امام عليه السّلام را حاضر نمايد همين كه چشم مأمون به آن جناب افتاد خيلى خشم گرفت و او را سبك شمرد . حضرت رضا عليه السّلام از پيش او با خشم تمام خارج شد در حالى كه زير لب آرام چنين ميگفت : به حق مصطفى صلى اللَّه عليه و آله و سلم و علي مرتضى و فاطمه زهرا به نيروى خدا بوسيله دعاى خود چنان او و يارانش را در اين سرزمين خوار كنم كه سگهاى اين آب و خاك او را طرد كنند .\r\nامام عليه السّلام به منزل خود رفت آب خواست وضو گرفت و دو ركعت نماز خواند در ركعت دوم در قنوت چنين گفت :\r\n« اللهم يا ذا القدرة الجامعه ، و الرحمة الواسعة ، و المنن المتتابعة و الالاء المتوالية و الايادى الجميله و المواهب الجزيلة يا من لا يوصف بتمثيل و لا ثميل بنظير و لا يغلب بظهير يا من خلق فرزق و الهم فانطق و ابتدع فشرع و علا فارتفع و قدر فاحسن و صور فأتقن و احتج فابلغ و انعم فاسبغ و اعطى فاجزل يا من سما في العز ففات خواطر الابصار و دنا في اللطف فجاز هواجس الافكار يا من تفرد بالملك فلا ند له في ملكوت سلطانه و توحد بالكبرياء فلا ضد له في جبروت شأنه يا من حارت في كبرياء هيبته دقائق لطائف الاوهام و حسرت دون ادراك عظمته خطائف ابصار الانام يا عالم خطرات قلوب العالمين و يا شاهد لحظات ابصار الناظرين يا من عنت الوجوه لهيبته و خضعت الرقاب لجلالته و وجلت القلوب من خيفته و ارتعدت الفرائص من فرقه يا بديء يا بديع يا قوى يا منيع يا علي يا رفيع صل على من شرفت الصلاة بالصلاة عليه و انتقم لى ممن ظلمنى و استخف بى و طرد الشيعة عن بابى و اذقه مرارة الذل و الهوان كما أذاقنيها و اجعله طريد الارجاس و شريد الانجاس »\r\nعبد السّلام ابو الصلت بن صالح هروى گفت : هنوز دعاى امام تمام نشده بود كه در شهر شور و شرى به پا خاست و داد و فرياد بلند و انقلابى بزرگ شد و شهر\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nشلوغ گرديد من از جاى خود تكان نخوردم تا امام عليه السّلام نمازش را سلام داد .\r\nفرمود : ابا صلت برو بالاى پشت بام خواهى ديد زنى تبهكار و بدكاره شرى به پا كرده او را اهل اين شهر سمانه مينامند بواسطه بىحيائى و گمراهيش و بجاى نيزه يك نى بلندى برداشته و پارچه قرمزى بجاى پرچم به آن آويخته رهبرى اين انقلاب را مىكند و سپاه ستم پيشه را ميبرد جلو قصر مأمون و سپهدارانش .\r\nبالا رفتم جز انبوه جمعيت كه با چوبدستى حمله ميكردند و سنگ بر سر ديگران ميزدند نديدم مأمون زره پوشيده بود و از قصر شاهجان براى جنگ خارج شده بود در همين موقع يك شاگرد خون‌گيرى از بالاى يكى از پشت بامها پارچه آجرى بزرگ بر فرق مأمون زد كلاه خود چنان از سرش افتاد كه فرقش را مجروح كرد . يكنفر به آن كسى كه سنگ زد گفت : واى بر تو اين امير المؤمنين است . سمانه حرف او را شنيده گفت : ساكت باش بىمادر امروز روز تشخيص نيست كه هر كس را در مقام خودش قرار دهند اگر اين امير المؤمنين بود مردهاى زناكار را بر دختران پشت پرده مسلط نميكرد چنان مأمون و سپاهش را راندند بعد از اينكه كمال خوارى و مذلت را به آنها چشاندند .\r\nمناقب : همين روايت را از هروى نقل كرده در آخر اضافه نموده كه اموال مأمون را بغارت بردند .\r\nمأمون چهل غلام را با أسلى كدخداى مرو زندانى كرد و دستور داد ديوارهاى زندان آنها را بلند كنند و فهميد اين پيش آمد بواسطه استخفاف حضرت رضا بوجود آمد . بجانب آن جناب رفت و وارد خانه ايشان شد قسم داد كه از جاى حركت نكند و سر مبارك امام را بوسيد و در مقابل حضرت رضا نشست گفت :\r\nدلم از اين گروه راضى نميشود پس از اين جريان شما چه صلاح ميدانيد حضرت رضا فرمود : از خدا بترس در مورد امت محمّد و اين وظيفه‌اى كه به عهده گرفته‌اى تو اوضاع مسلمانان را درهم ريخته‌اى و كارها را به ديگران سپرده‌اى .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nتا آخر روايت كه در باب جريانهاى امام با مأمون ذكر خواهد شد .\r\nعيون اخبار الرضا : احمد بن محمّد بن اسحاق خراسانى گفت : از علي بن محمّد نوفلى شنيدم كه ميگفت مردى از اولاد ابو طالب زبير بن به كار را در مورد جريانى به قسم واداشت بين منبر و قبر پيغمبر زبير قسم ياد كرد مبتلا ببرص شد من خودم او را ديدم كه در دو ساق و قدمش برص زيادى داشت . پدر او به كار نيز به حضرت رضا عليه السّلام در موردى ستم نمود امام عليه السّلام او را نفرين كرد در همان موقع سنگى از قصر سرازير شد و گردنش را شكست .\r\nاما پدرش عبد اللَّه بن مصيب عهد نامه يحيى بن عبد اللَّه بن حسن و امانى كه به او داده بودند در مقابل هارون الرشيد پاره پاره كرد . بهارون گفت اين مرد را بكش كه امان از براى چنين كسى نيست يحيى بهارون گفت : او ديروز با برادرم خروج كرد و براى شاهد شعرهائى كه گفته بود براى هارون خواند ولى عبد اللَّه منكر شد . يحيى او را به قسم واداشت كه بگويد از نيرو و قدرت پروردگار بيزارم و در صورتى كه دروغ بگويد عجله در عقوبتش شود همان دم سياه شد و پس از سه روز از دنيا رفت چندين مرتبه قبرش او را بيرون انداخت . كه جريان را مفصل نقل نموده من مختصر كردم .\r\nعيون اخبار الرضا : محمّد بن فضيل گفت : در همان سال كه هارون بر برامكه خشم گرفت ابتدا جعفر بن يحيى را كيفر كرد و يحيى بن خالد را زندانى نمود .\r\nآنگاه روزگار برامكه سياه شد همان سال حضرت رضا در عرفات دعا ميكرد آنگاه سر خود را تكان داد ، از اين كار امام پرسيدند فرمود : من از خدا در خواست ميكردم كه جزاى برامكه را بدهد كه در باره پدرم آن كارها را كردند امروز دعايم در باره آنها مستجاب شد پس از رفتن حضرت رضا چيزى نگذشت كه هارون بر جعفر و يحيى خشم گرفت و اوضاع برامكه از هم پاشيد .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\n\r\nبخش ششم اطلاع امام از تمام زبانها و زبان پرندگان و چارپايان\r\nعيون اخبار الرضا : ج 2 ص 344 - ياسر خادم گفت : حضرت رضا عليه السّلام چند غلام رومى و صقلبى ( بين بلغار و قسطنطنيه ) داشت آن جناب نزديك ايشان بود شنيد با هم صحبت ميكنند به زبان مادرى خود و رومى و ميگويند ما هر سال يك مرتبه در مملكت خود فصد ميكنيم و خون ميگيريم . و اما اينجا نمىبينيم كسى فصد كند فردا صبح حضرت رضا فرستاد پى يكى از پزشكان به او دستور داد كه فلان كس را از فلان رگ فصد كن و فلان كس را از فلان رگ سپس پيامبر فرمود تو فصد نكن .\r\nياسر گفت : من فصد كردم دستم ورم كرد و قرمز شد فرمود : ترا چه شده و جريان را بايشان عرضكردم فرمود : مگر من ترا از اين كار نهى نكردم دستت را بياور دست خود را روى آن كشيد و آب دهان ماليد و سفارش كرد كه شب شام نخوردم مدتها بود كه پس از سفارش ايشان شام نميخوردم بعضى از اوقات كه غافل ميشدم و شام ميخوردم حالم را بهم ميزد .\r\nعيون اخبار الرضا : ابو هاشم جعفرى گفت : من با حضرت رضا عليه السّلام غذا ميخوردم بعضى وقتها غلام خود را به زبان صقلبى و فارسى صدا ميزد بعضى از اوقات من غلام خود را از پى كارى ميفرستادم و به فارسى به او ميگفتم : امام عليه السّلام متوجه ميشد گاهى نيز صحبتى كه به فارسى ميكرد بطور مبهم ميگفت كه فهم آن\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nبر غلام مشكل ميشد آنگاه خودش توضيح ميداد .\r\nعيون اخبار الرضا : هروى گفت : حضرت رضا عليه السّلام با مردم به زبان مادرى خودشان صحبت ميكرد به خدا سوگند فصيح ترين و شيرين‌گفتارترين مردم بود نسبت بهر زبان و لغتى . روزى بايشان عرضكردم : من در تعجبم از اينكه شما تمام اين زبانها را ميدانيد با اختلافى كه با هم دارند فرمود :\r\nابا صلت من حجت خدا بر مردمم خداوند كسى را حجت خويش بر مردم قرار نميدهد كه زبان آنها را نداند مگر نشنيده‌اى فرمايش امير المؤمنين عليه السّلام را كه فرمود :\r\n« اوتينا فصل الخطاب »\r\nبما فصل خطاب داده‌اند آيا فصل خطاب جز دانستن زبانهاى مردم چيز ديگرى است « 1 »  .\r\nبصائر : ابو هاشم جعفرى گفت خدمت حضرت رضا عليه السّلام رسيدم فرمود : با اين غلام به فارسى صحبت كن او خيال مىكند فارسى ميداند . من بخادم گفتم :\r\n« زانويت چيست » جوابم را نداد حضرت رضا فرمود : ميگويد :\r\n« ركبتك »\r\nزانويت . باز به او گفتم : « نافت چيست » جوابم را نداد فرمود :\r\n« سرتك »\r\nيعنى ناف .\r\nبصائر : نقل از سليمان كه يكى از اولاد ابى طالب است مىكند كه گفت در خدمت حضرت رضا عليه السّلام بودم در باغ آن جناب در اين موقع گنجشكى آمد و جلو آن جناب نشست و پشت سر هم شروع بصدا دادن كرد و حالت اضطراب از او آشكارا ديده ميشد . فرمود فلانى ميدانى اين گنجشك چه ميگويد عرضكردم خدا و پيامبر و فرزند پيامبر ميداند .\r\nفرمود : ميگويد مارى در خانه ميخواهد جوجه‌هاى مرا بخورد از جا حركت كن اين چوب را بردار و داخل خانه شو و آن مار را بكش . گفت چوب را برداشتم و وارد خانه شدم ديدم مارى در خانه راه ميرود او را كشتم .\r\nبصائر : وشاء گفت : ديدم حضرت رضا عليه السّلام سر بر آسمان دارد و طورى\r\n\r\n","description":"","footnote":" ( 1 ) دو روايت در اينجا نقل شده كه در باب معجزات امام عليه السّلام گذشت . ","page_name":" 79 ","page_number":79},
  {"content":"\r\n\r\nسخن ميگويد مانند صداى چلچله يك ساعت بود كه هيچ نمىفهميدم بعد از ساعتى ساكت شد .\r\nمناقب : در يك خبر طولانى از علي بن مهران نقل مىكند كه گفت :\r\nحضرت رضا عليه السّلام به او دستور داد كه برايش وسيله‌اى كه تعيين ساعت‌ها را مينمايد بسازم . وقتى ترتيب دادم و برايش برديم در بين راه خيلى خسته شدم هنوز ننشسته بوديم كه يكى از خادمها خارج شد و كوزه‌اى كه آبى بسيار سرد داشت براى ما آورد ما نوشيديم . حضرت رضا عليه السّلام روى يك صندلى نشست چند ريگ افتاد مسرور گفت : « هشت » بعد حضرت رضا به زبان فارسى بمسرور فرمود :\r\n« در ببند » .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\n\r\nبخش هفتم عبادت و اخلاق پسنديده و مقام آن جناب و اقرار مردم بشخصيت ايشان\r\nعيون اخبار الرضا : ابو عباد گفت : حضرت رضا در تابستان روى بوريا در زمستان روى پلاس مىنشست و لباس خشن مىپوشيد مگر موقعى كه ميان جمعيت ميرفت كه خود را براى آنها مىآراست .\r\nعيون اخبار الرضا : صولى گفت : مادر پدرم كه عذر نام داشت گفت :\r\nمرا با صد كنيز ديگر از كوفه خريدند من كنيزى زايمان كرده بودم . ما را براى مأمون بردند . حرمسراى او بهشتى بود از خوراكى و ساير چيزهاى خوب و پول فراوان . مرا مأمون به حضرت رضا عليه السّلام بخشيد . وقتى وارد خانه حضرت رضا عليه السّلام شدم آنچه نعمت در خانه مأمون بود از دست دادم . يك كنيز سرپرست ما بود كه ما را شبها بيدار ميكرد و به نماز واميداشت .\r\nاين جريان از همه براى ما سخت‌تر بود من آرزو داشتم از خانه آن جناب خارج شوم تا بالاخره مرا بخشيد بجد تو عبد اللَّه بن عباس وقتى به منزل او رفتم مثل اينكه داخل بهشت شده‌ام .\r\nصولى گفت : زنى را عاقلتر و سخاوتمندتر از جده خود نديدم در سال دويست و هفتاد از دنيا رفت كه در آن وقت صد سال داشت . خيلى از اوقات راجع به حضرت رضا از او مىپرسيدند در جواب ميگفت چيزى از آن جناب بخاطر\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nندارم جز اينكه عود هندى بخور ميكرد و پس از آن گلاب و مشك به كار ميبرد وقتى نماز صبح ميخواند در اول وقت نماز صبح را بجاى مىآورد پس از آن به سجده ميرفت سر از سجده بر نميداشت تا خورشيد بالا مىآمد بعد حركت ميكرد مىنشست براى رفع نيازمنديهاى مردم يا سوار ميشد و ميرفت .\r\nهيچ كس نمىتوانست صدايش را در خانه آن جناب بلند كند هر كس مى - خواست باشد مردم آرام صحبت ميكردند جدم عبد اللَّه از اين جده‌ام تبرك ميجست همان روز كه او را به جدم بخشيدند قرار داد بست با او كه پس از فوت جدم آزاد باشد . عباس بن احنف حنفى دائى جدم روزى به منزل او وارد شد از اين كنيز خوشش آمد گفت اين كنيز را به من ببخش . جدم در جواب او گفت : اين كنيز مدبره است يعنى قرارداد آزادى پس از مرگ من دارد نميتوانم او را ببخشم اين شعر را او در باره جده‌ام سرود :\r\n يا عذر زين باسمك العذر * و اساء لم يحسن بك الدهر \r\nعيون اخبار الرضا : ج 2 ص 179 - ابو ذكوان گفت : از ابراهيم بن عباس شنيدم كه ميگفت هر چه از حضرت رضا عليه السّلام مىپرسيدند ميدانست از زمان او كسى راجع بتاريخ گذشته تا آن روز از حضرت رضا واردتر نبود مأمون او را آزمايش ميكرد بسؤال‌ها در هر مورد . جواب آنها را ميداد تمام سخن و جواب و مثالى كه مىآورد از قرآن استفاده مينمود در هر سه روز يك مرتبه قرآن را ختم ميكرد .\r\nميفرمود : اگر بخواهم در كمتر از سه روز ختم كنم ميتوانم ولى بهر آيه‌اى - كه ميرسم در آن دقت ميكنم كه در باره چه چيز و چه زمانى نازل شده به همين جهت در هر سه روز يك مرتبه ختم ميكنم .\r\nعيون اخبار الرضا : ابراهيم بن عباس گفت : هرگز نديدم حضرت رضا عليه السّلام با سخن خود كسى را برنجاند و هرگز نديدم سخن كسى را قطع كند\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nتا او صحبت خود را تمام ميكرد و هرگز محتاجى را رد نكرد بقدرى كه قدرت داشت . هرگز پاهاى خود را مقابل كسى كه نشسته بود دراز نميكرد و نه تكيه ميكرد در مقابل كسى كه نشسته بود و هرگز غلامان خود را ناسزا نميگفت و نديدم كه آب دهان به زمين بياندازد و نه هرگز در موقع خنده قهقهه نميزد خنده آن جناب تبسم بود .\r\nدر خلوت سفره‌اش را ميگستردند غلامان خود را بر سفره خويش مينشاند حتى دربانها و مهتر چهارپايان را ، شبها كم ميخوابيد و بسيار بيدار بود بيشتر شبها از ابتداى شب تا صبح شب زنده‌دار بود خيلى روزه ميگرفت روزه سه روز در ماه از او فوت نميشد ميفرمود اين سه روز روزه تمام عمر است خيلى كمك ميكرد و صدقه ميداد در پنهانى بيشتر در شبهاى تاريك چنين كارى را ميكرد هر كس بگويد چون او در مقام و شخصيت ديده است باور نكنيد .\r\nعيون اخبار الرضا : هروى گفت : موقعى كه حضرت رضا عليه السّلام در داخل زندان بود و او را در بند كرده بودند از زندانبان اجازه خواستم به خدمت آن جناب برسم - گفت : نميتوانى خدمتش برسى پرسيدم براى چه . گفت : چون او در شبانه روز هزار ركعت نماز ميخواند فقط اول صبح يك ساعت و قبل از ظهر نيز ساعتى فراغت دارد و يكى هم موقع زرد شدن آفتاب كه در اين موقعها در محراب خود نشسته و مشغول مناجات با خدا است . گفتم در همين موقع‌ها براى من اجازه بگير . اجازه گرفت خدمتش رسيدم ديدم در محراب خود نشسته و در انديشه است . . . تا آخر خبر .\r\nتهذيب : سليمان جعفرى گفت : حضرت رضا را ديدم كه در جبه خزى نماز ميخواند .\r\nعيون اخبار الرضا : رجاء بن ابى ضحاك گفت : مرا مأمون از پى حضرت رضا عليه السّلام فرستاد تا او را از مدينه بياورم دستور داد كه او را از راه\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nبصره و اهواز و فارس بياورم نه راه قم ، سفارش كرد كه شبانه روز خودم مواظب او باشم تا وقتى باينجا بياورم . من در خدمت آن جناب بودم از مدينه تا مرو .\r\nبه خدا كسى را از او پرهيزكارتر و ذكرگوتر در تمام اوقاتش نديدم و نه كسى را ديده‌ام كه از او بيشتر از خدا خوف داشته باشد .\r\nسحرگاه نماز صبحش را ميخواند پس از نماز در محراب خود به تسبيح و حمد و تكبير و تهليل مشغول بود و صلوات بر پيامبر و آلش ميفرستاد تا خورشيد طلوع ميكرد بعد سر به سجده ميگذاشت و آن سجده را چنان طولانى ميكرد تا آفتاب بلند شود بعد رو بمردم ميكرد با آنها بحديث ميپرداخت و يا ايشان را موعظه مينمود تا نزديك ظهر بعد باز وضوى خود را تازه ميكرد و به طرف محراب خويش ميرفت .\r\nهمين كه اذان ظهر ميشد از جاى حركت ميكرد و شش ركعت نماز ميخواند در ركعت اول حمد و   قُل يا أَيُّهَا الْكافِرُون   و در ركعت دوم حمد و قل هو اللَّه و در چهار ركعت ديگر حمد و قل هو اللَّه ميخواند و در هر دو ركعت سلام ميداد و در ركعت دوم قنوت ميخواند قبل از ركوع پس از خواندن قرائت بعد اذان ميگفت باز دو ركعت ديگر ميخواند پس از آن شش ركعت نماز ظهر را ميخواند .\r\nبعد از سلام نماز مشغول تسبيح و تكبير و تهليل ميشد تا وقتى خدا مى - خواست ، بعد سجده شكر ميرفت و صد مرتبه در سجده شكر ميگفت : « شكرا للَّه » سر كه بر ميداشت باز شش ركعت نماز ميخواند در هر ركعت حمد و قل هو اللَّه و در دو ركعتى سلام ميداد و در ركعت دوم بعد از قرائت در هر نماز قنوت ميخواند باز اذان ميگفت دو ركعت ديگر را شروع ميكرد و در ركعت دوم قنوت ميخواند پس از تمام شدن شش ركعت نماز عصر را ميخواند بعد از تمام شدن نماز عصر در محراب مىنشست بذكر خدا از حمد و سپاس و تكبير مشغول بود تا وقتى بخواهد پس از آن به سجده ميرفت و در سجده صد مرتبه ميگفت : « حمدا للَّه »\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nپس از اينكه خورشيد غروب كرد وضو ميگرفت و نماز مغرب را سه ركعت ميخواند با اذان و اقامه و قنوت در ركعت دوم قبل از ركوع و پس از قرائت ميخواند ، پس از سلام در محل نماز مىنشست تسبيح و حمد و تكبير ميگفت و تهليل مينمود هر چه مايل بود بعد به سجده شكر ميرفت سپس سر بر ميداشت حرفى نميزد و براى چهار ركعت دوم قبل از ركوع قنوت ميخواند در ركعت اول از اين چهار ركعت سوره حمد و   قُل يا أَيُّهَا الْكافِرُون   و در دومى حمد و   قُل هُوَ اللَّه أَحَدٌ   پس از سلام دادن مشغول تعقيب ميشد تا وقتى كه ميخواست آنگاه افطار ميكرد بعد صبر ميكرد تا نزديك يك ثلث از شب بگذرد آنگاه نماز عشاء را ميخواند چهار ركعت . در ركعت دوم قبل از ركوع و پس از قرائت قنوت ميخواند پس از سلام در مصلاى خود مىنشست و بذكر و تسبيح و حمد و تكبير و تهليل مشغول ميشد تا وقتى كه ميخواست آنگاه پس از تعقيب سجده شكر ميكرد بعد براى استراحت برختخواب خويش ميرفت .\r\nدر ثلث آخر شب از رختخواب خارج ميشد با تسبيح و حمد و تكبير و تهليل و استغفار اول مسواك ميكرد بعد وضو ميگرفت بعد مشغول نماز شب ميشد هشت ركعت نماز ميخواند و در هر دو ركعت سلام ميداد در ركعت‌هاى اول در همه اين نماز حمد را يك مرتبه و   قُل هُوَ اللَّه أَحَدٌ   را سى مرتبه ميخواند و نماز جعفر طيار را چهار ركعت ميخواند در ركعت دوم از آنها سلام ميداد و در هر ركعت دومى پس از قرائت و قبل از ركوع قنوت ميخواند اين چهار ركعت نماز جعفر بن ابى طالب را جزء نماز شب محسوب ميكرد و بعد دو ركعت باقيمانده را ميخواند در اولى حمد و سورهء الملك و در دومى حمد و سوره هل أتى را .\r\nسپس از جاى حركت ميكرد و دو ركعت نماز شفع را ميخواند در هر ركعت از آن دو حمد را يك مرتبه و   قُل هُوَ اللَّه أَحَدٌ   را سه مرتبه و در ركعت دوم قنوت ميخواند بعد حركت ميكرد و نماز وتر را يك ركعت ميخواند حمد را يك بار و قل هو اللَّه را سه بار قرائت ميكرد و   قُل أَعُوذُ بِرَب الْفَلَق   را يك مرتبه و   قُل أَعُوذُ بِرَب النَّاس   را\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nيك مرتبه در اين يك ركعت نيز قبل از ركوع و پس از قرائت قنوت ميخواند و در قنوت خود ميگفت :\r\n« اللهم صل على محمّد و آل محمّد اللهم اهدنا فيمن هديت و عافنا فيمن عافيت و تولنا فيمن توليت و بارك لنا فيما اعطيت و قنا شر ما قضيت فانك تقضى و لا يقضى عليك انه لا يذل من واليت و لا يعز من عاديت تباركت ربنا و تعاليت »\r\nبعد هفتاد مرتبه ميگفت :\r\nاستغفر اللَّه و اسأله التوبة\r\n. پس از سلام مشغول تعقيب مىشد .\r\nنزديك طلوع فجر كه ميشد از جاى حركت مىنمود و دو ركعت نماز فجر را ميخواند در ركعت اول حمد و   قُل يا أَيُّهَا الْكافِرُون   و در دومى حمد و   قُل هُوَ اللَّه أَحَدٌ   پس از طلوع فجر اذان و اقامه ميگفت و نماز صبح را دو ركعت ميخواند بعد از سلام مشغول تعقيب ميشد تا خورشيد طلوع ميكرد بعد به سجده شكر ميرفت تا خورشيد برآيد .\r\nدر تمام نمازهاى واجب در ركعت اول حمد و انا انزلناه ميخواند و در ركعت دوم حمد و   قُل هُوَ اللَّه أَحَدٌ   جز در نماز صبح و ظهر و عصر روز جمعه كه در آن روز حمد و سوره جمعه و سوره منافقين را ميخواند در نماز عشاى شب جمعه در ركعت اول حمد و سوره جمعه را ميخواند و در ركعت دوم حمد و سوره سبح . در نماز صبح روز دوشنبه و پنجشنبه ركعت اول حمد و   هَل أَتى عَلَى الْإِنْسان   را ميخواند و در ركعت دوم حمد و «   هَل أَتاك حَدِيث الْغاشِيَةِ   » را قرائت ميكرد .\r\nدر نماز مغرب و عشاء و نماز شب و شفع و وتر و نماز صبح قرائت را بلند ميخواند و در نماز ظهر و عصر كوتاه در دو ركعت آخر تسبيح ميخواند و ميگفت :\r\n« سبحان اللَّه و الحمد للَّه و لا إله الا اللَّه و اللَّه اكبر »\r\nسه مرتبه و قنوت آن جناب در تمام نمازهايش چنين بود : «\r\nرب اغفر و ارحم و تجاوز عما تعلم انك انت الاعز الاجل الاكرم » .\r\nهر وقت ده روز در شهرى ميماند روزه ميگرفت همين كه شب ميشد اول نماز ميخواند سپس افطار ميكرد و در سفر نمازهاى واجب خود را دو ركعتى\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nميخواند بجز نماز مغرب كه آن را سه ركعت ميخواند و نماز نافله و نماز شب ، شفع و وتر و دو ركعت فجر را در سفر و غير سفر ترك نميكرد .\r\nولى نوافل نمازهاى روزانه را در سفر نميخواند پس از هر نمازى كه قصر ميخواند سى مرتبه ميگفت :\r\nسبحان اللَّه و الحمد للَّه و لا إله الا اللَّه و اللَّه اكبر\r\nو ميفرمود : اين بجاى بقيه نماز است نديدم نماز ضحى را در سفر و غير سفر بخواند و در سفر روزه نميگرفت در دعا ابتدا صلوات بر محمّد و آلش ميفرستاد و پيوسته اين صلوات را در نماز و غير نماز ميفرستاد .\r\nشب در رختخواب قرآن زياد ميخواند وقتى بآيه‌اى ميگذشت كه اسم بهشت يا جهنم بود گريه ميكرد از خدا بهشت را درخواست مىنمود و از جهنم به او پناه ميبرد ،  بِسْم اللَّه الرَّحْمن الرَّحِيم *  را در تمام نمازهايش بلند ميخواند در شب و روز وقتى   قُل هُوَ اللَّه أَحَدٌ   را ميخواند با صداى آهسته‌اى ميگفت :\r\nاللَّه احد\r\nوقتى سوره تمام مىشد ميگفت :\r\nكذلك اللَّه ربنا\r\nسه مرتبه وقتى سوره جحد را ميخواند در دل ميگفت : «   يا أَيُّهَا الْكافِرُون   » وقتى نماز ميكرد ميگفت :\r\n« ربى اللَّه و دينى الاسلام »\r\nپس از خواندن سوره تين و زيتون ميگفت :\r\n« بلى و انا على ذلك من الشاهدين »\r\nوقتى   لا أُقْسِم بِيَوْم الْقِيامَةِ   را ميخواند پس از تمام شدن ميگفت :\r\n« سبحانك اللهم بلى »\r\nدر سوره جمعه ميگفت : «  قُل ما عِنْدَ اللَّه خَيْرٌ مِن اللَّهْوِ وَ مِن التِّجارَةِ  للذين اتقوا  وَ اللَّه خَيْرُ الرَّازِقِين  » .\r\nوقتى سوره فاتحه را تمام ميكرد ميگفت : «  الْحَمْدُ لِلَّه رَب الْعالَمِين *  » بعد از خواندن سوره   سَبِّح اسْم رَبِّك الْأَعْلَى   يواشك ميگفت\r\n« سبحان ربي الاعلى »\r\nوقتى به آيه  يا أَيُّهَا الَّذِين آمَنُوا *  ميرسيد آهسته ميگفت :\r\n« لبيك اللهم »\r\nلبيك .\r\nدر هر شهرى كه وارد ميشد مردم اجتماع ميكردند و مطالب دينى و سؤالات مذهبى خود را از ايشان ميكردند به آنها جواب ميداد بيشتر اوقات از پدرش و از آباء گرام خود علي بن ابي طالب و پيامبر اكرم براى آنها حديث نقل مينمود\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nوقتى آن جناب را پيش مأمون آوردم از حالش پرسيد در سفر هر چه در شب و روز و هنگام كوچ يا اقامت ديده بودم برايش نقل كردم .\r\nگفت صحيح است پسر ابي ضحاك اين شخص بهترين فرد روى زمين است و از همه داناتر و عابدتر است مبادا آنچه ديده‌اى به كسى اظهار كنى تا فضل و مقام او فقط از زبان من منتشر شود از خداوند كمك ميخواهم در مورد تصميمى كه دارم راجع بمقامى كه به او ميخواهم بدهم و او را بلند كنم .\r\nعيون اخبار الرضا : محمّد بن موسى بن نصر رازى گفت : از پدرم شنيدم ميگفت : كه مردى به حضرت رضا عليه السّلام عرضكرد : قسم به خدا روى زمين كسى از نظر نژاد بهتر از شما نيست فرمود : تقوى و پرهيزكارى آنها را به اين مقام رسانده و اطاعت و بندگى موجب مقام آنها شده ديگرى عرضكرد : به خدا تو از تمام مردم بهترى . فرمود : اين قسم را نخور بهتر از من كسى است كه پرهيزكارتر از من باشد و بيشتر از خدا اطاعت كند به خدا قسم اين آيه نسخ نشده  وَ جَعَلْناكُم شُعُوباً وَ قَبائِل لِتَعارَفُوا إِن أَكْرَمَكُم عِنْدَ اللَّه أَتْقاكُم  .\r\nعيون اخبار الرضا : ابن ذكوان گفت : از ابراهيم بن عباس شنيدم كه ميگفت : از حضرت رضا عليه السّلام شنيدم ميفرمود : قسم بآزادى بندگان خوردم و هر وقت چنين قسمى بخورم يك بنده آزاد ميكنم و بعد هر چه دارم آزاد مينمايم « بواسطه عظمت آنچه راجع به آن قسم مىخورد » اگر من خيال كنم كه از اين غلام سياهم بهترم بواسطه خويشاوندى با پيامبر اكرم . بدون عمل صالح . به همين خويشاوندى تنها گمان كنم از او بهترم .\r\nغيبت شيخ طوسى : ص 52 - يقطينى گفت : وقتى مردم در باره حضرت رضا عليه السّلام اختلاف كردند من پانزده هزار مسأله از مسائلى كه از آن جناب سؤال شده بود و جواب داده بود جمع كردم .\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nمحاسن برقى : معمر بن خلاد گفت . هر وقت سفره براى حضرت رضا مى - گستردند قدحى نزديك آن جناب ميگذاشتند از هر غذائى بقدرى برميداشت و در آن قدح ميريخت بعد دستور ميداد به فقراء بدهند بعد اين آيه را ميخواند : « فلا اقتحم العقبة » سپس ميفرمود : خداوند ميداند كه همهء مردم قدرت بنده آزاد كردن ندارند براى آنها راهى براى بهشت گشوده با غذا دادن به فقرا .\r\nارشاد : غفارى گفت : مردى از آل ابي رافع آزادشدهء پيامبر كه فلان نامش بود از من طلبكار بود از من مطالبه كرد و بسيار سخت گرفت . وقتى سخت‌گيرى او را ديدم نماز صبح را در مسجد پيغمبر خواندم آنگاه خدمت حضرت رضا رسيدم آن وقت امام در عريض بود همين كه بدر خانه‌اش رسيدم ديدم آن جناب سوار الاغى است و مىآمد و پيراهنى بر تن داشت با ردائى همين كه چشم من به آن جناب افتاد خجالت كشيدم به من كه رسيد ايستاد نگاهى به من كرده سلام دادم ماه رمضان بود عرضكردم : آقا فدايت شوم غلام شما فلانى از من طلبكار است آبرويم را برده است .\r\nمن با خود خيال ميكردم دستور خواهد داد كه فعلا از من دست بردارد .\r\nبه خدا نگفتم چقدر طلب او است و نه چيزى در اين مورد تعيين كردم دستور داد بنشينم تا برگردد همان جا بودم تا نماز مغرب را خواندم در حال روزه دلم گرفت تصميم ببازگشت گرفتم در اين موقع ديدم امام عليه السّلام مىآيد مردم اطرافش را گرفته‌اند و گداها سر راهش نشسته‌اند امام به آنها كمك ميكرد بعد بخانه‌اش رفت سپس خارج شده مرا خواست خدمتش رسيدم و با آن جناب وارد شدم شروع كردم بصحبت كردن از پسر مسيب كه فرماندار مدينه بود . خيلى وقتها من از او با امام صحبت ميكردم حرفم كه تمام شد فرمود : خيال نميكنم كه افطار كرده باشى . عرضكردم نه . غذا برايم آوردند جلو من گذاشت و بغلام خود دستور داد با من غذا بخورد من با غلام غذا خوردم .\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nغذا كه تمام شد فرمود : بالش را بلند كن هر چه زير آن هست براى خود بردار بالش را كه يكطرف كردم ديدم زير آن مقدارى دينار طلا است برداشته در جيب نهادم دستور داد به چهار نفر از غلامانش كه بهمراه من بيايند تا به منزل برسم عرضكردم فدايت شوم شبگرد امير مدينه در حال گردش است دلم نميخواهد مرا با غلامان شما ببيند . فرمود صحيح است خدا ترا رهبرى كند فرمود هر وقت او گفت ، برگرديد .\r\nنزديك منزل خود كه رسيدم و ترس از من زائل شد آنها را برگرداندم و وارد منزل شدم چراغ خواستم نگاهى بپولها كردم در ميان آنها يك دينار ميدرخشيد از زيبائى آن خوشم آمد برداشته نزديك چراغ بردم ديدم بخطى روشن نوشته است حق آن مرد بر تو بيست و هشت دينار است باقيمانده پولها از تو است به خدا قسم من كاملا قرض او را نميدانستم كه چقدر است بطور يقين .\r\nمناقب : موسى بن سيار گفت : من در خدمت حضرت رضا عليه السّلام بودم وارد كوچه‌هاى طوس شديم سر و صدائى شنيدم از پى آن صدا رفتم ديدم جنازه‌اى است . همين كه چشمم به جنازه افتاد ديدم حضرت رضا عليه السّلام پاى از ركاب خارج نموده پياده شد و به طرف جنازه آمد جنازه را بلند كرد چنان به آن جنازه چسبيده بود مثل بره‌اى كه بمادرش بچسبد بعد فرمود به من موسى بن سيار هر كس تشييع از جنازه يكى از دوستان ما بنمايد چنان گناهانش ميريزد مثل اينكه تازه از مادر متولد شده و گناهى برايش نمىماند .\r\nهمانطور رفت تا آن جنازه را كنار قبر گذاشتند امام عليه السّلام جلو رفت و مردم را از اطراف جنازه دور كرد تا ميت را مشاهده كرد دست روى سينه‌اش گذاشت سپس فرمود : فلانى پسر فلان كس ترا به بهشت بشارت مىدهم ديگر پس از اين ساعت ترسى بر تو نيست .\r\nعرضكردم فدايت شوم اين مرد را ميشناسى ؟ ! به خدا قسم به اين سرزمين تا امروز پا نگذاشته‌اى فرمود : موسى ! مگر نميدانى اعمال شيعيان هر صبح و شام\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nبر ما ائمه عرضه مىشود هر كوتاهى كه داشته باشند از خدا درخواست ميكنيم از آن چشم پوشى نمايد و هر كار نيك كه داشته باشند از پروردگار تقاضا ميكنيم پاداش آنها را بدهد .\r\nمناقب : از حضرت رضا عليه السّلام راجع بمزه نان و آب پرسيدند فرمود :\r\nآب مزه زندگى را ميدهد و نان مزه عيش .\r\nياسر خادم گفت : به حضرت رضا عرضكردم : در خواب ديدم قفصى است كه در آن هفده شيشه وجود دارد ناگاه قفص افتاد و شيشه‌ها شكست فرمود : اگر خوابت راست باشد يكى از خانواده ما خروج خواهد كرد و هفده روز حكومت مىكند بعد خواهد مرد . محمّد بن ابراهيم در كوفه قيام كرد با ابو السرايا و هفده روز دوران حكومتش طول كشيد بعد از دنيا رفت .\r\nمناقب : حضرت رضا وارد حمام شد شخصى گفت : مرا دلاكى كن شروع كرد بكيسه كشيدن در اين بين آن جناب را شناخت آن مرد عذرخواهى ميكرد ولى امام عليه السّلام در ضمن اينكه او را دلخوش مينمود او را كيسه ميكشيد .\r\nدر محاضرات مينويسد : در روى زمين شخصى وجود ندارد كه از هفت پشت داراى شخصيت پيش خاص و عام باشد و حديث از آنها نقل نمايد جز علي ابن موسى بن جعفر بن محمّد بن علي بن حسين بن علي بن ابى طالب .\r\nيعقوب بن اسحاق نوبختى گفت : مردى گذارش به حضرت رضا عليه السّلام افتاد عرضكرد آقا به اندازه جوانمردى خود به من ببخش فرمود : آنقدر برايم مقدور نيست عرضكرد پس به قدر جوانمردى من فرمود : اين كار اشكالى ندارد فرمود غلام به اين مرد دويست دينار بده .\r\nدر روزه عرفه تمام اموال خود را در خراسان بين فقراء تقسيم كرد فضل بن سهل عرضكرد اين كار موجب زيان است فرمود نه موجب سود است هرگز كارى كه موجب اجر و پاداش شود نبايد زيان به حساب آورى .\r\nاعلام الورى : ابو الصلت هروى گفت : از حضرت رضا عليه السّلام داناتر نديدم\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nهر دانشمندى خدمتش رسيد همين سخن مرا گفت مأمون در مجلسى دانشمندان بزرگ اديان و فقها و متكلمين را جمع كرد . حضرت رضا عليه السّلام بر همه پيروز شد كسى ميان آنها باقى نماند كه اعتراف بمقام آن جناب نكند و خود را در مقابلش كوچك نشمارد .\r\nاز حضرت رضا عليه السّلام شنيدم ميفرمود در حرم پيامبر اكرم مينشستم دانشمندان مدينه اجتماع ميكردند هر كدام در مسأله‌اى فرو ميماندند تمام اشاره به من ميكردند و پيش من ميفرستادند جواب آنها را ميدادم .\r\nابا صلت گفت : محمّد بن اسحاق بن موسى بن جعفر برايم نقل كرد كه حضرت موسى بن جعفر بفرزندان خود ميفرمود اين برادر شما علي بن موسى الرضا عالم آل محمّد است در مسائل دينى به او مراجعه كنيد و هر چه گفت قبول نمائيد من از پدرم جعفر بن محمّد عليه السّلام شنيدم چندين مرتبه فرمود كه عالم آل محمّد در نهاد تو است كاش او را درك ميكردم او هم نام امير المؤمنين علي است .\r\nكافى : عبد اللَّه بن صلت از مردى بلخى نقل كرد كه گفت من در خدمت حضرت رضا بودم در سفر خراسان روزى غذا خواست و تمام غلامان خود را از سياه و غير سياه در سر سفره جمع كرد عرضكردم فدايت شوم خوب است براى آنها سفره جداگانه ميانداختند فرمود نه خداى ما يكى است و مادر و پدرمان نيز يكى است و جزا و پاداش بستگى به عمل اشخاص دارد .\r\nكافى : يسع بن حمزه گفت در مجلس حضرت رضا عليه السّلام بودم با هم صحبت ميكرديم عده زيادى نيز در خدمتش بودند كه از مسائل حلال و حرام ميپرسيدند در اين موقع مردى بلند قد و گندمگون وارد شد عرضكرد يا ابن رسول اللَّه سلام عليكم من مردى از دوستان و ارادتمندان شما خانواده هستم از مكه مىآيم پول خود را گم كردم و آنقدر كه مرا بوطنم برساند ندارم اگر صلاح بدانيد به من كمك فرمائيد تا به شهر خود برسم در آنجا من داراى ثروت هستم و خدا مرا از نعمت خويش بهره‌مند كرده وقتى به شهر خود رسيدم آنچه به من عنايت كرده‌اى\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nاز طرف شما صدقه مىدهم من خود نميتوانم از صدقه استفاده كنم فرمود خدا رحمتت كند بنشين شروع كرد با مردم بصحبت كردن تا همه متفرق شدند آن مرد با سليمان جعفرى و جثيمه و من باقى مانديم فرمود اجازه ميدهيد من وارد اندرون شوم . سليمان عرضكرد خدا شما را موفق كند . امام عليه السّلام وارد اطاق شد و ساعتى در آنجا بود بعد درب را باز كرد و همان پشت درب ايستاد دست خود را خارج نمود از بالاى درب فرمود خراسانى كجا است .\r\nعرضكردم من اينجا هستم ، فرمود اين دويست دينار را بگير و از آن براى مخارج خويش استفاده كن و به آن تبرك بجو نميخواهد از طرف من صدقه بدهى برو كه مرا نبينى و من ترا نبينم . آن مرد خارج شد سليمان عرضكرد خيلى به او لطف كرديد و مورد شفقت خويش قرارش داديد چرا صورت خود را از او پوشانيدى فرمود ترسيدم خوارى سؤال را در چهره‌اش مشاهده كنم كسى كه كار بد را شيوع دهد خوار است و هر كه پنهان نمايد خدايش او را مىآمرزد نشنيده‌اى اين شعر شاعر را ؟\r\n متى آته يوما لا طلب حاجة * رجعت الى اهلى و وجهى بمائه \r\nكافى : ابو عبد اللَّه بغدادى از شخصى نقل كرد كه گفت مهمانى براى حضرت رضا عليه السّلام آمد آن جناب با او نشسته بود و صحبت ميكردند شب بود چراغ كم نور شد مهمان دست دراز كرد تا درستش كند ولى حضرت رضا عليه السّلام مانع شد و خود مشغول اصلاح چراغ گرديد تا درست شد آنگاه فرمود ما خانواده‌اى هستيم كه مهمان خود را به خدمت نمىگماريم .\r\nكافى : ياسر خادم گفت : غلامان حضرت رضا عليه السّلام مشغول ميوه خوردن بودند و نيم خورده ميوه را ميانداختند حضرت رضا عليه السّلام به آنها فرمود سبحان اللَّه اگر شما بىنياز هستيد گروهى هستند كه به اين ميوه احتياج دارند بدهيد كه احتياج دارند .\r\nكافى : ياسر خادم و نادر هر دو گفتند حضرت رضا بما فرمود كه اگر من\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nبالاى سر شما ايستادم در موقعى كه غذا ميخوريد از جاى حركت نكنيد تا غذايتان را بخوريد گاهى بعضى از ماها را صدا ميزد . عرض ميكردند غذا مىخورد ميفرمود بگذاريد غذايش تمام شود .\r\nاز نادر خادم روايت شده كه حضرت رضا هر وقت يكى از ماها غذا مىخورد از او كارى نميخواست تا غذايش تمام شود .\r\nنادر خادم ميگويد : حضرت رضا عليه السّلام دو تا جوز قند را روى هم ميگذاشت و به من ميداد كه بخورم .\r\nكافى : سليمان جعفرى گفت خدمت حضرت رضا عليه السّلام رسيدم جلو آن جناب خرماى برنى بود كه با كمال اشتها مشغول خوردن بود . فرمود سليمان بيا بخور من جلو رفته خوردم عرضكردم فدايت شوم چنين مىبينم كه خيلى با علاقه از اين خرما ميخورى فرمود آرى خرما را دوست دارم .\r\nعرضكردم چرا ؟ فرمود زيرا پيغمبر اكرم خرمائى بود امير المؤمنين نيز بخرما علاقه داشت امام حسن همچنين و حضرت حسين نيز همانطور بود زين - العابدين عليه السّلام چنين بود حضرت باقر عليه السّلام هم بخرما علاقه داشت و حضرت صادق نيز چنين بود پدرم موسى بن جعفر هم خرمائى بود منهم بخرما علاقه دارم شيعيان ما نيز خرما را دوست ميدارند چون آنها از سرشت ما آفريده شده‌اند ولى دشمنان ما علاقه به شراب دارند زيرا آنها را از شعله آتش آفريده‌اند .\r\nكافى : حسن بن جهم گفت خدمت ابو الحسن علي بن موسى الرضا عليه السّلام رسيدم با رنگ سياه خضاب كرده بود .\r\nكافى : محمّد بن وليد كرمانى گفت به حضرت جواد عرضكردم در باره مشك چه ميفرمائيد فرمود پدرم دستور داده بود كه مشك را با برگ درخت بان ( كه درخت معطرى است و از برگش براى بوى خوش استفاده ميكنند ) مشكى بسازند بهفتصد درهم . فضل بن سهل برايش نوشت كه مردم اين كار را عيب ميدانند .\r\nدر جوابش نوشت تو مگر نميدانى يوسف با اينكه پيامبر بود لباس ديبا كه آميخته\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nبا طلا بود مىپوشيد و روى صندلى طلا مىنشست اين كار مقام علم و دانش او را نكاست . بعد دستور داد عطردانى برايش بسازند به چهار هزار درهم .\r\nكافى : معمر بن خلاد گفت : حضرت رضا عليه السّلام به من دستور داد برايش روغنى تهيه كنم كه در آن مشك و عنبر باشد به من فرمود كه آية الكرسى و سوره‌ام الكتاب و دو قل اعوذ و آياتى كه براى حفظ از شيطان خوب است در كاغذى بنويسم و آن را بين شيشه و جعبه آن قرار دهم اين كار را كردم بعد كه خدمتش رسيدم محاسن خود را عطرآگين ميكرد من تماشا ميكردم .\r\nكافى : حسن بن جهم گفت حضرت رضا عليه السّلام از منزل خارج شد بوى خوش بخور از آن جناب ساطع بود .\r\nكافى : حسن بن جهم گفت ديدم حضرت رضا عليه السّلام با خيرى « 1 »  سر و صورت خود را روغن ميزد .\r\nكافى : از بزنطى نقل شده كه ميگفت حضرت رضا عليه السّلام پس از اينكه نامه‌اى مينوشت آن را خاك ميزد تا خشگ شود .\r\nكافى : وشاء گفت : خدمت حضرت رضا عليه السّلام رسيدم در مقابلش آفتابه‌اى بود كه ميخواست وضو بگيرد جلو رفتم تا آب بريزم مانع شد فرمود صبر كن حسن . عرضكردم آقا چرا نميگذارى آب بريزم روى دست شما نميخواهى به ثواب برسم فرمود تو اجر ميبرى ولى من گناه . عرضكردم براى چه فرمود مگر اين آيه را نشنيده‌اى كه خداوند ميفرمايد : «  فَمَن كان يَرْجُوا لِقاءَ رَبِّه فَلْيَعْمَل عَمَلًا صالِحاً وَ لا يُشْرِك بِعِبادَةِ رَبِّه أَحَداً  » اكنون من ميخواهم وضو براى نماز بگيرم كه خودش عبادتى است نميخواهم كسى را در عبادت خود شريك گردانم .\r\nكافى : بزنطى گفت مردى خدمت حضرت رضا رسيد از پشت نهر بلخ گفت من يك سؤال از شما ميكنم اگر جوابش را آن طور كه من ميدانم دادى قائل\r\n\r\n","description":"","footnote":" ( 1 ) خيرى يك نوع گل است كه نوعى از آن گل هميشه بهار است برهان قاطع . ","page_name":" 95 ","page_number":95},
  {"content":"\r\n\r\nبامامت شما ميشوم . حضرت رضا فرمود هر چه مايلى سؤال كن عرضكردم بفرمائيد خدا از كى بوده و چگونه است و بر چه چيز تكيه دارد .\r\nحضرت رضا فرمود خداوند جا و مكان را آفريده بدون اينكه احتياجى بجا و مكان داشته باشد و چگونگى و كيفيت را او بوجود آورده بدون اينكه خود كيفيتى داشته باشد . اعتماد او بر قدرت خويش است آن مرد از جاى حركت كرده پيشانى امام را بوسيده گفت ؟ اشهد ان لا إله الا اللَّه و أن محمّدا رسول اللَّه و گواهى مىدهم كه علي جانشين پيامبر است و نگهبان آنچه پيامبر بيادگار گذاشت او است و شما پيشوايان واقعى و جانشينان بعد از او هستيد .\r\nكافى : بزنطى گفت به حضرت رضا عليه السّلام چيزى را عرضكردم فرمود صبر كن من اميدوارم خداوند براى تو درست كند آنگاه فرمود آنچه خداوند براى مؤمنين ذخيره كرده در آخرت بسيار بهتر است از آنچه در اين دنيا به آنها ميدهد بعد دنيا را كوچك شمرده ، فرمود دنيا چيست ؟ ! كسى كه ثروتمند است پيوسته خطر او را تهديد مىكند ، و حقوق خدا بر او واجب است . به خدا مرا خداوند نعمتهائى داده پيوسته از جانب آنها بيمناكم تا وقتى حقوقى را كه خدا واجب كرده خارج كنم عرضكردم فدايت شوم شما با اين مقامى كه داريد باز ميترسيد ؟ فرمود آرى خدا را ستايش ميكنم بر اين نعمتى كه به من ارزانى داشته .\r\nكافى : محمّد بن فضل از حضرت رضا عليه السّلام نقل كرد كه بيكى از غلامان خود كه برايش دعا ميكرد در روز عيد فطر فرمود : فلانى خدا از تو و از ما قبول فرمايد بعد باز در روز عيد قربان به همان غلام فرمود خداوند از ما و از تو قبول فرمايد عرضكردم يا بن رسول اللَّه در روز عيد فطر سخنى فرمودى كه در عيد قربان آن را نفرمودى . فرمود صحيح است من در روز عيد فطر به او گفتم خدا از تو و از ما قبول فرمايد چون او كارى كرد شبيه كار من و ماهر دو در انجام كار با هم شبيه شديم ولى در عيد قربان گفتم خدا قبول فرمايد از ما و از تو چون براى ما ممكن است قربانى كردن ولى براى او امكان اين كار نيست ما كارى را انجام داديم غير كار او .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nكافى : سليمان بن جعفر جعفرى گفت : خدمت حضرت رضا عليه السّلام براى كار رفته بودم تصميم ببازگشت به منزل خود گرفتم به من فرمود بيا با من امشب را پيش ما باش .\r\nدر خدمت ايشان به راه افتادم وارد منزل خود شد با مغيب ، چشمش بغلامان افتاد كه براى چهار پايان آخور درست ميكنند ، در بين آنها غلام سياهى را ديد كه از غلامان آن جناب نبود . فرمود اين مرد كيست كمك بشما مىكند ؟ عرضكردند كمك مىكند به او مبلغى خواهيم داد فرمود مزدش را معين كرده‌ايد ؟ .\r\nعرضكردند نه او هر چه ما بدهيم راضى خواهد شد امام عليه السّلام با شلاق غلامان را تنبيه كرد و بسيار خشمگين شد عرضكردم آقا ناراحت نشويد ، فرمود من چند مرتبه آنها را از اين كار نهى كرده‌ام كه كسى را بكارى كه واميدارند اجرتش را قطع كنند . هر كسى كه براى تو كارى انجام دهد بدون اينكه با او قطع كنى اگر سه برابر هم به او بدهى خيال خواهد كرد كه اجرتش را كم داده‌اى اما اگر با او قطع نمائى وقتى اجرتش را دادى از تو خوشحال خواهد شد كه بگفته خود وفا كردى اگر يك ذرّه هم زيادى بدهى سپاس آن را خواهد داشت و متوجه است كه اضافه به او داده‌اى .\r\nدر كتاب امامت و تبصره ابن بابويه از عباس بن نجاشى اسدى نقل مىكند كه به حضرت رضا عليه السّلام عرضكردم شما امام هستيد ؟ فرمود : آرى به خدا قسم بر انس و جن .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\n\r\nبخش هشتم اشعارى كه حضرت رضا عليه السّلام بعنوان پند و اندرز خوانده\r\nعيون اخبار الرضا : ج 2 ص 177 محمّد بن يحيى بن ابى عباد از عموى خود نقل كرد كه گفت روزى شنيدم از حضرت رضا عليه السّلام كه اين اشعار را ميخواند با اينكه آن جناب كم شعر ميخواند :\r\n كلنا نأمل مدا في الاجل * و المنايا هن آفات الامل\r\nلا تغرنك اباطيل المنى * و الزم القصد و دع عنك العلل\r\nانما الدنيا كظل زائل * حل فيه راكب ثم رحل \r\nعرضكردم آقا اين اشعار از كيست ، فرمود متعلق بشخصى از عراق شما است عرضكردم ابو العتاهيه اين شعر را براى ما خواند و گفت از من است . فرمود اسم او را بگو از ذكر اين لقبهاى ناپسند پرهيز كن خداوند ميفرمايد :  وَ لا تَنابَزُوا بِالْأَلْقاب  شايد آن مرد خوشش نيايد از اين لقب ( ابو العتاهيه يعنى احمق ) .\r\nعيون : موسى بن محمّد محاربى از مردى كه نامش را برد از حضرت رضا عليه السّلام نقل كرد كه مأمون به آن جناب فرمود آيا شعر هم از حفظدارى فرمود خيلى زياد عرضكرد بهترين شعرى كه در باره حلم و شكيبائى ميدانى برايم بخوان اين اشعار را خواند :\r\n اذا كان دونى من بليت بجهله * ابيت لنفسى ان تقابل بالجهل\r\nو ان كان مثلى في محلى من النهى * اخذت بحلمى كى اجل عن المثل\r\nو ان كنت ادنى منه في الفضل و الحجى * عرفت له حق التقدم و الفضل \r\nمأمون گفت چقدر شعر زيبائى است كه اين شعر را سروده فرمود : يكى از جوانان ما عرضكرد بهترين شعرى كه در باره سكوت از كار نادان و سرزنش نكردن دوست ميدانى برايم بخوان اين اشعار را خواند :\r\n\r\n","description":"","footnote":"","page_name":" 98 ","page_number":98},
  {"content":"\r\n\r\n انى ليهجرنى الصديق تجنبا * فاريه ان لهجره اسبابا\r\nو أراه ان عاتبته اغريته * فارى له ترك العتاب عتابا\r\nو اذا بليت بجاهل متحكم * يجد المحال من الامور صوابا\r\nاو ليته منى السكوت و ربما * كان السكوت عن الجواب جوابا \r\nمأمون گفت چقدر شعر زيبائى است چه كسى سروده ؟ فرمود يكى از جوانان ما ، عرضكرد بهترين شعرى كه در باره برگرداندن دشمن را بطورى كه دوست انسان شود برايم بخوان فرمود :\r\n و ذى غلة سالمته فقهرته * فاوقرته منى لعفو التجمل\r\nو من لا يدافع سيئات عدوه * باحسانه لم يأخذ الطول من عل\r\nو لم أر في الاشياء اسرع مهلكا * لغمر قديم من و داد معجل \r\nمأمون گفت چقدر عالى بود ، گوينده شعر كيست فرمود يكى از جوانان ما عرضكرد بهترين شعرى كه در باره پنهان داشتن سر ميدانى بخوان فرمود :\r\n و انى لانسى السر كيلا اذيعه * فيا من رأى سرا يصان بان ينسى\r\nمخافة ان يجرى ببالى ذكره * فينبذه قلبى الى ملتوى حشا\r\nفيوشك من لم يفش سرا و جال في * خواطره ان لا يطيق له حبسا \r\nمأمون عرضكرد وقتى بخواهى نامه را خشك كنى چه ميگوئى فرمود ميگويم با خاك خشك كن عرضكرد براى پيچيدن نامه چه ميفرمائى فرمود ميگويم آن را بپيچ و داخل پاكت كن عرضكرد براى مهر زدن چه ميفرمائى فرمود ميگويم با گل آن را مهر كن مأمون رو بغلام نموده گفت اين نامه را بپيچ و داخل پاكت كن و بر آن مهر بزن پيش فضل بن سهل ببر و براى حضرت رضا سيصد هزار درهم بگير .\r\nصدوق : بعد از ذكر اين خبر مينويسد اينكه حضرت رضا پيشكش مأمون را مىپذيرد شبيه پذيرفتن پيغمبر اكرم است پيشكشىهاى پادشاهان را و مانند پذيرفتن امام حسن عليه السّلام است از معاويه و مانند قبول كردن ساير اجداد آن جناب\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nاست از خلفاى زمان خود كسى كه تمام دنيا متعلق به او باشد از دستش بگيرند اگر مقدارى را دادند جايز است كه آن مقدار را بگيرد .\r\nعيون اخبار الرضا : معمر بن خلاد با چند نفر گفتند خدمت حضرت رضا عليه السّلام رسيديم يكى از ما عرضكرد آقا چرا رنگ چهرتان تغيير كرده فرمود ديشب پيوسته بيدار بودم و فكر ميكردم در باره اين شعر مروان بن ابى حفصه .\r\n أنى يكون و ليس ذاك بكائن * لبنى البنات وراثة الاعمام \r\nبعد خوابم برد در خواب شنيدم شخصى دو دست خود را به دو با هوى درب گرفته بود اين شعر را خواند :\r\n أنى يكون و ليس ذاك بكائن * المشركين دعائم الاسلام\r\nلبنى البنات نصيبهم من جدهم * و العم متروك به غير سهام\r\nما للطليق و للتراث و انما * سجد الطليق مخافة الصمصام\r\nقد كان اخبرك القرآن بفضله * فمضى القضاء به من الحكام\r\nان ابن فاطمة المنوه باسمه * حاز الوراثة عن بنى الاعمام\r\nو بقى ابن نثلة واقفا مترددا * يرثى و يسعده ذوو الارحام \r\n« 1 »  عيون اخبار الرضا : ريان بن صلت گفت حضرت رضا اين شعر را ميخواند و نسبت ميداد به عبد المطلب .\r\n يعيب الناس كلهم زمانا * و ما لزماننا عيب سوانا\r\nنعيب زماننا و العيب فينا * و لو نطق الزمان بنا هجانا\r\nو ان الذئب يترك لحم ذئب * و يأكل بعضنا بعضا عيانا \r\n\r\n","description":"","footnote":" ( 1 ) شعر اول را مروان بن ابى حفصه ميگويد و اعتراض دارد كه چرا عباس عموى پيامبر از حضرت رسول ارث نبرد ولى على عليه السّلام پسر عمويش از او ارث ببرد . در جواب گوينده چنين ميگويد كه مشرك حق ارث ندارد و عباس اسير شد در جنگ بدر پيغمبر او را آزاد كرد او از ترس شمشير ايمان آورد فرزند فاطمه و على بن ابى طالب صاحب ارث پيامبر شد ولى پسر نثله ( عباس كه مادرش نثله نام داشت ) متحير باقى ماند . ","page_name":" 100 ","page_number":100},
  {"content":"\r\n\r\n لبسنا للخداع مسوك طيب * فويل للغريب اذا اتانا \r\nاختصاص : مأمون براى حضرت رضا عليه السّلام نوشت كه مرا پندى ده آن جناب در جوابش اين اشعار را نوشت :\r\n انك في دنيا لها مدة * يقبل فيها عمل العامل\r\nاما ترى الموت محيطا بها * يسلب منها امل الامل\r\nتعجل الذنب لما تشتهى * و تأمل التوبة حين قابل\r\nو الموت يأتى اهله بغتة * ما ذاك فعل الحازم العاقل \r\n« 1 » \r\n\r\nبخش نهم آنچه بين حضرت رضا عليه السّلام و هارون الرشيد و فرمانروايان او انجام شد\r\nعيون اخبار الرضا : موسى بن مهران گفت از جعفر بن يحيى شنيدم ميگفت وقتى هارون الرشيد از رقه متوجه مكه بود عيسى بن جعفر به او گفت يادت مىآيد از قسمى كه خوردى در باره اولاد ابى طالب كه اگر كسى بعد از موسى ابن جعفر ادعاى امامت كند گردن او را بزنى اكنون پسرش علي بن موسى مدعى مقام امامت است و مردم آنچه در باره پدرش معتقد بودند در باره او نيز اعتقاد دارند .\r\nهارون با قيافه‌اى پر از خشم به او نگاه كرده گفت منظورت چيست ؟ ميخواهى همه آنها را بكشم موسى گفت همين كه اين سخن را از او شنيدم خدمت حضرت رضا رسيده جريان را عرضكردم فرمود مرا چه با او به خدا نسبت به من هيچ كارى نميتواند انجام دهد .\r\n\r\n","description":"","footnote":" ( 1 ) چند شعر در اين بين ذكر نشد كه بعضى مكرر شده بود و بعضى بواسطه اختصار ذكر نشد . ","page_name":" 101 ","page_number":101},
  {"content":"\r\n\r\nعيون : صفوان بن يحيى گفت پس از درگذشت حضرت موسى بن جعفر حضرت رضا اظهار امامت كرد از اين كار ترسيديم ، عرضكردم آقا شما كار بزرگى كرديد من از اين ستمگر ميترسم فرمود هر چه كوشش ميتواند بكند او نميتواند نسبت به من عملى انجام دهد .\r\nصفوان گفت شخص مورد اعتمادى برايم نقل كرد كه يحيى بن خالد بهارون ستمگر گفت پسر موسى بن جعفر مدعى امامت است و خود را جانشين پدر ميداند .\r\nهارون گفت بس نيست براى تو آنچه نسبت بپدرش انجام داديم ميخواهى همه اينها را بكشم .\r\nبرمكيان نسبت به اولاد علي عليه السّلام كينه داشتند و اظهار دشمنى با ايشان مينمودند .\r\nعيون اخبار الرضا : ابو الحسن طبيب گفت شنيدم علي بن جعفر ميگفت پس از درگذشت حضرت موسى بن جعفر حضرت رضا عليه السّلام ببازار رفت و يك سگ و يك قوچ با يك خروس خريد جاسوس هارون اين گزارش را كه بهارون نوشت گفت از دست او راحت شديم بعد فرماندار مدينه زبيرى گزارش داد كه علي بن موسى الرضا درب خانه‌اش را گشوده و مردم را بجانب خويش دعوت مىكند .\r\nهارون گفت واقعا جاى تعجب است از اين جريان مينويسد علي بن موسى الرضا سگ و خروس و قوچ خريده باز در باره‌اش چنين مينويسد .\r\nعيون اخبار الرضا : ابو مسروق گفت گروهى از واقفى مذهبان از جمله علي بن ابى حمزه بطائنى و محمّد بن اسحاق بن عمار و حسين بن عمران و حسين بن ابى سعيد مكارى خدمت حضرت رسيدند . علي بن ابى حمزه گفت فدايت شوم ما را از وضع پدر خود آگاه كن . فرمود از دنيا رفت . عرضكرد جانشين او كيست ؟\r\nفرمود : من . گفت شما سخنى را ميگوئى كه هيچ كدام از آباء گرامت چنين آشكارا نگفتند از علي بن ابى طالب عليه السّلام گرفته تا ديگران . فرمود بهترين جد و پدر گرامم چنين حرفى را فرموده رسول خدا به على بن ابى حمزه گفت از اينها نميترسى بر جان خود . فرمود اگر بترسم شركت در خون خود كرده‌ام\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nيك روز ابو لهب خدمت پيغمبر رسيده آن جناب را تهديد كرد پيغمبر اكرم به او فرمود اگر از جانب تو به من خدشه‌اى وارد شد من دروغگو هستم اين اولين معجزه‌اى بود كه پيغمبر اكرم اظهار نمود اينك من نيز اول نشانه امامت را اظهار ميكنم اگر از جانب هارون به من خدشه‌اى وارد شد من دروغگو هستم .\r\nحسين بن مهران گفت بسيار خوب آنچه ما در جستجويش بوديم تمام است اگر آشكارا اين سخن را اظهار كنى فرمود بالاتر از اين چه ميخواهى ؟ مايلى بروم پيش هارون به او بگويم من امام هستم و تو هيچ كاره هستى پيغمبر اكرم در ابتداى رسالت خود چنين نكرد اين حرف را بخانواده و غلامان و خويشاوندانى كه به آنها اعتماد داشت ميگفت به آنها اين امتياز را داد . شما معتقد بامامت پدرانم كه قبل از من بوده‌اند هستيد ميگوئيد حضرت رضا از روى تقيه اظهار نمىكند كه پدرش زنده است . من از شما تقيه نميكنم در اينكه آشكارا ميگويم امام هستم اگر پدرم زنده باشد چطور تقيه ميكنم در اظهار زنده بودن ايشان .\r\nمناقب : صفوان بن يحيى گفت پس از درگذشت موسى بن جعفر حضرت رضا اظهار امامت كرد بطورى كه ما از جانب هارون نسبت بايشان ترسيديم عرضكرديم آقا شما كار بزرگى كرديد ، از اين ستمگر ما وحشت داريم فرمود هر كار ميخواهد بكند به من نميتواند ضررى برساند .\r\nحمزة بن جعفر ارجانى گفت هارون از مسجد الحرام دو مرتبه خارج شد حضرت رضا عليه السّلام نيز دو مرتبه . على بن موسى الرضا عليه السّلام فرمود چقدر فاصله ما زياد است و به زودى از نزديك يك ديگر را ملاقات خواهيم كرد اى طوس من و هارون را با هم جمع خواهى كرد .\r\nكافى : محمّد بن سنان گفت به حضرت رضا عليه السّلام در زمان هارون عرضكردم خودت را در مورد امامت مشهور كرده‌اى و بجاى پدر خويش نشسته‌اى با اينكه از دم شمشير هارون خون ميچكد . فرمود به من جرات داده فرمايش پيامبر اكرم كه فرمود اگر ابو جهل يك سر مو از من كم كند بدانيد كه من پيغمبر نيستم من نيز\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nميگويم اگر هارون يك سر مو از من كم كرد بدانيد من امام نيستم .\r\nمهج الدعوات : ابو الصلت هروى گفت يك روز حضرت رضا عليه السّلام در خانه نشسته بود كه پيك هارون وارد شد گفت حركت كن بيا كه هارون شما را ميخواهد . امام عليه السّلام از جاى حركت كرد به من فرمود هارون در اين موقع مرا نميخواهد مگر براى يك پيش آمد بزرگ ولى به خدا قسم نميتواند مرا ذره‌اى ناراحت كند بواسطه خبرى كه از جدم پيامبر به من رسيده .\r\nابا صلت گفت در خدمت آن جناب رفتم همين كه وارد بر هارون شد و چشمش به او افتاد اين حرز را تا آخر خواند مقابل هارون كه ايستاد هارون گفت براى شما صد هزار درهم نوشته‌ام بدهند نيازها و احتياجات خانواده و فاميل خود را بنويس تا بر آورم .\r\nپس از رفتن حضرت رضا هارون مرتب به آن جناب چشم دوخته بود و از پشت ايشان را تماشا ميكرد گفت من تصميمى گرفته بودم خدا اراده ديگرى داشت آنچه خدا اراده كرده بهتر است .\r\n\r\nبخش دهم دعوت كردن مأمون حضرت رضا را بمرو ، وقايعى كه از مدينه تا نيشابور اتفاق افتاد\r\nعيون اخبار الرضا : ابو الحسن صائغ از عموى خود نقل كرد كه گفت من در خدمت حضرت رضا عليه السّلام بخراسان رفتم در بارهء كشتن رجاء بن ابى ضحاك كه از طرف مأمون مأموريت داشت حضرت رضا را ببرد اجازه خواستم مرا از اين كار نهى كرد فرمود ميخواهى يك نفر مؤمن را بواسطه يك كافر بكشى ، وقتى باهواز رسيد از اهالى آنجا خواست كه برايش نيشكر بياورند .\r\nيكى از نادانان اهواز گفت اين مرد عرب نميداند كه نيشكر در تابستان\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nيافت نميشود . عرضكردند آقا در اين وقت نيشكر پيدا نميشود فصل آن زمستان است ، فرمود ميدانم ولى شما جستجو كنيد خواهيد يافت . اسحاق بن محمّد گفت به خدا قسم مولاى من چيزى كه نباشد نخواهد خواست به اطراف فرستادند زارعين اسحاق گفتند مقدارى نيشكر ما براى بذر نگه داشته بوديم اين يكى از معجزات آن جناب بود .\r\nوقتى رسيد بدهى در سجده شنيدم ميگويد :\r\n« لك الحمد ان اطعتك و لا حجة لى ان عصيتك و لا صنع لى و لا لغيرى في احسانك و لا عذر لى ان أسأت ما اصابنى من حسنة فمنك يا كريم اغفر لمن في مشارق الارض و مغاربها من المؤمنين و المؤمنات » .\r\nگفت چند ماه پشت سر آن جناب نماز خوانديم در نمازهاى واجب ركعت اول جز حمد و   إِنَّا أَنْزَلْناه *   و ركعت دوم حمد و   قُل هُوَ اللَّه أَحَدٌ   چيز ديگر نخواند .\r\nعيون اخبار الرضا : سجستانى گفت وقتى پيك وارد شد براى بردن حضرت رضا بخراسان من در مدينه بودم آن جناب وارد مسجد شد براى وداع با پيغمبر صلى اللَّه عليه و آله و سلم چندين مرتبه وداع كرد در هر مرتبه برميگشت به طرف قبر پيامبر اكرم و صداى بگريه بلند ميشد . جلو رفته سلام كردم جواب سلامم را داد من تهنيت عرضكردم فرمود مرا خوب ببين و زيارت كن كه از جوار قبر جدم خارج ميشوم و در بلاد غربت از دنيا خواهم رفت و در كنار هارون دفن ميشوم .\r\nگفت من نيز از پى آن جناب رفتم تا در طوس از دنيا رفت و كنار هارون دفن شد .\r\nعيون اخبار الرضا : وشاء گفت حضرت رضا عليه السّلام به من فرمود وقتى خواستند مرا از مدينه خارج كنند زن و فرزندم را جمع كرده گفتم بر من گريه كنند تا بشنوم بعد دوازده هزار دينار بين آنها تقسيم كردم سپس گفتم من ديگر بسوى شما بازگشت ندارم .\r\nخرايج : ابو هاشم جعفرى گفت وقتى مأمون رجاء بن ابى ضحاك را مأمور آوردن حضرت رضا كرد از راه اهواز رجاء از راه كوفه نيامد اهالى كوفه انتظار آن جناب را داشتند من در قسمت شرقى محلى بنام آبيدج بودم همين كه شنيدم\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nآن جناب را به طرف مرو مىبرند خود را باهواز رسانيدم . خدمتش رسيدم و خود را معرفى كردم اولين مرتبه‌اى بود كه ايشان را ميديدم امام عليه السّلام مريض بود هوا هم گرم ، به من فرمود : برايم طبيبى بياور .\r\nپزشكى آوردم حضرت رضا يك نوع گياهى را برايش نام برد كه طبيب گفت كسى را روى زمين نديده‌ام كه اسم اين گياه را بداند جز شما از كجا اطلاع پيدا كرده‌اى ولى اين گياه در چنين وقتى يافت نميشود و از گياه‌هاى دوران گذشته است به او فرمود برايم مقدارى نيشكر تهيه كن . پزشك عرضكرد اين سخت‌تر از اولى است زيرا حالا وقت نيشكر نيست .\r\nحضرت رضا عليه السّلام فرمود اين دو چيز در همين سرزمين و هم اكنون وجود دارد اين شخص ، اشاره به من كرد ، با تو خواهد آمد به طرف آب شاذروان ميرويد و از آب رد ميشويد آسيابى خواهيد ديد به طرف آسياب ميرويد در آنجا مردى سياه را در آسياب خواهيد ديد به او بگوئيد كجا نيشكر و فلان گياه ميرويد ( اسم آن گياه را راوى فراموش كرده ) فرمود حركت كن من رفتم بآسياب رسيديم و مرد سياه را ديديم از او پرسيديم اشاره به پشت سر خود كرد ديديم نيشكر است هر چه لازم بود برداشتيم برگشتيم بآسياب آسيابان را نديديم خدمت حضرت رضا رسيديم خدا را ستايش نمود .\r\nطبيب به من گفت اين مرد پسر كيست ؟ گفتم پسر پيغمبر ما است گفت از امتيازات نبوت چيزى دارد ؟ گفتم آرى من خودم مقدارى از آنها را ديده‌ام ولى پيغمبر نيست . گفت جانشين پيامبر است گفتم آرى . اين جريان را كه رجاء بن ابى ضحاك شنيد بهمراهان خود گفت اگر بيشتر در اين محل اقامت كند مردم فريفته او ميشوند بايد حركت كنيم از آنجا كوچ كرد .\r\nمناقب : ابو حبيب نباجى گفت پيغمبر اكرم را در خواب ديدم و محمّد بن منصور سرخسى از محمّد بن كعب قرظى نقل كرد كه گفت در جحفه پيغمبر اكرم را در خواب ديدم فرمود به من مرا شاد كردى آن خوبى كه نسبت به اولاد من نمودى\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nعرضكردم اگر به آنها نكنم پس بچه كس خوبى بكنم فرمود بالاخره در آخرت جزايش را خواهى ديد جلو آن حضرت ظرفى پر از خرماى صيحانى بود تقاضاى خرما كردم يك مشت به من داد كه هجده دانه بود با خود تأويل كردم كه هجده سال ديگر زندگى ميكنم اين خواب را فراموش كردم .\r\nبعدها يك روز ديدم مردم جمع شده‌اند پرسيدم چه خبر است . گفتند علي بن موسى الرضا عليه السّلام آمده است ديدم آن جناب در همان محل نشسته و جلوش ظرفى پر از خرماى صيحانى است تقاضا كردم مقدارى به من لطف فرمايد يك مشت داد كه هجده دانه بود عرضكردم بيشتر لطف فرمائيد فرمود اگر جدم بيشتر ميداد منهم بيشتر ميدادم .\r\nاين روايت را عمر ملّاى موصلى در كتاب وسيله خود نقل مىكند جز اينكه او مينويسد ابن علوان گفت در خواب ديدم مثل اينكه كسى گفت پيغمبر اكرم به بصره آمده پرسيدم كجا وارد شده گفتند در باغ فلانى به آن باغ رفتم ديدم پيامبر اكرم نشسته اصحاب در خدمتش حضور دارند جلو آن حضرت ظرفى پر از خرماى برنى « 1 »  يك مشت خرما به من داد شمردم هجده دانه بود از خواب بيدار شدم وضو گرفته نماز خواندم و به آن باغ رفتم همان محلى كه پيامبر اكرم نشسته بود نشانه گذاشتم .\r\nبعدها شنيدم مردم ميگويند علي بن موسى الرضا عليه السّلام آمده پرسيدم كجا وارد شده گفتند در باغ فلان كس ، به آن باغ رفتم ديدم در همان محل كه پيغمبر اكرم نشسته بود نشسته است و جلوش يك ظرف خرما است هجده عدد به من داد عرضكردم بيشتر بدهيد . فرمود : اگر جدم بيشتر ميداد منهم ميدادم پس از چند روز پيش من فرستاد و از من ردائى را با تعيين طول و عرض آن خواست گفتم چنين ردائى پيش من نيست فرمود چرا در فلان جامه‌دان است كه زنت بهمراه تو كرده ،\r\n\r\n","description":"","footnote":" ( 1 ) يك نوع خرماى معروفى است كه اين اسم فارسى بود ( برنيك ) . يعنى خوب كه معرب شده . فيروزآبادى . ","page_name":" 107 ","page_number":107},
  {"content":"\r\n\r\nگفت يادم آمد مراجعه كه كردم ديدم همان رداء در جامه‌دان است .\r\nكشف الغمه : امية بن علي گفت در آن سال كه حضرت رضا به حج رفته بود و بعد بخراسان رفت من در مكه بودم فرزندش امام جواد نيز بهمراهش بود حضرت رضا مشغول طواف و وداع خانه خدا بود پس از اينكه طوافش تمام شد به طرف مقام ابراهيم رفته و نماز خواند ابو جعفر حضرت جواد نيز روى شانه موفق بود و طواف ميكرد .\r\nحضرت جواد در كنار حجر الاسود نشست ، موفق عرضكرد آقا فدايت شوم حركت كن فرمود دلم نميخواهد از اين محل حركت كنم تا وقتى كه خدا بخواهد و آشكارا اندوه از چهره‌اش هويدا بود موفق خدمت حضرت رضا رفت عرضكرد آقا حضرت جواد در كنار حجر الاسود است و حركت نميكند ، حضرت رضا عليه السّلام از جاى حركت نموده پيش فرزند خود آمد ، فرمود : فرمود عزيزم حركت كن .\r\nعرضكرد پدر جان نميخواهم از اين مكان حركت كنم . فرمود نه عزيزم حركت كن . عرضكرد پدر جان چگونه حركت كنم با اينكه چنان خانه خدا را وداع كرديد مثل اينكه دو مرتبه برنميگرديد . فرمود پسرم حركت كن امام جواد از جاى حركت كرد .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\n\r\nبخش يازدهم ورود به نيشابور و معجزاتى كه در آنجا از امام عليه السّلام صادر شد\r\nامالى شيخ طوسى : ابو صلت هروى گفت وقتى حضرت رضا وارد نيشابور شد من در خدمتش بودم سوار بر قاطر خاكسترى رنگ بود دانشمندان نيشابور باستقبال آمده بودند همين كه رسيد به خانه لجام قاطر را گرفته عرضكردند يا ابن رسول اللَّه ترا به حق آباء طاهرينت قسم مىدهم حديثى براى ما از اجداد خود نقل كن سر از محمل بيرون كرد رداى خزى در تن داشت فرمود :\r\nپدرم موسى بن جعفر از پدر خود جعفر بن محمّد از پدرش محمّد بن علي از پدر خود علي بن الحسين از پدرش حسين بن علي سرور جوانان بهشت از امير المؤمنين عليه السّلام از پيامبر اكرم صلى اللَّه عليه و آله و سلم نقل كرد كه فرمود : جبرئيل امين از خداوند عزيز نقل كرد كه فرمود : من خداى يكتايم كه جز من خدائى نيست بندگانم ! مرا بپرستيد و توجه داشته باشيد هر كس مرا ملاقات كند با شهادت\r\nلا إله الا اللَّه\r\nبا اخلاص داخل حصن و دژ محكم من شده و هر كس داخل حصار من شود از عذابم ايمن است .\r\nعرضكردند يا بن رسول اللَّه اخلاص در مورد شهادت بلا إله الا اللَّه چيست فرمود اطاعت خدا و پيامبر و ولايت اهل بيت پيغمبر « 1 »  .\r\nعيون اخبار الرضا : ابو واسع محمّد پسر احمد بن محمّد بن اسحاق نيشابورى گفت از مادر بزرگم كه خديجه دختر حمدان بن پسنده بود شنيدم گفت وقتى حضرت رضا عليه السّلام وارد نيشابور شد بمحله ( بلاش‌آباد ) در قسمت غربى وارد خانه مادر بزرگم كه مشهور به‌پسنده بود گرديد و اين لقب را از آن جهت به او دادند كه مورد پسند حضرت رضا قرار گرفت .\r\n\r\n","description":"","footnote":" ( 1 ) در روايت عيون : مينويسد محمّد بن رافع و احمد بن حارث و يحيى بن عيسى و اسحاق بن راهويه و گروهى از دانشمندان زمام استر را گرفته تقاضاى روايت كردند . ","page_name":" 109 ","page_number":109},
  {"content":"\r\n\r\nگفت وقتى وارد خانه ما شد دانه بادامى را كاشت در يك قسمت خانه كه روئيد و درختى شد و همان سال ميوه داد . مردم متوجه اين اعجاز شدند از آن درخت شفا ميجستند هر كس ناراحتى پيدا ميكرد تبرك ميجست از بادام آن درخت شفا مىيافت هر كه مبتلا به چشم درد ميشد از همان بادام روى چشم خود ميگذاشت خوب ميشد اگر وضع حمل بر زنى دشوار ميگرديد از بادام آن درخت كه مىخورد زايمان او ساده ميشد و فورى وضع حمل ميكرد .\r\nاگر حيوانى مبتلا بدل درد ميگرديد از شاخه آن درخت ميگرفتند و روى شكمش ميكشيدند خوب ميشد و ببركت حضرت رضا باد قلنج از او بر طرف ميگرديد مدتها گذشت بالاخره اين درخت خشك شد جدم حمدان شاخه‌هاى آن را قطع كرد كور شد يك پسر حمدان بنام ابو عمر اين درخت را از بيخ و بن بركند تمام ثروتش از بين رفت در باب فارس كه معادل هفتاد تا هشتاد هزار درهم بود و چيزى برايش نماند .\r\nاين ابو عمر دو پسر داشت كه نويسنده ابو الحسن محمّد بن ابراهيم سمجور بودند يكى بنام ابو القاسم و ديگرى بنام ابو صادق ، تصميم گرفتند اين خانه را بسازند و مبلغ بيست هزار درهم خرج ساختمان آن كردند بقيه درخت را از ريشه بيرون آوردند نميدانستند چه بر سر آنها خواهد آمد براى اين كار يكى از آنها متصدى املاك امير خراسان شد برگشت به نيشابور يك پايش سياه شده بود كه آن را قطع كردند يك ماه بعد بواسطه اين بيمارى از دنيا رفت .\r\nديگرى كه بزرگتر بود متصدى ديوان فرمانرواى نيشابور بود مشغول نوشتن نامه‌اى شد بالاى سرش چند نفر از نويسندگان حضور داشتند يكى از آنها گفت خدا چشم بد را از نويسنده اين نامه دور كند همان دم دستش چنان لرزيد كه قلم از دستش افتاد دانه‌اى در دستش پيدا شد به منزل خود رفت ابو العباس كاتب با چند نفر بديدن او رفته گفتند اين ناراحتى كه پيدا كرده‌اى از گرمى است بايد رگ بزنى آن روز رگ زد باز فردا بديدنش آمدند گفتند امروز هم بايد فصد كنى\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nآن روز هم رگ زد دستش سياه شد و آن را قطع كردند بواسطه همين بيمارى از دنيا رفت هر دو برادر در فاصله كمتر از يك سال مردند .\r\nامالى شيخ طوسى : اسحاق بن راهويه گفت وقتى حضرت رضا عليه السّلام بنيشابور رسيد و خواست از آنجا بجانب مأمون كوچ كند دانشمندان حديث گردش را گرفتند گفتند يا ابن رسول اللَّه ميخواهى از ميان ما به روى با اينكه حديثى از شما نشنويم آن وقت داخل عمارى شده بود سر از عمارى خارج كرده فرمود از پدرم موسى بن جعفر شنيدم فرمود از پدرم جعفر بن محمّد شنيدم ميگفت از پدرم محمّد ابن علي شنيدم ميگفت از پدرم علي بن الحسين شنيدم آن جناب از پدرش حسين بن علي ميگفت از پدرم امير المؤمنين علي بن ابى طالب شنيدم ميفرمود از پيغمبر اكرم شنيدم آن جناب فرمود از جبرئيل شنيدم كه ميگفت از خداوند عزيز شنيدم كه فرمود :\r\n( لا إله الا اللَّه حصني فمن دخل حصني امن من عذابي )\r\nهمين كه مركب آن جناب به راه افتاد با صداى بلند فرياد زد :\r\n« بشروطها و انا من شروطها »\r\nگفتن اين كلمه داراى شرطهائى است كه من يكى از شرائط آن هستم .\r\nعيون اخبار الرضا : حضرت رضا وقتى وارد نيشابور شد بمحله غربى رفت كه در آنجا حمامى بود كه حالا معروف به گرمابه رضا است در آنجا چشمه‌اى بود كه آبش كم شده بود كسى را گماشت كه كار كرد و آبش زياد شد خارج درب حمام حوضى ترتيب داد كه بوسيله پلكان پائين ميرفتند تا به آن چشمه ميرسيدند حضرت رضا عليه السّلام در آن حوض شستشو كرد بعد خارج شد بالاى آن نماز خواند مردم براى شستشو در آن حوض بر يك ديگر سبقت ميگرفتند و يكى پس از ديگرى در حوض پيكر خود را ميشستند و از آب آن بعنوان تبرك مينوشيدند و بالاى حوض نماز ميخواندند و از خداوند درخواست حاجات خود را ميكردند و برآورده ميشد آن چشمه معروف بكهلان است كه هنوز مردم از آن استفاده ميكنند .\r\nعيون اخبار الرضا : عبد اللَّه بن عبد الرحمن معروف بصفوانى گفت قافله‌اى از خراسان بجانب كرمان ميرفت دزدها سر راه بر آن قافله گرفته مردى را كه گمان\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nميكردند ثروت سرشارى دارد گرفتند مدتى در دست آنها بود كه پيوسته آزارش ميكردند تا پول بدهد و خود را خلاص كند او را ميان برف نگه داشته و بستند و دهانش را پر از برف كردند يكى از زنان دزدها دلش به حال او سوخت بازش كرد از دست آنها فرار نمود ولى زبان و دهانش از برف خراب شد بطورى كه قدرت حرف زدن نداشت .\r\nسپس بجانب خراسان رفت شنيده كه حضرت رضا عليه السّلام به اين ناحيه آمده و در نيشابور است در خواب ديد كسى به او گفت حضرت رضا وارد خراسان شده از او درخواست كن ممكن است دوائى به تو بياموزد كه ناراحتى تو رفع شود در همان خواب ديد كه خدمت حضرت رضا رسيده و از رنجى كه برده بود شكايت كرد و درد خود را اظهار نمود فرمود زيره را با مرزه و نمك خوب بكوب دو يا سه مرتبه در دهان بگير خوب خواهى شد . از خواب بيدار شد ولى توجهى بخواب خود نكرد تا وارد نيشابور شد ، به او گفتند حضرت رضا از نيشابور خارج شده و در رباط سعد است .\r\nتصميم گرفت خدمت آن آقا برسد و جريان خود را بعرض آن جناب برساند تا شايد دوائى بدهد و خوب شود بجانب رباط سعد رفت و خدمت حضرت رضا رسيده جريان خود را عرضكرده گفت اكنون قادر بر سخن گفتن نيستم مگر با زحمت زياد مرا دوائى بده كه شفا يابم فرمود مگر به تو دوا را نياموختم برو هر چه در خواب به تو گفتم به كار بند . عرضكرد اگر ممكن است دو مرتبه برايم بفرمائيد . فرمود زيره و مرزه با نمك بكوب و در دهان دو مرتبه يا سه مرتبه بگير خوب خواهى شد . آن مرد گفت همين كار را كردم خوب شدم .\r\nابو حامد احمد بن علي بن حسين ثعالبى گفت از ابو احمد عبد اللَّه بن عبد الرحمن معروف بصفوانى شنيدم ميگفت خودم آن مرد را ديدم و از او تمام اين جريان را شنيدم .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\n\r\nبخش دوازدهم حركت بجانب طوس و از آنجا به طرف مرو\r\nعيون اخبار الرضا : ابو الصلت هروى گفت وقتى حضرت رضا از نيشابور بجانب مرو رهسپار شد رسيد بده سرخ عرضكردند آقا ظهر شده نماز نميخوانيد پائين آمده فرمود آب بياوريد عرضكردند آب نداريم با دست زمين را كاويد چشمه آبى ظاهر شد آن جناب و همراهان وضو گرفتند و هنوز اثر آن چشمه باقى است تا امروز .\r\nوارد سناباد كه شد بكوهى كه از آن ظرف‌هاى خوراك‌پزى ( هر كاوه ) ميسازند تكيه نمود و چنين دعا كرد بار خدايا از سنگ اين كوه بمردم نفع برسان و هر چه در ظرفهاى آن ميگذارند در آن بركت عنايت فرما دستور داد برايش چند ديگ غذاپزى از سنگ آن كوه بسازند فرمود غذاى مرا فقط در اين ديگها بپزيد حضرت رضا عليه السّلام كم خوراك و كم‌اشتها بود . از آن روز مردم متوجه اين كار شدند و اثر دعاى حضرت رضا در باره آن كوه آشكار شد .\r\nبعد وارد خانه حميد بن قحطبه طائى شد و داخل قبه‌اى كه هارون آنجا دفن شده بود گرديد با دست مبارك خطى در يك طرف قبر هارون كشيده فرمود اين آرامگاه من است كه در آن دفن ميشوم ، خداوند اينجا را محل آمد و رفت شيعيان و دوستداران من قرار ميدهد . به خدا قسم هر كدام مرا زيارت كنند يا سلام به من كنند آمرزش و رحمت خداوند براى آنها لازم مىشود بواسطه شفاعت ما خاندان پيامبر .\r\nبعد رو به قبله ايستاد و چند ركعت نماز خوانده دعاهائى خواند پس از تمام شدن دعا سجده‌اى طولانى كرد كه من شمردم پانصد تسبيح در آن سجده گفت بعد از آنجا خارج شد .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nعيون اخبار الرضا : ابو نصر احمد بن حسين بن احمد بن عبيد ضبى از پدر خود نقل كرد كه گفت از مادر بزرگم شنيدم كه از پدر خود نقل ميكرد كه گفت وقتى حضرت رضا عليه السّلام وارد نيشابور شد در زمان مأمون من كمر به خدمت آن آقا بستم تا وقتى در نيشابور تشريف داشت كارهايش را انجام ميدادم موقعى كه خواست به طرف مرو برود من تا سرخس آن جناب را مشايعت كردم . از سرخس كه خارج شد تصميم داشتم تا مرو ايشان را مشايعت : كنم يك منزل كه رفت سر از محمل بيرون آورده فرمود بنده خدا برو بسلامت ، تو وظيفه خود را انجام دادى مشايعت حد و اندازه‌اى ندارد .\r\nعرضكردم ترا به حق محمّد مصطفى و علي مرتضى و فاطمه زهرا كه حديثى برايم نقل كن باعث شفاى دلم شود آنگاه برگردم . فرمود از من حديث ميپرسى با اينكه از جواز پيامبر اكرم صلى اللَّه عليه و آله و سلم مرا خارج كرده‌اند و نميدانم بالاخره چه خواهند كرد .\r\nباز عرضكردم شما را به حق محمّد مصطفى و علي مرتضى و فاطمه زهرا عليهم السّلام برايم حديثى نقل فرمائيد تا موجب شفاى دلم گردد آنگاه مراجعت كنم .\r\nفرمود پدرم از جد خود نقل كرد كه از پدرش شنيده آن جناب نقل كرد كه از پدرش شنيد ميگفت علي بن ابى طالب عليه السّلام ميفرمود از پيامبر اكرم شنيده كه فرموده است خداوند فرموده :\r\nلا إله الا اللَّه\r\nاسم من است هر كه اين كلمه را با اخلاص بگويد وارد حصن و دژ محكم من مىشود و هر كه وارد حصن من گرديد از عذابم ايمن است .\r\nصدوق رحمة اللَّه عليه ميگويد : اخلاص در باره گفتن اين جمله اينست كه تلفظ به اين كلام او را باز دارد از چيزى كه بر او حرام است .\r\nكشف الغمه : ج 3 ص 144 - صاحب تاريخ نيشابور در كتاب خود مينويسد وقتى حضرت رضا وارد نيشابور شد در همان سفرى كه بدرجه شهادت نائل گرديد سوار بر قاطرى خاكسترى رنگ بود كه بر روى آن مهدى آراسته به نقره خالص\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nقرار داشت در بين راه دو پيشواى حافظ حديث پيامبر ابو زرعه و محمّد بن اسلم طوسى مهار استر آن جناب را گرفته عرضكردند : آقاى ما ، اى پيشوائى كه فرزند ائمه طاهرينى اى بازمانده نژاد پسنديده ، ترا به حق اجداد ارجمندت قسم ميدهيم سايبان مهد را يكطرف فرما تا جمال مبارك شما را ببينيم و حديثى از اجداد خود بيان كن كه ياد بودى براى ما باشد .\r\nامام عليه السّلام استر را نگه داشت و سايبان را كنارى زد چشم جمعيت بجمال انورش روشن گرديد گيسوان مباركش شبيه گيسوان پيامبر اكرم بود تمام طبقات ايستاده محور در تماشاى رخسار مباركش بودند . بعضى با مشاهده آن جناب فريادى از شادى كشيدند عده‌اى واله بار اشگ شوق ميريختند از اين موهبت هر كدام بطريقى قدردانى ميكردند بعضى از شوق گريبان چاك ميزدند و خويش را در خاك ميانداختند لجام استر را مىبوسيدند گردن برافراشته تا آن جناب را مشاهده نمايند تا ظهر به طول انجاميد در اين موقع نويسندگان و قضاة فرياد كشيدند مردم گوش كنيد و حفظ نمائيد فرزند پيامبر را نيازاريد ساكت باشيد . بيست و چهار هزار قلمدان خارج شد غير از كسانى كه دوات به كار بردند تقاضاكننده ابو زرعه و محمّد بن اسلم طوسى بودند .\r\nامام فرمود : پدرم موسى بن جعفر از پدرش حضرت صادق نقل كرد ايشان از محمّد بن علي و آن سرور از علي بن الحسين و آن جناب از حسين بن علي شهيد كربلا و حسين بن علي از امير المؤمنين علي بن ابى طالب و علي از پيامبر اكرم آن جناب از جبرئيل او گفت : از خداى متعال شنيدم فرمود :\r\n« كلمة لا إله الا اللَّه حصنى فمن قالها دخل حصنى و من دخل حصنى امن من عذابى »\r\n. راست گفته‌اند : خدا و جبرئيل و پيامبر اكرم و ائمه طاهرين عليهم السّلام .\r\nاستاد ابو القاسم قشيرى گفت : اين حديث را با همين سند يكى از امراء سامانى با طلا نوشت و وصيت كرد با او دفن كنند پس از اينكه از دنيا رفت در\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nخواب او را ديدند و گفتند خدا با تو چه كرد گفت مرا بخشيد بواسطه تلفظ به\r\nلا إله الا اللَّه\r\nو تصديق پيامبرى محمّد مصطفى با اخلاص و بواسطه اينكه آن حديث را از جهت احترام و عظمت با طلا نوشتم .\r\n\r\nبخش سيزدهم ولايت عهد و علت قبول كردن آن جناب با اينكه راضى نبود\r\nدر كشف الغمه مينويسد : اول ماه رمضان سال دويست و يك بيعت با حضرت رضا عليه السّلام در مورد ولايت عهد گرديد .\r\nعيون اخبار الرضا : قاسم بن ايوب علوى گفت : مأمون وقتى تصميم گرفت حضرت رضا را وليعهد خود كند بنى هاشم را جمع نموده گفت من تصميم دارم حضرت رضا را بولايتعهدى خود برگزينم بنى هاشم بر او رشك برده گفتند :\r\nميخواهى شخصى كه اطلاعى ندارد و وارد بسياست اداره مملكت نيست به اين مقام برسانى از پى او بفرست بيايد تا نادانى او كشف شود و سخن ما ثابت گردد .\r\nاز پى حضرت رضا عليه السّلام فرستاده آمد . بنى هاشم تقاضا كردند كه بمنبر برود و راه و روش پرستش خدا را بيان فرمايد .\r\nامام عليه السّلام بر منبر رفت مدتى روى منبر ساكت سر به زير انداخته بود يك مرتبه سر برداشت و راست نشست خدا را ستايش نمود و درود بر پيامبر و آلش فرستاد آنگاه فرمود : اول پرستش خدا شناختن اوست . تا آخر فرمايش آن جناب كه در كتاب توحيد ذكر كرده‌ام .\r\nعيون اخبار الرضا : ابو الصلت هروى گفت : مأمون به حضرت رضا عليه السّلام گفت : يا ابن رسول اللَّه مقام علم و دانش و زهد و پارسائى و عبادت شما را ميدانم شما از من بخلافت شايسته‌تر هستيد . امام عليه السّلام در جواب او فرمود : به پرستش\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nخدا افتخار ميكنم و با زهد و پارسائى اميدوارم از شر دنيا آسوده شوم و با خوددارى و پرهيزگارى نسبت به كارهاى حرام اميد رستگارى و مزاياى آخرت را دارم و با تواضع در دنيا انتظار مقام بلند را در آخرت نزد خدا دارم .\r\nمأمون گفت : من تصميم دارم خود را از خلافت خلع كنم و شما را بجاى خود برگزينم و با شما بيعت كنم حضرت رضا فرمود : اگر اين خلافت مال تو است و خدا به تو داده جايز نيست خود را خلع كنى و جامه‌اى كه خداوند بر تن تو آراسته به ديگرى بدهى اگر مال تو نيست نميتوانى چيزى كه مال خودت نيست به من بدهى .\r\nمأمون گفت : بالاخره چاره‌اى ندارى بايد قبول كنى . فرمود هرگز من باراده خود آزادانه قبول نخواهم كرد چند روز پى در پى مأمون اصرار داشت و حضرت رضا نمىپذيرفت تا ديگر از قبول كردن مأيوس شد .\r\nمأمون گفت : حالا كه خلافت را نمىپذيرى و مايل نيستى با تو بيعت كنم ولى عهدى را بپذير كه بعد از من بخلافت برسى .\r\nحضرت رضا عليه السّلام فرمود : به خدا قسم پدرم از آباء گرام خود از امير المؤمنين عليه السّلام و آن جناب از پيامبر اكرم برايم نقل كرد كه فرموده من قبل از تو از دنيا ميروم بوسيله زهر ستم كه ملائكه آسمان و زمين بر من گريه ميكنند و در بلاد غربت كنار هارون الرشيد دفن خواهم شد مأمون گريه كرد سپس عرض كرد : يا ابن رسول اللَّه چه كسى قدرت دارد ترا بكشد يا بىادبى نسبت بشما بنمايد با زنده بودن من .\r\nفرمود : اگر بخواهم بگويم چه كسى قاتل من است ميگويم . گفت : شما با اين حرف خود ميخواهيد سر از ولايت عهد باززنيد و كناره بگيريد تا مردم بگويند شما زاهد و پارسا هستيد . فرمود : به خدا قسم از وقتى پروردگار مرا آفريده دروغ نگفته‌ام و در دنيا بواسطه دنيا زهد پيشه نكرده‌ام من ميدانم منظور تو چيست . مأمون گفت : چه نظر دارم . فرمود : اگر امان بدهى حقيقت را ميگويم\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nگفت : شما داراى امان هستيد .\r\nفرمود ميخواهى مردم بگويند علي بن موسى الرضا زاهد و پارسا نيست دنيا از او برگشته بود ديديد چگونه وليعهدى را قبول كرد بطمع خلافت .\r\nمأمون خشمگين شده گفت : پيوسته حرفهائى ميزنى كه مرا ناراحت مى - كنى از قدرت من خود را در امان مىبينى به خدا قسم اگر ولايت عهدى را پذيرفتى و گر نه باجبار وادارت ميكنم در صورتى كه نپذيرى گردنت را ميزنم .\r\nحضرت رضا فرمود : خداوند مرا نهى نموده از اينكه بدست خود خويشتن را به هلاكت اندازم حال كه چنين است هر كار مايلى بكن ولى قبول ميكنم مشروط بر اينكه در عزل و نصب امراء و فرمانداران دخالت نداشته باشم و رسم و راه و روشى را كه مردم دارند تغيير ندهم از دور طرف مشورت تو باشم مأمون به همين مقدار راضى شد با نارضايتى و اكراه ولايت عهدى را پذيرفت .\r\nعيون اخبار الرضا : ريان گفت : خدمت حضرت رضا عليه السّلام رسيده عرض كردم يا ابن رسول اللَّه مردم ميگويند : شما ولايتعهدى مأمون را چگونه پذيرفتى با اينكه زاهد و پارسا در دنيا هستى . فرمود : خدا ميداند من بميل خود نپذيرفتم وقتى بين كشته شدن و بين قبول ولايتعهد مخير شدم پذيرفتم تا كشته نشوم واى بر آنها مگر نميدانند يوسف با اينكه پيامبر بود مجبور شد كه متصدى خزائن عزيز مصر شود . به او گفت : «  اجْعَلْنِي عَلى خَزائِن الْأَرْض إِنِّي حَفِيظٌ عَلِيم  » من مجبور شدم بقبول اين كار با نارضايتى و اجبار پس از اينكه نزديك بود كشته شوم با اينكه من اين امر را پذيرفتم بطورى كه عملا كناره دارم از آن . در دل خود را به خدا ميكنم و از او مدد ميخواهم .\r\nامالى : ياسر خادم گفت : وقتى حضرت رضا وليعهد شد ديدم دستهاى خود را به آسمان بلند كرده ميگويد : خدايا تو ميدانى كه به زور و اجبار پذيرفتم مرا مؤاخذه نفرمائى همان طورى كه يوسف پيامبر را مؤاخذه نكردى وقتى عهده‌دار فرمانروائى مصر شد .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nعيون و امالى : حسن بن جهم از پدر خود نقل كرد كه گفت : مأمون بر منبر رفت تا با حضرت رضا بولايتعهدى بيعت كند . رو بجمعيت كرده گفت : مردم اينك بايد بيعت كنيد با علي بن موسى بن جعفر بن محمّد بن علي بن الحسين بن علي بن ابى طالب به خدا سوگند اگر اين نامها را بر كور و كر بخوانم بخواست و اجازه خدا شفا مىيابند .\r\nعيون اخبار الرضا : عتاب بن اسيد گفت : شنيدم از گروهى از اهل مدينه كه ميگفتند حضرت رضا عليه السّلام در پنجشنبه يازدهم ربيع الاول سال 153 هجرى متولد شد پنج سال پس از وفات حضرت صادق عليه السّلام و در طوس در دهى بنام سناباد كه از اطراف نوقان بود از دنيا رفت و در خانه حميد بن قحطبه طائى در همان قبه‌اى كه هارون الرشيد دفن شده بود در قسمت قبله قبر او دفن شد در سال 203 نه روز از ماه رمضان باقى مانده بود عمر شريفش چهل و نه سال و شش ماه بود كه با پدرش موسى بن جعفر بيست و نه سال زندگى كرد و بعد از پدر مدت امامتش بيست سال و چهار ماه بود موقعى كه بامامت رسيد بيست و نه سال و دو ماه داشت در مدت امامت آن سرور بقيه سلطنت هارون الرشيد و پس از او محمّد معروف بامين پسر زبيده سه سال و بيست و پنج روز حكومت كرد بعد كه امين خلع شد عمويش ابراهيم بن شكله چهارده روز حكومت كرد بعد محمّد امين را از زندان بيرون آوردند و براى مرتبه دوم با او بيعت كردند كه يك سال و شش ماه و بيست و سه روز حكومت كرد .\r\nبعد از او عبد اللَّه مأمون بحكومت رسيد كه بيست سال بيست و سه روز حكومت كرد در زمان فرمانروائى خود براى حضرت رضا عليه السّلام بولايتعهد بيعت گرفت با اينكه آن سرور راضى نبود او را تهديد كرد بقتل و آنقدر اصرار ورزيد و پيوسته حضرت رضا عليه السّلام امتناع داشت بالاخره جان خويش را در خطر ديد . گفت : خدايا تو نهى كرده‌اى از اينكه انسان بدست خود خويشتن را به هلاكت برساند اينك از طرف مأمون نزديك بكشتن رسيده‌ام اگر ولايتعهدى او را\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nنپذيرم مجبور و مضطرم همان طورى كه يوسف و دانيال هر كدام از طرف ستمگر زمان خود مجبور شدند . خدايا عهدى جز از طرف تو و فرمان‌روائى جز از جانب تو نيست مرا توفيق ده براى انجام وظائف دينى و احياء سنت پيامبرت ، تو نگهبان و يارىكننده هستى .\r\nآنگاه ولايت عهد را پذيرفت در حالى كه اشك ميريخت و محزون بود به شرط اينكه كسى را بمقام فرمانروائى نصب نكند و عزل ننمايد و رسم و سنتى را تغيير ندهد و از دور اظهار نظر كند . مردم بيعت آن جناب را از عموم مردم گرفت هر گاه از حضرت رضا عليه السّلام فضيلت و دانش و حسن تدبيرى آشكار ميگشت مأمون بر آن جناب رشك مىبرد و كينه او را بدل ميگرفت بالاخره سخت ناراحت شد و با مكر و حيله او را با زهر كشت آن جناب رهسپار رضوان و رحمت خدا گرديد .\r\nعيون اخبار الرضا : عبيد اللَّه بن عبد اللَّه بن طاهر گفت . فضل بن سهل بمأمون پيشنهاد كرد كه تقرب به خدا جويد با صله رحم و بيعت گرفتن بولايت عهد براى حضرت رضا تا بدين وسيله بر ستمى كه هارون نسبت به اين خانواده روا داشت سرپوش نهاده شود . مأمون قدرت مخالفت فضل را نداشت در هيچ كار ، از خراسان رجاء بن ابى ضحاك و ياسر خادم را فرستاد تا محمّد بن جعفر بن محمّد و حضرت رضا را بياورند در سال دويست .\r\nوقتى در مرو حضرت رضا پيش مأمون آمد او را وليعهد خويش قرار داد و حقوق يك سال سپاهيان را پرداخت اين جريان را براى تمام مناطق مسلمان‌نشين نوشت و آن جناب را برضا ملقب گردانيد و درهم بنام ايشان سكه زد و دستور داد مردم لباس سبز بپوشند و پوشيدن لباس سياه را ترك كنند دختر خود ام حبيبه را به ازدواج او و دختر ديگرش ام الفضل را به ازدواج پسرش محمّد بن علي درآورد و خود با توران دختر حسن بن سهل بصلاحديد عمويش فضل بن سهل ازدواج نمود تمام اين جريانها در يك روز انجام شد اما مايل نبود كه مسأله ولايت عهدى براى حضرت رضا صورت واقع پيدا كند .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nصولى گفت آنچه عبيد اللَّه برايم نقل كرد از چند جهت براى من ثابت شد :\r\nاز آن جمله عون بن محمّد مرا حديث كرد از فضل بن ابى سهل نوبختى يا برادرش كه گفت وقتى مأمون تصميم بولايت عهدى حضرت رضا گرفت با خود گفتم من بايد آزمايش كنم كه مأمون واقعا ميخواهد حضرت رضا وليعهدش باشد يا تظاهر مىكند نامه‌اى نوشتم بوسيله خادمى كه هميشه نامه‌هاى محرمانه خود را توسط او برايم ميفرستاد بدين مضمون :\r\nذو الرياستين تصميم ولايت عهد را گرفته با اينكه طالع سرطان است و در اين طالع مشترى و سرطان است گر چه مشترى شرف دارد ولى برجى قابل تغيير است كه هيچ كار در آن باتمام نميرسد با اينكه مريخ نيز در ميزان است در خانه عاقبت كه اين خود دليل بر نكبت كارى است كه تصميم به آن گرفته مىشود اين جريان را بامير المؤمنين گزارش دادم تا اگر بر اين اوضاع بوسيله ديگرى اطلاع حاصل كرد مرا سرزنش نكند .\r\nدر جواب من نوشت وقتى نامه مرا خواندى بوسيله خادم برگردان مبادا كسى مطلع شود از آنچه به من خبر دادى كه جانت در خطر است و مبادا ذو الرياستين از تصميم خود برگردد زيرا اگر او منصرف شود تقصير تو است و ميدانم تو موجب آن شده‌اى .\r\nگفت خيلى بر من گران آمد و آرزو ميكردم كه كاش اين جريان را ننوشته بودم بعد مطلع شدم كه فضل بن سهل ذو الرياستين متوجه اوضاع شده و از تصميم خود منصرف گرديده او بعلم نجوم وارد بود من بر جان خود بيمناك شدم . سوار شده پيش فضل رفتم به او گفتم در آسمان ستاره‌اى مسعودتر از مشترى سراغ دارى گفت نه . گفتم آيا در ميان ستارگان پيدا مىشود ستاره‌اى كه از مشترى مباركتر باشد در موقع شرف مشترى گفت نه . گفتم : تصميم خود را اجرا كن كه فلك در مسعودترين حالات است . تصميم را اجرا نمود تا وقتى جريان ولايت عهد تمام نشده بود من نميدانستم زنده هستم يا مرده از ترس مأمون .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nعيون : علي بن ابراهيم گفت ياسر خادم پس از فوت حضرت رضا و بازگشت از خراسان برايم تعريف كرد تمام جريانها را و ريان بن صلت كه از طرفداران حسن بن سهل بود نيز نقل كرد و پدرم از عرفه و صالح دو پسر سعيد نقل كرد تمام اينها وقايع حضرت رضا را برايم تشريح كردند . گفتند وقتى كار رقيب مأمون ( محمّد امين ) تمام شد و مأمون بر حكومت مسلط گرديد نامه‌اى به حضرت رضا نوشت و درخواست كرد كه بخراسان بيايد حضرت رضا به چند دليل عذر خواست مرتب در اين مورد مأمون نامه مينوشت و تقاضا ميكرد تا حضرت رضا فهميد از او دست برنميدارد با فرزندش حضرت جواد كه در آن وقت هفت سال داشت خارج شد مأمون نوشت كه از راه كوفه و قم نيايد آن جناب را از راه بصره و اهواز و فارس آوردند تا بالاخره بمرو رسيد وقتى وارد شد مأمون خلافت را بايشان عرضه داشت آن جناب نپذيرفت در اين مورد مدت دو ماه با يك ديگر گفتگو داشتند كه حضرت رضا عليه السّلام نمىپذيرفت .\r\nبعد كه گفتگو به طول انجاميد مأمون گفت پس وليعهدى مرا بپذير قبول كرد ولى با چند شرط ، مأمون گفت هر شرطى مايلى بكن فرمود من ولايت عهدى را مىپذيرم به شرط اينكه امر و نهى نكنم و قضاوت ننمايم و هيچ چيز را تغيير ندهم از تمام اين كارها مرا معاف دارى . مأمون پذيرفت آنگاه بر فرماندهان لشكر و قضات و خدمتكاران جريان را عرضه داشت آنها ناراحت شدند مقدارى پول بين سپاهيان تقسيم كرد . خوشحال شدند و رضايت دادند جز سه نفر از فرماندهان كه نپذيرفتند يكى جلوى دومى علي بن عمران و نفر سوم ابن مونس بود .\r\nآنها بيعت حضرت رضا را نپذيرفتند مأمون ايشان را زندانى كرد آنگاه بيعت براى حضرت رضا گرفت و به تمام نقاط نوشت درهم و دينار باسم ايشان سكه زد و روى منبرها بنامش خطبه خواند . مأمون براى برگزارى اين جشن خرجها كرد .\r\nعيدى شد مأمون از حضرت رضا خواست كه سوار شود و در مجلس عيد حاضر گردد و خطبه بخواند تا دل مردم مطمئن شود و مقام آن جناب را دريابند\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nو بواسطه اين دولت مبارك خوشحال شوند . در جواب حضرت رضا فرمود تو ميدانى ما با هم چه قرار داريم مأمون پيغام داد من ميخواهم با اين كار موضوع وليعهدى پيش سپاهيان و فرماندهان و سربازان ثابت شود و مطمئن گرديده خوشحال شوند بالاخره در اين باره چند مرتبه پيغام فرستاد .\r\nوقتى خيلى اصرار كرد حضرت رضا فرمود يا امير المؤمنين اگر مرا معاف دارى بهتر است در صورتى كه معذورم ندارى همان طورى كه پيغمبر اكرم صلى اللَّه عليه و آله و سلم و علي مرتضى خارج ميشد خارج خواهم شد مأمون گفت هرطور مايلى خارج شو مأمون بفرماندهان و مردم دستور داد كه صبح زود در خانه حضرت رضا جمع شوند مردم سر راه حضرت رضا نشستند از زن و مرد و بچه‌ها حتى روى پشت بام‌ها رفتند . سرلشكران نيز درب خانه ايستادند .\r\nخورشيد كه طلوع كرد حضرت رضا عليه السّلام غسل كرد و عمامه‌اى سفيد از پنبه بسر بست و يك سر آن را روى سينه انداخت و يك سرش را بين دو شانه ، دامن بكمر زد بعد بغلامان خود دستور داد كه مثل من بكنيد عصائى بدست گرفت و خارج شد ما جلوى آن جناب بوديم پاهايش برهنه بود كه شلوار خود را تا نصف ساق پا بالا زده بود .\r\nهمين كه از جاى حركت كرد و ما در مقابلش ايستاده بوديم صورت به طرف آسمان بلند كرده چهار مرتبه گفت : اللَّه اكبر چنين به نظر ما آمد كه در و ديوار و آسمان با او همصدا شدند سپاهيان و سپهداران بر در خانه خود را در لباس زمين آراسته و غرق در سلاح به زيباترين صورت آماده بودند همين كه ما از منزل خارج شديم پاى برهنه با دامن و شلوار بالا زده . حضرت رضا بر در خانه ايستاده فرمود :\r\n« اللَّه اكبر اللَّه اكبر اللَّه اكبر على ما هدانا اللَّه اكبر على ما رزقنا من بهيمة - الانعام و الحمد للَّه على ما ابلانا »\r\nصدا به اين تكبيرها بلند كرد ما نيز با صداى بلند هم آهنگ شديم .\r\nمرو از گريه و ناله بلرزه آمد سه مرتبه اين تكبير را گفت تمام فرماندهان\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nاز اسبها به زير آمده چكمه‌هاى خويش را از پا درآوردند وقتى چشمشان به حضرت رضا افتاد مرو يك پارچه گريه شد مردم نميتوانستند از گريه و ناله خوددارى كنند .\r\nحضرت رضا در هر ده قدم ميايستاد و چهار تكبير ميگفت مثل اينكه در و ديوار و آسمان با او همصدا هستند اين خبر همايون رسيد فضل بن سهل ذو الرياستين به او گفت اگر حضرت رضا به اين وضع تا مصلى برود مردم فريفته او ميشوند صلاح اينست كه تقاضا كنى برگردد مأمون كسى را فرستاد و تقاضا كرد كه برگردد حضرت رضا عليه السّلام كفشهاى خود را خواست پوشيد و برگشت .\r\nعيون اخبار الرضا : اصحاب ما از حضرت رضا نقل كرده‌اند كه مردى به آن جناب عرضكرد چگونه ولايتعهدى مأمون را پذيرفتى ؟ اين كار را عيب ميدانست . امام عليه السّلام به او فرمود : بگو ببينم پيمبر بالاتر است يا وصى ؟ گفت :\r\nپيامبر . پرسيد مسلمان بهتر است يا مشرك ؟ گفت : مسلمان . فرمود : عزيز مصر مشرك بود و يوسف پيامبر مأمون مسلمان است و من وصى هستم يوسف از عزيز خواست كه او را متصدى دارائىاش كند گفت : «  اجْعَلْنِي عَلى خَزائِن الْأَرْض إِنِّي حَفِيظٌ عَلِيم  » ولى مرا مجبور به اين كار كردند .\r\nارشاد : ص 290 - موسى بن سلمه گفت : من در خراسان با محمّد بن جعفر بودم يك روز شنيدم كه فضل بن سهل ذو الرياستين خارج شده و ميگويد مردم چيز عجيبى ديده‌ام از من بپرسيد چه ديده‌اى گفتند چه ديده‌اى گفت : ديدم امير المؤمنين به علي بن موسى ميگويد : من تصميم دارم ترا خليفه كنم و فرمان - رواى مسلمانان شوى . علي بن موسى ميگويد : مبادا مبادا كه من طاقت اين كار را ندارم و قادر نيستم من خلافتى را نديدم كه از اين ضايع‌تر شود امير المؤمنين شانه از زير بار آن خالى مىكند و به حضرت رضا عرضه ميدارد ايشان امتناع ميورزد و قبول نميكند .\r\nعيون اخبار الرضا : ريان بن صلت گفت : مردم از سپهداران و سايرين\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nدر باره ولايت عهد حضرت رضا عليه السّلام خيلى حرف ميزدند آنهائى كه اين پيش آمد را دوست نداشتند معتقد بودند كه اين كار را فضل بن سهل ذو الرياستين پيشنهاد كرده . اين خبر بمأمون رسيد در دل شب از پى من فرستاد پيش او رفتم گفت :\r\nريان شنيده‌ام مردم ميگويند بيعت حضرت رضا از تدبير فضل بن سهل بوده .\r\nگفتم : مردم اين عقيده را دارند .\r\nگفت مگر چنين چيزى امكان دارد كسى جرات دارد بخليفه‌اى كه بر كارها مسلط شده و لشكرى و كشورى در تحت فرمان او هستند پيشنهاد كند كه خلافت را رها كن و به ديگرى تسليم نما آيا عقل باور مىكند . گفتم نه به خدا قسم يا امير المؤمنين كسى چنين جراتى نميكند . گفت : به خدا آن طور كه ميگويند نيست ولى من علت آن را برايت ميگويم .\r\nوقتى برادرم محمّد نامه نوشت كه پيش او بروم و من امتناع كردم عيسى بن ماهان را امير لشكر نمود و دستور داد مرا دست بسته با غل جامعه پيش او ببرد اين خبر را شنيدم . در همان موقع هرثمة بن اعين را بجانب كرمان و سيستان فرستاده بودم كارى از پيش نبرده بود و فرار كرد صاحب سرير نيز قيام كرد و بر استان خراسان پيروز شد تمام اين وقايع در يك هفته اتفاق افتاد .\r\nدر اين موقع ديگر من نيروى مدافعه نه از نظر مالى و نه از لحاظ سپاه داشتم آشكارا سستى و ضعف در فرماندهان و سپاهيان ميديدم تصميم گرفتم پيش پادشاه كابل بروم با خود گفتم : فرمانرواى كابل مردى كافر است محمّد به او پول خواهد داد مرا به او تسليم مينمايد راهى بهتر از اين نيافتم كه از گناهان خود توبه كنم و از خدا كمك بخواهم و به او پناه برم دستور دادم اين خانه را جاروب كنند اشاره باطاقى كرد غسل‌كردم و دو جامه سفيد پوشيدم و چهار ركعت نماز خواندم هر چه قرآن از حفظ بودم در آن چهار ركعت خواندم دعا كرده از خدا پناه خواستم با او عهد كردم با نيت پاك كه اگر حكومت به من رسيد و از دست ستم محمّد برادرم آسوده شدم و مشكلات من حل شد خلافت را به محلى كه خداوند\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nقرار داده برگردانم .\r\nدلم آرام شد طاهر را بجانب علي بن عيسى بن ماهان فرستادم و آن وقايع اتفاق افتاد هرثمه را برگرداندم پيش رافع بر او پيروز شد و او را كشت به صاحب سرير پيغام دادم و با او صلح كردم و مقدارى پول در اختيارش گذاشتم برگشت پيوسته كار من بالا ميگرفت تا بالاخره محمّد كشته شد و خداوند خلافت را به من سپرد و بر كارها مسلط شدم وقتى خداوند آنچه خواسته بودم داد من نيز خواستم بعهد خود وفا كنم كسى شايسته‌تر بخلافت از حضرت رضا نيافتم به او پيشنهاد كردم ولى نپذيرفت مگر به همان وضع كه خود خبر دارى . اين بود علت ولايت عهدى ايشان .\r\nگفتم خدا بامير المؤمنين توفيق دهد ، گفت : ريان فردا برو ميان مردم و سرهنگان بنشين و براى آنها از فضائل امير المؤمنين علي بن ابى طالب نقل كن .\r\nگفتم : من حديثى در باره فضيلت ايشان ياد ندارم جز آنچه خودتان نقل كرده‌ايد گفت : سبحان اللَّه يكنفر را پيدا نميكنم كه به من كمك كند در اين راه دلم مى - خواست اطرافيان من از اهالى قم ميبودند .\r\nگفتم : يا امير المؤمنين من هر چه از خود شما شنيده‌ام نقل ميكنم گفت :\r\nبسيار خوب از قول من نقل كن هر چه از من شنيده‌اى فردا صبح ميان سرهنگان نشستم گفتم : امير المؤمنين از پدر خود از آباء گرام خويش از پيامبر اكرم نقل كرد كه فرمود :\r\n« من كنت مولاه فعلى مولاه » .\r\nامير المؤمنين از پدر خود از آباء گرام خويش نقل كرد كه پيغمبر اكرم فرمود :\r\n« علي منى بمنزلة هارون من موسى »\r\nحديث‌ها را با هم مخلوط ميكردم آن طور كه بايد حفظ نبودم .\r\nحديث خيبر و از اين قبيل احاديث مشهور را براى آنها نقل كردم .\r\nعبد اللَّه بن مالك خزاعى گفت : خدا علي را رحمت كند مردى صالح بود مأمون غلامى را مأمور كرده بود كه آنچه ميشنود به او گزارش دهد . ريان گفت :\r\nمأمون از پى من فرستاد پيش او رفتم همين كه چشمش به من افتاد گفت چه خوب\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nحديث نقل ميكنى و حفظ كرده‌اى بعد گفت : شنيدم چه گفت آن يهودى عبد اللَّه بن مالك ( خدا رحمت كند علي را مردى صالح بود ) اگر خدا بخواهد قسم بذات پاكش او را خواهم كشت .\r\nهشام بن ابراهيم راشدى همدانى از نزديكترين اصحاب حضرت رضا عليه السّلام قبل از اينكه از مدينه بمرو بيايد بود مردى دانشمند و بافهم بود كارهاى حضرت رضا بوسيله و در دست او اجرا ميشد هر چه پول مىآوردند از اطراف بدست او ميرسيد بعد از اينكه حضرت رضا را بمرو آوردند هشام بن ابراهيم پيش ذو الرياستين آمد او را مقرب گردانيد و بسيار به خود نزديك كرد . هشام اسرار حضرت رضا را به ذو الرياستين و مأمون گزارش ميداد با اين كار نزد آن دو مقامى كسب كرد هر جريانى كه بود از آن دو مخفى نميكرد .\r\nمأمون او را دربان حضرت رضا كرد كسى كه او اجازه ميداد ميتوانست خدمت حضرت رضا برسد و بر آن جناب سخت گرفت بطورى كه بعضى از غلامان حضرت نميتوانستند خدمتش برسند هر حرفى كه حضرت رضا عليه السّلام در خانه خود ميزد هشام بمأمون و ذو الرياستين گزارش ميداد مأمون پسر خود عباس را براى تعليم و تربيت در اختيار هشام گذاشت به او دستور داد كه پسرش را تربيت كند .\r\nبه همين جهت او را هشام عباسى لقب دادند گفت :\r\nذو الرياستين خيلى نسبت به حضرت رضا عليه السّلام كينه برداشت چون مأمون آن جناب را زياد احترام ميكرد و بر ذو الرياستين مقدم ميداشت اول جريانى كه عداوت او را نسبت به حضرت رضا عليه السّلام آشكار كرد اين بود كه مأمون دختر عمويش را خيلى دوست داشت و او نيز مأمون را دوست ميداشت ، اين علاقه باندازه‌اى بود كه درى از خانه او بمجلس مأمون باز ميشد . آن زن نسبت به حضرت رضا عليه السّلام ارادت ميورزيد و از ذو الرياستين متنفر بود و بدگوئى ميكرد . وقتى ذو الرياستين فهميد از او بدگوئى مىكند بمأمون گفت صحيح نيست\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nكه درب خانه زن خود را از ميان مجلس خويش قرار دهى مأمون دستور داد آن درب را بستند .\r\nيك روز مأمون خدمت حضرت رضا ميرسيد و يك روز حضرت رضا عليه السّلام پيش مأمون مىآمد خانه حضرت رضا پهلوى خانه مأمون قرار داشت همين كه حضرت رضا عليه السّلام وارد شد و مشاهده كرد درب بسته شده فرمود : يا امير المؤمنين چرا درب را بسته‌اى . مأمون گفت : فضل بن سهل صلاح دانست فرمود : «  إِنَّا لِلَّه وَ إِنَّا إِلَيْه راجِعُون  » فضل را چه كه در كار امير المؤمنين و خانواده‌اش دخالت كند .\r\nمأمون گفت : شما چه صلاح ميدانيد ؟\r\nفرمود : درب را بگشا و هر وقت خواستى پيش دختر عمويت برو سخن فضل را نپذير در موردى كه براى او شايسته نيست و او را نميرسد . مأمون دستور داد ديوار را خراب كنند و پيش دختر عموى خود رفت اين خبر كه بفضل رسيد خيلى افسرده شد .\r\nعيون اخبار الرضا : ياسر خادم گفت : هر وقت حضرت رضا عليه السّلام روز جمعه از مسجد جامع مراجعت ميكرد در حالى كه عرق ميريخت و گرد و غبار بر چهره‌اش بود دستهايش را بلند ميكرد و ميفرمود :\r\n« اللهم ان كان فرجى مما انا فيه بالموت فعجل لى الساعة »\r\nخدايا اگر فرج من از اين گرفتارى با مرگ است هم اكنون مرگ مرا برسان . پيوسته غمگين و افسرده بود تا از دنيا رفت صلوات اللَّه عليه .\r\nعيون : محمّد بن عرفه گفت به حضرت رضا عليه السّلام عرضكردم چه موجب شد كه اين كار را پذيرفتى فرمود : آنچه جدم امير المؤمنين را وادار نمود كه در شورى وارد شود .\r\nتوضيح : يعنى تا مردم از خلافت ما مأيوس نشوند و بفهمند كه مخالفين هم اعتراف دارند كه ما را در خلافت حقى است ممكن است اين تشبيه از جهت يك اسرار مخفى باشد .\r\nعيون : ابا صلت هروى گفت : به خدا قسم حضرت رضا عليه السّلام بميل خود\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nاين كار را نپذيرفت او را باجبار بكوفه بردند و از آنجا از راه بصره و فارس بمرو .\r\nعيون : پسر ابى عبدون گفت : وقتى مأمون با حضرت رضا عليه السّلام بيعت كرد و او را وليعهد خويش قرار داد حضرت رضا را پهلوى خود نشانيد عباس خطيب از جاى حركت كرد و سخنرانى بسيار خوبى كرد سپس آخر گفتار خود اين شعر را خواند :\r\n لا بد للناس من شمس و من قمر * فانت شمس و هذا ذلك القمر \r\nعيون : احمد بن محمّد بن اسحاق از پدر خود نقل كرد كه گفت :\r\nوقتى با حضرت رضا عليه السّلام بولايتعهد بيعت شد اطرافش را گرفته تهنيت گفتند آن جناب اشاره كرد ساكت شوند سكوت كردند سپس فرمود :\r\nبسم اللَّه الرحمن الرحيم - الحمد للَّه الفعال لما يشاء لا معقب لحكمه و لا راد لقضائه يعلم خائنة الأعين و ما تخفى الصدور و صلى اللَّه على محمّد في الأولين و الآخرين و على آله الطيبين .\r\nميگويم من علي پسر موسى بن جعفر امير المؤمنين كه خدا او را ثابت قدم بدارد و در راه ارشاد و هدايت موفقش فرمايد حق ما را كه مردم رعايت نميكردند متوجه آن شد و خويشاوندى قطع شده را وصل كرد و دلهاى وحشت - زده را ايمن گردانيد و آنها كه مشرف بمرگ بودند زندگى بخشيد در هنگام تنگدستى ايشان را كمك كرد و در حالى كه منظورش خدا بود از كسى اجر و پاداش نخواست خداوند پاداش سپاسگزاران را ميدهد هرگز پاداش نيكوكاران را ضايع نميكند .\r\nمأمون مرا وليعهد خويش گردانيد و خلافت را پس از خود به من سپرد اگر زنده بمانم بعد از او هر كس گرهى كه خداوند دستور داد باز كند و دستاويزى را كه خدا محكم كرده بگشايد خون خانواده خود را ريخته و ناموس خود را از دست داده زيرا با اين كار به امام توهين نموده و احترام اسلام\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nرا از ميان برداشته سرور ما امير المؤمنين عليه السّلام نيز در چنين موقعيتى قرار داشت صبر كرد بر كارهاى بيفكرى آنها و متعرض تصميم‌هاى ناپسند ايشان نشد تا رخنه در دين پيدا نشود و اختلاف بين مسلمانان نيفتد . زيرا مسلمانان تازه ، دوران جاهليت را پشت سر گذاشته‌اند و منافقين انتظار فرصتى را ميكشيدند تا اسلام را دچار خطر نمايند . اين آيه را قرائت فرمود :  وَ ما أَدْرِي ما يُفْعَل بِي وَ لا بِكُم   إِن الْحُكْم إِلَّا لِلَّه يَقُص الْحَق وَ هُوَ خَيْرُ الْفاصِلِين  .\r\nعيون : ابو الحسين رازى گفت : از پدرم شنيدم نقل ميكرد از كسى كه او از حضرت رضا عليه السّلام شنيد كه ميفرمود : خدا را سپاسگزارم كه موقعيت و مقام ما را حفظ فرمود با اينكه مردم زير پا گذاشتند و آنچه ايشان نديده گرفتند خداوند بالاتر برد بطورى كه هشتاد سال روى منبرهاى كفر ما را لعنت كردند و فضائل و مناقب ما را پنهان مينمودند و پولها خرج كردند تا بر ما دروغ ببندند ولى بر خلاف ميل آنها خداوند پيوسته مقام ما را بالا ميبرد و شخصيت ما را بيشتر منتشر ميكرد . به خدا قسم اين موقعيت بواسطه ما نبود بلكه بواسطه پيغمبر صلى اللَّه عليه و آله و سلم بود كه با او خويشاونديم بطورى كه حال ما بعد از پيامبر اكرم و آنچه ما نقل ميكنيم كه بعدا چه خواهد شد از بزرگترين دلائل نبوت آن حضرت بود ( كه قبلا اطلاع داده بود چنين مىشود ) .\r\nعيون اخبار الرضا : بعضى معتقد بودند كه فضل بن سهل مأمون را وادار كرد كه علي بن موسى الرضا عليه السّلام را وليعهد خويش كند از آن جمله ابو علي حسين بن احمد سلامى در كتاب خود بنام اخبار خراسان همين مطلب را گوشزد مىكند . مينويسد : فضل بن سهل ذو الرياستين وزير و مشاور مأمون بود كه قبلا دين مجوس داشت و بدست يحيى بن خالد برمكى مسلمان شد بعضى گفته‌اند پدر فضل ، سهل بدست مهدى خليفه عباسى مسلمان شد كه فضل را يحيى بن خالد برمكى براى خدمتكارى مأمون انتخاب كرد و جزء اطرافيان مأمون قرار\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nداد ولى بعد فضل خيلى پيشرفت نمود بطورى كه بدون مراجعه بمأمون كارها را انجام ميداد .\r\nاو را بدين جهت ذو الرياستين گفتند كه هم وزير كشور و هم وزير لشكر بود روزى فضل پس از رسيدن مأمون بخلافت رو باطرافيان خود نموده گفت : كار من با كار ابو مسلم خراسانى اگر مقايسه شود چگونه است . يكنفر گفت : ابو مسلم خلافت را از يك قبيله بقبيله‌اى ديگرى منتقل نمود ولى تو از برادرى به برادر ديگر منتقل كردى خودت ميدانى كه چقدر با هم فرق دارد .\r\nفضل گفت منهم از يك قبيله به قبيله‌اى ديگرى انتقال خواهم داد بعد مأمون را واداشت تا علي بن موسى الرضا عليه السّلام را وليعهد خود كند به همين جهت مأمون بيعت برادر خود مؤتمن را از بين برد و با حضرت رضا بيعت نمود . حضرت رضا عليه السّلام در سال دويست هجرى از راه بصره و فارس بهمراه رجاء بن ابى ضحاك پيش مأمون آمد . و با دختر او ازدواج كرد . اين خبر كه در بغداد به بنى عباس رسيد خيلى ناراحت شدند به همين جهت با ابراهيم بن مهدى بخلافت بيعت كردند در اين مورد دعبل بن علي خزاعى اين شعر را سرود :\r\n يا معشر الاجناد لا تقنطوا * خذوا عطاياكم و لا تسخطوا\r\nفسوف يعطيكم حنينية * يلذها الامرد و الاشمط\r\nو المعبديات لقوادكم * لا تدخل الكيس و لا تربط\r\nو هكذا يرزق اصحابه * خليفة مصحفه البربط \r\n« 1 »  اشاره بابراهيم بن مهدى مىكند كه خيلى علاقه بنواختن عود داشت و شراب‌خوار عجيبى بود وقتى جريان خليفه شدن ابراهيم بمأمون رسيد فهميد\r\n\r\n","description":"","footnote":" ( 1 ) سپاهيان ناراحت نباشيد شما حقوق و جيره خود را بگيريد به زودى اين خليفه نغمه شورانگيز حنين را براى شما مىنوازد كه پير و جوان را سرمست كند ولى نغمه معروف معبدى را اختصاص به سپهداران ميدهد .\r\nچنين حقوق و جيره ميدهد بياران خود خليفه‌اى كه كتاب دينى او بربط باشد . ","page_name":" 131 ","page_number":131},
  {"content":"\r\n\r\nفضل بن سهل در اين پيشنهاد او را گول زده و به ضرر صلاح ديده به همين جهت از مرو خارج شد و بجانب عراق حركت كرد . فضل بن سهل را بوسيله دائى خود غالب در حمام سرخس سال دويست و سه ماه شعبان كشت فرصتى مىجست كه حضرت رضا را هم از بين ببرد تا اينكه آن جناب مريض شد از بيمارى امام استفاده كرد سمى ترتيب داد و آن جناب را بوسيلهء سم شهيد نمود ، دستور داد او را در سناباد پهلوى قبر هارون الرشيد دفن كنند در صفر سال دويست و سه كه آن روز پنجاه و دو سال داشت بعضى پنجاه و پنج سال گفته‌اند .\r\nاين نظريه ابو علي حسين بن احمد سلامى است كه در كتاب خود نقل مىكند ولى عقيدهء من اينست كه مأمون حضرت رضا را وليعهد خود نمود بواسطه نذرى كه كرده بود و قبلا ذكر شد فضل بن سهل هميشه با حضرت رضا دشمنى ميورزيد و او را نميتوانست ببيند چون فضل از كسانى بود كه برمكيان او را روى كار آورده بودند . حضرت رضا عليه السّلام چهل و نه سال و شش ماه داشت و در سال دويست و سه شهيد شد چنانچه در همين كتاب ذكر كردم .\r\nعيون : معمر بن خلاد گفت حضرت رضا عليه السّلام فرمود مأمون به من گفت يا ابا الحسن خوب است يك نفر را معرفى كنى از كسانى كه به آنها اعتماد دارى تا فرماندار فلان شهر كنم كه وضع آنجا درهم پاشيده ، من گفتم اگر تو بشرايط من وفا كنى منهم شرط ترا وفا ميكنم مگر من ولايتعهدى را نپذيرفتم به شرط اينكه امر و نهى نكنم و عزل و نصب ننمايم و كسى را فرماندار و كسى را بر كنار ننمايم تا بالاخره خداوند مرا قبل از تو از اين دنيا ببرد . به خدا قسم خلافت چيزى است كه هرگز خود را به آن وعده نداده‌ام .\r\nبه خدا سوگند وقتى در مدينه بودم سوار بر مال سوارى خود ميشدم و ميان كوچه و بازار رفت و آمد ميكردم اهالى مدينه و ديگران حاجات و نيازهاى خود را از من درخواست ميكردند برآورده مينمودم آنها مثل عمو و خويشاوند من بودند نامه‌هاى مرا در شهرها مىپذيرفتند و سفارشهاى مرا رد نميكردند تو بر نعمتى\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nكه خداوند به من عنايت فرموده بود اضافه نكردى . مأمون گفت قبول دارم شرط شما را وفا ميكنم .\r\nعيون : ريان بن شبيب دائى معتصم برادر مارده گفت وقتى مأمون خواست براى خود بيعت بخلافت و براى حضرت رضا بولايتعهد و براى فضل بن سهل بوزارت بگيرد دستور داد سه كرسى گذاشتند وقتى هر كدام بر كرسى خود قرار گرفتند بمردم اجازه ورود داد . وارد شدند شروع به بيعت كردند با دست راست بر دست راست هر يك از اين سه نفر ميگذاشتند از بالاى انگشت بشست تا انگشت كوچك و خارج ميشدند تا بالاخره جوانى از انصار در آخر بيعت كرد و دست راست خود را از انگشت كوچك تا بالاى شست بر دست آنها گذاشت حضرت رضا عليه السّلام تبسم فرمود آنگاه فرمود هر كس با ما بيعت كرد بيعتى نمود كه آن را بشكند جز اين جوان كه بيعت محكم و پايدار نمود ، مأمون گفت شكستن و پايدارى بيعت از كجا معلوم شد حضرت رضا فرمود پايدارى بيعت از بالاى انگشت كوچك تا بالاى انگشت شست است و فسخ بيعت از بالاى شست تا بالاى انگشت كوچك است مردم از شنيدن اين جريان با يك ديگر بصحبت پرداختند مأمون دستور داد برگردند و آن طورى كه حضرت رضا عليه السّلام دستور ميدهد بيعت كنند . ميگفتند از كجا لياقت امامت دارد كسى بيعت كردن را نميداند كسى كه ميداند از او شايسته‌تر است ، اين سخنان باعث شد كه مأمون حضرت رضا عليه السّلام را مسموم نمايد .\r\nغيبت شيخ طوسى : محمّد بن عبد اللَّه افطس گفت پيش مأمون رفتم مرا احترام كرد و تهنيت گفت سپس گفت خدا رحمت كند حضرت رضا را چقدر دانا بود مرا از امر عجيبى خبر داد شبى كه مردم با او بيعت كرده بودند به او گفتم خوب است شما بعراق تشريف ببريد و من جانشين شما در خراسان باشم لبخندى زده فرمود نه قسم بجان خودم كه من بايد همين نزديكيهاى خراسان باشم و در اين سرزمين بمانم تا مرگ گريبانم را بگيرد بالاخره از همين سرزمين محشور خواهم شد .\r\nعرضكردم فدايت شوم از كجا اين مطلب را ميدانى فرمود همانطور كه\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nمحل دفن خود را ميدانم مكان دفن ترا نيز ميدانم پرسيدم محل دفن من كجا است فرمود بين من و تو فاصله زياد است من در مشرق از دنيا ميروم و تو در مغرب . گفتم صحيح ميفرمائيد خدا و پيامبر و اهل بيت او بهتر ميدانند خيلى كوشش كردم و او را در مورد خلافت و چيزهاى ديگر بطمع اندازم ولى قبول نكرد .\r\nارشاد : گروهى از تاريخ نويسان و وقايع نگاران كه تحقيق در باره زندگى خلفا دارند ، نوشته‌اند كه وقتى مأمون تصميم گرفت حضرت رضا عليه السّلام را وليعهد خود نمايد فضل بن سهل را خواست و جريان را با او در ميان گذاشت به او گفت در اين مورد با برادرت حسن بن سهل نيز مشورت كن اين كار را كرد هر دو پيش مأمون آمدند حسن بن سهل پيوسته اظهار ميكرد كه اين كار مشكلى است و خلافت از اين خاندان خارج مىشود مأمون گفت من با خدا پيمان بسته‌ام كه اگر بر برادر خود پيروز شوم خلافت را بسپارم بشايسته‌ترين اولاد علي امروز كسى را از علي بن موسى الرضا شايسته‌تر نميدانم روى زمين .\r\nفضل و حسن كه ديدند مأمون تصميم جدى دارد مخالفت نكردند آن دو را پيش حضرت رضا عليه السّلام فرستاد و ولايتعهد را به آن جناب عرضه داشت ولى ايشان امتناع ورزيدند آنقدر اصرار نمودند تا پذيرفت . پيش مأمون برگشتند و از قبول كردن آن جناب مأمون را مطلع كردند خيلى خوشحال شد روز پنجشنبه مجلسى براى خواص تشكيل داد و فضل بن سهل بمردم اطلاع داد كه نظر مأمون در باره حضرت رضا عليه السّلام چيست و او را وليعهد خويش كرده و لقب رضا به او بخشيده و دستور داد لباس سبز بپوشند و روز پنجشنبه با او بيعت كنند و مواجب و حقوق يك سال خود را دريافت نمايند .\r\nآن روز تمام طبقات از سپهداران و وزيران و قاضيان سوار شده در آن مجلس حاضر شدند .\r\nمأمون نشست و براى حضرت رضا عليه السّلام دو پشتى بزرگ نزديك خود قرار داده بود آن جناب با لباس سبز در جايگاه خود نشست عمامه‌اى بر سر داشت و\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nشمشيرى بر كمر آويخته خود مأمون دستور داد اولين كس پسرش عباس بن مأمون بيعت كند امام عليه السّلام دست خود را بطورى بلند كرد كه پشت دست آن جناب مقابل صورت خودش و كف دست رو بمردم بود . مأمون گفت دست خود را براى بيعت بگشائيد . فرمود : پيغمبر اكرم اين چنين بيعت ميكرد مردم بيعت كردند دست حضرت رضا بالاى دست آنها بود كيسه‌هاى زر براى جايزه نهادند و گويندگان و شعرا به پا خاستند و شروع بذكر فضل و منقبت حضرت رضا كردند و شرح همبستگى آن جناب را با مأمون دادند .\r\nسپس ابو عباد ، عباس پسر مأمون را صدا زد از جاى حركت كرد جلو پدر خود مأمون رفته دست او را بوسيد دستور داد بنشيند بعد محمّد بن جعفر بن محمّد را صدا زدند ، فضل بن سهل به او گفت : از جاى حركت كن . برخاست آمد تا نزديك مأمون ايستاد ولى دست او را نبوسيد به او گفتند برو جايزه‌ات را بگير ولى مأمون گفت : برگرد سر جايت بنشين برگشت .\r\nابو عباد هر يك از علويها و عباسيان را صدا ميزد جايزه خود را دريافت ميكردند تا پولها تمام شد و بعد مأمون به حضرت رضا عليه السّلام پيشنهاد كرد كه سخنرانى كند امام عليه السّلام پس از حمد پروردگار و درود بر پيامبر اكرم فرمود :\r\nما را بواسطه قرابت با پيامبر اكرم حقى است بر شما و شما را نيز بواسطه آن جناب بر ما حقى است وقتى شما حق ما را ادا كرديد بر ما نيز واجب مىشود كه حق شما را ادا كنيم .\r\nجز همين جملات ديگر چيزى نقل نشده كه امام در اين مجلس فرموده باشد مأمون دستور داد درهم بنام حضرت رضا عليه السّلام سكه بزنند دختر اسحاق ابن جعفر بن محمّد را به ازدواج پسر عمويش اسحاق بن موسى بن جعفر در آورد و آن سال او را امير الحاج كرد و خطبه بنام حضرت رضا عليه السّلام بولايت عهدى خواندند .\r\nيحيى بن حسن علوى گفت : كسى كه از عبد الحميد بن سعيد شنيده بود\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nنقل كرد كه او در مدينه روى منبر پيغمبر در دعاى خود گفت : وليعهد مسلمانان علي بن موسى بن جعفر بن محمّد بن علي بن حسين بن على بن ابى طالب\r\n ستة آباءهم من هم * افضل من يشرب صوب الغمام \r\nمدائنى در رجال مينويسد : وقتى حضرت رضا عليه السّلام بر كرسى ولايتعهد نشست خطبا و شاعران جمع شدند و پرچمها بر روى سر آن جناب باهتزاز درآمد شخصى از حاضرين كه جزء اصحاب خاص حضرت رضا عليه السّلام بود گفت :\r\nمن آن روز روبروى حضرت رضا عليه السّلام بودم چشم آن جناب به من افتاد كه خوشحالم از اين پيش آمد اشاره كرد نزديك شوم . نزديك آن جناب رفتم بطورى كه كسى نميشنيد به من فرمود : دل به اين كار مبند و خوشحال نباش اين وضع عاقبت ندارد و بانجام نميرسد « 1 »  .\r\nمناقب : جريان بيعت را چنانچه قبلا نقل شد ذكر كرده و صورت خط حضرت رضا را در مورد نامه ولايتعهد همان طورى بعدا نقل مىشود نقل كرده آنگاه مينويسد : كه ابن المعتز اين شعر را سرود :\r\n و أعطاكم المأمون حق خلافة * لنا حقها لكنه جاد بالدنيا\r\nفمات الرضا من بعد ما قد علمتم * و لاذت بنا من بعده مرة اخرى \r\nدر بين شاعرانى كه براى مدح خدمت آن جناب رسيدند يكى دعبل ابن على خزاعى بود كه اين قصيده را سرود :\r\n مدارس آيات خلت من تلاوة * و منزل وحى مقفر العرصات \r\nابو ابراهيم بن عباس اين شعر را خواند :\r\n ازالت عزاء القلب بعد التجلد * مصارع اولاد النبى محمّد \r\nابو نواس اين شعر را سرود :\r\n مطهرون نقيات جيوبهم * تتلى الصلاة عليهم اينما ذكروا \r\n\r\n","description":"","footnote":" ( 1 ) دنباله روايت معصمى در صفحات بعد خواهد آمد . ","page_name":" 136 ","page_number":136},
  {"content":"\r\n\r\n من لم يكن علويا حين تنسبه * فما له في قديم الدهر مفتخر\r\nو اللَّه لما برأ خلقا فاتقنه * صفاكم و اصطفاكم ايها البشر\r\nفانتم الملاء الا على و عندكم * علم الكتاب و ما جاءت به السور \r\nحضرت رضا عليه السّلام فرمود : شعرى سروده‌اى كه كسى تاكنون چنين نسروده غلام چقدر پول از مخارج ما باقيمانده گفت : سيصد دينار فرمود : بده به ابو نواس . سپس فرمود : غلام همين قاطر سوارى مرا نيز به او بده .\r\nكشف الغمه : على بن عيسى اربلى مينويسد : كه در سال ششصد و هفتاد و هفت يكى از خدمتگزاران حرم حضرت رضا عليه السّلام آمد بهمراه او عهدنامه مأمون بود كه در باره ولايت عهد حضرت رضا عليه السّلام نوشته بود به خط خود در بين خطوط و در پشت عهدنامه جملاتى از امام عليه السّلام بود به خط خودش كه من روى خطها را بوسيدم و اين موفقيت را كه زيارت خط حضرت رضا است از الطاف و نعمتهاى خدا ميدانم عهدنامه را بطور كامل بدون افتادن يك حرف نقل كردم كه اينست : بِسْم اللَّه الرَّحْمن الرَّحِيم اين نامه‌ايست كه عبد اللَّه مأمون پسر هارون الرشيد امير المؤمنين نوشته براى على بن موسى بن جعفر وليعهد خود .\r\nخداوند اسلام را برگزيد بعنوان دين و از ميان بندگان خود گروهى را بمنصب رسالت اختصاص داد كه راهنما و هادى بسوى او باشند اولين پيامبر بشارت آمدن آخرين پيغمبر را ميداد و پيامبر بعد تصديق پيامبر قبل را مينمود تا بالاخره مقام نبوت منتهى به محمّد مصطفى صلى اللَّه عليه و آله و سلم شد بعد از آنكه مدتى بود كه پيامبرى نيامده بود و علم دين بدست فراموشى ميرفت و وحى قطع شده بود و قيامت نزديك ميگرديد سلسله پيامبران بوسيله او ختم شد و آن جناب را شاهد و گواه بر پيامبران قرار داد و قرآن كريم كه اشتباه بردار نيست و از جانب خداى عزيز است بر او فرو فرستاد كه داراى حلال و حرام و بيم و اميد و امر و نهى است تا حجت رساى او بر خلق باشد و هر كس منحرف شد واقعا كوتاهى\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nاز خود او باشد و هر كه حيات و زندگى جاويد يافت كه با دليل و برهان پذيرفته باشد خدا شنوا و دانا است .\r\nپيامبر اكرم رسالت خويش را انجام داد و مردم را دعوت بدين خدا كرد با همان وضعى كه به او دستور داده بود بوسيله حكمت و پند و اندرز و بحث و مناظره نيكو بعد بوسيله جنگ و جهاد و سختگيرى تا بالاخره آن جناب مأموريت خويش را انجام داد و از دنيا رفت وقتى نبوت پايان پذيرفت و وحى و رسالت تمام شد خداوند پايدارى و قوام دين و رهبرى مسلمانان را بخلافت و جانشينى پيامبر واگذاشت تكميل شدن مقام خلافت و انجام وظائف بستگى باطاعت و فرمانبردارى مردم است تا بتوان حدود خدا و فرائض را انجام داد و دستورات اسلام و سنت پيغمبر را اجرا نموده و با دشمنان دين به پيكار برخاست .\r\nخلفا بايد مطيع خدا باشند در مورد چيزى كه حفظ و حراست آن را از ايشان خواسته از قبيل مسائل دينى و امور بندگان و مسلمانان لازم است از خلفا اطاعت نمايند و آنها را كمك كنند بر انجام حق خدا و عدالت و امنيت و جلوگيرى از خونريزى و اصلاح بين مردم و ايجاد اتحاد كه در غير اين صورت اختلاف در بين مردم و ملت پديد مىآيد و دين شكست خورده دشمن پيروز مىشود و هم‌آهنگى از ميان ميرود و موجب زيان دنيا و آخرت ميگردد .\r\nواقعا لازم است كسى كه نماينده خداست بين مردم كوشش كند و آنچه موجب رضاى خدا است بر هر كارى مقدم دارد در مورد امورى كه خدا از او بازخواست مينمايد اهميت بدهد عدالت و دادگرى كند در فرمانروائى خويش چنانچه خداوند بپيامبر خود داود چنين ميفرمايد :  يا داوُدُ إِنَّا جَعَلْناك خَلِيفَةً فِي الْأَرْض فَاحْكُم بَيْن النَّاس بِالْحَق وَ لا تَتَّبِع الْهَوى فَيُضِلَّك عَن سَبِيل اللَّه إِن الَّذِين يَضِلُّون عَن سَبِيل اللَّه لَهُم عَذاب شَدِيدٌ بِما نَسُوا يَوْم الْحِساب  « 1 »  .\r\n\r\n","description":"","footnote":" ( 1 ) سوره ص آيه 26 ","page_name":" 138 ","page_number":138},
  {"content":"\r\n\r\nشنيده‌ايم كه عمر بن خطاب گفته است : اگر يك گوساله در كنار شط فرات گم شود ميترسم خداوند از من بازخواست كند . به خدا قسم كسى كه فقط از او بازخواست راجع به عمل خودش ميكنند و در مقابل خدا ميايستد تا رسيدگى به كارهاى شخصى او شود در يك موقعيت بس خطرناك قرار دارد چه رسد به كسى كه جواب گوى مسئوليت رهبرى مردم را دارد به خدا پناهنده ميشوم و اميد به او دارم در توفيق و نگهدارى و كمك و هدايت به راه راست و نائل شدن برضا و رحمت پروردگار .\r\nداناترين مردم نسبت به خود و خيرخواه‌ترين آنها در راه دين از ميان مردم كسى است كه عمل بدستور خدا و سنت پيامبر نمايد از زمان حكومت خود و بعد از آن و تمام كوشش خود را به كار ببرد در باره انتخاب كسى كه او را وليعهد خويش و پيشواى مسلمانان و فرمانرواى آنها بعد از خويش قرار ميدهد و او را پناه آنها و مدافع حقوق ايشان و مانع اختلاف و موجب امنيت و برطرف‌كننده كشمكش و نزاعهاى مردم و جلوگير از وسوسه‌هاى شيطان و حيله بازى قرار ميدهد .\r\nخداوند عزيز جانشين تعيين نمودن را پس از خلافت سبب كمال و تكميل شدن دين قرار داده و بخلفاء دستور داده كه بسيار توجه داشته باشند در مورد انتخاب كسى كه او را پس از خود حافظ و نگهبان مسلمانان قرار ميدهند خداوند حيله بازى گمراهان و اختلاف اندازى دشمنان را از ميان برميدارد و كسانى را كه سعى در ايجاد اختلاف و فتنه انگيزى دارند سركوب مىكند .\r\nاز وقتى خلافت بامير المؤمنين رسيده پيوسته با دقت نظر خود و سنگينى مسئوليت و رنج فراوان در انديشه آن بوده كه بچه كس بسپارد كه مطيع خدا باشد و مراقب وظيفه سنگين رهبرى ، خيلى در اين مورد زحمت كشيده و بيدار خوابى ديده و فكر نموده كه كارى كند موجب عزت دين و ريشه كن نمودن مشركين و نفع مردم و نشر عدل و داد و بپاداشتن دستورات قرآن و سنت پيامبر\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nشود اين مسئوليت او را از آسايش و راحتى و خوشگذرانى بازداشته چون متوجه است كه خداوند از او بازخواست خواهد نمود و بسيار مايل است كسى را انتخاب كند كه صلاح دين و مردم باشد و شخصى را وليعهد و فرمانرواى مردم پس از خود بنمايد كه از تمام آنها در دين و دانش و تقوى و پرهيزكارى برتر باشد و از همه بيشتر متوجه وظيفه خويش باشد پيوسته از خدا در دل شب تقاضا داشته كه يكنفر از خاندان خويش از ميان فرزندان عباس و علي بن ابى طالب پيدا كند از آنها كه ميشناسد داراى علم و دين و مذهب هستند و تمام كوشش را در اين راه به كار برده تا بالاخره پس از بررسى كامل و مشاهدات احوال و اخبار و وضع آنها و تقاضاى راهنمائى كردن از خدا در مورد انجام وظيفه از ميان دو فاميل ( عباسى و ابو طالب ) علي بن موسى بن جعفر بن محمّد بن علي بن حسين بن علي بن ابى طالب را انتخاب نموده چون داراى فضل و كمال بىنظير و دانش فراوان و پرهيزگارى و پارسائى و بىاعتنائى به دنيا بود و مورد توجه تمام مردم است مقام او براى خليفه آشكار گرديد زيرا همه در فضل و شخصيت و عظمت او اتفاق داشتند او را از كودكى تا جوانى و بزرگى بفضل و دانش مىشناخت به همين جهت او را وليعهد خويش قرار داد تا بعد از او خليفه باشد با اطمينان باينكه برگزيده خدا همين است زيرا خدا ميداند كه اين كار را براى دين كرد و از جهت مصلحت اسلام و مسلمين انجام داد تا آسايش و رستگارى خود را در روز رستاخيز تأمين كند .\r\nامير المؤمنين فرزند خود و بستگان و نزديكان و سپهبدان و خدمتكاران را خواست همه با آغوش باز بيعت كردند چون ميدانستند اطاعت خدا را برخاسته نفس خويش در مورد فرزندان و خويشاوندان نزديك خود مقدم داشته و او را رضا لقب داد زيرا در نزد امير المؤمنين پسنديده است .\r\nاينك بيعت كنيد اى خانواده امير المؤمنين و سپهداران و ساكنين اين مرز و بوم و تمام مسلمانان با امير المؤمنين و با حضرت رضا بولايت عهد . و غنيمت\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nشماريد اين نعمت و بركت را كه خداوند مقرر فرمود ، بيعتى با دست گشاده و آغوش باز و خدا را سپاسگزار باشيد در مورد اين تصميم امير المؤمنين كه اطاعت خدا را بر خواسته خود مقدم داشت كه مراعات شما را نمود و خدا او را به راه راست و طريق استوار راهنمائى كرد . اميدوار است كه اين كار موجب همبستگى شما گردد و از خون ريزى جلوگيرى نمايد باعث اتحاد و دفاع از مرز و تقويت دين و سركوبى دشمنان و انتظام امور شما گردد سبقت بگيريد بر يك ديگر در راه اطاعت خدا و امير المؤمنين كه اين موجب آسايش شما است اگر قدر بدانيد خدا را سپاسگزار باشيد و خواهيد فهميد چه نعمتى بشما داده ان شاء اللَّه .\r\nاين عهدنامه را با دست خود نوشت در روز دوشنبه هفتم ماه رمضان سال دويست و يك هجرى .\r\nاما آنچه كه پشت عهدنامه به خط حضرت رضا عليه السّلام بود اينست :\r\nبسم اللَّه الرحمن الرحيم - الحمد للَّه الفعال لما يشاء لا معقب لحكمه و لا راد لقضائه يعلم خائنة الأعين و ما تخفى الصدور و صلى اللَّه على نبيه محمّد خاتم النبيين و آله الطيبين الطاهرين .\r\nمن كه علي بن موسى بن جعفر ميگويم : امير المؤمنين كه خدايش استوار دارد و توفيقش دهد متوجه حق ما كه ديگران توجه نداشتند شد ، رعايت خويشاوندى را نموده كه ديگران قطع كرده بودند بلكه او زنده كرد با اينكه از بين رفته بود و خويشاوندان خود را بىنياز كرد با اينكه فقير شده بودند به جهت رضاى خدا كه جز او از ديگرى پاداش و اجرى نميخواهد به زودى خدا جزاى سپاسگزاران را ميدهد و پاداش نيكوكاران را ضايع نخواهد كرد .\r\nاو مرا وليعهد خود نمود و فرمانروائى بزرگ را به من واگذار كرد در صورتى كه پس از او زنده بمانم هر كس گرهى را كه خدا دستور داده بسته شود\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nبگشايد و دست‌آويزى را كه خدا خواسته محكم باشد بشكند خون خود و خانواده‌اش را مباح نموده زيرا با اين كار سوء قصد نسبت به امام نموده و هتك حرمت اسلام كرده همين روش را جد بزرگوارم در گذشته از پيش گرفت و بر كارهاى بىمطالعه آنها صبر كرد و اعتراضى بر تصميم‌هاى ايشان ننمود مبادا اختلاف در دين بوجود آيد و اتحاد مسلمانان از بين برود چون آنها تازه زمان جاهليت را پشت سر گذاشته بودند و منافقين انتظار فرصت ميكشيدند و چشم به آتش فتنه داشتند .\r\nبا خداى خود پيمان بسته‌ام اگر بخلافت رسيدم و قرار شد در ميان مردم حكومت كنم در ميان تمام مردم مخصوصا بنى عباس اطاعت از خدا و پيامبرش كنم و خون ريزى نكنم و بىاحترامى بناموس مردم ننمايم مگر در مواردى حدود و مقررات خدا اجازه و الزام چنين عملى را نموده باشد . تمام سعى و كوششم را به كار برم در انتخاب كسانى كه لياقت فرمان‌روائى دارند پيمانى محكم بسته‌ام كه خداوند از من بازخواست نمايد او ميفرمايد :  أَوْفُوا بِالْعَهْدِ إِن الْعَهْدَ كان مَسْؤُلًا  اگر تغيير و تبديل بى جا دادم مستوجب كيفر و آماده عقوبت باشم به خدا پناه ميبرم از خشم او اميدوارم او خود توفيق عنايت فرمايد در راه بندگى و اطاعتش و فاصله شود بين من و نافرمانى خودش در صورتى كه صلاح و سلامتى من و مسلمانان در آن باشد .\r\nاما جامعه و جفر بر خلاف اين دلالت دارند  وَ ما أَدْرِي ما يُفْعَل بِي وَ لا بِكُم   إِن الْحُكْم إِلَّا لِلَّه يَقُص الْحَق وَ هُوَ خَيْرُ الْفاصِلِين  .\r\nاما من فرمان امير المؤمنين را پذيرفتم و خواسته او را قبول كردم خداوند من و او را نگه دارد خدا را گواه ميگيرم در آنچه گفتم او خوب گواهى است .\r\nبه خط خود در حضور امير المؤمنين و فضل بن سهل و سهل بن فضل و يحيى بن اكثم و عبد اللَّه بن طاهر و ثمامة بن اشرس و بشر بن معتمر و حماد ابن نعمان در ماه رمضان سال 201 هجرى نوشتم .\r\nشهود در جانب راست : يحيى بن اكثم گواه است بر پشت و روى اين نامه\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nاز خداخواهان است كه بركت اين عهد و پيمان نصيب تمام مسلمانان و امير المؤمنين شود با خط خود در تاريخ تعيين شده نوشت :\r\nعبد اللَّه بن طاهر نيز در همان تاريخ گواهى كرد .\r\nحماد بن نعمان گواه است بر مضمون اين عهدنامه پشت و روى آن در همان تاريخ .\r\nبشير بن معتمر نيز شاهد اين عهدنامه است .\r\nشهود طرف چپ : دستور داد امير المؤمنين اين پيمان نامه را كه اميدواريم بوسيله آن از صراط بگذريم پشت و رويش را در حرم پيامبر اكرم بخوانند بين قبر مبارك و منبر آن جناب در مقابل تمام مردم از بنى هاشم و ساير ارادتمندان و خانواده‌ها پس از اينكه شرايط بيعت انجام شد و حجت بر مسلمانان تمام گرديد تا ديگر شبهه و شكى باقى نماند براى اعتراض نادانان  ما كان اللَّه لِيَذَرَ الْمُؤْمِنِين عَلى ما أَنْتُم عَلَيْه  فضل بن سهل بدستور امير المؤمنين در همان تاريخ نوشت .\r\nكشف الغمه : خط حضرت رضا عليه السّلام را در سال ششصد و هفتاد و هفت در واسط ديدم كه جواب نامه مأمون را به اين مضمون داده بود :\r\n بِسْم اللَّه الرَّحْمن الرَّحِيم *  - نامه امير المؤمنين كه خداوند او را عمر طولانى دهد رسيد ، چند روايت در آن ذكر كرده بود و نوشته بود من توضيح دهم اين يك مو از موهاى پيغمبر اكرم است و آن چوب مربوط به آسياب دستى فاطمه زهرا دختر پيامبر اكرم است درود خدا بر او و پدر و شوهرش باد .\r\nاين يك مو از مويهاى پيامبر اكرم است بدون شك و شبهه و اين چوب همان چوب آسياب فاطمه عليها السّلام است بدون ترديد من با اطلاع و يقين براى تو نوشتم سخنم را بپذير خداوند در اين كنجكاوى به تو اجر زياد خواهد داد از خداخواهان توفيقم . اين نامه را علي بن موسى بن جعفر در سال 201 هجرى نوشت .\r\nعيون : هارون قزوينى گفت : وقتى خبر بيعت مأمون با حضرت رضا عليه السّلام بعنوان وليعهدى بمدينه رسيد عبد الجبار بن سعيد بن سليمان بن مساحقى\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nسخنرانى كرد و در آخر سخنان خود گفت : ميدانيد وليعهد شما كيست علي بن موسى بن جعفر بن محمّد بن علي بن حسين بن علي بن ابى طالب است .\r\n سبعة آباؤهم من هم * اخير من يشرب صوب الغمام \r\nتوضيح - سيد مرتضى در كتاب تنزيه الأنبياء مينويسد :\r\nاگر اشكال شود كه چگونه حضرت رضا ولايتعهدى مأمون را پذيرفت مگر نه اينست كه قبول ولايتعهد اشاره است باينكه شايسته مقام رهبرى و امامت نيست و اين خود اشكال است در دين .\r\nجواب مىدهم كه قبلا يادآور شديم در وارد شدن امير المؤمنين صلوات اللَّه عليه در شورى كه اصل اشكال در آنجا است خلاصه جواب اينست حق مال اوست و ميتواند بهر وسيله‌اى كه ممكن است به حق خود برسد مخصوصا موقعى مكلف نيز بشود كه از اين راه وارد گردد كه در اين صورت بر او واجب مىشود اقدام و توصل با هر وسيله‌اى كه امكان رسيدن به مقصود را موجب مىشود .\r\nامامت حق حضرت رضا است با تصريح آباء گرامش و نص آنها وقتى حقش را بگيرند ولى راه ديگرى برايش باز كنند لازم است از آن راه برود تا به حق خود برسد .\r\nاين كار نيز موجب شك و ترديد نميشود زيرا دلائلى كه امامت آن جناب را ثابت مىكند مانع از شك و شبهه است گر چه مختصر ايهامى وجود داشته باشد كه الزام و اجبار آن جناب بر اين كار آن ايام را نيز رفع مىكند چنانچه همين مطلب وادار كرد آن جناب و آباء گرامش را كه با ظالمين بيعت كنند و آنها را بنام امام بخوانند شايد حضرت رضا از روى ترس و تقيه ولايتعهد را پذيرفت زيرا قبول نكردن در مأمون اثر نداشت و به زور وادار كرد بايد از در مخالفت علنى وارد ميشد و آن زمان چنين كارى صحيح نبود .\r\n\r\n","description":"","footnote":"","page_name":" 144 ","page_number":144},
  {"content":"\r\n\r\n\r\nبخش چهاردهم جريانهاى ديگرى كه بين مأمون و حضرت رضا عليه السّلام اتفاق افتاد\r\nعيون : در بعضى از كتابها نسخه عطا و شرط حضرت رضا عليه السّلام را كه بعمال و فرمانروايان نوشته در باره فضل بن سهل و برادرش ديدم ولى از كسى تاكنون روايتش را نشنيده‌ام .\r\nاما بعد فالحمد للَّه البديء ، البديع . القادر القاهر الرقيب على عباده المقيت على خلقه الذى خضع كل شىء لملكه و ذل كل شىء لعزته\r\n- : تا آنجا كه ميفرمايد :\r\nالحمد للَّه الذى اورث اهل بيته مواريث النبوة و استودعهم العلم و الحكمة و جعلهم معدن الامامة و الخلافة و اوجب ولايتهم و شرف منزلتهم فامر رسوله بمسئلة امته مودتهم اذ يقول :  قُل لا أَسْئَلُكُم عَلَيْه أَجْراً إِلَّا الْمَوَدَّةَ فِي الْقُرْبى  - و ما وصفهم به من اذهاب الرجس عنهم و تطهيره اياهم في قوله  إِنَّما يُرِيدُ اللَّه لِيُذْهِب عَنْكُم الرِّجْس أَهْل الْبَيْت وَ يُطَهِّرَكُم تَطْهِيراً  .\r\nمأمون اظهار محبت كرد نسبت به پيامبر در مورد خانواده‌اش و ارتباط خويشاوندى برقرار نمود و آنها را گرد هم آورد و از تفرق ايشان جلوگيرى كرد ناراحتى آنها را بر طرف نمود و شكافى كه بين ايشان ترميم كرد خداوند بوسيله او كينه و دشمنىهاى اين خانواده را از بين برد و همبستگى و همكارى و محبت و دوستى بين ايشان بوجود آورد به بركت و لطف و رعايتى كه او نموده با يك ديگر متحد و همداستان شدند . مأمون حق را به صاحبش سپرد و ميراث پيامبر را بوارث او واگذاشت و به نيكوكاران پاداش داد و توجه\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nبفعاليت خدمتگزاران دين نمود و قرب و منزلت و فاصله را بر اساس دين نهاد آنگاه كسى را مقدم داشت و بمقام رسانيد كه سعى و كوشش بيشترى در راه دين داشت و آن كس فضل بن سهل ذو الرياستين بود كه وزيرى لايق و شايسته و سپهدارى باتدبير و رعيت‌نواز و تبليغ‌كننده براى مأمون بود هر كس مطيع دستگاه خلافت بود بىپاداش نميگذاشت و آنكه مخالفت ميورزيد از او فاصله ميگرفت و تنها ياور و شفا بخش ناراحتىها بود كه دست تهى او را از كار باز نميداشت و نه بىياورى و نداشتن همكار مانع از پيشرفت او بود طمع در او رخنه نكرد و بيم و ترس او را از ارادت باز نداشت در مواردى كه هر پر جراتى بلرزه در مىآمد با آن مخالفين فراوان و جنگجويان دلاور باز محكمترين تصميم‌ها را داشت و از همه پرجرأت‌تر بود و تدبير و صلاح انديشى او از همه نيكوتر و از همه پايدارتر بود نسبت بمأمون و تبليغ در باره او تا بالاخره پنجه‌هاى گمراهى را درهم شكست و ناخن از آنها گرفت و قدرت ايشان را درهم كوبيد و به خاك هلاك افكند آنها كه از راه دين منحرف شدند يا پيمان را شكستند و يا در اطاعت از امر او كوتاهى كردند و حق مأمون را رعايت ننمودند و اعتنائى بكيفر و قدرت او ننمودند با خدمتهاى ديگرى كه ذو الرياستين در مورد ساير ملتها نمود كه بوسيله او كشور اسلام گسترش يافت چنانچه جريان آن را شنيده‌ايد و فتح نامه‌ها روى منبرهاى شما خوانده شده و آنها كه ديده‌ايد براى ديگران نقل كرده‌اند .\r\nبالاخره فعاليت و كوشش ذو الرياستين و انجام وظيفه و از سرگذشتگى او و برادرش ابى محمّد حسن بن سهل به حدى رسيد كه بىسابقه بود و كسى چنان وفادارى نكرده در مقابل امير المؤمنين او را پاداش داد ثروتها بخشيد و املاكى به او واگذار كرد و جواهراتى در اختيارش نهاد گر چه تمام آنها پاداش يك روز فعاليت او نيست اما ذو الرياستين آنها را نپذيرفت بواسطه پارسائى و همت بلند و بخشش به مسلمانان و بىاعتنائى به دنيا و بىارزشى آن در نظرش و توجه و گذشت و\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nعلاقه بعالم آخرت .\r\nپيوسته تقاضا داشت و مكرر درخواست مينمود كه كناره‌گيرى كند ولى اين كار در نظر مأمون و ما خيلى دشوار مينمود چون ميدانستيم وجود او چقدر مفيد است در مورد كمك بدين و چقدر نيرو و قدرت است براى مسلمانان و پيكار با مشركان و صدق و صفائى كه دارد با حسن تدبير و نيك انديشى و شدت كمك و پشتيبانى او از حق و حقيقت و تقوى و نيكوكارى .\r\nامير المؤمنين به او اطمينان كرد ما نيز اطمينان نموديم كه خير خواه دين است و صلاح دين را بر هر چيز مقدم ميدارد و خواسته او را پذيرفتيم و نامه عطا و شرط را كه در آخر همين نامه است براى او نوشتيم و خدا و هر كس از خانواده ما و سرهنگان و سپهداران و صحابه و قاضيان و فقها كه حضور دارند از خاص و عام بر آن نامه گواه گرفتيم امير المؤمنين صلاح ديد كه اين نامه به تمام شهرهائى كه تحت حكومت اسلام است نوشته شود تا بين مردم منتشر گردد و روى منبرها بخوانند و فرمانداران و قاضيان توجه نمايند به همين جهت از من خواست كه اين نامه را بنويسم و آن را توضيح دهم و مشتمل بر سه باب است :\r\nباب اول توضيح خدمات و فعاليت‌هاى او است كه موجب حقى براى او مىشود پيش ما و مسلمانان .\r\nباب دوم توضيح مقام او و اختياراتى كه به او داده شده در مواردى كه خودش مايل بوده اما آنچه نپذيرفته جاى بحث و ايراد نيست ضمنا اين اختيارات به هيچ يك از مسلمانان جز او و برادرش داده نشده از جمله اين اختيارات آن است كه به خود ايشان واگذار شده حكومت در باره كسى كه به آن دو ستم روا دارد و سعى كند بين ما و آنها و دوستانمان را به هم بزند تا مبادا كسى طمع پيدا كند در باره مخالفت با آنها در حالى كه ايشان خطائى نكرده‌اند و راهى نيست براى دخالت كردن بين آنها و ما .\r\nباب سوم شرح بخشش ما است به او كه عبارت است از اختيار\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nكناره‌گيرى از مقام و زهد و پارسائى در دنيا كه اين خود ثابت مىكند كوشش آنها در راه برقرارى امور خلافت براى دين و آخرت بوده و شك و ترديد كسانى را كه در اين باره داشتند از ميان ميبرد و شرح آنچه بر خود لازم شمرده‌ايم از احترام و عزت نسبت به آنها و عطايا و جوائزى كه به او و برادرش اختصاص داده‌ايم به اين معنى كه از هر گزندى كه خود را حفظ ميكنيم آن دو را نيز حفظ نمائيم و اين شامل تمام مواردى كه بايد احتياط نمود در امور دينى و دنيائى مىشود .\r\nاين است نسخه آن نامه :  بِسْم اللَّه الرَّحْمن الرَّحِيم *  - اين نوشته و شرط از عبد اللَّه مأمون امير المؤمنين و ولى عهدش علي بن موسى الرضا است براى ذو الرياستين فضل بن سهل كه در روز دوشنبه هفتم ماه رمضان سال 201 هجرى نوشته شد همان روزى كه خداوند دولت امير المؤمنين مأمون را تكميل نمود و بيعت براى وليعهدش گرفته شد و بمردم لباس سبز پوشانيد و به آرزوى خود در باره دوست و پيروزى بر دشمن رسيد .\r\nما ترا دعوت ميكنيم بپذيرش مختصرى از پاداش اعمالى كه در راه خدا و پيامبر و جانشين او امير المؤمنين و ولى عهدش علي بن موسى الرضا و حق هاشم انجام داده‌اى كه مايه برقرارى دين و اصلاح بين مسلمين مىشود كه اين اعمال موجب نعمت بر ما و تمام مسلمانان است و كمكى كه مخصوصا بامير المؤمنين نموده‌اى از اقامه دين و سنت پيامبر و بيعت دوم و انتخاب بيعت اولى با فعاليتى كه در راه نابودى شرك و بت‌پرستى و ريشه كن كردن ستمگران و ساير فعاليتها كه در باره منكوب نمودن و سركوب كردن و بر كنار كردن خليفه مخلوع ( محمّد امين ) كرده‌اى در شهرها .\r\nو خدمتى كه در باره شورش ابو السرايا و شورش شخصى كه ملقب بمهدى بود بنام محمّد بن جعفر طالبى و آن مرد ترك خزلجى در طبرستان و فرمانروايان آن ناحيه تا بعد او هرمز بن شروين كردى و كارهائى كه در ديلم و فرمانرواى آن و كابل و پادشاه آن مهوزين و بعد از او پادشاه ديگر\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nاسپهبد نمودى و در مورد ابن مبرم و جبال بدار بنده و غرشستان و غور و ساير جاها كرده‌اى و در مورد خاقان خراسان و فرمانرواى تبت و كيمان تغرغر و ارمينه و حجاز و صاحب السرير و فرمانرواى خزر و كارهائى كه در جنگهاى مغرب نموده‌اى تفسير اين جريانها در ديوان تاريخ ثبت شده آنچه ما ترا دعوت بپذيرش آن مينمائيم كمكى است براى تو كه عبارت است از صد مليون درهم و معادل ده مليون درهم غله به غير آنچه قبلا امير المؤمنين به تو بخشيده و بهاى صد مليون درهم كه هر وقت خواستى به تو پرداخت مىشود با اينكه تو چنين پولى را رها كردى وقتى خليفه مخلوع ( محمّد امين ) به تو ميپرداخت و قبول نكردى و خدا و دين را مقدم داشتى و تو سپاس مقام امير المؤمنين و وليعهدش را داشتى و بيش از اينها نسبت به مسلمانان خدمت كردى و بر آنها لطف نمودى .\r\nاز ما پيوسته تقاضا ميكردى به آرزوى خود برسى در مورد كناره‌گيرى و زهد تا آنها كه ترديد دارند كه آيا خدمات تو براى رسيدن بمقام دنيوى است يا منظورت خدا بود ببينند تو نظرى به دنيا ندارى و از مقام كناره‌گيرى كردى با اينكه در هر حال نميتوان از مثل تو بىنياز بود و نه ميتوان خواسته‌ات را قبول نكرد گر چه تقاضاى تو ما را از نعمتهاى بزرگى محروم نمايد چه رسد بكارى كه خرجها برداشته و موجب اثبات اين مطلب مىشود براى كسانى كه مشكوك هستند كه خدمات تو براى آخرت بوده نه دنيا .\r\nآنچه درخواست نموده‌اى پذيرفتيم و آن را با عهد و پيمان خدائى مؤكد نموديم كه قابل تغيير و تبديل نباشد و موقع آن را بخودت واگذار نموديم هر وقت خواستى چنان كن تا وقتى در شغل خود بمانى همه نوع اختيار خواهى داشت و هرگز بكارى كه بر خلاف ميل تو است وادار نخواهى شد هر چه باشد و از هر ناراحتى كه خود را نگهداريم ترا نيز نگاه خواهيم داشت هر وقت نيز كه خواستى كناره‌گيرى كنى آسايش سزاوارتر است و بايد استراحت نمائى .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nسپس آنچه مايل باشى از مبالغى كه در اين نامه قيد شده كه امروز نميگيرى به تو خواهيم داد و براى حسن بن سهل نيز تمام امتيازات ترا قرار داديم و نصف جايزه‌اى كه به او بخشيده‌ايم زيرا او با تو همكارى نموده و جان خويش را بخطر انداخته در پيكار با ستمكاران دو بار فتح عراق و متفرق نمودن سپاهيان شيطان تا بالاخره دين را تقويت نمود و در شعله آتش جنگ خود و خانواده و سربازانى كه در اختيار داشت در آتش افكند بواسطه وفادارى و سپاسگزارى كه نسبت بما داشت .\r\nخداوند و ملائكه و تمام مسلمانانى كه امروز بيعت كرده‌اند و بعد مى - نمايند گواه ميگيرم بر آنچه در اين عهدنامه نوشته شده و خدا را كفيل قرار مىدهم و بر خود واجب مىكنم وفاى به اين عهد را بدون استثناء كه موجب نقض عهد شود چه پنهان و چه آشكارا مؤمنين بايد بعهد خود وفادار باشند و از پيمان بازخواست مىشود و شايسته‌ترين افراد بوفاكردن نسبت به پيمان همان كسى است كه از مردم تقاضاى وفاى بعهد مىنمايد و قدرت اين كار را دارد خداوند در اين آيه ميفرمايد :  وَ أَوْفُوا بِعَهْدِ اللَّه إِذا عاهَدْتُم وَ لا تَنْقُضُوا الْأَيْمان بَعْدَ تَوْكِيدِها وَ قَدْ جَعَلْتُم اللَّه عَلَيْكُم كَفِيلًا إِن اللَّه يَعْلَم ما تَفْعَلُون  .\r\nحسن بن سهل فرمان مأمون را نوشت كه در آن چنين بود :\r\n بِسْم اللَّه الرَّحْمن الرَّحِيم *  - امير المؤمنين بر خويشتن واجب نمود عمل كردن به آنچه در اين عهدنامه قيد شده و خدا را بر خود شاهد و ناظر قرارداد در ماه صفر سال 202 به خط خود نوشت از جهت اهميت اين عطا و بخشش و تأكيد راجع به اين پيمان نامه .\r\nحضرت رضا عليه السّلام نيز چنين نوشت :  بِسْم اللَّه الرَّحْمن الرَّحِيم *  - علي بن موسى بر خود لازم و واجب كرد آنچه در اين عهدنامه نوشته با تمام تأكيدهاى آن از امروز تا فردا و تا هر وقت زنده بود و خدا را شاهد و كفيل خود قرار داد كه او كافى\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nاست در شهادت و گواهى ، به خط خود نوشت در همان ماه و سال\r\nالحمد للَّه رب العالمين و صلى اللَّه على محمّد و آله و سلم و حسبنا اللَّه و نعم الوكيل\r\n. عيون اخبار الرضا : ثمامة بن اشرس گفت : روزى مأمون به حضرت رضا منت نهاد راجع بمقام ولايتعهدى كه به او داده بود حضرت رضا فرمود : كسى كه بموقعيت و مقامى بواسطه پيغمبر صلى اللَّه عليه و آله و سلم رسيده لازم است بخاطر همان پيغمبر نيز بخشش نمايد .\r\nعيون : نوشته‌اند كه روزى فضل بن سهل بهمراه هشام بن عمر خدمت حضرت رضا عليه السّلام رسيدند فضل گفت : ما آمده‌ايم كه سرّى را با شما در ميان گذاريم مجلس را خلوت كنيد قسم‌نامه‌اى را بيرون آوردند كه در آن قسم بآزادى بندگان و طلاق زنان و مال زيادى بعنوان كفار قيد شده بود گفتند :\r\nما آمده‌ايم كه يك حقيقت و واقعيت را اقرار كنيم ما ميدانيم فرمانروائى متعلق بشما است و حق مال شما است و آنچه اقرار ميكنيم از صميم قلب است در صورتى دروغ بگوئيم همه بندگان‌مان آزاد و زنانمان طلاق داده شوند و سى مرتبه پياده به حج بروم اگر مأمون را نكشيم و خلافت را به تو نسپاريم تا حق به صاحبش برسد .\r\nامام عليه السّلام به حرف آمد و گوش نداد و آن دو را فحش داد و لعنت كرد .\r\nفرمود : شما كفران نعمت كرديد اگر من تن بگفتهء شما بدهم نه شما سالم ميمانيد نه من . فضل كه گفتار حضرت رضا را شنيد فهميد اشتباه كرده لذا به حضرت رضا عرض كردند : ما ميخواستيم شما را آزمايش كنيم . امام فرمود :\r\nدروغ ميگوئيد آنچه ميگفتيد از ته دل بود ولى مرا با خود موافق نيافتيد .\r\nآن دو پيش مأمون رفتند به او گفتند : يا امير المؤمنين ما خدمت حضرت رضا رفتيم و او را آزمايش كرديم خواستيم ببينيم در واقع نسبت بشما چگونه است ما چنين گفتيم و ايشان چنان . وقتى آن دو از پيش مأمون خارج شدند حضرت رضا عليه السّلام وارد شد و مجلس را خلوت كردند جريان را بمأمون گوشزد فرمود و\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nاو را امر كرد كه جان خويش را از اين دو حفظ نمايد .\r\nمأمون كه از حضرت رضا اين جريان را شنيد فهميد آن جناب راست ميگويد .\r\nعيون : ابراهيم بن محمّد حسنى گفت : مأمون كنيزى براى حضرت رضا فرستاد كنيز كه وارد شد از ديدن آن جناب كه پيرى از چهره‌اش آشكار بود خوشش نيامد ، امام عليه السّلام كه متوجه نگرانى كنيز شده بود او را پيش مأمون برگرداند و اين شعرها را برايش نوشت :\r\n نعى نفسى الى نفسى المشيب * و عند الشيب يتعظ اللبيب\r\nفقد ولى الشباب الى مداه * فلست أرى مواضعه تئوب\r\nسأبكيه و أندبه طويلا * و ادعوه الى عسى يجيب\r\nو هيهات الذى قد فات منه * تمنينى به النفس الكذوب\r\nوداع الغانيات بياض رأسى * و من مد البقاء له يشيب\r\nارى البيض الحسان يحدن عنى * و في هجرا نهن لنا نصيب\r\nفان يكن الشباب مضى حبيبا * فان الشيب ايضا لى حبيب\r\nسأصحبه بتقوى اللَّه حتى * يفرق بيننا الاجل القريب \r\nعيون اخبار الرضا : ياسر خادم گفت : وقتى حضرت رضا عليه السّلام منزل را خلوت ميديد تمام غلامان و اطرافيان خود را از كوچك و بزرگ جمع مينمود براى آنها حديث ميكرد و با ايشان انس ميگرفت آنها نيز به آن جناب مأنوس مىشدند وقتى سر سفره مىنشست تمام آنها را از صغير و كبير جمع مىنمود و با خود مىنشاند حتى مهتر اسبان و خون‌گير را .\r\nياسر گفت : يك روز ما در خدمت آن جناب بوديم كه صداى قفل دربى كه ميان خانه ايشان و مأمون بود آمد بما فرمود : حركت كنيد متفرق شويد ما از جاى حركت كرديم مأمون وارد شد در دست نامه‌اى دراز داشت خواست حضرت رضا باحترامش حركت كند او را قسم به حق پيغمبر داد كه برنخيزد .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nجلو آمد و حضرت رضا را در آغوش گرفت صورتش را بوسيد و مقابل آن جناب نشست روى تشك ، نامه را كه فتحنامه يكى از قريه‌هاى كابل بود براى ايشان قرائت كرد كه نوشته بود : ما فلان قريه را فتح كرديم وقتى تمام شد .\r\nفرمود : خوشحال شدى از اينكه يكى از قريه‌هاى مشركين فتح شده .\r\nمأمون گفت : مگر اين كار خوشحالى ندارد ؟ .\r\nفرمود : يا امير المؤمنين از خدا بترس در مورد امت محمّد كه زمامدار آنها شده‌اى و اين امتياز به تو داده شد زيرا تو كار آنها را خراب كرده‌اى و به ديگرى واگذار نموده‌اى كه ميان آنها بر خلاف حكم خدا رفتار مىكنند تو خود در اين سرزمين نشسته‌اى و مركز هجرت و محل وحى را واگذاشته‌اى مهاجرين و انصار مورد ستم قرار مىگيرند و هيچ ملاحظه‌اى در باره مؤمنين ندارند سالها بر يك بيچاره مظلوم ميگذرد كه با رنج و مشقت خوراك خود را مىتواند بدست آورد و كسى را نمىبيند كه به او از حال خود شكايت كند و دستش به تو نيز نميرسد .\r\nاز خدا بترس در باره امور مسلمانان برگرد بمركز نبوت و مسكن مهاجر و انصار مگر نميدانى كه فرمانرواى مسلمانان همچون عمود خيمه است كه در وسط قرار دارد هر كس خواست ميتواند دستش را به او بگيرد .\r\nمأمون عرضكرد : آقا شما چه صلاح ميدانيد . فرمود : من صلاح ميدانم كه از اين سرزمين خارج شوى و بزادگاه آباء و اجداد خود منتقل گردى و به كار مسلمانان برسى ايشان را به ديگرى وانگذارى خداوند ترا مسئول ميداند در اين كار و فرمانروائى .\r\nمأمون از جاى حركت كرده گفت : خوب فرمايشى فرمودى خارج شد دستور داد وسائل حركت را آماده كنند اينخبر كه بذو الرياستين رسيد خيلى غمگين شد او آن روزها سواركار بود بطورى كه مأمون نميتوانست از براى او سرپيچى كند نمىتوانست آشكارا بگويد ولى بعد حضرت رضا عليه السّلام نيرومند شد بالاخره ذو الرياستين پيش مأمون آمده گفت : يا امير المؤمنين اين چه كارى\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nاست كه كرده‌اى . گفت : سيد و سرورم ابو الحسن چنين دستورى را داده و حرف درستى است .\r\nگفت : اين حرف صحيح نيست ديروز برادرت را كشتى و خلافت او را گرفتى برادران و تمام عراقيان و خانواده‌ات و همه عرب با تو كينه‌دار شدند باز اين كار دوم را انجام دادى و ولايتعهد را به حضرت رضا سپردى و خلافت را از آل عباس خارج كردى با اينكه عموم مردم و علما و فقها و آل عباس اين كار ترا نپسنديدند و از تو متنفر هستند صلاح اينست كه تو در خراسان بمانى تا اين ناراحتىها بر طرف شود و از جريان محمّد امين فراموش كنند ، پيرمردهائى كه خدمت بپدرت هارون الرشيد كرده‌اند در اينجا حضور دارند وارد هستند با آنها مشورت كن اگر صلاح دانستند انجام ده .\r\nگفت : مثل كه ؟ فضل گفت : از قبيل علي بن ابى عمران و ابن مونس و جلودى . اينها همان كسانى بودند كه با ولايت عهدى حضرت رضا مخالفت كردند و راضى نشدند ، مأمون به همين علت ايشان را زندانى كرده بود . گفت : بسيار خوب فردا حضرت رضا پيش مأمون آمده فرمود : چه كردى . جريان ذو الرياستين را نقل كرد .\r\nمأمون آن چند نفر را خواست و از زندان احضار كرد اولين كسى كه وارد شد علي بن ابى عمران بود ديد حضرت رضا كنار مأمون نشسته گفت :\r\nترا به خدا ميسپارم يا امير المؤمنين از اينكه خلافت را از خاندان خود خارج كنى و در اختيار كسانى قرار دهى كه آباء و اجدادت آنها را ميكشتند و به اطراف جهان متوارى ميكردند . مأمون گفت : زنا زاده تو باز هم همان عقيده سابق را دارى . جلاد گردن او را بزن . او را گردن زدند .\r\nابن مونس را وارد كردند همين كه چشمش به حضرت رضا افتاد كنار مأمون ، گفت : يا امير المؤمنين به خدا قسم اين كسى كه پهلوى تو نشسته مثل بت پرستيده مىشود ( يعنى مردم به او علاقه شديد دارند ) مأمون گفت : زنازاده همان\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nافكار سابق خود را دارى . جلاد ! گردن او را بزن . گردنش را زدند ، بعد جلودى را وارد كردند جلودى در زمان خلافت هارون الرشيد كه محمّد كه محمّد بن جعفر بن محمّد در مدينه قيام كرده بود مأمور شد با سپاهى بمدينه رود و اگر بر محمّد دست يافت او را بكشد و خانه‌هاى اولاد علي را غارت كند و هر چه زنان آنها از لباس و زينت آلات دارند بغنيمت بگيرد فقط يك جامه بر تن ايشان باقى بگذارد جلودى اين كارها را كرد آن وقت موسى بن جعفر عليه السّلام از دنيا رفته بود جلودى رفت بدرب خانه حضرت رضا عليه السّلام با سپاهش حمله به خانه ايشان كرد اين وضع را كه حضرت رضا مشاهده كرد تمام زنان را داخل يك اطاق نمود و خودش جلو درب اطاق ايستاد .\r\nجلودى گفت : من بايد وارد اطاق شوم و هر چه اين زنان دارند بگيرم دستور امير المؤمنين است حضرت رضا فرمود : من هر چه دارند از آنها براى تو ميگيرم . سوگند خورد كه هر چه داشته باشند خواهم گرفت پيوسته آن جناب از جلودى تقاضا ميكرد و قسم مىخورد تا بالاخره او راضى شد . حضرت رضا عليه السّلام وارد اطاق گرديد هر چه داشتند از گوشواره و خلخال ( زينتى است كه به پا ميبندند ) و جامه از آنها گرفت و هر چه در خانه وجود داشت از كم و زياد برداشت به او داد .\r\nامروز كه جلودى را وارد كردند حضرت رضا عليه السّلام بمأمون گفت :\r\nيا امير المؤمنين اين پيرمرد را به من ببخش مأمون گفت : آقا ميشناسيد اين مرد را همان كسى است كه نسبت بدختران پيامبر آن ستم را روا داشت و آنها را غارت نمود . جلودى ميديد حضرت رضا با مأمون صحبت مىكند خيال كرد از او بد گوئى مينمايد بواسطهء كارهائى كه در مدينه انجام داده رو بمأمون نموده گفت :\r\nترا به خدا و بخدمتى كه براى هارون الرشيد انجام داده‌ام مبادا سخن اين شخص را در باره من بپذيرى .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nمأمون به حضرت رضا عليه السّلام عرضكرد خودش نميخواهد ، ما هم قسم او را مىپذيريم رو بجلودى نموده گفت : نه به خدا سخن او را در باره تو نمىپذيرم او را نيز به دو رفيقش ملحق كنيد جلاد پيش آمده گردن او را نيز زد .\r\nذو الرياستين پيش پدر خود سهل آمد مأمون دستور داده بود كه مقدمه سفر آماده شود و پيش قراولان خارج گردند اما ذو الرياستين آنها را برگرداند وقتى مأمون اين سه نفر را كشت فهميد ديگر تصميم قطعى گرفته حضرت رضا عليه السّلام از او پرسيد چه شد سپاه جلودار . مأمون گفت : آقا شما برويد امر كنيد حركت كنند .\r\nحضرت رضا عليه السّلام خارج شده فرياد زد پيش قراولان و جلودارها بروند .\r\nمثل اينكه آتش در ميان افروختند مقدمه سپاه بجنبش در آمده از شهر خارج شدند .\r\nذو الرياستين در خانه نشست مأمون از پى او فرستاد وقتى آمد گفت :\r\nچرا خانه‌نشين شده‌اى ؟ گفت : من پيش فاميل و خانواده تو گناه بزرگى انجام داده‌ام و هم در نظر مردم ، مرا براى كشته شدن برادرت و بيعت حضرت رضا سرزنش ميكنند اطمينان ندارم كه سخن چينان و حسودان از من بدگوئى كنند اجازه بده من در خراسان نماينده تو باشم . مأمون گفت : ما به تو احتياج داريم و اما اينكه مدعى هستى ممكن است از تو سخن‌چينى كنند ما به تو اطمينان داريم و مورد اعتماد مائى براى خود هر چه مايلى از ضمانت و امان نامه بنويس و هر چه مايلى آن را محكم كن تا اطمينان حاصل كنى .\r\nذو الرياستين نامه بلند بالائى نوشت و علماء و دانشمندان را گواه گرفته پيش مأمون آورد مأمون هر چه او خواسته بود قبول كرد و با خط خود نامه‌اى كه شامل عطا و بخششهاى او بود بذو الرياستين نوشت : من بخشيدم به تو فلان مبلغ و فلان باغ و بوستان را و به تو اين اختيارات را دادم و هر چه دلش ميخواست به او داد .\r\nذو الرياستين گفت : بايد حضرت رضا عليه السّلام نيز خطش در اين نامه باشد و\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nآنچه شما بخشيده‌ايد ايشان نيز امضا كنند چون وليعهد شما است .\r\nمأمون گفت : تو ميدانى كه حضرت رضا با ما شرط كرده كه دخالت در چنين كارهائى نكند من از او تقاضا نميكنم ممكن است مايل نباشد خودت از او درخواست كن هرگز ترا رد نميكند . در اين مورد ذو الرياستين اجازه ورود به خدمت حضرت رضا را خواست ياسر گفت : حضرت رضا بما فرمود : حركت كنيد دور شويد ما متفرق شديم او وارد شد و يك ساعت در مقابل امام ايستاد .\r\nآنگاه حضرت رضا عليه السّلام سر بلند كرده فرمود : فضل چه ميخواهى . عرضكرد :\r\nآقا اين عطا و بخشش امير المؤمنين است نسبت به من ، شما شايسته‌تريد به اين لطف و عنايت چون وليعهد مسلمانان هستيد .\r\nحضرت رضا فرمود : بخوان ، نامه در يك پوست بزرگ بود همانطور ايستاده تمام نامه را خواند وقتى تمام كرد حضرت رضا عليه السّلام فرمود : فضل تمام اينها كه در نامه قيد كرده‌اى به تو ارزانى ميدارم تا وقتى از خدا بپرهيزى .\r\nياسر گفت : با يك كلمه تمام آن شرايط را باطل كرد از خدمت ايشان خارج شد مأمون نيز حركت كرد ما هم با حضرت رضا عليه السّلام خارج شديم .\r\nچند روز گذشت در يكى از منازل بين راه نامه‌اى به ذو الرياستين رسيد از طرف برادرش حسن بن سهل در آن نامه نوشته بود كه من در تحويل امسال در حساب نجوم دقت كردم چنين ديدم كه تو در فلان ماه روز چهار شنبه مبتلا بحرارت آهن و آتش مىشوى من صلاح ميدانم كه در آن روز تو و مأمون و حضرت رضا داخل حمام شويد و تو خون خواهى گرفت كه خون‌خواهى گرفت كه خون حجامت روى بدنت بريزد و نحسى بر طرف شود . فضل براى مأمون يادداشتى فرستاد و جريان را گوشزد كرد تقاضا نمود كه با او بحمام برود و از حضرت رضا نيز درخواست كند با آنها بيايد مأمون نامه‌اى براى حضرت رضا فرستاد و اين تقاضا را نمود .\r\nدر جواب ايشان نوشت من فردا وارد حمام نميشوم صلاح تو و فضل نيست كه فردا وارد حمام شويد .\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nباز دو مرتبه مأمون نامه نوشت در جواب حضرت رضا فرمود : من فردا بحمام نميروم پيغمبر اكرم را در خواب ديدم ديشب به من فرمود : علي جان فردا بحمام نرو ! براى شما و فضل نيز صلاح نميدانم فردا بحمام برويد . در جواب مأمون نوشت : صحيح فرموده است پيغمبر اكرم و شما نيز صحيح ميفرمائيد من فردا بحمام نميروم فضل خودش ميداند هر چه ميخواهد انجام دهد .\r\nياسر گفت : شب كه شد و خورشيد غروب كرد حضرت رضا عليه السّلام بما فرمود بگوئيد :\r\n« نعوذ باللَّه من شر ما ينزل في هذه الليلة »\r\nما همين كلمات را ميگفتيم حضرت رضا كه نماز صبح را خواند باز فرمود بگوئيد : به خدا پناه ميبريم از شريكه امروز پديد مىآيد پيوسته ما اين سخن را تكرار ميكرديم .\r\nنزديك طلوع آفتاب حضرت رضا به من فرمود : بالاى پشت بام برو گوش بده ببين چيزى ميشنوى همين كه بالا رفتم ديدم صداى ضجه و ناله بلند است و پيوسته زياد مىشود در اين موقع ديدم مأمون وارد خانه حضرت رضا شد از دربى كه از خانه او به خانه آن جناب بود بايشان ميگفت : آقا ابو الحسن فضل از دنيا رفت خدا بشما اجر بدهد وارد حمام شده بود گروهى با شمشير حمله كرده او را كشتند كسانى كه مرتكب اين كار شده بودند گرفته‌اند يكى از آنها پسر خاله خود فضل است بنام : ذو القلمين .\r\nسپهداران و سپاهيان آنها كه طرفدار فضل بودند درب خانه مأمون اجتماع كردند و فرياد ميزدند مأمون او را كشته ما ميخواهيم انتقام خون او را بگيريم .\r\nمأمون به حضرت رضا عرضكرد : اگر صلاح بدانيد شما خارج شويد و اينها را متفرق كنيد . ياسر گفت : حضرت رضا عليه السّلام سوار شد به من نيز فرمود : سوار شو همين كه از خانه خارج شديم حضرت رضا ديد جمع شده‌اند و آتش افروخته‌اند تا درب خانه را آتش بزنند فرياد زد و با دست اشاره كرد متفرق شويد همه متفرق شدند .\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nياسر گفت : چنان مردم با عجله از هم فاصله ميگرفتند كه رويهم مى - افتادند بهر كس اشاره ميكرد ميدويد و ميرفت احدى باقى نماند .\r\nعيون اخبار الرضا : ابا صلت هروى گفت : آمدم درب خانه‌اى كه حضرت رضا عليه السّلام زندانى بود در سرخس در آنجا ايشان را در قيد كرده بودند از زندانبان اجازه خواستم گفت : نميتوانى خدمت ايشان به روى . گفتم چرا ؟ گفت : چون ايشان در شبانه روز هزار ركعت نماز ميخواند فقط يك ساعت اول روز فارغ است و قبل از ظهر و موقع غروب آفتاب كه در همين ساعات نيز در محل نماز نشسته بمناجات مشغول است .\r\nگفتم : در يكى از همين مواقع براى من اجازه بگير . اجازه گرفت ديدم در محل نماز نشسته و در انديشه است عرضكردم : يا بن رسول اللَّه اين چه چيزى است كه مردم از شما حكايت ميكنند پرسيد چه چيز ؟ گفتم : ميگويند شما مدعى هستيد كه مردم بنده شما هستند . دست بجانب آسمان دراز كرده گفت :\r\nاى خداى آفريننده آسمان و زمين كه آشكار و پنهان را ميدانى تو خبر دارى كه من چنين چيزى نگفته‌ام هرگز و نه شنيده‌ام كه يكى از اجدادم مدعى شده باشد خدايا تو ميدانى اين امت چه ستمها بما روا داشته‌اند كه اين يكى از آنها است .\r\nآنگاه رو به من نموده فرمود : اگر آن طورى كه ميگويند مردم تمام برده و بنده ما باشند بچه كس آنها را بفروشيم عرض كردم : صحيح ميفرمائيد يا ابن رسول اللَّه سپس فرمود : مگر تو منكرى ولايت ما را كه خدا واجب نموده چنانچه ديگران انكار دارند عرضكردم : معاذ اللَّه هرگز ! من اقرار بولايت شما دارم .\r\nعيون : محمّد بن ابى عباده گفت : وقتى جريان كشته شدن فضل بن سهل پديد آمد مأمون خدمت حضرت رضا عليه السّلام رسيد و گريه ميكرد و گفت : اكنون موقع احتياج من بشما رسيده كه با دقت مرا كمك كنى . فرمود : تو بايد با فكر و مصلحت بينى نقشه خود را اجرا كنى و ما دعا كنيم وقتى مأمون خارج شد عرض\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nكردم : آقا چرا قبول نكرديد و بتأخير انداختيد . فرمود : اين كارها به من ربطى ندارد .\r\nدر اين موقع متوجه شد كه من افسرده شدم . فرمود : به تو چه نفعى ميرسد از اين كار اگر آن طور كه تو ميگوئى اوضاع تغيير كند و تو نسبت به من همين طور كه هستى باشى خرج زيادى ندارى و مثل يكى از بقيه مردم خواهى بود .\r\nآبى در نثر الدر نوشته است كه فضل بن سهل روزى در حضور مأمون عرض كرد به حضرت رضا عليه السّلام : آقا مردم در كارهاى خود مجبورند . فرمود :\r\nخدا عادلتر است از اينكه مجبور كند باز عذاب نمايد گفت : پس آزاد هستند فرمود : او حكيم‌تر از آنست كه بنده خود را رها كند و او را به خود واگذارد .\r\nروزى مردى نصرانى را آوردند كه با زنى هاشمى زنا كرده بود همين كه چشمش به او افتاد مسلمان شد مأمون عصبانى شد و از فقهاء پرسيد اين شخص را چه بايد كرد گفتند : اسلام آوردن گناهان قبل او را از بين ميبرد از حضرت رضا عليه السّلام پرسيد ، فرمود : او را بكش زيرا او موقعى كه شكنجه و كيفر را مشاهده كرد اسلام آورد خداوند ميفرمايد :  فَلَمَّا رَأَوْا بَأْسَنا قالُوا آمَنَّا بِاللَّه وَحْدَه  تا آخر سوره .\r\nكشف الغمه : آبى گفت مردى را پيش مأمون آوردند خواست گردن او را بزند حضرت رضا عليه السّلام حضور داشت مأمون گفت : آقا شما چه ميفرمائيد فرمود : من ميگويم خداوند با بخشش به تو عزت مىبخشد . مأمون او را بخشيد .\r\nمأمون به حضرت رضا عرضكرد : آقا بفرمائيد ، جدت علي بن ابى طالب چگونه تقسيم‌كننده بهشت و جهنم است . فرمود : مگر خودت اين روايت را از پدرت و ايشان از آباء خود از عبد اللَّه بن عباس نقل كردى كه گفت : شنيدم پيامبر فرمود : محبت علي ايمان و كينه و بغض او كفر است . مأمون گفت چرا .\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nفرمود : پس بهشت و جهنم را تقسيم نمود مأمون گفت : خدا مرا پس از شما زنده نگه ندارد واقعا شما وارث علم پيامبرى .\r\nابو صلت گفت : وقتى حضرت رضا به منزل خود برگشت من خدمتش رسيدم عرضكردم : خوب جوابى به امير المؤمنين دادى فرمود : من جواب او را به نحوى كه مىپسنديد دادم از پدرم شنيدم كه از آباء گرام خود كرد از حضرت علي عليه السّلام كه گفت : پيغمبر اكرم به من فرمود : علي جان تو بهشت و جهنم را تقسيم ميكنى به آتش ميگوئى اين شخص مال من است و اين شخص از تو است .\r\nعيون : ريان بن صلت گفت : حضرت رضا در مجلس مأمون حضور داشت در مرو گروهى از دانشمندان عراق و خراسان نيز بودند مأمون گفت : معنى اين آيه را بيان كنيد  ثُم أَوْرَثْنَا الْكِتاب الَّذِين اصْطَفَيْنا مِن عِبادِنا  دانشمندان گفتند : منظور تمام امت مسلمان است مأمون رو به حضرت رضا نموده گفت : شما چه ميفرمائيد ؟ .\r\nفرمود : من سخن آنها را نميگويم ، من ميگويم منظور خداوند عترت پاك پيامبر است آنگاه امام بآيات و رواياتى استدلال فرمود تا بالاخره مأمون و علما گفتند :\r\nخداوند بشما اهل بيت پيامبر جزاى خير دهد از طرف امت ما توضيح و تفسير مسائل مشكل را فقط از شما ميتوانيم فرا گيريم .\r\nعيون : حسن بن محمّد نوفلى هاشمى گفت : وقتى حضرت رضا عليه السّلام از مدينه تشريف آورد مأمون بفضل بن سهل دستور داد دانشمندان و صاحبنظران اديان از قبيل جاثليق و رأس الجالوت و پيشوايان صابئين ( ستاره پرستان ) و بزرگ زردشتيان ( هربذ اكبر ) و نسطاس رومى را جمع نمايد تا شاهد مناظره آنها با حضرت رضا باشد .\r\nفضل تمام آنها را در مجلسى جمع كرد و بمأمون خبر داد كه همه حاضر هستند اجازه ورود به آنها داد و احترام از دانشمندان نمود گفت : براى عملى پسنديده شما را جمع كرده‌ام پسر عمويم از مدينه آمده فردا صبح زود\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nهمه بيائيد و براى مناظره حاضر باشيد كسى تخلف نجويد همه قبول كردند .\r\nنوفلى گفت : من در خدمت حضرت رضا بودم كه ياسر خادم وارد شد ياسر متصدى كارهاى حضرت رضا بود عرض كرد : آقاى من امير المؤمنين سلام مىرساند و عرض مىكند برادرت فدايت شود دانشمندان مذاهب اجتماع نموده‌اند چنانچه مايل باشيد فردا صبح تشريف بياوريد اگر ناراحت ميشويد لازم نيست خود را به زحمت بياندازيد چنانچه خواسته باشيد ما خدمت شما مىآئيم فرمود : سلام مرا به او برسان و بگو ان شاء اللَّه صبح زود خواهم آمد .\r\nپس از رفتن ياسر حضرت رضا رو به من نموده فرمود : تو مردى عراقى و خوش‌قريحه هستى ميدانى منظور مأمون از جمع نمودن دانشمندان و مشركين چيست ؟ عرض كردم : منظورش امتحان نمودن شما است ميخواهد بفهمد اطلاعات شما چقدر است ولى كار را بر پايه‌اى سست بنا نهاده .\r\nفرمود : چطور ؟ عرض كردم متكلمين بر خلاف علما هستند زيرا عالم آنچه مقبول نيست قبول نميكند ولى آنها پيوسته جدل مينمايند و انكار حقايق را ميكنند اگر اثبات وحدانيت خدا را بنمائى ميگويند يگانگى او را براى ما توجيه نما استدلال در باره نبوت پيغمبر كه بنمائى ميگويند رسالت او را ثابت كن آنقدر ستيزه و مغالطه مينمايند تا طرف سخن خود را پس بگيرد فدايت شوم از آنها بر حذر باش .\r\nحضرت رضا عليه السّلام تبسمى نموده فرمود : ميترسى كه بر من پيروز شوند و دلائل مرا رد نمايند عرضكردم : نه نميترسم اميدوارم خداوند شما را پيروز نمايد فرمود : ميدانى مأمون چه وقت پشيمان مىشود وقتى من با اهل تورات بوسيله تورات خودشان و با اصحاب انجيل بوسيله انجيل و يا زبوريان بوسيله زبور و يا صابئين بعبرانى و با زردشتيان به زبان فارسى و با روميان به زبان رومى ، با هر يك از دانشمندان به زبان محلى خودشان استدلال كنم وقتى تمام فرقه‌ها را مغلوب نمودم و رأى خود را رها كرده گفتار مرا پذيرفتند مأمون پشيمان مىشود\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nو لا حول و لا قوة الا باللَّه العلى العظيم .\r\nصبحگاه فضل بن سهل آمد . عرض كرد فدايت شوم پسر عمويت انتظار شما را دارد تمام دانشمندان جمع شده‌اند تشريف بياوريد . فرمود شما برويد منهم از پى شما خواهم آمد .\r\nسپس وضو براى نماز گرفت و مختصر غذائى ميل نمود به من نيز دستور داد در خدمتش باشم از جاى حركت كرده پيش مأمون رفتيم . تمام دانشمندان اجتماع كرده بودند . محمّد بن جعفر و عده‌اى از طالبيين و بنى هاشم و سرلشكران و سپهداران حضور داشتند .\r\nهمين كه حضرت رضا عليه السّلام وارد شد مأمون از جاى حركت كرد محمّد بن جعفر و ساير بنى هاشم نيز حركت كردند همان طورى كه ايستاده بودند حضرت رضا و مأمون نشستند بعد به آنها اجازه نشستن داد نشستند . ساعتى مأمون با حضرت رضا گرم صحبت بود آنگاه رو بجاثليق نموده گفت : اين پسر عمويم علي بن موسى الرضا است از فرزندان فاطمه زهرا دختر پيغمبر ما است و پسر علي بن ابى طالب است مايلم با او مناظره كنى ولى انصاف را از دست ندهى .\r\nجاثليق گفت : يا امير المؤمنين چگونه ميتوان مناظره كرد با شخصى كه استدلال بكتابى مىكند كه من منكر آن هستم و بگفتار پيغمبرى كه من قبول ندارم علي بن موسى الرضا فرمود : اگر من با انجيل خودت با تو استدلال نمايم مىپذيرى جواب داد ممكن است قبول نكنم كتاب خود را به خدا قسم قبول ميكنم اگر چه بر خلاف ميلم باشد .\r\nدر اين هنگام حضرت رضا عليه السّلام شروع به خواندن انجيل نمود و اثبات كرد كه پيغمبر ما در انجيل نام برده شده سپس عده‌ى حواريين را براى روش و استدلال‌هاى زيادى نقل كرد كه تمام آنها را پذيرفت . كتاب شعياى نبى و كتابهاى ديگرى را براى او خواند تا اينكه جاثليق گفت كسى ديگرى از شما سؤال كند قسم به\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nعيسى مسيح خيال نميكنم در ميان دانشمندان مسلمان نظيرى داشته باشى .\r\nدر اين موقع حضرت متوجه رأس الجالوت شد و با تورات و زبور و كتاب شعيا و حيقوق پيغمبر با او مناظره كرد تا مغلوب شد و نتوانست جواب بگويد پس از آن با هربذ اكبر بزرگ زردشتيان مناظره نمود او را نيز مغلوب كرد .\r\nپس از پايان بحث با هربذ اكبر رو بجمعيت نموده فرمود : اگر كسى در ميان شما مخالف اسلام هست و مايل است سؤالى كند مبادا خجالت بكشد هر چه مايل است بپرسد از ميان دانشمندان عمران صابى كه از متكلمين بىنظير بود گفت : اگر شما خودتان دعوت به سؤال نميكرديد من جسارت نمىنمودم من كوفه و بصره و شام و جزيره را زير پا گذاشته‌ام و با بسيارى از دانشمندان بحث كرده‌ام هيچ كدام نتوانسته‌اند اثبات كنند يكتائى خدا را كه احتياج به غير ندارد اكنون اگر اجازه ميدهيد از شما بپرسم .\r\nحضرت رضا فرمود : اگر در ميان جمعيت عمران صابى باشد تو هستى عرض كرد : بلى من عمرانم . فرمود : بپرس ولى متوجه باش انصاف را از دست ندهى مبادا ستيزه و ستم روا دارى . عرضكرد : به خدا قسم مايلم برايم ثابت كنى تا دست‌آويزى داشته باشم و براى خودم نيز ثابت شود فرمود : بپرس .\r\nموقعيت حساس عمران و گفتگوى او با حضرت رضا چنان اثرى گذاشت كه مردم آهسته با هم اظهار نظر ميكردند و بهم نزديك شدند سكوت تمام مجلس را فرا گرفت همه دقت ميكردند مناظره بكجا منتهى خواهد شد .\r\nاحتجاج حضرت رضا با عمران به طول انجاميد تا اذان ظهر را اعلام كردند در اين موقع امام عليه السّلام رو بمأمون نموده فرمود : هنگام نماز است عمران عرضكرد : آقا بحث را قطع نفرمائيد پرتوى از انوار هدايت بر قلبم تابيده احساس ميكنم دلم خيلى نرم گرديده . فرمود : نماز ميخوانم باز برميگرديم .\r\nحضرت رضا عليه السّلام در داخل مجلس نماز خواند ، مردم در خارج پشت سر محمّد بن جعفر نماز خواندند . پس از نماز مجلس براى مرتبه دوم تشكيل شد\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nحضرت رضا عمران را پيش خواند فرمود : سؤال كن عمران از آفريدگار و صفاتش سؤال كرد جواب كافى شنيد تا اينكه فرمود : فهميدى جوابداد : بلى آقاى من فهميدم و گواهى مىدهم خداوند همان طورى است كه شما توصيف فرمودى و اينكه محمّد بنده و برگزيده خداوند است و دين او دين حق و حقيقت است پس رو بجانب قبله نموده به سجده افتاد و اسلام آورد .\r\nدانشمندان همين كه ديدند عمران صابى كه دانشمندى توانا بود و هيچ كس در مناظره با او تاب و توان نداشت اسلام آورد ديگر كسى جرات اشكال پيدا نكرده و چيزى سؤال نكردند . شب شد مأمون و حضرت رضا از جاى حركت كردند و داخل منزل شدند سايرين نيز متفرق گرديدند .\r\nنوفلى گفت : محمّد بن جعفر از پى من فرستاد پيش او رفتم گفت : ديدى و درست توجه كردى من هيچ سابقه چنين قدرت علمى را از ايشان نداشتم .\r\nسؤال كرد در مدينه هم علماء با او مناظره ميكردند ؟ گفتم آرى حاجيان در هنگام حج خدمتش ميرسيدند از مسائل حلال و حرام سؤال ميكردند گاهى با بعضى از دانشمندان اديان مناظره نيز ميكرد .\r\nمحمّد بن جعفر گفت : ميترسم اين مرد بر او رشك برد و مسمومش كند و يا بلائى بر سرش آورد بگو خوددارى كند . گفتم : از من نميپذيرد . مأمون ميخواهد آزمايش كند كه آيا از علوم و آثار اجدادش در اختيار دارد يا نه گفت : بگو عمويت مايل نيست اين قسمت‌ها تكرار شود علاقمند است ترك مناظره نمائى بواسطه چند جهت .\r\nخدمت حضرت رضا رسيدم و گفتار محمّد بن جعفر را عرض نمودم حضرت رضا تبسمى نموده فرمود : خدا حفظ كند عمويم را ، نميدانم چرا علاقه به اين كار ندارد در اين هنگام بغلامى فرمود كه از پى عمران صابى برود عرضكردم : من جاى او را ميدانم پيش رفقايم منزل دارد فرمود : وسيله سوارى برايش ببر او را بياور .\r\nعمران آمد حضرت رضا احترامش نمود و خلعتى به او ارزانى داشت و موكبى\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nسوارى باضافه ده هزار درهم به او هديه نمود عرضكردم پيروى از امير المؤمنين عليه السّلام جد بزرگوارت نمودى فرمود : اين كار لازم است . آنگاه دستور داد غذا بياورند مرا طرف راست و عمران را طرف چپ نشانيد پس از صرف غذا بعمران فرمود اكنون خواهى رفت فردا صبح مىآئى تا از غذاهاى مدينه برايت تهيه نمايم . عمران بعد از اسلام آوردن با دانشمندان و صاحبنظران بحث ميكرد و دلائل آنها را رد مينمود بطورى كه احتراز ميكردند با او مناظره كنند .\r\nمأمون نيز به او ده هزار درهم داد فضل بن سهل به او مقدارى بخشيد و موكبى سوارى داد حضرت رضا او را متصدى موقوفات بلخ نمود ثروتى انبوه بدست آورد .\r\nعيون : حسن بن محمّد نوفلى گفت : سليمان مروزى كه دانشمندى بىنظير در خراسان بود پيش مأمون آمد خليفه از او احترام زياد نموده گفت : پسر عمويم علي بن موسى الرضا از حجاز آمده و علاقه‌اى بمناظره دارد چنانچه مايل باشى در روز ترويه بيا با او مناظره كن سليمان گفت : يا امير المؤمنين ميترسم در حضور شما و بنى هاشم از او سؤال كنم نتواند جواب بگويد در اين صورت دنبال‌گيرى بحث صلاحيت ندارد مأمون گفت اتفاقا منهم از پى تو فرستادم چون مى - دانستم قدرت مناظره دارى نظر منهم همين است كه او را در يك مسأله هم اگر شده مغلوب كنى سليمان گفت : در اين صورت اشكالى ندارد مجلسى ترتيب بده ولى ديگر بر من ايراد نكنى و سرزنش ننمائى بعد از مغلوب شدن ايشان . مأمون از پى حضرت رضا فرستاده و پيغام داد مردى از اهل مرو كه يگانه خراسان است آمده در صورتى كه ناراحت نشويد اينجا تشريف بياوريد . حضرت رضا عليه السّلام وضو گرفت به من و عمران صابى فرمود : شما جلو برويد من مىآيم ما رفتيم ياسر و خالد دست مرا گرفته پيش مأمون بردند پرسيد كو برادرم ابو الحسن خدا او را حفظ نمايد گفتم لباس مىپوشيد بما دستور داد زودتر بيائيم خدمت شما . گفتم :\r\nعمران صابى كه بدست شما ايمان آورد اينجاست اگر اجازه بفرمائيد وارد شود\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nدستور داد عمران را داخل نمايند خيلى نسبت به او احترام كرد به عمران گفت :\r\nبالاخره آخر كار جزء بنى هاشم شدى عمران جواب داد خداى را ستايش ميكنم كه اين شرافت را بوسيلهء شما به من ارزانى داشت .\r\nمأمون گفت اين شخص سليمان متكلم خراسان است ، عمران در جواب گفت : خيال مىكند در خراسان نظير ندارد با اينكه مخالف بداء است مأمون گفت : چرا با او مناظره نميكنى ؟ عمران پاسخ داد بسته بميل اوست در همين موقع حضرت رضا عليه السّلام وارد شد پرسيد در بارهء چه چيز صحبت ميكرديد عمران عرض كرد : اين شخص سليمان مروزى است سليمان گفت : هر چه علي بن موسى الرضا عليه السّلام در مورد بحث ما فرمود راضى هستى ؟ عمران پذيرفت و درخواست كرد امام عليه السّلام دليلى بياورد كه او بوسيله آن دليل براى ديگران مطلب را اثبات نمايد علي بن موسى الرضا عليه السّلام در مورد بداء و اراده و ساير مسائل توحيد بطورى استدلال نمود كه سليمان نتوانست سخن بگويد در اين موقع كه او از جواب عاجز شد مأمون گفت : اين شخص دانشمندترين بنى هاشم است پس از آن مجلس خاتمه پذيرفت و متفرق شدند .\r\nصدوق رحمة اللَّه عليه ذكر كرده كه مأمون دانشمندان و صاحبنظران ملتهاى مختلف را براى حضرت رضا عليه السّلام جمع ميكرد تا شايد بتوانند علي بن موسى الرضا عليه السّلام را مغلوب كنند و در مقابل يكى از آنها شايد فروماند از رشك و حسدى كه به آن جناب در علم و دانش ميبرد . هر كس با آن جناب بحث ميكرد اقرار بفضل و دانش او مينمود و مغلوب ميگرديد زيرا خداوند پيشوايان خود را كمك ميفرمايد خودش در قرآن ميفرمايد :  إِنَّا لَنَنْصُرُ رُسُلَنا وَ الَّذِين آمَنُوا فِي الْحَياةِ الدُّنْيا  منظورش از كسانى كه ايمان آورده‌اند ائمه عليهم السّلام و پيروان عارف آنها است و كسانى كه از ايشان استفاده كرده‌اند كه آنها را بوسيله دليل بر مخالفين خود پيروز ميگرداند در دنيا و در آخرت خداوند وعده خلافى نمىنمايد .\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nعيون : هروى گفت : وقتى مأمون دانشمندان و صاحبنظران مسلمان و ساير اديان از يهود و نصارى و مجوس و صابئين را براى بحث با حضرت رضا عليه السّلام جمع نمود هر كدام مناظره كردند چنان مغلوب شدند كه دهان آنها قفل گرديد علي بن محمّد بن جهم از جاى حركت كرده گفت : يا بن رسول اللَّه شما مدعى هستيد كه پيمبران معصوم هستند فرمود : آرى گفت : پس اين آيه را چه ميكنى «  وَ عَصى آدَم رَبَّه فَغَوى  » تا آخر - اشكالهائى كه گرفت حضرت رضا عليه السّلام تمام آنها را جواب داد بطورى كه علي بن محمّد بن جهم گريه‌اش گرفت گفت : يا ابن رسول اللَّه من توبه ميكنم از اينكه در باره انبياء و پيمبران جز گفته شما را نگويم .\r\nعيون : علي بن محمّد بن جهم گفت : در مجلس مأمون بودم حضرت رضا عليه السّلام نيز حضور داشت مأمون اخبارى كه اشاره داشت باينكه پيمبران معصوم نيستند سؤال ميكرد تمام آنها را جواب داد مأمون پيوسته ميگفت : شما واقعا پسر پيامبرى گاهى نيز ميگفت : خدا بشما چه نعمتى ارزانى داشته ! گاهى هم ميگفت : خدا از اين بيشتر بشما نعمت دهد و يك وقت هم ميگفت خدا از جانب انبياء بشما پاداش نيك عنايت كند .\r\nوقتى هر چه پرسيد جواب فرمود . مأمون گفت : دلم را شفا دادى يا ابن رسول اللَّه و آنچه در باره آن اشتباه داشتم واضح نمودى خداوند از طرف انبياء و اسلام به تو خير دهد .\r\nعلي بن محمّد بن جهم گفت : مأمون براى نماز حركت كرد و دست محمّد بن جعفر را كه در مجلس حضور داشت گرفت من نيز از پى آن دو رفتم مأمون به او گفت : ديدى پسر برادرت چه كرد ؟ ! محمّد بن جعفر او دانشمندى است كه نديده‌ام از دانشمند ديگرى استفاده كرده باشد مأمون گفت : پسر برادرت از خاندان پيامبر است كه در باره آنها پيامبر اكرم ميفرمايد : خاندان من و پاك‌سرشتان فرزندانم در كودكى از همهء مردم بردبارترند و در بزرگى از همه داناتر\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nبه آنها چيزى نياموز كه آنها از شما داناترند هرگز شما را از راه راست منحرف نميكنند و بگمراهى نميكشانند .\r\nحضرت رضا عليه السّلام به خانه خود برگشت .\r\nفردا صبح خدمت آن جناب رسيدم و سخن مأمون و جواب عمويش را عرض كردم لبخندى زده فرمود : پسر جهم مبادا حرف او ترا گول بزند او به زودى مرا مسموم مىكند ولى خدا از او انتقام خواهد گرفت .\r\nاين اخبار را بتفصيل در كتاب احتجاجات و كتاب نبوت ذكر كرده‌ام آنچه در اينجا نوشته‌ام همان مقدارى بوده كه با مقام مناسبت داشته .\r\nعيون : حضرت امام حسن عسگرى از پدر خود از جد بزرگوارش نقل كرد كه حضرت رضا عليه السّلام وقتى وليعهد مأمون شد . مدتى باران نيامد گروهى از اطرافيان مأمون و طرفداران او ميگفتند ببين از وقتى كه علي بن موسى الرضا وليعهد شد باران قطع گرديد اين حرف بمأمون رسيد ، ناراحت شد . به حضرت رضا عرضكرد : باران مدتى است نمىبارد اگر صلاح بدانيد دعا بفرمائيد شايد خداوند باران عنايت كند فرمود : بسيار خوب پرسيد ، چه وقت براى طلب باران ميرويد آن روز جمعه بود .\r\nفرمود : روز دوشنبه پيغمبر اكرم ديشب بخوابم آمد با امير المؤمنين عليهما السّلام فرمود : پسرم انتظار روز دوشنبه را داشته باش بصحرا برو و طلب باران كن خداوند باران مىبارد به آنها نشان بده مقامى را كه خداوند به تو اختصاص داده تا بيشتر از فضل و مقامت در نزد خدا مطلع شوند .\r\nروز دوشنبه بصحرا رفت مردم تمام بتماشا آمده بودند روى منبر رفت حمد و سپاس خدا را كرده گفت : بار خدايا تو مقام ما خاندان نبوت را بالا برده‌اى مردم بما توسل ميجويند همان طورى كه دستور داده‌اى و اميدوارند كه مشمول فضل و عنايت و لطف و نعمت تو شوند خدايا بارانى نافع و همه جا گير بدون تأخير و\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nبىضرر ، اين باران وقتى ببارد كه آنها از اينجا رفته‌اند و بمنزل‌هاى خود رسيده باشند .\r\nگفت : بخدائى كه محمّد را بنبوت ارسال داشت بادها ابرها را به يكديگر پيوستند و رعد و برق شروع شد مردم به خود جنبيدند و تصميم رفتن داشتند بواسطه باران حضرت رضا فرمود : صبر كنيد مردم اين ابر مال شما نيست مربوط به فلان شهرستان است ابر رد شد باز ابر ديگرى آمد كه داراى رعد و برق بود مردم حركت كردند فرمود : صبر كنيد اين ابر براى شما نيست مربوط به فلان ناحيه است همين طور تا ده ابر مىآمد و رد ميشد حضرت رضا ميفرمود صبر كنيد اين ابر مربوط بشما نيست براى فلان ناحيه است تا ابر يازدهم آمد فرمود : اين يكى را خدا براى شما فرستاده سپاسگزارى كنيد بر لطف و نعمت خدا و برويد بمنزل‌هاى خود ولى او نمىبارد تا وقتى شما وارد منزلهاى خود شويد بعد آن طور كه شايسته كرم و لطف خداست خواهد باريد در اين موقع از منبر پائين آمد مردم بازگشتند . ابر پيوسته در هوا بود ولى نمىباريد تا نزديك منزلهاى خود رسيدند آنگاه بارانى شديد باريد كه تمام نهرها و حوض‌ها و گودىها و بيابانها پر آب شد مردم ميگفتند واقعا چه مقامى دارد پسر پيامبر گوارا باد او را اين مقام و لطف خدا .\r\nبعد حضرت رضا عليه السّلام بيرون آمد گروهى از مردم نيز اجتماع داشتند به آنها فرمود : مردم از خدا بپرهيزيد و قدر نعمت او را بدانيد مبادا با معصيت نعمت را از خود سلب كنيد بوسيله اطاعت و بندگى و شكر و سپاسگزارى دوام و بقاى آن نعمت‌ها را بخواهيد بدانيد كه شما سپاس و شكر چيزى را بعد از ايمان به خدا و اعتراف بحقوق اولياء خدا از آل محمّد نخواهيد داشت كه محبوبتر نزد شما باشد از كمك به برادران دينى خود در امور دنيا كه وسيله رسيدن ببهشت خدا است ، كسى كه چنين كند از مقربين درگاه خدا خواهد بود .\r\nپيغمبر اكرم صلى اللَّه عليه و آله و سلم در اين مورد فرمايشى فرموده كه با تأمل و انديشه\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nدر باره فرمايش آن جناب كسى كناره‌گيرى نميكند از كمك ببرادران دينى خود با اين پاداش و لطفى كه خدا ميفرمايد .\r\nعرضكردند يا رسول اللَّه فلانى از كثرت گناه اگر بيچاره شد چون فلان و فلان كارهاى زشت را انجام ميدهد پيغمبر اكرم فرمود : اتفاقا او رستگار است خداوند عاقبتش را بخير ختم مىكند تمام گناهانش از بين ميرود و تبديل به ثواب مىشود يك روز او از راهى رد ميشد مرد مؤمنى را ديد كه عورتش مكشوف است و خودش متوجه نيست عورت او را پوشاند بدون اينكه مطلعش كند مبادا خجالت بكشد بعد آن مؤمن در بازگشت به منزل متوجه شد به او گفت خدا پاداش ترا بدهد و در آخرت جزاى ترا عنايت كند و در حساب قيامت بر تو آسان بگيرد خداوند دعاى او را مستجاب كرد اين شخص سعادتمند است بواسطه دعاى آن مؤمن .\r\nفرمايش پيغمبر اكرم به آن مرد رسيد توبه كرد و از كارهاى خود دست كشيد و رو بدر خانه خدا آورد هنوز يك هفته نگذشته بود كه گروهى اطراف مدينه را غارت كردند پيغمبر اكرم مسلمانان را بتعقيب ايشان فرستاد كه اين مرد نيز جزء آنها بود و شهيد شد .\r\nحضرت جواد فرمود : خداوند بدعاى حضرت رضا عليه السّلام در آن سرزمين بركت و نعمت را فراوان كرد .\r\nكسانى اطراف مأمون بودند كه خود را نامزد وليعهدى ميدانستند قبل از وليعهد شدن حضرت رضا عليه السّلام و حسودانى وجود داشتند كه پيوسته بدگوئى ميكردند . يكى از آنها بمأمون گفت : يا امير المؤمنين مبادا اين شرافت و عظمت را از خاندان بنى عباسى خارج كنى كه كارى بىسابقه در ميان خلفا خواهد شد و خلافت منتقل به اولاد علي شود كه خود و خانواده‌ات را نابود كرده‌اى اين جادوگر جادوگرزاده را كه در گوشه‌اى افتاده بود و كسى او را نميشناخت\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nآوردى و به اين مقام رساندى و مشهورش كردى از ياد رفته بود بمردم او را معرفى كردى دنيا را پر كرده از دروغ و به خود باليدنش راجع ببارانى كه در موقع دعاى او آمد . من ميترسم خلافت را از خاندان عباسى خارج كند و به اولاد علي منتقل شود من ميترسم كه ترا كنار بزند و تكيه بر مقامت كند ، كسى مثل تو بر خود و مملكت خويش خيانت نكرده .\r\nمأمون گفت اين با فاصله‌اى كه از ما داشت مردم را بجانب خود دعوت ميكرد او را وليعهد خود كردم تا مردم را به طرف من دعوت كند و اعتراف بخلافت و زمامدارى ما بكند در ضمن كسانى كه فريفته او شده‌اند متوجه شوند كه جز از آنچه آنها معتقد بوده‌اند نيست و خلافت حق ما است ، ترسيدم اگر به همان حال او را واگذارم شكافى بر ضرر ما بوجود آورد كه امكان جلوگيرى آن نباشد و وقتى متوجه شويم كه قدرت دفاع نداشته باشيم اكنون كه او را به اين مقام رسانده‌ايم و اشتباهى كه در موردش نموده‌ايم و با اين بزرگ كردن او خود را بخطر انداخته‌ايم صحيح نيست به او بىاحترامى كنيم بايد كم كم از قدر مقامش بكاهيم تا مردم چنين بفهمند كه او لياقت اين مقام را ندارد سپس چاره‌اى بيانديشيم كه بطور كلى خطر او را رفع نمايد .\r\nآن مرد گفت مجادله و جواب او را به من واگذار من او و يارانش را مغلوب ميكنم و قدر قيمتش را پائين مىآورم اگر از شما نميترسيدم او را بمقام و منزلت خودش جاى ميدادم و بمردم ميفهماندم كه شايسته اين مقام نيست .\r\nمأمون گفت از اين كار چيزى در نظرم محبوبتر نيست گفت پس در اين صورت بزرگان كشور از فرماندهان و قاضيان و دانشمندان را جمع كن تا من در مقابل آنها نقص او را ثابت كنم و از مرتبه‌اى كه به او داده‌اى پائين بياورم با اينكه آنها خيال ميكنند كار خوبى كرده‌اى .\r\nمأمون دستور داد برجستگان كشور را در مجلس بزرگى دعوت كنند حضرت رضا عليه السّلام را نيز پهلوى خود در همان مقامى كه به او داده بود نشاند همان\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nمرد كه تصميم داشت از مقام آن جناب بكاهد ابتدا گفت مردم از شما داستانها نقل ميكنند و مبالغه در تمجيد و توصيف شما مينمايند بطورى كه خود شما اگر مطلع شويد از حرفهاى ايشان متنفر خواهيد بود اول موضوعى كه حرف ميزنند همان باران آمدن است كه بموقع خودش مىآمد شما دعا كردى پس از دعاى شما كه آمد اين پيش آمد را براى شما معجزه قرار داده‌اند كه شما را در دنيا نظيرى نيست اين امير المؤمنين كه اكنون حاضرند اگر با هر كسى در دنيا مقايسه شوند برترى دارند ايشان شما را به اين مقام امتياز داد اينك صحيح نيست اجازه دهى دروغ‌بافان اين مطالب را كه بامير المؤمنين كنايه و گوشه دارد منتشر نمايند .\r\nحضرت رضا فرمود : من نميتوانم جلو مردم را بگيرم كه صحبت نكنند از نعمتهائى كه خداوند به من ارزانى داشته گر چه تصميم اختلاف و شورش ندارم اما آنچه توضيح دادى كه دوست تو مرا به اين مقام رسانيده اين مقامى كه به من داده عينا شبيه مقامى است كه پادشاه مصر بيوسف صديق داد و خود از آن واقعه اطلاع دارى .\r\nحاجب در اين موقع عصبانى شده گفت پسر موسى خيلى ادعاى بزرگى ميكنى و از حد خود پا را فراتر گذاشته‌اى بارانى كه خداوند بموقع ميفرستد بدون تقديم و تأخير تو آن را براى خود معجزه گرفته‌اى و اين قدر بزرگ كرده‌اى مثل اينكه معجزه ابراهيم خليل را انجام داده‌اى كه سر مرغان را بدست گرفت و اعضاى كوبيده شده و درهم آميخته آنها را فرا خواند آمدند و بر سرها متصل شدند و باز زندگى از سر گرفته به اجازه خدا بپرواز در آمدند اگر راست ميگوئى در اين ادعا اين دو شكل و صورت را زنده كن و بر من مسلط گردان آن وقت معجزه و نشانه‌اى درست خواهد بود اما بارانى كه در موقع خود مىآيد نميتوانى ادعا كنى كه بدعاى شما آمده يا آن كسانى كه با شما شركت در دعا داشته‌اند . حاجب اشاره بنقش دو شير كرد كه روى پشتى مأمون بود و بر آن تكيه داشت و هر دو روبروى هم بودند .\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nعلي بن موسى الرضا عليه السّلام خشمگين شده فرياد زد\r\n( دونكما الفاجر )\r\nاين مرد پست را بگيريد و پاره پاره كنيد و اثرى از او باقى نگذاريد . در اين موقع آن دو نقش تجسم پيدا كرده و دو شير شدند حاجب را با دندانهاى خود پاره پاره كردند او را خوردند و خونش را از روى زمين ليسيدند مردم از آنچه ميديدند در حيرت و شگفت بودند همين كه از كار او فراغت حاصل كردند به حضرت رضا عليه السّلام گفتند يا ولى اللَّه چه دستور ميدهى همين بلا را بر سر اين ديگرى نيز مياوريم اشاره بمأمون كافر كردند . مأمون از شنيدن اين كلام بيهوش شد حضرت رضا فرمود صبر كنيد و بايستيد .\r\nدستور داد بسر و صورت او گلاب بپاشند تا به هوش بيايد همين كار را كردند باز دو شير گفتند اجازه ميدهيد اين ظالم را هم بدوستش ملحق كنيم ؟ فرمود : نه خدا را در باره او تدبيرى است كه اجرا خواهد كرد پرسيدند پس ما را چه دستور ميفرمائيد ، فرمود برگرديد به محل اول خودتان همانطور كه بوديد دو مرتبه برگشتند به پشتى و دو نقش شدند .\r\nمأمون گفت خدا را شكر كه شر حميد بن مهران را از سر من رفع كرد منظورش همان كسى بود كه شيرها او را پاره پاره كردند بعد به حضرت رضا عرض كرد اين قدرت در اختيار جدتان پيغمبر صلى اللَّه عليه و آله و سلم بود اينك در اختيار شما است اگر بخواهى از خلافت بنفع شما كناره‌گيرى ميكنم فرمود اگر خلافت را ميخواستم با تو در اين مورد مناظره نميكردم و از تو درخواست نميكردم خداوند در اختيارم قرار داده فرمانبردارى سائر مخلوقات را چنانچه مشاهده كردى در مورد اين دو نقش مگر آدمهاى نادان كه آنها گر چه زيان ميكنند ولى خداوند در باره آنها تدبيرى دارد و به من دستور داده كه با تو معارضه نكنم و هر چه انجام مىدهم زير نظر تو باشد چنانچه يوسف صديق مأمور بود زير نظر فرعون مصر كار كند .\r\nمأمون از آن پس پيوسته خوار و ذليل بود تا بالاخره كار خود را نسبت به حضرت رضا انجام داد .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nعيون : احمد بن عيسى بن زيد گفت مأمون به من دستور داد مردى را بكشم آن مرد گفت اجازه بده مرا شكرى است انجام دهم . مأمون گفت تو كه هستى كه شكر كنى . حضرت رضا عليه السّلام فرمود يا امير المؤمنين ترا به خدا قسم مىدهم از اينكه مانع شوى از شكر كردن ديگرى گر چه كم باشد زيرا خداوند دستور ميدهد بندگانش سپاس او را بدارند آنها سپاسگزارى ميكنند خداوند نيز ايشان را مىبخشد .\r\nعيون : هرثمة بن اعين گفت خدمت آقا و مولايم علي بن موسى الرضا عليه السّلام در خانه مأمون رسيدم چنان مشهور شده بود ميان خانه مأمون كه حضرت رضا از دنيا رفته ولى اين حرف صحت نداشت وارد شدم و اجازه خواستم كه خدمتش برسم .\r\nميان غلامان مورد اعتماد مأمون شخصى بود بنام : صبيح ديلمى كه بواقع ارادتمند حضرت رضا عليه السّلام بود در اين موقع ديدم صبيح خارج مىشود تا چشمش به من افتاد گفت : هرثمه مگر نميدانى من مورد اعتماد و اطمينان مأمون هستم در اسرارش . گفتم : چرا . گفت : مرا مأمون با سى نفر غلام از كسانى كه مورد اعتمادش بود خواست ثلث اول شب وارد شدم در تالارى روشن نشسته بود كه از زيادى شمع مثل روز بود جلو او شمشيرهائى زهرآلود و برهنه قرار داشت .\r\nيكنفر يكنفر از ما را خواست و عهد و پيمان گرفت هيچ كس غير از ما در آنجا نبود گفت : پيمان ببنديد كه هر چه بشما دستور دادم انجام دهيد و مخالفت نكنيد همه قسم ياد كرديم . گفت : هر كدام يك شمشير را برداريد برويد به خانه علي بن موسى الرضا اگر ديديد ايستاده يا نشسته يا خواب است با او هيچ صحبت نكنيد شمشيرهاى خود را به پيكرش بگذاريد و خون و گوشت و پوست و موى او را با مغز استخوانش مخلوط كنيد بعد فرش اطاقش را برميگردانيد و دم شمشيرهاى خود را با آن پاك ميكنيد پس از انجام مأموريت پيش من برميگرديد در مقابل اين كار و كتمان آن براى هر كدام شما ده كيسه درهم و ده باغ عالى و تا زنده باشم بهره‌هاى كافى مىدهم .\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nما شمشيرها را برداشتيم و وارد اطاق حضرت رضا شديم ديديم در بستر است و دست خود را تكان ميدهد و چيزى ميگويد كه ما نميفهميديم غلامان با شمشيرها حمله كردند ولى من شمشير نكشيدم ايستاده تماشا ميكردم گويا اطلاع داشت كه ما براى كشتنش مىآئيم در زير لباسهاى خود چيزى پوشيده بود كه شمشير در آن كارگر نبود . فرش را درهم پيچيدند و پيش مأمون رفتند پرسيد چه كرديد گفتند : آنچه دستور دادى انجام داديم گفت : مبادا به كسى چيزى بگوئيد نزديك صبح مأمون بمجلس خود نشست با سر برهنه و گريبان چاك زده خود را تعزيه‌دار نشان ميداد بعد حركت كرد با پاى برهنه رفت تا حضرت رضا را ببيند منهم با او بودم وارد اطاق كه شد صداى حرف شنيد لرزه بر اندامش افتاد پرسيد كيست نزد او ؟ گفتم نميدانم . گفت زود برو ببين من بسرعت رفتم ديدم مولايم نشسته در محراب مشغول نماز و تسبيح است گفتم : يا امير المؤمنين يكنفر در محراب مشغول نماز و تسبيح خدا است مأمون سخت بلرزه افتاد گفت : مرا فريب داديد خدا لعنت كند شما را بعد از ميان آنها رو به من كرده گفت : صبيح تو او را ميشناسى برو ببين كيست نماز ميخواند .\r\nصبيح گفت وارد شدم ، مأمون برگشت همين كه بدرب خانه رسيدم صداى امام بلند شد فرمود : صبيح عرضكردم : بلى آقاى من برو به زمين خوردم : فرمود :\r\nحركت كن خدا ترا رحمت كند  يُرِيدُون لِيُطْفِؤُا نُورَ اللَّه بِأَفْواهِهِم وَ اللَّه مُتِم نُورِه وَ لَوْ كَرِه الْكافِرُون  .\r\nبرگشتم پيش مأمون ديدم صورتش چون شب تار سياه شده گفت : صبيح چه چيز ؟ گفتم : يا امير المؤمنين به خدا قسم در ميان خانه نشسته است مرا صدا زد و به من اين سخنان را گفت ، در اين موقع گريبان خود را بست و دستور داد لباسهايش را بياورند . گفت : بگوئيد بيهوش شده بود ولى به هوش آمد .\r\nهرثمه گفت من شكر و سپاس خدا را بجا آوردم بعد خدمت حضرت رضا عليه السّلام رسيدم همين كه مرا ديد فرمود : هرثمه مبادا آنچه صبيح به تو گفت\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nبه ديگرى بگوئى مگر كسانى را كه ميدانى خداوند دلهاى آنها را بنور ولايت و محبت ما روشن كرده عرض كردم بسيار خوب سپس فرمود : هرثمه به خدا قسم مكر و حيله آنها در ما اثر ندارد تا توقعش برسد .\r\nسيد مرتضى در كتاب عيون و محاسن از شيخ مفيد ( رضى اللَّه عنهما ) نقل مىكند كه گفت : روايت شده وقتى مأمون بخراسان ميرفت حضرت رضا عليه السّلام نيز با او بود در بين راه مأمون گفت : يا ابو الحسن من در يك موضوعى فكر كرده‌ام بالاخره حقيقت را كشف كردم . در باره خودمان و شما انديشيدم از نظر نژاد ديدم مقام و مرتبه يكى است اختلافى كه دوستان و طرفداران ما با يك ديگر دارند يك كار بيهوده و تعصب بى جا است .\r\nحضرت رضا عليه السّلام فرمود : اين سخن جوابى دارد اگر مايل باشى جوابش را بدهم و گر نه ساكت باشم .\r\nمأمون گفت : من اين حرف را نزدم مگر اينكه بفهمم شما چه خواهى گفت . فرمود : ترا به خدا قسم مىدهم اگر خداوند پيامبرش محمّد مصطفى صلى اللَّه عليه و آله و سلم را زنده كند از همين پشت تپه‌ها بيايد و دختر ترا خواستگارى كند آيا به اين ازدواج راضى هستى ؟\r\nگفت : سبحان اللَّه ! آيا كسى هست كه ميل به ازدواج پيغمبر با دخترش نداشته باشد . فرمود : حالا بگو ببينم آيا حلال است كه پيغمبر از دختر من خواستگارى كند . مأمون لحظه‌اى سكوت كرد آنگاه گفت : به خدا قسم شما به پيغمبر از ما نزديكتريد .\r\nدر همان كتاب مينويسد : كه روزى مأمون به حضرت رضا عرضكرد :\r\nبزرگترين فضيلت امير المؤمنين عليه السّلام را برايم نقل كن كه شاهدى از قرآن داشته باشد . حضرت رضا فرمود : فضيلتى كه در آيه مباهله است كه خداوند ميفرمايد :  فَمَن حَاجَّك فِيه  تا آخر آيه .\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nپيغمبر اكرم امام حسن و امام حسين كه دو فرزندش بودند آورد با فاطمه عليهما السّلام كه در آيه تعبير بزنان شده امير المؤمنين عليه السّلام را نيز آورد كه او نفس پيامبر است تصريح آيه ، پس ثابت شد كه هيچ كس از پيامبر اكرم بالاتر و برتر نيست ، در نتيجه كسى نيز از نفس پيامبر بالاتر نخواهد بود بنا به حكم خدا .\r\nمأمون گفت : مگر خداوند در اين آيه فرزندان را بلفظ جمع نگفته ولى پيغمبر دو فرزندش را فقط آورد و نساء نيز بلفظ جمع است كه ايشان فقط دخترشان را آوردند چرا اين طور نباشد كه منظور از فرا خواندن نفس خود واقعا خود پيغمبر باشد نه ديگرى در اين صورت فضيلتى كه نقل فرمودى ثابت نميشود .\r\nحضرت رضا عليه السّلام فرمود : اين صحيح نيست . به جهت اينكه انسان ديگرى را فرا ميخواند نه خودش را چنانچه امر به ديگرى مىكند درست نيست كه واقعا خودش را فراخواند چنانچه نميتواند به خودش امر كند و در صورتى كه پيامبر اكرم غير از امير المؤمنين عليه السّلام مرد ديگرى را در مباهله دعوت نكرد ثابت مىشود كه منظور از نفسى كه خداوند در آيه تصريح مىكند هم ايشان است و اين مقام را در قرآن به او اختصاص داده .\r\nمأمون گفت : وقتى جواب صحيح داده شد ديگر جاى سؤال نيست .\r\n\r\n","description":"","footnote":"","page_name":" 178 ","page_number":178},
  {"content":"\r\n\r\n\r\nبخش پانزدهم كارهائى كه مأمون براى تقرب به حضرت رضا ميكرد از قبيل مناظره با مخالفين\r\nعيون : ج 2 ص 184 - اسحاق بن حماد گفت : مأمون مجالس مناظره تشكيل ميداد و مخالفين اهل بيت را جمع ميكرد و با آنها در باره امامت علي ابن ابى طالب امير المؤمنين و برترى او از تمام صحابه بحث ميكرد تا بدين وسيله خود را نزديك به حضرت رضا عليه السّلام نمايد حضرت رضا عليه السّلام باصحاب و دوستانى كه به آنها اعتماد داشت ميفرمود گول كارهاى او را نخوريد جز او ديگرى مرا نخواهد كشت چاره‌اى ندارم بايد صبر كنم تا آن زمان فرا رسد .\r\nعيون : اسحاق بن حماد بن زيد گفت : از يحيى بن اكثم قاضى شنيدم كه گفت : مأمون به من دستور داد گروهى از اهل حديث و گروهى از دانشمندان علم كلام و استدلال را احضار نمايم . من از هر دو دسته در حدود چهل نفر جمع كردم به آنها گفتم در تالار نگهبان و اطاق انتظار باشند تا من بمأمون اطلاع بدهم ، بمأمون اطلاع دادم دستور داد آنها را وارد كنم . وارد شدند ساعتى با آنها صحبت كرد و ملاطفت نمود سپس گفت : من ميخواهم امروز بين خود و شما خدا را حجت قرار دهم هر كس احتياج به قضاى حاجت دارد برود حاجت خود را انجام دهد آزاد باشيد و كفشهاى خود را درآوريد و رداى خويش را كنار بگذاريد .\r\nآنچه مأمون توصيه كرد انجام دادند .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nآنگاه گفت : من شما را آورده‌ام تا با شما مناظره كنم و حجت را بر شما تمام نمايم از خدا بپرهيزيد مواظب خود و اعتقاد خويش باشيد مبادا مقام و موقعيت من شما را مانع از حقيقت گويى شود و با رد كردن يك باطل هر كس كه ادعا كرد از آتش جهنم بترسيد و خود را به خدا نزديك كنيد در فرمانبردارى او كه هر كس خود را به مخلوقى نزديك كرد بوسيله معصيت و نافرمانى خدا همان شخص را بر او مسلط ميگرداند با تمام نيرو و هوش و عقل خود با من مناظره كنيد .\r\nمن معتقدم كه علي بهترين انسان است پس از پيامبر اكرم صلى اللَّه عليه و آله و سلم اگر صحيح است تصديق كنيد و گر نه با دليل رد نمائيد مايل هستيد من از شما در اين مورد سؤال كنم ، ميخواهيد شما از من بپرسيد .\r\nعلماء حديث گفتند ما سؤال ميكنيم . گفت : سؤال كنيد ولى يكنفر را انتخاب نمائيد چنانچه شخص ديگرى دليل اضافى داشت دليل خود را مىآورد و اگر اشتباهى براى شخص رخ داد شما اصلاح نمائيد .\r\nيكى از آنها گفت : ما ميگوئيم بهترين مردم بعد از پيغمبر ابو بكر است زيرا روايتى كه تمام بر آن اعتراف دارند از پيغمبر نقل شده كه فرمود :\r\n« اقتدوا بالذين من بعدى ابى بكر و عمر » پيرو دو نفر بعد از من ابا بكر و عمر باشيد .\r\nمأمون گفت : روايتها زياد است يا همه آنها صحيح است يا همه باطل و يا بعضى صحيح و برخى باطل . چنانچه همه درست باشد لازم است همه باطل باشد زيرا برخى از روايات نقيض بعض ديگر است ، اگر همه باطل باشد دين از بين ميرود . چون ممكن نيست همه صحيح يا همه باطل باشد پس بعضى صحيح و بعضى باطل است در اين صورت هر روايتى بايد بوسيلهء دليلى اثبات شود تا بتوان در آن اعتقاد نمود چنانچه مضمون روايت دليل در صحت آن باشد چه بهتر .\r\nاين روايت تو از رواياتى است كه دليل بطلان آن با خودش همراه است بدليل اينكه پيغمبر راستگوترين مردم است آنها را به كار محال تكليف نميكند زيرا\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nاين دو مرد يا از تمام جهات يكسان هستند در اين صورت لازم است دو فرد متمايز از يك ديگر يكفرد باشند اين غير ممكن است ، چنانچه آنها با يك ديگر اختلاف داشته باشند چگونه صحيح است پيروى هر دو چون انجام تكليف محال مىشود اگر از يكى پيروى كنى مخالفت با ديگرى است . دليل اختلاف آن دو اينست كه ابا بكر اهل زده را اسير نمود عمر آنها را آزاد بشمرد عمر بابى بكر گفت خالد را عزل نمايد و او را بانتقام خون مالك بن نوبره بكشد ابا بكر امتناع ورزيد عمر متعه را حرام نمود اين كار را ابو بكر نكرد عمر دفتر عطايا براى خلافت تشكيل داد ابا بكر نكرد ابا بكر براى خود جانشين تعيين كرد عمر اين عمل را انجام نداد .\r\nيكى ديگر از دانشمندان گفت : پيغمبر فرمود : « لو كنت متخذا خليلا لاتخذت ابا بكر خليلا » اگر دوستى براى خود مىگرفتم ابا بكر را انتخاب مينمودم .\r\nمأمون جواب داد : اين صحيح نيست زيرا روايات خودتان اين طور است كه پيغمبر صلى اللَّه عليه و آله و سلم بين اصحاب خود برادرى قرار داد و علي را نگهداشت علي از نگهداشتن خود سؤال كرد فرمود : تو را براى برادرى خود نگهداشته‌ام هر كدام صحيح باشد ديگرى باطل است .\r\nنفر سوم گفت : علي عليه السّلام روى منبر گفت : بهترين مردم بعد از پيغمبر ابو بكر و عمر است . مأمون گفت : اين محال است زيرا پيغمبر اگر آن دو را بهترين مردم ميدانست يك مرتبه عمرو بن عاص و مرتبه ديگر اسامة بن زيد را امير بر آنها قرار نميداد .\r\nاز شواهد كذب اين روايت فرمايش علي عليه السّلام است كه فرمود پيغمبر از دنيا رفت من پيراهن خود بمقامش شايسته‌تر بودم ولى بواسطهء اينكه مردم از دين برنگردند صبر كردم .\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nو فرمايش ديگر آن حضرت كه فرمود كجا آن دو بهتر از منند با اينكه خدا را پرستش كردم قبل از آنها و بعد از آنها . ديگرى گفت : ابا بكر در خانهء خود را بست و گفت هر كس بيعت خود را پس بگيرد من بيعت او را فسخ ميكنم علي عليه السّلام فرمود : پيغمبر تو را مقدم داشته چه كس ميتواند از اين مقام محرومت نمايد .\r\nمأمون گفت : اين سخن باطل است زيرا خودتان روايت ميكنيد كه علي از بيعت با ابا بكر تا بعد از درگذشت فاطمه عليها السّلام خوددارى نمود و آن با تو وصيت كرد شب دفنش نمايند تا آنها در تشييع جنازه‌اش حضور پيدا نكنند .\r\nاز جهت ديگر اگر پيغمبر ابا بكر را جانشين خود قرار داده بود چگونه ميتوانست بيعت خود را فسخ نمايد ديگر نميگفت به آن مرد انصارى من براى جانشينى پيغمبر يكى از اين دو نفر را ميپسندم عمر و ابو عبيده .\r\nدانشمند ديگرى گفت : عمرو بن عاص به پيغمبر عرض كرد : كداميك از زنان نزد شما محبوب‌ترند فرمود : عايشه عرض كرد از مردان فرمود : پدرش .\r\nمأمون در جواب گفت اين نيز باطل است زيرا خودتان روايت كرده‌ايد كه پيغمبر صلى اللَّه عليه و آله و سلم مرغ بريانى در مقابل گذارده بود گفت : بار خدايا محبوبترين بنده خود را برسان تا از اين غذا بخورد ، علي عليه السّلام وارد شد .\r\nكدام يك از اين دو روايت شما صحيح است ؟ ديگرى از دانشمندان گفت :\r\nعلي عليه السّلام گفته هر كس مرا بر ابا بكر و عمر فضيلت دهد او را حد افترا ميزنم . مأمون گفت : چگونه ممكن است تازيانه بزند به كسى كه حدّ بر او لازم نيست در اين صورت مخالفت با فرمان خدا نموده و اين تفضيل آيا دروغ نيست شما خودتان روايت كرده‌ايد كه ابا بكر گفت : « وليتكم و لست بخيركم » من امير بر شما شده‌ام با اينكه از شما بهتر نيستم كداميك از اين دو نفر نزد تو راستگوتر هستند ابو بكر نسبت به خودش يا على در بارهء ابو بكر با اينكه حديث متناقض است .\r\nابو بكر در اين گفتار راستگو است يا دروغگو از كجا فهميده اين موضوع را اگر بوحى باشد كه وحى قطع شده است اگر نظر شخصى اوست كه خيال و نظر تحير و سرگردانى است در صورتى كه دروغگو باشد\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nمحال است عهده‌دار پيشوائى و متصدى احكام و حدود مسلمانان گردد كسى كه دروغگو باشد .\r\nديگرى گفت : از پيغمبر صلى اللَّه عليه و آله و سلم نقل شده كه فرمود :\r\n( ابو بكر و عمر سيدا كهول اهل الجنة )\r\nابو بكر و عمر دو آقاى پيرمردهاى بهشت هستند مأمون جوابداد اين حديث محال است زيرا در بهشت پيرى نيست .\r\nروايت شده كه پيره زن اشجعيه در خدمت پيغمبر صلى اللَّه عليه و آله و سلم بود آن جناب فرمود : در بهشت پيره‌زن‌ها داخل نمىشوند اشكهايش جارى شد حضرت رسول فرمود : خداوند در قرآن ميفرمايد :    إِنَّا أَنْشَأْناهُن إِنْشاءً فَجَعَلْناهُن أَبْكاراً عُرُباً أَتْراباً    « 1 »  . اگر شما خيال ميكنيد وقتى داخل بهشت شوند خداوند آنها را جوان خواهد نمود خودتان روايت نموده‌ايد كه پيغمبر صلى اللَّه عليه و آله و سلم در باره امام حسن و امام حسين عليه السّلام فرمود :\r\n« انهما سيدا شباب اهل الجنة من الاولين و الآخرين و ابوهما خير منهما »\r\nآنها دو آقاى جوانان اهل بهشتند از پيشينيان و كسانى كه بعد بيايند و پدرشان بهتر از آن دو است .\r\nدانشمند ديگرى گفت : از پيغمبر روايت شده فرموده است :\r\n« لو لم ابعث لبعث عمر »\r\nاگر من مبعوث به پيغمبرى نميشدم عمر مبعوث ميشد . مأمون گفت : اين نيز صحيح نيست زيرا خداوند ميفرمايد :  إِنَّا أَوْحَيْنا إِلَيْك كَما أَوْحَيْنا إِلى نُوح وَ النَّبِيِّين مِن بَعْدِه  و در اين آيه ميفرمايد :  وَ إِذْ أَخَذْنا مِن النَّبِيِّين مِيثاقَهُم وَ مِنْك وَ مِن نُوح وَ إِبْراهِيم وَ مُوسى وَ عِيسَى ابْن مَرْيَم  خلاصه ترجمه آيهء اول - ما بسوى تو وحى نموديم همان طورى كه بنوح و ساير پيغمبران وحى كرديم . در آيهء دوم مى - فرمايد : آن زمان كه پيمان از پيغمبران گرفتيم هم از تو و نوح و ابراهيم و موسى و عيسى بن مريم .\r\nآيا ممكن است كسى كه از او پيمان نبوت نگرفته‌اند برانگيخته شود\r\n\r\n","description":"","footnote":" ( 1 ) سوره واقعه آيه 37 - ما زنان را به صورت تازه‌اى در مىآوريم آنها را بكر قرار ميدهيم با ناز و كرشمه و دلفريب . ","page_name":" 183 ","page_number":183},
  {"content":"\r\n\r\nو آن كس كه پيمان از او گرفته‌اند مبعوث نشود .\r\nديگرى از دانشمندان گفت : پيغمبر در روز عرفه بعمر نگاهى نموده تبسم كرد فرمود : خداوند يك مرتبه به تمام بندگانش مباهات نمود و به عمر تنها افتخار كرد . مأمون گفت اين هم محال است در صورتى كه پيغمبرش جزء عموم مردم باشد اين روايت خنده‌دارتر از آن روايت ديگر نيست كه ميگويند پيغمبر فرمود داخل بهشت شدم ناگاه متوجه صداى نعلين گرديدم نگاه كردم ديدم غلام ابو بكر بلال زودتر از من ببهشت رفته شيعه ميگويد : علي بهتر از ابو بكر است شما ميگوئيد غلام ابو بكر بهتر از پيغمبر است زيرا آن كس كه زودتر ببهشت رود البته بهتر خواهد بود .\r\nروايت ديگرى كه ميگوئيد شيطان همين كه احساس وجود عمر را مىكند فرار مىنمايد در صورتى كه همان شيطان بنا بگفتهء شما به زبان پيغمبر انداخت « أنهن الغرانيق العلى » از عمر ميترسيد ولى به زبان پيغمبر كفر جارى مىكند .\r\nدانشمند ديگرى گفت : پيغمبر فرمود : اگر عذاب نازل شود جز عمر كسى نجات نخواهد يافت . مأمون جوابداد اين مخالف قرآن است زيرا خداوند مى - فرمايد :  ما كان اللَّه لِيُعَذِّبَهُم وَ أَنْت فِيهِم  تا وقتى تو در ميان امت باشى آنها را عذاب نخواهد نمود عمر را مانند پيغمبر قرار داده‌ايد .\r\nديگرى گفت : پيغمبر صلى اللَّه عليه و آله و سلم گواهى نموده است كه عمر يكى از ده نفر صحابه‌اى است كه ببهشت ميروند ، مأمون گفت : اگر اين حديث صحيح باشد آن طورى كه ميگوئيد عمر به حذيفه نميگفت ترا به خدا سوگند مىدهم آيا من از منافقين هستم ؟ در صورتى كه پيغمبر بعمر فرموده باشد تو اهل بهشتى او را تصديق نكند تا حذيفه تزكيه‌اش نمايد با وصف اين حذيفه را تصديق نموده و پيغمبر را به درستگوئى قبول نكرده است اين خلاف دين است اگر سخن پيغمبر را تصديق كرده پس چرا از حذيفه مىپرسد اين دو خبر با يك ديگر تناقض دارد .\r\nديگرى گفت : پيغمبر فرموده مرا در يكطرف ترازو و امتم را در طرف ديگر گذاشتند من سنگين‌تر بودم بجاى من ابو بكر را گذاشتند او هم سنگين‌تر\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nشد سپس عمر را گذاشتند او نيز سنگين‌تر شد ترازو را برداشتند . مأمون گفت :\r\nاين هم محال است زيرا از نظر جسم سنگينتر شده‌اند و يا از نظر عبادت ، اگر از لحاظ جسم باشد كه معلوم است درست نيست زيرا جسم آنها سنگين‌تر از امت نيست و اگر سنگينى بواسطهء اعمال صالح آن دو باشد اين حرفى است ولى چگونه آنها با نداشتن عمل فضيلت مييابند .\r\nپرسيد به چه چيز مردم از يك ديگر امتياز پيدا ميكنند يكنفر جوابداد به عمل صالح مأمون گفت : آيا كسى كه در زمان پيغمبر فضيلت و برترى بر ديگرى داشته باشد بعد از درگذشت پيغمبر آن ديگرى بيشتر از شخص برتر عمل نمايد آيا باز به او ميرسد اگر بگوييد مىرسد خودتان مىيابيد كسانى را در اين زمان كه بيشتر از اصحاب پيغمبر جهاد و حج و روزه و صدقه دارند همه اعتراف نمودند شخصى كه امروز برترى داشته باشد بمقام آن كسى كه در زمان پيغمبر برترى دارد نمىرسد .\r\nمأمون اضافه نمود دليل ديگر اينكه دقت كنيد كسانى كه دين و ايمانتان را از آنها اقتباس مينمائيد چه مقدار در فضائل علي روايت نقل نموده‌اند سپس مقايسه نمائيد فضائلى كه در باره آن ده نفر بشارت داده شده نقل نموده‌اند اگر بيك جزء از اجزاء بسيار زياد فضائل علي رسيد حرف شما درست است چنانچه فضائل علي بسيار بيشتر شد پس از پيشوايان خود پيروى كنيد ديگر چنين سخن‌ها نگوئيد .\r\nدر اين موقع همه سر به زير انداخته سكوت اختيار نمودند مأمون گفت :\r\nچرا ساكت شديد گفتند ما سؤالات خود را تمام كرديم گفت : حالا من سؤال ميكنم بگوئيد در اول بعثت چه عمل بهترين اعمال محسوب ميشده گفتند :\r\nسبقت باسلام آوردن زيرا خداوند ميفرمايد :   السَّابِقُون السَّابِقُون أُولئِك الْمُقَرَّبُون   آنهائى كه سبقت ايمان دارند مقرب پيشگاه خدايند .\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nپرسيد آيا كسى زودتر از علي ايمان آورده در جواب گفتند : او هنوز بالغ نشده بود كه ايمان آورد و بايمانش حكمى جارى نميشود ولى ابو بكر در حال پيرى اسلام را پذيرفت اين نوع ايمان مورد توجه است و بين اين دو ايمان فرق است .\r\nمأمون اين اشكال را بدين طريق پاسخ داد پرسيد آيا اسلام علي بن ابى طالب بوسيله الهام از جانب خدا بود يا بدعوت پيغمبر اگر بگوييد خدا الهام نمود او را بر پيغمبر مزيت داده‌ايد چون به پيغمبر الهام نشد جبرئيل بر او نازل گرديد اگر پيغمبر او را دعوت باسلام نمود يا از طرف خودش علي را دعوت كرده يا از طرف خدا اگر بگوييد بدلخواه خودش بوده اين خلاف گفتهء خدا است كه فرموده : «  وَ ما أَنَا مِن الْمُتَكَلِّفِين  » و آيهء ديگر ميفرمايد :  ما يَنْطِق عَن الْهَوى  از روى هواى نفس سخن نميگويد ، اگر خداوند او را امر كرده كه علي را باسلام دعوت نمايد در اين صورت خداوند كه داناى تمام رازهاست علي را از ميان تمام بچه‌ها به اين امتياز اختصاص داده است چون او را خوب ميشناخته .\r\nدليل ديگر ، بفرمائيد آيا ممكن است خداوند بنده‌اش را تكليف بكارى نمايد كه نتواند انجام دهد اگر بگوئيد ممكن است ، كافر شده‌ايد چنانچه بگوئيد تكليف نميكند چگونه ممكن است به پيغمبر صلى اللَّه عليه و آله و سلم دستور بدهد كه علي را بايمان دعوت نمايد با اينكه ايمانش بواسطهء كوچكى و عدم بلوغ پذيرفته نميشود و از جهت ديگر آيا بچه‌ى ديگرى از خويشاوند يا غير خويشاوند را دعوت نموده تا پيروى از علي بنمايد چنانچه بگوئيد دعوت ننموده اين امتياز مخصوص علي بن ابى طالب است كه از بين تمام فرزندان عرب اين فضيلت را تنها دارا باشد .\r\nسپس پرسيد بگوئيد كدام عمل بعد ايمان در صدر اسلام بهتر بود جواب دادند پيكار در راه خدا .\r\nمأمون پرسيد آيا سابقهء جهاد براى يكى از آن ده نفر باندازهء علي بن ابى طالب\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nعليه السّلام نقل شده در جنگ بدر شصت و چند نفر از كفار كشته شدند كه بيست و چند نفر را تنها علي كشت و چهل نفر را ساير مسلمانان . يكنفر گفت : ابو بكر با پيغمبر در تخت روان تدبير جنگ مينمود .\r\nمأمون گفت سخنى شگفت انگيز گفتى آيا در تخت روان شخصا تدبير جنگ را مىنمود بدون پيغمبر يا با حضرت رسول در تدبير شريك بود و يا پيغمبر به صوابديد و صلاح او احتياج داشت كدام شق را انتخاب مينمايى در جواب گفت :\r\nپناه ميبرم به خدا از اينكه بگويم به تنهايى تدبير ميكرد يا با شركت پيغمبر و يا آن حضرت به ابا بكر احتياج داشت .\r\nمأمون گفت : پس چه فضيلتى است بودن در تخت روان اگر فضيلت به گوشه‌گيرى از جنگ است بايد هر كس از جنگ تخلف جويد برترى بر مجاهدين داشته باشد با اينكه خداوند مىفرمايد :  لا يَسْتَوِي الْقاعِدُون مِن الْمُؤْمِنِين غَيْرُ أُولِي الضَّرَرِ وَ الْمُجاهِدُون فِي سَبِيل اللَّه بِأَمْوالِهِم وَ أَنْفُسِهِم فَضَّل اللَّه الْمُجاهِدِين بِأَمْوالِهِم وَ أَنْفُسِهِم عَلَى الْقاعِدِين دَرَجَةً وَ كُلًّا وَعَدَ اللَّه الْحُسْنى وَ فَضَّل اللَّه الْمُجاهِدِين عَلَى الْقاعِدِين أَجْراً عَظِيماً  « 1 »  .\r\nاسحاق بن حماد ميگويد : در اين موقع مأمون به من گفت بخوان سوره هل أتى را خواندم تا رسيدم به اين آيه  وَ يُطْعِمُون الطَّعام عَلى حُبِّه مِسْكِيناً وَ يَتِيماً وَ أَسِيراً  تا اين قسمت از سوره  وَ كان سَعْيُكُم مَشْكُوراً  سؤال كرد آيا شنيده‌اى كه علي عليه السّلام در موقعى كه فقير و يتيم و اسير را اطعام نمود به آنها گفته باشد  إِنَّما نُطْعِمُكُم لِوَجْه اللَّه لا نُرِيدُ مِنْكُم جَزاءً وَ لا شُكُوراً  اين غذا را بشما فقط در راه خدا مىدهيم هيچ پاداشى و تشكرى از شما توقع نداريم چنانچه خداوند در سورهء بيان\r\n\r\n","description":"","footnote":" ( 1 ) سوره نساء آيه 95 مساوى هستند كسانى كه در خانه نشسته‌اند با جنگجويان مگر آنهائى كه بواسطه كورى و شلى تخلف جسته‌اند خداوند فضيلت داده است جنگجويان با مال و جان را در راه خود بر بازنشستگان از جنگ بدرجه‌اى و همه را وعده‌اى نيكو داده است ولى پيكاركنندگان را پاداش بزرگ خواهد داد نسبت بگوشه گيران از جنگ . ","page_name":" 187 ","page_number":187},
  {"content":"\r\n\r\nمىفرمايد جواب دادم نه من نشنيده‌ام .\r\nمأمون گفت : خداوند از قلب و نيت علي آگاه بود از اين جهت براى شناساندن نيت علي عليه السّلام اين قسمت را در قرآن آورده آيا خداوند در قرآن يك جاى ديگر اين مقدار توصيف بهشت را نموده از قبيل « قوارير من فضة » شيشه‌هاى بلورين مانند نقره ، جواب دادم نه . مأمون گفت : اين فضيلت ديگريست از براى علي كه در سورهء اختصاصى او اين مقدار بهشت را وصف نموده پرسيد ميدانى چطور شيشه از نقره مىشود ؟ گفتم نميدانم .\r\nمأمون گفت : منظورش اين است كه ظرفهاى بلورين باندازه‌اى شفاف است كه مانند نقره سفيد است داخل آنها ميدرخشد و از خارج مشاهده مىشود اين آيه از نظر او بىمانند فرمايش پيغمبر است كه به انجشه مىفرمود :\r\n« رويدا سوقك بالقوارير »\r\nاكنون كه شترها كند ميروند آوازى كه براى شيشه‌ها ميخوانى بخوان منظورش زنها است كه آنها را از نظر لطافت و صفا به شيشه تشبيه نموده با اين سخن عرب كه ميگويند : « ركبت فرس ابى طلحة فوجدته بحرا » سوار بر اسب ابى طلحه شدم آن را دريائى يافتم ، كنايه از تندروى اسب است و اين آيه كه ميفرمايد :  وَ يَأْتِيه الْمَوْت مِن كُل مَكان وَ ما هُوَ بِمَيِّت وَ مِن وَرائِه عَذاب غَلِيظٌ  منظورش اينست كه گوئى مرگ بر او وارد مىشود با اينكه مرگ نيامده اگر آمده بود ميميرد .\r\nبعد به من گفت : اسحاق تو نيز از كسانى نيستى كه معتقدند آن ده نفر در بهشت هستند ؟ « 1 »  جواب دادم چرا . مأمون گفت : به نظر تو اگر يكنفر بگويد نميدانم اين حديث صحيح است يا نه به اين سخن كافر مىشود جواب دادم نه پرسيد اگر بگويد همان شخص نميدانم اين آيه از قرآن است يا نه كافر مىشود .\r\nگفتم : بلى كافر مىشود .\r\n\r\n","description":"","footnote":" ( 1 ) عشره مبشره - ده نفرند كه بروايت اهل سنت پيغمبر براى آنها تضمين بهشت نموده از آن جمله ابا بكر و عمر مىباشد . ","page_name":" 188 ","page_number":188},
  {"content":"\r\n\r\nمأمون گفت : اين باعث فضيلت بيشترى براى علي عليه السّلام ميگردد مأمون رو به من نموده گفت : اسحق آيا حديث پرندهء بريان در نزد تو صحيح است ؟ گفتم :\r\nآرى .\r\nمأمون گفت : لجاجت و ستيزهء تو آشكار گرديد زيرا از اين سه وجه خارج نيست يا همان طورى كه پيغمبر درخواست نمود محبوبترين خلق خدا پيش او آمد و يا خواسته‌اش پذيرفته نشد .\r\nوجه ديگر اينكه خداوند با فضيلت‌ترين بنده‌اش را مىشناخت ولى آن كس كه فضيلتش كمتر بود بيشتر مورد محبتش قرار داشت ( منظور علي عليه السّلام است كه به نظر آن دانشمندان ابو بكر بر او فضيلت دارد ) .\r\nوجه سوم اينكه بگوئى خداوند نميداند كدام بنده فضيلت بر ديگرى دارد از اين سه قسمت كدام يك را انتخاب مينمايى اسحاق ميگويد مدتى سر به زير انداختم سپس گفتم خداوند در باره ابو بكر ميگويد :  ثانِيَ اثْنَيْن إِذْ هُما فِي الْغارِ إِذْ يَقُول لِصاحِبِه لا تَحْزَن إِن اللَّه مَعَنا  « 1 »  .\r\nچنانچه ملاحظه ميكنيد خداوند امتياز مصاحبت با پيغمبر را به ابو بكر ميدهد .\r\nمأمون گفت : تعجب ميكنم چقدر اطلاع شما در بارهء لغت و قرآن كم است مگر در قرآن نخوانده‌اى كه خداوند كافر را مصاحب با مؤمن قرار داده اينكه ابا بكر مصاحب پيغمبر باشد چه فضيلتى برايش ثابت مىكند .\r\nدر اين آيه مىفرمايد :  قال لَه صاحِبُه وَ هُوَ يُحاوِرُه أَ كَفَرْت بِالَّذِي خَلَقَك مِن تُراب ثُم مِن نُطْفَةٍ ثُم سَوَّاك رَجُلًا  گفت : به شخص مصاحبش در حالى كه با او گفتگو ميكرد كافر شدى نسبت به كسى كه ترا از خاك و سپس از نطفه آفريد و ترا مردى آراسته نمود ، چنانچه ملاحظه ميكنيد شخص كافر را مصاحب مؤمن قرار داده است در اين شعر هذلى اسب خويش را مصاحب خود قرار داده\r\n\r\n","description":"","footnote":" ( 1 ) ابا بكر با پيغمبر نفر دومين بود در غار آن موقعى كه پيغمبر به شخص همراه خود گفت اندوهگين مباش خدا با ماست . ","page_name":" 189 ","page_number":189},
  {"content":"\r\n\r\n و لقد غدوت و صاحبى وحشية * تحت الرداء بصيرة بالمشرق \r\nازدى نيز در اين شعر همين كار را كرده :\r\n و لقد دعوت الوحش فيه و صاحبى * محض القوائم من هجان هيكل \r\nپس تنها مصاحب بودن شخصى با پيغمبر فضيلتى را ايجاب نميكند و اما اين قسمت از آيه «  إِن اللَّه مَعَنا  » خدا با ما است نيز دليل بر فضيلت نميشود زيرا خداوند با نيكوكار و بدكردار هست نشنيده‌اى اين آيه را  ما يَكُون مِن نَجْوى ثَلاثَةٍ إِلَّا هُوَ رابِعُهُم وَ لا خَمْسَةٍ إِلَّا هُوَ سادِسُهُم وَ لا أَدْنى مِن ذلِك وَ لا أَكْثَرَ إِلَّا هُوَ مَعَهُم أَيْن ما كانُوا  « 1 »  .\r\nاين قسمت آيه كه ميفرمايد :  لا تَحْزَن *  غمگين مباش .\r\nاينك جواب ده كه آيا حزن ابى بكر طاعت خدا بود يا معصيت اگر بگوئى طاعت بوده پس چرا پيغمبر نهى از طاعت و بندگى كرده اين كار از شخصى حكيم سر نميزند اگر معصيت باشد معصيت فضيلتى بوجود نمىآورد بگو ببينم در همين آيه :  فَأَنْزَل اللَّه سَكِينَتَه عَلَيْه  خداوند ميفرمايد : آرامش خويش را بر او نازل فرموده بر چه كسى نازل كرده .\r\nدر جواب گفتم : بر ابا بكر نازل فرموده زيرا پيغمبر بىنياز از آرامش بود .\r\nمأمون گفت : در اين آيه كه خداوند اشاره به جنگ حنين مىكند تصريح ميفرمايد كه آرامش و سكون را بر پيغمبر و مؤمنين نازل كرده   وَ يَوْم حُنَيْن إِذْ أَعْجَبَتْكُم كَثْرَتُكُم فَلَم تُغْن عَنْكُم شَيْئاً وَ ضاقَت عَلَيْكُم الْأَرْض بِما رَحُبَت ثُم وَلَّيْتُم مُدْبِرِين ثُم أَنْزَل اللَّه سَكِينَتَه عَلى رَسُولِه وَ عَلَى الْمُؤْمِنِين   . « 2 » \r\nضمنا اسحق آيا ميدانى مراد از مؤمنين در اين آيه كيانند گفتم : نه گفت تمام مسلمانان در جنگ حنين فرار كردند مگر هفت نفر از بنى هاشم\r\n\r\n","description":"","footnote":" ( 1 ) سورهء مجادله آيهء 7 - هر سه نفرى كه سر بگوشى صحبت كنند خدا چهارمى آنها است براى چهار نفر پنجمى كمتر يا بيشتر باشند خداوند از راز پنهان آنها اطلاع دارد و با آنها است هر كجا باشد .  ( 2 ) سورهء توبه آيه 25 ","page_name":" 190 ","page_number":190},
  {"content":"\r\n\r\nعلي عليه السّلام با شمشير دفاع از پيغمبر ميكرد عباس لجام استر را گرفته بود پنج نفر ديگر آن حضرت را در ميان گرفته بودند تا آسيبى بحضرتش نرسد تا بالاخره خداوند پيروزى عنايت كرد .\r\nمنظور از مؤمنين در اين آيه علي و بقيهء بنى هاشم هستند كه حضور داشتند حالا بگو ببينم كدام يك از اين دو نفر داراى فضيلت بيشترى هستند كسى كه در جنگ حنين با جان دفاع ميكرد و سكون و آرامش بر او و پيغمبر نازل شد يا آن كسى كه در غار بهمراه پيغمبر بود و شايستهء سكون و آرامش هم نبود .\r\nكداميك فضيلت بيشترى دارند . آن كسى كه در غار با پيغمبر بود يا كسى كه در رختخواب پيغمبر خوابيد و جان خويش را سپر بلاى او نمود تا جريان هجرت بطور كامل وقوع پيدا كرد .\r\nخداوند به پيغمبر دستور داد علي را مأمور كند در رختخوابش بخوابد و جان خويش را فداى پيغمبر نمايد وقتى مأموريت را به او فرمود عرض كرد :\r\nمن در رختخواب شما بخوابم شما سالم ميمانيد ؟ فرمود آرى عرض كرد :\r\nبا جان و دل ميپذيرم .\r\nدر رختخواب خوابيد و لحاف را بر خود پيچيد مشركين او را محاصره كردند همه يقين داشتند پيغمبر خوابيده تصميم داشتند هر كدام يك شمشير بزنند تا خونش ميان قبائل پراكنده شود و بنى هاشم نتوانند كسى را بجاى او بكشند علي كاملا متوجه بود و ميشنيد چه تدبيرى انديشيده‌اند و چگونه ميخواهند او را از ميان بردارند .\r\nاين موقعيت خطرناك ولى حساس به هيچ وجه او را وادار نكرد كه التماس و زارى كند و ناراحت شود چنانچه ابو بكر در غار ناراحت شد خداوند از آشفتگى خاطرش حكايت مىكند با اينكه ابو بكر با پيغمبر ولى على تنها در رختخواب خوابيد كوهى استوار و مردى استوار بود خداوند با قدرت خويش از آسيب قريش او را محفوظ نگه داشت .\r\nصبحگاه سر برداشت پرسيدند : كو محمّد ؟ گفت : از كجا ميدانم . گفتند : تو\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nما را فريب دادى پس از تمام شدن اين جريان خدمت پيغمبر رسيد .\r\nعلي هميشه بر تمام صحابه برترى داشت بواسطه جانبازيها و فداكاريها كه مينمود و عظمتى كه داشت تا خداى او را بجوار رحمتش برد آن پسنديده مرد مورد مغفرت و عنايت پروردگار است .\r\nآنگاه مأمون گفت : اسحاق حديث ولايت را روايت نميكنى « 1 »  ؟ گفتم :\r\nچرا . گفت : حديث را برايم بازگو كن . خواندم گفت : ببين در اين حديث پيغمبر به گردن ابو بكر و عمر براى علي حقى اثبات مىكند كه آن دو را هرگز چنين حقى بر علي نيست .\r\nگفتم مردم ميگويند اين سخن را بواسطه زيد بن حارثه فرموده ( چون زيد غلام پيغمبر بود يعنى علي بعد از من بر زيد تسلط خواهد داشت ) پرسيد چه وقت اين فرمايش را فرموده جوابدادم در غدير خم بعد از مراجعت از مكه .\r\nسؤال كرد زيد چه وقت از دنيا رفت ، در جواب گفتم در جنگ موته گفت :\r\nمگر زيد قبل از غدير خم از دنيا نرفته بود . جوابدادم چرا .\r\nمأمون گفت : از طرف ديگر اگر تو فرزندى داشته باشى بسن پانزده سالگى در ميان مردم فرياد زند مردم بدانيد غلام من غلام پسر عمويم خواهد بود از اين پسرت ناراحت نميشوى و تنفر ندارى . گفتم : چرا .\r\nگفت : مايلى پسرت از چنين كردارى منزه باشد ولى به پيغمبر اين نسبت را ميدهى .\r\nآنگاه رو بجمعيت نموده گفت : واى بر شما اختيارتان را بدست علماء خود داده‌ايد خداوند ميفرمايد :  اتَّخَذُوا أَحْبارَهُم وَ رُهْبانَهُم أَرْباباً مِن دُون اللَّه  به خدا سوگند نه نماز براى ايشان ميخوانند و نه روزه ميگيرند آنها دستور ميدهند مردم اطاعت ميكنند .\r\n\r\n","description":"","footnote":" ( 1 )\r\nمن كنت مولاه فعلى مولاه .\r\n","page_name":" 192 ","page_number":192},
  {"content":"\r\n\r\nسپس گفت : قبول دارى فرمايش پيغمبر را نسبت به علي كه فرمود :\r\n« انت منى بمنزلة هارون من موسى » تو نسبت به من مانند هارون هستى نسبت بموسى . جوابدادم بلى . گفت : مگر هارون برادر پدر مادرى موسى نبود .\r\nتصديق كردم . گفت : علي هم همين طور برادر پدر مادرى پيغمبر مىشود ؟ ! گفتم : نه . گفت : هارون پيغمبر بود علي كه پيغمبر نبود .\r\nپس اين دو مقام براى علي نيست ديگر چيزى جز خلافت و جانشينى باقى نميماند كه هارون جانشين موسى بود علي هم جانشين پيغمبر است اين فرمايش را در موقعى فرمود كه ناسپاس و دورو مردم گفته بودند علي را در مدينه گذاشت چون ميل نداشت او را با خود ببرد آن حضرت براى ردّ گفتار منافقين و تنزيه ساحت قدس علي ، حديث منزلت را بيان نمود همان طورى كه خداوند از حضرت موسى حكايت مىكند كه ببرادرش گفت :  اخْلُفْنِي فِي قَوْمِي وَ أَصْلِح وَ لا تَتَّبِع سَبِيل الْمُفْسِدِين  جانشين من باش در ميان مردم و آنها را به راه راست وادار نما مبادا پيروى تبهكاران را نمائى .\r\nگفتم : حضرت موسى ، هارون را در زمان حيات جانشين خود نمود وقتى بدعوت پروردگار بطور ميرفت . پيغمبر نيز علي را جانشين خود قرار داد ، هنگامى كه بجنگ رهسپار بود ( منظورش اينكه جانشينى اختصاص به زمان حيات داشته نه بعد ) .\r\nمأمون گفت : مگر موسى هنگام رفتن ، كسى از اصحاب بهمراهش بود جوابدادم بلى ، پرسيد هارون را جانشين خود بر همه‌ى اصحاب آنها كه باقى بودند و آنهائى كه رفته بودند قرار نداده بود ؟ گفتم چرا همين طور است .\r\nمأمون گفت : در اين صورت علي جانشين پيغمبر است بر تمام مردم اگر چه بيشتر آنها را بجنگ برده بود فقط زنان و ناتوانان و بچه‌ها باقى مانده بودند دليل بر اينكه جانشين اوست در زمان حيات و هنگام غيبت و هم پس از مرگ اين فرمايش پيغمبر است :\r\n« علي منى بمنزلة هارون من موسى الّا انه لا نبى بعدى »\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nعلي نسبت به من مانند هارون است نسبت بموسى جز اينكه بعد از من پيغمبرى نخواهد بود ، صريح است در اينكه علي جانشين بعد از من است ولى پيغمبر نميتواند باشد چون پيغمبرى به من ختم شده است .\r\nاز همين فرمايش بيشتر استفاده مىشود كه علي وزير پيغمبر نيز هست زيرا موسى در بين مناجات خود عرض كرد :     وَ اجْعَل لِي وَزِيراً مِن أَهْلِي هارُون أَخِي اشْدُدْ بِه أَزْرِي وَ أَشْرِكْه فِي أَمْرِي     از ميان بستگانم يكنفر را وزير من قرار ده هارون برادرم را ، بوسيلهء او نيرويم را زياد كن و او را شريك در مأموريت من بفرما .\r\nوقتى علي مقامش نسبت به پيغمبر مانند هارون نسبت بموسى باشد پس وزير پيغمبر خواهد بود همانطور كه هارون وزير موسى و جانشين او بود .\r\nدر اين موقع رو بجانب متكلمين ؟ و دانشمندان علم كلام كرد گفت من از شما سؤال كنم يا شما از من ميپرسيد ، گفتند ما سؤال ميكنيم : گفت : بگوئيد .\r\nيكى از آنها گفت : مگر امامت علي از جانب خدا نبود كه ميگوئيد پيامبر اكرم صلى اللَّه عليه و آله و سلم آن را بيان نموده بطور وجوب و لزوم مثل نماز ظهر كه چهار ركعت است و در دويست درهم بايد پنج درهم زكات داد و حج خانه خدا . گفت گفت چرا . گفت پس چرا در هيچ كدام از واجبات اختلاف پيدا نشده تنها در خلافت حضرت علي اختلاف بوجود آمد .\r\nمأمون گفت : زيرا آن علاقه و ميل و رغبتى كه در بدست آوردن مقام خلافت هست در ساير واجبات دين چنين كشمكش و فعاليت براي احراز آن نيست .\r\nديگري گفت : من ميگويم پيغمبر اكرم بخودشان واگذاشت تا يك نفر را از ميان خويش انتخاب كنند از ترس اينكه اگر خودش انتخاب كند مبادا مخالفت با جانشينش نمايند در نتيجه مشمول عذاب گردند از شفقت و مهري كه\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nبامت داشت خليفه تعيين نكرد . مأمون . گفت اين حرف را قبول ندارم چون خدا بمردم مهربانتر است يا پيغمبر اكرم . پيغمبر ميفرستد با اينكه ميداند بعضى مخالفت ميكنند و برخى مىپذيرند شفقت و محبتى كه بمخلوق دارد مانع از فرستادن پيامبر نميشود .\r\nدليل ديگر : اگر آنها را امر كند از ميان خود انتخاب نمايند از دو صورت خارج نيست يا به همه دستور داده يا به بعضى اگر به همه دستور دهد كه انتخاب كنند كسى باقى نميماند براى انتخاب اگر بيك عده امر كند بايد آنها را مستحضر نمايد اگر بگوئى آنها دانشمندان و فقيهان هستند بايد حد و مرز و خصوصيات چنين دانشمندانى را معين فرمايد .\r\nديگرى گفت : از پيغمبر اكرم روايت رسيده كه هر چه را مسلمانان خوب ميدانند در نظر خدا همان خوب است و هر چه را بد بدانند بد است . مأمون گفت آيا تمام مؤمنين خوب بدانند يا بعضى اگر منظور همه است كه اين امكان ندارد چون اجتماع همه آنها در چنين مورد محال است اگر بعضى باشد باز درست نيست چون هر دسته براى پيشواى خود فضل و منقبتى نقل كرده‌اند چنانچه شيعه در باره علي و معتقدين مذهب حشويه براى ديگران پس چگونه ميتوان امامت را ثابت كرد .\r\nديگرى گفت : ممكن است بگوئيم كه اصحاب محمّد صلى اللَّه عليه و آله و سلم اشتباه و خطا كرده‌اند گفت چگونه ما نسبت خطا و اشتباه باصحاب ميتوانيم بدهيم با فرض اينكه چنين كارى را آنها نه واجب و نه مستحب ميدانند زيرا بنا بر عقيده تو امامت از طرف خدا تعيين نشده و نه سنت پيامبر اكرم بود در كارى كه خدا و پيامبر دستورى نداده‌اند نسبت خطا و اشتباه صحيح نيست .\r\nديگرى گفت : اگر تو مدعى امامت علي هستى دليل و بينه بياور بر ادعاى مأمون گفت من مدعى نيستم من معتقدم كسى كه معتقد و معترف باشد بينه و گواه لازم ندارد مدعى كسى است كه ميگويد اختيار عزل و نصب و حكومت\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nبا اوست و او ميتواند انتخاب كند كه شما هستيد اكنون اگر گواه بخواهيد از ميان خود بياوريد كه تمامتان مدعى هستيد و نميتوانيد گواه باشيد اگر بخواهيد از مخالفين خود گواهى بياوريد بنا بر عقيده شما كه ميگوئيد اجماع بر خلافت ابا بكر شده ديگر غيرى باقى نمىماند پس چگونه بينه و گواه مىآوريد .\r\nديگرى گفت : بعد از درگذشت پيغمبر علي وظيفه‌اش چه بود و چه ميبايد انجام دهد . مأمون گفت همان كارهائى كه كرد . گفت مگر لازم نبود كه بمردم اعلام كند من امام هستم . مأمون گفت امام بخواست خود انسان نيست و نه مردم چنين اختيارى دارند كه تعيين امامت كنند . منصب امامت از جانب خدا به امام داده مىشود چنانچه بابراهيم مىفرمايد :  إِنِّي جاعِلُك لِلنَّاس إِماماً  و چنانچه بداود ميفرمايد :  يا داوُدُ إِنَّا جَعَلْناك خَلِيفَةً فِي الْأَرْض  و چنانچه بملائكه در مورد آدم ميگويد :  إِنِّي جاعِل فِي الْأَرْض خَلِيفَةً  پس تعيين‌كننده امام خدا است كه او انتخاب مىكند بواسطه شخصيت و عظمت نژادى و پاكى طينت و عصمت در آينده اگر بانتخاب شخصى باشد كسى كه داراى اين شرايط شد شايسته امامت مىشود وقتى بر خلاف رفتار كرد كناره‌گيرى مىكند در اين صورت تا آن وقت كه اين افعال را انجام نداده خليفه است .\r\nديگرى گفت : بچه دليل امامت را براى علي عليه السّلام لازم ميشماريد پس از پيغمبر اكرم صلى اللَّه عليه و آله و سلم گفت بواسطه اينكه از كودكى ايمان داشت مانند خود پيامبر اكرم و چون قوم و قبيله خويش مشرك و كافر نبود چنانچه پيغمبر اكرم نيز چنين بود زيرا شرك گناه بزرگى است .\r\nهرگز ظالم امام نميشود و نه كسى كه بت پرستيده باشد باتفاق جميع كسى كه مشرك باشد دشمن خدا است او از جمعيت مسلمان خارج است زيرا اجتماع مسلمانان شاهد شرك اوست تا باز گواهى بر اسلامش دهند .\r\nدليل ديگر : شخصى كه محكوم باشد جايز نيست حاكم شود چون حاكم خود خطاكار و محكوم بوده ديگر فرقى بين حاكم و محكوم نخواهد بود .\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nديگرى گفت : چرا علي با ابا بكر و عمر و عثمان جنگ نكرد چنانچه با معاويه جنگ كرد مأمون گفت اين سؤال صحيح نيست زيرا پرسيدن اينكه چرا چنين شد مقتضى و علت ميخواهد اما اينكه ميگوئى جنگ نكرد . نفى است . نكردن كه نفى است دليل نميخواهد . كردن كه اثبات است دليل لازم دارد ضمنا بايد دقت كنيم كه آيا امامت علي از جانب خدا است يا از طرف ديگرى اگر ثابت شد از جانب خداست اعتراض بر كارى كه او كرده كفر است بدليل اين آيه  فَلا وَ رَبِّك لا يُؤْمِنُون حَتَّى يُحَكِّمُوك فِيما شَجَرَ بَيْنَهُم ثُم لا يَجِدُوا فِي أَنْفُسِهِم حَرَجاً مِمَّا قَضَيْت وَ يُسَلِّمُوا تَسْلِيماً  .\r\nپس كار او برگشت باصل مطلب دارد اگر بتعيين خدا بوده كارهايش نيز از جانب او است و مردم بايد تسليم محض باشند . پيغمبر اكرم نيز در جريان حديبيه كه مشركين نگذاشتند قربانى خود را به خانه خدا برساند از جنگ كردن خوددارى نمود همين كه نيرو گرفت و مسلمانان زياد شدند جنگ كرد چنانچه خداوند در مورد جريان اول مىفرمايد :  فَاصْفَح الصَّفْح الْجَمِيل  « 1 »  . بعد دستور مىدهد  فَاقْتُلُوا الْمُشْرِكِين حَيْث وَجَدْتُمُوهُم وَ خُذُوهُم وَ احْصُرُوهُم وَ اقْعُدُوا لَهُم كُل مَرْصَدٍ  « 2 »  .\r\nديگرى گفت : شما كه امامت علي را از جانب خدا مىدانيد و اطاعتش را واجب ميشماريد چرا او مثل انبيا مردم را تبليغ و دعوت نكرد و از دعوت مردم باطاعت نمودن از خودش خوددارى نمود گفت ما ادعا نمىكنيم كه علي عليه السّلام دستور داشت كه تبليغ كند بعد او را پيامبر بدانيم او واسطه بين خدا و مردم بود هر كه پيروى كرد از او مطيع است و هر كه مخالفت نمود عاصى اگر قدرت و نيرو يافت جهاد مىكند اگر نيرو نداشت سرزنش بر او نيست بر مردم است زيرا آنها بايد در هر صورت از على پيروى كنند بعلى عليه السّلام دستور نداده با آنها پيكار كند مگر با داشتن يار و ياور او مانند خانه كعبه است مردم براى\r\n\r\n","description":"","footnote":" ( 1 ) سوره حجر آيه 85  ( 2 ) سوره توبه آيه 5 . ","page_name":" 197 ","page_number":197},
  {"content":"\r\n\r\nانجام حج بايد رهسپار خانه خدا شويد اگر حج بجا آوردند وظيفه خود را انجام داده‌اند اگر حج نگزاردند ايراد بر مردم است نه بر خانه خدا .\r\nديگرى گفت : در صورتى كه بناچار براى مردم امامى لازم است كه از او پيروى كنند چرا آن امام بايد علي باشد و ديگرى نباشد .\r\nگفت چون خدا چيز نامعلومى را واجب نمىكند و هرگز چيزى كه واجب شود ممتنع نخواهد بود اگر مجهول و نامعلوم باشد ممتنع است و امكان تشخيص آن نيست بايد پيامبر راهنمائى كند مردم را بدستور واجب تا بهانه مردم بين خود و خدا از ميان برود . مثلا اگر خدا روزه گرفتن يك ماه را واجب كند ولى مردم ندانند كدام ماه است و نه او معين كرده باشد . تو مىگوئى مردم بوسيله عقل خود آن ماه را در آورند تا دستور خدا را انجام دهند در اين صورت ديگر احتياج به پيامبر و امام نيست كه توضيح دهند .\r\nديگرى گفت : چگونه شما ادعا ميكنيد على در هنگام ايمان آوردن بالغ بوده با اينكه مردم ميگويند موقعى كه او را دعوت كرده‌اند كودكى غير مكلف بوده و به حد بلوغ نرسيده بود گفت علي عليه السّلام يا از آن گروه بشمار ميرفته كه پيامبر براى دعوت آنها آمده اگر چنين باشد كه داراى حد تكليف بوده و ميتوانسته فرايض را انجام دهد اگر پيامبر مأمور تبليغ او نبوده در اين صورت آن جناب مشمول اين آيه مىشود :    وَ لَوْ تَقَوَّل عَلَيْنا بَعْض الْأَقاوِيل لَأَخَذْنا مِنْه بِالْيَمِين ثُم لَقَطَعْنا مِنْه الْوَتِين    « 1 »  . بدون اجازه خدا چنين كارى را كرده باضافه اينكه پيامبر مردم را دعوت بكارى كرده كه خدا قدرت آن را هنوز بايشان نداده چنين چيزى محال است و امكان ندارد و شخص حكيم اين كار را نميكند و پيامبر هم اقدام به اين عمل نمينمايد خدا بزرگتر از آن است كه امر بمحال كند و پيامبر بزرگوارتر است از اينكه بر خلاف آنچه حكمت خدا اقتضا مىكند كارى انجام دهد . در اين\r\n\r\n","description":"","footnote":" ( 1 ) سوره الحاقه آيه 46 . ","page_name":" 198 ","page_number":198},
  {"content":"\r\n\r\nموقع تمام دانشمندان سكوت كردند .\r\nمأمون گفت : شما از من سؤال كرديد و بر من ايراد گرفتيد حالا اجازه ميدهيد من سؤال كنم : گفتند : آرى گفت آيا باجماع و اتفاق است اين روايت از پيامبر اكرم نقل نشده كه فرمود : « من كذب علي متعمدا فليتبوأ مقعده من النار » هر كه بر من عمدا دروغ ببندد نشيمنگاهش پر از آتش مىشود . گفتند صحيح است گفت باز روايت كرده‌اند كه فرموده است هر كه معصيت خدا را كند چه كوچك و چه بزرگ و اين كار را دين خود بشمارد و از دنيا برود با اصرار بر آن كار در طبقات جهنم مخلد خواهد بود گفتند صحيح است .\r\nگفت : بفرمائيد آيا كسى را كه مردم انتخاب نمايند و او را بمقام خلافت برسانند ميتوان او را جانشين پيغمبر گفت كه از جانب خدا تعيين شده يا اينكه پيغمبر او را جانشين خود قرار نداده اگر بگوئيد ميتوان گفت لجبازى كرده‌ايد اگر بگوئيد نه در اين صورت بايد اعتراف كنيد كه ابا بكر خليفه پيغمبر نيست و از جانب خدا معين نشده و شما بر پيغمبر دروغ مىبنديد و از همان دسته‌اى هستيد كه پيغمبر اكرم وعده آتش بايشان داده .\r\nبگوئيد ببينم از اين دو ادعاى شما كدام يك صحيح است اينكه ميگوئيد پيامبر اكرم از دنيا رفت و كسى را بجانشينى خود تعيين نكرد با اين گفته شما نسبت بابا بكر كه خليفه پيامبر است اگر هر دو صحيح است كه اين محال است زيرا با هم نقيض هستند اگر يكى از آن دو صحيح باشد ديگرى باطل است .\r\nاز خدا به بپرهيزيد مواظب خود باشيد تقليد را رها كنيد و از پى مطالب نادرست نرويد به خدا قسم خداوند نمىپذيرد از بنده مگر چيزى را كه درك كند و قدم به جائى بگذارد كه ميداند صحيح است اما ترديد شك است و ادامه شك كفر بخداست و كسى كه در شك بماند اهل آتش است .\r\nبگوئيد آيا ميتواند يكى از شما بنده‌اى را بخرد وقتى او را خريد همان بنده بشود مالك و آقاى خريدار . گفتند نه گفت پس چگونه ممكن است كسى\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nرا كه اجتماع نموده و از روى خواهش نفس او را برگزيديد و خليفه گرديد مگر نبايد خليفه و نماينده شما باشد چون او را شما تعيين كرديد باز به او ميگوئيد خليفه پيغمبر و موقعى كه از دستش ناراحت ميشويد او را ميكشيد چنانچه در باره عثمان بن عفان كرديد يكى از آنها گفت زيرا امام نماينده مسلمانان است وقتى راضى از او باشند به او نمايندگى ميدهند موقعى كه ناراضى بودند عزل مينمايند پرسيد مسلمانان و بندگان و جهان مال كيست ؟ گفتند از خداوند . گفت بايد خدا وكيل و نماينده در ميان مردم و در جهان تعيين كند زيرا تمام مسلمانان اتفاق دارند كه هر كسى در ملك ديگر تصرفى بدون اجازه‌اش بكند ضامن است و نبايد بدون اجازه‌اش تصرف كند اگر چنين كرد گناه كرده و بايد غرامت بپردازد .\r\nگفت : بگوئيد آيا پيغمبر وقتى از دنيا رفت كسى را بجانشينى خود تعيين كرد . يا نه گفتند : نه جانشين تعيين نكرد گفت اين تعيين نكردن جانشين خوب بود يا بد ؟ گفتند : خوب بود گفت پس بايد مردم هم پيروى از همين كار خوب پيغمبر بنمايند و از گمراهى پرهيز كنند . گفتند مردم نيز همين كار را كردند . پرسيد پس چرا مردم خليفه تعيين كردند با اينكه پيغمبر خودش نكرده بود پيروى نكردن از او ضلالت است غير ممكن است ضد كار خوب ، خوب باشد اگر جانشين تعيين نكردن خوب بود چرا ابو بكر جانشين تعيين كرد و بعد از خود عمر را خليفه نمود يا اينكه پيغمبر صلى اللَّه عليه و آله و سلم چنين نكرد و چرا باز عمر خلافت را بشورى بين مسلمانان محول نمود بر خلاف رفتار ابا بكر .\r\nميگوئيد : پيغمبر اكرم خليفه تعيين نكرد و ابا بكر جانشين تعيين نمود و عمر نيز به كلى تعيين كردن جانشين را رها نكرد چنانچه پيامبر اكرم رها كرده بود و نه مثل ابو بكر تعيين كرد يك كار تازه و راه سومى را در پيش گرفت بفرمائيد كداميك از اين سه كار درست است اگر كار پيغمبر را درست بدانيد ابا بكر را\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nخطاكار دانسته‌ايد به همين ترتيب بقيه .\r\nو نيز بگوئيد كداميك بهتر است به نظر شما كار پيغمبر كه خليفه تعيين نكرده يا كار ديگران كه تعيين كردند و باز بگوئيد ممكن است تعيين نكردن پيغمبر كار خوبى باشد و تعيين كردن ديگران نيز كار خوب باشد در اين صورت دو كار ضد و نقيض هر دو خوب خواهند شد ديگر كار بد چه خواهد بود .\r\nبگوئيد آيا بعد از پيامبر اكرم كسى بوسيله انتخاب صحابه تا امروز فرمانروا و رهبر آنها شده اگر بگوئيد نه ، لازم مىآيد كه تمام مردم پس از پيغمبر بگمراهى مبتلا شده باشند اگر بگوئيد : چرا تعيين كرده‌اند نسبت دروغ بامت اسلام داده‌ايد و سخن شما بر خلاف واقع موجود است .\r\nاين آيه را توضيح دهيد كه خداوند ميفرمايد :  قُل لِمَن ما فِي السَّماوات وَ الْأَرْض قُل لِلَّه  صحيح است يا دروغ ؟ گفتند درست است گفت طبق اين آيه مگر هر چه جز خدا است متعلق به خدا نيست ؟ جوابدادند چرا . همين آيه عمل شما را باطل مىكند كه خليفه‌اى انتخاب كنيد و خودتان برگزينيد بعد او را خليفه پيغمبر بناميد وقتى بر او خشم ميگيريد بر كنارش ميكنيد كه بر خلاف ميل شما رفتار كرده و اگر بر كنار نرفت او را مىكشيد . متوجه باشيد بر خدا دروغ نبنديد كه نتيجه اين اعمال زشت خود را فردا كه در پيشگاه او ايستاديد خواهيد ديد آن موقع كه خدمت پيامبر اكرم برسيد كه عمدا بر آن جناب دروغ مىبنديد زيرا خودش فرمود هر كسى بر من عمدا دروغ ببندد نشيمنگاهش پر از آتش خواهد شد .\r\nدر اين موقع رو به قبله نمود دست‌هاى خود را بلند كرده گفت بار خدايا من نصيحت خود را كردم و راهنمائى نمودم وظيفه خود را انجام دادم ديگر شك و شبهه‌اى براى ايشان باقى نماند . خداوندا عقيده دينى من اينست كه علي بن ابى طالب عليه السّلام پس از پيامبر اكرم از تمام مردم برتر و بالاتر است همان طورى كه خود پيامبر ما را به اين معنى امر كرده .\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nگفت : ما متفرق شديم ديگر تا مأمون از دنيا رفت چنين اجتماعى پيدا نكرديم .\r\nمحمّد بن احمد بن يحيى بن عمران اشعرى در حديث ديگرى گفت . در اين موقع همه ساكت شدند مأمون گفت چرا سكوت كرديد . گفتند : نميدانيم چه بگوئيم . گفت همين قدر مرا كافى است كه حجت بر شما تمام شد دستور داد ايشان را خارج كنند .\r\nگفت : شرمنده و متحير خارج شديم سپس مأمون نگاهى بفضل بن سهل نموده گفت اين نهايت قدرت و نيروى استدلال آنها بود جاى اين گمان براى كسى باقى نماند كه خيال كند مقام و موقعيت من مانع از اين شد كه دلايل مرا رد كنند .\r\nطرايق : از مطالب شنيدنى كه مشهور شده مدح و ستايشى است كه مأمون از امير المؤمنين علي بن ابى طالب عليه السّلام و اولادش مينمايد . در جواب نامه‌اى كه بنى هاشم « 1 »  به او مينويسند و درخواست ميكنند جوابش را بدهد اين مطلب را ابن مسكويه صاحب تاريخ حوادث الاسلام در كتاب خود بنام نديم - الفريد نوشته مأمون در جواب ايشان چنين مينويسد :\r\n بِسْم اللَّه الرَّحْمن الرَّحِيم *  - حمد و سپاس خدا جهان را سزا است درود بر خاتم انبياء و اهل بيت آن جناب بر خلاف گروهى كه خوششان نمىآيد ( كه بر اهل پيغمبر هم صلوات بفرستم ) .\r\nنامه شما را متوجه شدم و منظورتان را درك كردم و كاملا برخاسته كوچك و بزرگ شما واقفم مىدانم چگونه اشخاصى هستيد وقتى روى مىآوريد و زمانى كه از كسى برميگرديد و نتيجه اين نامه را نيز ميدانم كه قبل از آن چقدر در پى باطل بوديد و حق را پايمال مىكرديد و كتاب و سنت پيامبر را پشت\r\n\r\n","description":"","footnote":" ( 1 ) منظور همان بنى عباس است كه آنها نيز نسبت بهاشم جد پيغمبر اكرم ميرسانند . ","page_name":" 202 ","page_number":202},
  {"content":"\r\n\r\nسر انداخته بوديد . گويا شما از ملت‌هاى پيامبران گذشته هستيد كه زمين آنها را فرو برد يا بطوفان و غرق و صاعقه گرفتار شدند .\r\nدر باره آيات قرآن انديشه نمىكنيد بر دلهاى شما مهر نادانى زده شده به آن خدائى كه از رگ گردن به من نزديك‌تر است اگر نمىگفتيد كه نتوانست جواب نامه را بدهد جواب شما را نميدادم بواسطه اخلاق بد و بىارزشى شما و نادانى و منظورهاى پستى كه داريد اينك گوش دهيد و به ديگران نيز برسانيد .\r\nخداوند بزرگ ، پيامبر ما محمّد مصطفى صلى اللَّه عليه و آله و سلم را در فاصله ممتدى از پيامبران فرستاد زمانى كه قريش سرگرم افتخار خويش باموال و مقام خود بودند و خيال نميكردند كسى برتر و بالاتر از آنها باشد پيامبر ما شخص امين و مورد اعتمادى از خانواده‌هاى متوسط آنها بشمار ميرفت و از همه تهيدست‌تر بود اولين كسى كه به او ايمان آورد خديجه دختر خويلد بود كه ثروت خويش را در اختيار آن جناب گذاشت پس از او امير المؤمنين علي بن ابى طالب ايمان آورد هفت سال بود كه ايمان داشت و يك چشم بهمزدن براى خدا شريك قائل نبود نه بت پرستيد و نه خداى خويش را خورد و در نادانيهاى مردمان جاهليت شركت نداشت با اينكه عموهاى پيغمبر بعضى مسلمان بودند ولى كارى از دستشان بر نمىآمد و بعضى كافر و دشمن سرسخت بودند بجز حمزة كه او سرپيچى از اسلام نكرد و اسلام نيز او را پذيرفت با اعتقاد كامل زندگى را بدرود گفت .\r\nابو طالب عهده دار نگهدارى و حمايت از پيغمبر بود و پيوسته از او دفاع ميكرد و جانبدارى مينمود همين كه او از دنيا رفت اجتماع كردند و تصميم گرفتند كه پيغمبر را بكشند بناچار مهاجرت كرد بسوى گروهى كه خانه و آشيانه خويش را در اختيارش گذاشتند و از مهاجرين بگرمى استقبال نمودند و آنها را بر خويش مقدم ميداشتند گر چه خود نيز وضع خوبى نداشتند آرى كسى كه جلو آز و طمع خويش را بگيرد رستگار است .\r\nهيچ كدام از مهاجرين مانند علي بن ابى طالب حمايت از پيغمبر اسلام\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nنكردند او جان خويش را در طبق اخلاص نهاده از پيغمبر حمايت ميكرد و در رختخواب او خوابيد پس از مهاجرت نيز مرزبان اسلام و جوابگوى شجاعان عرب او بود كه هرگز از دشمن نهراسيد و از سپاهى روى برنگرداند دليرى بود كه فرمانروائى و سپهدارى بر تمام مسلمانان آن زمان نمود ولى كسى فرمانروا و سپهدار بر او نشد از تمام مسلمانان در نابودى شرك و بت‌پرستى بيشتر كوشش مينمود در جنگ و جهاد و علم و دانش و اطلاع بر قرآن مجيد و دانستن حلال و حرام نظيرى نداشت پرچم ولايت در غدير خم به او اختصاص يافت و هم اوست كه پيغمبر در باره‌اش فرمود :\r\n« انت منى بمنزلة هارون من موسى الا انه لا نبى بعدى »\r\nو او شخصى است كه افتخار سر گوشى و سرپوشى پيامبر را در طائف داشت ( كه مسلمانان اعتراض كردند چرا تنها با علي آهسته سخن ميگوئى فرمود : من اين كار را از پيش خود نمىكنم خدايم دستور داده .\r\nاز تمام مردم نزد خدا و پيامبر محبوبتر بود او كسى است كه تمام درهاى مسجد را كه ديگران داشتند بستند جز درب خانه علي كه به مسجد باز ميشد او پرچمدار جنگ خيبر و حريف دلاور و هم نبرد عمر بن عبد ود بود و تنها كسى بود كه افتخار برادرى با پيامبر را يافت موقعى كه پيغمبر اكرم طرح برادرى بين مسلمانان افكند .\r\nبسيار با شخصيت و بزرگوار بود و اين آيه در باره او نازل گرديد :\r\n يُطْعِمُون الطَّعام عَلى حُبِّه مِسْكِيناً وَ يَتِيماً وَ أَسِيراً  او همسر فاطمه زهرا بهترين زن عالم و سرور زنان بهشت بود . داماد خديجه و پسر عموى پيغمبر اسلام كه در دامن او پرورش يافت او پسر ابو طالب بود در كمك و پشتيبانى از اسلام و او جان پيغمبر بشمار رفت در روز مباهله او كسى بود كه ابا بكر و عمر بدون صلاح - ديد و مشورتش كارى را انجام نميدادند اگر او صلاح ميديد اجرا ميكردند و آنچه را نميداد صرف نظر مينمودند او تنها كسى بود از بنى هاشم كه در شورى\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nشركت داشت . قسم بجان خودم اگر دوستان علي مىتوانستند مثل عباس از او دفاع كنند و راهى ميداشتند اين كار را ميكردند .\r\nاما اينكه عباس را بر او مقدم داشتيد كار صحيحى نيست زيرا خداوند در اين آيه ميفرمايد :  أَ جَعَلْتُم سِقايَةَ الْحاج وَ عِمارَةَ الْمَسْجِدِ الْحَرام كَمَن آمَن بِاللَّه وَ الْيَوْم الْآخِرِ وَ جاهَدَ فِي سَبِيل اللَّه لا يَسْتَوُون عِنْدَ اللَّه  به خدا قسم اگر فضائل و مناقب و آيه‌هائى كه در باره امير المؤمنين على عليه السّلام هست يكى از آن فضائل يا آيه را يكنفر از شماها يا اشخاص ديگر ميداشت شايسته و سزاوار خلافت بود با همين يك امتياز مقدم بر ساير صحابه پيامبر ميشد ، بالاخره بمقام خلافت رسيد به هيچ كس از بنى هاشم اهميت نگذاشت جز عبد اللَّه بن عباس كه او را محترم ميشمرد و به او اعتماد داشت و مراعات حق خويشاونديش را ميكرد . او نيز وضعى را داشت كه خدايش بيامرزد اينك ما و آنها آن طور كه شما گمان كرده‌ايد متحدشده‌ايم تا خداوند خلافت را در اختيار ما گذاشت به اولاد علي عليه السّلام سخت گرفتيم و آنها را ترسانيديم و بيشتر از بنى اميه بكشت و كشتار اولاد علي پرداختيم .\r\nميدانيد : بنى اميه كسانى را از اولاد علي ميكشتند كه شمشير بر روى آنها بكشيد ولى ما بنى عباس از هيچ كدام چشم پوشى نداشتيم بايد جوابگوى آن باشيم كه بچه دليل اينها را كشته‌ايم ، پاسخ آن جوانان و مردانى كه در دجله و فرات افكنديم و اشخاصى كه در بغداد و كوفه زنده بگور نموديم بدهيم ، اى واى كه بايد هر كس به اندازه يك ذره كار نيك يا كار بد كرده پاداش و كيفر خود را ببيند ! ! اما آنچه در باره برادرم امين گفتيد و اشتباهى كه در مورد او شده بجان خود قسم ياد ميكنم كه اين اشتباه را شما براى او بوجود آورديد زيرا او را وادار بشكستن پيمان نموديد و دغلبازى را پيش چشمش جلوه داديد به او گفتيد چرا بايد برادرت در خلافت سهم داشته باشد او كه فاصله زيادى از بغداد دارد اكنون كه قدرت در اختيار تو است ميفرستيم تا او را بياورند دروغ گفتيد و بد پيشنهادى\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nكرديد از اين آيه فراموش كرديد كه خداوند ميفرمايد :  وَ مِن . . . *   بُغِيَ عَلَيْه لَيَنْصُرَنَّه اللَّه  هر كه بر او ستم شود خدا ياريش خواهد كرد .\r\nاما آنچه در باره انتخاب و بيعت با علي بن موسى الرضا نوشته‌ايد كه آيا من وارد بودم و از روى فكر اين كار را كردم به خدا قسم با كمال دقت و اطلاع كافى اين كار را نمودم زيرا روى زمين كسى داناتر و عفيف‌تر و پاكدامن‌تر و پارساتر و گوياتر و محبوبتر در نزد خاص و عام و خداپرست‌تر از او نبود و اين بيعت كه به او كردم فقط بخاطر خشنودى خدا بود خيلى كوشش كردم و در راه خدا كسى نمى - تواند مرا سرزنش كند ! بجان خود قسم ياد ميكنم اگر بيعت من از روى عشق و علاقه بود علاقه‌ام بفرزندم عباس و ساير بچه‌هايم بيشتر بود و آنها در نظرم بيشتر جلوه داشتند ولى من يك تصميم ديگرى داشتم كه خدا اراده ديگرى كرد من نتوانستم تصميم خود را در مقابل اراده خدا اجرا كنم .\r\nاما مطالبى كه در باره ستم‌هائى كه بشما شده در زمان حكومت من نوشته‌ايد بايد آن را از جانب خود بدانيد كه پشتيبانى از برادرم كرديد بعد از اينكه كشته شد متفرق شديد و هر دسته‌اى بيك نفر پيوستند گروهى اطراف پسر ابى خالد را گرفتيد و گروهى پيرو آن اعرابى شديد و دسته‌اى اطراف ابراهيم اين شكله را گرفتيد آن وقت همه شمشير بر روى من كشيديد اگر عادت بر عفو و گذشت نداشتم بايد يكنفر از شما را زنده نگذارم خون همهء شما حلال بود .\r\nآنچه پيشنهاد كرده‌ايد در باره بيعت با پسرم عباس شما ميخواهيد آن كس كه لياقت دارد و براى شما بهتر است كنار بزنم و با كسى كه شايستگى ندارد بيعت كنم به خدا قسم عباس بچه كوچكى است كه به حد رشد نرسيده و خود را نميتواند نگهدارد هنوز بىتجربه است بايد زنها و دايه‌ها از او نگهدارى كنند با اينكه اطلاعات دينى ندارد و حلال و حرام را تشخيص نميدهد . اطلاعات او بقدرى است كه كافى براى حكومت و فرمانروائى نيست گرچه در صورتى كه تجربه نيز داشته باشد\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nو فقه هم بياموزد بمقامى برسد كه رهبرى عادل و پارسا و بىعلاقه به دنيا باشد از خلافت در نظر من سهمى ندارد مگر به اندازه يكنفر از مردم قبيله عك و حمير ( كه دو قبيله پست در ميان عرب هستند ) زياد در اين باره حرف نزنيد مدتها است كه زبان خود را از ابراز و افشاى بعضى مطالب بسته‌ام مبادا در صورتى كه آشكار كنم گروهى از شما بيعت خود را بشكنيد با اينكه ميدانيم خدا كار خود را خواهد كرد و هر وقت باشد قضاى خويش را اجرا مينمايد .\r\nاكنون كه اصرار داريد و ميگوئيد پرده بردارم ميگويم كه هارون الرشيد به من خبر داد از طرف پدران خود از شخصى كه اطلاع از آينده خلافت و فرمانروائى دارد كه او گفت هفتمين خليفه بنى عباس ( يعنى خود مأمون ) بعد از او ديگر براى بنى عباس خلافت خوبى نخواهد بود رياست و نعمت تا زمان زندگى او براى ايشان دوام دارد همين كه از دنيا رفت نعمت از ايشان سلب مىشود من كه از ميان شما بروم بايد براى خود پناهگاهى بجوئيد اما افسوس جز شمشير پناهى نداريد . مردى كه از نژاد حسنى است مىآيد كه انتقامجو است و چون گندم شما را درو مىكند يا سفيانى خواهد آمد و يا قائم مهدى مىآيد كه او خون ناحق نمىريزد هر كه را او بكشد شايسته كشته شدن است .\r\nاما منظورى كه از بيعت با حضرت رضا عليه السّلام داشتم با اينكه ايشان واقعا شايسته بود و اين انتخاب جز براى جلوگيرى از خونريزى و دفاع از شما و ايجاد محبت و علاقه بين دو فاميل نبود كه همين راه را طى ميكنم در احترام ، به اولاد علي و مواسات و برابرى با آنها در مختصر سهمى كه از بيت المال دارند .\r\nگر چه شما خيال ميكرديد من ميخواستم سود و نفع و مقام و موقعيت به آنها برسد با اينكه من در فكر شما و آينده فرزندان و نسل شما بودم ولى شما ببازيچه گرفتيد و در گمراهى و بدبختى غوطه‌ور بوديد نميدانستيد چه وظيفهء داريد پيوسته در گرفتارى و از دست دادن نعمت بوديد تمام كوشش و همت شما آن بود كه مركبى\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nبراى سوارى داشته باشيد و شرابى براى خمارى ، افتخار شما بآلودگى در معصيت بود و پيوسته مشغول ساز و نواز و عيش و عشرت با زنان خوش‌آواز بوديد يكنفر از شما بفكر زندگى و ادامه نعمت و كسب موقعيت و شخصيت و بدست آوردن ثواب نبود كه بوسيله آن روز قيامت بتواند سر بلند باشد .\r\nنماز را نابود كرديد و در پى شهوترانى رفتيد غرق در لذت از نعمت‌هاى نغمه‌سرايان و بربط زنان بوديد به زودى نتيجه گمراهى خود را خواهيد ديد .\r\nبه خدا گاهى در انديشه شما ميشوم ، مىبينم هر كدام از امت‌هاى گذشته كه مستوجب عذاب شدند داراى يك كار زشت و رفتار ناپسند بودند كه عينا در ميان شما آن كارها هست با كارهاى ناپسند بسيار ديگرى كه شيطان به آن كارها وارد نيست و اطلاع ندارد و نه امر بانجام آن كارها مىكند خداوند از قوم صالح در قرآن كريم خبر ميدهد كه در ميان آنها نه طايفه بودند كه به كار زشت پرداختند و نظر اصلاحى نداشتند كدام يك از شما نود و نه مفسد و تبهكار نداريد كه آنها را به خود نزديك و مقرب گردانيده‌ايد چون اعتنائى بمعاد در روز قيامت و حساب رستاخيز نداريد كدام يك از شما عقيده‌اى شايسته و راه و روشى پسنديده از پيش گرفته‌ايد خاك بر سر شما پليد مردم ! اما مطلبى كه تذكر داده بوديد كه در مورد حضرت رضا عليه السّلام اشتباه و لغزشى از من صادر شده بجان خود سوگند ميخورم اين تنها عملى است كه اميدوارم بوسيلهء آن از صراط بگذرم و نجات و رستگارى را در آغوش گيرم در روز رستاخيز كه همه حيران و سرگردانند خيال نميكنم كارى شايسته‌تر از اين انجام داده باشم مگر اينكه دو مرتبه به مثل چنين شخصى خلافت را واگذارم ، كجا ميتوانم مثل او را بيابم و چنين سعادتى كجا براى شما فراهم خواهد شد ؟\r\nاما آنچه تذكر داده‌ايد كه من نظر آباء و اجداد شما را ناپسند شمرده‌ام و آنها را بنادانى نسبت داده‌ام همين حرف را كفار قريش نيز ميزدند «  إِنَّا وَجَدْنا \r\n\r\n","description":"","footnote":"","page_name":" 208 ","page_number":208},
  {"content":"\r\n\r\n آباءَنا عَلى أُمَّةٍ وَ إِنَّا عَلى آثارِهِم مُقْتَدُون  » بيچاره‌ها ! ! دين را بايد از پيامبران آموخت نه از آباء و اجداد ، شما شعور نداريد ! اما سرزنشى كه مرا كرده بوديد كه رفتار و سياست مجوسى را در ميان شما اجرا ميكنم شما كه ننگى نداريد گر چه خوكها و ميمونها رهبر شما باشند شما امير المؤمنين ميخواهيد . بجان خود قسم مجوسى بودند مسلمان شدند مثل پدران و مادرانمان در قديم كه كافر بودند و ايمان آوردند ولى شما مسلمان بوديد مرتد شديد .\r\nمجوسى كه مسلمان شود بهتر است از مسلمان مرتد زيرا آنها از كار بد باز ميدارند و به كار خوب وادار ميكنند نيكوكارند و از بدى پرهيز مينمايند و از سربلندى اسلام و مسلمانان خوشحالند كه بالاخره با همين وضع جهان را بدرود گفتند .\r\nاما تمام شما مردمانى هستيد كه خود را مسخره كرده‌ايد و انديشه و تدبيرى نداريد يا آوازه خوان و يا نوازنده و يا نى زنيد . به خدا اگر بنى اميه كه ديروز آنها را كشتيد زنده شوند به آنها ميگويند ننگ نداشته باشيد از كارهاى زشت خود چون افعال و رفتار آنها را شما بجان پذيرفته و كردار ايشان را اخلاق خويش قرار داده‌ايد .\r\nهر كدام از شما گرفتار شد شروع بناله و زارى مىكند و اگر وضعش خوب شد ديگران را از نعمت خود بىبهره ميگذارد از كار خود ننگ نداريد و برگشت نميكنيد مگر از ترس چگونه ننگ خواهد داشت كسى صبح تا شب بگناه آلوده است و سر از خواب كه برميدارد به كار خود افتخار مىكند گوئى كار خوبى كرده تمام همش شكم‌خوارگى و شهوترانى است باكى از شهوت‌رانى ندارد گر چه وسيله شهوت‌رانى او با كشتن هزار پيامبر مرسل ملك يا مقرب فراهم آيد .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nاز ميان همهء مردم به كسى بيشتر علاقه دارد كه او را بگناهكارى تشويق نمايد و يا در انجام عمل ناشايست ياريش كند كار خويش شرابخوارى و شكم‌پرستى است بوضعى بس دشوار مبتلا شده‌ايد اگر از كارهاى زشت و اعمال ناپسند خود دست برداشتيد بهتر و گر نه لب تيز شمشير شما را فرا ميگيرد «  لا قُوَّةَ إِلَّا بِاللَّه  و عليه توكلى و هو حسبى » .\r\n\r\n","description":"","footnote":"","page_name":" 210 ","page_number":210},
  {"content":"\r\n\r\n\r\nبخش شانزدهم شرح زندگى زنان و فرزندان و برادران و خويشاوندان امام عليه السّلام\r\nعيون : پسر ابى عبدون گفت : وقتى زيد بن موسى برادر حضرت رضا را پيش مأمون آوردند كه در بصره قيام كرده بود و خانه‌هاى بنى عباس را آتش زد در سال صد و نود و نه و بزيد النار مشهور شد مأمون به او گفت : زيد در بصره قيام ميكنى قبل از اينكه خانه‌هاى دشمنان ما از بنى اميه و ثقيف و غنى و باهله و آل زياد را آتش بزنى شروع به آتش زدن خانه‌هاى پسر عموهاى خويش بنى عباس ميكنى .\r\nزيد مردى شوخ بود . گفت : يا امير المؤمنين از هر جهت اشتباه كرده‌ام اگر دو مرتبه برگردم اول خانه‌هاى دشمنان خود را آتش خواهم زد .\r\nمأمون خنده‌اش گرفت او را پيش حضرت رضا عليه السّلام فرستاد و پيغام داد كه جرمش را به تو بخشيدم . وقتى او را خدمت حضرت رضا آوردند خيلى سرزنش و توبيخ كرد و قسم خورد تا زنده باشد با او صحبت نكند .\r\nابو الخير علي بن احمد نسابه از استادان خود نقل كرد كه زيد بن موسى نديم منتصر بود مردى بذله گو و زيدى مذهب بود در بغداد سكنى داشت نزديك نهر كرخايا . اين همان زيد است كه در ايام ابو السرايا در كوفه بود و از طرف او بفرماندارى منصوب شد پس از كشته شدن ابو السرايا اولاد علي متفرق شدند بعضى در بغداد خود را پنهان نمودند و گروهى در كوفه ، بعضى نيز به مدينه رفتند .\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nاز جمله كسانى كه مخفى شد همين زيد بن موسى بود كه حسن بن سهل در جستجويش برآمد بالاخره محل زيد را به او خبر دادند او را گرفت و زندانى كرد بعد از زندان خارج كرد تا گردنش را بزند . جلاد شمشير خود را كشيد همين كه جلو آمد تا او را بكشد . حجاج بن خثيمه حضور داشت گفت : اگر اجازه دهى عجله در كشتن او ننمائيد من يك سخن خيرخواهانه دارم ، جلاد خوددارى كرد حجاج پيش رفته گفت : در مورد اين كار امير المؤمنين دستورى داده است ؟\r\nگفت : نه . گفت : پس چرا پسر عموى امير المؤمنين را بدون اجازه‌اش ميكشى با اينكه از او در اين مورد نظرى نخواسته‌اى بعد جريان ابو عبد اللَّه بن افطس را نقل كرد كه هارون الرشيد او را پيش جعفر بن يحيى زندانى كرد . جعفر او را كشت بدون اجازه هارون و سرش را با هداياى نوروز براى هارون فرستاد .\r\nهارون وقتى مسرور كبير را دستور داد جعفر بن يحيى را بكشد گفت اگر جعفر از گناه خود پرسيد كه چرا مرا ميكشد بگو براى اينكه پسر عمويش افطس را بدون اجازه‌اش كشتى .\r\nسپس حجاج بن خثيمه بحسن بن سهل گفت : نميترسى از اينكه بين تو و امير المؤمنين تيره شود و با كشتن اين شخص همان استدلالى كه هارون براى جعفر بن يحيى نمود او نيز براى تو مينمايد .\r\nحسن بن سهل بحجاج گفت : خدا ترا جزاى خير دهد دستور داد او را بزندان ببريد پيوسته در زندان بود تا ابراهيم بن مهدى قيام كرد اهالى بغداد بىآنكه از حسن بن سهل حسابى ببرند او را از زندان خارج كردند باز زندانى شد تا وقتى كه او را پيش مأمون فرستاد و مأمون زيد را خدمت حضرت رضا عليه السّلام فرستاد آن آقا رهايش كرد .\r\nزيد بن موسى تا آخر خلافت متوكل زنده بود و در سرمن‌رأى دفن شد .\r\nعيون : ابن متوكل و همدانى از علي از پدرش نقل كرد كه گفت : ياسر گفت : برادر حضرت رضا زيد بن موسى در مدينه قيام كرد و خانه‌ها را آتش زد\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nو گروهى را كشت كه بزيد النار لقب يافت مأمون بسركوبى او كس فرستاد زيد اسير شد او را پيش مأمون آوردند گفت او را ببريد پيش حضرت رضا عليه السّلام .\r\nياسر گفت : همين كه زيد را وارد كردند حضرت رضا به او گفت : زيد ترا گول زده سخن مردمان نادان كوفه كه ميگويند فاطمه زهرا عليها السّلام پاكدامن است خداوند فرزندان او را بر آتش جهنم حرام نموده .\r\nاين حرف اختصاص بحسن و حسين دارد اگر بنا باشد تو معصيت خدا را كنى و داخل بهشت شوى موسى بن جعفر نيز اطاعت خدا را نمايد و داخل بهشت گردد در اين صورت تو در نزد خدا گراميترى از موسى بن جعفر عليه السّلام به خدا هيچ كس بمقامى در نزد خدا نميرسد مگر باطاعت و بندگى ، تو خيال ميكنى با معصيت به جائى ميرسى بدگمانى كرده‌اى .\r\nزيد عرضكرد : من برادر شمايم فرمود تو برادر منى تا وقتى مطيع خدا باشى نوح پيامبر گفت : «  رَب إِن ابْنِي مِن أَهْلِي وَ إِن وَعْدَك الْحَق وَ أَنْت أَحْكَم الْحاكِمِين  » خدا فرمود اى نوح پسرت از خانواده تو محسوب نميشود «  إِنَّه لَيْس مِن أَهْلِك إِنَّه عَمَل غَيْرُ صالِح  » . او را بواسطه معصيت از خانواده نوح خارج كرد .\r\nدر خبر ديگر حسن بن موسى و شاء بغدادى گفت : زيد با كسانى كه پهلويش نشسته بودند سخن ميگفت و افتخار ميكرد كه ما چنين و ما چنان كرديم حضرت رضا عليه السّلام با چند نفر ديگر مشغول صحبت بود رو بزيد نموده آن سخنان را فرمود تا اينجا كه پس تو از موسى بن جعفر گرامىترى . حضرت زين العابدين عليه السّلام ميفرمود نيكوكار ما خانواده دو برابر پاداش دارد و گناهكار ما دو برابر كيفر مىبيند .\r\nحسن بن وشاء گفت در اين موقع به من توجه نموده فرمود حسن اين آيه را چگونه ميخوانند  قال يا نُوح إِنَّه لَيْس مِن أَهْلِك إِنَّه عَمَل غَيْرُ صالِح  گفتم بعضى از مردم ميخوانند : «  إِنَّه عَمَل غَيْرُ صالِح  » و برخى ميخوانند : «  إِنَّه عَمَل غَيْرُ صالِح  » هر\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nكس «  إِنَّه عَمَل غَيْرُ صالِح  » بخواند او را از پدرش جدا نموده و پسر نوح نميداند فرمود نه اين طور نيست پسر نوح بود ولى چون معصيت خدا را كرد از نسبت داشتن با پدرش او را جدا نمود همين طور هر كه از ما خانواده اطاعت خدا را ننمايد از ما محسوب نمىشود اگر تو نيز اطاعت خدا را بنمائى از ما خانواده محسوب ميشوى .\r\nعيون : حسن بن جهيم گفت : خدمت حضرت رضا عليه السّلام بودم زيد بن موسى برادرش نيز حضور داشت به او ميفرمود زيد ما بهر مقامى كه رسيده‌ايم از تقوى و پرهيزگارى است هر كه تقوى و پرهيزگارى نداشته باشد از ما نيست و ما نيز از او بيزاريم مبادا بهر كسى از شيعيان ما ميرسى توهين كنى كه ارزشت از بين ميرود . زيد ! مردم شيعيان ما را دشمن ميدارند و با آنها كينه مىورزند و جان و مالشان را حلال مىدانند بواسطه محبتى كه با ما دارند و معتقد بولايت مايند اگر تو نسبت به آنها بدرفتارى كنى به خود ستم نموده‌اى و حق خويش را از بين برده‌اى .\r\nحسن بن جهيم گفت : در اين موقع متوجه من شده فرمود پسر جهيم هر كه مخالف دين خدا باشد از او بيزار باش هر كس باشد و از هر قبيله‌اى كه هست و هر كه دشمن خدا است او را دوست مدار هر كه و از هر قبيله‌اى كه هست عرض كردم يا ابن رسول اللَّه چه كسى دشمن خداست فرمود كسى كه معصيت خدا را نمايد .\r\nقرب الاسناد : بزنطى گفت خدمت حضرت رضا عليه السّلام بودم پيوسته مىفرمود سخن او را رها كن منظورش ابو جعفر بود يك روز عرضكردم كدام يك از عموهايت بشما مهربانتر است فرمود حسين . پدرش حضرت موسى بن جعفر عليه السّلام نيز فرمود به خدا راست گفته او به خدا از همه مهربان‌تر و خيرخواه‌تر است نسبت بايشان . درود خدا بر همه آنها باد .\r\nعيون : عمير بن بريد گفت : خدمت حضرت رضا عليه السّلام بودم سخن از محمّد بن جعفر بن محمّد شد فرمود من با خود قرار گذاشته‌ام كه با او زير يك سقف ننشينم\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nبا خود گفتم اين شخص بما دستور صله رحم و مهربانى با خويشاوند مىدهد خودش درباره‌ى عمويش چنين ميگويد .\r\nنگاهى به من نموده فرمود همين كار نيكى و صله رحم است زيرا او هر وقت پيش من مىآيد درباره‌ام حرفهائى مىزند مردم باور مىكنند وقتى رفت و آمد با من نداشت و من پيش او نرفتم حرفش را نمىپذيرند .\r\nعيون اخبار : محمّد بن اثرم كه رئيس شهربانى محمّد بن سليمان علوى بود در مدينه زمان ابو السرايا گفت : گروهى از خويشاوندان محمّد بن سليمان و ديگران از قريش جمع شده با او بيعت كردند و پيشنهاد نمودند اگر بفرستى از پى ابو الحسن علي بن موسى الرضا بيايد و با ما همداستان شود ما متحد خواهيم شد محمّد بن سليمان به من گفت برو از پى آن جناب سلام مرا به او برسان و بگو خويشاوندان شما اجتماع كرده‌اند مايلند شما نيز بجمع ايشان بپيوندى اگر صلاح بدانى خوب است تشريف بياورى .\r\nمن خدمت ايشان رفتم آن وقت در حمراء بود پيغام را رساندم فرمود سلام مرا به او برسان بگو پس از بيست روز خواهم آمد به من جواب آن جناب را رساندم مدتى صبر كرديم روز هجدهم ورقاء سپهدار جلودى وارد شد با ما بجنگ پرداخت و ما را شكست داد من بجانب صورين فرار كردم يك وقت متوجه شدم كه شخصى از پى من فرياد مىزند اثرم ! بجانب او توجه كردم ديدم علي بن موسى الرضا است ميفرمايد : بيست روز گذشت يا نه ؟ عيون : حسين بن موسى بن جعفر گفت ما اطراف حضرت رضا جمع بوديم گروهى از جوانان بنى هاشم در اين موقع جعفر بن عمر علوى با لباسهاى كهنه از جلو ما گذشت از لباس و جامهء او به يكديگر نگاه كرده خنديديم حضرت رضا فرمود به زودى خواهيد ديد كه او ثروتمند شده و گروهى از پشت سرش ميروند يك ماه بيش نگذشت كه فرماندار مدينه شد و اوضاعش خوب گرديد از كنار ما رد ميشد در حالى كه غلامان و خواجه‌سرايان و حشم و خدم از پى او\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nبودند .\r\nاين جعفر همان جعفر بن محمّد بن عمر بن حسن بن عمر بن علي بن حسين بن علي بن ابى طالب عليهم السّلام است .\r\nعيون : بيعت حضرت رضا در پنجم ماه رمضان سال 201 بود كه مأمون دختر خود ام حبيب را در 202 به ازدواج ايشان درآورد .\r\nمناقب : زيد بن موسى بن جعفر وارد بر مأمون شد حضرت رضا عليه السّلام نيز حضور داشت . زيد سلام بر آن جناب كرد جوابش را نداد عرضكرد من برادر شمايم جواب سلام مرا نميدهى . فرمود : تو برادر منى تا وقتى كه مطيع خدا باشى وقتى معصيت كار شدى ديگر برادرى بين ما نيست .\r\nكشف الغمه : ج 3 ص 90 - محمّد بن طلحه گفت اولاد حضرت رضا شش نفر بودند پنج پسر داشت و يك دختر اسامى فرزندانش محمّد قانع . حسن . جعفر .\r\nابراهيم حسين و عايشه بود .\r\nعبد العزيز بن اخضر گفت : حضرت رضا پنج پسر داشت و يك دختر بنامهاى :\r\nمحمّد امام و ابو محمّد حسن و جعفر و ابراهيم و حسين و عايشه .\r\nنقل از دلائل حميرى است كه حنان بن سدير گفت : به حضرت رضا عليه السّلام عرض كردم ، ممكن است امام فرزند نداشته باشد فرمود : براى من جز يك فرزند متولد نخواهد شد ولى از نسل او گروه زيادى بوجود مىآيند .\r\nابو خداش گفت : اين حديث را سى سال است شنيده‌ام .\r\nدر اعلام الورى و مناقب مينويسد : فرزند حضرت رضا منحصر بود بپسرش محمّد بن علي جواد ديگر فرزندى نداشت .\r\nدر كتاب الدر مينويسد : حضرت رضا از دنيا رفت در حالى كه فرزندى جز ابو جعفر محمّد بن علي عليهم السّلام نداشت كه در روز فوت پدر هفت سال و چند ماه داشت .\r\nرجال كشى : محمّد بن احمد بن اسيد گفت : پس از آنكه حضرت موسى ابن جعفر برايش آن پيش آمد شد ابراهيم و اسماعيل دو پسر ابو سمال گفتند :\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nما برويم پيش احمد پسر موسى بن جعفر عليه السّلام مدتى با او رفت و آمد داشتند وقتى ابو السرايا خروج كرد احمد بن موسى بن جعفر نيز با او همداستان شد به ابراهيم و اسماعيل گفتيم پسر موسى بن جعفر با ابو السرايا خروج كرد شما چه ميگوئيد كار او را نپسنديدند و از او برگشتند . گفتند موسى بن جعفر زنده است ما بر مذهب وقف باقي ميمانيم . راوى گفت : گمان ميكنم اسماعيل با همان شك از دنيا رفت .\r\nرجال كشى : سليمان بن جعفر گفت : علي بن عبيد اللَّه بن حسين بن علي بن حسين بن علي بن ابى طالب عليهم السّلام به من گفت : خيلى ميل دارم خدمت حضرت رضا برسم و سلام عرض كنم گفتم : چرا نميروى گفت : چنان جلال و هيبتش در نظرم هست كه بيمناكم .\r\nاتفاقا حضرت رضا عليه السّلام مختصر كسالتى پيدا كرد مردم بعيادتش رفتند من علي بن عبيد اللَّه به او گفتم آن موقعى كه انتظار داشتى رسيد حضرت رضا بيمار است و مردم بديدنش ميروند اگر مايلى خدمتش برسى امروز موقع آن است براى عيادت به منزل آن جناب رفت همين كه آقا او را ديد خيلى محبت كرد و بسيار به او احترام نمود و مقامش را گرامى داشت علي بن عبيد اللَّه از اين همه لطف امام خيلى خوشحال شد .\r\nبعد از مدتى علي بن عبيد اللَّه بيمار شد حضرت رضا بديدن او رفت من نيز در خدمتش بودم آنقدر نشست تا همهء مردم رفتند وقتي خارج شديم كنيز من گفت :\r\nهمسر علي بن عبيد اللَّه‌ام سلمه پشت پرده بود و متوجه حضرت رضا شد همين كه آن جناب خارج شد خودش را انداخت به جائى كه امام نشسته بود . آنجا را ميبوسيد و بدن خود را ميماليد .\r\nسليمان گفت : وقتى علي بن عبيد اللَّه را ديدم كار همسرش ام سلمه را برايم نقل كرد من نيز به حضرت رضا عليه السّلام جريان را عرض كردم فرمود : سليمان ! علي ابن عبيد اللَّه و همسرش و فرزندش اهل بهشت هستند . فرمود سليمان وقتي اولاد فاطمه\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nزهرا و علي عليهم السّلام را خداوند عارف بمقام امام نمايد مثل ساير مردم نيستند .\r\nكافى : يزيد بن سليط گفت : حضرت موسى بن جعفر براى وصيت خود ابراهيم بن محمّد جعفرى را با اسحاق بن محمّد جعفرى و اسحاق بن جعفر بن محمّد و جعفر بن صالح و معاويه جعفرى و يحيى بن حسين بن زيد بن علي و سعد بن عمران انصارى و محمّد بن حارث انصارى و يزيد بن سليط انصارى و محمّد بن جعد بن سعد اسلمى كه او نويسنده وصيت اولى بود شاهد گرفت .\r\nگواه گرفت بر اينكه شهادت بلا إله اللَّه وحده لا شريك له ميدهد و اينكه محمّد بنده و پيامبر اوست و در آمدن قيامت شكى نيست و خدا مردگان را زنده خواهد كرد و برانگيختن انسانها پس از مرگ واقعيت دارد آنچه خدا وعده داده صحيح است و حساب حق است و قضا حق ، و ايستادن در مقابل خداوند حقيقت دارد و آنچه پيامبر اكرم آورد درست است و آنچه روح الامين آورده صحيح است بر اين عقايد زندگى كرده‌ام و بر همين عقايد از دنيا خواهم رفت و ان شاء اللَّه با همين عقايد محشور ميشوم .\r\nآنها را گواه گرفت بر اينكه اين نوشته وصيت من است به خط خودم و وصيت جدم امير المؤمنين علي بن ابى طالب و وصيت محمّد بن علي را بدون كم و كاست يك حرف نسخه بردارى كرده‌ام ، همچنين وصيت جعفر بن محمّد .\r\nمن فرزندم علي را وصى خود قرار مىدهم و ساير فرزندانم را در صورتي كه او صلاح بداند و كمال فهم و درك در آنها تشخيص دهد و ميل داشت با او در وصيت شريك باشند اگر نخواست و مايل بود آنها را از وصيت خارج كند اختيار با او است آنها نميتوانند او را اجبار كنند . او وصى من است در مورد موقوفه‌ها و اموال و غلامان و فرزندانم كه از من باقى ميمانند حتى ابراهيم و عباس و قاسم و اسماعيل و احمد و ام احمد ولى اختيار زنانم فقط در دست اوست نه ديگر فرزندان و ثلث موقوفه پدرم و ثلث اموال خودم كه هر كار خواست مىكند و بطور كلى اختيار تام با او است .\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nخواست ميفروشد يا ميبخشد و يا به كسى واگذار مىكند و يا صدقه ميدهد كارهائى كه برايش توضيح داده‌ام و توضيح نداده‌ام اختيار با اوست ، او مثل خود من است در زمان حيات و زندگيم در مورد مال و خانواده و فرزندانم اگر مايل بود آن برادرانى كه در اين وصيتنامه از آنها نام برده‌ام باشند در صورتى كه نخواست مىتواند آنها را از دخالت در وصيت خارج كند بدون اينكه كسى از آنها ناراحت باشد يا اعتراضى نمايد . اگر از آنها رفتارى ديد بر خلاف آنچه من مشاهده كرده‌ام خواست باز برگرداند و دخالت دهد اين اختيار را دارد اگر يكى از آنها خواست خواهر خود را به شوهر دهد بايد با اجازه او باشد علي بن موسى الرضا بهتر صلاح خانواده خود را در ازدواج ميداند .\r\nهر سلطان يا هر يك از مردم بخواهند مانع شوند علي را از انجام آنچه در وصيت نامه نوشته‌ام يا هر كدام از كسانى كه نام بردم از خدا و پيامبر بيزارند و خدا و پيامبر نيز از آنها بيزار لعنت و خشم خدا و ملائكه و تمام لعنت‌كنندگان و ملائكه مقرب و انبياء و مرسلين و تمام مؤمنين بر او باد هيچ كدام از سلاطين نميتوانند او را از كار خود بازدارند من به او بدهى و طلبكارى ندارم و نه هيچ يك از فرزندانم از من چيزى طلبكار است و مالى نزد من دارد هر چه علي بگويد صحيح است اگر زياد گفت او بهتر ميداند و كم گفت راستگو است اينكه چند نفر از فرزندان خود را با او در وصيت‌نامه اسم بردم خواستم امتياز و احترامى به آنها نموده باشم و نامشان در وصيت نامه‌ام باشد .\r\nهمسرانم هر كدام خواستند در خانه خود باشند و حفظ حجاب و مستورى خود را بنمايند مخارج آنها را همانطور كه در زمان حيات خود مىپرداختم فرزندم ميپردازد اگر صلاح دانست و كسى كه شوهر اختيار كرد ديگر نميتواند به منزل من برگردد مگر اينكه فرزندم علي صلاح بداند . دخترانم نيز همين طورند نميتوانند برادران خواهران مادرى خود را به ازدواج دهند مگر به اجازه او و حق دخالت در كار آنها ندارند مگر برأى و مشورت علي اگر چنين كارى كردند\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nمخالفت با خدا و پيامبر كردند و او را از اختيارى كه دارد مانع شده‌اند زيرا فرزندم علي صلاح ازدواج خانواده خود را بهتر ميداند اگر صلاح در ازدواج بداند شوهر مىدهد و اگر صلاح نداند واميگذارد . بدخترانم نيز همين سفارش را كرده‌ام و خداوند را گواه بر آنها گرفته‌ام پسرم و ام احمد گواهند بر اين كار و هر دو با هم اختيار دارند .\r\nهيچ كس نميتواند وصيت‌نامه مرا بگشايد و آشكار كند از كسانى كه قيد كرده‌ام كه حق دخالت ندارند كسى كه بد كرد به ضرر خود او است و هر كه خوبى كند نتيجه‌اش را مىبيند خدا به كسى ستم روا نميدارد و صلى اللَّه على محمّد و آله هيچ سلطان و قدرتى حق ندارد اين وصيت نامه‌اى كه مهر بر آن زده‌ام بگشايد و مهرش را باز كند اگر كسى چنين كرد لعنت و غضب خدا و لعنت‌كنندگان و ملائكه مقرب و مرسلين و مسلمانان بر او باد كه وصيت نامه‌ام را بگشايد . نوشت و بر آن مهر زد ابو ابراهيم و گواهان و صلى اللَّه على محمّد و على آله .\r\nابو الحكم گفت عبد اللَّه بن آدم جعفرى از يزيد بن سليط نقل كرده : گفت ابو عمران طلحى قاضى مدينه بود پس از درگذشت حضرت موسى بن جعفر برادران ، حضرت رضا را پيش طلحى قاضى بردند عباس بن موسى رو بقاضى نموده گفت : خدا شما را مؤيد دارد و مسلمانان را از وجود شما بهره‌مند كند در داخل اين وصيتنامه گنج و جواهرى است كه برادرم تصميم دارد به خود اختصاص دهد پدرم هر چه داشته به او واگذاشته و ما را تنگدست و محتاج نموده . اگر من خوددارى نكنم در ميان مردم يك چيزهاى ديگر هم ميگويم ( منظورش مسأله امامت است كه پيش قاضى پرده بردارد ) .\r\nابراهيم بن محمّد از جاى حركت كرده گفت : ما حرف ترا قبول نداريم باعث سرشكستگى و شرمندگى خود مىشوى از كوچكى ترا بدروغگوئى ميشناختم پدرت بهتر ترا ميشناخته اگر آدم خوبى بودى پدرت از ظاهر و باطن تو خبر داشت به تو اطمينان نداشت كه دو دانه خرما بدستت امانت بسپارد .\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nبعد اسحاق بن جعفر عمويش از جاى حركت كرده گريبانش را گرفته گفت تو مردى نادانى و بيچاره و احمق هستى با كارى كه ديروز كردى مواظب خودت باش ديگران نيز بر عباس اعتراض كردند . قاضى ابو عمران به حضرت رضا عليه السّلام گفت حركت كن برو كافى است لعنتى كه پدرت امروز به من حواله داد ، ولى ترا اختيار داده به خدا هيچ كس از پدر بهتر فرزند خود را نميشناسد نه به خدا موسى ابن جعفر در نزد ما كم عقل يا سست رأى نبود .\r\nعباس رو بقاضى نموده گفت شما مهر از نامه برداريد و بخوانيد چه نوشته است ابو عمران گفت هرگز مهر وصيتنامه را پاره نميكنم كافى است لعنتى كه پدرت امروز به من نموده عباس گفت خودم پاره ميكنم - گفت اختيار با تو است . همين كه مهر از وصيت نامه برداشت و خواندند معلوم شد آنها را خارج نموده و تنها اختيار را به حضرت رضا داده و آنها را تحت سرپرستى ايشان قرار داد و چه راضى باشند و چه راضى نباشند و از تصرف در موقوفات نيز خارج نموده گشودن وصيتنامه بيشتر موجب سرشكستگى و خوارى و رسوائى آنها شد و بنفع حضرت رضا عليه السّلام بود وصيتنامه‌اى را كه عباس باز كرد در زير مهر نوشته بود گواهان عبارتند از ابراهيم ابن محمّد و اسحاق بن جعفر و جعفر بن صالح و سعيد بن عمران .\r\nصورت ام احمد را در مجلس قاضى گشودند چون آنها ادعا كرده بودند كه اين زن ام احمد نيست تا شناختند و فهميدند خود او است در اين موقع ام احمد گفت به خدا مولايم موسى بن جعفر اين جريان را برايم نقل كرد كه ترا ميگيرند و به زور در مجالس مىبرند ، اسحاق بن جعفر از ادامه سخن او جلوگيرى كرده گفت ساكت باش زنان سست رأى هستند گمان نميكنم چنين چيزى او فرموده باشد ( جلو سخن او را ميگيرد چون اشاره بامامت است كه اين سخنان مخالف تنبيه است ) .\r\nآنگاه حضرت رضا عليه السّلام رو بعباس نموده گفت برادر ، من ميدانم شما را بر اين كار تنگدستى و قرض وادار نموده . بغلام خود سعيد فرمود برو ببين چقدر\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nمقروض هستند تمام قرض ايشان را پس از گرفتن زكات آن بپرداز و از طلبكاران رسيد بگير به خدا من مواسات و برابرى و نيكى بشما را رها نخواهم كرد تا زنده باشم شما هر چه مايليد بگوئيد .\r\nعباس گفت : هر چه بما بدهى از درآمد اموال خودمان داده‌اى ما بيشتر از اينها حق در نزد تو داريم فرمود هر چه مايليد بگوئيد . آبروى من آبروى شما است اگر خوب رفتار كنيد پاداش از خدا ميگيريد و اگر بد رفتارى كنيد خداوند بخشنده و مهربان است شما ميدانيد كه من امروز فرزندى ندارم و جز شما وارث ديگرى براى من نيست اگر بنا بگفتهء شما چيزى را از حق شما نگه دارم يا پنهان نمايم بشما برميگردد . خدا ميداند از وقتى كه پدرت از دنيا رفته هر چه بدست آورده‌ام ميدانى كه چگونه مصرف نموده‌ام .\r\nعباس از جاى حركت كرده گفت به خدا اين حرف صحيح نيست تو اختيار دار ما نيستى حسادت پدرمان و تصميم او موجب چنين كارى شده كه براى تو و ايشان خدا تجويز نكرده تو ميدانى كه من صفوان بن يحيى پيراهن فروشى را در كوفه ميشناسم اگر بنا به تسليم باشد بر او سخت ميگيرم و پولها را از او و تو ميگيرم . فرمود :\r\nلا حول و لا قوة الا باللَّه العلى العظيم\r\nاما برادرانم ! من مشتاق آسايش شمايم خدا شاهد است ، بار خدايا و ميدانى كه من دوستدار صلاح آنها و خيرخواه ايشانم و مهربانم با آنها و توجه به كار ايشان شب و روز دارم . خداوندا به من پاداش نيكو بده اگر بر خلاف اين هستم تو عالم بر اسرارى آن طور كه شايسته هستم جزا بده خوب يا بد . خدايا ايشان را راهنمائى فرما و كارشان را اصلاح كن و شيطان را از آنها دور گردان و آنها را بر اطاعت و بندگى خود يارى كن و به راه راست استوار دار ! ! برادر جان من كه جز خوبى شما را نميخواهم و كوشش در راه خير شما ميكنم خدا را بر اين وضع شاهد ميگيرم . عباس گفت من زبان بازى تو را خوب سابقه دارم ديگر حرف تو در من اثرى نميكند در اين موقع از هم جدا\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nشدند ( درود بر پيامبر و آلش ) .\r\nكافى : علي بن اسباط گفت : به حضرت رضا عرضكردم : مردى رفت پيش برادرت ابراهيم . ابراهيم به او گفت : كه پدرت زنده است و شما هم از اين جريان اطلاعى دارى كه او ندارد . فرمود : سبحان اللَّه پيغمبر از دنيا رفت .\r\nحضرت موسى بن جعفر نميميرد به خدا قسم همان طورى كه پيامبر اكرم از دنيا رفت او نيز از دنيا رفته است .\r\nاما خداوند پس از درگذشت پيغمبر صلى اللَّه عليه و آله و سلم پيوسته نعمت و مزيت اين دين را بفرزندان عجم و غير عرب ارزانى ميدارد و از خويشاوندان پيغمبر منصرف مينمايد آنها ميدهند اينها جلوگيرى مىكنند در اول ماه ذيحجه من هزار دينار قرض اين برادرم را پرداخت كردم كه نزديك بود زنان خود را طلاق دهد و غلامان را آزاد نمايد ، ولى ميشنوم اينك حرفهائى را كه يوسف از برادرانش شنيد .\r\nعلل الشرائع : ريان بن صلت گفت : گروهى در خراسان خدمت حضرت رضا رسيده گفتند : بعضى از خويشاوندان شما كارهاى زشتى انجام ميدهند خوبست آنها را نهى كنى فرمود : چنين كارى نمىكنم عرض كردند براى چه فرمود : چون از پدرم شنيدم فرمود : نصيحت خشن است ( يعنى پذيرش آن دشوار است قبول نميكنند ) .\r\nعيون : وشاء از حضرت رضا عليه السّلام نقل كرد كه فرمود : هر وقت هلال ذيحجه مىشود و ما در مدينه هستيم چاره‌اى نداريم بايد احرام به حج ببنديم چون ما از شجره محرم ميشويم كه آن را پيغمبر صلى اللَّه عليه و آله و سلم ميقات قرار داده ولى شما وقتى از عراق مىآئيد و هلال ماه ذيحجه مىشود ميتوانيد قصد عمره كنيد زيرا جلو شما ذات عرق و جز آن ميقات ديگرى نيز هست كه پيغمبر براى شما تعيين نموده . فضل گفت : پس من با اينكه طواف خانه را نموده‌ام ميتوانم قصد تمتع نمايم فرمود : بلى .\r\nاين جريان را محمّد بن جعفر بسفيان بن عيينه و اصحاب او گفت كه فلانى\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nچنين و چنان گفت سفيان بر حضرت رضا عليه السّلام خورده گرفت .\r\nصدوق رحمة اللَّه عليه گفته است سفيان بن عيينه حضرت صادق عليه السّلام را ملاقات كرده و از آن جناب روايت نقل نموده و تا زمان حضرت رضا عليه السّلام زنده بود .\r\nدر كتاب عدد مينويسد : از نژاد و نسل عباس بن امير المؤمنين عباس بن حسن بن عبيد اللَّه بن عباس بن امير المؤمنين است كه خطيب در تاريخ بغداد نام او را برده ، مينويسد در ايام هارون الرشيد وارد بغداد شد و مصاحب هارون بود هارون به او احترام مىكرد بعد مصاحب مأمون شد مردى فاضل و شاعرى عالى و فصيح بود كه علويها معتقدند بهترين شاعر از اولاد ابى طالب بوده .\r\nروزى پيش مأمون رفت بسيار عالى صحبت كرد مأمون گفت به خدا تو خوب صحبت ميكنى حضورت موجب زينت مجلس ما است و در غياب مورد اعتمادى گفته است روزى بدر خانه مأمون آمد دربان نگاهى به او كرده سربزير انداخت عباس گفت : اگر اجازه بدهد وارد ميشويم و عذر بخواهد ميپذيريم ، بگويد بر گرد برميگرديم ، اما اين بد نگاه كردن و سر به زير انداختن و نميدانم . گفتن را من نمىفهمم براى چيست . دربان شرمنده شد اين شعر را خواند :\r\n و ما من رضى كان الحمار مطيتى * و لكن من يمشى سيرضى بما ركب \r\nعباس چند برادر داشت كه دانشمند و فاضل بودند بنام هادى محمّد و عبيد اللَّه و فضل و حمزه كه تمام ايشان فرزندان حسن بن عبيد اللَّه بن عباس بودند .\r\n\r\n","description":"","footnote":"","page_name":" 224 ","page_number":224},
  {"content":"\r\n\r\n\r\nبخش هفدهم اشعار مدح و ستايشهاى حضرت رضا عليه السّلام\r\nعيون : احمد بن اسماعيل بن خضيب گفت : وقتى حضرت رضا عليه السّلام وليعهد شد ابراهيم بن عباس و دعبل بن علي كه پيوسته هر جا ميرفتند با هم بودند بجانب امام عليه السّلام رفتند رزين بن علي برادر دعبل نيز همراه آنها بود در بين راه دزدها سر راه بر ايشان گرفتند و هر چه داشتند بغارت بردند در بعضى از منازل مجبور شدند از خستگى سوار الاغى شوند كه خواربار داشت ابراهيم اين خط شعر را سرود :\r\n اعيدت بعد حمل الشوك أحمالا من الخزف * نشاوى لا من الخمرة بل من شدة الضعف \r\nرو بر زرين برادر دعبل كرده گفت : دنباله‌اش را بگو و اين خط را سرود :\r\n فلو كنتم على ذاك تصيرون الى القصف * تساوت حالكم فيه و لا تبقوا على الخسف \r\nآنگاه بدعبل گفت : تو دنبال اين شعر را بگير دعبل اين خط را سرود :\r\n اذا فات الذى فات فكونوا من ذوى الظرف * و خفوا نقصف اليوم فانى بائع خفىّ \r\nعيون : هارون بن عبد اللَّه مهلبى گفت : وقتى ابراهيم بن عباس و دعبل خدمت حضرت رضا عليه السّلام رسيدند كه با آن جناب بوليعهدى بيعت شده بود دعبل اين قصيده را براى حضرت رضا خواند :\r\n مدارس آيات خلت من تلاوة * و منزل وحى مقفر العرصات \r\n\r\n","description":"","footnote":"","page_name":" 225 ","page_number":225},
  {"content":"\r\n\r\nابراهيم بن عباس نيز اين شعر را سرود :\r\n أزال عزاء القلب بعد التجلد * مصارع اولاد النبى محمّد \r\nامام عليه السّلام به آن دويست هزار درهم از سكه‌هاى نقره‌اى كه مأمون دستور داده بود در آن وقت بنام ايشان بزنند داد ، دعبل با ده هزار درهم سهم خود بجانب قم رفت هر درهم را فروخت به ده درهم صد هزار درهم بدست آورد ولى ابراهيم پولها را نگهداشت مقدارى را هديه داد و مقدارى را بين خانواده خود تقسيم كرد تا وقتى كه از دنيا رفت كفن و مخارج دفن ، كارهاى فوتش از همان پول بود .\r\nعيون : محمّد بن سليمان نوفلى گفت : وقتى مأمون حضرت رضا را وليعهد خود گردانيد شاعران بدربار مأمون آمده با مدح‌سرائى و ستايش از عمل مأمون در باره وليعهدى حضرت رضا عليه السّلام جايزه‌هاى گران گرفتند ابو نواس نيامد و مدحى نگفت روزى وارد بر مأمون شد به او گفت : ابو نواس تو مقام حضرت رضا را پيش من ميدانى كه چقدر نزد من گرامى است چرا تاكنون او را مدح نكرده‌اى با اينكه تو يگانه شاعر زمان هستى و نظيرى ندارى ابو نواس اين شعر را سرود :\r\n قيل لى أنت أوحد الناس طرا * في فنون من كلام النبيه\r\nلك من جوهر الكلام بديع * يثمر الدرّ في يدى مجتنيه\r\nفعلى ما تركت مدح ابن موسى * و الخصال التى تجمعن فيه\r\nقلت لا أهتدى لمدح امام * كان جبريل خادما لابيه \r\nمأمون گفت : احسن به اندازه تمام جايزه‌هائى كه بشعراء پرداخته بود به ابو نواس داد و او را اضافه بر جايزه تمام آنها بخشيد .\r\nعيون : صولى گفت : از ابو العباس محمّد بن يزيد مبرد شنيدم كه ميگفت روزى ابو نواس از منزل خود خارج شد رسيد بشخصى كه سوار بر مركبى بود پرسيد اين آقا كيست صورتش را نميديد به او گفتند علي بن موسى الرضا عليه السّلام است همان جا اين شعر را سرود :\r\n\r\n","description":"","footnote":"","page_name":" 226 ","page_number":226},
  {"content":"\r\n\r\n اذا أبصرتك العين من بعد غاية * و عارض فيه الشك أثبتك القلب\r\nو لو أن قوما أمموك لقادهم * نسيمك حتى يستدل بك الركب \r\nعيون : محمّد بن يحيى فارسى گفت : روزى ابو نواس چشمش به حضرت رضا عليه السّلام افتاد كه سوار بر قاطرى است تشريف مىآورد ابو نواس نزديك آن جناب رفت و سلام كرد و گفت يا بن رسول اللَّه شعرى در باره شما سروده‌ام مايلم آن را گوش دهى فرمود بخوان شروع كرد به خواندن اين شعر :\r\n مطهرون نقيات ثيابهم * تجرى الصلاة عليهم أينما ذكروا\r\nمن لم يكن علويا حين تنسبه * فما له من قديم الدهر مفتخر\r\nفاللَّه لما بدا خلقا فاتقنه * صفاكم و اصطفاكم ايها البشر\r\nو أنتم الملاء الاعلى و عندكم * علم الكتاب و ما جاءت به السور \r\nحضرت رضا عليه السّلام فرمود : اشعارى سروده‌اى كه تاكنون سابقه ندارد فرمود :\r\nغلام آيا پولى از مخارج ما نزد تو هست عرض كرد : سيصد دينار باقيمانده . فرمود بده به ابو نواس سپس فرمود : شايد كم باشد غلام همين قاطر را هم در اختيار او بگذار .\r\nدر سال دويست و يك امير الحاج اسحاق بن موسى بن عيسى بن موسى شد در ضمن خطبه دعا براى مأمون كرد و براى علي بن موسى الرضا بولايتعهد .\r\nحمدويه پسر علي بن عيسى بن ماهان از جاى حركت كرد اسحاق لباس سياهى خواست تا بپوشد ( شعار بنى عباس بود ) ولى نتوانست پيدا كند يك پرچم سياه بود همان را بدور خود پيچيد آنگاه رو بمردم كرده گفت : من آنچه دستور داشتم بشما رساندم ولى كسى را جز امير المؤمنين مأمون و فضل بن سهل نميشناسم آنگاه از منبر پائين آمد .\r\nروزى عبد اللَّه بن مطرف بن ماهان پيش مأمون آمد حضرت رضا عليه السّلام نيز حضور داشت مأمون به او گفت : در باره اهل بيت پيغمبر چه ميگوئى ؟\r\nعبد اللَّه گفت : چه بگويم در باره كسانى كه طينت آنها با آب رسالت خمير شده و درخت وجودشان از آب خوشگوار وحى نمو كرده آيا جز بوى مشك هدايت\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nو بوى عنبر تقوى از اين خاندان ميتراود . مأمون جعبه‌اى را خواست كه پر از مرواريد بود دهانش را پر از مرواريد كرد .\r\nدر امالى : شيخ از محمّد بن ابراهيم بن كثير نقل شده كه گفت : بعيادت ابو نواس پسر هانى رفتيم در همان بيمارى كه بسبب آن از دنيا رفت . عيسى بن موسى هاشمى به او گفت : ابو علي تو آخرين روزهاى دنيا و اولين روز آخرت را طى ميكنى بين خود و پروردگار خويش جرائمى دارى توبه كن ابو نواس گفت : مرا بنشانيد همين كه راست نشست گفت مرا از خدا ميترسانى حماد بن سلمه از ثابت بنانى و او از انس بن مالك نقل كرد كه پيغمبر اكرم فرمود : هر پيامبرى شفاعتى دارد من شفاعت خود را نگهداشته‌ام براى اهل كبائر از امتم ( كسانى كه مرتكب گناه كبيره شده‌اند ) تو خيال ميكنى من از اهل كبائر هم نباشم .\r\nعيون : ابو الصلت هروى گفت : دعبل بن علي خزاعى در مرو خدمت حضرت رضا عليه السّلام رسيد عرض كرد يا ابن رسول اللَّه من قصيده‌اى در باره شما سروده‌ام و قسم خورده‌ام براى كسى قبل از شما نخوانم فرمود : بخوان . شروع كرد به خواندن :\r\n مدارس آيات خلت من تلاوة * و منزل وحى مقفر العرصات \r\n« 1 »  به اين شعر كه رسيد :\r\n ارى فيئهم في غير هم متقسما * و ايديهم من فيئهم صفرات \r\n« 2 »  حضرت رضا عليه السّلام گريه كرده فرمود : راست ميگوئى خزاعى همين كه رسيد به اين شعر :\r\n اذا وتروا مدوا الى واتريهم * أكفا عن الاوتار منقبضات \r\n« 3 » \r\n\r\n","description":"","footnote":" ( 1 ) قصيده داراى 121 خط است كه با توضيح و معنى لغات مشكل آن در همين كتاب نقل شده كه از جهت اختصار به همين چند بيت كه در روايت است اكتفا كرديم .  ( 2 ) مىبينم اموال آنها را ديگران بين خود تقسيم مىكنند دست صاحبان مال از آن كوتاه است اشاره بعصر عاشورا و غارت كردن خيمه‌ها است .  ( 3 ) وقتى يكنفر از آنها را بكشند نمىتوانند خونبها بگيرند بلكه نمىتوانند خيانت را اظهار كنند . ","page_name":" 228 ","page_number":228},
  {"content":"\r\n\r\nحضرت رضا عليه السّلام دستهاى خود را زير و رو ميكرد و ميفرمود : آرى به خدا دستشان نميرسد كه انتقام بگيرند .\r\nبه اين شعر كه رسيد :\r\n لقد خفت في الدنيا و أيام سعيها * و انى لارجو الا من بعد وفاتى \r\nحضرت رضا عليه السّلام فرمود : دعبل خدا ترا از گرفتارى قيامت در امان بدارد بنا بر روايت ديگرى كه در صفحهء قبل نقل شده به اين شعر كه رسيد :\r\n خروج امام لا محالة واقع * يقوم على اسم اللَّه و البركات\r\nيميز فينا كل حق و باطل * و يجزى على النعماء و النقمات \r\nحضرت رضا عليه السّلام گريه شديدى كرد بعد سربلند كرده فرمود : دعبل روح القدس اين شعر را به زبان تو انداخته ، ميدانى اين امام كيست و چه وقت قيام مىكند عرض كرد : نه آقا ، من شنيده‌ام از شما كه امامى ظهور مىكند از شما خانواده زمين را پاك مىكند و پر از عدل و داد مىنمايد .\r\nفرمود : دعبل امام بعد از من پسرم محمّد است بعد از او پسرش علي است و بعد از علي پسرش حسن است ، بعد از حسن پسرش حجت قائم و امام منتظر است كه انتظار ظهورش را در غيبت ميكشند وقتى ظهور كند پيروز است اگر از دنيا حتى يك روز باقى باشد خدا آن روز را طولانى مىكند تا او خروج كند و دنيا را پر از عدل و داد نمايند ، همانطور كه پر از ظلم و جور شده اما چه وقت . سخن از تعيين وقت است كه پدرم از پدرش از آباء گرامش از علي عليه السّلام نقل كرد كه بپيامبر اكرم عرض كردند چه وقت قائم از فرزندان شما ظهور مىكند فرمود :\r\nمثل او همچون قيامت است كه در موقعش انجام مىشود يك مرتبه خواهد شد .\r\nوقتى رسيد به اين شعر :\r\n و قبر ببغداد لنفس زكية * تضمنها الرحمن في الغرفات \r\nحضرت رضا فرمود : دو خط باشعارت اضافه بكنم كه قصيده‌ات تكميل شود عرضكرد : بفرمائيد يا ابن رسول اللَّه اين دو شعر را فرمود :\r\n\r\n","description":"","footnote":"","page_name":" 229 ","page_number":229},
  {"content":"\r\n\r\n و قبر بطوس يا لها من مصيبة * توقد بالاحشاء في الحرقات\r\nالى الحشر حتى يبعث اللَّه قائما * يفرج عنا الهم و الكربات \r\nدعبل عرضكرد : يا ابن رسول اللَّه اين قبرى كه ميفرمائيد در طوس متعلق بكيست ؟ فرمود : قبر من است به زودى طوس مركز رفت و آمد شيعيان و زائرين من مىشود هر كه مرا در غربت زيارت كند با من خواهد بود در درجه خودم روز قيامت و آمرزيده است .\r\nحضرت رضا پس از پايان قصيده دعبل از جاى حركت كرد بدعبل فرمود :\r\nحركت نكن تا من برگردم داخل خانه شد پس از ساعتى خادم خارج شد و صد دينار از پولهاى طلائى كه بنام خود حضرت سكه زده شده بود برايش آورد گفت :\r\nمولايت ميفرمايد : اين پول را مصرف در زندگى خود كن ، دعبل گفت : به خدا سوگند براى اين نيامده بودم هرگز اين قصيده را بطمع مال دنيا نگفته‌ام كيسه زر را رد كرد تقاضا نمود يكى از لباسهاى خود را بدهند براى تبرك داشته باشد و موجب افتخارش گردد .\r\nحضرت رضا يك جبّه خز با كيسه زر برايش فرستاد و بخادم فرمود :\r\nبگو اين پول را بگير به زودى احتياج به آن پيدا خواهى كرد ديگر رد نكنى .\r\nدعبل كيسه زر و جبه را گرفت « 1 »  بهمراه يك قافله از مرو خارج شد همين كه رسيد به ( ميان قوهان ) دزدها بقافله حمله كردند و تمام وسائل آنها را گرفتند و شانه‌هاى اهل قافله را بستند دعبل نيز از كسانى بود كه شانه‌اش بسته شد دزدها شروع كردند به تقسيم كردن اموال قافله يكى از آنها بعنوان شاهد مثال يك شعر از قصيده دعبل را ميخواند :\r\n ارى فيئهم في غيرهم متقسما * و ايديهم من فيئهم صفرات \r\nدعبل شنيد به او گفت : اين شعر از كيست ؟ گفت : متعلق به مردى از قبيله\r\n\r\n","description":"","footnote":" ( 1 ) در روايت امالى شيخ پيراهنى را مينويسد كه حضرت رضا فرمود قدر اين پيراهن را بدان كه هزار شب در هر شب هزار ركعت نماز خوانده‌ام و هزار مرتبه قرآن با آن ختم نموده‌ام . ","page_name":" 230 ","page_number":230},
  {"content":"\r\n\r\nخزاعه است بنام دعبل بن علي گفت من دعبل هستم اين يك شعر از قصيده ايست كه من گفته‌ام آن مرد پيش رئيس دزدها رفت كه بالاى تل مشغول نماز بود و مذهب شيعه داشت جريان را به او گفت خودش آمد پيش دعبل به او گفت : تو دعبل هستى ؟ گفت : آرى . تقاضا كرد قصيده‌اش را بخواند . قصيده را خواند .\r\nشانه او و تمام اهل قافله را باز كرد . تمام آنچه را كه گرفته بودند به آنها برگردانيد باحترام دعبل .\r\nدعبل از آنجا بقم رفت اهالى قم درخواست كردند كه قصيده را بخواند گفت همه در مسجد جامع اجتماع كنيد . پس از اجتماع بالاى منبر رفت و قصيده را خواند مردم مبالغ زيادى پول و خلعت به او صله دادند جريان جبه را شنيدند تقاضا كردند جبه را به آنها بفروشد بهزار دينار اما دعبل خوددارى كرد گفتند :\r\nمقدارى از آن را بهزار دينار بفروشد باز امتناع كرد از قم خارج شد .\r\nاز نواحى شهر كه دور شد گروهى از جوانان عرب جبه را به زور از او گرفتند . دعبل بقم بازگشت تقاضا كرد كه جبه را به او بدهند ولى جوانهاى عرب نپذيرفتند و گوش به حرف پيرمردها نكردند بدعبل گفتند ديگر جبه را نخواهى ديد هزار دينار پول آن را بگير ولى دعبل نپذيرفت . وقتى مأيوس شد تقاضا كرد يك تكه از جبه را بدهند اين پيشنهاد را قبول كردند مقدارى از جبه را دادند و بقيه را بهزار دينار از او خريدند دعبل به وطن بازگشت ديد دزدها هر چه در منزل داشته است برده‌اند صد دينارى كه حضرت رضا عليه السّلام به او صله داده بود بشيعيان فروخت هر دينار را به صد درهم ده هزار درهم بدست آورد بيادش آمد از فرمايش حضرت رضا كه فرمود احتياج به اين دينارها پيدا خواهى كرد .\r\nدخترى داشت كه خيلى مورد علاقه‌اش بود به چشم درد سختى مبتلا شد .\r\nپزشك براى او آورد پس از معاينه گفتند چشم راست كه خوب‌شدنى نيست و كور شده ولى چشم چپ كوشش خود را ميكنيم اميد است كه بهبودى پيدا كند .\r\nدعبل خيلى غمگين و افسرده شد و بسيار ناراحت گرديد بعد بخاطرش آمد\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nكه مقدارى از جبه حضرت رضا را بهمراه آورده جبه را روى چشم او ماليد و با يك پارچه از اول شب بر روى چشم دخترك بست صبحگاه ببركت حضرت رضا عليه السّلام چشمهايش سالم‌تر از اول شده بود .\r\nعيون : ابو الحسن داود بكرى گفت از علي پسر دعبل بن علي خزاعى شنيدم ميگفت : پدرم وقتى به حال احتضار و مرگ رسيد رنگش تغيير كرد و زبانش بند آمد و صورتش سياه شد نزديك بود از مذهب او برگردم پس از سه روز در خواب ديدم لباسهاى سفيد پوشيده و يك عرقچين سفيد بر سر دارد گفتم بابا خدا با تو چگونه رفتار كرد ، گفت : پسرم اينكه ديدى صورتم سياه و زبانم بند آمد بواسطه شرب خمرى بود كه در دنيا كرده بودم به همان حال بودم تا پيغمبر اكرم صلى اللَّه عليه و آله و سلم را ديدم كه لباسى سفيد و عرقچينى سفيد رنگ بر سر دارد فرمود تو دعبل بن علي هستى عرض كردم آرى يا رسول اللَّه فرمود شعر خود را كه در باره اولادم سروده‌اى بخوان اين شعرم را خواندم :\r\n لا أضحك اللَّه سن الدهران ضحكت * و آل احمد مظلومون قد قهروا\r\nمشرّدون نفوا عن عقر دارهم * كأنهم قد جنوا ما ليس يغتفروا \r\nفرمود : احسن و در باره‌ام شفاعت كرد و لباسهاى خود را به من داد اين همان لباسهاى پيغمبر است .\r\nعيون : ابو نصر محمّد بن حسن كرخى كاتب مىگفت روى قبر دعبل ابن علي اين اشعار نوشته بود :\r\n أعد للَّه يوم يلقاه * دعبل أن لا إله الا هو\r\nيقول مخلصا عساه بها * يرحمه في القيامة اللَّه\r\nاللَّه مولاه و الرسول و من * بعدهما فالوصى مولاه \r\nكشف الغمه : محمّد بن طلحه گفت از مناقب حضرت رضا عليه السّلام داستان دعبل ابن علي خزاعى است . دعبل گفت : وقتى قصيده ( مدارس آيات ) را سرودم تصميم\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nگرفتم خدمت مولايم علي بن موسى الرضا عليه السّلام كه در خراسان بود برسم آن زمان وليعهد مأمون شده بود . خدمت آن جناب رسيدم قصيده را خواندم بسيار تحسين فرمود ، فرمود براى كسى نخوان تا وقتى كه من دستور نداده‌ام .\r\nجريان اشعار من بخليفه رسيد مرا احضار كرد از حالم جويا شد ، سپس گفت قصيده « مدارس آيات خلت من تلاوة » را برايم بخوان . گفتم نميدانم . رو بغلام خود كرده گفت حضرت رضا عليه السّلام را بگو بيايد بيش از ساعتى نگذشت كه امام آمد . گفت : آقا ! من از دعبل درخواست كردم قصيده‌اش را بخواند گفت نميدانم حضرت رضا فرمود براى امير المؤمنين بخوان شروع كردم به خواندن مأمون بسيار تحسين كرد و دستور داد پنجاه هزار درهم به من بدهند حضرت رضا عليه السّلام نيز نزديك به همين مبلغ داد عرضكردم آقا اگر بر من منت گذاريد با لطف نمودن يكى از لباسهايتان باعث افتخار من است كه آن را جزء كفن خود قرار دهم . فرمود بسيار خوب پيراهنى كهنه به من لطف فرمود با يك حوله لطيف ، فرمود اين را نگهدار كه برايت مفيد است .\r\nبعد فضل بن سهل ذو الرياستين جايزه‌اى داد و يك ماديان زرد رنگ خراسانى به من لطف كرد يك روز بارانى با او ميرفتم خودش يك بارانى خز پوشيده بود كه كلاهى نيز از همان جنس بر سر داشت بارانى و كلاه خود را به من داد و خودش لباس تازه‌اى خواست و پوشيد گفت اينكه لباسهاى تنم را دادم چون بهترين بارانى است . دعبل گفت آن لباس را به هشتاد دينار از من خريدند راضى نشدم . دنباله روايت ، جريان سرقت را نقل مىكند با مختصر اختلافى كه رئيس دزدها در موقع خواندن شعر گريه ميكرد من جلو رفته و گفتم : اين شعر از كيست گفت به تو مربوط نيست گفتم كارى دارم گفت از دعبل بن علي خزاعى شاعر آل محمّد است خدا او را جزاى خير دهد گفتم به خدا من دعبل هستم . . .\r\nدر كتاب عدد از اغانى ابو الفرج اصفهانى نقل مىكند كه دعبل بن علي خزاعى با قصيده خود قصد عزيمت بجانب حضرت رضا عليه السّلام كرد در خراسان آن جناب\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nبه او ده هزار درهم از سكه‌هائى كه بنام خودش زده شده بود داد باضافه خلعتى از لباسهاى خودش ، اهالى قم سى هزار درهم در مقابل آن لباس دادند نفروخت در خارج شهر بر سر راه او نشستند و لباس را به زور از او گرفتند . گفت اين بر خلاف دستور خداست و بر شما حرام است بالاخره قسم خورد كه نميفروشم مگر مقدارى از آن را به من بدهيد كه جزو كفن خود كنم يك آستين لباس را به او دادند كه جزو كفن خود كرد .\r\nگفته‌اند همان قصيده ( مدارس آيات ) را بر پارچه‌اى نوشت و احرام بست با آن و وصيت كرد جزء كفنش قرار دهند . خلفاء از زبان دعبل وحشت داشتند و ميترسيدند آنها را هجو كند .\r\nابن مدبر گفت دعبل را ديدم به او گفتم خيلى نترس هستى و جرات دارى با گفتن چنين شعرى در باره مأمون :\r\n انى من القوم الذين سيوفهم * قتلت أخاك و شرفتك بمقعد\r\nرفعوا محلك بعد طول خموله * و استنقذوك من الحضيض الاوهد \r\nدعبل گفت : ابو اسحاق ! من چهل سال است كه چوبه دارم را بر شانه خود حمل ميكنم كسى را نمىيابم كه مرا بر آن چوبه بدار كشد .\r\nدر پايان بخش مدح و ثناگوئى امام عليه السّلام بىمناسبت نديدم چند شعرى فارسى كه در باره حضرت رضا عليه السّلام سروده‌اند و چكامه‌هاى با حالى است در اين بخش بياورم .\r\n بندگى بر در دربار رضا دين من است * رفتن خاك ره زائرش آئين من است\r\nشكر للَّه كه مقيم سر كوى شه طوس * مهر وى نقش به اين سينه‌ى بىكين من است\r\nخاكروبى در بارگه آن شه دين * باعث مغفرت كردهء ننگين من است \r\n\r\n","description":"","footnote":"","page_name":" 234 ","page_number":234},
  {"content":"\r\n\r\n بايدى با مژه‌گان خاك درش را روبم * كاين عمل نزد خرد موجب تحسين من است\r\nبر ندارم ز گدائى درش هرگز دست * چون گدائيش دواى دل غمگين من است\r\nدارد اميد « مروج » نظر لطف كند * به من زار كه اين خواهش ديرين من است\r\nز آستان رضايم خدا جدا نكند * من و جدائى از اين آستان خدا نكند\r\nبه پيش گنبد زرينش آفتاب منير * زرنگ زردى خود دعوى بها نكند\r\nبصحن او نكند كس بدل هواى بهشت * مگر كسى كه ز روى رضا حيا نكند\r\nز درگه كرمش دست التجا نكشم * گدا كه دامن صاحب كرم رها نكند\r\nبنزد حق نبود هيچ طاعتى مقبول * از آن كسى كه رضا را ز خود رضا نكند\r\nشها بزائر خود داده‌اى تو وعده لطف * كجا بگفته خود چون توئى وفا نكند !\r\nنسيم قدسى يكى گذر كن ببارگاهى كه لرزد آنجا * خليل را دست ذبيح را دل مسيح را لب كليم را پا\r\nنخست نعلين ز پاى بر كن سپس قدم نه به طور ايمن * كه در فضايش ز صيحه‌ى ( لن ) فتاده بيهوش هزار موسى \r\n\r\n","description":"","footnote":"","page_name":" 235 ","page_number":235},
  {"content":"\r\n\r\n ز آستانش ملائك و روح رسانده بر عرش صداى سبوح * به خاك راهش چو شاة مذبوح رسل بذلت همى جبين‌سا\r\nنسيم جنت و زان ز كويش شراب تسنيم روان ز جويش * حيات جاويد دميده بويش بجسم غلمان بجان حورا\r\nمهين مطاف شه خراسان امين ناموس ضمين عصيان * سليل احمد خليل رحمان على عالى ولى و الا \r\nنير تبريزى\r\n\r\nبخش هيجدهم شرح حال اصحاب و معاصرين آن جناب و مناظرات آنها\r\nعلل الشرائع : عبد الرحمن بن محمّد بن محمود گفت از ابراهيم بن محمّد بن سفيان شنيدم ميگفت علت دشمنى احمد بن حنبل با علي بن ابى طالب عليه السّلام از آن جهت بود كه جد احمد بن حنبل ذو الثديه بدست علي بن ابى طالب عليه السّلام در نهروان كشته شد كه رئيس خوارج بود ابو سعيد نيز گفت همين جريان را بدون كم و كاست از ابراهيم بن محمّد بن سفيان نيز شنيده .\r\nعلل الشرائع : محمّد بن احمد بن يعقوب جرجانى قاضى هرات گفت : از محمّد بن عورك هروى شنيدم كه گفت از علي بن حثرم شنيدم ميگفت : در مجلس احمد بن حنبل بودم سخن از علي بن ابى طالب بميان آمد او گفت : شخص سنى محسوب نميشود مگر اينكه به مقدار كمى هم با علي دشمن باشد .\r\nابن حثرم گفت : من گفتم : شخص سنى محسوب نميشود مگر اينكه علي را زياد دوست داشته باشد ، در غير اين حكايت نقل كرده كه مرا زدند و از مجلس\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nخارج كردند .\r\nسرائر : محمّد بن فضل بصرى گفت : حضرت رضا عليه السّلام شبى به بصره آمد نماز مغرب را بالاى پشت بامى خواند شنيدم در سجده ميگفت :\r\n« اللهم العن الفاسق بن الفاسق »\r\nاز نماز كه فراغت حاصل كرد گفتم : آقا چه كسى را لعنت فرموديد در سجده . گفت : يونس غلام ابن يقطين را .\r\nعرض كردم : او گروهى از دوستان شما را گمراه كرده فتوى ميداد به آنها كه نماز بعد از طلوع فجر تا طلوع خورشيد و بعد از عصر تا خورشيد غروب كند اشكالى ندارد فرمود : خدا او را لعنت كند دروغ بسته بر پدرم يا فرمود :\r\nپدرانم ، چه ارزشى دارد يك غلام بيابانى .\r\nمناقب : دربان حضرت رضا عليه السّلام محمّد بن راشد بود و از اشخاص مورد اعتمادش محمّد بن ابى نصر بزنطى و محمّد بن فضل كوفى و احمد بن محمّد اشعرى و عبد اللَّه بن جندب بجلى و اسماعيل بن سعد احوص اشعرى و احمد بن محمّد اشعرى بودند و از اصحاب آن جناب حسن بن علي خزاز معروف بوشاء و محمّد بن سليمان ديلمى و علي ابن حكم انبارى و عبد اللَّه بن مبارك نهاوندى و حماد بن عثمان ناب و سعد بن سعد و حسن بن سعيد اهوازى و محمّد بن فضل رخجى و خلف بصرى و محمّد بن سنان و بكر بن محمّد ازدى و ابراهيم بن محمّد همدانى و محمّد بن احمد بن قيس بن غيلان و اسحاق بن معاويه خضيبى بودند . ابن شهر زورى در مناقب الابرار نوشته كه معروف كرخى از غلامان علي بن موسى الرضا عليه السّلام بود پدر و مادرش نصرانى بودند معروف را در كودكى بمعلمى سپردند معلم به او ميگفت : بگو سومى سه تا ( مطابق عقيده نصرانيان كه بسه اصل قائلند ) او ميگفت : يكتا . معلم او را سخت زد ، فرار كرد و خدمت حضرت رضا عليه السّلام رسيده بدست ايشان مسلمان شد .\r\nبعد بدر خانه خودشان آمد در زد و پدرش پرسيد پشت درب كيست ؟\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nگفت : معروف است گفت با چه دين . جوابداد بر دين حنيف . پدر و مادرش نيز ببركت حضرت رضا مسلمان شدند معروف گفت : مدتى زندگى كردم سپس تمام كارهاى خود را منحصر بخدمتكارى حضرت رضا عليه السّلام نمودم .\r\nقرب الاسناد : بزنطى گفت : حضرت رضا عليه السّلام وعده داد شبى بيايد در مسجد خانه معاويه . سر وعده تشريف آورد سلام كرده فرمود : مردم كوشش ميكنند نور خدا را خاموش كنند از زمانى كه پيغمبر اكرم صلى اللَّه عليه و آله و سلم از دنيا رفت ولى خداوند نور خود را تكميل مينمايد علي بن ابى حمزه خيلى كوشش كرد نور خدا را خاموش كند پس از فوت موسى بن جعفر ، اما خداوند بر خلاف تصميم او نور خود را تكميل نمود و شما را هدايت كرد بمقامى كه ديگران عارف به آن نيستند بر اين نعمت كه بشما ارزانى داشته خدا را ستايش كنيد .\r\nحضرت صادق عليه السّلام ميفرمود : ايمان دو نوع است : ثابت و عاريه ( مستقر و مستودع ) خدا شما را راهنمائى كرد به چيزى كه ديگران ندارند او را بر اين نعمت سپاسگزار باشيد .\r\nقرب الاسناد : ريان بن صلت گفت : به حضرت رضا عليه السّلام عرضكردم هشام ابن ابراهيم عباسى از شما نقل ميكرد كه گوش دادن غنا را اجازه فرموده‌ايد .\r\nفرمود : دروغ گفته آن فاسق چنين نيست از من راجع بشنيدن غنا پرسيد گفتم :\r\nمردى خدمت حضرت باقر عليه السّلام رسيد از شنيدن غنا سؤال كرد فرمود بگو ببينم اگر خداوند بين حق و باطل جمع نمايد غناء جزء كداميك از اين دو است آن مرد گفت : جزء باطل خواهد بود آن جناب فرمود : كافى است خود را محكوم نمودى من به او اين حرف را زدم .\r\nقرب الاسناد : ريان گفت : روزى وارد بر عباسى شدم با عجله دوات و كاغذ خواست گفتم : چه شده ، گفت : از حضرت رضا عليه السّلام مطالبى شنيده‌ام كه بايد آنها را بنويسم مبادا فراموش كنم ، آن مطالب را نوشت . بيش از يك جمعه نگذشت كه در\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nهواى گرم در مرو پيش من آمد گفتم از كجا مىآئى گفت : از پيش اين . گفتم : از پيش مأمون گفت : نه . گفتم از پيش فضل بن سهل گفت : نه از پيش اين مىآيم گفتم : منظورت كيست ؟ گفت : از پيش علي بن موسى . گفتم : بيچاره شدى بدبخت جريان چيست . گفت اين حرفها را رها كن كى پدران او روى تخت مىنشستند و با آنها بولايت عهد بيعت ميشد اين طورى كه او كرده . گفتم : واى بر تو استغفار كن . گفت : فلان كنيزم از او داناتر است .\r\nسپس گفت : اگر من بگويم اين حرف را شيعه‌ها نيز مىپذيرند .\r\nگفتم : تو ديوانه‌شده‌اى عقيده شيعه در باره آن جناب چنين است كه اگر ببينند يك پيراهن گلى رنگ بر تن دارد و طبلى هم به گردن آويخته و ميان اين سپاه طبل مىزند ميگويند هيچ وقت بيشتر از اين موقع علي بن موسى الرضا عليه السّلام خدا را اطاعت نكرده زيرا چاره‌اى نداشته از اينكه چنين كارى را نكند .\r\nعباسى سكوت كرد .\r\nبعدها پشت سر هم سخن از آن جناب ميگفت . من خدمت حضرت رضا عليه السّلام رسيده گفتم : عباسى از شما بدگوئى مىكند و نسبت‌هاى ناروا ميدهد او بيشتر وقتها پيش من ميخوابد اجازه ميدهى گلويش را بگيرم و فشار دهم تا بميرد بعد مشهور كنم كه سكته كرده سه مرتبه دستهاى خود را تكان داده فرمود : نه ريان نه ريان نه . گفتم : فضل بن سهل مرا مأمور عراق كرده براى انجام كارى ، عباسى نيز بعد از من خواهد آمد اگر اجازه ميدهى بدوستان قمى شما اشاره كنم بيست يا سى نفر مثل سر راه بگيرها بر او بتازند يا به صورت عربهاى بيابانى همين كه خواست از آن راه بگذرد او را بكشند بعد بگويند بيابانگردان عرب او را كشته‌اند چيزى نگفت نه قبول كرد و نه رد نمود .\r\nوقتى بحوان رسيدم يك مأمور سوار فرستادم پيش زكريا بن آدم و نوشتم مطالبى هست كه نميتوان بوسيله نامه نوشت اگر ممكن است در فلان روز در مشكاة بيا ترا ببينم وقتى من بمشكاة رسيدم او جلوتر از من آمده بود جريان\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nرا برايش توضيح دادم و تمام داستان را نقل كردم و گفتم : او فلان روز به اين محل خواهد رسيد . گفت : بسيار خوب او را به من واگذار من خداحافظى كرده به راه خود ادامه دادم آن مرد بقم برگشت . بمعمر برخورد با او مشورت كرد در باره آنچه من گفته بودم . معمر گفت نميدانم سكوتش امر است يا نهى دستورى نداده صحيح نيست مزاحم آن مرد شوى زكريا متعرض او نشد عباسى از آنجا گذشت و سالم رد شد .\r\nقرب الاسناد : بزنطى گفت : نامه‌اى خدمت حضرت رضا عليه السّلام نوشتم به اين مضمون : من مردى از اهل كوفه هستم من و خانواده‌ام عقيده باطاعت شما داريم خيلى علاقه دارم كه از نزديك خدمت شما برسم تا سؤالهائى بنمايم از مسائل دينى و هم مطالبى را كه گروهى دليل بر امام نبودن شما گرفته‌اند از اشخاصى كه معتقدند پدرتان موسى بن جعفر عليه السّلام زنده است و از دنيا نرفته از جمله دليل‌هاى آنها اينست كه ما سؤالهائى كرده‌ايم ايشان بر خلاف آباء گرامش جوابداده در ضمن تقيه را براى خود لازم نميشمارد با اينكه بايد تقيه كند .\r\nصفوان خدمت شما رسيده و بعضى از حرفهاى آنها را نقل كرده اين موضوع را شما اقرار كرده‌اى اما در مورد مسائل بر خلاف آنچه به آنها جوابداده‌اى بصفوان فرموده‌اى كه مطابق با گفتار آباء گرامت هست مايل بودم خدمت شما برسم ببينم چرا بصفوان جوابى بر خلاف جواب آنها داده‌اى اين تحقيق بسرنوشت من و مردم بستگى دارد و موجب زنده شدن من و آنها مىشود خداوند در قرآن ميفرمايد :  وَ مَن أَحْياها فَكَأَنَّما أَحْيَا النَّاس جَمِيعاً  .\r\nدر جواب نامه من نوشت :  بِسْم اللَّه الرَّحْمن الرَّحِيم *  - نامه‌ات رسيد و متوجه شدم كه علاقه بديدار ما دارى و در اين مورد چقدر مشتاق هستى لازم است كه روبرو با هم صحبت كنيم در مورد مطالبى كه از طرف من نقل كرده‌اند كه گمان ميكنى آنها به اين وسيله دليل بر رد شما مىآورند و ميگويند من بر خلاف آباء گرامم به آنها پاسخ\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nداده‌ام . قسم بجان خود ميخورم كه به گوش كر نميتوان مطلب را فهماند و آدم كور را جز خدا نميتواند هدايت كند . هر كس را خدا بخواهد هدايت بواقعيت نمايد به او شرح صدر عنايت مىكند و كسى را كه بخواهد گمراه شود بر عكس كور دل مينمايد گوئى به آسمان مخواهد بالا برود خداوند پليدى اين چنين نصيب كسانى مىكند كه ايمان ندارند ، آيه ديگر ميفرمايد :  إِنَّك لا تَهْدِي مَن أَحْبَبْت وَ لكِن اللَّه يَهْدِي مَن يَشاءُ وَ هُوَ أَعْلَم بِالْمُهْتَدِين  .\r\nحضرت باقر عليه السّلام فرموده است : اگر مردم بتوانند همه شيعه ما ميشوند ولى خداوند عزيز پيمان از شيعيان ما گرفته .\r\nدر همان وقت كه پيمان انبيا را گرفت . باز فرموده است كه شيعيان ما كسانى هستند كه تابع ما باشند و مخالفت نورزند در هنگام آسودگى و اطمينان خاطر ما مطمئن باشند و در هنگام وحشت و ترس ما بيمناك ، اينها شيعيان مايند خداوند در قرآن كريم ميفرمايد :  فَسْئَلُوا أَهْل الذِّكْرِ إِن كُنْتُم لا تَعْلَمُون *  از آنها كه ميدانند بپرسيد اگر نميدانيد .\r\nدر آيه ديگر ميفرمايد :  وَ ما كان الْمُؤْمِنُون لِيَنْفِرُوا كَافَّةً فَلَوْ لا نَفَرَ مِن كُل فِرْقَةٍ مِنْهُم طائِفَةٌ لِيَتَفَقَّهُوا فِي الدِّين وَ لِيُنْذِرُوا قَوْمَهُم إِذا رَجَعُوا إِلَيْهِم لَعَلَّهُم يَحْذَرُون  بر شما لازم است كه از ما بپرسيد و بسوى ما پناه آوريد و بر ما واجب نشده جواب دادن . خداوند در اين آيه ميفرمايد :  فَإِن لَم يَسْتَجِيبُوا لَك فَاعْلَم أَنَّما يَتَّبِعُون أَهْواءَهُم وَ مَن أَضَل مِمَّن اتَّبَع هَواه بِغَيْرِ هُدىً مِن اللَّه  منظور آيه در مورد كسانى است كه دين خود را بر پايه نظر و رأى خودش قرار ميدهند و پيروى از ائمه و رهبرانى كه بايد اطاعت از آنها كنند نمىنمايند .\r\nباز نوشتم در مورد مطالبى كه راجع به پدر عزيزت نقل ميكنند در دلم خلجانى است . در جواب نوشت حضرت باقر فرموده كسى بيشتر خدا و رسولش را تكذيب نكرده از آن شخصى كه ما خانواده را تكذيب مىكند او دروغ بر ما\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nمىبندد زيرا وقتى ما را تكذيب كند و يا دروغ بر ما ببندد خدا و خدا و پيامبر را تكذيب كرده چون ما از جانب خدا و پيامبر بمردم چيزى ميگوئيم .\r\nآن جناب در جواب مردى كه عرضكرد شما خانواده‌ى رحمت هستيد خداوند اين امتياز را بشما بخشيده فرمود ما چنين هستيم خدا را سپاسگزاريم كسى را بگمراهى نكشانده‌ايم و از هدايت خارج ننموده‌ايم عمر دنيا پايان نخواهد يافت تا يكى از ميان ما خانواده بر انگيخته شود كه عمل بكتاب خدا نمايد و مبارزه با هر كار زشت نمايد .\r\nنامه ديگرى نوشتم : فدايت شوم فقط مطالبى كه اينها در باره پدرت نقل ميكردند مرا مانع ميشد از اينكه شما را تسليت گويم در باره فوت پدرتان اما ديگر فهميدم كه آن جناب از دنيا رفته بشما تسليت ميگويم خداوند پاداش شما را در مورد پدرتان زياد كند و بهترين جزا عنايت فرمايد گواهى مىدهم بر وحدانيت خدا و رسالت محمّد مصطفى و يكايك ائمه را نام برد تا منتهى بايشان شد .\r\nنامه‌اى در جوابم نوشت كه حضرت باقر فرموده : ايمان شخص كامل نميشود مگر اينكه مقام و اطاعتى را كه براى اولين امام قائل است براى آخرين امام نيز قائل باشد و حلال و حرام آنها را مساوى بداند و براى محمّد و علي فضيلت و شخصيت آن دو را معترف باشد . پيغمبر اكرم فرموده است : هر كس از دنيا برود و قائل به امام زنده‌اى نباشد چون مردمان جاهليت از دنيا رفته حضرت باقر فرمود حجت بر خلق تكميل نميشود مگر اينكه امامى را بفرستد كه او را بشناسند .\r\nحضرت باقر فرمود : كسى كه مايل است بين او و خدا حجابى نباشد بطورى كه خدايش ببيند و خدا او را در نظر داشته باشد دوستى و محبت با آل محمّد بورزد و از دشمنان ايشان بيزار باشد و پيروى از امامى كه از خاندان محمّد است بنمايد وقتى چنين باشد خدا به او توجه دارد و او نيز متوجه خدا است اگر نبود حرفى كه حضرت باقر فرمود : عجله در باره شيعيان ما ننمائيد اگر در يكقدم لغزش نمايند در قدم ديگرى استوار و پابرجا ميشوند .\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nو فرموده است نميتوان شخصى را پيدا نمود كه از هر جهت صاف و پاك و بىعيب باشد اگر اين فرمايش حضرت باقر نبود سخنانى در باره ابن ابى حمزه و ابن سراج و پيروان ابن ابى حمزه ميگفتم .\r\nاما ابن السراج كه وادار بمخالفت ما شد و سرپيچى از دستور ما كرد علتش اين بود كه پول زيادى از حضرت موسى بن جعفر عليه السّلام در اختيارش بود در زمان پدرم آنها را بنفع خود نگهداشت و با من لجاجت نمود و امتناع از تسليم آن كرد تمام مردم آنچه در اختيار داشتند به من رد كردند .\r\nپس از درگذشت پدرم موسى بن جعفر كناره‌گيرى علي بن ابي حمزه و يارانش را از من غنيمت شمرد و سوء استفاده نمود و خود را بمريضى زد با اينكه هيچ بيمارى نداشت فقط تصميم گرفته بود كه پولها را بنفع خود نگهدارد .\r\nولى ابن ابى حمزه اشتباه كرد مطالب را چنان توجيه كرد كه وارد نبود بمردم اعلام كرد و بعد سر حرف خود ايستاد نخواست خود را تكذيب نمايد و سخن قبلى خود را باطل شمارد با خود ميگفت اگر تصديق نكند ائمه عليهم السّلام در اين مورد كه فرموده‌اند حضرت موسى بن جعفر قائم است در نتيجه اعتماد باخبار ائمه از بين ميرود شايد خبرهائى كه در مورد خروج سفيانى و چيزهاى ديگرى كه داده‌اند بطور كلى اتفاق نيفتد آن وقت معتقد شد كه هيچ چيز نميتواند مانع از پذيرش گفتار آنها شود و ما حرفشان را رد كنيم ولى اشتباه كرده اين تأويلها موجب بىاعتنائى بگفتار آباء گرامم نميشود .\r\nاو منظور را درك نكرده بود و از فهم حقايق قاصر بود اين امر موجب گمراهى او شد از چيزى كه ميترسيد در همان قرار گرفت .\r\nحضرت باقر فرموده است هر كه خيال كند كارها تمام است دروغ گفته زيرا خداوند پيوسته در باره زندگى مردم داراى اراده و خواست است هر چه را بخواهد بوجود مىآورد و آنچه بخواهد انجام ميدهد .\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nفرموده است : «  ذُرِّيَّةً بَعْضُها مِن بَعْض  » اين خانواده به يكديگر پيوستگى دارند اولى آنها بآخرى و آخري با وى پيوسته است اگر خبرى دادند كه در يكى از آنها بوقوع مىپيوندد در صورتى در ديگرى اين مصداق پيدا كند مثل اينست كه در او پيدا كرده مگر خود اينها نقل نكرده‌اند از حضرت صادق عليه السّلام كه فرموده : اگر بگويند فلان موضوع در فلان شخص است بعد همان موضوع در فرزندان او پس از فوتش واقع شود مثل اينست كه در خود او بوده .\r\n( خلاصه جواب اينست كه اگر گفته‌اند موسى بن جعفر قائم است يكى از فرزندانش هم كه قائم باشد ميتوان اين نسبت را داد و يا باينكه بگوئيم بداء حاصل شد و يا باينكه موضوع قائم بودن در نسل و نژاد موسى بن جعفر است .\r\nبنحو ديگرى نيز توصيه شده كه فرموده‌اند ما همه قائم به حق هستيم پس اين اخبار نه ساقط مىشود و نه بموجب آنها بايد مدعى شد كه موسى بن جعفر زنده است بلكه قابل توجيه و تفسير است كه ابن ابى حمزه قاصر بود از توجيه آن ) قرب الاسناد : محمّد بن عيسى گفت من و يونس بن عبد الرحمن بدر خانه حضرت رضا عليه السّلام رفتيم گروهى قبل از ما منتظر اجازه بودند ما نيز اجازه ورود خواستيم . فرمود : داخل شوند ولى يونس بن عبد الرحمن و همراهانش از آل يقطين همان جا باشند آنها وارد شدند ما بوديم چيزى نگذشت كه واردين خارج شدند اجازه ورود بما داد داخل شده سلام كرديم جواب فرمود و دستور داد بنشينم يونس چند مسأله از آن جناب پرسيد جواب آنها را داد .\r\nيونس عرضكرد : آقا عمويت زيد در بصره خروج كرده مرا خواسته است ولى من اطمينانى بجان خود ندارم چه صلاح ميدانى بروم ببصره يا كوفه . فرمود نه برو بكوفه وقتى كه . . . آن وقت برو به بصره ما از خدمت آن جناب مرخص شديم ولى نفهميديم معنى وقتى كه . . . چيست تا رسيديم بقادسيه مشاهده كرديم مردم فرار ميكنند و به بيابان ميگريزند ، ابو السرايا نيز فرار كرد و هرثمه داخل كوفه شد گروهى\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nاز اولاد ابو طالب كه عازم حجاز بودند بما برخوردند يونس گفت حالا معنى وقتى كه . . . را فهميديم در اين موقع از كوفه بجانب بصره رفت و روبرو با پيش آمد بدى نشد .\r\nقرب الاسناد : ابن عيسى از بزنطى نقل كرد كه گفت حضرت رضا عليه السّلام الاغ خود را برايم فرستاد تا خدمتش برسم در صريا خدمتش رسيدم تمام شب را آنجا بودم پس از شام خوردن فرمود رختخواب بياندازيد برايم بالشى طبرى و روكشى خوشبو و شاهانه و لحافى مروى آوردند پس از صرف شام ، فرمود چه تصميم دارى ميخوابى . عرضكردم بلى فدايت شوم . با دست خود لحاف يا روكشى را برويم كشيد بعد فرمود شبت بخير باشد ما روى بام بوديم .\r\nوقتى آقا پائين رفت با خودم گفتم چه مقام و موقعيتى در نزد امام عليه السّلام پيدا كرده‌ام كه هيچ كس را چنان مقامى نيست ناگاه يك نفر صدا زد احمد ! صدا را نشناختم ، چيزى نگذشت كه غلام آقا آمده گفت بيا خدمت مولايم ، پائين رفتم ديدم آن جناب به طرف من مىآيد . فرمود دستت را بده به من . دست خود را دادم فشرد سپس فرمود امير المؤمنين عليه السّلام بعيادت و ديدن صعصعة بن صوحان رفت وقتى خواست از جا حركت كند فرمود صعصعه مبادا عيادت و ديدار من از تو موجب به خود باليدن تو شود متوجه خود باش ، مثل اينكه چنين جريانى نيز براى تو پيش آمد مبادا فريب آرزو را بخورى ترا به پناه خدا ميسپارم و از برايت سلامتى ميخواهم .\r\nقرب الاسناد : حسين بن بشار گفت نامه‌اى كه حضرت رضا عليه السّلام او را بداود بن كثير رقى نوشته بود وقتى كه داود زندانى بود . و در نامه‌اى تقاضاى دعا كرده بود كه حضرت رضا در جوابش اين نامه را نوشته بود كه من خواندم :\r\n بِسْم اللَّه الرَّحْمن الرَّحِيم *  - خداوند برحمت خويش بما و تو سلامتى و عافيت در دنيا و آخرت عنايت كند .\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nنوشتم برايت كه هر چه ما داشته باشيم نعمتى است كه خداوند بما ارزانى داشته او را سپاسگزاريم شريكى ندارد . نامه‌ات رسيد بجان خود سوگند ياد ميكنم چنان در انجام درخواستهايت كوشيدم كه اگر خودت بودى اين قدر كوشش نميكردى به خدا پناه ببر كه جز او پناهى نيست\r\n« لا حول و لا قوة الا باللَّه » .\r\nعيون : محمّد بن عبد اللَّه بن طاهر گفت من در نزد پدرم بودم ابا صلت هروى و اسحاق بن راهويه و احمد بن محمّد بن حنبل نيز حضور داشتند پدرم گفت بايد هر كدام يك حديث نقل كنيد . ابو الصلت هروى گفت : علي بن موسى الرضا كه واقعا پسنديده بود همان طورى كه نامش رضا شد از پدرش موسى بن جعفر آن جناب از جعفر بن محمّد و ايشان از محمّد بن علي و آن جناب از پدرش علي بن الحسين آن حضرت از پدرش حسين بن على و ايشان از علي بن ابى طالب عليه السّلام نقل كرد كه پيمبر اكرم فرمود ايمان گفتار و كردار است . وقتى بيرون آمديم احمد بن محمّد ابن حنبل گفت اين چه نوع سندى بود در نقل حديث . پدرم به او گفت اين استاد دواى بيمارى جنون است كه وقتى بمشام برسد ديوانه بهبودى پيدا مىكند .\r\nعيون و معانى الاخبار : ص 218 - داود بن محمّد نهدى از يكى از اصحاب نقل كرد كه پسر ابو سعيد مكارى خدمت حضرت رضا عليه السّلام رسيد عرضكرد : خدا ترا بمقامى رسانده كه همان ادعاى پدرت را بكنى .\r\nحضرت رضا به او فرمود : خدا نورت را خاموش كند و قصر بكاشانه‌ات سايه افكند مگر نميدانى خداوند بعمران وحى كرد من به تو پسرى مىدهم بعد به او مريم را عنايت كرد از مريم عيسى متولد شد پس عيسى از مريم و مريم از عيسى است عيسى و مريم يك چيز هستند من از پدرم و پدرم از من است من و او يكى هستيم .\r\nپسر ابو سعيد گفت : پس يك سؤال از شما ميكنم فرمود گمان نميكنم از من بپذيرى تو از علاقمندان ما نيستى بالاخره بگو .\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nگفت : مردى هنگام مرگ گفته است تمام غلام و كنيز قديمى من در راه خدا آزاد است .\r\nفرمود : بسيار خوب خداوند ميفرمايد :  حَتَّى عادَ كَالْعُرْجُون الْقَدِيم  بدليل اين آيه هر غلام و كنيزى كه شش ماه مالك او بوده قديم و آزاد است آن مرد از خدمت حضرت رضا خارج شد بعد فقير گرديد به همان حال بود تا مرد بطورى كه گذران يك شب را نداشت خدا لعنتش كند .\r\nعيون : محمّد بن ابى عباد گفت : يك روز از حضرت رضا عليه السّلام شنيدم فرمود :\r\nغلام صبحانه ما را بياور من اين لفظ بنظرم نامأنوس آمد آن جناب متوجه شده اين آيه را خواند :  قال لِفَتاه آتِنا غَداءَنا  گفتم : مولاى من داناترين مردم است و از همه بافضيلت‌تر است .\r\nاختصاص : عمران قمى اشعرى گفت : به حضرت رضا عليه السّلام عرضكردم :\r\nميخواهم از شما سؤالى بكنم كه از هر چيز در نظر من مهمتر است آيا من از شيعيان شما هستم ؟ فرمود : آرى . گفتم : اسم من نوشته است در دفتر شما فرمود : آرى .\r\nعيون - محمّد بن فرات و حسين بن علي با قطانى گفتند كه ابراهيم بن عباس دوست و رفيق اسحاق بن ابراهيم برادر زيدان كاتب نويسنده مشهور بود .\r\nنسخه‌اى از شعر ابراهيم بن عباس را در باره حضرت رضا در موقع خارج شدن از خراسان نوشت كه خط خود ابراهيم هم در آن نسخه بود .\r\nآن نسخه را داشت تا موقعى كه ابراهيم بن عباس متصدى دفتر املاك متوكل شد آن وقت بين او و برادر زيدان كاتب تيره شد او را از سرپرستى يكى از املاك متوكل كه در دستش بود بر كنار كرد و از او مطالبه پول زيادى نمود و بسيار سخت گرفت .\r\nاسحاق يكى از كسانى را كه به او اعتماد داشت خواست گفت برو پيش ابراهيم ابن عباس به او بگو شعرى كه در مدح حضرت رضا عليه السّلام سروده با خط خودش و\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nنسخه‌اى به خط ديگرى نزد من است اگر پول را مطالبه كند آن نسخه را پيش متوكل مىبرم .\r\nفرستاده پيش ابراهيم رفت بمحض شنيدن جريان دنيا در نظرش تيره و تار شد و دست از مطالبه پول برداشت هر چه شعر نزد او داشت گرفت بعد از اينكه هر دو براى هم قسم خوردند .\r\nصولى گفت : يحيى بن علي منجم گفت : كه من واسطه بين آن دو بودم تا شعرهاى ابراهيم بن عباس را گرفتم همه را در حضور من آتش زد .\r\nصولى گفت : احمد بن ملحان نقل كرد كه ابراهيم بن عباس دو پسر داشت بنام حسن و حسين كه كنيه آن دو ابو محمّد و ابو عبد اللَّه بود همين كه متوكل زمامدار شد اولى را اسحاق نام نهاد و كنيه‌اش را ابو محمّد گذاشت و كوچكى را عباس با كنيه ابو الفضل ناميد از ترس متوكل .\r\nصولى گفت : احمد بن اسماعيل بن خصيب گفت : ابراهيم بن عباس و موسى ابن عبد الملك تا وقتى كه متوكل بخلافت نرسيده بود شراب نخورده بودند همين كه او خليفه شد شروع به شراب خوردن كردند عمدا اشخاص پست و خواجه‌ها را جمع ميكردند و در مقابل آنها شراب ميخوردند هر روز سه مرتبه ، تا شرابخوارى آنها مشهور شود داستان‌هاى زيادى دارد در احتياط و محافظه كارى آنها كه جاى ذكر اين جريانها نيست .\r\nعيون : پسر ابى نجران و صفوان گفتند كه حسين بن قياما كه از سران واقفه بود از ما درخواست كرد برايش اجازه از حضرت رضا عليه السّلام بگيريم خدمتش برسد اين كار را كرديم همين كه خدمت امام رسيد گفت : شما امام هستى ؟ فرمود : آرى گفت من گواهى مىدهم كه شما امام نيستى .\r\nحضرت رضا عليه السّلام در حالى كه سر به زير انداخته بود مدتى در انديشه شد بعد سر برداشته فرمود : تو از كجا فهميدى من امام نيستم ، گفت : چون ما روايت داريم از حضرت صادق عليه السّلام كه فرمود : امام ممكن نيست عقيم باشد شما به اين سن\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nرسيده‌ايد و فرزندى نداريد باز از مرتبه اول بيشتر سر به زير انداخته در فكر شد سپس سر بلند كرده فرمود : خدا را گواه ميگيرم كه در آينده نزديك داراى فرزند خواهم شد .\r\nعبد الرحمن بن ابى نجران گفت : تاريخ گذاشتيم از همان زمان كمتر از يك سال گذشت كه خداوند حضرت جواد را بايشان مرحمت فرمود .\r\nهمين حسين بن قياما مشغول طواف خانه كعبه بود حضرت موسى بن جعفر عليه السّلام به او نگاهى كرده فرمود ترا چه مىشود خداوند حيران و سرگردانت كند پس از اين نفرين او قائل بوقف شد .\r\nعلل الشرائع : ابن وليد از علي و او از پدرش نقل كرد كه ابن ابى عمير مردى بزاز بود از شخصى ده هزار درهم طلب داشت ثروت ابن ابى عمير از دست رفت و فقير شد آن مرد خانه‌اش را بده هزار درهم فروخت و پولها را آورد به خانه ابن ابى عمير درب خانه او را كوبيد .\r\nمحمّد بن ابى عمير خارج شد آن مرد گفت : اين طلبى است كه از من داشتى اينك برايت آورده‌ام . پرسيد از كجا تهيه كرده‌اى ارثى به تو رسيده ؟ گفت : نه سؤال كرد كسى به تو بخشيده ، پاسخ داد نه من خانه‌ام را فروختم تا قرضم پرداخت شود .\r\nابن ابى عمير گفت : ذريح محاربى از حضرت صادق براى من نقل كرد كه فرموده است :\r\n« لا يخرج الرجل عن مسقط رأسه بالدين »\r\nبواسطه قرض شخص نبايد خانه نشيمن خود را بفروشد . پول‌ها را ببر من احتياجى به آن ندارم با اينكه خدا شاهد است كه هم اكنون بيك درهم آن نيازمندم ولى يكدرهم از چنين پولى را تصرف نخواهم كرد .\r\nاختصاص : محمّد بن جعفر مؤدب گفت : صفوان بن يحيى كه كنيه‌اش ابو محمّد مولى بجيله بود بشغل پيراهن فروشى اشتغال داشت از تمام اصحاب حديث بيشتر مورد اعتماد بود و از همه عابدتر در هر روز صد و پنجاه ركعت نماز ميخواند و در سال سه ماه روزه ميگرفت و سه مرتبه زكات مال خود را خارج ميكرد .\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nجريان اين بود كه او و عبد اللَّه بن جندب و علي بن نعمان در خانه خدا مكه معظمه با هم پيمان بستند كه هر كدام زودتر از دنيا رفتند آن دو كه زنده هستند نماز و روزه و زكات و حج او را تا وقتى زنده هستند بجاى آورند .\r\nآن دو رفيق صفوان از دنيا رفتند تنها صفوان زنده بود كه طبق پيمان نماز و روزه و زكات و حج و هر كار نيكى و خيرى كه براى خود انجام ميداد از طرف آن دو نيز بجا مىآورد يكى از همسايگانش در مكه به او گفت : ابو محمّد ! دو دينار به تو بدهم ميبرى براى خانواده‌ام بكوفه گفت : شتر من كرايه است صبر كن از صاحب شتر در مورد اين كار اجازه بگيرم .\r\nبصائر : محمّد بن علي قمى گفت : حضرت جواد عليه السّلام نامه‌اى برايم فرستاد و دستور داده بود كه خدمتش برسم آن جناب در مدينه در منزل بزيع بود وارد شده سلام كردم راجع بصفوان و ابن سنان و غير آنها مطالبى فرمود كه ديگران نيز شنيده‌اند .\r\nبا خود گفتم : از آن جناب تقاضاى لطف و مرحمت بكنم نسبت بزكريا بن آدم شايد از آنچه در باره صفوان و ديگران فرمود او سالم بماند . باز به خود برگشته گفتم : من كه هستم در اين گونه مسائل اظهار نظر بكنم در مقابل آقايم كه خود ميداند وظيفه‌اش چيست براى او تكليف تعيين نمايم در اين موقع فرمود : اى ابا علي بر مثل ابو يحيى نميتوان خورده گرفت با خدمتى كه نسبت بپدرم نموده و مقامى كه نزد من و او دارد جز اينكه احتياج دارم بمالى كه در نزد او است عرض كردم تقديم مىكند فرمود : به او بگو اينكه برايش نميفرستم بواسطه اختلاف ميمون و مسافر است نامه مرا ببر و بگو پولها را بفرستد نامه را بزكريا دادم مال را فرستاد .\r\nبصائر : احمد بن عمر حلال گفت : شنيدم اخرس در مكه از حضرت رضا عليه السّلام بدگوئى مىكند و نسبت‌هاى ناروا ميدهد وارد مكه شدم و كاردى خريدم چشمم كه به او افتاد . گفتم به خدا او را خواهم كشت وقتى از مسجد الحرام بيرون آيد\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nهمان جا ايستادم ناگهان نامه حضرت رضا عليه السّلام را ديدم كه نوشته است :\r\n بِسْم اللَّه الرَّحْمن الرَّحِيم *  - ترا قسم به حق خود بر تو مىدهم كه دست از اخرس بردارى خدا پشتيبان و كفيل ما است .\r\nغيبت شيخ طوسى : از اصحاب پسنديده‌ى حضرت رضا ، عبد اللَّه بن جندب بجلى است كه وكيل حضرت موسى بن جعفر و حضرت رضا عليه السّلام بوده مردى عابد و بسيار مورد توجه اين دو امام عليهما السّلام بشمار ميرفت چنانچه در اخبار نقل شده .\r\nاز آن جمله بنا بر روايتى ابو طالب قمى نقل مىكند گفت در آخر عمر حضرت جواد خدمتش رسيدم شنيدم ميفرمايد خداوند پاداش صفوان بن يحيى و محمّد بن سنان و زكريا بن آدم و سعد بن اسعد را از طرف من بدهد اينها وظيفه خود را درباره من انجام دادند . زكريا بن آدم از دوستان آنها بود از حضرت جواد در مورد او رسيده كه فرموده است : يادم آمد قضا و قدر خدا را در مورد اين مرد كه فوت شد خدا او را از هنگام تولد و روز مرگ و روزى كه مبعوث مىشود بيامرزد در طول زندگى عارف به حق و پايدار بود و در اين راه تحمل ناراحتيها نمود و وظيفه خويش را در راه خدا و پيغمبر انجام داد بدون اينكه كوتاهى و يا پيمان‌شكنى كند ، خداوند پاداش نيت و كوشش او را بدهد .\r\nاما محمّد بن سنان در باره او علي بن حسين بن داود نقل مىكند كه از حضرت جواد شنيدم محمّد بن سنان را به نيكى ياد ميكرد ميفرمود خدا از او راضى شود چنانچه من از او راضيم هرگز مخالفت با من و پدرم نكرد .\r\nارشاد : از كسانى كه تصريح بامامت حضرت رضا عليه السّلام را از پدرش موسى ابن جعفر عليه السّلام نقل كرده از اصحاب خاص و مورد اعتماد و پرهيزگار و فقيه شيعيان داود بن كثير رقى و محمّد بن اسحاق بن عمار و علي بن يقطين و نعيم قابوسى و حسين بن مختار و زياد بن مروان مخزومى و داود بن سليمان و نصر بن قابوس و داود زربى و يزيد بن سليط و محمّد بن سنان است .\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nتفسير عياشى : ج 1 ص 203 - صفوان گفت : از حضرت رضا عليه السّلام براى محمّد بن خالد اجازه خواستم و عرضكردم كه معتقد بامامت نيست ولى ميگويد به خدا قسم منظورم از اين ملاقات آنست كه عقيده آن جناب را نپذيرم حضرت رضا عليه السّلام فرمود : بگو بيايد .\r\nوارد شده گفت : فدايت شوم من موقعيتى را از دست داده‌ام و بر خود ستم كرده‌ام ( گمان ميكردند از اين سخن منظورش عيبجوئى بر حضرت رضا است ) اينك توبه ميكنم و از شما تقاضا دارم عذرم را بپذيريد و مرا ببخشيد نسبت به وضع گذشته‌ام فرمود بسيار خوب عذرت را مىپذيرم اگر نپذيرم بر خلاف عقيده اين دسته مىشود اشاره به من كرد ( يعنى بر خلاف عقيده بامامت مىشود ) و مطابق نظر مخالفين امامت است خداوند به پيامبرش ميفرمايد :  فَبِما رَحْمَةٍ مِن اللَّه لِنْت لَهُم وَ لَوْ كُنْت فَظًّا غَلِيظَ الْقَلْب لَانْفَضُّوا مِن حَوْلِك فَاعْف عَنْهُم وَ اسْتَغْفِرْ لَهُم وَ شاوِرْهُم فِي الْأَمْرِ  بعد راجع بموسى بن جعفر عليه السّلام پرسيد فرمود از دنيا رفته است طلب مغفرت نمود برايش .\r\nكشف الغمه : آبى در نثر الدرّ مينويسد گروهى از صوفيه در خراسان خدمت حضرت رضا عليه السّلام رسيده عرضكردند امير المؤمنين مأمون مقام خلافتى كه خدا به او عنايت كرده ، خواست بشايسته ترين مردم واگذار نمايد شما خانواده پيغمبر را از همه مردم بمقام رهبرى شايسته ترديد و از ميان اهل بيت شما را از هر نظر لايق‌تر بمقام امامت تشخيص داد تصميم گرفت خلافت را بشما واگذارد باينكه مردم احتياج دارند به كسى كه غذاى خوب نخورد و لباس درشت بپوشد و سوار الاغ شود و بعيادت مريض رود حضرت رضا عليه السّلام كه تكيه نموده بود راست نشست فرمود يوسف پيامبر بود لباسهاى ديبا آراسته با طلا ميپوشيد و تكيه بر تخت فرعون مينمود و حكومت ميكرد امام بايد عادل و دادگر باشد وقتى حرف مىزند راست بگويد وقتى حكومت مىكند عدالت ورزد و بوعده خود وفا كند خداوند خوراك و پوشاك را حرام نفرمود اين آيه را قرائت نمود :  قُل مَن حَرَّم زِينَةَ اللَّه \r\n\r\n","description":"","footnote":"","page_name":" 252 ","page_number":252},
  {"content":"\r\n\r\n الَّتِي أَخْرَج لِعِبادِه وَ الطَّيِّبات مِن الرِّزْق  .\r\nرجال كشى : ابو علي محمودى از و اصل نقل كرد كه حضرت رضا عليه السّلام را نوره ماليدم راه آبى كه از داخل حمام بچاه ميرفت بستم بعد آن آبها و نوره و مويها را جمع كرده نوشيدم .\r\nفلاح السائل : شنيده‌ام بعضى بر محمّد بن سنان عيبجوئى ميكنند شايد اين شخص فقط روايتى كه دليل بر عيب او است ديده و رواياتى كه از او تمجيد و تعريف شده نديده ، بيشتر از عيبجوئيها كه بر اصحاب شده همين طور است .\r\nشيخ بزرگوار محمّد بن محمّد بن نعمان شيخ مفيد در كتاب كمال ماه رمضان وقتى بنام محمّد بن سنان ميرسد چنين ميگويد :\r\nآنچه شهرت دارد از ائمه عليهم السّلام اين مرد را ستوده‌اند بر خلاف نظر استاد ما و مطلب مخالف گفتهء ايشان است چنانچه حضرت جواد در روايتى كه عبد اللَّه ابن صلت قمى نقل كرده كه گفت : خدمت حضرت جواد رسيدم در آخر عمرش شنيدم ميفرمايد : خداوند به محمّد بن سنان جزاى خير دهد نسبت به من وفادار بود .\r\nو مانند اين روايت كه علي بن حسين بن داود گفت : شنيدم حضرت جواد بنيكى ياد از محمّد بن سنان ميكرد ميفرمود : خدا از او راضى شود بواسطه رضايت من هرگز با من و پدرم مخالفت نكرد با اينكه او در ميان شيعيان داراى جلالت و مقام بلند بود و رئيس محسوب ميشد و سه نفر از ائمه عليهم السّلام را خدمت كرده و از آنها روايت نقل نموده بود و نزد آنها قرب و منزلتى داشت .\r\nحضرت موسى بن جعفر و حضرت رضا و حضرت جواد با معجزه‌اى كه حضرت جواد در باره او انجام داد چنانچه محمّد بن حسين بن ابى الخطاب نقل مىكند كه محمّد بن سنان چشمش كور بود خود را به حضرت جواد عليه السّلام ماليد چشمانش بينا شد با اينكه مدتها كور بود .\r\nاز گرفتاريهائى كه اخبار طعن بوجود مىآورد اينست كه شخص كنجكاوى در باره اخبار ديگرى كه راجع به همان شخص رسيده نكند چنانچه در باره محمّد بن سنان\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nتوضيح داديم پس عيبجو نبايد با اطلاع از يك خبر طعن آميز حكم به بدى شخص نمايد ، شايد ما كه او را خوب ميدانيم دليلى داشته‌ايم بر خوبى او كه آن شخص اطلاع پيدا نكرده .\r\nدر جزء ششم كتاب عبد اللَّه بن حماد انصارى نقل كردم كه چنين نوشته :\r\nابو محمّد هارون بن موسى از محمّد بن همام ، از حسين بن احمد مالكى كه گفت :\r\nباحمد بن مليك كرخى گفتم راجع به محمّد بن سنان مرا مطلع نما كه ميگويند او غالى است ( كسانى كه بخدائى ائمه معتقدند ) گفت : هرگز ، به خدا پناه ميبرم از چنين نسبتى او به من طهور و معاشرت و رفتار با خانواده را آموخت مردى بسيار عابد و پارسا و غرق در عبادت بود .\r\nكافى : حسن بن حسين انبارى از حضرت رضا عليه السّلام نقل مىكند گفت :\r\nچهارده سال نامه مينوشتم به حضرت رضا عليه السّلام در باره استخدام در كار سلطان در آخرين نامه‌اى كه نوشتم توضيح دادم كه من ميترسم از اين گرهى كه از محبت شما به گردن دارم و سلطان بگويد تو رافضى هستى بدليل اينكه خدمت سلطان و كار دولت را قبول نميكنى .\r\nحضرت رضا عليه السّلام در جوابم نوشت : نامه‌ات رسيد و متوجه شدم كه بر جان خود ميترسى اگر ميدانى كه وقتى متصدى كارى شدى آن طور كه پيغمبر اكرم فرموده رفتار ميكنى و همكاران و نويسندگانت نيز هم عقيده با تو هستند اگر پولى بدست آوردى برابرى با مؤمنين فقير و تنگدست ميكنى بطورى كه يكى از آنها شبيه ايشان مىشود اين كار را بكن و گر نه نبايد بكنى .\r\nاختصاص : ابو احمد محمّد بن ابى عمير كه نام پدرش ( ابو عمير ) زياد بود از آزادشدگان قبيله ازد بشمار ميرفت از تمام شيعه بيشتر مورد اعتماد خاص و عام بود پارساتر و پرهيزگارتر و عابدترين مردم بود شخصى بىنظير در زمان خود محسوب ميشد خدمت موسى بن جعفر رسيده بود اما از آن جناب روايتى نقل نكرده از حضرت رضا عليه السّلام روايت نقل نموده .\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nاختصاص : زكريا بن آدم گفت : خدمت حضرت رضا عليه السّلام از سر شب در حدثان رسيدم ابو جوير رحمه اللَّه نمرده بود از من راجع به او سؤال كرد و دعا برايش نمود پيوسته با هم صحبت ميكرديم تا اذان صبح شد آنگاه از جاى حركت كرده نماز صبح را خواند .\r\nاختصاص : زكريا بن آدم گفت : به حضرت رضا عليه السّلام عرض كردم مايلم از ميان فاميل و خويشاوندان خود خارج شوم نادان مردم زياد شده‌اند فرمود : اين كار را نكن بلا از اهل قم بواسطه تو دفع مىشود همان طورى كه از اهالى بغداد بواسطه حضرت موسى بن جعفر عليه السّلام دفع مىشود .\r\nاختصاص : علي بن مسيب گفت : به حضرت رضا عرض كردم فاصله بين من و شما خيلى زياد است نميتوانم هميشه خدمتتان برسم از چه كسى مسائل و دستورات دين را فراگيرم فرمود : از زكريا بن آدم قمى كه مورد اعتماد دين و دنيا است ابن مسيب گفت پس از بازگشت خدمت زكريا بن آدم رسيدم و هر چه احتياج داشتم از او ميپرسيدم .\r\nاحتجاج طبرسى - ابو الهذيل علاف گفت : داخل رقه شدم گفتند در دير زكى مرد ديوانه‌اى است كه خيلى زيان‌آور است پيش او رفتم ديدم پيرمردى خوش قيافه است روى تشكى نشسته و ريش و سر خود را شانه مىزند سلام كردم جوابداد . پرسيد از كجائى گفتم : از اهالى عراق . گفت : آرى عراقيان مردمانى شوخ و خوش‌مجلس هستند . پرسيد از كجاى عراق هستى ، گفتم : از بصره گفت آرى مردمانى با تجربه و دانشمند دارد باز سؤال كرد از كدام طايفه بصره هستى گفتم من ابو الهذيل علافم ، گفت شما كه صحبت ميكنيد ابو الهذيل هستيد ؟ ! گفتم : آرى از جاى خود حركت كرد و مرا روى تشك خويش نشاند .\r\nپس از صحبتهائى كه بين ما و او شد گفت در مورد امامت چه عقيده دارى .\r\nگفتم : منظورت چه امامتى است گفت پس از پيامبر اكرم چه كسى بايد خليفه ميشد\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nگفتم : هر كس كه پيامبر اكرم او را مقدم داشت گفت : آن شخص كه بود گفتم : ابا بكر .\r\nگفت : ابو الهذيل ! چرا ابا بكر را مقدم داشتيد . جوابدادم چون پيغمبر فرمود بهترين خود را مقدم شماريد و فرمانروائى را به بهترين خود سپاريد مردم همه به او رضايت دادند .\r\nگفت : اى ابو الهذيل ! از همين جهت گمراه شدى اما آنچه كه گفتى پيغمبر اكرم فرموده بهترين خود را مقدم داريد ، و با شخصيت‌ترين خود را فرمانروا كنيد . من به تو اطلاع دهم كه ابا بكر بر منبر رفت و گفت من فرمانرواى شما شدم ، اما بهترين شما نيستم اگر اين حرف را به ابا بكر دروغ بسته‌اند پس بر خلاف دستور پيامبر رفتار كرده‌اند ، اگر ابا بكر در مورد خود دروغ گفته دروغگو نبايد روى منبر پيامبر اكرم برود .\r\nاما اينكه گفتى مردم بحكومت او راضى شدند بيش از انصار ميگفتند يك امير از ما و يك امير از شما مهاجرين نيز مخالف بودند چنانچه زبير بن عوام ميگفت جز با علي بيعت نمىكنم ، دستور داد شمشيرش را بشكنند .\r\nابو سفيان بن حرب گفت : يا ابا الحسن اگر مايل باشى تمام مدينه را پر از سپاه و لشكر مىكنم سلمان نيز بيرون آمده به فارسى گفت : ( كردند و نكردند و ندانند كه چه كردند ) و مقداد و ابو ذر نيز همين طور اينها مهاجرين بودند .\r\nبگو ببينم ابو بكر بالاى منبر رفت مگر نگفت : مردم مرا شيطانى است كه گاهى عارضم مىشود اگر ديديد خشمگين هستم از من بترسيد كه موجب ناراحتى و آزردگى خاطر شما نشوم او خودش ميگويد من ديوانه هستم چطور شما يك ديوانه را فرمانرواى خود كرديد .\r\nدر باره منبر رفتن عمر بگو كه گفت : آرزو داشتم يك مو در سينه ابا بكر مىبودم باز يك جمعه بعد بمنبر رفته گفت : بيعت با ابا بكر كار عجولانه و بدون فكر بود كه خدا از شر آن مردم را نگه داشت هر كس دو مرتبه چنين كارى را\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nبكند او را بكشيد در همان بين كه مايل است موئى در سينه ابا بكر باشد دستور ميدهد كسى كه چنين بيعتى را بنمايد بكشند .\r\nبگو ببينم چطور است كه خيال مىكنند پيغمبر كسى را بجانشينى تعيين نكرد باز ابا بكر عمر را جانشين مىكند عمر كسى را تعيين نمىنمايد كارهاى شما ضد و نقيض است .\r\nبگو ببينم چگونه عمر خلافت را بشوراى شش نفرى واميگذارد كه آنها بعقيده عمر اهل بهشت هستند .\r\nباز ميگويد اگر دو نفر آنها با چهار نفر مخالفت كردند گردن دو نفر را بزنيد اگر سه نفر با سه نفر ديگر مخالفت كردند گردن آن سه نفرى كه عبد الرحمن بن عوف در آنها است بزنيد اين دين است امر بكشتن اشخاصى كه اهل بهشتند بدهد .\r\nاين جريان را توضيح بده كه وقتى عمر زخم برميدارد عبد اللَّه بن عباس بعيادتش ميرود . عبد اللَّه بن عباس گفت : ديدم خيلى ناراحت است گفتم اين ناراحتى براى چيست يا امير المؤمنين ، گفت براى خودم ناراحت نيستم ولى از اين ناراحتم كه پس از من چه كسى عهده‌دار خلافت شود گفتم بطلحة بن عبيد اللَّه واگذار كن گفت : مردى عصبانى است پيغمبر او را مىشناخت زمام اختيار مسلمانان را بدست شخصى سختگير و عصبانى نميدهم .\r\nگفتم بزبير بن عوام بر سپار گفت او مرد بخيلى است ديدم با زنش در مورد يك دوك نخ چانه ميزد كار مسلمانان را به اختيار مردى بخيل نميگذارم .\r\nگفتم : بسعد بن ابى وقاص واگذار . گفت او مرد اسب سوارى و تير و كمان است لياقت خلافت را ندارد .\r\nگفتم : بعبد الرحمن بن عوف بده گفت او مردى است كه نميتواند زن و بچه‌اش را اداره كند .\r\nگفتم : بعبد اللَّه بن عمر پسرت واگذار حركت كرده نشست گفت : پسر عباس\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nبه خدا چنين تصميمى ندارم او كه نمىتواند زنش را طلاق بدهد .\r\nگفتم : بعثمان بن عفان واگذار . گفت به خدا اگر او را خليفه كنم خويشاوندان خود آل ابى معيط را بر گردن مسلمانان سوار مىكند اگر چنين كارى بكنيم گمان مىكنم او را بكشند اين حرف را سه مرتبه تكرار كرد .\r\nابن عباس گفت : ديگر چيزى نگفتم چون ميدانستم با علي عليه السّلام دشمن است به من گفت ابن عباس چرا از دوست خود صحبت نكردى گفتم بسيار خوب به علي عليه السّلام واگذار . گفت ناراحتى من براى اينست كه حق را از صاحبانش گرفتم به خدا قسم اگر به او واگذارم مردم را به راه راست و طريق عالى رهنمون مىشود اگر از او اطاعت كنند آنها را ببهشت ميبرد .\r\nعمر اين طور ميگويد : باز خلافت را بشورى شش نفرى واميگذارد واى بر او چه جواب خدا را خواهد داد .\r\nابو الهذيل گفت : در همان بين كه با من صحبت مىكرد ناگهان عقل از سرش پريد و ديوانه شد . بمأمون جريان او را گفتم . علت ديوانگى او اين بود كه مال و ثروتش را با حيله و نيرنگ از او گرفته بودند . مأمون از پيش فرستاد معالجه كرد او را ثروت و املاك او را برگرداند و نديم خويش قرارش داد .\r\nمأمون از همين جهت خود را شيعه ميدانست .\r\nرجال كشى : ابو علي محمودى از پدر خود نقل كرد كه گفت : به ابو الهذيل علاف گفتم من آمده‌ام سؤالى از تو بكنم گفت سؤال كن از خدا ميخواهم توفيق دهد و مرا حفظ كند پدرم گفت مگر عقيده تو اين نيست كه توفيق و عصمت از طرف خدا به كسى داده نميشود مگر بواسطه عملى كه بموجب آن شايسته توفيق شود .\r\nابو الهذيل گفت : چرا . گفت : پس چرا دعا مىكنى عمل كن و توفيق را بگير .\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nابو الهذيل گفت : سؤالت را بگو پدرم گفت : اين آيه را برايم توضيح بده كه خداوند ميفرمايد :  الْيَوْم أَكْمَلْت لَكُم دِينَكُم  .\r\nابو الهذيل گفت : خدا دين را تكميل نموده براى ما . پدرم گفت اگر من سؤالى بكنم كه نه در كتاب خدا و نه سنت پيغمبر و در گفتار صحابه جوابش نبود و نه فقها چاره‌اى براى آن انديشيده باشند در چنين موردى تو چه ميكنى ؟\r\nابو الهذيل گفت : چنين سؤالى را بگو پدرم گفت ده نفر عنين ( كسى كه نارسائى جنسى دارد ) در يك طهر با زنى جمع شوند هر كدام بوصفى غير ديگرى يكى نصف كار را كرد آن ديگر به قدر امكان عمل زناشوئى انجام داد و آيا در ميان مردم امروز كسى هست بداند چگونه بايد حدّ بهر كدام از آنها زد به اندازه گناهى كه انجام داده جارى كند تا موجب پاك شدن او در آخرت گردد و بايد ما بفهميم چطور دين براى شما كامل شده ابو الهذيل گفت : افسوس افسوس كه بالاخره باز مطلب بامامت برگشت كرد .\r\n\r\n","description":"","footnote":"","page_name":" 259 ","page_number":259},
  {"content":"\r\n\r\n\r\nبخش نوزدهم خبر دادن امام و آباء گرامش بشهادت آن جناب\r\nامالى صدوق : ص 64 - علي بن حسن بن فضال از پدر خود نقل كرد او از حضرت رضا عليه السّلام كه مردى خراسانى بايشان عرضكرد يا بن رسول اللَّه من در خواب پيامبر اكرم صلى اللَّه عليه و آله و سلم را ديدم به من فرمود : چگونه خواهيد بود اگر در سرزمين شما پاره تن من دفن شود و شما نگهبان امانت من باشيد و در آن ناحيه ستاره خانواده‌ام دفن گردد .\r\nحضرت رضا عليه السّلام به او فرمود من دفن ميشوم در سرزمين شما و من پاره تن پيامبرم ، من امانت و ستارهء آن خاندانم هر كه مرا زيارت كند با عرفان بمقام و حقم و اعتراف بوجوب اطاعت من ، من و پدران گرامم شفيع او خواهند بود روز قيامت هر كه ما شفيع او باشيم در قيامت نجات يافته گر چه به قدر جن و انس گناه داشته باشد .\r\nپدرم از جدم و ايشان از پدرش نقل كرد كه پيامبر اكرم صلى اللَّه عليه و آله و سلم فرمود هر كه مرا در خواب ببيند خودم را ديده زيرا شيطان به صورت من و هيچ كدام از جانشينانم در نميآيد و نه به صورت هيچ يك از شيعيان آنها ، رؤياى صادق يك جزء از هفتاد جزء نبوت است .\r\nامالى : ابو صلت هروى گفت از حضرت رضا عليه السّلام شنيدم ميفرمود : « و اللَّه ما منا الا مقتول او شهيد » به خدا هر يك از ما خانواده يا كشته مىشود ( بزهر ستم ) يا بشمشير كين ، عرضكردند چه كسى شما را ميكشد فرمود بدترين خلق خدا در عصر خودم بوسيلهء زهر بعد مرا در سرزمين خوار و دور افتاده‌اى دفن مىكند هر كه مرا در غربت زيارت كند خداوند براى او پاداش هزار شهيد و صد هزار\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nصديق را و صد هزار حاجى و عمره‌گزار و صد هزار مرد جنگجو را مينويسد و با ما محشور مىشود و در درجات عالى بهشت رفيق ما است .\r\nامالى و عيون : ابن عماره از پدر خود نقل كرد كه حضرت صادق از آباء گرام خويش نقل نمود كه پيغمبر اكرم فرمود به زودى پاره‌اى از تن من در خراسان دفن مىشود هر مؤمنى او را زيارت كند خداوند بهشت را بر او واجب مينمايد و بدنش به آتش جهنم حرام مىشود .\r\nاخبار شهادت در بخش زيارت بحار مىآيد و در ابواب گذشته نيز از قبيل باب حركت بسوى خراسان و كيفيت قبول ولايت عهد و خارج شدن از مدينه گذشت .\r\nعيون : حسن بن جهم گفت روزى در مجلس مأمون بودم حضرت رضا عليه السّلام نيز حضور داشت دانشمندان از فقها و متكلمين جمع بودند سؤالهاى آنها و مأمون را نقل مىكند با جواب‌هاى حضرت رضا عليه السّلام تا ميرسد به اين قسمت كه ميگويد : وقتى حضرت رضا عليه السّلام حركت كرد من از پى آن جناب رفتم تا منزلش وارد منزل آن جناب شده گفتم خدا را سپاس‌گزارم كه امير المؤمنين را بشما خوشبين كرده و مىبينم بشما احترام ميگذارد و حرفتان را مىپذيرد .\r\nفرمود پسر جهم مبادا فريب كارهاى او را بخورى به زودى مرا بوسيله زهر خواهد كشت از روى ستم اين جريانى است كه از آباء گرامم از پيامبر اكرم به من رسيده ، مطلب را تا زنده هستيم به كسى مگو حسن بن جهم گفت اين جريان را به كسى نگفتم تا حضرت رضا عليه السّلام در طوس بوسيله زهر كشته شد و در خانه حميد ابن قحطبه طائى در مقبره هارون دفن گرديد .\r\nعيون : هروى در ضمن يك خبر طويل در ردّ عقيدهء كسانى كه معتقد بودند حضرت حسين عليه السّلام كشته نشد و به نظر آنها آمد . از حضرت رضا عليه السّلام نقل مىكند كه فرمود به خدا قسم حسين عليه السّلام شهيد شد چنانچه بهتر از او امير المؤمنين شهيد شد و حسين بن على و تمام ما كشته ميشويم به خدا قسم من نيز كشته ميشوم\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nبوسيله زهر پنهانى مرا ميكشند جريانى است بوسيله پيامبر اكرم از جبرئيل از جانب خداى عزيز به من رسيده .\r\nعيون : جعفر بن محمّد نوفلى گفت در پل ابريق خدمت حضرت رضا رسيدم سلام كردم بعد نشستم گفتم : فدايت شوم گروهى عقيده دارند پدرت زنده است فرمود دروغ ميگويند خدا آنها را لعنت كند اگر زنده مىبود ميراث او تقسيم نميشد و زنانش ازدواج نميكردند به خدا قسم طعم مرگ را چشيد همان طورى كه علي بن ابى طالب چشيد .\r\nعرضكردم : من چه بايد بكنم فرمود پس از من پسرم محمّد است ولى من فعلا به جائى ميروم كه برنميگردم به‌به به آن قبرى كه در طوس است و دو قبرى كه در بغداد است عرضكردم قبر بغداد را ميشناسم اما آن ديگرى قبر كيست فرمود به زودى خواهيد شناخت سپس فرمود قبر من و قبر هارون اين طور است دو انگشت خود را بهم نزديك كرد .\r\nعيون : محمّد بن ابى عباد گفت : روزي مأمون به حضرت رضا عليه السّلام عرضكرد ان شاء اللَّه وارد بغداد ميشويم و چنين و چنان ميكنيم حضرت رضا فرمود تو داخل بغداد خواهى شد يا امير المؤمنين . وقتى حضرت رضا را تنها يافتم عرضكردم من چيزى شنيدم كه غمگين شدم . فرمود ابو حسين مرا ببغداد چكار ، من بغداد را نخواهم ديد و تو مرا آنجا نمىبينى .\r\nعيون : موسى بن مهران گفت : حضرت رضا را در مسجد مدينه ديدم هارون مشغول سخنرانى بود فرمود خواهيد ديد كه من و اين شخص در يك خانه دفن مىشويم .\r\nعيون : محمّد بن فضيل گفت : خبر داد به من كسى كه از حضرت رضا شنيده بود كه آن جناب هارون را تماشا ميكرد در منى و عرفات فرمود من و هارون چنين هستيم دو انگشت خود را بهم چسباند . ما از اين كلام چيزى نمىفهميديم\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nتا بالاخره در طوس شهيد شد ، مأمون دستور داد ايشان را كنار هارون دفن كنند .\r\nعيون : حسين بن زيد گفت از حضرت صادق عليه السّلام شنيدم ميفرمود پسرم موسى فرزندى خواهد داشت هم نام با امير المؤمنين عليه السّلام در سرزمين طوس كه در خراسان است در آنجا بوسيله سم شهيد مىشود و در بلاد غربت دفن خواهد شد هر كس او را زيارت كند با عرفان بحقش خداوند به او پاداش كسى را ميدهد كه قبل از فتح ( مكه ) انفاق كرده و جنگ نموده .\r\nعيون : نعمان بن سعد گفت : امير المؤمنين علي بن ابى طالب عليه السّلام فرمود به زودى يكى از فرزندانم در خراسان بوسيله سم ستمگرانه كشته خواهد شد هم نام من است و نام پدرش نام پسر عمران موسى است . هر كه او را در غربتش زيارت كند خداوند گناهانش را مىآمرزد هر چه قبل از زيارت هر چه بعد باشد گر چه به اندازه ستاره‌هاى آسمان و دانه‌هاى باران و برگ درختان شود .\r\n\r\n","description":"","footnote":"","page_name":" 263 ","page_number":263},
  {"content":"\r\n\r\n\r\nبخش بيستم اسباب و عللى كه موجب شهادت آن جناب شد\r\nعيون اخبار الرضا : ج 2 ص 237 - محمّد بن سنان گفت خدمت حضرت رضا عليه السّلام بودم در خراسان مأمون ايشان را طرف راست خود مينشاند موقعى كه در روز دوشنبه و پنجشنبه براى رسيدگى بدرخواستهاى مردم مىنشست . خبر دادند بمأمون كه مردى صوفي دزدى كرده دستور داد او را بياورند همين كه چشمش به او افتاد ديد مردى پارسا به نظر مىآيد و در پيشانى اثر سجده زياد دارد . گفت واى به اين ظاهر پسنديده كه كارى چنين زشت از او سر زند ، دزدى كرده‌اى با اين ظاهرى كه نشان عبادت و پارسائى است گفت من اين كار را از مجبورى كرده‌ام چاره‌اى نداشتم چون تو حق مرا از خمس و غنيمت نپرداختى .\r\nمأمون گفت : تو چه حقى در خمس و غنيمت دارى گفت خداوند خمس را بشش قسمت نموده و فرموده است :  وَ اعْلَمُوا أَنَّما غَنِمْتُم مِن شَيْءٍ فَأَن لِلَّه خُمُسَه وَ لِلرَّسُول وَ لِذِي الْقُرْبى وَ الْيَتامى وَ الْمَساكِين وَ ابْن السَّبِيل إِن كُنْتُم آمَنْتُم بِاللَّه وَ ما أَنْزَلْنا عَلى عَبْدِنا يَوْم الْفُرْقان يَوْم الْتَقَى الْجَمْعان  « 1 »  .\r\nغنيمت را نيز بشش قسمت كرده  ما أَفاءَ اللَّه عَلى رَسُولِه مِن أَهْل الْقُرى فَلِلَّه وَ لِلرَّسُول وَ لِذِي الْقُرْبى وَ الْيَتامى وَ الْمَساكِين وَ ابْن السَّبِيل كَيْ لا يَكُون دُولَةً بَيْن الْأَغْنِياءِ مِنْكُم  « 2 »  . گفت : چون حق مرا ندادى با اينكه ابن السبيل هستم و بيچاره و درمانده كه راهى براى زندگى ندارم و در ضمن از كسانى هستم كه به قرآن واردم .\r\nمأمون گفت : يكى از حدود خدا را تعطيل كنم و حكم خدا را از بين ببرم در مورد دزدى با اين داستانها كه نقل ميكنى ؟ صوفي گفت : اول خود را پاك كن\r\n\r\n","description":"","footnote":" ( 1 ) سوره انفال آيه 41  ( 2 ) سوره حشر آيه 7 . ","page_name":" 264 ","page_number":264},
  {"content":"\r\n\r\nبعد ديگرى را و حد بر خويش جارى كن سپس بر ديگرى . مأمون رو به حضرت رضا عليه السّلام نموده گفت شما چه ميفرمائيد . فرمود او ميگويد تو هم دزدى كرده‌اى منهم دزدى كرده‌ام .\r\nمأمون خيلى خشمگين شد سپس بصوفي گفت : به خدا دست و پايت را قطع ميكنم . صوفي در جواب گفت : دست و پاى مرا قطع ميكنى با اينكه بندهء منى .\r\nمأمون گفت واى بر تو از كجا من بنده‌ى تو شدم گفت به جهت اينكه مادر ترا از بيت المال مسلمانان خريده‌اند تو بنده تمام مسلمانان شرق و غربى تا آزادت كنند من كه آزاد نكرده‌ام ، از آن گذشته خمس را خودت فرو ميبرى و حق اولاد پيامبر را نميدهى حق من و امثال مرا نيز نميدهى .\r\nدليل ديگر اينكه ناپاك نميتواند ناپاكى را پاك كند بايد ناپاك را شخص پاك ، پاكيزه كند كسى كه به گردن خودش حد باشد نميتواند حد بر ديگرى جارى كند مگر اينكه ابتدا از خود شروع نمايد نشنيده‌اى خداوند عزيز ميفرمايد :  أَ تَأْمُرُون النَّاس بِالْبِرِّ وَ تَنْسَوْن أَنْفُسَكُم وَ أَنْتُم تَتْلُون الْكِتاب أَ فَلا تَعْقِلُون  .\r\nمأمون رو بجانب حضرت رضا عليه السّلام كرده گفت چه صلاح ميدانى در باره اين مرد . فرمود خداوند عزيز بمحمّد مصطفى صلى اللَّه عليه و آله و سلم ميفرمايد :  فَلِلَّه الْحُجَّةُ الْبالِغَةُ  » خدا را دليل رسائى است . اين همان دليل است كه نادان با نادانى ميفهمد و دانا نيز بعلم خود مييابد دنيا و آخرت بدليل استوار است اين مرد دليل آورد .\r\nمأمون دستور داد صوفي را آزاد كنند و از روبرو شدن با مردم خود را كنار كشيد در فكر اين شد كه كار حضرت رضا عليه السّلام را تمام كند بالاخره ايشان را مسموم كرد و كشت . فضل بن سهل و گروهى از شيعيان را نيز كشته بود ، صدوق ميگويد من اين حديث را همان طورى كه بود نقل كردم ولى عهده‌دار صحت آن نيستم .\r\nعيون اخبار الرضا : احمد بن علي انصارى گفت از ابا صلت هروى پرسيدم كه چطور مأمون راضى بكشتن حضرت رضا عليه السّلام شد با اين احترام و محبتى كه\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nبه او داشت و وليعهد خويش قرارش داد . گفت مأمون او را گرامى ميداشت و با او محبت ميورزيد چون مقام و موقعيتش را ميدانست او را وليعهد خويش قرار داد تا مردم ببينند كه علاقمند به دنيا است و از مقامش در نزد آنها كاسته شود ولى تمام اين كارها بيشتر موجب علاقه و ارادت مردم بايشان ميشد به همين جهت دانشمندان و متكلمين را از اطراف جمع كرد شايد بتوانند در مناظره بر او پيروز شوند و مقامش نزد علماء كم شود تا موجب پائين آمدن مقام او در نزد عموم شود .\r\nهر كدام از دانشمندان يهود ، نصرانى ، مجوس ، ستاره پرستان و زردشتيان و منكرين خدا و طبيعى مذهبان و دانشمندان اسلام از مخالفين شيعه كه با آن جناب بحث و مناظره ميكردند مغلوب ميشدند و دليل آن جناب را نمىپذيرفتند مردم ميگفتند به خدا اين شخص شايسته خلافت است نه مأمون . جاسوسها اين سخنان را به او ميرساندند ناراحت ميشد و بر آن جناب رشك مىبرد .\r\nحضرت رضا عليه السّلام نيز در مورد حق گوئى از مأمون باكى نداشت بيشتر اوقات جوابهائى به او ميداد كه خوشش نمىآمد و خشمگين ميشد و كينه او را در دل ميگرفت ولى اظهار نميكرد وقتى ديگر عاجز شد از مبارزه با آن جناب او را مسموم كرد .\r\nعيون : قاسم بن اسماعيل گفت : از ابراهيم بن عباس شنيدم كه ميگفت وقتى مأمون حضرت رضا عليه السّلام را وليعهد خود قرار داد آن جناب بمأمون فرمود يا امير المؤمنين خيرخواهى براى تو بر من واجب است و هرگز نبايد مؤمن فريبكارى بكند . توده‌ى مردم خوششان نميآيد از كارى كه نسبت به من كردى خواص تو نيز ناراضى هستند از كارى كه نسبت بفضل بن سهل كرده‌اى صلاح تو در اين است كه ما را از خود دور كنى تا اوضاع مرتب شود . ابراهيم گفت به خدا همين فرمايش او موجب كارى شد كه مأمون نسبت به او انجام داد .\r\n\r\n","description":"","footnote":"","page_name":" 266 ","page_number":266},
  {"content":"\r\n\r\n\r\nبخش بيست و يكم شهادت و غسل و دفن امام عليه السّلام\r\nارشاد مفيد : ص 285 - حضرت رضا عليه السّلام در سال دويست و سه ماه صفر در خراسان از دنيا رفت او در آن موقع پنجاه و پنج سال داشت مادرش كنيزى فرزنددار بنام ام البنين بود مدت خلافت و رهبرى او پس از پدرش بيست سال بود .\r\nكافى : ج 1 ص 486 - حضرت رضا عليه السّلام در سال 203 در سن پنجاه و پنج سالگى در طوس محلى بنام سناباد از اطراف نوقان از دنيا رفت و در همان جا دفن شد مأمون او را از مدينه بمرو از راه بصره و فارس آورده بود وقتى مأمون بجانب بغداد حركت كرد ايشان را نيز با خود برد در اين محل از دنيا رفت .\r\nكافى : محمّد بن سنان گفت : حضرت رضا در سن 49 سال و چند ماهگى در سال 202 از دنيا رفت پس از حضرت موسى بن جعفر بيست سال و سه يا دو ماه كم زندگى كرد .\r\nمصباح كفعمى : حضرت رضا عليه السّلام در هفدهم ماه صفر روز سه‌شنبه سال 203 از دنيا رفت بوسيلهء سمى كه مأمون در انگور ترتيب داده بود آن وقت پنجاه و يك سال داشت .\r\nروضة الواعظين : در ماه صفر سال 203 در طوس از دنيا رفت .\r\nكتاب عدد : در بيست و سوم ذى قعده سال 202 وفات حضرت رضا عليه السّلام اتفاق افتاد . در كتاب مواليد الائمه سال 202 و در مناقب روز جمعه هفت روز به آخر ماه رمضان سال 202 بعضى 203 گفته‌اند در كتاب الدر - روز جمعه اول ماه رمضان سال 202 در كتاب ذخيره نيز همين را نوشته است .\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nطبرسى گفته است : در آخر ماه صفر سال 203 بعضى گفته روز دوشنبه چهاردهم صفر سال 202 بوسيله انگور زهر آلود در زمان مأمون در طوس گفته‌اند در خانه حميد بن قحطبه در دهى بنام سناباد از سرزمين طوس و اطراف نوقان شهيد شد كه در همان محل قبر هارون الرشيد قرار داشت .\r\nدر آن زمان پنجاه و پنج سال داشت ، بعضى گفته‌اند چهل و نه سال و شش ماه و چهار ماه نيز گفته شده ، بعضى نيز 49 سال و هشت روز كم گفته‌اند با پدرش 29 سال و چند ماه بود و بعد از آن جناب بيست و دو سال و چند ماه كم زندگى كرد كه بعضى بيست سال نيز گفته‌اند .\r\nعيون : هرثمة بن اعين گفت : يك شب پيش مأمون بودم تا چهار ساعت از شب گذشت بعد مرا اجازه رفتن داد . خارج شدم نيمه شب كسى درب خانه‌ام را كوبيد يكى از غلامان جوابداد . گفت بهرثمه بگو آقايت ترا ميخواهد .\r\nبا عجله حركت كردم لباس پوشيدم بسرعت خدمت حضرت رضا عليه السّلام رسيدم غلام آن جناب از جلو رفت من نيز از پشت سرش ناگاه چشمم بآقا علي بن موسى الرضا افتاد كه در صحن خانه نشسته است .\r\nفرمود : هرثمه گفتم : بلى آقاي من فرمود : بنشين . نشستم . فرمود :\r\nهر چه به تو ميگويم گوش كن و بخاطر بسپار نزديك سفر من بجانب خدا شده كه باجداد طاهرين خود ملحق شوم ديگر آخر زندگى من است اين ستمگر تصميم گرفته مرا بوسيله انگور و خرماى مسموم بكشد اما انگور را بوسيله نخى كه در سم فرو ميبرد و نخ آلوده بسم مىشود آن را در انگور فرو ميبرد دستور داده يكى از غلامان دستش را آلوده بسم نموده آن را دانه مىكند تا دانه‌هاى انار در اين سم آلوده شود .\r\nفردا مرا خواهد خواست انار و انگور زهر آلود را پيش من ميگذارد و درخواست خوردن مىكند من ميخورم كار تمام مىشود و مرگم فرا ميرسد وقتى مردم او خواهد گفت من بدست خويش او را غسل مىدهم وقتى اين حرف را زد\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nبه او بگو حضرت رضا عليه السّلام به من فرمود : بشما بگويم مبادا دست بگشائى براى غسل و كفن و دفن من اگر چنين كارى بكنى به زودى گرفتار عذابى خواهى شد كه قرار است تأخير افتد گرفتار يك ناراحتى خواهى شد كه از آن ميترسى اين حرف را بزنى دست بر ميدارد .\r\nعرض كردم : آقاى من آنچه بفرمائيد انجام مىدهم فرمود وقتى كه دست از غسل دادن من برداشت ميرود در يكى از اطاقهاى بالاى قصرش مىنشيند كه بتواند محل غسل دادن مرا مشاهده كند ولى تو توجه داشته باش كه كارى به غسل دادن من نداشته باشى تا مىبينى خيمه سفيدى زده مىشود يك طرف حياط وقتى آن خيمه را ديدى مرا با لباسهايم ببر داخل آن خيمه خودت پشت خيمه بايست آنهائى كه با تو هستند پشت سر تو باشند خيمه را كنار نزنى كه مرا ببينى اگر چنين كنى هلاك خواهى شد مأمون از آن بالا ميگويد هرثمه مگر تو عقيده ندارى كه امام را بايد فقط امام غسل دهد اكنون چه كسى حضرت رضا را غسل ميدهد با اينكه پسرش محمّد در مدينه و حجاز است و ما در طوس .\r\nدر جوابش بگو ، ما ميگوئيم : امام را واجب نيست غسل دهد كسى جز امام اگر يكنفر سركشى و تعدى نمود و او را غسل داد امامت او باطل نميشود بواسطه تجاوز و سركشى غسل دهنده و نه امامت امام بعدش باطل مىشود كه نگذاشته‌اند پدرش را غسل دهد اگر حضرت رضا عليه السّلام در مدينه بود فرزندش آشكارا ايشان را غسل ميداد اكنون نيز جز او كسى غسل نميدهد ولى پنهانى .\r\nوقتى خيمه برداشته شد مىبينى مرا در كفن پيچيده‌اند بدنم را داخل تابوتى بگذار و براى دفن ببريد .\r\nموقع دفن مأمون مايل است قبر پدرش را قبله قبر من قرار دهد چنين چيزى امكان ندارد و كلنگ كه ميزنند به زمين اثر نميكند حتى باندازه‌ى سر ناخنى كنده نميشود وقتى كوشش خود را كردند و نتوانستند ، از طرف من به او بگو كه به من دستور داده يك كلنگ در قبله قبر پدرت بزنم قبرى آماده با ضريح\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nديده مىشود .\r\nوقتى اين قبر آشكار شد بدنم را در آن فرو نبريد تا از داخل ضريح آب سفيدى بالا بيايد تا قبر پر شود و مساوى با زمين گردد بعد يك ماهى به طول قبر در آن به حركت در مىآيد تا وقتى ماهى از نظر پنهان نشود و آب خشك نگردد مرا داخل قبر نكنيد پس از ناپديد شدن ماهى و خشك شدن آن مرا داخل قبر ميگذاريد و لحد مرا در همان ضريح قرار ميدهيد مگذار خاك بريزند داخل قبر ، زيرا خود قبر پر مىشود عرض كردم بسيار خوب آقا . فرمود : هر چه ميگويم به ياد داشته باش و عمل كن مبادا مخالفت كنى .\r\nگفتم : آقا ! به خدا پناه ميبرم كه دستور شما را مخالفت كنم . هرثمه گفت :\r\nبعد با گريه و اندوه خارج شدم و پيوسته چون سپنجى بر روى آتش ميسوختم كسى جز خدا از حالم خبر نداشت .\r\nبعد مأمون مرا خواست پيش او رفتم همان جا بودم تا نزديك ظهر بعد گفت هرثمه ! برو خدمت ابو الحسن سلام مرا به او برسان ، بگو يا تشريف بياورد اينجا يا من خدمتش برسم اگر گفت ما ميرويم بگو تقاضا كرده زود تشريف بياوريد .\r\nگفت خدمت حضرت رضا عليه السّلام رسيدم ، تا چشمش به من افتاد فرمود : وصيت و سفارش مرا بخاطر دارى ؟ گفتم : آرى . فرمود كفش مرا بياوريد ميدانم براى چه تو را فرستاده كفش آن جناب را آوردم به طرف مأمون رفت همين كه وارد مجلس مأمون شد خليفه از جاى حركت كرده آن جناب را در آغوش گرفت و پيشانى ايشان را بوسيد پهلوى خودش روى تخت نشاند ساعتى شروع بصحبت كردند بعد بيكى از غلامان دستور داد انگور و انار بياور .\r\nهرثمه گفت : تا اين حرف را شنيدم نتوانستم خود را نگهدارم بدنم به ارتعاش افتاد و رنگم قرمز شدم ترسيدم متوجه شوند به عقب برگشتم تا خارج شدم و خودم را بگوشه‌اى انداختم .\r\nنزديك ظهر متوجه شدم مولايم علي بن موسى الرضا عليه السّلام خارج شد و به منزل\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nبرگشت بعد ديدم مأمورى بيرون آمد از پيش مأمون و در جستجوى پزشك و پرستار است ، گفتم چه شده گفت : حضرت رضا عليه السّلام ناراحتى پيدا كرده . مردم نميدانستند و شك داشتند در اصل جريان ولى من يقين داشتم .\r\nثلث دوم شب صداى ناله بلند شد از ميان خانه حضرت رضا عليه السّلام گريه و زارى را شنيدم من هم با كسانى كه براى كشف جريان متوجه آن جناب شده بودند رفتم ديدم مأمون سر برهنه كرده گريبان چاك زده روى پا ايستاده گريه مىكند منهم در ميان جمعيت ايستادم نفسى سرد ميكشيدم فردا صبح مأمون مجلس تعزيت گرفت ، بعد رفت به محلى كه آقا علي بن موسى الرضا عليه السّلام آنجا بود . گفت محلى را ترتيب دهيد ميخواهم آقا را غسل دهم من نزديك شدم و آنچه مولايم فرموده بود در مورد غسل و كفن و دفن گفتم .\r\nگفت : بسيار خوب من كارى ندارم . گفت هر كار كه تو ميخواهى بكن .\r\nايستاده بودم خيمه‌اى زده شد پشت خيمه ايستادم هر كه در خانه بود پيش من ايستادند صداى تكبير و تهليل و تسبيح بلند بود صداى رفت و آمد ظرف و ريزش آب و بوى خوش كه تاكنون استشمام نكرده بودم بلند بود ناگهان مأمون از يك بالا خانه صدايش بلند شد . گفت : هرثمه تو كه معتقد هستى امام را جز امام غسل نميدهد اكنون پسر حضرت رضا محمّد بن علي كجا است او در مدينه و ما در طوسيم .\r\nگفتم : ما عقيده داريم كه امام را واجب نيست كسى جز امام غسل دهد اگر متجاوزى خودسرانه غسل داد امامت امام بواسطه غسل دادن او باطل نمىشود و نه امامت امام بعد كه نگذاشته‌اند پدرش را غسل دهد اگر حضرت رضا در مدينه بود او را پسرش محمّد آشكارا غسل ميداد اكنون نيز او غسل ميدهد ولى پنهانى .\r\nمأمون سكوت كرد در اين موقع خيمه برداشته شد ديدم مولايم در كفن پيچيده شده است پيكر شريف آن جناب را در تابوت گذاشتم بجانب قبر برديم مأمون بر ايشان نماز خواند با حاضرين بعد آورديم به محل قبر . ديدم با كلنگ\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nزمين را حفر ميكنند پشت قبر هارون تا قبر او را قبله قبر حضرت رضا قرار دهند ولى كلنگها كارگر نيست و ذره‌اى از خاك را جدا نميكند . مأمون به من گفت :\r\nببين چطور خاك سخت شده و نميشود آن را حفر كرد .\r\nگفتم : يا امير المؤمنين آن جناب به من دستور داده كه فقط يك كلنگ جلو قبر پدرت هارون الرشيد بزنم . گفت : وقتى يك كلنگ زدى چه مىشود گفتم او فرموده نبايد قبر پدرت قبله قبرش باشد اگر من يك كلنگ بزنم قبرى آماده بدون كندن و كاويدن ظاهر مىشود كه در وسط آن ضريحى است .\r\nمأمون گفت : سبحان اللَّه چه حرفهاى عجيبى ! ولى نبايد از كار حضرت رضا تعجب نمود بزن ببينم چه مىشود .\r\nهرثمه گفت : كلنگ را گرفتم و در جلو قبر هارون زدم قبرى كنده با ضريحى كه در وسطش بود آشكار شد مردم تماشا مىكردند .\r\nمأمون گفت : بگذار بدنش را داخل قبر .\r\nگفتم : يا امير المؤمنين به من دستور داده بدنش را پائين نبرم تا از درون قبر آب سفيدى بيرون آيد و قبر پر شود تا برابر زمين بعد يك ماهى به طول قبر در آن پيدا مىشود وقتى ماهى رفت و آب خشك شد آن جناب را كنار قبرش ميگذارم و كارى بلحد ندارم گفت هر چه دستور داده انجام ده .\r\nهرثمه گفت : منتظر جوشيدن آب و آمدن ماهى شدم . ماهى پيدا شد و آب خشك گرديد مردم نگاه مىكردند پيكر آن جناب را كنار قبر گذاشتم داخل قبر بوسيله پارچه‌اى سفيد پوشيده شد كه من نيانداخته بودم . بدون اينكه من دست بزنم بدنش سرازير قبر شد بىآنكه احدى دست زده باشد .\r\nمأمون بحاضرين اشاره كرد كه خاك بريزيد . گفتم چنين كارى نكنيد گفت پس چه كسى قبر را پر مىكند گفتم به من فرموده خاك نريزيد قبر خودش پر مىشود پس از پر شدن مقدارى هم از روى زمين بالا مىآيد .\r\nمأمون بمردم اشاره كرد كارى نداشته باشيد .\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nخاك دستهاى خود را به زمين ريختند قبر پر شد و بالا آمد از روى زمين به صورت مربع مأمون رفت من نيز بازگشتم .\r\nبعد مرا در خلوت خواست ، آنگاه گفت ترا به خدا قسم مىدهم راست بگو : چه از ابو الحسن علي بن موسى شنيدى .\r\nگفتم : هر چه فرموده بود برايت گفتم . گفت نه تو را به خدا راست بگو ديگر چه فرموده .\r\nگفتم : يا امير المؤمنين از چه چيز ميپرسى ؟ گفت : هرثمه آيا اسرارى غير از اينها به تو سپرده گفتم : بلى . پرسيد چه چيز .\r\nگفتم : جريان انار و انگور نيز به من فرموده رنگ از چهرهء مأمون پريد گاهى زرد و گاهى قرمز ميشد و گاهى سياه .\r\nبالاخره غسل كرد در همان حال غسل شنيدم ميگويند :\r\nواى بر مأمون از خدا واى بر او از پيامبر خدا واى بر او از علي واى بر مأمون از فاطمه واى بمأمون از حسن و حسين واى بر او از علي بن الحسين اى واى از محمّد ابن علي و از جعفر بن محمّد و موسى بن جعفر واى بر مأمون از علي بن موسى الرضا به خدا اين زيان آشكار است اين كلمات را پيوسته تكرار مىكرد .\r\nچون ديدم سخنان او به طول انجاميد من رفتم يك گوشه حياط نشستم .\r\nمأمون از جاى حركت كرده نشست مرا صدا زد مثل آدمهاى مست بود گفت : به خدا قسم تو و هر كه در زمين و آسمان است نزد من از او عزيزتر نيست اگر بفهمم اين سخنان را به كسى گفته‌اى و يا نشانه‌اى بيابم خود را بكشتن داده‌اى .\r\nگفتم : يا امير المؤمنين اگر يك كلمه از اين اسرار را از من شنيدى خونم برايت حلال باشد گفت : نه به خدا امكان ندارد بايد عهد و پيمان ببندى كه مخفي كنى و دو مرتبه بازگو نكنى . عهد و پيمانى محكم از من گرفت همين كه\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nچند قدم رفتم دست‌هاى خود را بر هم كوبيده گفت : «  يَسْتَخْفُون مِن النَّاس وَ لا يَسْتَخْفُون مِن اللَّه وَ هُوَ مَعَهُم إِذْ يُبَيِّتُون ما لا يَرْضى مِن الْقَوْل وَ كان اللَّه بِما يَعْمَلُون مُحِيطاً  » حضرت رضا عليه السّلام داراى يك فرزند بنام محمّد امام جواد عليه السّلام بود آن جناب رضا و صادق و صابر و فاضل و نور چشم مؤمنين و خشم كفار لقب داشت .\r\nعيون : ياسر خادم گفت : بفاصله هفت منزلى طوس كه رسيديم حضرت رضا عليه السّلام مريض شد و بيماريش سخت گرديد چند روزى در طوس مانديم مأمون هر روز دو مرتبه از ايشان خبر ميگرفت در روز آخر كه از دنيا رفت خيلى ضعيف شده بود پس از نماز ظهر به من فرمود : ياسر مردم غذا خورده‌اند ، گفتم :\r\nآقا كه غذا مىخورد با اين ناراحتى كه شما داريد .\r\nاز جاى حركت كرده نشست سپس فرمود غذا بياوريد ، تمام غلامان و خدمتكاران را دستور داد بيايند و بر سر سفره بنشينند خود نيز نشست بيكايك آنها مهربانى و دلجوئى ميكرد وقتى غذا خوردند فرمود براى بانوان غذا بفرستيد بانوان كه غذا خوردند امام عليه السّلام از هوش رفت و بسيار ضعيف شد صداى ناله بلند شد زنان و كنيزان مأمون با پاى برهنه و صورت گشاده آمدند ، طوس يك پارچه گريه شد .\r\nمأمون نيز با سر و پاى برهنه بر سر زنان آمد و ريش خود را ميگرفت اندوهگين بود و گريه ميكرد اشك روى صورتش ميريخت بالاى سر حضرت رضا كه رسيد به هوش آمد گفت : آقا بر كدام مصيبت خود گريه كنم اينكه شما را از دست مىدهم يا تهمت مردم كه من شما را كشته‌ام .\r\nدر اين موقع چشم به طرف مأمون گشوده فرمود : با پسرم ابو جعفر خوب رفتار كن عمر تو و او چون اين دو انگشت من است دو انگشت سبابه را بهم چسبانيد .\r\nپاسى كه از شب گذشت حضرت رضا از دنيا رفت صبح مردم جمع شده ميگفتند مأمون ايشان را كشته سر و صدا زياد شد كه پسر پيامبر را كشتند .\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nمحمّد بن جعفر بن محمّد كه امان از مأمون گرفته بود و در خراسان بود عموى حضرت رضا عليه السّلام محسوب ميشد مأمون به او گفت برو بمردم اطلاع ده كه امروز حضرت رضا را دفن نمىكنند ميترسيد بدن شريفش را بيرون آورد فتنه و آشوب بر پا شود .\r\nمحمّد بن جعفر خارج شده گفت مردم متفرق شويد كه حضرت رضا را بيرون نمىآورند مردم متفرق شدند شبانه آن جناب را غسل داده دفن كردند .\r\nامالى شيخ و عيون اخبار : ابا صلت گفت در خدمت حضرت رضا عليه السّلام بودم فرمود داخل اين قبه‌اى كه هارون مدفون است برو از چهار طرف آن خاك بردار بياور داخل قبه شدم و خاك را آوردم ملاحظه فرمود گفت اين قسمت از خاك را كه مربوط به طرف راست است به من بده تقديم كردم بو كشيده ريخت فرمود در اينجا ميخواهند برايم قبر حفر كنند سنگى پديدار خواهد شد كه اگر تمام كلنگهاى خراسان را جمع كنند نميتوانند آن را بردارند در مورد خاكى كه از پائين پا و بالاى سر آورده بودم همين فرمايش را تكرار نمود .\r\nآنگاه فرمود : اين خاك را به من بده كه خاك مدفن من است فرمود : در اينجا براى من قبر ميكنند بگو هفت پله پائين روند و ضريحى بگشايند اگر امتناع ورزيدند مىگوئى باندازهء يك متر لحد قرار دهند خداوند اگر بخواهد آن را وسعت ميدهد .\r\nپس از آماده شدن قبر در قسمت سر رطوبتى خواهى ديد دعائى كه به تو مىآموزم خواهى خواند لحد پر از آب مىشود و ماهىهاى كوچكى در آن ميبينى از همان نانى كه به تو مىدهم براى آنها ريزه ميكنى خواهند خورد وقتى تمام شد يك ماهى بزرگ آشكار ميگردد ماهيهاى كوچك را مىخورد بطورى كه يكى هم نميماند و بعد ديده نميشود .\r\nدر اين موقع كه ماهى بزرگ ديده نشد دست بر روى آب بگذار و دعائى كه به تو مىآموزم بخوان آب فرو ميرود و چيزى از آن باقى نمىماند تمام اين كارها\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nرا در پيش مأمون انجام بده پس از آن فرمود : فورا ميروم پيش اين نابكار وقتى خارج شدم اگر سرم پوشيده نبود با من حرف بزن جواب مىدهم چنانچه سرم پوشيده بود با من صحبت مكن .\r\nابا صلت گفت : صبحگاه فردا لباس پوشيد در محراب بانتظار نشست در اين موقع غلام مأمون وارد شده گفت امير المؤمنين شما را مىخواهد كفش پوشيده از جاى حركت نمود و رفت ، منهم از پى آن جناب رفتم تا وارد بر مأمون شد جلو مأمون ظرفى از انگور و چند ظرف ديگر از ميوه‌هاى مختلف بود يك خوشه انگور بدست داشت كه مقدارى از آن را خورده بود همين كه چشمش به حضرت رضا افتاد از جاى حركت كرده او را در بغل گرفت و پيشانيش را بوسيد آن جناب را پهلوى خود نشانيد امام فرمود انگور خوب انگور بهشتى است مأمون درخواست كرد از آن انگور بخورد فرمود مرا معاف دار گفت ممكن نيست شايد به من اطمينان ندارى مأمون خوشه را گرفت و چند دانه از آن را خورد براى مرتبه دوم بدست حضرت رضا عليه السّلام داد آن جناب سه دانه از انگور خورد به گوشه‌اى پرت كرده از جاى حركت نمود مأمون گفت كجا ميروى ؟\r\nفرمود به جايى كه فرستادى وقتى خارج شد عبا را بر سر كشيده بود چيزى عرض نكردم تا داخل خانه شد دستور داد درها را ببندم در رختخواب خوابيد من با حزن و اندوه داخل حياط ايستاده بودم .\r\nدر همين موقع مشاهده كردم جوانى خوش روى با موىهاى مجعد شبيه به حضرت رضا عليه السّلام وارد شد پيش رفته عرض كردم از كجا آمدى درها كه بسته بود فرمود كسى كه مرا از مدينه در اين ساعت بطوس آورده از درهاى بسته نيز داخلم كرده .\r\nگفتم : شما كيستى ؟\r\n« فقال انا حجة اللَّه عليك يا ابا صلت انا محمّد بن علي »\r\nمن حجت خدايم بر تو . من محمّد بن علي هستم به طرف اطاق علي بن موسى - الرضا عليه السّلام رفت به من نيز فرمود : وارد شوم . همين كه چشم حضرت رضا عليه السّلام به او\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nافتاد از جاى جست و فرزندش را در آغوش گرفت و به سينه چسبانيد پيشانيش را بوسيد بجانب خود كشانيد . امام جواد پيوسته پدر را مىبوسيد و آرام با او سخنانى ميگفت كه من نفهميدم .\r\nدر اين هنگام كفى بر دهان حضرت رضا عليه السّلام آشكار شد سفيدتر از برف حضرت جواد آن كف را مكيد امام دست در گريبان خود كرد چيزى شبيه گنجشك خارج كرده به حضرت جواد داد آن را بلعيد . در اين موقع حضرت رضا عليه السّلام از دنيا رفت .\r\nحضرت جواد فرمود : ابا صلت حركت كن از انبار تخت بياور با آب تا پدرم را غسل دهم .\r\nعرض كردم : در انبار تخت و آب نيست فرمود هر چه ميگويم بجاى آور داخل انبار شدم تخت و آب بود بيرون آوردم دامن بكمر زدم تا امام را غسل دهم .\r\nفرمود تو يك طرف برو كسى هست كه به من كمك كند حضرت رضا را غسل داد باز فرمود داخل انبار شو زنبيلى كه در آن كفن و حنوط پدرم هست بياور وارد شدم زنبيلى ديدم كه قبلا در آنجا نديده بودم آوردم خدمت ايشان پدر خود را كفن كرد و بر بدنش نماز خواند .\r\nآنگاه فرمود تابوت بياور ، عرض كردم بروم پيش نجار بگويم تابوت بسازد فرمود داخل انبار تابوت هست وارد شدم تابوتى ديدم كه در آنجا قبلا نديده بودم جسم پاك امام را در آن تابوت نهاد دو ركعت نماز خواند هنوز تمام نشده بود تابوت بلند شد و سقف شكافته گرديد از خانه خارج شد .\r\nعرض كردم : يا ابن رسول اللَّه هم اكنون مأمون مىآيد حضرت رضا را از من ميخواهد ، چه كنم ؟\r\nفرمود : ساكت باش الان بر ميگردد هر پيغمبر اگر چه در مشرق بميرد و وصى او در مغرب خداوند بين ارواح و اجساد آنها جمع خواهد كرد هنوز سخن\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nامام جواد تمام نشده بود كه سقف شكافته شد و تابوت بر زمين آمد ، از جاى حركت نمود پيكر پاك امام را از تابوت بيرون آورد و در رختخوابش گذاشت مثل اينكه نه غسل داده شد و نه كفن گرديده .\r\nفرمود : حركت كن در را براى مأمون بگشا همين كه در را گشودم ديدم مأمون و غلامان ايستاده‌اند با گريه داخل شد گريبان چاك زد و بر سر خود ميزد با صداى بلند ميگفت : آه آقاى من ترا از دست دادم ، كنار بستر حضرت رضا نشست و دستور داد آماده غسل و كفن شوند امر كرد برايش قبر بكنند .\r\nتمام آنچه حضرت رضا فرموده بود آشكار گرديد . خواست قبر پدرش را قبله قبر حضرت رضا قرار دهد يكى از اطرافيان گفت مگر نميگوئى اين شخص امام است جوابداد چرا ، گفت بايد قبر او جلو باشد دستور داد در طرف قبله قبر بكنند گفتم به من فرموده است كه هفت پله بكنند و ضريحى بگشايند گفت به مقدارى كه ابا صلت ميگويد بدون ضريح بكنيد ولى لحد قرار مىدهم .\r\nوقتى رطوبت و ماهيها را مشاهده كرد گفت : پيوسته حضرت رضا در زمان زندگانى ما را از عجايب خود بهره‌مند ميكرد اينك بعد از مرگ نيز نشان ميدهد وزيرش گفت ميدانى منظور از نشان دادن اين عجايب چيست مأمون گفت : نه .\r\nوزير گفت : ميخواهد بفهماند كه اقتدار و سلطنت شما بنى عباس با زيادى حكمروا و مدت طولانى مثل اين ماهيهاى كوچك است وقتى مدت شما تمام شود خداوند شخصى از ما را بر شما مسلط خواهد كرد كه اين سلسله را منقرض كند گفت راست ميگوئى .\r\nابا صلت ميگويد : آنگاه مأمون گفت آن دعائى كه ميخواندى به من بياموز سوگند ياد كردم كه همين الان فراموش كردم راست هم ميگفتم . دستور داد مرا زندانى كنند و حضرت رضا عليه السّلام را دفن نمود .\r\nيك سال در زندان بودم خيلى دلم تنگ شد شبانگاهى تا بصبح متوسل به خاندان نبوت شدم و از خدا خواستم به حق آنها مرا نجات دهد هنوز دعايم تمام\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nنشده بود كه امام جواد وارد شد فرمود دلت تنگ شده است عرض كردم : آرى به خدا قسم .\r\nفرمود : حركت كن دست بزنجيرهائى كه به آن بسته شده بودم زد باز شد دست مرا گرفت و از زندان خارج نمود با اينكه غلامها و زندانبانها ايستاده بودند و مرا ميديدند ولى قدرت حرف زدن نداشتند از زندان كه بيرون آمدم فرمود :\r\nدر پناه خدا ديگر نه تو مأمون را خواهى ديد و نه او ترا . ابا صلت گفت : بعد از آن تاكنون مأمون را نديده‌ام .\r\nعيون : صولى از ابى ذكوان نقل كرد از ابراهيم بن عباس شنيدم ميگفت بيعت حضرت رضا عليه السّلام پنج روز از ماه رمضان سال دويست و يك گذشته بود دختر خود ام حبيب را در اول سال 202 به ازدواج ايشان درآورد و در سال 203 وقتى مأمون به طرف عراق ميرفت در ماه رجب در طوس از دنيا رفت .\r\nديگرى روايت كرده كه حضرت رضا عليه السّلام در سن چهل و نه سال و شش ماهگى از دنيا رفت .\r\nولى صحيح آن است كه نه روز به آخر ماه رمضان مانده در روز جمعه سال 203 هجرى از دنيا رفت در دنبال روايت عيون كه از عتاب بن اسيد است مينويسد كه عمر آن جناب چهل و نه سال و شش ماه ماه بود . با پدرش موسى بن جعفر بيست و نه سال و دو ماه زندگى كرد ، مدت امامتش پس از پدر بيست سال و چهار ماه و در سن بيست و نه سال و دو ماهگى بامامت رسيد .\r\nعيون : ابو علي حسين بن احمد سلامى در كتاب خود بنام اخبار خراسان مينويسد : وقتى مأمون پشيمان شد از وليعهدى حضرت رضا كه با صلاحديد فضل بن سهل انجام شد . از مرو به طرف عراق حركت كرد فضل بن سهل را بوسيله دائى خود غالب در حمام سرخس ماه شعبان سال 203 با يك حمله ناگهانى كشت .\r\nحضرت رضا عليه السّلام را نيز در يك بيمارى كه دچار شده بود بوسيله سم شهيد كرد امر كرد او را در سناباد طوس كنار قبر هارون دفن كنند در ماه صفر سال\r\n\r\n","description":"","footnote":"","page_name":" 279 ","page_number":279},
  {"content":"\r\n\r\n203 در آن وقت 52 سال داشت . بعضى 55 سال گفته‌اند .\r\nاين مطلب را ابو علي حسين بن احمد سلامى در كتاب خود مينويسد ولى صحيح در نزد من آن است كه مأمون حضرت رضا را بواسطه نذرى كه قبلا ذكر شد وليعهد كرد فضل بن سهل هميشه دشمن و كينه‌توز با آن جناب و مخالف با ولايتعهدى ايشان بود زيرا فضل را برمكيان روى كار آوردند حضرت رضا چهل و هفت سال و شش ماه داشت وفاتش در سال 203 بوده چنانچه در اين بخش توضيح داديم .\r\nعيون اخبار الرضا : علي بن حسين منشى بقاء كبير نقل كرد كه حضرت رضا عليه السّلام بيمار شد مأمون براى ديدن آن حضرت رفت بغلام خود گفت : اين را با دست خود نرم كن ميخواهم براى چيزى كه در ظرف سفالين است گفت داخل يك سينى آن را نرم كردم مأمون گفت دست خود را مبادا بشوئى با من باش خدمت حضرت رضا رفت نشست تا آن جناب فصد كرد ولى عبيد اللَّه گفت فصد را بتأخير انداخت .\r\nمأمون به آن غلام گفت : از درخت انارى كه داخل منزل حضرت رضا قرار داشت انار بچيند و با دست خود آن را دانه كند انارها را داخل جامى دانه كرد بعد گفت او را بشوئيد . به حضرت رضا عليه السّلام گفت از اين انار ميل كن فرمود وقتى امير المؤمنين خارج شد ميخورم گفت نه به خدا بايد پيش من ميل كنيد اگر نمىترسيدم كه باعث رطوبت مزاج من شود با شما ميخوردم چند قاشق ميل فرمود مأمون خارج گرديد .\r\nهنوز نماز عصر را نخوانده بوديم پنجاه مرتبه براى قضاى حاجت رفت مأمون پيغام فرستاد كه اين ناراحتى بواسطه اخلاط زيادى است كه در بدن شما است شب حال آن جناب بدتر شد و صبح از دنيا رفت آخرين سخنى كه بر زبان آورد اين آيه بود :  قُل لَوْ كُنْتُم فِي بُيُوتِكُم لَبَرَزَ الَّذِين كُتِب عَلَيْهِم الْقَتْل إِلى مَضاجِعِهِم   وَ كان أَمْرُ اللَّه قَدَراً مَقْدُوراً  .\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nصبح روز بعد مأمون آمده امر به غسل و كفن آن جناب نمود و با سر و پاى برهنه پشت سر جنازه آن جناب مىآمد ميگفت : برادر اسلام با فوت شما رخنه برداشت آنچه من تصميم داشتم در باره شما نشد ، قبر رشيد را شكافت و امام را داخل قبر او دفن كرده گفت : اميدوارم با اين قرب و نزديكى به حضرت رضا با پدرم خداوند به او توجه فرمايد .\r\nسراير : وشاء گفت : حضرت رضا بمسافر فرمود اين قنات ماهى دارد .\r\nعرض كرد بلى فدايت شوم . فرمود : من ديشب پيامبر را در خواب ديدم به من فرمود : آنچه نزد ما است براى تو بهتر است .\r\nغيبت شيخ طوسى : محمّد بن عبد اللَّه بن حسن افطس گفت : روزى پيش مأمون بودم مجلس شراب بود وقتى هر چه ميخواست شراب خورد تمام نديمان خود را مرخص كرد ولى مرا نگه داشت بعد كنيزان را خواست شروع بساز و نواز كردند بيكى از آنها گفت ترا به خدا براى آن آقائى كه در طوس دفن شده مرثيه بخوان شروع كرد به خواندن اين شعر :\r\n سقيا لطوس و من اضحى بها قطنا * من عترة المصطفى أبقى لنا حزنا\r\nأعنى ابا حسن المأمول ان له * حقا على كل من أضحى بها شجنا \r\nمحمّد بن عبد اللَّه گفت شروع بگريه كرد تا مرا نيز گرياند بعد گفت محمّد مرا خويشاوندانم سرزنش ميكنند كه حضرت رضا را وليعهد خود قرار دادم به خدا اگر باقى ميماند دست از خلافت ميكشيدم و او را بجاى خود مينشاندم اما از دنيا رفت خدا لعنت كند عبيد اللَّه و حمزه پسران حسن را كه آن دو ايشان را كشتند .\r\nبعد گفت : اكنون برايت يك جريان شگفت‌انگيز از آن جناب نقل كنم به شرط اينكه مخفى بدارى . گفتم : چه جريان ؟ گفت وقتى زاهريه همسرم ببدر حامله شد خدمت آن جناب رسيده گفتم فدايت شوم من شنيده‌ام كه پدرت موسى بن جعفر و جعفر بن محمّد و محمّد بن علي و علي بن الحسين خبر از غيب ميدادند و هرگز اشتباه\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nنيز نميكردند شما هم كه وصى و جانشين آنهائى و علوم آنها در اختيار شما است زاهريه را من خيلى دوست ميدارم و هيچ كدام از كنيزانم را مانند او دوست نميدارم چندين مرتبه حامله شده ولى سقط جنين كرده ميتوانى در اين مورد به من كمك بفرمائى فرمود از سقط مترس اين مرتبه پسرى صحيح و سالم از او متولد مىشود كه خيلى شباهت بمادر خود دارد خداوند در بدن او دو عضو اضافى قرار داده در دست راست بجاى يك انگشت كوچك دو انگشت كوچك دارد و در پاى راست نيز دو انگشت كوچك دارد .\r\nبا خود گفتم : به خدا اين براى من يك بهانه‌ايست اگر بر خلاف گفته او شد از مقام ولايت عهد عزلش ميكنم پيوسته منتظر بودم تا زنم را حالت زايمان دست داد به پرستار و قابله او گفتم وقتى فرزندش متولد شد فورى آن بچه را پيش من بياور چه پسر باشد و چه دختر طولى نكشيد كه قابله پسركى را آورد همان طورى كه فرموده بود دو انگشت كوچك در دست و پا اضافه داشت و چون ماه ميدرخشيد همان روز تصميم داشتم خلافت را رها كنم و به او تفويض نمايم ولى باز دلم يارائى نداد اما انگشتر خود را در اختيارش نهادم و عرض كردم امور مملكت را اداره كند و هرگز با شما مخالفت نخواهم كرد تو شايسته جلال و مقامى به خدا اگر اين كار را ميكرد من ميپذيرفتم .\r\nخرايج : حسن بن عباد كه منشى و نويسنده حضرت رضا عليه السّلام بود گفت روزى خدمت حضرت رضا رسيدم همان موقعى كه مأمون تصميم رفتن بغداد را داشت به من فرمود پسر عباد ما وارد عراق نخواهيم شد و آنجا را نمىبينيم من گريه‌ام گرفت گفتم شما مرا مأيوس فرموديد از اينكه زن و بچه‌ام را ببينم فرمود تو داخل عراق ميشوى من خودم را گفتم امام عليه السّلام بيمار شد و در يكى از دهات طوس از دنيا رفت در وصيت خود تعيين كرده بود كه قبرش را طرف ديوار با فاصله صد متر از قبر هارون حفر نمايند قبلا همين محل را براى دفن هارون كنده بودند ولى بيل و كلنگ در آن اثر نكرده بود به همين جهت دست برداشته بودند و جايى\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nكه توانستند هارون را دفن كردند .\r\nفرمود : آن محل را بكاويد خيلى آسان حفر مىشود يك ماهى از مس خواهيد يافت كه با خط عبرى بر آن نوشته ايست وقتى لحد مرا كنديد گود كنيد و آن ماهى را طرف پاى من دفن نمائيد . وقتى مشغول كندن شدند وسائل حفارى گوئى در شن فرو ميرفت ماهى را ديديم كه بر آن به خط عبرى نوشته بود : اينجا آرامگاه علي بن موسى است و آنجا قبر هارون ستمگر است . ماهى را در همان جا كه وصيت كرده بود دفن نموديم .\r\nارشاد مفيد : حضرت رضا عليه السّلام پيوسته مأمون را پند و اندرز ميداد هر وقت فرصتى مييافت او را از خدا ميترسانيد و او را بر كارهاى ناپسندش سرزنش ميكرد مأمون در ظاهر قبول ميكرد ولى در باطن ناراحت بود و خوشش نمىآمد يك روز حضرت رضا عليه السّلام وارد شد ديد مأمون وضوء براى نماز ميگيرد و غلامش آب بر روى دستش ميريزد . فرمود هيچ كس را شريك در عبادت پروردگار خود مكن . مأمون غلام را اجازه رفتن داد و بقيه وضو را خودش گرفت اين جريان بيشتر موجب خشم و ناراحتى او شد .\r\nحضرت رضا عليه السّلام بر فضل بن سهل و حسن برادرش پيش مأمون خورده مىگرفت و اعمال و رفتار ناپسند آنها را گوشزد مأمون ميكرد و او را از گوش دادن به حرف ايشان بر حذر ميداشت . اين مطلب را آنها فهميده بودند اين دو برادر پيوسته پيش مأمون از حضرت رضا بدگوئى مىكردند و او را نسبت بايشان بدبين ميكردند و از عاقبت اين بزرگداشتن برحذر ميداشتند بالاخره نظر مأمون را نسبت به حضرت رضا تغيير دادند .\r\nروزى حضرت رضا با مأمون غذا خورد از آن غذا بيمار شد مأمون نيز خود را به بيمارى زد محمّد بن علي بن حمزه از منصور بن بشير و او از برادر خود عبد اللَّه بن بشير نقل كرد كه گفت : مأمون به من دستور داد ناخونهايم را\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nبگذارم بلند شود و به هيچ كس اين جريان را نگويم من اين كار را كردم بعد مرا خواست يك چيزى كه شبيه تمر هندى بود به من داد گفت اين را بهر دو دست خود بمال دستورش را اجرا كردم بعد از جاى حركت كرد مرا همان جا گذاشت و خودش پيش حضرت رضا رفت . پرسيد حال شما چطور است فرمود اميد است خوب شوم . مأمون گفت منهم امروز حالم خوب است گفت امروز از طبيب‌ها كسى براى عيادت شما آمده فرمود : نه .\r\nمأمون خشمگين شده غلامان خود را صدا زد بعد بايشان گفت آب انار ميل كنيد كه خيلى خوب است مأمون در اين موقع مرا خواست گفت برو انار بياور آوردم . امر كرد با دستم آب آن را بگيرم اين كار را كردم همان آب انار را به حضرت رضا عليه السّلام داد بدست خود كه موجب درگذشت آن جناب شد دو روز بيشتر حضرت رضا زنده نبود .\r\nابو الصلت هروى گفت : من خدمت آن جناب رسيدم پس از رفتن مأمون فرمود آنچه خواستند انجام دادند شروع به حمد و ستايش خدا كرد .\r\nمحمّد بن جهم گفت : حضرت رضا عليه السّلام از انگور خوشش مىآمد تعدادى انگور را در ته دانه‌هاى آن سوزن ( مسموم ) فرو نمودند چند روز بود ، بعد سوزنها را خارج كردند و براى آن جناب آوردند از آن انگور ميل كرد همان وقت بيمار بود چنانچه قبلا توضيح داديم محمّد بن جهم ميگويد اين از مخفىترين سم‌ها است .\r\nوقتى حضرت رضا از دنيا رفت مأمون يك شبانه‌روز فوتش را مخفى نمود بعد از پى محمّد بن جعفر صادق عليه السّلام و گروهى از اولاد ابى طالب فرستاد كه آنجا بودند همين كه وارد شدند آنها را تسليت گفت و شروع بگريه كرد و خود را بسيار محزون نشان داد و اظهار ناراحتى نمود . بدن حضرت رضا را به آنها نشان داد كه صحيح و سالم است در اين موقع گفت خيلى بر من گران است برادر كه ترا\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nبه اين حالت ببينم آرزو داشتم قبل از تو بميرم خدا هر چه بخواهد انجام ميدهد .\r\nبعد دستور غسل و كفن و حنوط آن جناب را داد و با جنازه رفت تا همين محلى كه اكنون در آنجا دفن شده كه خانه حميد بن قحطبه در دهى كه سناباد نام داشت بفاصله يك صدارس از نوقان بود در همان جا هارون الرشيد نيز دفن شده بود كه آرامگاه حضرت رضا جلو قبر او در قبله‌اش قرار دارد . حضرت رضا عليه السّلام فرزندى جز امام محمّد تقى عليه السّلام نداشت كه در سال فوت پدرش هفت سال و چند ماه داشت .\r\nتوضيح : آنچه شيخ مفيد در ارشاد نقل كرده با همين سند ابو الفرج در كتاب مقاتل خود نقل كرده پس از آن از ابو صلت هروي نقل مىكند كه گفت مأمون براى عيادت حضرت رضا آمد ديگر آن جناب در حال احتضار است گريه كرده گفت بسيار گران است برادر بر من كه اين حال شما را مشاهده كنم آرزوى زنده بودن شما را داشتم از همه سختتر اينست كه مردم گمان ميكنند من شما را مسموم كرده‌ام با اينكه چنين كارى را نكرده‌ام در اين موقع مأمون خارج شد . حضرت رضا عليه السّلام از دنيا رفت قبل از آنكه امام را دفن نمايند مأمون آمد دستور داد پهلوى پدرش دفن كنند بعد روى بجانب ما نموده گفت اين آقا ( اشاره به جنازه حضرت رضا عليه السّلام نمود ) به من فرموده كه وقتى قبرش را حفر كنند آب و ماهى ظاهر مىشود . اكنون بكنيد ببينم ، وقتى كندند تا بلحد رسيد آبى جوشيد و در ميان آب ماهى ديده شد بعد آب فرو رفت و حضرت رضا عليه السّلام را در آنجا دفن كردند .\r\nكشف الغمه : معمر بن خلاد از حضرت جواد نقل كرده يا از مردى كه او از حضرت جواد نقل نمود ( ترديد از ابو علي راوى حديث است ) . گفت حضرت جواد فرمود معمر سوار شو گفتم كجا تشريف ميبريد فرمود همانطور كه به تو گفتم سوار شو . معمر سوار شد گفت رسيديم به يك دره يا زمين گودى ( ترديد از ابو على است ) به من فرمود بايست ايستادم تا برگشت عرضكردم فدايت شوم\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nكجا بوديد فرمود : اكنون پدرم را دفن كردم و حضرت رضا عليه السّلام آن وقت در خراسان بود .\r\nاعلام الورى : امية بن علي گفت من در مدينه خدمت حضرت جواد ميرفتم در همان موقعى كه پدرش حضرت رضا عليه السّلام در خراسان بود بستگان و عموهاى پدرش پيش آن جناب مىآمدند و سلام مىكردند .\r\nيك روز كنيزى را خواست به او گفت : بگو به آنها كه آمادهء عزا شوند وقتى قوم و خويشان حضرت جواد رفتند به يكديگر گفتند نپرسيديم عزاى چه كسى را به پا داريم فردا نيز همين دستور را داد گفتند عزاى چه كسى را بداريم ؟\r\nفرمود : عزاى بهترين فرد روى زمين را ، چند روز كه گذشت خبر شهادت حضرت رضا عليه السّلام رسيد كه در همان روز از دنيا رفته بود .\r\nتوضيح دانشمندان شيعه و اهل سنت در اين موضوع اختلاف دارند كه آيا حضرت رضا عليه السّلام باجل خود از دنيا رفت يا بوسيله سم شهيد شد رو صورتى كه مسموم شده مأمون آن جناب را مسموم كرد يا ديگرى . قول مشهور بين دانشمندان شيعه همان است كه بوسيله سم مأمون شهيد شد .\r\nاز سيد بن طاوس نقل كرده‌اند كه او مخالف اين عقيده بوده .\r\nاربلى نيز در كشف الغمه اين نظر را رد نموده و سخنان شيخ مفيد را در اين مورد اربلى با دلائل نارسا و بىارزش رد نموده پس از نقل كلام شيخ مفيد ميگويد : از شخصى كه به او اعتماد دارم شنيدم كه سيد رضى الدين علي بن طاوس رحمة اللَّه عليه مخالف بود به اينكه مأمون حضرت رضا را مسموم كرده باشد با اينكه او بسيار مطالعه ميكرد و اين مطالب را زياد بررسى و جستجو مينمود از چيزهائى كه نظر سيد را تقويت مىكند همين است كه مأمون خيلي به امام علاقه\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nداشت و او را بر فرزندان و خويشاوندان خويش مقدم داشته براى وليعهدى انتخاب كرد .\r\nمينويسد : شيخ مفيد مطلبى نقل كرده كه عقل من آن را نميپذيرد شايد هم اشتباه كنم . ميگويد حضرت رضا عليه السّلام بر پسران سهل ؛ فضل بن سهل و حسن بن سهل خورده‌گيرى ميكرد با اينكه حضرت رضا عليه السّلام متوجه وظيفه دينى خود بود و توجهى به دنيا نداشت اقبال و روى آوردن او به خدا مانع بود از اينكه چنين كارهائى را بكند .\r\nبنا بر عقيده شيخ مفيد اين دولت از ريشه و اصل فاسد و ناصحيح بوده پس كوشش حضرت رضا عليه السّلام در مورد عيبجوئى بر فضل و حسن بن سهل كه خليفه را به آنها بدبين كند مطلبى است كه نميتوان پذيرفت .\r\nديگر اينكه نصيحت حضرت رضا بمأمون در باره مطالبى كه نفع دينى براى او داشته باشد سبب كشتن آن جناب و ارتكاب چنين جرمى عظيم نميشود از آن گذشته ما اين مطلب را قبول نداريم كه سوزن در انگور فرو كنند انگور را مسموم كند ، علم طب نيز اين مطلب را نمىپذيرد . خدا از هر چيز با اطلاع است .\r\nبالاخره همه بسوى او بازگشت دارند .\r\nگفتار اربلى تمام شد ، چنانچه ملاحظه ميكنيد دلائل اربلى نارسا است زيرا عيب‌جوئى از پسران سهل براى نيل بيك آرزوى دنيوى نبوده تا عبادت و توجه حضرت رضا عليه السّلام به خدا مانع اين كار شود اين كار را بواسطه امر بمعروف و نهى از منكر و جلوگيرى از ستم بر مسلمانان مىكرد كه بر آن جناب واجب بود تا جايى كه امكان داشت .\r\nخلافت مأمون وقتى فاسد و ناصحيح هم باشد مانع از اين كار نميشود .\r\nچنانچه باطل بودن خلافت آنهائى كه غصب كردند مانع از ارشاد و راهنمائى\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nامير المؤمنين عليه السّلام نميشد در مواردى بنفع مسلمانان بود چه در جنگ‌ها يا جاهاى ديگر .\r\nاين مطلب قابل انكار نيست كه پند و اندرز دادن ستمگران را در مقابل مردم مخصوصا آنهائى كه براى خود مقام و موقعيتى مىبينند موجب خشم و كينه آنها مىشود .\r\nبا اينكه مأمون از همان اول كارش را روى حيله و نيرنگ و مبارزه با نيروهائى كه عليه او بسيج ميشد قرار داده بود از قبيل قيام سادات و اولاد علي در اطراف حكومتش همين كه روى كار آمد و بر اوضاع مسلط شد شروع به نيرنگ كرد ، صحيح همان است كه صدوق و شيخ مفيد و ساير دانشمندان بزرگ شيعه گفته‌اند كه حضرت رضا عليه السّلام بوسيله سم مأمون ملعون كه بر او و تمام غاصبين تا ابد لعنت باد ، از دنيا رفت و شهيد شد .\r\n\r\n","description":"","footnote":"","page_name":" 288 ","page_number":288},
  {"content":"\r\n\r\n\r\nبخش بيست و دوم شعرهائى مرثيه كه در باره حضرت رضا عليه السّلام سروده‌اند\r\nمناقب - ابو فراس :\r\n باءوا بقتل الرضا من بعد بيعته * و أبصروا بغضه من رشدهم و عموا\r\nعصابة شقيت من بعد ما سعدت * و معشر هلكوا من بعد ما سلموا\r\nلا بيعة ردعتهم عن دمائهم * و لا يمين و لا قربى و لا رحم \r\nبيشتر اشعار مرثيه را دعبل سروده از آن جمله است اين شعر :\r\n يا حسرة تتردد و عبرة ليس تنفد * على علي بن موسى بن جعفر بن محمّد \r\n« 1 »  دعبل گويد :\r\n ألا أيها القبر الغريب محله * بطوس عليك الساريات هتون\r\nشككت فما ادرى امسقى شربة * فابكيك أم ريب الردى فيهون\r\nأيا عجبا منهم يسمونك الرضا * و يلقاك منهم كلحة و غضون \r\nعلي بن ابو عبد اللَّه خوافى در اين باره ميگويد :\r\n يا أرض طوس سقاك اللَّه رحمته * ما ذا حويت من الخيرات يا طوس\r\nطابت بقاعك في الدنيا و طيبها * شخص ثوى بسناباد مرموس\r\nشخص عزيز على الاسلام مصرعه * في رحمة اللَّه مغمور و مغموس \r\n\r\n","description":"","footnote":" ( 1 ) بطور كلى اشعار اين بخش چون عربى و ترجمه آنها زياد مفيد براى فارسى زبانان نبود از ميان تمام آنها اين چند قسمت را انتخاب كرده نوشتم . ","page_name":" 289 ","page_number":289},
  {"content":"\r\n\r\n يا قبره أنت قبر قد تضمنه * حلم و علم و تطهير و تقديس\r\nفخرا فانك مغبوط بجثته * و بالملائكة الابرار محروس \r\nامالى : دعبل بن علي خزاعى گفت : در قم بودم كه خبر شهادت حضرت رضا به من رسيد اين قصيده را در مرثيه آن جناب سرودم :\r\n أرى امية معذورين ان قتلوا * و لا أرى لبنى العباس من عذر\r\nاولاد حرب و مروان و اسرتهم * بنو معيط ولاة الحقد و الوغر\r\nقوم قتلتم على الاسلام اولهم * حتى اذا استمسكوا جازوا على الكفر\r\nاربع بطوس على قبر الزكى به * ان كنت تربع من دين علي وطر\r\nقبران في طوس خير الناس كلهم * و قبر شرهم هذا من العبر\r\nما ينفع الرجس من قرب الزكى و ما * علي الزكى بقرب النجس من ضرر\r\nهيهات كل امرء رهن بما كسبت * له يداه فخذ ما شئت او فذر \r\nكتاب مقتضب ابن عياش از مغيرة بن محمّد مهلبى نقل مىكند كه عبد اللَّه بن ايوب خريتى شاعر كه خدمت حضرت رضا عليه السّلام رفت و آمد داشت اين اشعار را برايم خواند كه خطاب بفرزندش حضرت جواد مينمايد پس از فوت حضرت رضا عليه السّلام .\r\n يا ابن الذبيح و يا ابن أعراق الثرى * طابت ارومته و طاب عروقا\r\nيا ابن الوصى وصى افضل مرسل * اعنى النبى الصادق المصدوقا\r\nما لف في خرق القوابل مثله * أسد يلف مع الخريق خريقا\r\nيا أيها الحبل المتين متى اغد * يوما بعقوته اجده وثيقا\r\nأنا عائذ بك في القيامة لائذ * أبغى لديك من النجاة طريقا\r\nلا يسبقنى في شفاعتكم غدا * احد فلست بحبكم مسبوقا\r\nيا بن الثمانية الائمة غرّبوا * و أبا الثلاثة شرّقوا تشريقا\r\nان المشارق و المغارب أنتم * جاء الكتاب بذلكم تصديقا \r\n\r\n","description":"","footnote":"","page_name":" 290 ","page_number":290},
  {"content":"\r\n\r\nدر خاتمه اين بخش شعر فارسى ميرزا حبيب « اختر طوسى » را كه بىمناسبت با اين بخش نيست ، ذكر ميكنم :\r\n اى مملكت طوس كه قدر و شرف افزون * از عرش علا داده تو را قادر بيچون\r\nتو جنتى و جوى سناباد تو كوثر * خاك تو بود عنبر و سنگت درّ مكنون\r\nحق دارى اگر بانگ انا الحق كشى از دل * چون مظهر حق آمده در خاك تو مدفون\r\nفرمان ده كونين رضا زادهء موسى * كش حمله آفاق بود چاكر و مفتون\r\nهشتم در رخشنده‌ى درياى امامت * كور است روان حكم بنه گنبد گردون\r\nليلاى جمالش چو كند جاى بمحمل * عاقل شود از ديدن او مات چو مجنون\r\nبر خويش ببالند چو در حشر ملائك * فرياد برآرند كه اين الرضويون \r\nاختر طوسى\r\n\r\n","description":"","footnote":"","page_name":" 291 ","page_number":291},
  {"content":"\r\n\r\n\r\nبخش بيست و سوم بركات و معجزاتى كه از روضه منوره حضرت رضا عليه السّلام مشاهده شده\r\nعيون اخبار الرضا : ج 2 ص 278 - ابو طالب حسين بن عبد اللَّه بن بنان طائى گفت : از محمّد بن عمر نوقانى شنيدم كه ميگفت : يك شب من در بالاخانه در نوقان خوابيده بودم شب تاريكى بود يك مرتبه از خواب بيدار شدم . نگاه كردم به آن طرف كه محل دفن حضرت رضا عليه السّلام است ديدم نورى بسيار زياد تابيده بطورى كه تمام اطراف حرم روشن است مثل روز ، من در باره امامت حضرت رضا عليه السّلام ترديد داشتم مادرم كه مخالف اين خانواده بود به من گفت چه شده ؟\r\nجريان را برايش شرح دادم كه نورى تمام سناباد را روشن كرده گفت چيزى نيست اين از كارهاى شيطان است .\r\nمحمّد گفت : شب ديگرى كه تاريك‌تر از آن شب بود باز همان نور را ديدم كه تمام اطراف حرم را روشن نموده ، مادرم را متوجه كردم او را آوردم در همان جائى كه خودم ميديدم از ديدن آن نور در شگفت شد شروع به حمد و ثناى پروردگار كرد ولى او مثل من ايمان نياورد بجانب حرم رفتم ديدم درب‌ها بسته است . گفتم خدايا اگر واقعا حضرت رضا امام است اين درب را برايم بگشا ، همين كه دست بدرب زدم باز شد با خود گفتم شايد آن طور كه بايد بسته نبوده درب را چنان بستم كه جز بوسيله كليد باز نميشد ، باز گفتم خدايا اگر امامت حضرت رضا واقعيت دارد درب را برايم باز كن تا با دست كشيدم باز شد .\r\nوارد حرم شدم زيارت كرده نماز خواندم و عارف بمقام آن جناب شدم هر روز جمعه از نوقان به زيارت حضرت رضا ميرفتم و نماز آنجا ميخواندم اين كار را تا حالا نيز ادامه داده‌ام .\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nعيون : ابو طالب حسين بن عبد اللَّه بن بنان طائى گفت : شنيدم كه ابو منصور ابن عبد الرزاق به حاكم طوس كه معروف بابيوردى بود ميگفت تو بچه دارى ؟ جواب داد : نه .\r\nگفت : پس چرا به زيارت حضرت رضا عليه السّلام نميروى از خدا بخواهى كنار قبر آن جناب به تو فرزندى بدهد من از خداوند در كنار قبر حضرت رضا عليه السّلام حوائجى خواستم برآورده شده .\r\nفرماندار طوس گفت من به زيارت آن جناب رفتم و از خداوند تقاضاى فرزندى نمودم در كنار قبر حضرت رضا خداوند به من پسرى عنايت كرد پيش ابو منصور عبد الرزاق آمده جريان را شرح دادم كه دعايم در كنار قبر امام مستجاب شد ، او به من جايزه‌اى بزرگ بخشيد و مرا مورد لطف و عنايت خويش بواسطه اين كار قرار داد .\r\nشيخ صدوق ( رحمه اللَّه ) ميگويد : در سال سيصد و پنجاه و دو ، ماه رجب كه تصميم زيارت حضرت رضا عليه السّلام را داشتم براى كسب اجازه پيش امير سعيد ركن الدوله رفته اجازه خواستم . اجازه داد همين كه از پيش او خارج شدم دو مرتبه مرا خواست . گفت : آنجا حرم مقدسى است من زيارت كرده‌ام ، از خداوند حاجت‌هائى در كنار قبر حضرت رضا عليه السّلام خواسته‌ام تمام آنها برآورده شد .\r\nمبادا كوتاهى نمائى در دعا براى من در آنجا و زيارت از طرف من ، دعا كنار قبهء آن جناب مستجاب است .\r\nمن ضمانت كردم كه چنين كنم بعهد خود نيز وفا كردم وقتى از زيارت برگشتم و پيش امير رفتم گفت برايم دعا كردى و از طرف من زيارت نمودى گفتم : آرى . گفت براى من ثابت شده كه دعا كنار قبر حضرت رضا عليه السّلام مستجاب است .\r\nعيون اخبار الرضا : احمد بن حسين ضبى كه دشمن‌تر از او با اولاد علي عليه السّلام نديده بودم بطورى كه در صلوات فرستادن ميگفت : اللهم صل على محمّد -\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nو حاضر نبود آل محمّد را به زبان آورد . گفت از ابو بكر حمامى پوستين فروش كه مردى اهل حديث بود در بين راه جنگى در نيشابور شنيدم ميگفت مردى به من امانتى سپرد آن امانت را دفن كردم ولى محل دفينه را فراموش نمودم .\r\nمدتى كه گذشت صاحب امانت آمد و امانت خود را خواست ولى من محل آن را نميدانستم ، در جواب او حيران شدم بالاخره صاحب امانت مرا متهم نمود با حالت تحير و اندوه از خانه خارج شدم ديدم قافله‌اى عازم زيارت حضرت رضا عليه السّلام هستند با آن قافله عازم مشهد شدم زيارت نموده از خدا خواستم كه محل دفينه را بخاطرم آورد .\r\nدر مشهد در خواب ديدم يك نفر آمده گفت آن امانت را در فلان محل پنهان كرده‌اى . برگشتم پيش صاحب امانت او را راهنمائى كردم به محلى كه در خواب به من گفته بودند خودم آنچه در خواب ديده بودم قبول نداشتم . صاحب امانت به آنجا رفت و امانت را با همان مهر خودش بيرون آورد آن مرد اين جريان را پيوسته نقل ميكرد و مردم را ترغيب به زيارت حضرت رضا عليه السّلام مينمود .\r\nعيون اخبار الرضا : ابو الحسن علي بن حسن قهستانى گفت من در مرو - رود بودم مردى را ملاقات كردم از اهالى مصر بنام حمزه كه از مرو ميگذشت و به وطن خود ميرفت . گفت من از مصر براى زيارت حضرت رضا عليه السّلام خارج شدم . وقتى وارد حرم شدم نزديك غروب بود زيارت كرده نماز خواندم آن روز غير من زائرى وجود نداشت نماز عشا را كه خواندم خادم حرم خواست مرا بيرون كند و درب را ببندد خواهش كردم ، مرا در حرم بگذارد و درب را ببندد تا نماز بخوانم گفتم من از راه دورى آمده‌ام من احتياج بخارج شدن ندارم .\r\nخادم درب را بست و مرا همان جا گذاشت گفت آنقدر نماز خواندم تا خسته شدم روى زمين نشسته سرم را روى زانوان گذاشتم تا مختصر استراحتى كنم همين كه سر بلند نمودم ديدم در ديوار روبرو ، روى يك كاغذ اين دو شعر نوشته شده :\r\n من سرّه ان يرى قبرا برؤيته * يفرج اللَّه عمّن زاره كربه \r\n\r\n","description":"","footnote":"","page_name":" 294 ","page_number":294},
  {"content":"\r\n\r\n فليأت ذا القبران اللَّه أسكنه * سلالة من نبى اللَّه منتجبه \r\nگفت از جاى حركت كرده مشغول نماز شدم تا سحرگاه باز مثل مرتبه قبل نشستم و سر روى زانوان گذاشتم وقتى سر برداشتم آنچه روى ديوار ديده بودم نبود نوشته‌اى كه ديدم هنوز تر و مرطوب بود مثل اينكه تازه نوشته شده باشد اذان صبح شد درب را باز كردند از حرم خارج شدم .\r\nعيون اخبار الرضا : ابو الحسن على بن احمد بن علي نصرى معدل گفت مردى از نيكوكاران در خواب پيغمبر صلى اللَّه عليه و آله و سلم را ديده عرضكرد : يا رسول اللَّه به زيارت كداميك از اولادت بروم پيغمبر اكرم فرمود بعضى از فرزندانم مسموم پيش من آمدند و بعضى شهيد با شمشير جفا . عرضكردم كداميك از آنها را زيارت كنم با فاصله‌اى كه از هم دارند ( يا گفت با فاصله زيارتگاه‌هاى ايشان كه از هم دارد » فرمود هر كدام به تو نزديكترند و در ديار غربت دفن شده ، گفتم منظورتان حضرت رضا است فرمود بگو : صلى اللَّه عليه ( و آله ) بگو : صلى اللَّه عليه ( و آله ) بگو : صلى اللَّه عليه ( و آله ) سه مرتبه تكرار كرد .\r\nعيون : ابو عمر و محمّد بن عبد اللَّه حكمى كه حاكم نوقان بود گفت دو نفر از رى با پيغامى از طرف يكى از سلاطين براى امير نصر بن احمد ببخارا آمدند يكى از آنها اهل رى و ديگرى از اهالى قم بود مرد قمي داراى مذهب قبلى خود در قم بود يعنى ناصبى و دشمن اهل بيت اما مرد رازي شيعه بود به نيشابور كه رسيدند مرد رازى برفيق قمى خود گفت خوب است ، اول به زيارت حضرت رضا عليه السّلام برويم بعد بجانب بخارا .\r\nقمى گفت : سلطان ما را مأمور نموده كه پيغامى براى امير خراسان به بخارا ببريم صحيح نيست ما به كار ديگرى قبل از انجام مأموريت بپردازيم .\r\nبجانب بخارا رفتند و مأموريت را انجام دادند برگشتند تا بطوس رسيدند مرد رازى بقمى گفت به زيارت حضرت رضا عليه السّلام نميروى ؟ در جواب گفت من از ري با مذهب مرجئه « گروه مخصوصى از اهل سنت كه قائل بجبر هستند و دشمن اهل بيت » ميخواهى با مذهب رافضى برگردم .\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nمرد رازى اسباب و وسائل خود را به او سپرد و سوار الاغى شده بجانب حرم حضرت رضا عليه السّلام رفت ، بخدام حرم گفت امشب مرا تنها در حرم بگذاريد و كليدها را به من بسپاريد قبول كردند . گفت وارد حرم شدم و درها را بستم و زيارت كردم بعد بالاى سر حضرت رضا عليه السّلام هر چه توانستم نماز خواندم شروع كردم به خواندن قرآن از اول آن .\r\nمتوجه شدم صداى قرائت قرآن مىآيد همان طورى كه من ميخوانم ، نماز خود را قطع كردم و تمام اطراف حرم را جستجو نمودم هيچ كس را نديدم برگشتم بجاى اول باز شروع به خواندن قرآن كردم از اول همان صدا را شنيدم همان طورى كه من ميخواندم تا بالاخره رسيدم به آخر سوره مريم و اين آيه را خواندم .\r\n  يَوْم نَحْشُرُ الْمُتَّقِين إِلَى الرَّحْمن وَفْداً وَ نَسُوق الْمُجْرِمِين إِلى جَهَنَّم وِرْداً   .\r\nدر اين موقع از درون قبر صداى تلاوت قرآن را چنين شنيدم يوم يحشر المتقون الى الرحمن وفدا و يساق المجرمون الى جهنم وردا قرآن را تمام خواندم آن صدا نيز ختم كرد .\r\nفردا صبح كه بنوقان آمدم از قاريان قرآن راجع بقرائت آن آيه بنحو مذكور جستجو كردم گفتند از نظر لفظ و معنى درست است اما ما نديده‌ايم و سراغ نداريم كسى چنين خوانده باشد . به نيشابور آمدم از يك نفر قارى نيشابور نيز پرسيدم گفتم : چه كسى اين آيه را چنين خوانده : يوم يحشر المتقون الى الرحمن وفدا و يساق المجرمون الى جهنم وردا .\r\nگفت تو از كجا اين طرز قرائت را آموخته‌اى گفتم : اتفاقى افتاده كه بايد بفهمم قرائت كيست . گفت : اين قرائت پيغمبر اكرم است از روايت اهل بيت . بعد پرسيد جريان چيست كه از اين قرائت پرسيدى . جريان را شرح دادم . ريشه قرائت برايم كشف شد .\r\nعيون : ابو الحسن محمّد بن ابى عبد اللَّه هروى گفت مردى از بلخ با غلام خود\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nبه زيارت حضرت رضا عليه السّلام آمد پس از زيارت ، آقا طرف سر مبارك و غلام سمت پاى مبارك امام عليه السّلام به نماز ايستادند پس از نماز هر دو به سجده رفته . سجده‌اى طولانى كردند صاحب غلام قبل از غلام خود سر از سجده برداشت . او را صدا زده غلام سر برداشته گفت : چه ميفرمائيد .\r\nصاحبش گفت : ميل دارى ترا آزاد كنم . گفت : آرى . گفت تو در راه خدا آزادى و كنيزم فلانه كس در بلخ نيز در راه خدا آزاد است او را به ازدواج تو درآوردم و مهر اين عقد را فلان مبلغ خودم متعهد پرداخت هستم و باغ فلان جا كه ملك من است وقف بر شما دو نفر و اولاد و اولاد اولاد شما كردم تا وقتى كه نسلى از شما باشد و اين امام عليه السّلام را گواه و شاهد ميگيرم .\r\nغلام شروع بگريه كرده گفت به خدا قسم و به همين امام سوگند كه در سجده جز همين حاجت‌ها چيزى نخواستم اكنون مستجاب شدن آن دعاها و نيازها را به اين سرعت مىبينم .\r\nعيون اخبار الرضا : ابو علي محمّد بن احمد معاذى گفت : ابو نصر مؤذن نيشابورى نقل كرد كه من مبتلا بيك بيمارى شديد شدم كه زبانم بند آمد ديگر نميتوانستم حرف بزنم . بدلم گذشت كه به زيارت حضرت رضا عليه السّلام بروم و از خداوند كنار قبر آن سرور بخواهم و ايشان را شفيع قرار دهم تا از اين گرفتارى نجات يابم و زبانم باز شود . سوار الاغ شده بجانب مشهد رهسپار شدم و حضرت رضا عليه السّلام را زيارت كردم كنار سر مبارك امام دو ركعت نماز خوانده و به سجده رفتم در دعا و تضرع آن جناب را شفيع قرار دادم كه خداوند مرا از اين بيمارى نجات بخشد و زبانم باز شود .\r\nدر همان سجده بخواب رفتم در خواب چنين ديدم كه قبر شكافته شد و پيرمردى گندمگون از قبر خارج گرديد به من نزديك شده گفت : ابو نصر بگو :\r\n لا إِله إِلَّا اللَّه *  با اشاره گفتم چطور بگويم زبانم بند آمده با صداى بلند فرياد زد\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nمنكر قدرت خدائى بگو :  لا إِله إِلَّا اللَّه *  . زبانم باز شد . گفتم :  لا إِله إِلَّا اللَّه *  پاى پياده به منزل برگشتم در حالى كه ميگفتم :  لا إِله إِلَّا اللَّه *  زبانم باز شد و ديگر بند نيامد .\r\nعيون : ابو علي محمّد بن احمد معاذى گفت از ابو نصر مؤذن شنيدم كه روزى سيل سناباد را فرا گرفت و سناباد بلندتر از حرم حضرت رضا عليه السّلام بود اين سيل آمد تا بر نزديك حرم رسيد ما ترسيديم كه سيل حرم را ببرد زمين بقدرت خدا بالا آمد و سيل داخل قناتى در بالاى اين ناحيه وارد شد ذره‌اى از آن داخل حرم نشد .\r\nعيون : محمّد بن احمد سنائى نيشابورى گفت : در خدمت امير ابو نصر ابو علي صغانى بودم سپهدار معروف خيلى به من لطف داشت تا صغانيان با او رفتم ( شهري است در ما وراء النهر ) همراهان امير بر من رشك مىبردند از اينكه امير نسبت به من لطف و محبت دارد و احترام مىكند .\r\nيك روز به من كيسه‌اى سپرد كه در آن سه هزار درهم بود آن را مهر كرد و دستور داد كيسه را تحويل بخزانه بدهم از پيش او خارج شدم . نشستم در آن محلى كه دربانان مينشستند و كيسه را جلو خود گذاردم با مردم شروع بصحبت كردم در مورد كار خود . كيسه را دزديدند من هيچ متوجه نشدم .\r\nامير ابو نصر غلامى بنام خطلخ تاش داشت كه در همان جا نشسته بود وقتى ديدم كيسه نيست همه حاضرين از ديدن كيسه منكر شده گفتند تو چيزى اينجا نگذاشته بودى ما كيسه‌اى نديديم اين حرف كه ميزنى دروغ است . من ميدانستم آنها دشمنم هستند و بر من رشك مىبرند .\r\nنخواستم جريان را بامير ابو نصر صغانى بگويم از ترس اينكه مبادا مرا متهم نمايد سرگردان و متحير شدم نميدانستم كه برداشته ، پدرم هر وقت گرفتار ميشد و جريانى او را محزون ميكرد پناه بحرم حضرت رضا عليه السّلام مىبرد زيارت ميكرد و از خداوند حاجت خود را كنار قبر آن جناب ميخواست ناراحتى و اندوهش بر طرف ميشد .\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nفردا پيش امير ابو نصر رفته گفتم اجازه ميفرمائى بطوس بروم آنجا كارى دارم .\r\nگفت چه كار دارى گفتم : غلامى طوسى داشتم فرار كرده من كيسه پول را گم كرده‌ام خيال ميكنم او برداشته باشد . گفت : مواظب باش پيش ما بخيانت شناخته نشوى . گفتم به خدا پناه مىبرم از چنين وضعى . گفت چه كسى ضامن كيسه مىشود اگر تو دير آمدى گفتم : اگر تا چهل روز نيامدم منزل و ملك هر چى دارم در اختيار شما است بنويس به ابو الحسن خزاعى هر چه در طوس دارم از من بگيرد .\r\nاجازه داد .\r\nمنزل به منزل وسيله سوارى كرايه ميكردم تا بالاخره بمشهد مقدس رسيدم زيارت نموده در بالا سر مبارك امام از خدا درخواست كردم مرا از محل كيسه خبردار كند . خوابم برد در خواب پيامبر اكرم صلى اللَّه عليه و آله و سلم را ديدم فرمود حركت كن خدا حاجتت را برآورد ، از جاى حركت كرده تجديد وضو نمودم باز شروع به نماز كردم و دعا نمودم دو مرتبه خوابم برد پيغمبر اكرم صلى اللَّه عليه و آله و سلم را در خواب ديدم فرمود كيسه را خطلخ تاش دزديده و در زير اجاق خانه‌اش دفن كرده كيسه همان جا است با مهر ابو نصر صغانى .\r\nسه روز قبل از قرار ، پيش ابو نصر رسيدم وقتى وارد شدم گفتم : خدا حاجتم را برآورد گفت الحمد للَّه خارج شده لباسم را تغيير دادم دو مرتبه برگشتم گفت كيسه كجاست . گفتم كيسه پيش خطلخ تاش است پرسيد از كجا فهميدى گفتم پيغمبر اكرم صلى اللَّه عليه و آله و سلم كنار قبر حضرت رضا عليه السّلام در خواب به من فرمود .\r\nاز اين حرف بدن امير ابو نصر بلرزه افتاد دستور داد خطلخ تاش را حاضر كنند . به او گفت كيسه‌اى كه از جلو اين مرد دزديدى كجا است ، انكار كرد .\r\nخطلخ عزيزترين غلامان ابو نصر بود .\r\nاو را به چوب بستند . من گفتم : او را نزن پيغمبر اكرم به من فرموده كجا كيسه را پنهان كرده . ابو نصر پرسيد كجا . گفتم در خانه زير اجاق دفن كرده همان -\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nطور با مهر امير شخصى مورد اعتماد را به منزل او فرستاد دستور داد همان محل را حفر كنند . آن مرد بجانب منزل خطلخ رفت كيسه را با مهر امير آورده جلو ابو نصر گذاشت .\r\nهمين كه چشم امير بكيسه و مهر خود افتاد ، به من گفت : ابو نصر مقام و موقعيت ترا تا حالا نميدانستم بعد از اين بيشتر به تو لطف و محبت مينمايم و ترا مقدم بر ديگران خواهم داشت اگر به من ميگفتى كه قصد زيارت حضرت رضا عليه السّلام را دارى ترا سوار بر يكى از اسبهاى مخصوص خويش ميكردم .\r\nمن ، بعد از اين جريان ترسيدم اين تركها بر من رشك برند و كينه‌توزى نمايند و برايم دامى بگسترانند از امير اجازه خواستم و به نيشابور رفتم يك دكانى گرفته مشغول كاه فروشى شدم هم اكنون نيز همان شغل را دارم .\r\nعيون : ابو الفضل محمّد بن احمد بن اسماعيل سليطى گفت : از حاكم رازى دوست ابى جعفر عتبى شنيدم ميگفت مرا ابو جعفر بعنوان پيك فرستاد پيش ابو منصور بن عبد الرزاق روز پنجشنبه اجازه خواستم زيارت حضرت رضا عليه السّلام بروم گفت آنچه در باره حضرت رضا و زيارت آن جناب برايت ميگويم . گوش كن .\r\nمن در جوانى از اطرافيان حرم حضرت رضا خوشم نمىآمد و زائران آن حضرت را در راه آزار ميكردم لباس و پولها و وسائل آنها را ميگرفتم : يك روز به شكار رفتم يوزپلنگ « 1 »  شكارى خود را از پى آهوئى فرستادم از آهو تعقيب كرد تا بالاخره آهو خود را به ديوار مسجد چسبانيد . يوزپلنگ جلو نرفت و نزديك نشد هر چه كوشش كرديم جلو برود امكان نيافت وقتى آهو از ديوار فاصله ميگرفت از او تعقيب ميكرد همين كه پناه بديدار مسجد مىآورد ميايستاد .\r\nبالاخره داخل يكى از غرفه‌هاى مسجد شد من از پى او بدرون ساختمان رفتم به ابو نصر گفتم اين آهو كجا رفت كه الان داخل شد گفت من نديدم داخل همان\r\n\r\n","description":"","footnote":" ( 1 ) فهد در عبارت است كه حيوانى بين سگ و پلنگ است و براى شكار تربيت ميشده بعضى يوزپلنگ معنى كرده‌اند . ","page_name":" 300 ","page_number":300},
  {"content":"\r\n\r\nحجره رفتم فضله آهو و اثر بول او بود ولى خود آهو را نديدم .\r\nبا خداوند پيمان بستم كه ديگر زوار را اذيت نكنم و جز كمك و نيكى به آنها كارى ديگر ننمايم ، هر وقت يك گرفتارى برايم پيش آمد ميكرد بحرم پناه ميبردم پس از زيارت از خداوند حاجت خود را ميخواستم حاجتم برآورده ميشد . از خداوند خواستم پسرى به من عنايت كند . پسرى لطف كرد پس از بلوغ كشته شد باز بحرم آمدم و پسر ديگرى از خداوند خواستم به من عنايت كرد هر چه در اين حرم از خدا خواسته‌ام لطف نموده اين تجربه‌ايست كه براى من از روضه منوره حضرت رضا عليه السّلام حاصل شده .\r\nعيون : ابو الطيب محمّد بن ابى الفضل سليطى گفت : فرمانروا و سپهدار خراسان حمويه روزى در نيشابور از خانه خارج شد و به طرف ميدان حسين بن زيد رفت تا از سپهداران باب عقيل خبرگيرى كند دستور داده بود كه بيمارستانى بسازند در اين موقع به مردى گذشت بغلام خود گفت از پى اين مرد برو و او را به خانه ببر تا من برگردم .\r\nپس از بازگشت امير حمويه به خانه ، سپهداران و فرماندهانى را كه حضور داشتند بر سر سفره نشاند ، بغلام خود گفت آن مرد كجا است . گفت درب خانه است . گفت بگو وارد شود وقتى وارد شد دستور داد روى دستش آب بريزد و سر سفره بنشيند پس از غذا خوردن به آن مرد گفت تو الاغ دارى جواب داد : نه دستور داد الاغى به او بدهند . گفت پول دارى جواب داد نه . امر كرد هزار درهم به او بدهند با يك جفت جوال خوزى با يك سفره و ساير لوازمى كه گفت ، همه را آوردند .\r\nدر اين موقع امير حمويه رو بجانب فرماندهان كرده به آنها گفت ميدانيد اين مرد كيست : گفتند نه . گفت من در جوانى به زيارت حضرت رضا عليه السّلام رفته بودم با لباسهائى كهنه و پاره همين مرد را آنجا ديدم دعا ميكردم و از خدا درخواست\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nنمودم مرا فرمانرواى خراسان كند ديدم اين شخص هم دعا مىكند و از خداوند همين چيزها كه به او دادم ميخواست اكنون كه مىبينم خداوند دعاى مرا مستجاب نمود ببركت حضرت رضا خواستم دعاى اين مرد هم مستجاب شود بوسيله من ولى بايد از او قصاص كنم در يك مورد .\r\nگفتند : در چه مورد . گفت اين مرد وقتى مرا با آن لباسهاى كهنه و پاره ديد و شنيد كه درخواست بزرگى از خدا مينمايم به چشم او كوچك آمدم يك لگد به من زده گفت تو با اين سر و وضع آرزوى فرمانروائى خراسان و سپهدارى را ميكنى .\r\nفرماندهان گفتند : امير او را ببخش و حلالش كن تا نيكى و لطف را تكميل كرده باشى . گفت همين كار را ميكنم . حمويه پس از آن به زيارت حضرت رضا ميرفت و دختر خود را به ازدواج محمّد بن زيد علوى در آورد پس از كشته شدن پدرش در گرگان و او را بقصر خود آورد و هر چه داشت در اختيار او گذاشت تمام اين خدمتها بواسطه عرفان بمقام امام علي بن موسى الرضا عليه السّلام بود .\r\nوقتى ابو الحسين محمّد بن زياد علوى رحمه اللَّه قيام كرد و بيست هزار نفر در نيشابور با او بيعت كردند خليفه او را گرفت و به بخارا فرستاد حمويه داخل بخارا شد و بند از دست و پاى او برداشت بامير خراسان گفت اينها اولاد پيغمبرند و گرسنه هستند بايد به آنها رسيدگى كنى كه محتاج نشوند بدنبال گذران و لوازم زندگى اين طرف و آن طرف بزنند براى او يك ماهيانه قرار بده و آزادش كن و بنيشابور برگردان همين كار موجب شد كه در بخارا براى سادات ماهيانه قرار دادند تمام اينها ببركت حضرت رضا عليه السّلام شد .\r\nعيون : عامر بن عبد اللَّه بيرودى كه حاكم مرو رود و از اهل حديث بود گفت به زيارت حضرت رضا عليه السّلام در طوس رفتم مردى ترك را ديدم وارد حرم شد و بالاى سر آن جناب ايستاد شروع بگريه و زارى و استغاثه به زبان تركى ميكرد ميگفت خدايا اگر فرزند من زنده است مرا بديدارش نائل كن اگر مرده از مردنش\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nآگاهم نما . من به زبان تركى وارد بودم به او گفتم ترا چه شده . گفت : پسرى داشتم بهمراه من بود در جنگ اسحاق‌آباد او را گم كردم و خبرى از بود و نبودش ندارم مادرش پيوسته بر فرزند خود اشك ميريزد من در اين مكان شريف از خدا ميخواهم از فرزندم با خبر شوم زيرا شنيده‌ام دعا كنار قبر حضرت رضا عليه السّلام مستجاب است .\r\nمن دلم بحالش سوخت دستش را گرفته از حرم خارج شديم تصميم داشتم آن روز ميهمان من باشد همين كه از مسجد خارج شديم مردى قد بلند كه در صورت خطهائى داشت و جامه پشمينه‌اى بر تن تا چشمش به آن مرد ترك افتاد پريده او را در آغوش گرفت يك ديگر را شناختند همان فرزندش بود كه در حرم دعا ميكرد پيدايش كند .\r\nپرسيدم چطور شد كه تو باينجا آمدى گفت : پس از جنگ اسحاق‌آباد بطبرستان افتادم مردى ديلمى مرا بزرگ كرد وقتى كبير شدم در جستجوى پدر و مادرم بيرون آمدم چون از آنها خبرى نداشتم با قافله‌اى همراه شدم كه باينجا مىآمدند . مرد ترك گفت برايم ثابت شد مقام و موقعيت حرم حضرت رضا عليه السّلام ديگر سوگند ياد ميكنم كه از كنار قبر آن آقا دور نشوم و ساكن مشهد باشم .\r\nحمد و سپاس خداى جهان آفرين را سزاست ، سلام و صلوات بر پيامبر اكرم محمّد مصطفى و عترت پاكش .\r\nدر مناقب مينويسد : ابتدا مسجد زرد كه در مرو است حضرت رضا عليه السّلام آنجا نماز خوانده و آن محل را مسجدى بنا كرده‌اند بعد در آنجا فرزندى از حضرت رضا عليه السّلام دفن شده كه كراماتى راجع به آن محل نقل كرده‌اند .\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nسپاس بيحد ايزد توانا كه موفقم فرمود با خامه‌ى نارساى خود شرح زندگى علي بن موسى الرضا عليه السّلام را از مجموعه بحار الانوار بپايان رسانم از ساحت قدس موالى ارجمند و پيشوايان مقدس دين تقاضا دارم تا در رگ و ريشه‌ام جنب و جوش و در اعضا و جوارحم جوش و خروش و در تار و پودم اثرى از حيات و زندگى باقى است تحرك و جنب و جوشم در راه كاسه‌ليسى اين خاندان و خوشه‌چينى خرمن اين پاكان باشد ديگر آن نگويم كه در آينده با من چه كنند . چون ميدانم كه اگر زندگيم چنين خاتمه پذيرد آنها كريم‌تر از آنند كه سگان پاسدار كاشانه خود را بىنواله گذارند و دريوزگان آستانه خويش را محروم گردانند .\r\nموسى - خسروى تصحيح اين كتاب توسط اينجانب حبيب اللَّه بياتى در تاريخ 6 - اسفند ماه 2536 مطابق 17 - ربيع الاول 1398 هجرى كه مصادف با ميلاد با سعادت حضرت رسول اكرم صلى اللَّه عليه و آله و سلم مىباشد بپايان رسيد اميد است كه اين خدمت ناچيز در پيشگاهش مورد قبول افتد .\r\n\r\n","description":"","footnote":"","page_name":" 304 ","page_number":304},
  {"content":"\r\n\r\n.\r\n\r\n","description":"","footnote":"","page_name":" 305 ","page_number":305},
  {"content":"\r\n\r\n.\r\n\r\n\r\n","description":"","footnote":"","page_name":" 306 ","page_number":306}
  ]