[
  {"content":"\r\n\r\nبسم الله الرحمن الرحيم\r\nمجموعه\r\nپيك شفا\r\nدرمان بيمارى ها با\r\nزالوى ايرانى\r\nاز ديدگاه طب سنتى\r\nمؤلف\r\nسيد محمد موسوى\r\n1390\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nسرشناسه : موسوى ، محمد ، 1333 .\r\nعنوان و نام پديدآور : درمان بيمارى ها با زالوى ايرانى از\r\nديدگاه طب ايرانى ( سنتى ) / مولف محمد موسوى .\r\nمشخصات نشر : تهران : زعيم 1390 .\r\nمشخصات ظاهرى : 113 ص .\r\nفروست : مجموعهء پيك شفا .\r\nشابك : 015 - 4 - 240 - 6017 - 964 - 978\r\nوضعيت فهرست نويسى : فيپا\r\nموضوع : زالوها - مصارف درمانى .\r\nموضوع : پزشكى سنتى .\r\nرده بندى كنگره : 1390 4 د 8 م / 183 rm\r\nرده بندى ديويى : 89 / 615\r\nشماره كتابشناسى ملى : 2251819\r\nتاريخ درخواست : 02 / 03 / 1390\r\nتاريخ پاسخگويى : 16 / 03 / 1390\r\nكد پيگيرى : 2350948\r\nمجموعه پيك شفا درمان بيمارى ها با زالوى ايرانى\r\nمؤلف : سيد محمد موسوى ( رئيس مؤسسه پژوهشى طب ايرانى وسنتى پيك شفا )\r\nويراستار : الهام صديقى\r\nناشر ك انتشارات زعيم\r\nنوبت چاپ : اول 1390\r\nتيراژ : 5000 جلد\r\nشابك : 4 - 015 - 240 - 600 - 978\r\nچاپ : به آوران\r\nصحافى : به آوران\r\nناظر چاپ : صالح خوارزمى\r\nليتوگرافى : مهرشاد\r\nقيمت : 2500 تومان\r\nمركز پخش : تهران - ميدان انقلاب - كوچه شهيد جنتى - بن بست فرسار پلاك 2 طبقه 3 انتشارات زعيم تلفن : 80 و 6692006 - 021 .\r\nاصفهان - دروازه شيراز - خ سعادت آباد - بعد از چهارراه قرايبورك - خ آيت الله خوانسارى - توانبخشى هلال احمر - بن بست شهيد عليرضا جمشيدى - مؤسسه پژوهشى طب سنتى ( ايرانى - اسلامى ) پيك شفا - تلفن : 6629110 - 0311 و 9136828017\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nجلد سوم\r\n\r\nتقديم نامه\r\nپرشكوه‌ترين نرمش قهرمانانه تاريخ با صبر سينه‌سوز مردى از تبار پيامبر ، شكست ظاهرى حق‌جويان را به پيروزى ابدى مبدل ساخت .\r\nحسن اين امام همام سرانجام با پاره‌هاى جگر خويش شالوده سقوط اهريمن خونخوار زمان را در نينواى حسينى پايه‌گذارى نمود .\r\nتو گويى دست مردانه حسن بود كه در عاشورا بر شمشير عاشقان مىفشرد و نقاب از چهرهء كريه زورمداران خونخوار تاريخ بر مىداشت .\r\nسيد محمّد موسوى\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n\r\n\r\nفهرست مطالب\r\nعنوان صفحه\r\nتقديم‌نامه\r\nفهرست مطالب 5\r\nپيشگفتار 15\r\nزالودرمانى و مزاج‌شناسى 19\r\nزالو چيست ؟ 25\r\nتاريخچه زالو و استفاده آن در دنياى پزشكى 26\r\nجايگاه زالو در طب سنتى ايرانيان 30\r\nزالودرمانى\r\nضرورت‌ها 33\r\nنحوه نگهدارى زالو 34\r\nچگونگى صيد زالو 35\r\nچگونگى استفاده از زالو 36\r\nزالو و بيماران قند خون 38\r\nمحافظت از زخم زالو 39\r\nفواصل بين دوره‌هاى زالودرمانى 40\r\nكم خونى ناشى از زالودرمانى 41\r\nدرد شديد زالودرمانى 42\r\nنحوه استفاده از زالو در بيمارىهاى مختلف\r\nامراض سر\r\nسكته‌هاى مغزى 43\r\nاگر بيمار مدت‌ها پس از وقوع سكته مراجعه نمود 45\r\nپيشگيرى از تكرار سكته در بيماران شفايافته 47\r\nسردردهاى دموى 49\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nساير سردردهاى شقيقه ( ميگرن ) 50\r\nسردرد آفتابى 50\r\nسرسام 50\r\nسرگيجه 51\r\nنسيان ( آلزايمر ، فراموشى ) 51\r\nرعشه ( پاركينسون ) 51\r\nام . اس 53\r\nتقويت حافظه 54\r\nجمود 54\r\nسهر 54\r\nجنون 55\r\nعشق 55\r\nصرع 55\r\nكابوس 55\r\nفلج 56\r\nلقوه 56\r\nاختلاج 56\r\nتشنج 56\r\nامراض چشم\r\nبرد ( گل‌مژه ) 57\r\nمژه كج و مژه زيادى 57\r\nسلاق 57\r\nشرناق 58\r\nجرب 58\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nسبل 58\r\nخيالات 58\r\nعشا ( شبكورى ) 58\r\nجهر ( روزكورى ) 59\r\nضعف ديد 59\r\nدمعه ( آبريزش و خارش چشم ) 59\r\nآب مرواريد 59\r\nبر آمدن چشم و فشار خون چشم 59\r\nامراض گوش\r\nطنين ، وزوز و آواز گوش 60\r\nدرد گوش ( صفراوى و يا صفرا و سوداى تركيبى ) 60\r\nزخم گوش 60\r\nامراض بينى\r\nباطل شدن حس بويايى 61\r\nخشكى بينى ( صفرا ) 61\r\nزخم بينى 61\r\nرعاف مفيد 61\r\nامراض روى\r\nماشرا ( آماس سرخ ) 62\r\nبادشنام ( سرخى مايل به كدورت ) 62\r\nامراض لب\r\nترك لب ، ورم لب 62\r\nامراض دهان\r\nقلاع ( جوشش دهان چون از گرمى بود ) 63\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nبحز ( بدبوئى دهان نوع صفراوى ) 63\r\nآفت 63\r\nدرد دندان ( همراه با غلبهء گرمى ) 63\r\nاسترخاء لثه 63\r\nعفونت لثه ( پيوره ) 64\r\nخونريزى لثه 64\r\nورم لثه 64\r\nتأكل لثه 64\r\nآبسهء دور لوزه 64\r\nامراض زبان\r\nورم زبان 65\r\nتشقق السان 65\r\nسوزش زبان 65\r\nامراض حلق\r\nورم زبان كوچك 65\r\nخناق ( درد گلو ) 65\r\nزخم حلق 65\r\nامراض سينه\r\nدرد سينه 66\r\nگرفتگى آواز 66\r\nسرفه ، سعال 67\r\nسرفه همراه با خون 67\r\nتنگى نفس ، آسم 67\r\nجراحت يا زخم ريه ( سل ) 69\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nذات الريه 69\r\nذات الجنب 69\r\nذات الصدر 69\r\nامراض دل\r\nخفقان يا تپش قلب 70\r\nسكته‌هاى قلبى 70\r\nبزرگ شدن قلب 73\r\nگرفتگى عروق قلب 73\r\nضايعات دريچه ميترال 73\r\nامراض معده و دستگاه گوارش\r\nورم مرى 73\r\nاستفراغ ، قى 73\r\nاستفراغ خون 74\r\nسكسكه 74\r\nبواسير 74\r\nشقاق مقعد 74\r\nورم مقعد 74\r\nدمل اطراف مقعد 75\r\nفيشر اطراف مقعد و روى باسن 75\r\nآماس جگر 75\r\nعطش مفرط 75\r\nسوء القنيه 76\r\nاستسقاء ( سيروز كبدى ) 76\r\nهپاتيت‌ها ، يرقان 77\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nامراض سپرز ( طحال )\r\nآماس طحال 77\r\nبيمارىهاى طحال 77\r\nامراض كليه و مثانه\r\nآماس كليه و مثانه 78\r\nزخم كليه و مثانه 78\r\nذيابيطس 78\r\nامراض خاص مردان\r\nورم بيضه 79\r\nزخم قضيب 79\r\nپروستاب 79\r\nسوزش منى 80\r\nدوام شق شدن آلت 80\r\nگرفتگى عروق تناسلى در مردان ( واريكوسل ) 80\r\nامراض خاص زنان\r\nبسته شدن خون حيض 81\r\nرجا 81\r\nخارش شديد دهانه رحم و مقعد 81\r\nپريودهاى دردناك 82\r\nگرفتگى عروق تناسلى در زنان 82\r\nبواسير رحم 82\r\nشقاق رحم ، زخم رحم و آماس رحم 82\r\nسقط جنين 83\r\nسوزاك 83\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nنازائى 83\r\nامراض استخوان و مفاصل\r\nدرد مهره‌هاى گردن 84\r\nچسبندگى مهره‌ها و مفاصل 84\r\nدرد بين دو كتف و دست‌ها 85\r\nدرد آرنج 85\r\nدرد مچ دست 85\r\nديسك كمر 85\r\nسياتيك 86\r\nبىحسى و سنگينى ران 86\r\nورم زانو 87\r\nورم پشت زانو 87\r\nآرتروز زانو 87\r\nسفتى شديد ماهيچه ساق پا 89\r\nدرد ساق پا ، سوزش پا 89\r\nنقرس 89\r\nخار پاشنه 90\r\nسوزش كف پا و روى پا 90\r\nلاغر شدن عضلات پاها 91\r\nسرد شدن عضلات پاها 91\r\nپرش عضلات پاها 91\r\nآرتريت روماتئيد ، روماتيسم 91\r\nخون مردگى ناشى از شكستگى و لاغر شدن پا پس از گچ گرفتن 92\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nامراض مو ، پوست و زيبائى\r\nريزش موى سر 93\r\nانواع جوش‌هاى سر 93\r\nكچلى 94\r\nداء الثعلب ( ريزش ناگهانى مو ) ، بيمارى روباه 94\r\nزيبايى و لطافت پوست ، حفظ جوانى 95\r\nجوش‌هاى صورت 96\r\nلك صورت 97\r\nسرخ شدن صورت ، تيرگى صورت 97\r\nتبخال 97\r\nاگزما ، پزورياسيس 98\r\nدمل 98\r\nزونا 99\r\nزگيل 99\r\nزرده زخم 99\r\nسالك 100\r\nكفگيرك 100\r\nكهير 100\r\nترك پاشنه پا 101\r\nگزيدگى حيوانات 101\r\nامراض خاص\r\nبهجت 102\r\nلوپوس 102\r\nترك اعتياد 102\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nامراض عروقى\r\nفشار خون 103\r\nواريس 104\r\nخواب رفتن اعضاء بدن 105\r\nتجمع خون در اثر ضربه 105\r\nامراض عفونى\r\nعفونت‌هاى بىهوازى 106\r\nعفونت‌هاى قارچى تغيير دهندهء رنگ پوست 106\r\nعفونت‌هاى قارچى دستگاه تناسلى و كشاله ران 106\r\nعفونت‌هاى قارچى كف دست و پاها 107\r\nكانگرن يا قانقاريا 107\r\nغده‌هاى عادى و غده‌هاى سرطانى\r\nتومورهاى مغزى 108\r\nسرطان‌هاى ظاهر بدن با زخم‌هاى وخيم 109\r\nسرطان پوست 111\r\nديابت\r\nديابت ( قند خون ) 111\r\nزخم‌هاى وخيم در بيماران ديابتى 112\r\n\r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\n\r\nپيشگفتار\r\n سال‌ها دل در گرو صهبا بود * رونق ميكده از درس و دعاى ما بود \r\nزالودرمانى يك تجربه تاريخى و يك دانش كهن است كه ايرانيان مهارت بالايى در بكارگيرى آن داشته‌اند . درمان به وسيله زالو قطعا يكى از اسرار طول عمر است كه تمدن جديد تا اين اواخر از آن غافل مانده بود .\r\nتأثير شگفتى كه زالودرمانى در علاج بيمارىها دارد به راستى اعجاب‌آور است .\r\nما در چند دهه اخير كوشيديم تا با به رخ كشيدن هنر ايرانيان و پيشرفت‌هاى عظيمى كه در علاج بيمارىها توسط زالو داشته‌اند ، محافل پزشكى جهان را تحت تأثير قرار دهيم امّا همواره از مخالفت‌ها و بىمهرىهاى مسئولين كشورمان در اين زمينه ناخرسند بوده و به درستى نمىدانيم چرا با اين پديده نوظهور علمى جهان كه بر ستون‌هاى علم و دانش پيشينيان ما بنا نهاده شده مخالفت مىورزند .\r\nبرخى از پزشكان متخصص در علاج سرطان نسبت به زالودرمانى و يافته‌هاى جديد تجربى آن‌چنان بىاعتنا هستند كه گويى زالو و زالودرمانى هرگز در علاج بيمارىها تأثيرى نداشته و ندارد .\r\nبيمارى داشتم كه دچار نوعى سرطان زير قوزك پا بود و زخم ايجاد شده در پايش چون حفره‌اى جا باز كرده بود كه تخم مرغ كوچكى در عمق آن جا مىگرفت ، زخمى چركين كه دائما عفونت از آن تراوش مىكرد و بتدريج حفره پا عميق‌تر مىگرديد . تمامى درمان‌هاى شيميايى و جراحى و پرتودرمانى اثرى نبخشيده بود . بيمار كه جوانى بود متعهد به اداره چند خواهر و برادر نااميد شده و پزشكان گفته بودند بايد پايش قطع شود . وقتى اين جوان مراجعه كرد و شرح حال خود را بازگو نمود به او اطمينان دادم كه صددرصد شاهد بهبودى را در آغوش خواهد كشيد . يك سال بود كه درمان را متوقف كرده و حاضر به قطع پاى خويش نمىشد . كمتر از يك سال تحت زالودرمانى و گياه‌درمانى قرار\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nگرفت و زخم به تدريج خوب شد و حفره عفونى پا از گوشت و پى سالم پر گرديد . او براى حصول اطمينان به پزشكان قبلى خود مراجعه كرد تا با عكس و آزمايش از بهبودى خود اطمينان حاصل كند . جواب آزمايش بسيار خوب بود و به او گفته بودند كه ديگر هيچ آثارى از سلول‌هاى بدخيم سرطانى در شما وجود ندارد . امّا نكته جالبى كه ما اين داستان را به خاطر آن نقل كرديم اين بود كه هيچ كدام از پزشكان قبلى او حتّى يك سؤال نكرده بودند كه شما با چه روشى درمان شديد ؟ اين برخورد هم براى بيمار و هم براى ما بسيار تعجب برانگيز بود .\r\nشايد برخى از پزشكان تحصيل كرده ما روحيه تحقيق و نوآورى را در فنون پزشكى به باد فراموشى سپرده‌اند و صرفا يك روش تقليدى را در علاج بيمارىها به كار مىگيرند كه طب غربى به آنان القا مىكند و ديگر هيچ !\r\nبارها شاهد برخوردهاى عجيب و غريب دست‌اندركاران امور پزشكى كشورمان بوده‌ايم كه در مقابل نمونه‌ها و مستندات اثبات شدهء درمان بيمارىها بوسيلهء گياهان دارويى منطبق بر طب ايرانى و زالودرمانى عكس العمل‌هاى منفى از خود نشان مىدهند .\r\nلبخندهاى تحقيرآميز آنان اين باور را در ما تقويت مىكرد كه برخى از دوستان پزشك تجربيات گرانبهاى متخصصين طب ايرانى را كه اتفاقا مستند به مدارك پزشكى شفا يافتگان مىباشد به پشيزى نمىخرند . حصار سخت علم‌زدگى آن هم فقط در چهارچوب طب غربى هميشه مانع از نگرش صحيح و منطقى به يافته‌ها و تجربيات متخصصين طب ايرانى شده است . برخوردها براى ما يادآور تلخىهاى بسيار است . مشاهده مرگ بسيارى از پيران و جوانان مبتلا به بيمارىهاى صعب العلاج ما را بر آن مىدارد كه تلاش‌هاى خود را براى نهادينه كردن فرهنگ طب گياهى و سنتى كشورمان صد چندان كنيم . براى ما باعث تأسف است كه كشورمان داراى 90 % گياهان دارويى مفيد با بهترين كيفيت است ولى باور غلط برخى از تحصيل كرده‌هاى علوم غربى مردم را به سمت و سوى مصرف شربت‌ها و قرص‌هاى شيميايى سوق مىدهد . درمان كه نمىشوند هيچ بلكه ده‌ها عوارض\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nمنفى دامن آنان را فرامىگيرد . چرا سكته‌هاى قلبى و مغزى بايد زندگى را به كام هزاران هموطن ايرانى در شهرهاى مختلف و حتى مناطق مجاور درياى خزر تلخ كند حال آنكه زالوها كه بهترين و مؤثرترين علاج سكته‌هاى مغزى و قلبى هستند زير پاى آنان له مىشود و يا با سموم آفت‌كش برنج از ميان مىرود .\r\nاين مقدمه را هشدارى جدى تلقى كنيد شايد مسئولين پزشكى و سلامت جامعهء ما روزى به خود بيايند و به جاى تقليد كوركورانه از غرب از دل خاك وطن با گياهان دارويى و زالوها و حجامت‌ها و از همه مهمتر علوم ارزشمند پزشكى كهن كشورمان علاج همهء بيمارىها را يافته و دست در دست هم به يارى دردمندان بشتابند .\r\nسيد محمد موسوى\r\nرئيس مؤسسه تحقيقاتى و پژوهشى طب سنتى پيك شفا\r\n\r\n","description":"","footnote":"","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n\r\n\r\nزالودرمانى و مزاج‌شناسى\r\nكسانى كه مىخواهند علم زالودرمانى را فراگيرند و از اين طريق به بيماران خدمت كنند ، لازم است مبحث مزاج‌شناسى از مبانى طب پايه را بدانند چرا كه زالودرمانى ابزارى براى تعادل بخشيدن به اخلاط بدن و در حقيقت يك پاكسازى براى دفع اخلاط اضافى و غير طبيعى مىباشد تا سوء مزاج بيمار به مزاج طبيعى باز گردد . براى رسيدن به اين هدف بايد طبيب بداند كه مزاج بيمارى و مزاج اصلى بيمار و مزاج داروها و مزاج محيط زيست بيمار چيست و زالودرمانى در جمع و تفريق اين چهار مزاج كه گفتيم مزاج بيمار را چگونه به مزاج طبيعى تبديل مىكند ؟ يعنى در حقيقت مزاجى كه بيمار قبل از دچار شدن به بيمارى و در دوران سلامت صاحب آن مزاج بوده است . آن مزاج دوران سلامت ، مزاج طبيعى شخص بوده و تفاوت آن با وضع فعلى بيمار در طبيعى و غير طبيعى بودن آن است .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nچند نمودار ساده امّا داراى نكات فنّى ، پيچيده و مهم ما را به فهم اين مطلب نزديك مىكند ، امّا قبل از آن يك بحث كوتاه براى تعريف مزاج و اخلاط حاصل از آن داريم و از اين نكته شروع مىكنيم كه همهء مواد موجود در طبيعت و همهء محسوسات عالم از عناصر چهارگانه بوجود آمده‌اند . اين عناصر ذاتا داراى مزاج خاص خود هستند كه در اثر آميزش و كنش و واكنش بين آن‌ها مزاج‌ها بوجود مىآيند . اين عناصر اوّليه كه بسيط و غير قابل تقسيم هستند « اركان » ناميده مىشود . اين « عناصر » يا « اركان » عبارتند از :\r\n1 . آتش داراى مزاج گرم و خشك\r\n2 . هوا داراى مزاج گرم و تر\r\n3 . آب داراى مزاج سرد و تر\r\n4 . خاك داراى مزاج سرد و خشك\r\nپس عناصر اصلى عالم محسوسات داراى مزاج خاص خود مىباشد و همهء مزاج‌ها از تركيب و فعل و انفعالات اين چهار عنصر ايجاد مىشوند . بنابراين هر شيئى در جهان هستى ناچار در اين نمودار گنجانده و از لحاظ مزاجى تعريف مىشود :\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nهرچه به خانه چهارم نزديك‌تر شود صعود به بالاترين حد است . بيشتر سموم قتاله در خانه‌هاى سوم تا چهارم قرار مىگيرند . مثلا سم مارهاى خطرناك كه به درجه چهارم از لحاظ گرمى مىرسند در آن واحد انسان را هلاك مىكنند . همينطور از لحاظ سردى اشيائى كه در خانه سوم تا چهارم هستند مانند كافور از جمله سموم بشمار مىآيند . اغلب غذاهاى معمول از لحاظ گرمى و سردى و ترى و خشكى در حوالى خانه‌هاى اول و دوم جاى مىگيرند . معمولا داروهاى گياهى كه از لحاظ مزاجى در رديف‌هاى اول و دوم هستند بدون عوارض جانبى منفى بوده و با داروهاى شيميايى مانند قرص‌ها و شربت‌ها تركيب نمىشوند . برخى از اطباء بدون آگاهى بيمارانى را كه تحت درمان با داروهاى شيمىدرمانى و پرتودرمانى هستند از مصرف داروهاى گياهى مىترسانند . حال آنكه داروهاى معروف گياهى كه اكنون مورد مصرف عامه مردم مىباشد داروهاى غذايى يا غذاهاى دارويى هستند يعنى در حوالى خانه اول و دوم مىباشند و براى بيماران تحت درمان شيمىدرمانى هيچ ضررى ندارند . حتى برعكس كسانى كه تحت درمان شيمىدرمانى هستند اگر از داروهاى گياهى مخصوص استفاده كنند بهترين نتيجه را از شيمىدرمانى مىگيرند و به مقدار زياد از عوارض شيمىدرمانى كاسته خواهد شد .\r\nهر خانه خود به سه قسمت تقسيم مىشود بنام اول و دوم و سوم ، مثلا خانه دوم به سه قسمت تقسيم مىشود . اگر مىگويند فلان شىء يا فلان دارو در آخر دوم گرم است يعنى در درجه دوم گرم است و اين گرما در قسمت سوم خانه دوم است و اگر كمى گرمتر شود وارد خانه يا درجه سوم خواهد شد . اين تقسيم‌بندى در مورد خشكى و ترى عناصر نيز صادق است .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nاين مزاج‌ها در رابطه با داروها در قياس با انسان تعريف مىشوند كه بطور كلّى مىتوان آن‌ها را به دو دسته تقسيم كرد :\r\n1 . مزاج پايدار\r\n2 . مزاج سست\r\nيعنى بعضى از داروها كه پس از فعل و انفعالات « اركان » بوجود آمده‌اند آن‌چنان مزاج پايدارى دارند كه وقتى وارد بدن انسان مىشوند ، تجزيه نمىشوند تا زمانى كه مزاج انسان را تحت تأثير قرار داده و آن را مانند خود كنند .\r\nامّا بعضى از داروها داراى مزاج سست هستند . پس بدن آن‌ها را تجزيه كرده و بر اساس نياز از آن‌ها جذب مىكند امّا مانع تأثير ذاتى آن‌ها بر بدن مىشود .\r\nتا اينجا مطالب را به‌خاطر بسپاريد و به نكته زير توجه كنيد :\r\nگفتيم از تركيب و كنش و واكنش اركان مزاج‌ها پديدار مىشوند و همه مخلوقات عالم را شامل مىشود . غذا و هر چيزى كه وارد بدن مىشود ، مزاج ويژه خود را با مزاج ويژه انسان درگير مىسازد و از واكنش و فعل و انفعال آن‌ها با بدن انسان اخلاط بوجود مىآيند كه اين خلطها غذاى بدن را تشكيل مىدهند . اين غذاهاى حاصل ( خلطها ) نيز از قانون مزاج‌ها خارج نيستند بالاخره يا گرم و خشك ، يا گرم و تر ، يا سرد و خشك و الى آخر مىباشند ، نياز بدن بوسيله آن‌ها تأمين مىشود و در بخش‌هاى مختلف بدن چهار بار هضم شده و جذب مىشوند . فضولات حاصل از سوخت و ساز ( هضم و جذب ) آنها بوسيله اندام‌هاى دفعى بدن گرفته و دفع مىشوند و نتيجه آن اعتدال مزاج انسان است ، اضافات خلطها نيز تا انسان سالم است طبيعى بوده و به آن خلط طبيعى مىگويند . امّا اگر روزگارى خلطهاى اضافى از حد گذشته و بدن انسان را به‌سوى يكى از آن خلطها كشاندند ، بتدريج اين بستر و زمينه غير طبيعى بيمارى را بر كالبد انسان مسلط مىكند .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nحال به مبحث قبلى كه به خاطر سپرديد باز گرديم :\r\nاگر مزاج بيمارى در اثر مصرف غذاها و يا داروهاى داراى مزاج پايدار به گونه‌اى عميق و ريشه‌دار بدن را به سوى خود كشانده و اتفاقا سال‌ها نيز بر آن گذشته باشد ، طبيب يك برنامه درازمدت و اساسى را براى درمان در نظر مىگيرد كه بتواند با تكيه بر آن ، مزاج غير طبيعى امّا پايدار بيمار را به مزاج طبيعى باز گرداند . بنابراين لازم است داروهاى داراى مزاج پايدار را با همه ريزه‌كارىها و با استفاده از تجربيات خود به كار گيرد تا مزاج پايدار اين داروها بتدريج مزاج بيمار را به سمت اعتدال بكشاند و بيمار شفا يابد .\r\nزالو در ايجاد اين تعادل چه نقشى مىتواند بر عهده گيرد ؟ !\r\nابتدا اثرات زالودرمانى را دسته‌بندى مىكنم :\r\n1 . زالو گرماى عفن و دم‌كرده و خفقان حاكم بر عضو بحران‌زده را با نسيم خنك آنزيم‌هاى خود بهارى مىكند .\r\n2 . گدارهاى بسته را باز مىكند و مواد مؤثرهء دارو را به مقصد مىرساند .\r\n3 . داروهاى داراى مزاج پايدار را در بدن بيمار بطور مستحكم و عميق تا منطقه هضم چهارم جايگزين سوء مزاج مىكند .\r\n4 . خون اضافى را از بدن خارج و فشار بر ماهيچه‌هاى قلب و ديگر اعضاى رئيسه و غير رئيسه بدن را كاهش مىدهد .\r\n5 . غلظت و چربى و چسبندگى خون را از ميان مىبرد .\r\n6 . سلول‌هاى نو ايجاد مىكند كه جوان و فعال مىباشند و در نتيجه با فعل و انفعالات ديگر يك نوع نشاط و سرحالى براى بيمار به ارمغان مىآورد .\r\nاين مطالب به تعدادى از اثرات زالودرمانى اشاره مىكند ، گو اينكه ما رموز ديگرى را در استفاده از زالو كشف كرده‌ايم ، امّا فعلا در حدّ تخصصى كه در اين كتاب براى عموم مردم و دانش‌پژوهان در نظر گرفته‌ايم كافى است . بنابراين زمان زالودرمانى ، مكان آن ،\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nمقدار و تعداد آن همه و همه بستگى به ميزان سوء مزاج ، نوع آن و پايدار يا سست بودن بيمارى و نيز به نوع دارو و پايدار يا سست بودن مزاج دارو و مزاجى كه اقدامات پزشكى در بيمار ايجاد كرده بستگى دارد ، بعنوان مثال اگر بيمارى دچار زخم خبيث مانند زخم قانقاريا يا سرطان ظاهرى اعضاى بدن شده است شما بدنبال مزاج پايدار عليه بيمارى هستيد يا مزاج ناپايدار و سست ؟ پر واضح است كه دنبال مزاج پايدار عليه بيمارى هستيد .\r\nاگر دنبال مزاج ناپايدار باشيد و به يكباره مقدار زيادى از بيمار خون بكشيد ، بيمار ناتوان مىشود و تا مدّتى ديگر نمىتوانيد از وى خون بگيريد و از طرف ديگر چون زالودرمانى شديد بوده عمليات كنش و واكنشى بدن شديدا تحريك شده و بطور موقت يك مزاج سست امّا قوى را عليه خونگيرى بوجود مىآورد . در عين حال چون تا مدّتى قادر به خونگيرى نيستيد و بزاق دهان زالو در اثر واكنش بدن از بين رفته ، سلول‌هاى بدجنس شروع به رشد و تكثير مىكنند . امّا اگر هر روز و با تعداد كم حتى يك عدد در روز زالودرمانى كنيد ، ميزان بزاق زالو در بدن افزايش مىيابد و ايجاد پايدارى در خون و بدن مىكند و در نتيجه روز به روز سلول‌هاى بدجنس از بين رفته و بيمار روز به روز بهتر شده و شفا مىيابد ، آنگاه بر اساس ميزان بهبودى فواصل زالودرمانى را دو روز يك بار و بعد سه روز و همينطور فواصل را زياد مىكنيم تا زمانى كه بيمار به جامعه سالم باز گردد . گو اينكه اين بهبودى و علاج چند ماه يا بيشتر بدست آمده باشد ، امّا دست آخر بيمارى خطرناكى چون سرطان از ميان رفته و بيمار از مرگ حتمى نجات پيدا مىكند . در مقايسه با درمان طب اروپائى كه شامل عمل جراحى و شيمىدرمانى و پرتودرمانى و پيوند مغز استخوان و سرانجام مرگ است اين روش همچون ماه من تا ماه گردون و تفاوت آن از زمين تا آسمان است .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n\r\nزالو چيست ؟\r\nزالوها كرم‌هاى حلقوى هستند كه به كرم‌هاى خاكى شباهت دارند ولى از لحاظ آناتومى بسيار متفاوت مىباشند . بدن زالوها به 34 بخش تقسيم مىشود ، با مكنده‌هاى قوى كه در قسمت جلو ( دهان ) و در قسمت عقب قرار دارد . معمولا زالوها سه فك يا دندان دارند .\r\nدندان يا فك زالو بسيار شبيه  Y  انگليسى است . برخى زالوها فك يا دندان ندارند به جاى آن برآمدگى سوزن مانندى به نام خرطوم دارند كه آن را وارد بدن ميزبان كرده و خون را مكيده و آنزيم ضد لخته در بدن ميزبان تزريق مىكنند .\r\nزالوهايى نيز هستند كه طعمه خود را مىبلعند . زالوها قادر به درك نور ، بو ، صدا ، گرما و ارتعاش و لمس كردن مىباشند . زالوها براى هضم خون يك نوع باكترى ترشح مىكنند كه همين باكترى باعث از بين رفتن ساير باكترىها مىشود ، در نتيجه از فاسد شدن خون مكيده شده جلوگيرى مىكنند .\r\nتوليد مثل بسيارى از زالوها بدين ترتيب است :\r\nهر زالو داراى اندام‌هاى جنسى نر و ماده است ولى براى جفت‌گيرى بايد دو زالو به هم بچسبند و هركدام نرينه خود را به مادينه ديگرى برساند ، سپس هر دو بارور مىشوند ، زالوهاى توليد شده در ماده‌اى ژله‌مانند از زالو جدا شده و به محيط اطراف مىچسبند . پس از آن به صورت كرم‌هاى ريز ظاهر مىشوند . زالوها پس از يكى دو بار زايمان مىميرند .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\n\r\nزالو ، داروست !\r\nزالو به صورت خشك و پودر شده در تركيبات دارويى طب سنتى به كار مىرود .\r\nزالو به صورت خوردن ، آشاميدن و روغن‌هاى مالشى و ضمادات كاربرد دارد . عملكرد آن در علاج سرعت انزال ، عدم نعوظ و سستى و كوچكى آلت تناسلى به اثبات رسيده است .\r\n\r\nتاريخچه زالو و استفاده آن در دنياى پزشكى\r\nزالودرمانى سابقه چند هزار ساله دارد و در قرون قبل از ميلاد حضرت مسيح ( ع ) به كار گرفته مىشد . زالودرمانى علمى بود كه توسط ايرانىها به اوج پيشرفت و كارايى رسيد .\r\nايرانيان نسبت به ساير ملل در اين رشته تلاش‌هاى جدىترى كردند ولى اكنون كشورهاى غربى در حال سرقت اين علوم هستند و مسئولان پزشكى ما در خواب .\r\nما بر آن شديم تا گوشه‌اى از اين علوم را به نام ايران مسلمان به محافل پزشكى ارائه كنيم و از دست‌اندركاران بخواهيم كه گوهر علم زالودرمانى را در طب بومى خودمان جستجو كنند و چشم از بيگانگان بردارند .\r\nزالو از 2500 سال قبل در هند ، يونان ، روم ، ايران و سپس در اروپا مورد استفاده پزشكى داشته است . در قرن نوزدهم از اين جانور كوچك براى درمان هر دردى از جمله سردرد ، تب ، زخم‌هاى عفونى شده ، دمل و آبسه ، ورم‌ها ، هموروئيد و . . . استفاده مىشده است . بدليل اثر ضد انعقادى هيرودين  ( Hirudin )  بزاق زالو ، امروزه در تحقيقات جديد ثابت شده است كه پس از عمل جراحى آنژيوپلاستى قلب و بطور كلى در بيمارىهاى كرونرى قلب ، زالو مىتواند نقش مؤثرى ايفا كند و  Risk  جراحى و  Side Effect  و خطر حملات قلبى را به حد اقل كاهش دهد . در هندوستان 20 بيمار با واريس اندام تحتانى ( پيشرفته ) كانديد زالودرمانى شده و پاسخ درمانى شگفت‌آورى مشاهده شده و تمامى بيست نفر ( 100 % بيماران مورد مطالعه ) كاملا درمان شدند .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nريكاو و كولين آمريكايى در مقاله‌اى تحت عنوان كاربردهاى نوين زالودرمانى گزارش اثر شگفت‌انگيز زالودرمانى در بهبودى پيوند  Rejecct  شده انگشت قطع شده دست يك كودك سه ساله و گرافت عضلانى گردن يك مرد 67 ساله را قيد كرده‌اند .\r\nسابقه زالوتراپى به 1500 سال قبل از ميلاد در مصر باستان برمىگردد . در قرن 19 در آمريكا از زالو براى درمان هموروئيد ، بيمارىهاى لثه و دهان و بيمارىهاى متنوع ديگرى استفاده مىشد .\r\nزالو جزو نرمتنان تك‌جنسى مىباشد كه 650 گونه آن شناسايى شده و 50 نوع آن از خون پستانداران تغذيه مىكند . زالوى طبى  Eirudo Medicinalis  نام دارد و مشخصه آن نوارهاى سبز زيتونى تا سبز لجنى در پشت آن است . زالوهاى سياه‌رنگ يا سرمه‌اىرنگ و يا زالوى بسيار درشت ( بزرگ‌تر از 12 سانتيمتر ) اغلب نامناسب و خطرناك مىباشند .\r\nمحققين هندوستان طى بررسىهاى علمى متوجه شدند كه زالو خون سياهرگى مملو از  Co 2  را به خون شريانى حاوى  O 2  ترجيح مىدهد و در مكيدن خون ، عروقى را انتخاب مىكند كه داراى غلظت بالاتر و خون فاسدتر مىباشند .\r\nزالو از سويى خون آلوده و فاقد  O 2  را تخليه مىكند و از سوى ديگر بزاق خود را كه حاوى ماده‌اى آنتىكوالاگون ( هيرودين ) و احتمالا بيش از يك‌صد نوع ماده  bioactive  ( مثلا تركيبات پروستاسايكلين فرم و پروتئينى شبيه گيرنده‌هاى نيكوتينيك استيل كولين ) ديگر مىباشد ، به موضع تزريق مىكند . يعنى دو عمل تصفيه خون و ترقيق خون را همزمان انجام مىدهد و بالطبع اين خون سالم سازى شده به كنترل عفونت‌ها و عملكرد بهتر سلول‌هاى دفاعى خون و سيستم ايمنى و افزايش اكسيژناسيون بافت‌ها منجر خواهد شد .\r\nامروزه در مهار  Venous Congestion  ( مهمترين كمپليكاسيون جراحىها پلاستيك و ميكروسكوپى و پيوند اعضاء و گرافت‌هاى پوستى ) زالو به خوبى عمل مىكند و مانع احتقان خون ، هماتوم ، ادم ، ترومبوز و نكروز عضو يا فلاپ پيوند زده شده مىگردد ( البته زالو در نارسايى شريانى يا ايسكمى بافتى چندان موثر نيست و  infection  هاى مشاهده شده پس از زالوتراپى در چنين بيمارانى بوده است ) .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nپژوهشگران دپارتمان فارماكولوژى دانشگاه كنتاكى از لحاظ بيوشيمى مقايسه‌اى ميان هپسارين و هيرودين به عمل آوردند كه اثر اختصاصىتر هيرودين نسبت به هپارين را به دليل زير توجيه كرده‌اند :\r\n1 - هيرودين براى فعال شدن نياز به كوفاكتور ندارد\r\n2 - هيرودين اثرات پايدار و يكنواخت  dose - dependent  دارد\r\n3 - هيرودين اثر مستقيم روى مهار ترومبين دارد\r\n4 - هيرودين  toxicity  ( مسموميت ) نمىدهد\r\nامروزه جامعه جراحان انگلستان پس از مشاهده اثرات معجزه‌آساى زالو در جراحىهاى پلاستيك و گرافت‌هاى پوستى و پيوند اعضاء ، كاربرد زالو پس از پايان جراحى و حتى در حين عمل ، را كاملا پذيرفته‌اند و مورد تأكيد قرار مىدهند .\r\nپروفسور ايواليو از دانشگاه مون‌پليه ( فرانسه ) معتقد است هنوز تمامى اسرار و خواص مثبت پزشكى زالو كشف نشده است و دست كم ده اثر درمانى براى زالو قائل است .\r\nدر كشور روسيه درمان با زالو بسيار رواج يافته است به‌طورىكه بيمارىهاى مختلف از سردرد و بيمارى قلبى و پوستى گرفته تا حتى ضعف قواى جنسى را با زالواندازى معالجه مىكنند .\r\nدر مسكو و اوكراين كرم‌هاى آرايشى جهت رفع چروك صورت ابداع شده است كه ماده مؤثره آن از زالو استحصال شده است .\r\nدر اوايل قرن نوزدهم سالانه 30 ميليون عدد زالو از آلمان به آمريكا صادر شده و مورد مصارف درمانى و طبى قرار گرفته است .\r\nدر تحقيقات ارائه شده از سوى دانشگاه استانفورد كاليفرنيا كه در مجله لارنگوسكوپ ( آگوست 1998 ) چاپ شده است ، كاربرد زالو در جراحىهاى پلاستيك و ترميمى با درصد موفقيت بالايى همراه بوده است . ( كاهش واپس زدن پيوندها و گرافت‌ها )\r\nپروفسور مىير ، آلتون ، اوخنر و هورتر معتقدند هرگونه كانون عفونى بدن را بوسيله زالو مىتوان ريشه‌كن كرد .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nزاخارين روسى معتقد است زالو موجب انبساط عروق موضع نيز مىگردد و بلكه اثر وازودلاتاسيون عمومى بدن را براى آن قائل است چرا كه مشاهده مىشود كه در  crise  هيپرتنشن ، پس از مصرف زالو ، فشار به حد نرمال برمىگردد .\r\nهر زالو پنج تا پانزده ميلىليتر خون مىمكد ( ده برابر حجم بدن خود ) طى مدت 15 - 60 دقيقه .\r\nخونريزى پس از جدا شدن زالو 2 - 10 ساعت طول مىكشد ماده بىحسى تزريق شده توسط زالو در موضع سبب از بين رفتن درد حين نيش زدن و مكيدن خون مىشود .\r\nهيرودين سبب :\r\n1 - مهار تبديل فيبرينوژن به فيبرين و بالطبع مهار انعقاد خون\r\n2 - شل شدن عضلات صاف ديواره عروق و بالطبع گشاد شدن عروق  ( Vasodilatation ) \r\n3 - افزايش و بهبود فلوى خون .\r\nدانشمندان سن‌پترزبورگ روسيه طى سال‌هاى 93 - 97 دو تئورى زير را درباره توانايىهاى درمانى زالو اثبات كرده‌اند :\r\nالف -  bioenergetical effect  : زالوها توانايى ايجاد ثبات در مناطق حياتى را دارند . در آزمايشگاههاى بيوفيزيك و بيومكانيك انستيتو كورتكوف روى اثر زالو در  Kirlian effect  ( پرتوافكن  luminescence  بافت‌هاى بيولوژيك در ميدان‌هاى الكترومغناطيسى با فركانس بالا ) مطالعه شده و متوجه شدند كه پس از زالوتراپى افزايش  luminescence  را شاهد هستيم و بطور قابل ملاحظه‌اى افزايش پايدارى انرژتيك و سازه‌هاى اطلاعاتى در بافتها را شاهد هستيم كه با هيچ متد درمانى ديگرى اين افزايش حاصل نمىشود .\r\nب -  : neiro - throphical effect  ترشحات زالو موجب تحريك رشد نرون‌ها و نورودندريت‌ها و ترميم و نوسازى آنها مىگردد . اين كشف مىتواند افق روشنى در درمان بيمارىهاى ناعلاج  CNS  پاركينسون ، اسكلروزيس ،  CVA , MS  ، ترومبوز عروق مغز ، آلزايمر و . . . براى ما باز كند .\r\nكرسى زالودرمانى سن‌پترزبورگ  ( MAPS )  در آخر توصيه مىكند : ما معتقديم هر پزشكى اعم از جراح آنكولوژيست ، ارتوپد ، دندانپزشك ، ژينكولوژيست و . . . بايستى\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nتوانايىهاى درمانى زالو را بشناسد و استفاده كند . زالو توانايى درمان گروه متنوعى از بيمارىها را دارد نظير : زخم معده ، كوليت ، پروستاتيت ، برونشيت ، التهابات كبد و كيسه صفرا ، گاستريت ، هموروييد ، اغلب بيمارىهاى پوستى ، اسپاسم عضلانى ، واريس ، نازائى ، آدنوم پروستات ، نابارورى مردان ، كاهش ميل جنسى  ( Impotnce )  ، الكليسم ، ترك اعتياد ( مواد مخدر ) .\r\nدكتر  Sawyer  از مؤسسه تحقيقاتى بيوفارم انگلستان معتقد است كه در دهان زالو آنزيم ژاله مانندى بنام  Orgelase  موجود است كه در درمان بيمارىهاى چشمى و آرتريت روماتوئيد كاملا كارآيى دارد . فرانسه در سال 1850 بيش از صد ميليون زالو از روسيه وارد كرده است و در سال‌هاى 1950 تنها در شهر فيلادلفياى آمريكا 000 / 750 زالو استفاده شده است .\r\n\r\nجايگاه زالو در طب سنتى ايرانيان\r\nشيخ الرئيس بو على سينا باب مبسوطى پيرامون زالو دارد و چنين مىفرمايند :\r\n« از زالوهايى كه كرك ريز و نرم دارند يا لاجوردى رنگ هستند پرهيز كنيد زيرا دچار غشى ، خونريزى ، تب ، سستى و قرحه‌هاى بدخيم خواهيد شد . از زالويى استفاده شود كه در آب‌هاى خزه‌دار كه محل زيست قورباغه‌هاست نمو كرده و نه زالويى كه در آب‌هاى گل‌آلود سياه بوده است . زالو بهتر از « حجامت » خون تباه را از عمق بدن بيرون مىكشد . زالو را ابتدا سرازير نگهداريد تا استفراغ كند و محتويات شكمش بيرون آيد سپس اندكى خون بره به او بدهيد . سپس مواد چسبنده و كثيف بدن او را با بوراكس پاك كنيد ( استفاده از مواد صابونى عطردار مضر است ) و جايى را كه مىخواهيد زالو بگذاريد با دست مالش دهيد تا سرخ شود .\r\nاگر جاى زالو انداختن را با گل سرشور يا خون اندود كنند زالو بهتر مىچسبد . بهتر آن است كه پس از جدا شدن زالو ، محل گزش او را حجامت برنهيد تا احيانا اگر آزارى و عفونتى بر اثر نيش زالو عارض شده ، از بين برود اگر پس از زالواندازى خون بند نمىآيد مازوج سوخته ، نوره ، خاكستر يا سوده نرم ( يا پودر باقلا و زردچوبه ) استعمال شود . زالواندازى براى\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nبيمارىهاى پوست از قبيل جوش‌ها ، دمل‌ها ، لكه‌هاى سياه و نقطه‌هاى سياه و سپيد و . . .\r\nمفيد است . »\r\nدر طب عاميانه نيز زالو در كوچه و بازار به فروش مىرسيده و تا حدود سى سال قبل ، همه مىدانستند كه براى علاج زخم چركين و دمل بهترين درمان زالواندازى است . يا براى پيشگيرى از فساد دهان و لثه و داشتن دندان‌هاى محكم بايد بناگوش را زالو گذاشت .\r\nمخبر السلطنه در كتاب خاطرات و خطرات حكايتى جالب نقل مىكند :\r\n« جهانگيرخان وزير صنايع دچار قانقريا شد و دكتر تولوزان فرانسوى ( پزشك مخصوص دربار ) دستور به قطع پاى ايشان داد . آشنايان جهانگير خان با قطع پا مخالفت ورزيده و ميرزا حسن خان جراح‌باشى محله را به عيادت جهانگير خان آوردند . او پس از معاينه گفت به من يازده روز فرصت دهيد تا اين پا را معالجه كنم . ميرزا حسن در سه نوبت زالوى زيادى به پاى بيمار انداخت و پس از يازده روز از تولوزان فرانسوى دعوت كردند كه پا را ملاحظه كند . تولوزان وقتى پا را ديد ، بهبود آن را تأييد كرد و از اينكه قبلا به ميرزا حسن ناسزا گفته بود معذرت‌خواهى كرد و دويست تومان به ميرزا حسن داد » .\r\nزالواندازى جزو سنت‌هاى درمانى پذيرفته شده و به همان معروفيت و مقبوليت حجامت و فصد ( رگ‌زنى ) بين توده‌هاى مردم رواج داشت . آرى اين حيوان يك گرمى به ظاهر مشمئزكننده طى ساليان دراز بيمارىهاى صعب العلاجى را براحتى درمان مىكرد و بيماران را از صرف هزينه‌هاى گزاف ، بريده شدن از اندام‌ها ، بد شكل شدن پوست ، فلج شدن ناشى از سكته مغزى و . . . نجات مىداده است . تأييد اين نظر را با پرسش از افراد 40 سال به بالا مىتوانيد جستجو كنيد .\r\nديدگاه حكيم جرجانى پيرامون زالودرمانى : جرجانى معتقد است بهترين زالو ، زالوى موجود در آب‌هاى پاكيزه است و شكل او بايد همانند دم موش باشد و شكم او سرخ و پشت او سبز و سرش كوچك باشد و او نيز معتقد است منفعت زالو بيشتر در بيمارىهاى پوستى مانند ريش بلخى ، قوبا ، سعفه و . . . مىباشد . طريقه استعمال و موارد احتياطى كه\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nجرجانى برشمرده همان ديدگاه بو على سيناست كه از تكرار آن صرف‌نظر مىكنيم . نكته بارز افتراق ديدگاه جرجانى با تمام حكما درباره كاربرد زالو اين جمله او در كتاب ذخيره است كه مىفرمايد : « نخست تن را به فصد و مسهل پاك بايد كرد و سپس ديوچه ( زالو ) را فراز گذاريد تا منفعت او پديد آيد »\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n\r\nزالودرمانى\r\n\r\nضرورت‌ها\r\nكسانى كه از زالو براى علاج بيمارىها استفاده مىكنند بايد نسبت به انواع زالوها و يا حد اقل زالويى كه در دست دارند و نحوه استفاده از آنها شناخت كافى داشته باشند .\r\nدرشتى و ريزى و تعداد زالوهايى كه براى هر شخص به كار مىرود بايد بر اساس تجربه پزشك نسبت به توانايى بيمار و نوع داروهاى گياهى كه مصرف مىكند و رژيم غذايى مخصوص در نظر گرفته شود تا مطلوب‌ترين نتيجه به دست آيد . پزشك متخصص زالودرمانى فواصل زمانى معينى را براى درمان با زالو تنظيم مىكند آنگاه بيمار را تحت درمان قرار مىدهد .\r\nزالوها بايد به گونه‌اى انتخاب شوند كه هرگز قبلا خون نخورده باشند و پس از مكيدن خون بيمار كشته شده و به اين ترتيب يك‌بار براى هميشه مورد استفاده قرار گيرند .\r\nزالوها پس از سير شدن از خون در نمك افتاده و از ميان مىروند . زالوها هنگام از بين رفتن در نمك خون مصرف شده را باز پس مىدهند و پزشك از مشاهده آن مىتواند به نوع بيمارى و شدت و ضعف آن پى ببرد . ميزان اخلاط اضافى صفرا و سودا و بلغم موجود در خون باز پس داده شده راه‌گشاى مناسبى است تا پزشك بتواند داروهاى مكمل گياهى را به خوبى تنظيم نموده و بهبودى بيمار را تسريع بخشد . زالوها قبل از مصرف بايد در آب زلال قرار گرفته و بارها شسته شوند تا از هرگونه آلودگى احتمالى پاك گردند .\r\nنبايد تصور كنيد كه زالوها از درون جسم خويش بيمارىهايى را به انسان منتقل مىكنند چرا كه سيستم ايمنى اين مخلوق عجيب خداوند ويروس‌ها و ميكروب‌ها را در درون خود نابود مىسازد . گرچه اين موضوع بر اساس تجربه طولانى ما به اثبات رسيده و متون طبى قديم نيز تأكيد دارد كه زالو ناقل هيچ بيماريى به انسان نيست امّا اخيرا در يكى\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nاز مقالات منتشره در اينترنت خواندم كه زالو يك نوع باكترى براى هضم خون در درون خود ترشح مىكند كه ساير باكترىها را از ميان مىبرد .\r\nزالوها قبل از مصرف بايد چندين بار در آب زلال و پاك شستشو شوند امّا بايد از اضافه كردن هر نوع مواد افزودنى ضدعفونىكننده در آبى كه با آن زالو شستشو داده مىشود پرهيز گردد .\r\nبراى آنكه زالوها به خوبى و به سرعت به بدن انسان بچسبند نياز به استفاده از هيچ چيز ديگر مثلا خون گوسفند و آب قند و امثال آن نيست ، بهترين راه تنها آب داغ است كه قبلا جوشيده و عارى از ميكروب شده باشد كه داغ داغ روى محل مورد نظر ريخته شود يا اينكه محل مورد نظر در آب داغ فرو برده شود آنگاه زالوها را به آن مىچسبانيم تا گرما باعث انتشار بوى خون شده و زالو احساس كند كه به طعمه خود رسيده است . به سرعت نيش خود را به كار مىاندازد و عمل مكيدن خون آغاز مىشود . اگر زالو را با آب سرد بشوييم ولى محل مورد نظر را با آب داغ گرم كنيم اين تفاوت درجه حرارت اشتهاى زالو را تحريك كرده و عمل مكيدن خون با سرعت بيشترى شروع خواهد شد .\r\n\r\nنحوه نگهدارى زالو\r\nزالوها را در درجه حرارت بين 4 تا 10 درجه نگهدارى مىكنيم و آنها را در خاك مرطوب و در جايى قرار مىدهيم كه نسيم خنك و سرد بر آنها بوزد تا همواره سرحال و شاداب بمانند و هنگام خونگيرى به راحتى و به سرعت كار خود را آغاز كنند . نگهدارى زالو در آب براى مدّت طولانى مطلوب نيست چون زالوها با ترشح مواد شيميايى از جمله آمونياك ، اكسيژن آب را از بين برده و به تدريج خود نيز ضعيف شده و كارايى خود را از دست مىدهند و سرانجام پس از چند روز مىميرند . بهترين حالت نگهدارى زالو در مطب‌ها و خانه‌ها همان خاك مرطوب و تميز است كه در كيسه‌هاى نخى يا كتانى محصور شده باشند و در درجه حرارت بين 4 تا 7 درجه نگهدارى شوند . البته بهتر است زالوها هرچه\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nزودتر مصرف شده و زالوهاى تازه صيد شده از طبيعت جاى زالوهاى قبلى را بگيرند . هرگز نبايد براى تغذيه زالوها چيزى به آب يا خاك و به طور كلى محل زندگى زالو اضافه كنيد . از اين نظر زالوها كاملا با ماهىهاى آكواريوم متفاوتند . هر نوع تغذيه با مواد پروتئينى شبيه به غذاى ماهىهاى آكواريوم باعث ايجاد فساد و تعفن و آلودگى مىشود و بايد توجه داشت كه اساسا زالوها نياز به تغذيه ندارند و خود مىتوانند از خاك مرطوب و محيط طبيعى زندگى خويش براى ادامه حيات مواد غذايى لازم را جذب كنند . زالوها نسبت به بو ، صدا ، نور ، لمس با دست و حرارت و هر نوع ماده شيميايى حساس هستند و با نمك ، الكل ، ادوكلن ، بتادين ، ساولون ، بنزين ، اتر ، سركه و ديگر مواد شيميايى و مواد تند مانند فلفل و خردل و امثال آن از بين مىروند .\r\nاگر زالويى وارد دهان انسان يا حيوان گردد به سادگى با محلولى از سركه و نمك و يا شراب و غيرو از ميان مىروند و به هركجا چسبيده‌اند از آن جدا مىشوند .\r\n\r\nچگونگى صيد زالو\r\nزالوها همديگر را مىشناسند و معمولا به صورت مجموعه‌اى حركات هماهنگى دارند و از جايى بجاى ديگر مىروند . آنها بوى خون را دريافت مىكنند و اگر يك زالو به انسان يا جانورى بچسبد ديگر زالوها نيز متوجه شده و به آن‌سو هجوم مىآورند .\r\nبهترين راه براى صيد زالو از مرداب‌ها آن است كه صيادان به‌جاى شلوار جوراب نازك زنانه بلند بپوشند و درون مرداب بروند آن‌قدر كه تا بالاى ران در آب مرداب فرو رود .\r\nسپس با تكان دادن آب زالو را متوجه حضور خود نمايند . زالوها با استشمام بوى انسان به سمت طعمه آمده و به جوراب مىچسبند ولى نمىتوانند نيش بزنند . در اين حالت صياد از آب بيرون آمده و جوراب را به صورت برعكس از پاى خويش در مىآورد . جوراب به صورت كيسه‌اى درآمده و تعداد زيادى زالو در ميان خود مانند تور ماهيگيرى حبس مىنمايد . راه ديگر استفاده از چكمه‌هاى بلند و فرو رفتن در مرداب و صيد زالو با دست است .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nاين موجود پرفايده به هر خونى علاقه دارد و خون كثيف و تميز براى او تفاوتى ندارد . برخى از دانشمندان عقيده دارند كه زالو به خون كثيف بيشتر از خون تميز علاقه دارد ؛ اين عقيده مورد تأييد است . زالو داراى قدرت سردكنندگى و تبريد بسيار است . وقتى زالو در حال بلعيدن خون داغ است بدنش را لمس كنيد متوجه مىشويد كه بسيار سرد است .\r\n\r\nچگونگى استفاده از زالو\r\nوقتى زالو به بدن انسان مىچسبد سوزش نسبتا شديدى ايجاد مىكند كه چند دقيقه بيشتر طول نمىكشد . پس از آن ماده مترشحه از دهان زالو سوزش را از ميان برده و بيمار به راحتى ناظر مكيدن خون خويش است ، بدون آنكه درد و سوزشى احساس نمايد .\r\nپس از سير شدن از خون زالوها به‌خودىخود از بدن ميزبان جدا مىشوند و آرام به گوشه‌اى خزيده و تا هفته‌ها بعد از آن قادر به خوردن خون نيستند . پس اين ادعا كه زالو پس از خون خوردن از شخصى به شخص ديگر انداخته مىشود شايعه‌اى بيش نيست . زالو تا هفته‌ها بعد از خوردن خون به استراحت مىپردازد تا خون بلعيده شده را هضم كند سپس به دنبال توليد مثل خواهد رفت .\r\nپس از سير شدن و جدا شدن زالوها از بدن تا چند ساعت محل نيش زالو خونريزى مىكند . بعضى از مردم از اين خونريزى مىترسند و تلاش مىكنند جلوى آن را بگيرند . اين ترس تا حدودى بىمورد است ، بهتر است بگذارند خونريزى به‌خودىخود بند آيد ، معمولا حدود 4 تا 8 ساعت نم‌نم خونريزى ادامه دارد . مكانيسم ضد انعقادى آب دهان زالو به خاطر داشتن ماده‌اى به نام هيرودين به گونه‌اى است كه مانع ايجاد لخته روى زخم مىشود . اين ماده ضد انعقاد ديواره رگ‌ها و مويرگ‌ها را مىشويد و ناچار بايد از همان محل نيش خارج شود . تا زمانى كه اين ماده در خون انسان وجود دارد خونريزى بند نخواهد آمد .\r\nبهتر است بيمار تا زمانى كه خونريزى ادامه دارد به استراحت بپردازد و سرپا نايستد و مايعات و آب ميوه‌هاى فراوان بخورد . اگر بخواهيد پس از سير شدن زالو خونريزى را بند بياوريد\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nبسيار ساده است . مقدارى زردچوبه يا آرد باقلا يا پوست انار يا مازوى پودر شده يا اسفرزه به صورت بو داده و پودر شده روى زخم بريزيد و روى آن را با باند محكم ببنديد . معمولا بعد از نيم تا يك ساعت خونريزى بند مىآيد . امّا همانطور كه گفتيم بهتر است مانع خونريزى نشويد مگر در مواردى كه خونريزى به تشخيص پزشك به صلاح بيمار نباشد كه در اكثر موارد چنين چيزى پيش نمىآيد . حتى اگر كسى پس از زالودرمانى دچار افت فشار خون شود نبايد واهمه كند و بترسد چرا كه همين ضعف باعث واكنش جبرانى بدن شده و دستگاه خون ساز بدن را به كار مىاندازد و حيات تازه‌اى به شخص مىبخشد و خون تازه و جوانى را در رگ‌هاى او به جريان مىاندازد كه در تأمين سلامتى او در آينده مؤثر واقع خواهد شد . امّا اگر بخواهد دچار ضعف و افت فشار نشود بهتر است پس از افتادن زالوها چند ساعت استراحت كرده و از شربت‌هايى مانند شربت زعفران و آب انار شيرين و شربت گلاب و بيدمشك و شربت تخم شربتى و تخم بالنگو و آب ميوه‌هاى طبيعى ( غير بسته‌بندى ) تناول نمايد . زالودرمانى پشت گوش و صورت و سر كمترين ضعف و زالودرمانى روى پا بيشترين ضعف را ممكن است ايجاد نمايد و زالودرمانى روى دست‌ها حد متوسط را دارا است . اگر براى اوّلين بار زالودرمانى روى پا انجام شود احتمال ضعف و افت فشار خون بيشتر از زمانى است كه زالودرمانى از پشت گوش شروع و به پا برسد .\r\nهيچ‌گاه نبايد بيمار با شكم خالى مبادرت به زالودرمانى كند و بهتر است حتى هنگام خونگيرى از شربت‌ها و آب ميوه‌هاى تازه استفاده نمايد تا احتمال ضعف به حد اقل برسد . بيمار هنگام زالودرمانى بهتر است روى تخت بنشيند و يا دراز بكشد . البته براى انداختن زالو پشت گوش نياز به دراز كشيدن نيست ولى هنگام خونگيرى از پا يا دست بهتر است بيمار روى تخت دراز بكشد و يا حد اقل روى تخت بنشيند تا در صورت لزوم فورا دراز بكشد . البته اين دستورات تماما جنبه احتياطى دارد و معمولا مشكلى به وجود نمىآيد ، چرا كه پزشك توان بيمار را هنگام خونگيرى در نظر مىگيرد . در هرحال چنانچه خونگيرى\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nضعف و سرگيجه ايجاد شود ، بيمار بايد سريعا دراز بكشد و پاها را بالا نگهداشته و سر را روى زمين قرار دهد اين كار باعث هجوم خون به سمت مغز شده و ضعف از بين مىرود و تن بيمار خيس عرق مىشود كه اين عرق كردن نشانه از بين رفتن ضعف است و حالا بايد به خوردن شربت‌هايى مانند شربت زعفران و شربت گلاب و بيدمشك و امثال آن مبادرت ورزد .\r\nاحتمال عفونت و يا ايجاد حساسيت در مصرف زالوى پشت گوش كمتر و در زالوى روى پا بيشتر است و روى دست حد متوسط را دارا است .\r\nكسانى كه پس از زالودرمانى از غذاهاى بسيار مقوى و سنگين مانند دل و جگر و قلوه استفاده مىكنند ضرر مىبينند . چون اين مواد اگرچه بسيار مقوى هستند امّا مولّد خون كثيف و غليظ مىباشند و اثر زالودرمانى را به شدت كاهش مىدهند .\r\n\r\nزالو و بيماران قند خون\r\nهرگز نبايد تصور كنيد كه زالودرمانى براى بيماران ديابتى مضر است و ترس از عفونت بعد از زالودرمانى نبايد مانع استفاده از زالو در اين بيماران شود . پس از بند آمدن خونريزى روى زخم زالو آويشن ، گل ختمى و تخم گشنيز به ميزان مساوى پودر و با آب جوش خمير كرده و گرم‌گرم طورى كه رطوبت خود را از دست ندهد به مدت 24 ساعت بسته مىشود كه باعث جلوگيرى از عفونت مىشود و بيماران قند خون مانند ساير افراد با اين ضماد از عفونت احتمالى مصون مىمانند . مصرف دمكرده يا جوشانده آويشن پس از خونگيرى روزى سه بار باعث پيشگيرى و دفع هرگونه عفونت مىشود . مثلا اگر هر 6 ساعت يك كپسول سفالكسين بخورند يا روزانه يك عدد قرص سفيكسيم ميل كنند ، همان اثر را دارد كه روزى سه ليوان جوشانده آويشن ميل نمايد . اينك براى محافظت از زخم زالو بيشتر توضيح مىدهيم .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n\r\nمحافظت از زخم زالو\r\nپس از سير شدن زالوها و جدا شدن آنها از بدن ممكن است اطراف نيش‌ها ورم كند كه اين هم معمولا بيمار را دچار وحشت مىكند ، اين ورم به دليل مختل شدن سيستم انعقادى خون توسط بزاق دهان زالو است كه راه را براى ورود انواع قارچ‌ها و ميكروب‌ها به داخل بدن آزاد مىگذارد .\r\nبراى رفع آن روش زير را به كار بريد :\r\nآويشن شيرازى ، گل ختمى ، تخم گشنيز از هركدام حدود 20 گرم باهم مخلوط و آسياب كنيد و با آب جوش خمير كرده ، پس از بند آمدن خونريزى داغ‌داغ روى جاى نيش زالوها به اندازه يك لايه ضخيم به قطر چند ميلىمتر بماليد و روى آن را با باند استريل كاملا بپوشانيد و روى باند را با چسب ببنديد تا اين خمير به مدت 24 ساعت بماند و هرگز خشك نشود . اين روش باعث بهبود سريع زخم شده و هر نوع ورم و عفونت احتمالى را از بين مىبرد ، مشروط بر آنكه دارو چنان خوب پانسمان شود كه تا 24 ساعت مرطوب مانده و خشك نشود تا دارو بر روى زخم تخمير شده و مانند خمير نان كمى ترش گردد . در اين حالت دارو خاصيت ضد چركى و ضد عفونى كنندگى شديد پيدا مىكند .\r\nبنابراين روش تا 32 ساعت نبايد محل زالو را بشوييد و يا به آن دست بزنيد و يا بخارانيد . بهتر است از داروهاى شيميايى مانند بتادين و ساولن استفاده نكنيد بلكه همان داروى گياهى كه ذكر كرديم براى از بين بردن زخم‌ها معمولا كافى است . چنانچه اصرار داريد كه از داروى شيميايى استفاده كنيد فقط الكل سفيد مصرف نماييد . جاى نيش زالوها براى خاريدن بسيار مستعد مىباشد امّا هرگز نبايد زخم زالو و اطراف آن را بخارانيد .\r\nچنانچه پس از 24 ساعت كه خمير گياهى مذكور را از روى آن برداشتيد باز هم محل زخم خارش نمود و يا اگر هنوز متورم است دوباره به مدت 24 ساعت خميرى با همان فرمول و همان طرز مصرف روى زخم ببنديد و پس از آن با سركه مخلوط با آب كه روى\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nآتش به جوش آمده است محل زخم را بخور دهيد . در نهايت اگر در موارد محدودى خارش باز نايستاد مىتوانيد از پمادهاى ضد خارش مانند كالامين  D  يا كالاندولا استفاده كنيد و چنانچه به‌طور استثناء ورم و خارش شديدتر از اين تمهيدات است با صلاحديد پزشك از آمپول و قرص‌هاى آنتىبيوتيك مانند سفيكسيم يا سفالكسين استفاده نماييد . البته ما در موارد بسيار استثنايى با چنين افرادى روبرو شديم كه نسبت به خونگيرى با زالو و يا هر روش ديگر حساس مىباشند . اين افراد به‌خاطر فوايد شديد زالودرمانى هرگز نبايد به‌خاطر چند روز خارش و ورم ، دست از اين كار بردارند . هدف ما از طرح اين مسائل استثنايى اين است كه مردم بدانند زالودرمانى مشكل حادى براى آنان ايجاد نمىكند و در طب ايرانى براى همهء اين مسائل راه‌كارهاى لازم پيش‌بينى شده است . توجه كنيد كه هر زخمى بايد به طريق مخصوص به خود مواظبت شود .\r\nكسانى كه پس از خون درمانى در حمام از مخلوط سدر و روغن زيتون و سركه به جاى صابون استفاده كنند فايده مىبينند . اين آبزن گياهى بهبود زخم نيش زالوها را تسريع بخشيده و از هر نوع عفونت جلوگيرى مىنمايد و از طرف ديگر يك حالت نشاط و انبساط و سرحالى در انسان ايجاد مىكند . در هرحال ورم حاصل از خونگيرى با زالو يا حساسيت است يا از عفونت . علاج عفونت را گفتيم امّا در صورت حساسيت از داروهاى ضد حساسيت شيميايى نيز مىتوانيد با تجويز پزشك استفاده كنيد ، يا روى محل نيش زالو بادكش بگذاريد ، يا از دمكرده و جوشانده‌هاى ضد حساسيت مانند شويد و گشنيز و مرزنجوش كه با هم جوشانده‌ايد ميل كنيد . گشنيز را با شش گوسفند و جو بپزيد غذاى ضد حساسيت خوبى در كنار ساير روش‌هاى ضد حساسيت مىباشد .\r\n\r\nفواصل بين دوره‌هاى زالودرمانى\r\nتجربه نشان مىدهد براى تعيين فواصل بين نوبت‌هاى زالودرمانى به طور ميانگين براى هر زالو پس از خون خوردن روى بدن انسان 5 / 1 روز تا زالوى بعدى فاصله زمانى\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nمعين كنيم . يعنى اگر كسى 10 عدد زالو استفاده كرده است تا 15 روز بعد صبر كرده و پس از آن نوبت بعدى را شروع مىكند . مگر در موارد خاص و تشخيص پزشك و بيمارىهايى كه در همين كتاب درباره آنها توضيح خواهيم داد . اين قانون هنگامى قابل اجرا است كه تعداد زالوها بيش از 4 عدد در يك نوبت باشد .\r\nپس از آنكه هر 25 روز يك‌بار تا 3 نوبت و در هربار 20 عدد زالو خون شخصى را مكيدند بهتر است تا 2 الى 3 ماه پس از آن از زالودرمانى خوددارى كنيد مگر در مواردى مانند سياه شدن استخوان و يا زخم‌هاى سرطانى و آنچه كه پزشك متخصص طب ايرانى صلاح بداند كه در آن صورت ممكن است هر هفته يا هرچند روز يك بار و يا هر روز زالودرمانى با تعداد كم صورت پذيرد .\r\n\r\nكم‌خونى ناشى از زالودرمانى\r\nكم‌خونى بيمار و توان او براى خونگيرى بايد كاملا مد نظر گيرد و داروها و غذاهاى مولد خون تميز و صالح با روش‌هاى مؤثر در رژيم غذايى بيمار قرار گيرد . مثلا مصرف روزى 3 ليوان شربت شيره انگور ( چند قاشق غذاخورى شيره انگور خالص كه با آب خنك رقيق شده باشد ) همراه با هر وعده غذايى يكى از راه‌هاى خونسازى قوى است كه حتى در كم‌خونىهاى بيماران سرطانى هم غوغا مىكند و براى بيماران مبتلا به قند خون كه مىخواهيم آنها را تحت زالودرمانى قرار دهيم هر شب 5 عدد برگه خشك شده هلو و 5 عدد برگه خشك شده زردآلو و 5 عدد آلوى بخارا در يك كاسه آب خيس مىكنيم و روز بعد بيمار تناول كند علاوه بر آن اگر آب انار تازه هم ميل كند كه چه بهتر ، هم براى قند خون مفيد و هم براى خونسازى . البته انار ميخوش باشد بهتر است و اگر شيرين بود كمى آب‌غوره بىنمك خانگى به آن اضافه مىكنيم . براى رفع كم‌خونى بيماران ديابتى شيره انگور به ميزان 50 % با سركه انگور مخلوط و روزى 3 ليوان رقيق شده آن ميل شود و قند خون كنترل گردد .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nاگر بعد از زالودرمانى براى بيمار احساس ضعف و سرگيجه ايجاد شود بايد به تقويت معده پرداخت و داروهاى ضد بلغم مصرف نمود و تقويت‌كننده‌هايى مانند شربت زعفران ميل نمود و يا هر روز صبح ناشتا يك قاشق مرباخورى تا غذاخورى مخلوطى از تخم شربتى و تخم بالنگو و تخم فرنجمشك را با نصف استكان گلاب و نصف استكان عرق بيدمشك مخلوط با شكر و يا شيرين‌كننده‌هاى ديگر شيرين كرده ميل نمود . اگر همراه با اين داروها چنانچه طبع بيمار بپسندد يك عدد مغز گوسفند پخته و هر 3 روز يك بار ميل شود چه بهتر .\r\n\r\nدرد شديد زالودرمانى\r\nگاهى محل چسباندن زالو به شدّت درد مىگيرد و همراه درد ممكن است سوزش شديد نيز ايجاد شود . علّت درد ممكن است از :\r\n1 . ريزش و رسوب مواد سوداوى باشد .\r\n2 . حساس بودن بدن به آب دهان زالو كه آن هم در حقيقت رسوب سودا كه شايد مرّه صفرا نيز در آن نفوذ كرده است ، مىباشد .\r\n3 . عفونت محل زخم :\r\nعلاج : آويشن ، تخم گشنيز و گل ختمى را با آب گشنيز كه به حدّ جوش رسيده خمير كنيد و در گرمترين حالت ممكن روى زخم ببنديد و توجه فرمائيد داروها را آن‌طور آسياب كرده باشيد كه از ريزترين الك رد شود . پانسمان روى زخم عبارت است از باند و گاز كه روى خمير داغ مىبنديد ، سپس با چند دور باند روى آن را بپوشانيد و روى آن يك پوشش ضد آب مانند پلاستيك و روى آن پنبه و سرانجام با چسب ضد آب كاملا روى آن را بپوشانيد تا گرما و رطوبت داخل پوشش كاملا حفظ شود . 12 الى 24 ساعت به همان حالت بماند ، سپس باز كرده و بگذاريد خشك شود .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\n\r\nنحوه استفاده از زالو در بيمارىهاى مختلف\r\n\r\nامراض سر\r\n\r\nسكته‌هاى مغزى\r\nزالودرمانى در اين بيماران به اين ترتيب انجام مىشود :\r\nاگر در همان يكى دو روز اوّل كه بيمار سكته كرده است مراجعه كند بايد بلافاصله پشت هر گوش 10 عدد زالو انداخته شود . درشتى و ريزى زالوها به نسبت توان بيمار در نظر گرفته مىشود . اين روش درمانى باعث دفع سريع عوارض سكته همچون فلج و بىحسى اندام‌ها و بازگشت هوشيارى به بيمار مىگردد و در اكثر موارد ظرف چند روز بيمار به حالت قبل از بيمارى باز خواهد گشت . مگر آنكه شدّت سكته به حدّى باشد كه لاجرم بيمار از آن رهايى نيابد و سرانجام بميرد . اين تجربه را من با صراحت و با اعتقاد راسخ اعلام مىكنم تا هزاران نفر در جهان از اين تجربه بهره‌مند شوند .\r\nزالوها خون مويرگ‌هاى سر را از پشت گوش بيمار بيرون كشيده و با وارد كرده بزاق دهان خويش لخته‌هاى تازه ايجاد شده كه هنوز سفت نشده و قوام نپذيرفته‌اند را از بين خواهند برد . خونريزى پس از افتادن زالوها هرچه بيشتر طول بكشد در بهبودى بيمار مؤثرتر خواهد بود ، پس نبايد مانع خونريزى شويد مگر آنكه ضعف بيمار بسيار شديد باشد كه اين مورد اگر چه كمتر پيش مىآيد پزشك معالج تصميم مىگيرد كه خونريزى را زودتر قطع كند يا خير .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nاگر سكته مغزى ناشى از فشار خون باشد و مويرگى در مغز پاره شده باشد ، ظرف چند روز تا يك هفته پس از زالودرمانى بيمار مانند گذشته به زندگى معمول خود ادامه خواهد داد . اگر سكته مغزى ناشى از انسداد مويرگ بوده و هيچ مويرگى پاره نشده باشد شايد خيلى زودتر بيمار به حال آيد و زندگى عادى خود را از سر بگيرد چون زالو به سرعت خون را از اخلاط گوناگون پاك مىكند و لخته را كه هنوز نرم و سست مىباشد از بين خواهد برد .\r\nچنانچه پس از افتادن و سير شدن زالوها از پشت گوش بيمار ، خونريزى به سرعت متوقف گردد نشان از بدخيمى وضع بيمار دارد چرا كه خون در مويرگ‌هاى سر بيمار آماسيده و داراى چسبندگى شديد شده و ممكن است اين آماسيدن و چسبندگى در بخش‌هاى وسيعى از بدن ايجاد شده باشد . اگرچه بيمار از خطر مرگ رهانده مىشود امّا خطر براى روزهاى بعدى همچنان باقى است . در اين صورت با توجه به توان بيمار 7 روز بعد خونگيرى از پشت گوش را تكرار كنيد و با داروى عطسه‌آور مريض را وادار به عطسه نماييد و زالودرمانى پشت گوش را آن‌قدر ادامه دهيد تا خون غليظ پايان يابد و خون روان‌ترى جايگزين خون قبلى شود و علامت آن اين است كه پس از افتادن زالوها از پشت گوش‌ها خونريزى به سرعت بند نمىآيد . آنگاه 15 روز تا 25 روز بعد روى دست‌هاى او طبق دستورى كه قبلا ذكر كرديم عمل كنيد . روى هر دست 10 عدد زالوى متوسط بياندازيد كه جثهء آنها كمى بزرگتر از زالوهايى باشد كه پشت گوش بيمار انداخته‌ايد . محل انداختن زالوها بين انگشت سوم تا انگشت كوچك پشت هر دست است . 20 تا 25 روز بعد روى هر پا 10 عدد زالوى درشت بچسبانيد . جثهء زالوها بايد كمى بزرگتر از زالوهايى باشد كه به پشت دست در مرحله قبلى انداخته‌ايد .\r\nتوجه كنيد چنانچه در مرحله اول خونگيرى از پشت گوش تا چند ساعت پس از افتادن زالوها خونريزى ادامه يافته و نشانى از چسبندگى شديد خون نيست ، ديگر نيازى به\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nتكرار خونگيرى از پشت گوش نيست بلكه 20 تا 25 روز ديگر روى دست‌ها و 20 تا 25 روز بعد از آن روى پاها طبق همان دستور قبلى زالو بياندازيد .\r\nدر اين حالت بيمار از خطر حتمى نجات يافته و در كنار داروهايى كه اخلاط او را دفع مىكنند هماهنگ با زالودرمانى مشكلى نخواهد داشت . البته همانطور كه گفتيم در صورتى بيمار به اين نتيجه مطلوب دست پيدا خواهد كرد كه پس از وقوع سكته بلافاصله و يا در همان يكى دو روز اول با كمك پزشك طب ايرانى مبادرت به زالودرمانى نمايد . يك سؤال در ذهن برخى پزشكان ايجاد شده و آن سؤال اين است كه اگر سكته در اثر فشارخون بالا و پاره شدن مويرگ ايجاد شده باشد در اين صورت رقيق شدن خون با زالو ممكن است باعث خونريزى بيشتر از مويرگ پاره شده در مغز شود و خطرناك باشد . جواب اين است كه خون رقيق شده با بزاق دهان زالو بسرعت جذب مىشود و ما در تجربيات خود اين را به خوبى لمس كرده‌ايم و خطرى پيش نيامده است .\r\n\r\nاگر بيمار مدت‌ها پس از وقوع سكته مراجعه نمود\r\nدرمان اين بيماران دير رسيده به طول خواهد انجاميد . شايد يك تا دو سال درمان او به طول بكشد البته روز به روز حال او بهتر شده و بالاخره نتيجه مطلوبى را به‌دست مىآورد كه طب غربى اساسا از دست‌يابى به آن عاجز مىباشد .\r\nابتدا خلط غالب بيمار با داروهاى گياهى از طريق شستشوى معده پاكسازى كرده ، كه شرح اين پاك‌سازىها را به تفصيل در كتب ديگر ( پيك شفا ) مانند درمان سردردها و\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nدرمان بيمارىهاى گوارشى ذكر كرديم ، سپس پشت هر گوش 10 عدد زالو بياندازيد .\r\nدرمان‌هاى گياهى ديگر كه پزشك تجويز كرده مانند جوشاندنىها و بخورات و عطسه‌آورها و بادكش‌ها و مالش‌هاى مخصوص بيماران سكته‌اى بايد تا حصول نتيجه كامل ادامه يابد .\r\n25 روز بعد پشت هر دست 10 عدد زالو و 25 روز بعد از آن روى پاها يعنى بين انگشت سوم تا انگشت كوچك به ميزان هر پا 10 عدد زالو بچسبانيد . همانطور كه قبلا اشاره كرديم زالوهاى پا درشت‌تر از زالوهاى دست و زالوهاى گوش كمى كوچكتر از زالوهاى دست باشد .\r\nتا اينجا دوره اول زالودرمانى پايان مىيابد امّا بيمار داروهاى ضد سكته گياهى را هرگز ترك نكند و هر شب يا يك شب در ميان با مخلوطى از تخم گشنيز و داروهايى نظير آويشن و نعناع و پونه و كاكوتى و امثال آن بخور داده و سپس با پودر انفيه كه حاوى مقدارى كندش است با كشيدن در بينى ، بيمار را وادار به عطسه كنيد و پس از اتمام عطسه‌ها در هر سوراخ بينى يكى دو قطره روغن بنفشه بادام بچكانيد . در هفته چند بار بايد ماساژ قوى با روغن ريحان يا روغن حنظل يا مخلوطى از روغن كرچك و زيتون خالص و روغن سقز داده شود و حجامت‌هاى چرخان و حمام‌هاى خشك سونا توأم با مالش با روغن‌هاى مذكور و داروهاى تقويت‌كننده نيروهاى مغز در دستور كار درمان بيمار قرار گيرد . تا 2 الى 3 ماه بعد از زالودرمانى پرهيز كنيد ولى چنانچه پزشك صلاح بداند حجامت تر بين دو كتف و يا حجامت سر يا حجامت اخدعين و حجامت‌هاى چرخان انجام گردد و ساير تجويزات گياهى دنبال شود . پس از گذشت 2 الى 3 ماه دوباره خونگيرى با زالو طبق همان دستور قبلى از پشت گوش آغاز و 20 يا 25 روز ديگر روى دست و 20 يا 25 روز پس از آن روى پاها انجام گردد .\r\nبيمار در حين درمان بايد از تنبلى و تن‌پرورى بپرهيزد و از ورزش‌هاى ساده شروع كرده و بتدريج به ورزش‌هاى سنگين‌تر متناسب با توان خويش و صلاحديد پزشك بپردازد و البته استراحت بايد به اندازه‌اى باشد كه ضمن تأمين نياز بيمار به آرامش ، باعث تن‌پرورى و جمع شدن اخلاط اضافى در بدن نگردد . اگر با ورزش‌هاى ملايم بيمار بتدريج به ورزش\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nكردن سنگين‌تر عادت كند خيلى خوب است . بهتر است كوهنوردى را در دستور كار خود قرار دهد و حد اقل هفته‌اى 2 بار از دامنه كوه شروع به بالا رفتن نمايد و با صبر و حوصله و بدون فشار شديد آنچه در توان دارد به كار بندد ، آنگاه توسط همراهان با روغن‌هايى كه قبلا ذكر شد ماساژ داده شود . كوهنوردى از اين لحاظ بهتر است كه هم ورزش جسم و هم ورزش روح است و به بيمار انگيزه لازم را براى تلاش بيشتر و روحيه مضاعف براى خوب شدن مىدهد و علاوه بر آن عضلات و بافت‌هاى بدن را نرم و گرم كرده و اخلاط مضر را دفع مىنمايد . سوناى خشك و مالش با روغن‌هاى گياهى پس از سونا نيز در كنار كوهنوردى بسيار مفيد است . ساير ورزش‌هايى كه در امكان بيمار هست مفيد مىباشد .\r\nمتأسفانه اغلب بيماران پس از سكته به استراحت بيش از حد پرداخته و بدين وسيله روحيه خويش را نيز تضعيف كرده و علاج خويش را سخت و ناممكن مىنمايند .\r\n\r\nپيشگيرى از تكرار سكته در بيماران شفايافته\r\nبيماران سكته‌اى كه تحت درمان قرار گرفته و شفا يافته‌اند براى پيشگيرى از سكته‌هاى احتمالى در سال‌هاى آتى بهتر است هر سال هنگام بهار حتى اگر آثارى از بيمارى نداشته باشد ، 3 بار با زالو خون‌درمانى كنند . به همان ترتيب كه ابتدا پشت گوش‌ها هركدام 10 عدد زالوى ريز و 20 تا 25 روز ديگر روى دست‌ها و 20 تا 25 روز پس از آن روى پاها به همان تعداد و با زالوى درشت‌تر به ترتيب نسبت به دست و گوش ، زالودرمانى كنند .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nعلاوه بر آن هر ماه يك بار مسهل مصرف نمايند تا هرگز اخلاط توليدكننده سكته در بدن آنان ايجاد نشود . اگر زالو در دسترس نبود هنگام بهار هر ماه يك‌بار حجامت عام ( بين دو كتف ) و در پاييز 2 بار هر ماه يك‌بار حجامت كنند و هر ماه يك‌بار مسهل ميل كنند .\r\nتوجه : پزشكان و متخصصان زالودرمانى عنايت كنند كه در درمان سكته و فشارخون و آرتروز و بطور كلّى درمان با زالو كه گوش و دست و پاها به ترتيب مورد زالودرمانى قرار مىگيرند ، كمتر از 20 عدد زالو نياندازند يعنى هر عضو 10 عدد و اگر توان بيمار كم يا زياد است نسبت به كوچكى و يا درشتى زالوها و توان بيمار توازن برقرار كنند نه اينكه تعداد زالوها را كم يا زياد كنند . در غير اين صورت نتيجهء مطلوب بدست نخواهد آمد .\r\n\r\nمسهل عام\r\nبرگ سنا 50 گرم ، گل سرخ 50 گرم ، ترنجبين 50 گرم ، گل ختمى 25 گرم ، تخم كتان 25 گرم ، افسنتين 25 گرم .\r\nداروها را باهم مخلوط و نيم‌كوب نماييد . بعد از ظهرها يك الى 2 بار هربار يك قاشق غذاخورى آن را با 2 ليوان آب بجوشانيد تا يك ليوان باقى بماند . صاف كنيد و شيرين كرده آرام‌آرام ميل كنيد . اگر با همين يك ليوان شكم حالت اسهالى پيدا نمود به همين يك ليوان اكتفا كنيد ولى اگر اسهال ملايم تا شب هنگام ايجاد نشد ، يك بار ديگر به همان ترتيب بجوشانيد و شيرين كرده ميل كنيد .\r\nداروى مسهل را آرام‌آرام و در چند نوبت ميل كنيد تا دچار دل‌پيچه نشويد ولى اگر با مصرف داروى مسهل دچار دل‌پيچه شديد يكى دو قاشق شبت كوبيده خشك را در 2 ليوان آب بجوشانيد تا يك ليوان باقى بماند ، صاف كنيد و با عسل يا نبات شيرين كرده ميل كنيد . اگر شبت در دسترس نبود يك ليوان عرق نعناع را داغ كنيد و مقدارى نبات در آن حل كنيد و ميل كنيد تا دل‌پيچه شما آرام گيرد . اگر در روزهاى اول مصرف مسهل بيمار دچار نفخ شديد شد ولى شكم از قضاى حاجت امتناع ورزيد از شياف‌هاى مسهل شيميايى يا\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nگياهى استفاده كنيد تا مواد رقيق شده و گازهاى محبوس شده در شكم را از مقعد خارج كند . معمولا يك‌بار برداشتن شياف كافى است و در روزهاى بعد بدون استفاده از شياف اسهال ملايم ايجاد خواهد شد . مصرف انجير و آلوى بخارا به نسبت 5 عدد انجير و 10 عدد آلوى بخارا كه در يك پياله آب پخته شده باشد ، دل‌پيچه حاصل از مصرف مسهل را كاهش مىدهد و روده‌ها را نرم مىكند .\r\nبا اين روش‌هاى درمانى كه بر اساس طب ايرانى ذكر گرديد بيمار شفا يافته و ديگر هرگز دچار سكته نخواهد شد . بلكه به اذن پروردگار از هر بيمارى ديگر نيز مصون خواهد ماند . اينها همه از فوائد طب ايرانى و اسلامى است كه هرگز طب غربى به آن دست پيدا نكرده است .\r\n\r\nسردردهاى دموى ( خونى )\r\nسردردهايى كه در اثر غلبه خون يا فشارخون ايجاد شوند حتى اگر چندين سال به هيچ دارويى جواب نداده باشند به خوبى با انجام زالوى پشت گوش بالاخص و زالوى روى دست پس از آن بر طرف مىشوند . ابتدا پشت هر گوش 10 عدد زالو بياندازيد و با مسهل عام و خاكشير و سكنجبين مزاج بيمار را پاكسازى كنيد . ما نحوه اين پاكسازى را در كتاب پيك شفا در علاج قطعى سردردها ذكر كرديم . 20 الى 25 روز پس از انداختن زالو پشت گوش‌ها ، پشت هر دست 10 عدد زالوى متوسط بياندازيد . در اين صورت يا سردرد به كلى از ميان مىرود يا اينكه كاهش چشمگيرى پيدا مىكند و با تكرار زالوى پشت گوش و دست به\r\nهمين ترتيب كه گفته شد ديگر آثارى از سردرد دموى ( خونى ) باقى نخواهد ماند مگر آنكه سردرد ديگرى نيز وجود داشته باشد كه درمان خاص خود را خواهد داشت .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\n\r\nساير سردردهاى شقيقه ( ميگرن )\r\nانواع ديگر سردردهاى شقيقه ( ميگرن ) كه در اثر اخلاط مختلف از جمله صفرا يا سودا يا بلغم يا مخلوطى از آنها به وجود مىآيند نيز پس از پاكسازى همان خلط با داروهاى گياهى سپس زالودرمانى و حجامت كاملا بر طرف مىشوند و اين هم از امتيازات برجسته و گوياى توانمندىهاى طب ايرانى است كه هرگز با روش‌هاى درمانى طب اروپايى قابل مقايسه نيست . پس در علاج سردرد دموى ( خونى ) ابتدا خونگيرى شروع مىشود ولى در سردردهاى صفراوى و سوداوى و بلغمى ابتدا پاكسازى بدن از خلط غالب شروع مىشود آنگاه خونگيرى آغاز مىگردد .\r\n\r\nسردرد آفتابى\r\nپس از مصرف داروهاى گياهى خنك و ضد التهاب زالودرمانى پشت گوش به تعداد هر گوش 5 عدد زالوى ريز كافى است .\r\n\r\nسرسام\r\nبا مصرف داروهاى گياهى منضج و مسهل اخلاط گرم و حار و استفاده از صندل و گشنيز و گلاب و آب سيب و آب ليموشيرين و آب هندوانه و يا شربت فواكه سرد و شراب عناب ، پشت هر گوش 10 عدد زالوى ريز مىاندازيم ، سپس 10 روز بعد از زير زبان با دو ، سه عدد زالو خون مىگيريم ، 20 روز بعد از پشت هر گوش تا زير گونه‌ها تا وسط بينى خطى مىكشيم و در امتداد آن هر طرف 10 عدد زالوى ريز مىاندازيم . چنانچه سرسام با غلبهء مادهء بلغم همراه است از زالودرمانى خوددارى مىكنيم مگر آنكه تشخيص بدهيم كه انسداد بلغم در منطقه‌اى از سر باعث حبس خون و افزايش گرما در آن شده است كه در اين صورت زالو بايد در نقطه‌هاى خاصى مطابق با محور انسداد انداخته شود . معمولا در مزاج‌هاى كاملا\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nبلغمى سرسام ايجاد نمىشود . زالودرمانى در گودى پشت گردن به تعداد سه عدد و تكرار آن با توجه به اثرات هربار زالو انداختن انجام مىشود .\r\n\r\nسرگيجه\r\nبه جز سرگيجه‌هاى ناشى از افت فشار و كم‌خونى سرگيجه‌هاى ديگر با زالودرمانى پشت گوش‌ها و گاه پشت دست‌ها بهبود مىيابد . علت آن بيشتر ناشى از غلظت و فشارخون و نوع رسوبى كه اخلاط اضافى برجاى نهاده‌اند مىباشد .\r\n\r\nنسيان ( آلزايمر ، فراموشى )\r\nبديهى است كه يكى از درمان‌هاى بسيار مفيد در درمان آلزايمر زالودرمانى است كه با مصرف داروهاى گياهى به اوج تأثير خود مىرسد و از طرفى زالودرمانى يك پيشگيرنده بسيار قوى براى اين بيمارى محسوب مىشود . داروهاى تقويت حافظه و پاكسازى مزاج لازم است .\r\n\r\nرعشه ( پاركينسون )\r\nپس از مصرف داروهاى منضج و مسهل اخلاط به مدّت 15 روز و شروع مصرف داروهاى سنتى ضد رعشه ( پاركينسون ) ، زالوها را به تعداد 10 عدد پشت هر گوش مىاندازيم ،\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nهمزمان علاوه بر مصرف ساير داروهاى ضد رعشه ضماد زير را يك روز در ميان روى ملاج بيمار مىبنديم :\r\nجند بيدستر ، عاقرقرحا ، تخم خربزه ، سعد كوفى ، مصطكى ؛ داروها را مساوى تهيه كرده هربار يك قاشق مرباخورى آن را با زردهء تخم‌مرغ بومى خمير كرده روى سر به مدّت 2 تا 4 ساعت مىبنديم .\r\nهمزمان با اقدامات فوق هر شب بيمار با جوشاندنى سداب ، تخم گشنيز بخور داده و بلافاصله با داروى انفيه خود را وادار به عطسه كردن نموده و پس از آن روغن بنفشه بادام در بينى بچكاند و به رختخواب برود و بهتر است اين كار كه نوعى پاكسازى مغز است در همان 15 روزى كه پاكسازى با منضج و مسهل اخلاط اجرا مىشود انجام پذيرد تا زالودرمانى به نهايت مؤثر واقع شود .\r\nپس از افتادن زالوها اگر خونريزى به سرعت قطع شود به فاصله حدود 10 تا 15 روز بعد دوباره بايد از پشت گوش‌ها با همان تعداد زالو خون گرفته شود . اين بار حتما پس از افتادن زالوها خونريزى تا چند ساعت ادامه خواهد يافت چرا كه خون روان‌تر و تميزتر شده است . 25 روز بعد ، پشت هر دست 10 عدد زالو بياندازيد سپس يك هفته بعد از زير زبان با 3 عدد زالوى متوسط خون بگيريد و يا رگ زير زبان را فصد كنيد . با ادامهء مصرف داروهاى سنتى خونگيرى چهارم به تشخيص پزشك مجددا از پشت گوش يا روى دست تكرار مىشود . روى دست يا پشت گوش كدام يك مقدم‌تر است ؟ اگر لرزش رعشه كمتر شده است پشت دست و اگر هنوز تغييرى نكرده در اين مرحله كه خونگيرى چهارم است ( پس از\r\nخونگيرى از زير زبان ) از پشت گوش خون بگيريد و پشت هر گوش همان تعداد زالو را تكرار كنيد .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n\r\nام . اس\r\nبيمارى استرخاء اعصاب از انواع فلج ناشى از افزايش سموم فلزى با داروهاى گياهى و زالودرمانى رو به بهبودى مىرود و از حمله‌هاى آن به خوبى پيشگيرى به عمل مىآيد . يكى از عوامل ايجاد اين بيمارى پر كردن دندان‌ها با كپسول‌هاى دندان پركنى است كه داراى ژرمانيوم ، تاليوم ، جيوه ، سرب و مواد ديگر مىباشد . اگر اين كپسول‌ها بدرستى مهار نشوند به تدريج درون دهان باز شده و وارد سيستم گردش خون شده و غلاف سلول‌هاى عصبى را تخريب و بيمارى خطرناك ام . اس را بوجود مىآورند . مواد شيميايى حاوى مواد فلزى كه در بسترى از اخلاط بلغمى و با تركيب شديد با خلطى ديگر روى بافت‌هاى مغز و نخاع نشسته است رسوب مقاومى را در منطقه هضم چهارم ايجاد مىكند كه بايد با منضج و مسهل مناسب اين رسوب را در مدت زمان لازم از هم گسست و رشته‌هاى عصبى را از محاصره آن خارج نموده و با دارو و زالو آن‌ها را به سوى مجارى دفعى هدايت كرد . بافت‌هاى آسيب‌ديده پس از گذشت يك يا چند دوره داروهاى معدل و مقوى كم‌كم به حال نخست باز مىگردند .\r\nدر موارد پيشرفته هرچند اين بيمارى قابل علاج كامل نيست اما با مصرف داروهاى گياهى و زالودرمانى قابل كنترل مىباشد . 90 درصد افرادى كه براى درمان مراجعه مىكنند بيش از 4 دندان پر كرده دارند . اين بيمارى در بانوان بيشتر از مردان گزارش شده است . اين سموم روى اعضاء ديگر بدن نيز تأثيرات مخربى بر جاى مىگذارد . نحوه زالودرمانى در اين بيمارى مانند بيمارى سكته مغزى است . ولى در مواقع لزوم در بعضى از اندام‌ها تكرار خواهد شد .\r\nنحوه زالودرمانى مانند علاج سكته مغزى است . هربار پشت گوش‌ها به تعداد 10 عدد زالو مىاندازيم و 20 تا 25 روز بعد پشت دست‌ها و 20 تا 25 روز بعد روى پاها و 2 الى 3 ماه پرهيز از زالودرمانى و آنگاه دوباره همين 3 نوبت زالودرمانى مانند قبل آغاز مىشود . در\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nسال بعد نيز زالودرمانى بايد تكرار شود و تا حصول نتيجه به همين منوال ادامه يابد .\r\nداروهاى گياهى و روغن‌هاى مخصوص مالش نيز بايد اعمال و ادامه يابد . اكثريت بيماران مبتلا به ام . اس با داروهاى گياهى و زالودرمانى بهترين نتيجه را گرفته‌اند . زنبوردرمانى پس از زالودرمانى بسيار مفيد واقع شده است ، امّا بايد اين روش در اواخر دوره‌هاى زالودرمانى انجام پذيرد .\r\n\r\nتقويت حافظه\r\nزالودرمانى پشت گوش در تقويت حافظه بسيار مؤثر مىباشد . كسانى كه مىخواهند آماده امتحانات سخت مانند كنكور شوند بهتر است يك ماه قبل و يا هر زمان كه توانستند پشت گوش‌ها هركدام 10 عدد زالوى ريز بياندازند . اگر داروهاى تقويت حافظه را هم مصرف نمايند نتيجه بسيار بهترى خواهند گرفت .\r\n\r\nجمود\r\nباطل شدن حس و ماندن شخص در يك حالت ثابت مىباشد . زالودرمانى پس از پاكسازى با داروهاى گياهى در پشت گوش‌ها در يك يا چند مرحله انجام شود .\r\n\r\nسهر\r\nبيخوابى است كه از حد اعتدال در گذشته و در صورتى كه عامل آن خلط صفرا باشد و يا تركيبى از اخلاط گرم باشد ، پس از مصرف منضج و مسهل‌هاى ضد اخلاط گرم و\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nپاكسازى مغز با بخور و عطوس ، پشت هر گوش 10 عدد زالو مىاندازيم ، 20 روز بعد بالاى هر ابرو 5 عدد زالوى ريز و زالودرمانى سوم روى هر دست 10 عدد زالو مىباشد .\r\n\r\nجنون\r\nشناسايى خلط غالب و دفع آن و مصرف داروهاى ضد جنون و زالودرمانى پشت گوش ، دست و پاهاست . نياز به تكرار آن بسته به وضعيت بيمار و تشخيص پزشك دارد .\r\nانداختن زالو در محل گودى پشت گردن در فواصل بين زالوى پشت گوش و دست به تعداد تجويز شده توسط پزشك بر اساس توان بيمار ضرورى است . با خونگيرى از اين قسمت خاطرات هيجان‌آور و مخرب از حافظهء بيمار حذف مىشود و آرامش جاى آن را خواهد گرفت . بنابراين خونگيرى در اين نقطه براى مبتلايان به آلزايمر مضر است .\r\n\r\nعشق\r\nمرضى است كه بيشتر جوانان را عارض مىشود ، دوست داشتن شخص يا چيزى در حد افراط . درمان آن از طريق روانشناسى و پاكسازى بدن از سودا و زالودرمانى كه در اين پاكسازى كمك مىكند . پشت گوش و با حفظ فاصله روى دست زالودرمانى شود .\r\n\r\nصرع\r\nيا غشى كه بيمارى معروفى است و انواع دارد و در كتاب‌هاى ديگر پيك شفا توضيح داده‌ايم . در صورت افزايش و غلبه گرمى زالودرمانى انجام مىشود . پشت گوش و سپس دست‌ها و تكرار آن با توجه به وضعيت بيمار .\r\n\r\nكابوس\r\nعوام آن را عبد الجنّه مىگفتند . درمان آن پاكسازى از خلط غالب و خون‌درمانى با زالو پشت گوش و سپس با حفظ فاصله روى دست است .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\n\r\nفلج\r\nدرمان فلج با مصرف داروهاى گياهى و ماساژدرمانى مخصوص با كمك زالو باعث هجوم خون تازه به بافت‌هاى آسيب ديده شده و راه ساير داروها را به طرف اندام فالج هموارتر مىكند . زالوى پشت گوش در صورت توان بيمار در مرحله اول خون‌درمانى انجام مىشود و در مراحل بعد در كنار درمان‌هاى طب سنتى جاى انداختن زالو بر اساس نياز و تشخيص معين خواهد شد .\r\n\r\nلقوه\r\nدرهم كشيده شدن صورت كه همزمان با مصرف داروهاى گياهى و اجراى سيستم بخور و انفيه و روغن بنفشه بادام و مالش با روغن اسقيل ( عنصل ) و گذاشتن صورت هر روز نيم ساعت روى نمك داغ ، پشت هر گوش 10 عدد زالو انداخته مىشود . 10 روز بعد از زير زبان با 3 عدد زالو خون بگيريد و يا رگ زير زبان را فصد كنيد . 20 روز بعد از زير لاله گوش تا زير زنخ از هر طرف 10 عدد زالوى ريز بياندازيد . اگر ابتداى لقوه باشد و يا حدود يك ماه از حدوث آن گذشته باشد به حول و قوهء الهى بسرعت علاج خواهد شد .\r\n\r\nاختلاج\r\nپرش اندام است . درمان آن شناسايى خلط غالب و دفع آن و مصرف داروهاى ضد اختلاج و سپس زالودرمانى روى عضوى كه دچار اختلاج شده است . اختلاج بر اساس نوع خلط غالب تقسيم‌بندىهايى دارد . زالودرمانى در مرحله اول پشت گوش‌ها و در مرحله بعد بنا بر تشخيص پزشك معين خواهد شد .\r\n\r\nتشنج\r\nشناسايى خلط غالب و دفع آن با داروهاى گياهى و زالودرمانى در مسير رگ‌هاى منتهى به عضو متشنج مىباشد .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n\r\nامراض چشم\r\n\r\nبرد ( گل‌مژه )\r\nيك ضايعه اضافى پلك از نوع عفونى و التهابى از نوع آبسه استافيلوكوكى است كه دو نوع مىباشد يك نوع آن داخلى است كه به ملتحمه سر باز مىكند و نوع دوم آن خارجى است كه به خارج پوست يا حاشيه پلك مىچسبد . راه علاج آن در صورتى كه در ابتداى بيمارى باشد گذاشتن داروهاى رساننده دمل و كمپرس بخار يا آب گرم روى ضماد است كه به زودى سر باز كند . ضماد رساننده مىتواند تركيبى از تخم مرو و گل ختمى و آويشن و اسفرزه باشد كه با شير داغ يا آب جوش خمير شده و روى پلك نهاده شود و روى آن بسته و نرم نگهداشته تا سر باز كند . سپس با دمكرده آويشن شستشو گردد . زالودرمانى براى از بين بردن صفراى اضافى و التهاب به تعداد 2 يا 3 عدد زالوى ريز زير پلك كمك شايانى در از بين بردن گل‌مژه محسوب مىشود .\r\n\r\nمژه كج و مژهء زيادى\r\nدرمان اين ضايعه به كمك 2 تا 3 عدد زالوى ريز همراه با دستورهاى دارويى طب سنتى مفيد مىباشد .\r\n\r\nسلاق\r\nكناره پلك كلفت و غليظ مىشود و مژه‌ها ريزش مىكند . درمان آن با ضماد سرد و نرم‌كننده و ضد التهاب همراه با انداختن 2 تا 3 عدد زالوى ريز نزديك پلك ممكن مىشود .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\n\r\nشرناق\r\nورم و زيادتى است در پلك بالا كه درمان آن مانند درمان سلاق است .\r\n\r\nجرب\r\nورم و درشتى چشم است كه پلك‌ها را نيز در بر مىگيرد . همراه با داروهاى گياهى گندزدا انداختن چند عدد زالوى ريز اطراف پلك‌ها به درمان بيمارى كمك مىكند .\r\n\r\nسبل\r\nپرده‌اى شبيه به خطوط درهم بافته كه مانع ديد مىشود و علت آن را از امتلاء سر و مغز و غلبه خون در همان نواحى و بزرگ شدن رگ‌هاى چشم برشمرده‌اند . و علاج آن با مصرف داروهاى گياهى و شياف معروفى بنام احمر مىباشد كه زالودرمانى كمك شايانى به تأثير شياف احمر مىكند و هربار انداختن 2 تا 3 عدد زالوى ريز زير پلك هر چشم كافى است .\r\n\r\nخيالات\r\nگرچه علت اين بيمارى از سوء عملكرد معده و نفوذ بخارات معده مىباشد امّا در كنار درمان معده انداختن چند زالوى ريز كنار پلك پايينى چشم مفيد است . بيمار در مقابل چشم چيزهايى شبيه مگس و پشه و غير و مىبيند .\r\n\r\nعشا ( شبكورى )\r\nزالودرمانى به تعداد 2 تا 3 عدد اطراف چشم براى نفوذ و تأثير هرچه بيشتر داروهاى معالج شب‌كورى مفيد است . بيمار مبتلا به شب‌كورى شب‌ها دچار ضعف ديد شديد مىشود . درمان آن غير از زالودرمانى استفاده مداوم از سورمه ، قطره‌هاى تقويت‌كننده چشم و چكاندن آب جگر كباب‌شده بز است .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n\r\nجهر ( روزكورى )\r\nزالودرمانى مانند درمان شب‌كورى است . در اين بيمارى ضعف ديد برعكس شب كورى است و درمان‌هاى شب‌كورى بجز جگر بز انجام شود .\r\n\r\nضعف ديد\r\nزالوى پشت گوش را به تعداد هر گوش 10 عدد بياندازيد و 20 تا 25 روز بعد روى شقيقه‌ها انتهاى خارجى ابرو 2 تا 3 عدد زالو بياندازيد . داروهاى معالج ضعف ديد اگر همراه با سورمه‌ها و قطره‌هاى چشم مصرف شود بسيار مؤثر است .\r\n\r\nدمعه ( آبريزش و خارش چشم )\r\nمانند ضعف ديد عمل مىكنيم .\r\n\r\nآب‌مرواريد\r\nمانند ضعف ديد عمل مىكنيم و مرتب قطرهء زعفران « 1 » در چشم مىچكانيم .\r\n\r\nبرآمدن چشم و فشارخون چشم\r\nزالودرمانى با مصرف داروهاى گياهى و زالودرمانى آن‌طور كه در درمان ضعف ديد گفتيم مؤثر است .\r\n\r\n\r\n","description":"","footnote":"\r\n( 1 ) . قطره زعفران : پودر انزروت و رازيانه هركدام 2 گرم در نصف استكان گلاب و نصف استكان آب روى شعله ملايم بجوشانيد تا نصف شود ، صاف كنيد و نصف قاشق چايخورى عسل و نوك قاشق چايخورى زعفران اضافه كنيد و بجوشانيد تا يك‌چهارم بماند ؛ از آتش برداريد تا سرد شود . 3 قطره آب ليموترش تازه به آن اضافه كنيد . در يخچال نگهداريد . هر 24 ساعت يك قطره داخل هر چشم بچكانيد ( حرارت قطره بايد با درجه بدن يكسان باشد ) .\r\n","page_name":" 59 ","page_number":59},
  {"content":"\r\n\r\n\r\nامراض گوش\r\n\r\nطنين ، وزوز و آواز گوش\r\nپشت هر گوش پس از پاكسازى بدن از خلط غالب 10 عدد زالو متناسب با توان بيمار مىاندازيم و با روغن‌هايى مانند روغن حنظل و يا روغن هميشه بهار به تدريج آواز گوش را از بين مىبريم .\r\n\r\nعفونت و درد گوش ( صفراوى و يا صفرا و سوداى تركيبى\r\nبايد تا 7 شب هر شب داخل گوش قطره روغن حنظل و يا هميشه بهار و آب تازه پياز بچكانيد . پس از آن غير از چكاندن آب پياز و روغن هر شب قبل از خواب گوش پاك‌كن را با كمى عسل آغشته كنيد و مقدارى پودر انزروت روى آن بپاشيد و آن را در گوش طورى كه پرده گوش آسيب نبيند قرار دهيد تا صبح بماند ؛ با اين كار جرم‌ها و عفونت‌ها جذب شده و بيرون مىآيد . زالودرمانى پشت گوش در كنار داروهاى منضج و مسهل خلط غالب و چكاندن روغن حنظل و مانند آن درد گوش را از ميان مىبرد .\r\n\r\nزخم گوش\r\nشستشوى گوش با داروهاى گياهى ترميم زخم گوش و پاكسازى بدن از خلط غالب و زالودرمانى پشت گوش و زير لاله گوش زخم گوش را از ميان مىبرد .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\n\r\nامراض بينى\r\n\r\nباطل شدن حس بويايى\r\nداروهاى بخور و عطسه‌آورها هر شب يك‌بار و روغن بنفشه بادام ، همراه با زالودرمانى به تعداد 2 تا 3 عدد كنار بينى حس بويايى را باز مىگرداند .\r\n\r\nخشكى بينى ( صفرا )\r\nداروهاى دافع خلط صفرا و چكاندن روغن بنفشه يا بنفشه بادام هر روز و هر شب در بينى و انداختن 2 تا 3 عدد زالوى ريز اطراف بينى خشكى بينى را به نرمى و لطافت بدل مىكند .\r\n\r\nزخم بينى\r\nدرمان زخم بينى مانند درمان خشكى بينى است .\r\n\r\nرعاف مفيد\r\nرعاف مفيد آن است كه بيمارى فشارخون داشته باشد يا فشار داخل چشم يا فشار داخل جمجمه بالا باشد . در اين صورت تا قبل از بر طرف كردن اصل بيمارى رعاف را نبايد علاج نمود . علاج آن در تنظيم مزاج خون بوده و چنانچه غلبه خون عامل اصلى باشد با زالودرمانى پشت هر گوش يا روى هر دست به تعداد 10 عدد و يا فصد رگ باسليق و چكاندن آب تازه تره و يا قطره‌هاى ضد رعاف بر طرف مىشود .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\n\r\nامراض روى\r\n\r\nماشرا ( آماس سرخ )\r\nداروهاى ضد التهاب گياهى به كمك زالودرمانى كه در كنار پاكسازى بدن صورت مىپذيرد بهترين راه علاج ماشراست .\r\n\r\nبادشنام ( سرخى مايل به كدورت )\r\nزالودرمانى مانند درمان ماشرا انجام مىشود و تفاوت تنها در نوع پاكسازى است كه در اين يكى خلط سودا علاوه بر صفرا نيز بايد دفع شود .\r\n\r\nامراض لب\r\n\r\nترك لب ، ورم لب\r\nزير لب و روى لب هربار 3 عدد زالو مىاندازيم و هر 5 روز يك‌بار تكرار مىكنيم و بيمار را توصيه به خوردن مسهل مىنماييم ؛ علاوه بر آن هر شب ناف بيمار را با روغن كرچك يا كنجد يا هر نوع روغن گياهى ديگر چرب مىكنيم .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\n\r\nامراض دهان\r\n\r\nقلاع ( جوشش دهان چون از گرمى بود )\r\nهمراه با داروهاى ضد گرمى و پاك‌سازىكننده منضج و مسهل و دهان‌شويه‌هاى گياهى با زالودرمانى زير زنخ و زير زبان به تعداد كم جوشش قلاع از بين مىرود .\r\n\r\nبحز ( بدبوئى دهان نوع صفراوى )\r\nبدبوئىها از سه علت بيرون نيست : يكى عفونت سينوزيت ، دوم عفونت لثه و دندان و سوم سوء مزاج معده .\r\nبخور و عطسه ، دهان‌شويه‌هاى ضد عفونت ، منضج‌ها و مسهل‌هاى پاكسازى معده و دستگاه گوارش و زالودرمانى زنخ و زير زبان به تعداد كم علاج اين بيمارى است .\r\n\r\nآفت\r\nمانند درمان قلاع عمل مىكنيم .\r\n\r\nدرد دندان ( همراه با غلبهء گرمى )\r\nزالودرمانى مانند درمان قلاع مىباشد .\r\n\r\nاسترخاء لثه ( سست شدن گوشت بيخ دندان از رطوبت خون و سرخى زبان و بزرگى نبض و ساير علامات غلبهء خون )\r\nهمراه با داروهاى پاكسازى از خلط غالب زالودرمانى را از زير زنخ شروع و در نوبت بعدى كه معمولا 15 روز بعد انجام مىگردد مستقيما روى لثه‌ها و دو رگ زير زبان در چند نوبت چند عدد زالوى ريز مىاندازيم .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\n\r\nعفونت لثه ( پيوره )\r\nمالش لثه‌ها هر شب با داروهاى گياهى قابض و ضدعفونىكننده كه به صورت پودر روى لثه‌ها ماليده مىشود انجام مىگردد . همراه با آن هفته‌اى يك‌بار هربار چند عدد زالوى ريز روى لثه‌ها انداخته مىشود .\r\n\r\nخونريزى لثه\r\nمانند درمان استرخاء لثه عمل مىكنيم و هر روز يكى دو بار با پودر دهان لثه‌ها را مىشوئيم . پودر دهان : سماق ، پوست انار ، گلنار فارسى ، مازو ، چاى مكه به مقدار مساوى و مقدار كمترى ميخك كه همگى پودر شده‌اند با دو تا سه برابر نمك مخلوط مىشود .\r\n\r\nورم لثه\r\nمانند خونريزى لثه عمل مىكنيم . چنانچه از صفرا باشد با مصرف منضج و مسهل‌هاى ضد صفرا و دهان‌شويه و مصرف آب‌ميوه‌ها و اغذيه خنك و ضد صفرا و زالودرمانى در چند نوبت روى لثه‌ها آن را علاج مىكنيم .\r\n\r\nتأكل لثه\r\nمانند ورم لثه عمل مىكنيم .\r\n\r\nآبسهء دور لوزه\r\nعارضه ورم حاد لوزه علاوه بر داروهاى گياهى با خونگيرى زير زبان سريعا رو به بهبود مىرود .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\n\r\nامراض زبان\r\n\r\nورم زبان\r\nبا مصرف داروهاى منضج و مسهل‌هاى مناسب پاك‌كننده خلط غالب در چند نوبت بنا بر تشخيص هربار 2 تا 3 عدد زالو زير زبان مىاندازيم .\r\n\r\nتشقق السان\r\nترك خوردن زبان كه از گرمى و خشكى باشد ، مانند ورم زبان عمل مىكنيم و داروهاى لعاب‌دار و خنك مانند شربت اسفرزه و شربت بنفشه و رب انار و زرشك و امثال آن مصرف مىكنيم سپس 3 عدد زالو هربار زير زبان مىاندازيم .\r\n\r\nسوزش زبان\r\nمانند ورم زبان عمل مىكنيم .\r\n\r\nامراض حلق\r\n\r\nورم زبان كوچك\r\nمانند ورم زبان عمل مىكنيم .\r\n\r\nخناق ( درد گلو )\r\nمانند ورم زبان عمل مىكنيم و هر ساعت يك بار با عرق آويشن غرغره مىكنيم .\r\n\r\nزخم حلق\r\nمانند ورم زبان عمل مىكنيم .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\n\r\nامراض سينه\r\nكه شامل سينه و پستان و شش مىشود :\r\n\r\nدرد سينه\r\nعلامات آن درد در ميان دو شانه و از لحاظ مزاجى به بلغمى ، صفراوى ، سوداوى و دموى تقسيم مىشود .\r\nدر مورد غلبه دم خونگيرى از ابتداى درمان انجام مىشود و در طول درمان بنا بر تشخيص و نياز تكرار خواهد شد . در مزاج‌هاى ديگر خونگيرى پس از شروع درمان صورت مىپذيرد و در مورد غلبهء بلغم هنگام خونگيرى احتياط بيشتر بايد كرد .\r\nهمراه با داروهاى گياهى زالودرمانى پشت دست‌ها بين انگشتان مىباشد به اين ترتيب كه ما بين هر انگشت يك عدد زالو و روى انگشت سبابه نيز يك عدد بياندازيد . در مجموع روى هر دست 5 عدد زالو انداخته خواهد شد .\r\n\r\nگرفتگى آواز\r\nاز خشكى اگر باشد هر شب 5 عدد انجير زرد با 10 عدد آلوى بخارا در يك پياله آب خيس كنيد و صبح ناشتا ميل كنيد . يا اينكه اين مواد را در يك پياله آب دو تا سه جوش بدهيد و ميل كنيد ، سپس زير زنخ ( چانه ) چند عدد زالو متناسب با توان بيمار بياندازيد . 15 روز بعد زير زبان يك تا 3 عدد زالوى ريز بياندازيد و يا فصد زير زبان كنيد . در صورت نياز داروهاى سعال ملين مصرف كنيد .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n\r\nسرفه ، سعال\r\nسرفهء تر خوردن داروى خشك و زالودرمانى پشت هر گوش و پس از آن خونگيرى پشت دست و ساعد نيز مفيد است . هنگام غلبهء بلغم دفع بلغم مقدم است .\r\nسرفهء خشك خوردن داروى تر و زالودرمانى پشت هر گوش . در مورد هر دو نوع سرفه بخور و عطوس و روغن بنفشه بادام هر شب انجام شود و غرغره با عرق آويشن ساعت به ساعت ضرورى است و از ابتداى درمان تا 24 ساعت بعد هر نوع سرفه و عفونت گلو را از بين مىبرد .\r\n\r\nسرفه همراه با خون\r\nبه همان ترتيب علاج سرفه عمل مىكنيم و از داروهايى مانند بارهنگ ، انيسون شيرين ، زيره سبز و رازيانه بوداده شده و سويق عدس و تجويزات ديگر ضد خونريزى بهره مىبريم .\r\n\r\nتنگى نفس ، آسم\r\nاز غلبه خشكى صفرا و يا سودا و حساس بودن به گرد و غبار و بوهاى تند و امثال آن :\r\nبسيارى از حساسيت‌هاى منجر به تنگى نفس ناشى از مصرف آنتىبيوتيك‌ها بخصوص پنىسيلين است كه براى كنترل و از بين بردن عفونت‌ها تجويز مىشود و از عوارض آن ضعف ريه و غلبه خشكى و حبس صفراى خشك و بلغم شور و كف حاصل از امتزاج آن است كه باعث ايجاد حساسيت نسبت به عوامل گوناگون محيط زيست مىشود .\r\nبسيارى از كودكان كه در دوران نوزادى و بعد از آن با پنىسيلين و امثال آن هنگام سرماخوردگى درمان مىشوند شديدا مستعد سرماخوردگى و بيمارىهاى عفونى مىشوند .\r\nتحليل من اين است كه مصرف آنتىبيوتيك‌ها علاوه بر آنكه بيمار را ضعيف مىكند مانع از شناسايى نحوه حمله ميكرب‌ها گشته و به همين دليل مجددا به راحتى وارد بدن\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nمىشوند . امّا داروى گياهى بدن را در مقابل بيمارى تقويت مىكند و به بدن اجازه مىدهد كه بيمارى را شناسايى نمايد و در مراحل بعدى براحتى و با شناخت كامل به ميكرب‌ها و ويروس‌ها حمله نمايد . تفاوت افرادى كه به طب سنتى اعتقاد داشته و به آن عمل مىكنند اين است كه آنها و فرزندانشان اصولا كمتر سرما مىخورند و كمتر به بيمارىهاى عفونى مبتلا مىشوند و اگر هم بيمار شوند سيستم دفاعى بدنشان به سرعت با كمك داروهاى گياهى بيمارى را از بين مىبرد . مثالى در اين مورد جالب توجه است : فرزند اول يكى از پزشكان همكار ما كه از كودكى داروهاى آنتىبيوتيك مصرف كرده دائما دچار سرماخوردگى مىشد . فرزند دوم با داروهاى گياهى از به دو تولد تحت نظر قرار گرفت . فرزند دوم تقريبا سرما نمىخورد و اگر سرما هم بخورد زود خوب مىشود و داراى بدنى سالم‌تر از فرزند اول است ولى فرزند اول ضعيف و كم‌اشتهاست هنوز هم مرتب دچار سرماخوردگى مىشود . افرادى كه با يك كيسه دارو و اسپرىهاى مختلف در سنين مختلف وارد مطب مىشوند معمولا پس از يك دوره سرماخوردگى شديد و ابتلا به عفونت حاد ريوى بسترى و با آنتىبيوتيك‌هاى قوى تحت درمان قرار گرفته و پس از آن دچار آسم و نفس تنگى و يا آبريزش و زكام مداوم و آلرژى نسبت به عوامل محيطى مىشوند . قريب به نود درصد اينان درمان مىشوند مگر معدودى كه در سنين كهولت بالا هستند و بيماريشان خيلى پيشرفته باشد كه البته نتايج خوبى از طب سنتى مىگيرند اما درمان كامل ميسر نيست .\r\nمرحله اول خونگيرى در اين بيماران با حجامت عام آغاز و با حفظ فاصله زمانى كه بر اساس توان بيمار تعيين مىگردد نهايتا تا 15 روز بعد بين انگشتان هر دست يك زالو و يك عدد روى انگشت شصت مىاندازيم . معمولا براى درمان اين بيمارى همراه با داروهاى مربوطه طب سنتى و انجام حجامت و زالودرمانى بهبود حاصل مىگردد ؛ چنانچه بيمارى به هر دليل مقاومت بيشترى از خود نشان دهد خون‌درمانى و داروها تكرار مىگردد .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nدرمان‌هاى طب ايرانى آن شامل : منضج صبح ناشتا كه عبارت است از يك قاشق غذاخورى بارهنگ ، چهار تخم ملين گرم براى ساعت 10 صبح ، اسفرزه و تخم شربتى قبل از ناهار و شام ، كفلمه گل ختمى و گل بنفشه 3 بار در روز ، جوشانده پايه ريه و رعايت رژيم غذايى مىباشد . درمان‌هاى جنبى استفاده از بخور و عطسه‌آورهاى قوى و ماساژ كتف‌ها و بادكش مىباشد .\r\n\r\nجراحت يا زخم ريه ( سل )\r\nدرمان بيمارى سل با تجويز تخصصى داروهاى گياهى ميسر است و زالودرمانى در كنار آن مىتواند به درمان سريع‌تر كمك نمايد . به كار بردن زالو براى اين بيمارى بيشتر زير سينه روى دنده‌هاى پايين است و با توجه به توان بيمار در صورت نياز بايد انجام پذيرد .\r\n\r\nذات الريه\r\nدر صورت غلبه دم زالودرمانى مانند بيمارى سل انجام مىشود . در موارد ديگر پاكسازى خلط مقدم است .\r\n\r\nذات الجنب\r\nشوصه ورم پرده نزديك سينه در پهلو ؛ مانند ذات الريه و در صورت نياز انجام مىپذيرد .\r\n\r\nذات الصدر\r\nآماس پرده در نواحى سينه نزديك پهلو ؛ مانند ذات الجنب عمل مىكنيم .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\n\r\nامراض دل\r\n\r\nخفقان يا تپش قلب\r\nغلبه صفرا و يا استيلاء خون يا سودا كه باعث تغيير در ترشح غدّه تيروئيد مىشود .\r\nاحساس كلافگى و بىقرارى و عدم تحمل محيط اطراف و سروصدا هنگام شدت بيمارى .\r\nدرمان آن علاوه بر داروهاى طب سنتى خونگيرى با زالو ابتدا پشت هر گوش و سپس با حفظ فاصله روى هر دو دست است كه با توجه به نوع خلط غالب تقدم دارو و زمان خونگيرى تعيين مىشود . در غلبه دم همانطور كه مىدانيد تقدم با زالودرمانى است .\r\n\r\nسكته‌هاى قلبى\r\nبيمارى كه دچار سكته قلبى شده و غلبه خون يا فشار خون دارد چنانچه در همان يكى دو روز اول كه سكته حادث شده و بيمار از خطر حتمى رهيده است پشت هر دست بين انگشت سوم تا انگشت كوچك 10 عدد زالوى متوسط از لحاظ بزرگى بياندازد به سرعت عوارض سكته قلبى از بين خواهد رفت و خطر رفع خواهد شد . اين نكته بايد مورد توجه جدى مسئولين درمان و بهداشت كشور قرار گيرد . چه در سكته‌هاى مغزى و چه در سكته‌هاى قلبى به جاى آنكه با تقليدهاى بىمورد از طب غربى بيمار را به بيمارستان برده و با داروهاى شيميايى بخواهند حمله قلبى او را كنترل كنند از زالودرمانى استفاده كنند جان صدها نفر در روز از رنج مردن و يا زنده ماندن با دردهاى قفسه سينه و همواره در اضطراب سكته بعدى به سر بردن خلاص خواهد شد . اگر اتاق‌هاى عمل و بخش‌هاى\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nاورژانس ما به تجهيزات زالودرمانى مجهز شود نقطه عطفى در تاريخ علوم پزشكى كشورمان خواهد شد كه دنياى علوم پزشكى مربوط به بيمارىهاى قلبى را متحول خواهد ساخت .\r\nپس از آنكه زالودرمانى روى دست‌ها در حالت اورژانس انجام شد و بيمار بهبودى سريع خود را به دست آورد ، بايد طبق همان دستور قبلى كه در مورد سكته‌هاى مغزى گفتيم ، 25 روز پس از زالوى پشت دست ، پشت هر گوش 10 عدد زالوى ريز بياندازيد و 20 تا 25 روز پس از آن دست‌ها و 20 تا 25 روز بعد روى هر پا زالو بياندازيد .\r\nهمراه با خون‌درمانى ساير داروهاى گياهى و ورزش‌هاى مناسب قلب را انجام دهيد و پس از 3 ماه پرهيز از زالودرمانى دوباره در 3 نوبت زالوها را پشت گوش و سپس روى دست و پس از آن روى پاها بيندازيد .\r\nبيمارانى كه شفا يافته‌اند بهتر است هر سال در فصل بهار 3 دوره زالو يعنى اول پشت گوش و بعد روى دست و بعد روى پا بياندازند تا عمرى طولانى يافته و از امكان سكته‌هاى بعدى در امان قرار گيرند .\r\nچنانچه بيمار سكته قلبى يا بيمارى كه عروق قلب وى انسداد پيدا كرده و رنگ پريده و كم‌خون و در عين حال داراى خون غليظ مىباشد و ناتوانى عضله قلب در توزيع خون مشهود است ، ابتدا بايد داروى پاكسازى دستگاه گوارش را همراه با داروهاى مفرح و تقويت‌كننده قلب و مغز مصرف كند و داروهاى عطسه‌آور را به كار گيرد ، آنگاه پس از حصول اطمينان از خون‌سازى و تقويت قلب مبادرت به زالودرمانى نمايد كه طبق دستور از پشت گوش شروع و پس از آن به دست و سپس به پا خواهد رسيد و پس از 2 الى 3 ماه پرهيز از زالودرمانى دوباره خونگيرى طبق دستور از سر گرفته خواهد شد . ساير روش‌هاى درمان گياهى مطابق با دستورات پزشك مسلط به طب سنتى همراه با مراحل مختلف خون درمانى بايد ادامه يابد .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nتوجه كنيد چنانچه تا قبل از 50 سالگى براى باز شدن عروق مسدود شده قلب روش‌هاى فوق انجام شود رگ‌هاى مسدود شده تقريبا به طور كامل باز شده و بازسازى مىشوند مگر آنكه بعضى از عروق مسدود شده در اثر مرور زمان از بين رفته باشد كه در اين صورت نيز زالوها با كمك آب دهان خويش و داروهاى گياهى و رژيم غذايى باعث توليد شاخه‌هاى جديد از عروق ريز رابط در محل انسداد مىشوند و خونرسانى با كيفيت مطلوب‌ترى به قلب از سر گرفته خواهد شد . در سنين كهولت از 60 سال به بالا اگر حتى به دليل فاسد شدن عروق مسدودشدهء قلب زالوها نتوانند آن را باز كنند توليد رگ‌هاى كوچك جديد به كمك بزاق دهان زالو آغاز و بافت‌هاى قلب احيا و خونرسانى بهتر صورت خواهد گرفت و بيمار از خطر خواهد جست .\r\nبرخى از بيماران كه تحت عمل جراحى قلب قرار گرفته‌اند و به جاى رگ‌هاى مسدودشده رگ‌هايى از اندام‌هاى ديگر به آن پيوند زده‌اند ، لازم است براى پيشگيرى از مسدود شدن مجدد رگ‌ها هر سال حد اقل 3 بار به فاصله هر 25 روز يك بار طبق دستور زالودرمانى نمايند و هر ماه مسهل مصرف كنند . اگر بعد از عمل جراحى ، اين بيماران هنوز بهبودى چشمگيرى احساس نكرده و علائمى مانند درد سينه و نفس‌تنگى و سوزش سينه وجود داشته باشد باز هم با كمك زالودرمانى مىتوانند اين عوارض را بر طرف كرده و به راحتى به زندگى خود ادامه دهند .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\n\r\nبزرگ شدن قلب\r\nزالودرمانى به همان منوال كه در سكته قلبى توضيح داده شد باعث توقف بزرگى قلب شده و با كمك داروهاى تقويت‌كننده عضله قلب از سكته‌هاى احتمالى جلوگيرى به عمل آمده و امكان هرگونه خطر آنى كاهش خواهد يافت .\r\n\r\nگرفتگى عروق قلب\r\nزالودرمانى همراه با دستورات طب سنتى مانند علاج سكته قلبى صورت مىپذيرد .\r\n\r\nضايعات دريچه ميترال\r\nزالودرمانى پشت گوش و دست و پا با فاصله هر 25 روز يك بار صورت مىپذيرد .\r\n\r\nامراض معده و دستگاه گوارش\r\n\r\nورم مرى\r\nورم مرى با توجه به نوع خلط غالب با زالودرمانى روى دست‌ها همراه با داروهاى گياهى درمان مىشود . تكرار آن به تشخيص پزشك بستگى دارد .\r\n\r\nاستفراغ ، قى\r\nاگر بيمار استفراغ مىكند و سوداى غليظ در استفراغ بالا مىآورد روى هر دست بيمار 10 عدد زالو بياندازيد . اين در حالى است كه بيمار دچار ضعف و كم‌خونى نباشد و غلظت خون سوداوى بيشتر از هر چيز سبب استفراغ شده است . خونگيرى پشت گوش به رفع حالت تهوع كمك مىكند . مصرف داروهاى گياهى بر خونگيرى مقدم است و بهتر است پس از پاكسازى 15 روزه خونگيرى انجام شود .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\n\r\nاستفراغ خون\r\nاگر استفراغ خون با غلظت و همراه با سوداى فراوان باشد روى هر دست بيمار 10 عدد زالو بياندازيد . اين در حالى است كه توان بيمار اجازه چنين كارى را بدهد . در اين بيمارى نيز حق تقدم مانند بيمارى قى با داروهاى گياهى است .\r\n\r\nسكسكه\r\nهمراه با غلبه خون ، غلظت خون و فشار خون\r\nهمراه با جوشانده‌ها و داروهاى پاك‌كننده مزاج و انجام بخور و عطوس و چكاندن روغن بنفشه بادام در بينى هر شب قبل از خواب زالو ابتدا پشت گوش‌ها هركدام 10 عدد انداخته مىشود .\r\n\r\nبواسير\r\nروى كعب پا و بين انگشت سوم تا انگشت كوچك پا و در مواقع لزوم اطراف مقعد زالو انداخته شود . داروهاى پاك‌كننده مزاج از قبيل انجير و آلوى بخارا و مسهل عام و غير و مقدم بر زالودرمانى است .\r\n\r\nشقاق مقعد\r\nمانند زالودرمانى در بواسير مىباشد . مداومت در مصرف هرروزه برگه هلو و زردآلو و آلوى بخارا كه شب خيس شده و صبح ناشتا ميل شود لازم است . بخور تخم گشنيز ، نعناع و آويشن را روى مقعد انجام دهيد و با كرم مرطوب‌كننده عصاره گريپ‌فوروت و كنجد مرتب مقعد را چرب كنيد .\r\n\r\nورم مقعد\r\nمانند شقاق مقعد عمل مىكنيم .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n\r\nدمل اطراف مقعد\r\nهمراه با داروهاى رساننده دمل اطراف مقعد چند عدد زالو مىاندازيم . داروهاى رساننده داروى زخم زالو و تخم مرو و اسفرزه است كه با شير جوشانده به صورت مرهم روى دمل ضماد كنند .\r\n\r\nفيشر اطراف مقعد و روى باسن\r\nبا داروهاى رساننده مواد زائد را نرم و آماده دفع كرده و با زالودرمانى روى باسن و اطراف مقعد و فصد يا زالودرمانى بر رگ صافن در محل قوزك داخلى پا ؛ نشستن در جوشانده برگ سرو با پوست انار و سركه و روغن زيتون يا كنجد درمان را به سرانجام مىرسانيم .\r\n\r\nآماس جگر\r\nدر غلبه دم ابتدا با زالو پشت گوش يا روى كبد به تعداد 7 تا 10 عدد درمان را شروع مىكنيم و با داروهاى گياهى ادامه مىدهيم . در غلبه مزاج‌هاى ديگر ابتدا داروهاى منضج و مسهل را شروع و پس از حد اقل 7 روز به شرط آنكه اسهال به تعداد 4 بار اجابت مزاج برقرار شده باشد زالودرمانى را از پشت گوش‌ها آغاز مىنماييم .\r\n\r\nعطش مفرط\r\nاز گرمى معده يا جگر اگر باشد . همراه با داروهاى پاكسازى مزاج از گرمى زالودرمانى را از روى كبد به تعداد 7 عدد زالو و سپس با حفظ فاصله زمانى لازم در پشت گوش‌ها به تعداد 10 عدد براى هر گوش ادامه مىدهيم .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\n\r\nسوء القنيه\r\nكه مقدمهء استسقاء و يرقان و سرطان‌هاى كبدى است ، با مصرف داروهاى ضد خلط غالب و زالودرمانى روى كبد به تعداد 7 عدد شروع و در صورت نياز در پشت هر گوش پس از 15 روز هركدام 10 عدد زالو مىاندازيم .\r\n\r\nاستسقاء ( سيروز كبدى )\r\nتا آنجا كه ممكن است در بيمارى سيروز يا استسقا نبايد خونگيرى شود مگر آنكه خون كثيف موجب راه‌بندان شده باشد در اين صورت زالوها را به تعداد 7 عدد نسبتا درشت روى كبد و در مراحل بعدى روى پاها بياندازيد . چنانچه بيماران سيروز كبدى پس از مصرف داروهاى گياهى دچار ورم شديد و كلّى پا شدند اميد بهبودى مىرود و بايد به تدريج با توجه به توان بيمار به وسيله زالو از روى پاها خونگيرى به مقدار خيلى كم امّا متعدد به عمل آيد و در مواردى كه آب آسيت معده به بافت‌هاى بدن و عضلات پا نفوذ پيدا كرده حجامت‌هاى ساق پا را به‌طور متناوب در دستور كار قرار دهيد . ابتدا چندين بار در يك نقطه نزديك مچ پا يا روى پا حجامت‌هاى خشك ( بادكش ) انجام دهيد تا آب و مايعات جمع شده در بافت‌ها به سمت محل بادكش جمع شود آنگاه روى محل تجمع حجامت كنيد ، مواد جمع شده كه خون همراه با مقادير زيادى آب است خارج مىشود ، روزهاى بعد مرتب بادكش روى محل تجمع تكرار مىشود . معمولا بخاطر خروج آب بطور مداوم محل زخم تيغ حجامت جوش نمىخورد و تا بهبودى راهى است براى خروج مايعات . همين كار را مىتوان با حدود 5 تا 7 عدد زالو انجام داد . فقط يك بار خونگيرى مىشود ولى روزهاى بعد با بادكش‌هاى متعدد و مرتب آب از جاى تيغ حجامت يا نيش زالوها خارج خواهد شد . در مرحله سوم پشت گوش بيمار زالو بياندازيد تا موجب شادابى كبد گردد . امّا در استسقاى گوشتى اگر خون بواسير يا حيض موجب راه‌بندان شده خونگيرى با زالو به همان روش بالا ضرورى است ، اگر بيمار تب كرده است تا تب هست نبايد خونگيرى كرد .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\n\r\nهپاتيت‌ها ، يرقان\r\nاگر يرقان سياه باشد و تنها از طحال منشأ گرفته خونگيرى به همان روش بيمارىهاى طحال با زالو انجام مىگيرد . اگر يرقان سياه از كبد منشأ گرفته ، خونگيرى به روش سيروز كبدى كه همان استسقاست انجام مىشود و اگر كبد و طحال هر دو در ايجاد يرقان سهيم هستند خونگيرى با توجه به توان بيمار هم بروش بيمارىهاى طحال و هم به روش سيروز انجام مىشود . بطور كلّى در عموم يرقان‌ها اگر بيمار دچار كم‌خونى نشده و خون سنگين و كثيف موجب گرفتگى شده خونگيرى با زالو روى دست بين انگشت سوم تا انگشت كوچك موجب تسريع در درمان بيمارى يرقان بوسيلهء داروهاى گياهى مىشود .\r\nهمچنين خونگيرى از پشت گوش بوسيلهء زالو توصيه مىشود ، حد اقل 3 عدد زالو زير زبان مىچسبانيم و بيمار تا پر شدن و جدا شدن زالوها سر را پائين نگاه داشته و دهان را باز نگه مىدارد .\r\n\r\nامراض سپرز ( طحال )\r\n\r\nآماس طحال\r\nدر صورت غلبه دم ابتدا روى طحال 7 عدد زالو مىاندازيم و در صورت نياز همراه با داروهاى گياهى 15 روز بعد روى دست‌ها به تعداد هركدام 10 عدد زالو مىاندازيم . در موارد ديگر تشخيصى عمل خواهد شد .\r\n\r\nبيمارىهاى طحال\r\nميزان غلبهء خون در نظر گرفته شود ، معمولا خون سوداوى در حالت غلبه و ازدياد ممكن است ورم سخت طحال را تقويت كند . در سه دوره خونگيرى با زالو انجام مىدهيم .\r\nابتدا بين انگشت سوم تا انگشت كوچك 10 عدد زالو روى هر دست مىاندازيم كه ريزى و\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nدرشتى آن متناسب با توان بيمار است . 15 روز بعد روى ساعد دست چپ در قسمت داخلى آرنج 10 عدد زالو مىاندازيم . مرحلهء سوم روى طحال زير دنده‌هاى سمت چپ 7 عدد زالو مىاندازيم ، يا آنكه بر هر دو دست 7 عدد زالو مىاندازيم . همزمان داروهاى درمان طب سنتى را انجام مىدهيم .\r\n\r\nامراض كليه و مثانه آماس كليه و مثانه\r\nدر هر مورد از غلبه اخلاط غير از بلغم ، زالودرمانى روى ساعد دست چپ براى كليهء راست و برعكس و اگر هر دو كليه درگير است خونگيرى از هر دو ساعد و چنانچه علاج كامل نشد با حفظ فاصله روى هر دو ساق پا . تعداد زالو براى هر قسمت 7 عدد است .\r\n\r\nزخم كليه و مثانه\r\nچنانچه علامات غلبه خون ظاهر باشد ، زالودرمانى همچون آماس كليه انجام مىشود .\r\n\r\nذيابيطس\r\nچون از گرمى كليه باشد .\r\nروى دست‌ها به تعداد هركدام 7 عدد و 15 روز بعد روى هر ساق پا 7 عدد زالو مىاندازيم . داروهاى گياهى علاج ذيابيطس را همزمان به كار مىبنديم .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\n\r\nامراض خاص مردان\r\n\r\nورم بيضه\r\nورم بيضه‌ها ناشى از پروستات ، استسقاء ، گرفتگى عروق تناسلى و هر علتى كه باعث ورم بيضه شده است ، همراه با داروهاى گياهى علاج همان علت هربار 5 عدد زالوى ريز زير بيضه‌ها مىاندازيم و در صورت نياز هر 10 روز يك بار يا بيشتر تكرار مىكنيم .\r\n\r\nزخم قضيب\r\nروى قضيب 3 عدد زالوى بسيار ريز مىاندازيم و همراه با داروهاى زخم هر 7 روز يك بار در صورت نياز تكرار مىكنيم . از سرم آويش براى شستشوى زخم استفاده مىكنيم .\r\n\r\nپروستات\r\nدر بيمارى پروستات همراه با مصرف ساير داروها و روش‌هاى طب ايرانى بايد حد اقل 3 مرحله به فاصله هر 20 الى 25 روز يك بار روى هر پا 10 عدد زالو بگذاريد . مرحله اول روى پا و نوبت دوم پشت زانو و مرحله سوم بغل كشاله ران نزديك بيضه‌ها و پس از آن 2 تا 3 ماه صبر كنيد آنگاه در صورت لزوم زالودرمانى را از سر بگيريد . در دور دوم درمان ، زالوها را بغل زانو به طرف ران بياندازيد و در نوبت سوم زالوها را روى ران نزديك\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nكشاله ران بياندازيد ، همراه با داروهاى گياهى درمان پروستات ، خونگيرى با زالو پروستات را علاج مىكند . زالودرمانى پروستات مانند زالودرمانى در بيمارى واريكوسل است .\r\n\r\nسوزش منى\r\nزالودرمانى مانند علاج پروستات است .\r\n\r\nدوام شق شدن آلت\r\nزالوها را تا تعداد 3 عدد هربار روى آلت تناسلى بياندازيد . اگر آلت سست شد و نعوظ از ميان رفت دوباره داروهاى نعوظآور مصرف و استعمال شود .\r\n\r\nگرفتگى عروق تناسلى در مردان ( واريكوسل )\r\nگرفتگى عروق اطراف بيضه‌ها و پيچ‌وخم‌دار شدن عروق بيضه‌ها و واريكوسل .\r\nدر گرفتگى عروق بيضه كه با لمس دست و با ديد مستقيم چشم مشخص مىشود بين 5 تا 7 عدد زالوى ريز زير بيضه‌ها مىچسبانيم . در ساير موارد فوق كه واريكوسل و گرفتگى عروق تناسلى باعث نازايى مىشود ، زالوها را روى پا بين انگشت سوم تا انگشت كوچك به تعداد هر پا 10 عدد مىاندازيم و در نوبت دوم 25 روز بعد پشت زانو در محل تا شدن زانو ( نقطه مقابل كشكك زانو ) به تعداد هر پا 10 عدد مىاندازيم و در دور سوم 25 روز بعد نزديك كشاله ران تا روى بيضه‌ها هر طرف 10 عدد زالوى ريز مىاندازيم . همراه با اين اعمال كليه داروهاى گياهى و رژيم غذايى تجويز شده توسط پزشك طب ايرانى را دقيقا اجرا مىنماييم .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\n\r\nامراض خاص زنان\r\n\r\nبسته شدن خون حيض\r\nزالوها را زير قوزك داخلى پا و روى صافن مىاندازيم ، همراه با ساير درمان‌هاى گياهى كه توأم با زالودرمانى انجام مىشود . حد اقل 3 بار مىتوانيد تكرار كنيد .\r\n\r\nرجا\r\nاحساس كاذب زن مانند زنان باردار\r\nعلاوه بر داروهاى گياهى ويژهء درمان اين بيمارى ، در صورت تشخيص زالودرمانى هربار با 7 تا 10 عدد زالوى ريز روى دست‌ها يا پاها انجام مىشود .\r\n\r\nخارش شديد دهانه رحم و مقعد\r\nگاه شدّت خارش به حدى است كه به هيچ دارويى جواب نمىدهد .\r\nاطراف محل فرج و مقعد نسبت به توان بيمار بين 7 تا 10 عدد زالو بياندازيد و با رعايت فاصله حدود 10 تا 12 روز بعد تكرار كنيد . حتى المقدور زالو را ريز انتخاب كنيد و توان بيمار را در نظر بگيريد . زالودرمانى بر رگ صافن در محل قوزك داخلى پا يا پشت زانو مؤثر است . مصرف داروهاى گياهى همراه با زالودرمانى الزامى است .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\n\r\nپريودهاى دردناك\r\nزير قوزك داخلى پا هركدام 10 عدد زالوى نسبتا درشت بياندازيد و تا 3 بار هر ماه يك بار تكرار كنيد . بيمار در چهار روز اول پريود هر روز 2 قاشق غذاخورى پودر شويد خشك را در 2 ليوان آب بجوشاند تا يك ليوان بماند ، صاف كند و با عسل شيرين كرده ميل كند . تا 6 ماه هنگام پريود در چهار روز اول مصرف شويد را ادامه دهيد .\r\n\r\nگرفتگى عروق تناسلى در زنان\r\nگرفتگى عروق و ضمائم رحم و تخمدان‌ها . همانند زالودرمانى در گرفتگى عروق تناسلى در مردان مىباشد كه ممكن است باعث بسته شدن حيض و پريود دردناك و ناراحتىهاى ديگر شود . روى صافن هركدام 10 عدد زالو و 25 روز بعد پشت هر زانو هر كدام 10 عدد و 25 روز بعد دو طرف فرج جنب كشاله ران هر طرف 10 عدد زالوى ريز مىاندازيم . داروهاى گياهى پاك‌كننده اخلاط بدن و اخلاط اضافى رحم را دقيقا اجرا مىكنيم .\r\n\r\nبواسير رحم\r\nزالودرمانى مانند درمان خارش رحم انجام مىشود .\r\n\r\nشقاق رحم ، زخم رحم و آماس رحم\r\nزالودرمانى مانند خارش رحم انجام مىشود .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\n\r\nسقط جنين\r\nدر شرايطى كه وجود جنين براى مادر خطرناك باشد يا جنين مرده باشد همراه با داروهاى ساقطكنندهء جنين روى رگ‌هاى صافن ( قوزك داخلى پا ) هركدام 10 عدد زالو نسبت به توان بيمار مىاندازيم و داروهاى سقط جنين را تجويز مىكنيم .\r\n\r\nسوزاك\r\nبيمارى مسرى مقاربتى است كه گاه در ركتوم نيز نفوذ مىكند ، ترشحات چركى خصوصا در مردان و درد و سوزش كه گاه بسيار سخت مىشود ، در زنان در واژن به صورت ترشح و گاه بدون علامت . روى آلت 3 عدد زالو مىاندازيم ، هر هفته يا 15 روز يك بار تكرار مىكنيم و همراه با جوشانده و داروهاى شستشوى بدن و پمادهاى ضد سوزاك بيمارى را علاج مىكنيم .\r\n\r\nنازائى\r\nبر طرف كردن غلظت خون براى رسيدن مادهء مؤثرهء داروها به دستگاه تناسلى و بر طرف كردن اختلالات گردش خون براى تنظيم سرعت گردش خون لازم است و براى رسيدن به اين مقصود در مردان و زنان زالودرمانى از روى پا شروع آنگاه پس از 25 روز پشت زانو و بعد از 25 روز ديگر در مردان زير بيضه‌ها و در بانوان دو طرف فرج جنب كشاله ران انجام مىشود همراه با داروهاى گياهى پاك‌سازىكننده مجارى تناسلى و داروهاى تقويت‌كننده اسپرم و داروهايى كه نواقص اسپرماتوزوئيد را بر طرف مىكند . هر بار در هر طرف 10 عدد زالو انداخته مىشود . همچنين از طرفين مبدأ زهدان نزديك‌ترين بخش از كشالهء ران به زهدان تا سر زانو از بادكش لغزان استفاده مىشود .\r\n\r\n","description":"","footnote":"","page_name":" 83 ","page_number":83},
  {"content":"\r\n\r\n\r\nامراض استخوان و مفاصل\r\n\r\nدرد مهره‌هاى گردن\r\nغلظت خون و رسوب مواد سوداوى خون به دليل سوء مزاج‌هاى ديرينهء دستگاه گوارش و يا دستگاه جنسى در خانم‌ها و آقايان باعث ايجاد فاصله و دگرگونىهاى ديسك مهره‌ها و غيرو مىشود . درمان آن با پاكسازى 15 روزهء خلط غالب در هضم اول ، پاكسازى مدت‌دار در هضم سوم و چهارم ، بتدريج با داروهاى گياهى و زالودرمانى كاملا ميسر است .\r\nدر مرحلهء اول زالودرمانى روى دست‌ها هر دست 10 عدد و 20 تا 25 روز بعد در محل حجامت اخدعين زالودرمانى به تعداد هر طرف 10 عدد صورت مىپذيرد . در صورت لزوم براى از بين رفتن كامل درد مهره‌ها مجددا به همين منوان عمل مىكنيم .\r\n\r\nچسبندگى مهره‌ها و مفاصل\r\nدر جهان بسيار نادر است و بيمار را كاملا زمين‌گير مىكند ، نام غربى آن اسپونديليت آنكلوزان مىباشد . لا علاج از ديدگاه طب غربى و علاج‌پذير از نظر طب سنتى است . جوشانده‌هاى گياهى و يك معجون نجات‌بخش با زالودرمانى كه بار اول روى هر دست 10 عدد و 25 روز بعد روى هر پا 10 عدد و سپس اطراف مهره‌ها و مفاصل به تعداد 3 تا 5 عدد هربار و تكرار آن هر هفته يك بار صورت مىپذيرد .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\n\r\nدرد بين دو كتف و دست‌ها\r\nدرد بين دو كتف و دست‌ها و در پشت سر و عدم توانايى بلند كردن دست‌ها به موازات هر دو كتف نيز با انداختن زالو پشت دست‌ها بين انگشت سوم تا انگشت كوچك به همان ترتيب كه گفتيم علاج مىشود . حد اقل 3 بار و هربار 10 عدد زالوى متوسط پشت هر دست بياندازيد و هر 20 تا 25 روز يك بار آن را تكرار كنيد . مشروط بر اينكه داروهاى گياهى و مسهلات مناسب براى دفع اخلاط دستگاه گوارش نيز با تجويز پزشك مصرف شود . چنانچه فقط از زالو بدون داروى گياهى استفاده كنيد بىنتيجه نخواهد بود ولى ممكن است بيمارى پس از مدتى دوباره عود نمايد . توجه كنيد كه اگر تعداد زالوها كمتر از 10 عدد روى هر دست باشد و يا زالو از لحاظ درشتى و ريزى متناسب با توان بيمار نباشد ، مثلا كمتر باشد خونريزى كمتر صورت مىگيرد و بهبودى كامل حاصل نمىگردد .\r\n\r\nدرد آرنج\r\nزير آرنج پايين‌تر از محل درد 7 تا 10 عدد زالو مىاندازيم .\r\n\r\nدرد مچ دست\r\nاطراف و دور مچ دست را هر 15 روز يك بار 10 عدد زالو مىاندازيم و داروهاى رقيق كننده خون براى بيمار تجويز مىكنيم . با روغن كرچك و يا روغن اسقيل هر روز يا هر شب مچ دست را مالش مىدهيم .\r\n\r\nديسك كمر\r\nهربار روى هر پا 10 عدد زالو روى محل سياتيك يا روى كعب پا مىاندازيم و 3 بار به فاصله هر 25 روز يك بار تكرار مىكنيم . مصرف جوشانده‌هاى گياهى الزامى است .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nگاه لازم است نوبت دوم پشت زانو و در نوبت سوم اطراف چهار بند هربار 10 عدد زالو بياندازيم . مالش ويژه ديسك كمر با تمهيدات فوق مىتواند كاملا اين بيمارى را علاج كند .\r\n\r\nسياتيك\r\nبا مصرف جوشانده مخصوص سياتيك و مسهل عام و ساير درمان‌هاى گياهى هر 15 روز يك بار روى رگ سياتيك جنب قوزك بيرونى پا هربار 10 عدد زالو بياندازيد . اگر هر دو پا نيز زالو انداخته شود مانعى ندارد آنگاه فاصله زمانى زالوى بعدى 20 تا 25 روز خواهد بود . تا 3 مرحله ادامه دهيد .\r\n\r\nبىحسى و سنگينى ران\r\nزالوها را پشت هر زانو در محل تاشدن جايى كه معمولا كيست بيكر ايجاد مىشود به تعداد 10 عدد بياندازيد . اگر يك پا تحت خون‌درمانى قرار گرفته هر 15 روز يك بار تكرار كنيد و اگر دو پا خون‌درمانى مىشود هر 25 روز يك بار تكرار گردد . توان جسمى بيمار را در نظر گرفته و داروهاى گياهى دافع خلط غالب و داروهاى تصفيه‌كننده خون را ضم كنيد .\r\nاگر زالوها را چند سانتىمتر بالاتر از زانو ( روى ران ) از قسمت جلو بياندازيد نيز مطلوب خواهد بود .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\n\r\nورم زانو\r\nزالوها را در اولين خونگيرى روى پا بين انگشت سوم تا انگشت كوچك مىاندازيم و با احتساب تعداد زالوها اگر روى هر پا 10 عدد زالو انداخته‌ايم ، 25 روز بعد يكى دو سانت زير و روى قسمتى كه ورم كرده است زالو مىاندازيم و ضمادهاى مخصوص گياهى روى آن مىبنديم و جوشانده‌هاى گياهى را تجويز مىكنيم .\r\n\r\nورم پشت زانو\r\nهمراه با داروهاى گياهى تناول‌كردنى و ضمادها ، زالودرمانى روى همان محل چند بار تكرار شود . اگر يك پا خون درمانى شود و تعداد زالو طبق دستور 10 عدد باشد ، هر 15 روز يك بار تكرار شود . در صورتى كه هر دو پا باشد هر 20 تا 25 روز يك بار زالودرمانى تكرار شود .\r\n\r\nآرتروز زانو\r\nدر مورد آرتروز به دليل آنكه خشكى و صلابت زانوها باعث ساييدگى مىشود زالودرمانى بايد با دقت انجام پذيرد . ابتدا مزاج بيمار بايد تعديل و اخلاط اضافى دفع گردد ، سپس جوشانده‌هاى گياهى مخصوص آرتروز مصرف شود تا كبد و كليه‌ها شيره‌هاى نرم كننده مفاصل را نرم و تا حدودى از خشك شدن و ساييدگى آن‌ها جلوگيرى به عمل آورند و ضمادها و روغن‌هاى نرم‌كنندهء زانو را نيز انجام دهند ، آنگاه خونگيرى با زالو را آغاز نمايند . بدين ترتيب كه ابتدا روى هر پا 5 تا 7 عدد زالوى نسبتا درشت در محوطه بين قوزك پا تا انگشت سوم بياندازند . هر تعداد زالو كه انداخته‌ايد در عدد 5 / 1 ضرب كنيد . هر عددى كه بدست آمد به همان تعداد به روز صبر كنيد و دوباره خونگيرى را آغاز نماييد .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nچنانچه اين اصول رعايت نشود و فاصله زمانى در نظر گرفته نشود ممكن است زالودرمانى بىموقع باعث تشديد خشكى مفاصل و تشديد درد آرتروز گردد .\r\nدومين خونگيرى اطراف زانو و پشت زانو و به تعداد 5 تا 7 عدد باشد . خونگيرى سوم دوباره بين انگشت سوم تا انگشت كوچك باشد و خونگيرى چهارم باز هم اطراف كشكك زانو و پشت زانو در محل تاشدن انجام شود و به همين ترتيب با مصرف داروهاى گياهى ، مالش مرتب و روزانه و رعايت همه دستورات پزشك ادامه دهيد . مالش بايد در مقابل گرماى آفتاب يا گرماى مصنوعى مانند بخارى انجام شود تا كم‌كم نتيجه مطلوب بدست آيد . روغن اسقيل روغن مناسبى براى دردهاى مفاصل و رماتيسم و آرتروز است . ساير روغن‌هاى مناسب ديگر عبارتند از : روغن حنظل ، زيتون سبز رودبار ، كرچك ، غار ، كنجد ، گردو ، سقز و سياه‌دانه كه به تنهايى يا هركدام كه در دسترس بود با هم مخلوط كنيد و اگر لازم بود مقدارى پودر گنه‌گنه به آن اضافه كنيد . مالش را روزها انجام دهيد و شب‌ها ضماد زير را طبق دستور تهيه و روى محل درد ببنديد :\r\nسورنجان ، گل ختمى ، بذر قطونا ( اسفرزه ) ، آرد جو ، مرزنجوش ، خرما و كشمش\r\nداروهاى خشك را مساوى گرفته و پودر كنيد و هر شب براى هر زانو يك قاشق غذاخورى از پودر را با 3 عدد خرما و 2 قاشق غذاخورى كشمش و كمى روغن گل سرخ و زرده تخم‌مرغ بومى خمير كرده و روى پارچه تميز ريخته و روى بخار كترى داغ كنيد و روى زانو ببنديد و تا صبح باز نكنيد . اگر قويتر مىخواهيد كمى زعفران و افيون به دارو اضافه كنيد .\r\nاگر زانو ورم دارد يك روز در ميان يك تكه نمد را داغ كنيد و روى زانو يك پارچه نخى نازك بگذاريد و نمد را ناگهان روى زانو بگذاريد و محكم روى زانو فشار داده حد اقل مدت 30 ثانيه نگهداريد به‌طورىكه بيمار از سوزش آن ناراحت شود ولى آن‌قدر نباشد كه پوست را بسوزاند . چند بار كه يك روز در ميان اين حركت تكرار شود ترشحات نرم‌كننده درون\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nمفصل سر مفاصل را مىپوشاند و قسمت‌هايى كه باز شده و مواد درون مفصل از آن خارج مىشود بسته شده و ورم از بين مىرود و به تدريج به حالت طبيعى باز خواهد گشت .\r\n\r\nسفتى شديد ماهيچه ساق پا\r\nزالوها را در قسمت پايين ماهيچه و روى سفتى ماهيچه مىاندازيم و حد اقل با توجه به توان بيمار هربار 10 عدد زالو روى هر پا مىاندازيم و داروهاى پاكسازى اخلاط را دقيقا اجرا مىكنيم . بايد هر شب پا را با روغن اسقيل ( عنصل ) مالش دهيم و حد اقل سه بار زالودرمانى با حفظ فاصله زمانى تكرار مىشود .\r\n\r\nدرد ساق پا ، سوزش پا\r\nزالوها را در قسمت پايين ساق پا بالاى مچ مىاندازيم . هر پا 10 عدد زالو و حد اقل 3 بار زالودرمانى را با حفظ فاصله زمانى در همان نقطه تكرار مىكنيم .\r\n\r\nنقرس\r\nزالودرمانى روى پا حد اقل در 3 نوبت با حفظ فاصله زمانى يكى از درمان‌هاى مؤثر و لازم در بيمارى نقرس مىباشد . داروهاى گياهى همراه با زالودرمانى بيمارى نقرس را\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nكاملا درمان مىكند . محل انداختن زالو روى محل درد است . روى پا نزديك به انگشتان بهترين جا براى زالو انداختن است . در صورت غلبه خون در سراسر بدن زالودرمانى كلّى مانند زالودرمانى در علاج سكته مغزى مفيد است .\r\n\r\nخار پاشنه\r\nخار پاشنه كه يكى از معضلات پزشكى غرب است ، به خوبى با زالو درمان مىشود .\r\nيك تا سه بار هربار 10 عدد زالوى نسبتا درشت با توجه به توان بيمار دور هر پاشنه بياندازيد . هر روز با روغن كرچك مالش داده شود و يا صبر زرد نرم‌شده با سركه مخلوط و هر شب روى خار پاشنه ضماد گردد و تا صبح بماند .\r\nخوشبختانه تاكنون همه افرادى كه مراجعه نمودند با اين روش درمان كامل شدند .\r\nاين بيمارى بيشتر و اغلب در خانم‌ها ايجاد مىشود .\r\n\r\nسوزش كف پا و روى پا\r\nدر اين بيمارى بايد خلط گرم و سوزان را با داروهاى گياهى از كبد و معده دفع و سپس هر 25 روز يك بار اطراف كعب پا را زالو بياندازيد . هر پا 10 عدد زالوى نسبتا درشت با توجه به توان بيمار انداخته شود و بيمار علاوه بر مصرف داروهاى گياهى دافع خلط گرم از كبد و معده ، هر روز يا يك روز در ميان به حمام رفته و از سر تا پا مخلوطى از سدر و سركه و كمى روغن زيتون بمالد و نيم ساعت صبر كرده و بدون آنكه از صابون يا شامپو استفاده كند خود را با همان سدر و سركه و روغن زيتون بشويد .\r\nروى محل سوزش حنا و آب‌غوره يا سدر و سركه بمالند و با كيسه نخى پانسمان كنند تا صبح بماند . به كار بردن يخ به صورت كماد و آب يخ همراه با سركه به صورت نطول مفيد است .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\n\r\nلاغر شدن عضلات پاها\r\nروى كعب پاها يا پايى كه لاغر شده است يا بين انگشت سوم تا انگشت كوچك حد اقل 3 نوبت با رعايت فاصله زمانى زالو مىاندازيم و روغن‌هاى مالشى و ساير درمان‌هاى گياهى را اجرا مىكنيم .\r\n\r\nسرد شدن عضلات پاها\r\nروى كعب پاها يا بين انگشت سوم و انگشت كوچك هركدام 10 عدد زالو مىاندازيم و با فاصله زمانى لازم 3 بار تكرار مىكنيم . ضمنا از داروهاى خونساز و مولد خون صالح استفاده مىكنيم .\r\n\r\nپرش عضلات پاها\r\nپرش پاها كه بخصوص شب‌ها تشديد مىشود با زالودرمانى روى پاها نزديك به انگشتان پا به شكل چشمگيرى بهبود مىيابد . افزايش صفراى تند كه گاه با سودا يا بلغم شور تركيب شده است و در بافت‌ها و عروق پا رسوخ نموده و از دفع شدن باز مانده است علت اين عارضه مىباشد .\r\n\r\nآرتريت روماتئيد ، روماتيسم\r\nدر بسيارى از موارد زالودرمانى براى اين‌گونه بيماران همراه با داروهاى گياهى لازم و در موارد معدودى بىاثر است . زالوها به همان ترتيب كلّى پشت گوش و سپس دست و سپس پا انداخته مىشود . ممكن است فقط در مواقع دردناك نياز به زالودرمانى باشد .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\n\r\nخون‌مردگى ناشى از شكستگى و لاغر شدن پا پس از گچ گرفتن\r\nپايين‌تر از محل شكستگى زالو مىاندازيم و در فواصل بين زالودرمانى مرتب پاى لاغر شده را با روغن اسقيل يا با روغن‌هاى گرم ديگر مالش مىدهيم .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n\r\nامراض مو ، پوست و زيبائى\r\n\r\nريزش موى سر\r\nداروهاى پاك‌كننده منضج و مسهل استفاده كنيد و از مصرف غذاهايى مانند سوسيس ، كالباس ، نوشابه ، شيرينىجات قنادى ، چربى و سرخ‌كردنى پرهيز كنيد . زالوها را پشت گوش بياندازيد و با حفظ فاصله زمانى روى هر قسمت كه ريزش مو بيشتر است هر بار چند عدد زالو بياندازيد .\r\nشستشوى سر فقط با مخلوطى از سدر و مورد و روغن زيتون و سركه انجام شود .\r\nبهتر است تا 20 روز اول هر روز به حمام رفته و با سدر و مورد و روغن زيتون و سركه سر را بشويند . بعد از 20 روز اين شستشو را هروقت حمام مىروند انجام دهند . هفته‌اى يك بار مقدارى روناس و آرد نخود و قهوه و مورد به صورت پودر با زرده تخم خمير كرده و روى سر ببندند . 2 تا 4 ساعت صبر كنند سپس بشويند .\r\nهر شب با روغن زرده تخم‌مرغ مخلوط با پودر كندش قسمت‌هاى ريخته شده را مالش دهند . زالودرمانى را هر 3 ماه يك بار تكرار كنيد ، امّا داروى شستشوى سر و داروى مخلوط با زرده تخم‌مرغ را هميشه تا رسيدن به نتيجه مطلوب ادامه دهيد .\r\n\r\nانواع جوش‌هاى سر\r\nداروهاى منضج و مسهل اخلاط را با توجه به نوع خلطى كه بيمار با آن درگير است مصرف كرده و زالوها را پشت گوش‌ها و روى پوست سر مىاندازيم و با مخلوطى از سدر و روغن زيتون و سركه به عنوان تنها شوينده ، سر را هر روز مىشوييم .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\n\r\nكچلى\r\nبيمارى قارچى عفونى بسيار سرسخت و مسرى است كه بيشتر در كودكان و تا قبل از بلوغ شايع مىشود . ضايعات به صورت گرد و برنگ سفيد مايل به خاكسترى است كه گاه همراه با خارش مىباشد .\r\nدرمان آن با داروهاى گياهى با تركيباتى مانند سدر و مورد و حنظل و حنا و امثال آن در تركيبات معين گياهى و در كنار آن زالودرمانى كاملا ممكن و شفابخش است . تعداد و زمان انداختن زالوها از هفته‌اى يك بار يا 15 روز يك بار يا فواصل طولانىتر بسته به تشخيص و توان خون‌دهى بيمار مىباشد . محل انداختن زالوها اطراف سر يا پشت گوش‌ها است .\r\n\r\nداء الثعلب ( ريزش ناگهانى مو ) ، بيمارى روباه\r\nبيمارى روباه را با مصرف مسهل و منضج‌هاى دافع نيروهاى غريبه ( نيروهاى غريبه همان ويروس‌ها و ميكروب‌ها مىباشند ) مورد حمله قرار مىدهيم و ضمادهاى مخصوص را روى محل ريزش موها طبق دستور مىاندازيم و مبادرت به زالودرمانى مىكنيم زالوها به تعداد كم و با فواصل كم هرچند روز يك بار و با در نظر گرفتن توان بيمار روى محل\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nريزش موها مىاندازيم . نمونه‌هاى متعدد از كسانى كه با اين روش درمان شده‌اند در سندهاى پزشكى موجود است .\r\n\r\nزيبايى و لطافت پوست ، حفظ جوانى\r\nبه طور كلّى براى حفظ شادابى و زيبايى پوست و پيشگيرى از چين‌وچروك و جوان ماندن به خصوص خانم‌ها مىتوانند براى هر قسمت بدن كه مىخواهند از زالو استفاده نمايند .\r\nبراى حفظ پوست صورت خانم‌ها مىتوانند هر 3 ماه يك بار هربار 7 تا 10 عدد زالوى ريز زير استخوان فك بياندازند و به جاى استفاده از شامپو و صابون هر روز با مخلوط سدر و روغن زيتون و سركه صورت را بشويند . ماسك دارويى زير را هر شب يا يك شب در ميان روى صورت بمالند و با ماسك پلاستيكى روى آن را بپوشانند و حد اقل يك ساعت و حد اكثر تا صبح صبر كنند ، آنگاه با آب گرم بشويند . به نسخه ماسك صورت توجه نماييد :\r\nآرد باقالا 60 گرم\r\nماش 10 گرم\r\nعدس 10 گرم\r\nكف دريا 10 گرم\r\nزاج سفيد 20 گرم\r\nسركه و عسل يا شير و عسل\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nداروها را پودر كنيد . اگر چربى پوست زياد است با سركه و عسل و اگر خشكى پوست زياد است با شير و عسل خمير كرده هر شب روى صورت بماليد و با ماسك پلاستيكى روى آن را ببنديد . پس از گذشت 3 الى 4 روز از زالودرمانى بادكش خشك چرخان با ماليدن روغن حنظل روى صورت باعث تسريع در جريان گردش خون مىشود و شادابى را آن‌چنان به پوست مىبخشد كه هيچ روش درمانى ديگر قادر به ايجاد اين همه طراوت و شادابى نمىباشد . مشروط بر اينكه داروها و اقدامات ديگر به موقع انجام شود و بيمار در كار درمان مداومت ورزد . خونگيرى مىتواند تواما زالودرمانى و حجامت صورت باشد و مىتوان بجاى زالو حجامت صورت را در چندين نوبت به تناسب نياز انجام داد .\r\n\r\nجوش‌هاى صورت\r\nشستشوى صورت با مخلوطى از سدر و روغن زيتون و سركه هر روز انجام شود و ماسكى از آرد باقلا ، كف دريا ، زاج سفيد به صورت پودر تهيه و هر شب با شير و عسل يا سركه عسل خمير شده و شب تا صبح و يا حد اقل هر شب يك ساعت روى صورت با پوششى از ماسك پلاستيكى بماند . هر 10 روز يك بار زير آرواره‌ها 7 عدد زالوى متناسب با توان بيمار بياندازيد . داروهاى پاك‌سازىكننده مزاج به منظور دفع آلودگىهاى بدن همزمان با زالودرمانى در دستور كار قرار گيرد . تفاله شراب كه كاملا پودر و نرم شده باشد از شب تا صبح روى صورت ماسك شود مىتواند كمك مؤثرى به درمان جوش صورت باشد .\r\nهمزمان با اقدامات فوق روش حجامت چرخان با روغن حنظل كه در مبحث حفظ زيبايى و جوانى پوست ذكر شد به كار گرفته مىشود . مداومت بر اين روش كاملا نتيجه‌بخش بوده است .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\n\r\nلك صورت\r\nزالوها را مانند جوش صورت و دستورات آن به كار گيريد و در خانم‌ها پاكسازى دستگاه گوارش و رحم با داروهاى گياهى هر دو مد نظر قرار گيرد .\r\n\r\nسرخ شدن صورت ، تيرگى صورت\r\nزالودرمانى در شفاف نمودن صورت و رفع تيرگى و يا سرخى و التهاب آن نقش به سزايى دارد . زالوها را مانند درمان جوش صورت به كار مىبريم . هر شب يك قاشق چايخورى اسفرزه را در نيم استكان شير حل كرده ، روى صورت مىماليم تا صبح بماند .\r\n\r\nتبخال\r\nويروسى مىباشد و بيشتر اطراف دهان و منطقه تناسلى را گرفتار مىكند . علاج آن با بخور گياهى و شويندهء ضد ويروس گياهى همراه با زالودرمانى اطراف تبخال انجام مىشود . ضمن آنكه يك دورهء 15 روزه پاكسازى خلط غالب لازم است . پس از آن كبد بيمار بايد تقويت شود تا هرگز ويروس تبخال نتواند دوباره نفوذ كند .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\n\r\nاگزما ، پزورياسيس\r\nپس از مصرف گياهان داروئى منضج و مسهلات اخلاط بخصوص اخلاط سوداوى زالوها را روى زخم‌ها و نزديكترين محل به تجمع مواد سوداوى در پوست مىاندازيم و نسبت به توان بيمار و در نظر گرفتن 5 / 1 روز فاصله براى هر زالو درمان را ادامه مىدهيم البته اگر تعداد زالوها در هربار بيشتر از 4 عدد زالوى درشت باشد .\r\n\r\nدمل\r\nاگر دمل يا كورك نسبت به داروهاى رساننده و كشاننده مقاومت نمود و سر باز نكرد روى آن زالو انداخته و پس از آن داروهاى رساننده را روى دمل مىبنديم و هر 24 ساعت يك بار آن را عوض مىكنيم .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\n\r\nزونا\r\nبيمارى حاد بثورى است كه عامل آن ويروسى شبيه آبله مرغان است كه با استفاده از ضعف سيستم دفاعى بدن و افزايش صفرا و بلغم تركيبى بيشتر در افراد بالغ ايجاد مىشود . چون اين بيمارى زمينه‌ساز چند بيمارى ديگر است درمان بايد كامل و بدون نقص صورت پذيرد .\r\nپاكسازى بدن از خلط غالب كه معمولا صفرا و بلغم غير طبيعى تركيبى است ضرورى و همراه آن علاوه بر شستشوى هر روز بدن با سدر و روغن زيتون و سركه ، زالودرمانى اطراف و زيرشاخه‌هاى تجمع بثورات دردناك و در مسير عصب انجام مىشود كه تعداد و مقدار و فواصل زمانى آن بستگى به توان بيمار دارد .\r\n\r\nزگيل\r\nبيمارى ويروسى است ؛ همراه با شستشوى بدن با سدر و روغن زيتون و سركه ، مازوى خشك را با سركه خمير كرده و روى زگيل مىبنديم و هر 72 ساعت يك بار عوض مىكنيم . بگونه‌اى پانسمان مىكنيم كه همواره رطوبت دارو تا هنگام عوض كردن پانسمان باقى بماند . پس از مدتى زگيل نرم شده و اطراف آن پر از آب مىشود و ريشه سست شده و براحتى كنده مىشود . چند عدد زالو قبل از گذاشتن ضماد ويروس‌ها را ضعيف و موضع را نرم مىكند .\r\n\r\nزرده زخم\r\nبيمارى است با عامل ميكروبى كه با كمك چند عدد زالوى ريز كه هر 3 روز يك بار روى موضع مىاندازيم همراه با داروهاى گياهى علاج مىشود .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\n\r\nسالك\r\nروى محل سالك كه تازه شروع شده هربار 3 عدد زالو مىاندازيم و ضماد و مرهم مخصوص سالك را به كار مىگيريم . معمولا بين هربار زالودرمانى 5 تا 7 روز فاصله مىاندازيم . حتّى جاى سالك هم نخواهد ماند .\r\n\r\nكفگيرك\r\nعفونتى كه به صورت آبسه‌هاى كوچك و دردناك اطراف پياز مو را درگير مىكند . هر بار 5 تا 7 عدد زالو مىاندازيم و متناسب با توان بيمار درشت يا ريز بودن آن را تعيين مىكنيم . فواصل بين نوبت‌هاى بعدى از 3 ، 7 و 15 روز متغير است .\r\n\r\nكهير\r\nپس از پاكسازى اخلاط بخصوص صفرا و صفراى رسوبى و هر نوع خلطى كه در كنار صفرا جا خوش كرده و از حالت طبيعى خارج شده و باعث ايجاد مواد حساسيت‌زا شده است ، زالوها را ابتدا پشت گوش مىاندازيم . 10 عدد براى هر گوش و درشتى و ريزى آن را با ميزان توان بيمار مىسنجيم . آنگاه با حفظ فاصله 20 الى 25 روز روى دست‌ها به همان تعداد زالوهاى متوسط و با رعايت فاصله نوبت به زالواندازى روى پاها خواهد رسيد . درمان اين بيمارى براحتى امكان‌پذير است و صفرا به عنوان عامل حساسيت‌زا خيلى زودتر از سودا ميدان را خالى مىكند درحالىكه طب اروپايى به عنوان يك بيمارى حساسيتى به آن نگاه كرده و مدت‌ها بيمار را سرگردان نموده تا شايد روزى در محيط زندگىاش به مواد حساسيت‌زا پى ببرد و از آن دورى كند و تعجب و تأسف ما اين است كه سيستم پزشكى ما به فرامين غير منطقى طب غربى به عنوان يك پديده علمى مىنگرد . هنوز بيمارانى را\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nمىبينيم كه نيم يا بخش اعظم عمر خود را به مصرف انواع داروهاى شيميايى مىگذرانند و هنوز بيمارى كهير همراه آنان است . آيا اگر با يك نسخه گياهى عامل ايجاد حساسيت را در بدن بيمار از بين ببريم منطقىتر است يا اينكه مثل ملا نصر الدين دنبال غربىها راه بيفتيم و ده‌ها تست روى بيمار انجام بدهيم تا ببنيم به چه چيزهايى حساسيت دارد ؟ سورنا را نبايد از دهان گشادش فوت كرد . در طب شريف و شفابخش خودمان اگر خيلى طول بكشد فقط 2 تا 3 ماه زمان براى درمان كامل اين بيمارى لازم است .\r\n\r\nترك پاشنه پا\r\nعلاوه بر مصرف داروهاى گياهى دافع اخلاط اضافى بخصوص اخلاط سوداوى ، زالوها را روى محل ترك‌ها مىاندازيم . اگر 10 عدد زالو روى يك پا انداخته‌ايم براى هر زالو 5 / 1 روز فاصله در نظر مىگيريم . يعنى 15 روز بعد 10 عدد زالوى ديگر مىاندازيم و در صورتى كه 20 عدد زالو استفاده كرديم ، 25 روز بعد دوباره 20 عدد زالو براى دو پا به كار مىبريم .\r\nدر هر صورت هر تعداد زالو كه به كار برديم ، براى تعيين فاصله تا زالودرمانى بعدى ، تعداد كل زالوها را در عدد 5 / 1 ضرب مىكنيم .\r\n\r\nگزيدگى حيوانات\r\nمانند سالك عمل مىكنيم ولى در گزيدگىهاى شديد مانند سگ هار و مار و امثال آن هنوز تجربه‌اى بدست نياورده‌ام .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\n\r\nامراض خاص\r\n\r\nبهجت\r\nيكى از درمان‌هاى بسيار مؤثر براى كنترل التهابات بيمارى بهجت زالودرمانى است .\r\nزالوها را از پشت گوش شروع كنيد . 20 تا 25 روز بعد روى دست‌ها و 20 تا 25 روز بعد روى پاها زالو به همان ترتيب و تعدادى كه در بيمارىهاى قبلى گفتيم بياندازيد . 3 ماه صبر كنيد و آنگاه در 3 نوبت به فاصله هر 20 تا 25 روز يك بار فقط روى پاها زالو بياندازيد . اگر بخش خاصى مورد حمله بهجت واقع شده است در همان نقطه نيز انداختن زالو مفيد است .\r\nهمراه با زالودرمانى مصرف داروهاى گياهى ضد بهجت و پاكسازى بدن از اخلاط اضافى لازم است .\r\n\r\nلوپوس\r\nدر كنار داروهاى گياهى ضد لوپوس زالودرمانى را مانند زالودرمانى در درمان بيمارى بهجت انجام دهيد . اگر حمله لوپوس به عضو خاصى صورت گرفته زالودرمانى در همان منطقه همراه با داروهاى گياهى ضد لوپوس لازم است . درمان گياهى لوپوس در كتاب بيمارىهاى خاص ذكر خواهد شد .\r\n\r\nترك اعتياد\r\nدر كنار ساير داروهاى ترك اعتياد گياهى استفاده از زالو و حجامت كمك شايانى به موفقيت در ترك اعتياد مىنمايد و دردهاى پس از ترك اعتياد نيز با كمك حجامت و زالودرمانى از بين خواهند رفت .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\n\r\nامراض عروقى\r\n\r\nفشار خون\r\nبيمارى فشار خون در دو بخش پيشگيرى و درمان به زالودرمانى نياز مبرم دارد .\r\n\r\nپيشگيرى از فشار خون\r\nدر مرحلهء اول بهترين راه پيشگيرى از بيمارى فشار خون حتّى در افرادى كه زمينه ارثى دارند زالودرمانى است به اين ترتيب كه ابتدا 20 عدد زالوى درشت يعنى هر پا 10 عدد روى پا بين قوزك خارجى پا تا انگشت سوم 7 عدد و زير قوزك داخلى پا ( صافن ) 3 انداخته مىشود . 20 الى 25 عدد روى هر دست بين انگشت سوم تا انگشت كوچك 10 عدد زالوى متوسط انداخته مىشود . سپس 20 تا 25 روز بعد 10 عدد زالوى متوسط انداخته مىشود . در طول مدّت درمان داروهاى گياهى و رژيم غذايى ضد فشار خون مصرف مىگردد . اين دورهء سه مرحله‌اى حد اقل هر سال يك بار بايد انجام شود .\r\n\r\nدرمان فشار خون\r\nبيماران فشار خونى خوشبختانه بوسيلهء روش‌هاى بسيار پيشرفتهء طب سنتى درمان مىشوند و پس از آن ديگر نيازى به مصرف قرص‌هاى فشار خون ندارند . به اين ترتيب كه يك دورهء سه مرحله‌اى مانند روش پيشگيرى فشار خون انجام مىدهند با اين تفاوت كه زالودرمانى ابتدا از پشت گوش شروع شده و سپس با حفظ همان فاصله روى دست‌ها و بعد از آن روى پاها به همان تعداد زالو مىاندازند . سپس 2 الى 3 ماه زالودرمانى انجام نمىشود آنگاه دوباره يك دورهء سه مرحله‌اى را از پشت گوش آغاز و با زالوى روى پا ختم مىنمايند .\r\nدر طول مدّت درمان پاكسازى از خلط غالب ضرورى است و غلظت خون بايد كاملا بر طرف\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nشود تا داروهاى گياهى به سر منزل مقصود برسد . خشكى مزاج در مرحله هضم چهارم قطعا بايد به نرمى و انعطاف‌پذيرى مبدل گردد و رگ‌هاى خشك ، نرم و انعطاف‌پذير شوند . اين افراد به علت اينكه در معرض عودت اين بيمارى هستند بهتر است هر سال يك دورهء سه مرحله‌اى زالودرمانى انجام دهند و تا آخر هر سال بدون مصرف قرص‌هاى فشار خون كه داراى عوارض جانبى مىباشند از اين بيمارى مصون بمانند .\r\n\r\nواريس\r\nهيچ درمانى براى علاج كامل واريس جز زالودرمانى و حجامت نيست يا اينكه حد اقل ما از آن بىاطلاع هستيم . زالوها را بايد به ترتيب روى قسمت‌هايى كه واريس شديدتر است بياندازيد و تكرار زالودرمانى را بر اساس توان بيمار در نظر بگيريد . ضمن زالودرمانى پاكسازى مزاج از خلط غالب را در نظر بگيريد .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\n\r\nخواب رفتن اعضاء بدن\r\nبه طور كلى هر نوع خواب رفتن غير عادى بدن چنانچه ناشى از كم‌خونى نباشد با زالودرمانى بهبود مىيابد و همراه با داروهاى گياهى بكلّى درمان مىشود . انسداد عروق ، غلظت و چربى بالاى خون علّت اين بيمارى است .\r\n\r\nتجمع خون در اثر ضربه\r\nدر تصادفات ممكن است خون در قسمتى از اعضاى داخلى جمع و مانع حركت طبيعى شريان‌ها ، وريدها و عروق ديگر شوند . زالودرمانى بالا و پايين محل تجمع خون همراه با داروهاى پزنده و نرم‌كننده نسوج فشرده شده علاج اين عارضه است . زالودرمانى با دقت تمام با تشخيص عروق مسدود يا منحرف شده بايد انجام گردد . پزشكان قديم و پر افتخار كشورمان با نبوغ ذاتى و دانش عميقى كه اكتساب مىكردند بدون نياز به ابزار سونوگرافى محل‌هاى مسدود شده را شناسايى كرده و آن را علاج مىنمودند . اين افتخارات در امواج بنيان‌كن غربى بتدريج از ميان رفت و بىتوجهى مسئولين دوره‌هاى متوالى دولت‌ها نيز باعث شد تا دانشمندان اين علم كه بنام ( شكسته‌بندها ) نيز شناخته مىشدند دانش خود را با خود به دنياى ديگر ببرند . « 2 »\r\n\r\n\r\n","description":"","footnote":"\r\n( 2 ) . حال بوسيله سونوگرافى و ابزار ديگر مىتوان محل انداختن زالوها را تعيين نمود .\r\n","page_name":" 105 ","page_number":105},
  {"content":"\r\n\r\n\r\nامراض عفونى\r\n\r\nعفونت‌هاى بىهوازى\r\nميكروب‌هاى بىهوازى اصولا در محيطهاى بسته و بافت‌هاى مرده فعال مىشوند و گاه به صورت نقب زدن و حركت لايه به لايه در نسوج اطراف نفوذ مىكنند . قطع جريان خون و شروع مرگ بافت‌ها ، زمينه را براى رشد اين ميكروب‌ها همراه مىكند . زالودرمانى با ايجاد جريان خون سالم باعث توقف رشد ميكروب‌ها شده و با كمك داروهاى گياهى بافت‌هاى رو به انهدام را بازسازى مىكند . زالو مستقيما نمىتواند عفونت‌ها را ببلعد ، بلكه خون محيط را پاكسازى و نسوج بازسازى شده را عليه عفونت‌ها و ميكروب‌ها فعال مىكند .\r\n\r\nعفونت‌هاى قارچى تغييردهندهء رنگ پوست\r\nلكه‌هاى زرد مايل به قهوه‌اى يا قهوه‌اى مايل به زرد و يا نخودى رنگ ايجاد مىكنند و درمان آن مانند بيمارى قبلى است .\r\n\r\nعفونت‌هاى قارچى دستگاه تناسلى و كشاله ران\r\nخارش‌هاى شديد در چين‌هاى بين ران و دستگاه جنسى و ميان سرين با شستشوى گياهى سدر و روغن زيتون و سركه و زالودرمانى خفيف بسرعت درمان مىشود .\r\n\r\n","description":"","footnote":"","page_name":" 106 ","page_number":106},
  {"content":"\r\n\r\n\r\nعفونت‌هاى قارچى كف دست و پاها\r\nاز هر نوع كه باشد مانند درمان عفونت‌هاى قارچى دستگاه تناسلى و ران انجام مىشود . تركيبات ضد قارچى ديگر مانند داروى نظافت با حنا و يا حنظل و بادام تلخ و انداختن چند عدد زالو روى موضع كار درمان را يكسره مىكند .\r\n\r\nكانگرن يا قانقاريا\r\nدر اثر ورود ميكروب كانگرن به نسوج بىجان و يا در حال مردن ، تعفن و درد شديد و التهاب ايجاد مىشود و در مراحل آخر بيمار را مواجه با كم‌خونى سخت نموده هلاك مىسازد .\r\nدرمان آن با زالو و داروهاى گياهى شايد تنها راه علاج مورد اطمينان باشد .\r\nداروهاى پاكسازى مزاج بايد به دقت به كار گرفته شود ، آنگاه زالودرمانى روى موضع و اطراف آن با توجه به توان بيمار و قدرت خونسازى وى با تعداد كم ولى بطور مرتب انجام مىشود .\r\nبعضى از بيماران به عنوان مثال هر روز 3 عدد زالو دريافت مىكنند و برخى هر هفته و تعدادى هر 15 روز يك بار تحت زالودرمانى قرار مىگيرند . البته هرچه فاصله زالودرمانى بيشتر باشد تعداد زالوها در هر نوبت بيشتر شده و اگر 25 روز فاصله ايجاد شود تعداد زالوها در نهايت مىتواند به 20 عدد در هر نوبت برسد .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\n\r\nغده‌هاى عادى و غده‌هاى سرطانى\r\n\r\nتومورهاى مغزى\r\nزالوها را در كنار مصرف داروهاى گياهى مخصوص تومورهاى مغزى ابتدا روى پاها مىاندازيم . سپس در صورت لزوم تكرار مىكنيم و فاصله زمانى هر 25 روز يك بار را براى 20 عدد زالو كه هر 10 عدد آن را روى يك پا انداخته‌ايد رعايت مىنماييد . در مراحل بعدى با تشخيص پزشك روى دست‌ها و پس از آن با رعايت فاصله 20 تا 25 روز پشت گوش‌ها زالو بياندازيد . مشروط بر آنكه بيمار از توان خونسازى قوى برخوردار باشد . توجه كنيد كه در علاج تومورهاى مغزى چه سرطانى و چه غير آن زالودرمانى را از پا شروع نماييد . تقريبا همه افرادى كه از داروهاى گياهى مخصوص تومورهاى مغزى استفاده نموده‌اند همراه با زالودرمانى شفا يافته‌اند . اگر تومور مغزى در اثر مصرف داروهاى گياهى بسيار كوچك شده است و آثارى از سرايت به اندام‌هاى ديگر وجود ندارد زالودرمانى از موضع نزديك مثلا پشت گوش‌ها انجام مىشود . اگر درمان تومور با داروهاى گياهى مدت زمان طولانى انجام شده و بدون وجود آثارى از سرايت به اندام‌هاى ديگر ، تومور با روندى كند رو به كوچك شدن است باز هم انداختن زالو از موضع نزديك بلامانع است . بنابراين تنها زمانى كه تومور با سرعت و هيجان رو به پيشرفت است و يا پزشك از احتمال سرايت و متاستاز به اندام‌هاى ديگر بىاطلاع و بيمناك است ، بهتر است زالودرمانى از دورترين محل يعنى از روى پاها نزديك به انگشتان شروع شود .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\n\r\nسرطان‌هاى ظاهر بدن با زخم‌هاى وخيم\r\nچنانچه تومورها از اعضاى رئيسه بدن دور باشند مثلا روى قوزك پا يا دست باشند زالوها را روى همان محل مىگذاريم و توان بيمار را در نظر مىگيريم و هر ماه يا هر 15 روز يك بار زالودرمانى را تكرار مىكنيم . البته همانطور كه گفتم بايد امكان سرايت و دست اندازى سلول‌هاى سرطانى به اندام‌هاى ديگر وجود نداشته باشد ، يعنى داروهاى تجويز شده گياهى ساير اندام‌ها را در مقابل سرايت سلول‌هاى سرطانى بيمه كرده باشد . تعداد زالوها در هربار بايد تا 10 عدد باشد و جثه آنها متناسب با قدرت بدنى بيمار در نظر گرفته شود . همراه با اين خونگيرى بايد داروهاى ضد سرطان گياهى مصرف شده و روى زخم‌هاى سرطانى مرهم‌هاى مناسب گذاشته شود . گاه درمان اين تومورها بيش از يك سال به طول مىانجامد اما همواره نتيجه‌بخش بوده و بهبودى كامل به اذن پروردگار حاصل شده است .\r\nچنانچه تومورها به اعضاى رئيسه بدن نزديك باشند ، زالوها را در دورترين نقاط از محل تومور مىاندازيم . مثلا در تومورهاى مغز و زبان و بينى و سرطان ريه و پستان و غدد لنفاوى زالودرمانى را از روى پا شروع مىكنيم و به تدريج با ظهور علائم بهبود زالودرمانى را به تومور نزديك مىكنيم . اگر بيمار كم‌خون است از زالودرمانى اجتناب مىكنيم و از داروهاى خونساز ضد سرطان مانند شيره انگور استفاده مىكنيم .\r\nدر سرطان خونسازى نقش اصلى درمان را بازى مىكند . درمان سرطان مانند صف آرايى دو لشكر است كه سلول‌هاى سرطانى لشكر دشمن و سلول‌هاى سالم لشكر خودى را تشكيل مىدهند . هر دو لشكر در قتالى سخت يكديگر را از پاى درمىآورند و باقيمانده لشكر از هر جناحى كه باشد آن جناح پيروز ميدان است . بنابراين اگر زالودرمانى منجر به\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nكم شدن سلول‌هاى سالم شود به ضرر بيمار است . پس از مصرف داروهاى خونساز و توليد خون بسيار در بدن چنانچه زالوها در قسمت‌هايى از بدن كه حاوى خون كثيف و سرطانى است انداخته شود به نفع بيمار است . وقتى خون درمانى نزديك زخم سرطانى را شروع كرديد بايد به يكباره خون نگيريد . تعداد دقيق زالو در هر نوبت بستگى به تشخيص و تجربه پزشك و توان بيمار دارد . براى برخى از مبتلايان به سرطان‌هاى ظاهرى به عنوان مثال هر روز يك عدد زالو روى زخم يا كنار آن مىاندازيم و پس از مدتى يك روز در ميان و بعد دو روز در ميان و هفته‌اى يك بار و ماهى يك بار و چند ماه يك‌بار زالودرمانى را تكرار مىكنيم . تعداد زالوها را نيز بر اساس شرايط بيمارى و ميزان نياز مىسنجيم . من بر اساس تشخيص و بنا بر تجربه خود ، گاه يك و گاه 2 يا 3 يا بيشتر ، با رعايت فاصله زمانى گوناگون زمان‌بندى زالودرمانى را نيز تعيين نموده و شرايط و حال بيمار را در نظر گرفته‌ام . با تعداد زالوى كمتر در هر روز و سپس زياد كردن فاصله‌هاى زالودرمانى و همينطور كم‌كردن زالو و كم‌كردن زمان ، كار درمان را به پيش مىبريم . منظور من اين است كه فرمول مشخصى براى تعيين زمان و تعداد زالوها نداريم بلكه شرايط بيمار را در نظر مىگيريم .\r\nدر مورد سرطان‌هاى شديد كه در چهره به صورت زخم‌هاى خوره‌اى با سرعت رشد زياد ايجاد مىشود داروهاى گياهى ضد سرطان و پاكسازى بدن از خلط غالب زالودرمانى را از فاصله نزديك روى زخم و چسبيده به كناره‌هاى زخم آغاز مىكنيم . تعداد زالوها هر روز كمتر از 3 تا 4 عدد زالوى ريز متناسب با توان بيمار انداخته مىشود و با توجه به بهبود زخم فواصل بين زالودرمانى افزايش مىيابد .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n\r\nسرطان پوست\r\nدر سرطان پوست زالوها را روى همان محل سرطان و اطراف آن مىاندازيم و داروهاى گياهى پاك‌سازىكننده خلط غالب و مرهم‌ها و شستشوهاى گياهى مخصوص سرطان را دقيقا مصرف مىكنيم . ملاك تعيين تعداد و زمان زالودرمانى در مبحث علاج سرطان‌هاى ظاهرى توضيح داده شد .\r\n\r\nديابت\r\n\r\nديابت ( قند خون )\r\nدر كنار ساير درمان‌هاى گياهى بيماران مبتلا به قند خون بهتر است هميشه زالو درمانى را بيش از ديگران مورد توجه قرار دهند . اين كار از سكته‌هاى مغزى و قلبى و زخم‌هاى وخيم جلوگيرى مىكند و زمينه را براى درمان بيمارى قند بوسيله داروهاى گياهى بيش از پيش فراهم مىسازد . زخم‌هاى روى ساق پا و جوش‌هايى كه مدت‌ها روى پا مىمانند با زالودرمانى بهبود مىيابند . خون در پاى اكثر اين افراد به سمت پايين رسوب‌گذار شده و بايد بطور متناوب بوسيله زالو يا حجامت خارج شود تا سلامتى اين اشخاص همواره تأمين شود و از بيمارىهايى مانند سكته جلوگيرى به عمل آيد .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\n\r\nزخم‌هاى وخيم در بيماران ديابتى\r\nگاه همراه با عفونت و ترشح چرك است . روى زخم و كناره‌هاى آن را زالو مىاندازيم ؛ از ضمادها و پمادهاى چرك‌كش و گندزدا و جوش‌دهنده و روياننده گوشت گياهى استفاده مىكنيم ، حتى اگر يك سال هم طول بكشد زالودرمانى را ادامه مىدهيم و داروهاى گياهى ضد قند و در عين حال خونساز را براى بيمار تجويز مىكنيم .\r\n\r\n\r\n","description":"","footnote":"","page_name":" 112 ","page_number":112}
  ]