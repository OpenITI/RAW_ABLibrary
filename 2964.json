[
  {"content":"\r\nجلد اول\r\nاز مجلدات تفسير كبير\r\nمنهج الصادقين\r\nفي الزام المخالفين\r\nاز تصنيفات عارف ربانى\r\nملا فتح الله كاشانى\r\nبسرمايه :\r\nكتابفروشى و چاپخانه محمد حسن علمى\r\nتهران - بازار بين الحرمين\r\nارديبهشت 1333\r\nچاپخانه محمد حسن علمى - تلفن 21586\r\n","description":"","footnote":"","page_name":" 1 ","page_number":1},
  {"content":"\r\nجلد اول از تفسير منهج الصادقين فى الزام المخالفين\r\n\r\nمقدمه\r\nبسم اللَّه الرحمن الرحيم\r\nحمدى چون كلمات ربانى بيغايت شايستهء لطيفى است كه از محض لطف ابدى بواسطه وجود با جود احمدى بندگان را از باديهء ضلالت كفران بسر حد هدايت ايمان رسانيد و شكرى مانند معانى قرآنى بىنهايت سزاوار كريمى است كه از كمال كرامة ازلى و عين عنايت لم يزلى بوسيلهء نور فرقانى انسان را از ظلمتكدهء جهالت بضياى فضاى معرفت راه نموده او را اشرف مخلوقات گردانيد و درود نامعدود در خور فصيحى است كه از وجه فصاحت تبيان وجوه قرآن و بيان معانى فرقان نمود و صلوات نامحدود لايق بليغى است كه از روى بلاغة كشف مجملات و تفسير متشابهات آن فرموده و تسليمات غير متناهى و تحيات بلا تناهى بر آل اطهار و عترت ابرار او باد كه هر يك از ايشان بنص الهى كشاف اصول دين متين و مبين فروع شرع مبين بودند و بتأييد سبحانى جامع آيات ظاهره و آداب محكمهء سيد المرسلين ( صلواة دائمة ما بقيت آثار السماوات و الارض ) اما بعد بر اذهان صافيه و افكار زاكيه مخفى نيست كه علمى كه مثمر سعادت اخروى و مصلح امور دنيوى است علم قرآن است چه آن مأخذ اصول شريعت مصطفوى و مصدر فروع ملت نبويست كه عمل به آن سبب رستگارى دنيا و عقبى است چنان كه باسانيد صحيحهء مرفوع به امام الهدى ابى الحسن ابن موسى الرضا عليه و على آبائه الصلاة و الثناء وارد شده كه آن حضرت از آباى گرام خود نقل فرموده كه سيد عالم صلَّى اللَّه عليه و آله و سلَّم فرمود كه طلب\r\n","description":"","footnote":"","page_name":" 2 ","page_number":2},
  {"content":"\r\nعلم شريعت فريضه است بر هر كه به سمت اسلام متسم است پس طلب علم كنيد از مظان آن و اقتباس نمائيد از اهل آن چه تعلم آن براى رضاى الهى حسنه است و طلب آن عبادت است و مذاكره آن تسبيح است و عمل به آن جهاد و تعليم آن صدقه و بذل آن باهل آن موجب قربة و وسيله فوز و كرامة زيرا كه علم شرع معالم حلال و حرام است و منار سبيل جنة و مونس در وحشت و مصاحب در غربة و وحدت و محدث در خلوت و دليل بر سراء و ضراء و سلاح بر اعداء و سبب زينت نزد اخلاء و حقتعالى حاملان اين علم را رفيع القدر گردانيده و ايشان را ائمه هدى ساخته تا بندگان آثار ايشان را اقتباس نمايند و بافعال ايشان اقتدا كنند و بآراء ايشان اهدا يابند و ملائكه مقربين راغبند در خلت جلسه با ايشان و باجنحه خود مسح ايشان ميكنند و آن را منبسط ميسازند تا طلبهء علم و شريعت پايهاى خود را آنجا نهاده بر بالاى آن بگذرند و در نماز خير و بركت ايشان را از حقتعالى در مىخواهند و هر رطب و يابس كه هست حتى ماهيان و سباع و وحوش صحرا و انعام آن براى ايشان استغفار مىكنند و بدانيد اى اصحاب كه علم شرع حياة قلوبست از جهالة و ضياى ابصار از ظلمة و قوة ابدان از ضعف و مبلغ حامل خود بمنازل ابرار و مجالس اخيار و درجات على در دنيا و عقبى و مذاكره كردن به آن معادل صيام است و مدارست به آن مساوى قيام در ليل و بوسيلهء آن بنده مطيع پروردگار خود ميگردد و به آن محافظة صلهء ارحام مينمايد و بحلال و حرام عارف مىشود چه علم امام و مقتداى عمل است و عمل تابع و مقتداى آن حقتعالى آن را الهام سعدا مىكند و اشقيا را از آن محروم ميگرداند بعد از آن خوشا حال كسى كه حقتعالى او را از آن محروم نمىگرداند و واى بر آن كس كه از اين سعادت محروم ماند و از امير المؤمنين و سيد الوصيين على بن ابى طالب عليه السّلام مرويست كه ظاهر قرآن انيق است و باطن آن عميق عجايب آن فانى نميشود و غرايب آن منقضى نميگردد و از سعد بن قتاده روايتست كه مراد بحكمة در آيهء كريمهء وَمَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً علم قرآن است و عبد اللَّه ابن مسعود از رسول صلَّى اللَّه عليه و آله روايت كرده كه هر گاه اراده علمى كنيد بايد كه اختيار علم قرآن كنيد چه علم اولين و آخرين در اين مضمر است و رجاء بن حبوه رواية كند كه من روزى با پدر خود نزد معاذ بن جبل رفتم گفت اى حبوه اين پسر كيست گفت اين پسر منست گفت او را علم قرآن تعليم كردهء گفت نه گفت او را بياموز\r\nكه من از رسول خدا صلَّى اللَّه عليه و آله شنيدم كه ميفرمود هيچكس فرزند خود را تعليم قرآن نكند مگر كه پدر و مادر او در روز قيامت متوجه شوند بتاج ملكة و دو حله در ايشان پوشانند كه هيچكس مثل آن را نديده باشد و بعد از آن دست بر كتف من زد و گفت اى پسر اگر ميخواهى كه پدر و مادر تو به اين سعادت فايز شوند علم قرآن بياموز كه اصل همهء علوم شريعتست و نيز از آن حضرت مرويست كه\r\n( اذا جاءكم\r\n","description":"","footnote":"","page_name":" 3 ","page_number":3},
  {"content":"\r\nعنى حديث فاعرضوا على كتاب اللَّه فما و افقه فاقبلوه و ما خالفه فاعرضوا عنه )\r\nيعنى هر گاه حديثى از من بشما رسد آن را عرض كنيد بر كتاب خدا كه قرآنست پس آنچه موافق آن باشد قبول كنيد و توجه به آن نمائيد و آنچه مخالف آن بود اعراض نمائيد از آن و بواقى احاديث در اينباب در فصل دهم از مقدمه اين كتاب مذكور خواهد شد پس معلوم شد علم قرآن اصل علوم شريعتست و دانستن آن ضرورة و چون كه بعضى از عجم از مطالعهء تفاسير عربيه عاجز بودند و از تفاسير فارسيه مغلقه نيز بهره تمام نداشتند بواسطه آنكه بعضى از آن بجهة تفاصيل جميع لغات و مأخذ مشتقات آن و ذكر وجوه تركيبات باسرها و بيان قرائت عشره و شاذه و ساير متفرعات و ايراد دلايل هر يك از قراء بر آن و غير آن از سخنان غير موثوق به كه مطالعهء آن موجب كلال ميشد و بعضى ديگر به جهت كثرت الفاظ فرس قديم و اسلوب نامربوط و عبارة نامستقيم باعث ملال و برخى ديگر در غاية اختصار كه از آن فايدهء تامه حاصل نميشد و تفسير كاشفى اگر چه بجواهر عبارات بليغه و لآلى الفاظ بليغه فصيحه محلى بود اما چون كه موافق روش مخالفين و مخالف مذهب ائمهء صادقين بود صلوات اللَّه عليهم اجمعين در نظر اعتبار بمثابهء مار زرنگار مينمود چه ظاهر آن مزين بود بنقوش جميله و باطنش مملو از سموم عقايد قاتله و با وجود اين در غايت ايجاز و اختصار بناء على هذا بخاطر فاتر اين فقير ضعيف جانى المفتقر الى غفران اللطيف سبحانى ابن شكر اللَّه فتح اللَّه الشريف الكاشانى كساهما جلابيب رضوانه و سقاهما شآبيب غفرانه رسيد كه ( تقربا الى اللَّه تعالى و طلبا لمرضاته العلى ) مطالعهء تفاسير عربيه و فارسيه و كتب تواريخ و احاديث و غير آن از كتب كلاميه و اصول و فروع فقهيه كرده تفسيرى از آن انتخاب نمايد كه مبتنى باشد بر حل معانى قرآن بر طبق قرائت سبعه كه مسلم الثبوت و مجمع عليه جميع موافق و مخالف است و متعرض قراءة ديگر نميشود بجهة تطرق اختلاف در آن و محتوى باشد بر ذكر اسرار و نكات و اسباب نزول آيات و احاديث سيد البريات عليه و آله افضل الصلوات و اكمل التحيات و اخبار و قصص و حكايات ائمه هدى عليهم التحيات و التسليمات و فضل سور و آيات و وجه ارتباط و اتصال آن به يكديگر و بيان مسائل فقهيه در ضمن تبيين آيات احكام و مناقب اهل البيت عليه السّلام منطوى بر رفع شبهات مخالفان و ابطال مذهب ايشان و در بيان اعراب و لغت بر طريق خير الامور اوسطها سلوك نمايد و بعضى از سخنان ارباب تحقيق را نيز بحيز تحرير درآورد و چون مقصد اقصى و مطلب اعلا از اين منتخب ايضاح طريق ائمهء صادقين است بحجج واضحه و الزام مخالفين ببراهين باهره از اينجهت مسمى شد به منهج الصادقين فى الزام المخالفين و بر پنج مجلد ترتيب يافت به جهت\r\n","description":"","footnote":"","page_name":" 4 ","page_number":4},
  {"content":"\r\nموافقت آن بعدد آل عبا اثر تيمن و تبرك پذيرفته على احسن التصرف و النظام سمت اختتام يابد و باللَّه العصمة و التوفيق و بيده ازمة التحقيق مرجو از لطف عميم علماى لازم التكريم و عفو عظيم فضلاى واجب التعظيم آنست كه اگر در حين عبور بر عثرتى عثور پيدا كنند از افشاى آن توقف نموده بستر عفو مستور سازند و قلم زبان طعن كوتاه كرده به زبان قلم باصلاح آورند و اين مضمون را منظور نظر كيمياء اثر دارند كه ( بزرگان خرده بر خردان نگيرند ) و پيش از شروع در مقصود مقدمه در سلك تقرير مييابد كه مبتنى باشد پر آنچه معرفة آن لازم است بر هر كه در اين علم خوض مينمايد و آن مشتمل است برده فصل فصل اول در ذكر اسامى بعضى از قراء قرآن و صحت اسناد ايشان و چون مقرر شد كه معانى قرآن بر وفق قراءة سبعه سمت تقرير خواهد يافت از اين جهت در اين فصل اكتفاء بذكر قراء سبعه و راويات ايشان و بيان صحت اساتيد ايشان خواهد رفت بدانكه قارى اول از قراء سبعه نافع بن عبد اللَّه بن ابى نعيم است مولى جعونة بن شعوب الليثى و كنيت او ابو الحسن است و گويند ابو عبد اللَّه و او قرآن را نزد شبية بن فصاح و عبد الرحمن بن هرمز اعرج خوانده و شبيه و عبد الرحمن نزد ابن عباس و در مدينه فوت شده در سال صد و شصت و هفت و يا نه از هجرت و راويان او يكى عيسى بن\r\nمينا است كه ملقب است بقالون و در مدينه وفات نموده در سال دويست و پنج و ديگرى عثمان بن سعيد و لقب او ورش است و در مصر در سال نود و هفت متوفى گشته قارى دوم عبد اللَّه بن كثير داريست كه قرآن را نزد مجاهد گذرانيده و مجاهد نزد ابن عباس و در سال صد و بيست در مكه معظمه متوفى شده و راويان او يكى احمد بن محمد بن عبد اللَّه بريست كه در سال دويست و پنجاه در مكه فوت شد و ديگرى محمد بن عبد الرحمن محمد كه ملقب است به قنبل و در سال دويست و نود و يك وفات كرده در مكه قارى سوم عاصم بن ابى نجود كوفيست كه مولاى نصر بن قعين اسدى بوده و نام مادر او بهذله است و كنية او ابو بكر و قرآن را نزد عبد الرحمن سلمى و زرين حبيش خوانده و عبد الرحمن نزد أمير المؤمنين عليه السّلام و زرين حبيش نزد عبد اللَّه بن مسعود كه از تلامذهء أمير المؤمنين عليه السّلام است و ابى بن كعب و از حسن صوت و جودة قرائت او خلق تعجب كردندى وفات او در كوفه بود در سال صد و بيست و هفت يا هشت يا نه يا سى از هجرة و گويند كه وفاتش در سماوه بوده كه موضعيست در باديه قريب بكوفه و او را دو راوى مشهور است يكى شعبة بن سالم اسدى كوفيست كه مولا بنى اسد است و مكنى است بابى بكر وفات او در كوفه بوده در سال صد و نود و چهار ، دوم حفص بن مغيره اسدى بزاز كوفيست و كنية او ابو عمرو است و او رجحان دارد بر ابو بكر در اتفاق قراءة و ضبط آن وفاتش هم در كوفه بوده است\r\n","description":"","footnote":"","page_name":" 5 ","page_number":5},
  {"content":"\r\nدر سال صد و هشتاد قارى چهارم ابو عمرو زيان بن علاء بن عمار مازنيست و او قرآن را سند بابن عباس مىرساند و در كوفه فوت شده در سال صد و پنجاه و چهار و او را دو راويست يكى ابو عمرو دورى و ديگرى شعيب موسى اول در سال دويست و چهل و دوم در سال دويست و شصت و يك در رقه وفات كرده‌اند قارى پنجم ابو عمران بن عامر يزيد بن اليحصبى شاميست و قرآن را از مغيرهء مخزومى نقل دارد و مغيره از عثمان بن عفان و وفات او در دمشق بوده در سال صد و هيجده و راويان او يكى هشام بن عماد بن بصير سليمى است كه در دمشق متوفى شده در سال دويست و چهل و ديگرى عبد اللَّه بن احمد بن بشير بن ذكوان در كوفه يا دمشق در سال دويست و چهل و دو در گذشته قارى ششم حمزة بن حبيب ريانست و او قراءة از امام جعفر صادق عليه السّلام نقل دارد و در سال صد و پنجاه و شش در حلوان متوفى شده و راويان او يكى خلف بن هشام بزاز است و در سال دويست و بيست و نه وفات كرده در بغداد و ديگرى خلاد بن خالد صيرفى و در كوفه در سال دويست و بيست فوت شده قارى هفتم على بن حمزهء كسايى است و او نزد حمزة بن حبيب كه قارى پنجم است قراءة كرده و در ابيوه فوت شده در سال صد و هشتاد و نه و راويان او يكى ابو عمرو و حفص دوريست كه راوى ابو عمرو است كه قارى چهارم است و يكى ابو الحارث ليث بن خالد بغداديست و در سال دويست و چهل متوفى شده در بغداد فصل دوم در ذكر اسامى قرآن و معنى سوره و آيه و وجه تسميه هر يك از آن از ابن عباس منقول است كه قرآن بمعنى قرائتست و آن مصدر قرأت « بمعنى تلوت » و از قتاده مرويست كه قرآن مصدر قرات الشيء است بمعنى جمعت بعضه الى بعض و مصدر بمعنى مفعول پس قرآن بمعنى مقروء باشد يعنى خوانده شده يا فراهم آورده بعد از تشتت و تفرق نزول آن مانند كتاب كه از جمله اسامى قرآن است بمعنى مكتوب مشتق از كتب بمعنى جمع و اسم ديگرش فرقان است زيرا كه فارق است ميان حق و باطل و ذكرش نيز گويند كقوله تعالى إِنَّا نَحْنُ نَزَّلْنَا الذِّكْرَ و مراد از آن ذكر فرايض و احكام است و تذكرهء قصص و موعظه بر وجه اعتبار و اينكه مرويست از حضرت رسالت ( ص ) كه\r\n( اعطيت مكان التورية السبع الطول و مكان الانجيل الثمانى و مكان الزبور المايين و فضلت بالمفضل )\r\nيعنى مرا بجاى تورية سبع طول داده‌اند و عوض انجيل مثانى و بدل زبور مائين و مرا تفضيل و مزية فضل داده‌اند بر جميع انبيا مرسل بمفصل كه هيچ پيغمبرى و صاحب كتابى را ندادند مراد از سبع طول سورة البقرة و آل عمران و نساء و مائده و انعام و اعراف و انفال با سورهء توبه است كه بجهة عدم\r\n","description":"","footnote":"","page_name":" 6 ","page_number":6},
  {"content":"\r\nبسمله بينهما در حكم سوره واحده‌اند و چون اينسور اطول سور قرآنند از اينجهة باسم سبع طول مسمن شدند و مراد از مثانى سورهايى است كه در عقيب آن هفت سوره‌اند و اول آن يونس است و آخر آن سورهء نحل و آنها را مثانى گفته‌اند بجهة آنكه در طول ثانى سبع طولند و از ابن عباس مرويست كه مراد از مثانى جميع سور قرآنند كقوله تعالى كِتاباً مُتَشابِهاً مَثانِيَ و بنا بر اين وجه تسميه آنست كه حقتعالى در قرآن امثال و حدود و فرايض و قصص را مثنى ساخته تا در خاطر نيك قرار گيرد و از ائمه هدى ( ع ) روايتست كه مراد بقوله تعالى وَلَقَدْ آتَيْناكَ سَبْعاً مِنَ الْمَثانِي هفت آيهء فاتحه است و وجه تسميهء آن به اين اسم در افتتاح فاتحه سمت تحرير خواهد يافت و اما مائين سورهائيست كه صد آيه باشند يا قريب آن در زياده و نقصان و آن هفت سوره‌اند اول سوره بنى اسرائيل و آخر آن سورة المؤمنون و مفصل ما بعد حواميم است تا آخر قرآن و ابن عباس بر آنست كه مفصل از و الضحى است تا آخر قرآن و تسميه آن به اين اسم جهة كثرة فصول است ببسمله و سوره طايفهء معهوده معلومه از قرآن است كه اقل آن سه آيه باشد و آن مشتق است از سور مدينه چه هم چنان كه سور محيط است ببلده و حافظ آن سوره نيز محيط است بطايفه از قرآن و مغرز و محرز آن يا به اين اعتبار كه محتوى و مشتمل است بر نوعى از علوم مانند احتوى و اشتمال سور بمدينه بر هر چه در اوست و يا مأخوذ از صورت است كه بمعنى منزلة و مرتبة است چه سور قرآن از قبيل منازل و مراتب است كه قارى در آن ترقى مىكند تا ميرسد بكمال مرتبة و نهاية منزلة يا آنكه سوره را مراتب است در طول و قصر و فضل و شرف و ثواب قراءة و يا بجهة آنكه از جانب حضرت عزت نزول يافته بواسطهء جبرئيل امين به سيد المرسلين و محتمل است كه و او سوره اصلى نباشد بلكه بدل از همزه باشد مشتق از سؤر كه بمعنى بقيه و قطعهء شيء است زيرا كه هر سوره پاره ايست از قرآن و حكمة در تقطيع قرآن بسور افراد انواع آنست و تجارب نظم و تنشيط قارى و تسهيل حفظ و ترغيب قارى در قراءة زيرا كه بمصداق ( لكل جديد لذة ) قارى هر گاه كه از يك نوع اسلوب آن فارغ شد طبيعت آن متشوق كه بنوعى ديگر شروع نمايد و آيه در اصل لغت بمعنى علامات ظاهره است و لهذا مصنوعات الهى را بجهة دلالة واضحه بر وجود صانع آيات ميگويند و در اصطلاح قراء و مفسرين كلمهء چند است از قرآن كه بسبب فصل از غير خود متميز باشند و چون كه آن علامت انقطاع كلام است از اينجهت به اين اسم تسميه يافت .\r\nفصل سيم در بيان اصح اعداد آيات قرآنى و فايدهء معرفت آن پوشيده نماند كه عدد اهل كوفه اصح اعداد است زيرا كه آن مسند است حضرت أمير المؤمنين ( ع ) بخلاف عدد مكه و مدينه و بصره و شام چه آن مأخوذ نيست از آن حضرت و نه از احد ائمه ديگر بلكه عدد اهل مكه منسوب است\r\n","description":"","footnote":"","page_name":" 7 ","page_number":7},
  {"content":"\r\nبمجاهد بن جبر و اسماعيل مكى و بعضى گفته‌اند كه اين عدد به كسى منسوب نيست و عدد اهل مدينه منسوب است بابى جعفر يزيد بن قعقاع قارى و اسماعيل بن جعفر و عدد اهل بصره منصوب است بعاصم بن ابى الصباح جحدرى و ايوب بن متوكل و عدد اهل شام منسوب است بعبد اللَّه عامر پس بنا بر اين در اوايل سور ابتدا بعدد اهل كوفه نموده خواهد شد و اما فايده معرفت آيات قرآن آنست كه چون قارى در حين قراءة باصابع خود عد آن نمايد او را ثواب بيشتر حاصل شود زيرا كه در اين صورت انگشتان خود را با دل و زبان مشغول قرائت خواهد ساخت و مقرر است كه اين هر سه عضو در روز قيامت از براى او گواهى خواهند داد بر تلاوة كلام ملك علام چنان كه مروى است از حضرت رسالة ( ص ) كه بعضى زنان خود را امر نموده كه\r\n( اعقدن بالانامل فانهن مسئولات و مستنطقات )\r\nيعنى در حين قراءة آيات قرآن قرآن را بانگشتان خود بشمريد زيرا كه مسئول خواهند شد و از آنها طلب نطق خواهند كرد يعنى از ايشان گواهى خواهند طلبيد از اعمال صاحب خود و هر يك از آنها ناطق خواهند گشت باعمالى كه از بنده صادر شده باشد و ديگر آنكه عدد آيات قرآن بانگشت اقربست بحفظ و ابعد از سهو و نسيان چنان كه پيغمبر ( ص ) فرمود كه\r\n( تعاهدوا للقرآن فانه وحشى )\r\nيعنى ملاحظه قرآن كنيد و آن را به احتياط تمام محافظت نمائيد زيرا كه آن رمنده است و از طباع جهنده وار حمزة بن حبيب كه از قراء سبعه است منقولست كه ( العدد مسامير القرآن ) عدد آيات مسمارهاى قرآنست چه قرآن به آنها بند مىشود در دل و قرار ميگيرد فصل چهارم در تبيين معنى تفسير و تأويل قرآن و ذكر اقسام معانى فرقان ببايد دانست كه تفسير كشف مراد است از لفظ مشكل و آن مشتق است از فسر بمعنى روشن كردن و تأويل در لغة بمعنى مأول اليه الشيء است يعنى آن چيزى كه معنى كلام به آن راجع شود و در اصطلاح عبارت است از رد محتملين به آنچه مطابق ظاهر نباشد و جميع اقسام معانى از پنج وجه بيرون نيست يكى آنست كه ظاهر آن مطابق معنى بود و آن را محكم خوانند چون قُلْ هُوَ اللَّه أَحَدٌ وَلا تَقْرَبُوا مالَ الْيَتِيمِ و نص كه عبارت است از راجحى كه مانع نقيض نباشد چون و اللَّه بِكُلِّ شَيْءٍ عَلِيمٌ و ظاهر كه راجحى است كه مانع نقيض نباشد چون وَامْسَحُوا بِرُؤُسِكُمْ وَأَرْجُلَكُمْ در تحت محكم مندرج است دوم آنكه به ظاهر آيهء معنى مراد مفصلا معلوم نشود و آن را لفظ مجمل خوانند چون لفظ أَقِيمُوا الصَّلاةَ وَآتُوا الزَّكاةَ كه كيفيت اقامهء صلاة و ايتاء زكات مفصلا از آن مفهوم نميشود بلكه تفصيل آن منوط است باحاديث نبويه سيم آنكه لفظش مشترك بود ميان دو معنى يا بيشتر و هر يك از آن احتمال معنى مراد داشته باشد و دليلى منع نكند از آن و مراد او سبحانه از آن نتوان دانست الا باخبار و آثار سيد ابرار و ائمهء اطهار و آن شامل معنى مجمل است كه\r\n","description":"","footnote":"","page_name":" 8 ","page_number":8},
  {"content":"\r\nعبارتست از لفظى كه غير راجح الافاده و مرجوح الافاده باشد چون ثَلاثَةَ قُرُوءٍ كه دلالت قروء بر حيض و طهر بحسب اصل وضع على السويه است چه آن از لغات الاضدادست و شامل مؤل كه آن مرجوح الافاده است و غير راجح الافاده چون يَدُ اللَّه فَوْقَ أَيْدِيهِمْ و يَداه مَبْسُوطَتانِ كه مراد از يد در اين مقام غير يد ظاهره است و لفظ مأول را مبين نيز خوانند زيرا كه تبيين آن بلفظى ديگر است و متناول متشابه كه امريست مشترك ميان مجمل و مأول چهارم نسخ و آن رفع حكمى است كه بنص سابق شده باشد چون فَاقْتُلُوا الْمُشْرِكِينَ كه ناسخ لَكُمْ دِينُكُمْ وَلِيَ دِينِ است رافع را ناسخ خوانند و مرفوع را منسوخ پنجم خاص و عام خاص لفظى است كه به وضع واحد متناول جميع افراد نباشد چون إِلَّا إِبْلِيسَ و عام لفظى است كه به وضع واحد مستغرق جميع افرادى باشد كه صلاحيت آن داشته باشد چون فسجدوا الملائكة كلهم اجمعون و بدانكه فرق ميان عام و مطلق آنست كه مطلق دلالت مىكند بر ماهية من حيث هى بدون قيد وحدت و كثرة و عام دلالت مىكند بر ماهيت با قيد كثرة و نيز ببايد دانست كه اگر بعد از عام لفظى واقع شود كه مخرج بعضى از آن چيزى باشد كه عام شامل آن باشد آن لفظ را مخصص خوانند و عام را مخصوص و همچنين اگر لفظى باشد كه دلالت كند بر صفتى كه زايد باشد بر آن ماهيت آن را مقيد خوانند و بر همين قياس اگر بعد از مجمل لفظى وارد شود كه معين احد محتملات باشد آن را مبين گويند و تفصيل آن مبحث در علم اصول است ، فصل پنجم در تفسير حديثى كه عامه از پيغمبر ( ص ) روايت كرده‌اند كه\r\n( نزل القرآن على سبعة احرف كلها شاف كاف )\r\nبدانكه علماى اماميه ( رض ) در تأويل حديث اختلاف كرده‌اند بعضى اجراى لفظ احرف را بر ظاهر خود كرده‌اند و آن را بر دو وجه حمل نموده‌اند يكى آنكه مراد سبع لغاتست كه مغير حكمى نباشد در تحليل و تحريم مثل هلم و اقبال و تعالى و اصحاب در مبدء اسلام مخير بودند در آنكه قرآن را بيكى از اين كلمات مترادفه قراءة كنند و بعد از آن اجماع واقع شد بر يكى از آن و اجماع امة حجت است پس ما اجمعوا عليه مانع ما اعرضوا عنه باشد و وجه دوم آنست كه مراد سبعه اوجه است از قراءة و بعد از آن گفته‌اند كه اختلاف قراءة بر هفت وجه است يكى اختلاف قراءة در اعراب كلمه بر وجهى كه مزيل آن نباشد از صورة كتابت و نه مغير معنى مانند قوله فيضاعفه فيضاعفه برفع و نصب دوم اختلاف در اعراب بر طريقى كه مغير معنى آن باشد و اما مزيل آن نباشد از صورت آن مانند اذ تلقونه و اذ تلقونه سيم اختلاف در حروف كلمه دون اعراب كه آن معنى مغير آن باشد و غير مزيل آن از صورت چون تتشزها و تتشزها چهارم اختلاف در كلمه كه مغير صورت آن باشد مانند ( ان كانت الا صيحة و الا رقية ) پنجم اختلاف در كلمه كه مزيل صورة و معنى\r\n","description":"","footnote":"","page_name":" 9 ","page_number":9},
  {"content":"\r\nآن باشد همچو طلح منضود و طلع منضود ششم اختلاف بتقديم و تاخير مانند ( و جاءت سكرة الموت و سكرة الحق بالموت ) هفتم اختلاف بزياده و نقصان چون ( ما عملت ايديهم و ما عمله ) و شيخ طوسى فرموده كه اين وجه املح است بجهة آنكه از ائمهء هدى ( ع ) منقولست كه جايز است قراءة به آنچه قراء در آن اختلاف كرده‌اند و جمعى ديگر از علماء حرف را تنزيل كرده‌اند بر معانى و احكامى كه قرآن به آن منظم است نه بر الفاظ و اين طايفه نيز در اين معنى اختلاف كرده‌اند برخى بر آنند كه مراد ( وعد است و وعيد و امر و نهى . جدل و قصص و مثل ) و از ابن مسعود مرويست كه رسول ص فرمود كه\r\n( نزل القرآن على سبعة احرف زجر و امر و حلال و حرام و محكم متشابه و امثال )\r\nو ابو قل به نيز از آن حضرت نقلكرده كه فرمود كه\r\n( نزل القران على سبعة احرف امر و زجر و ترغيب و ترهيب و جدل و قصص و مثل )\r\nو بعضى ديگر از ايشان گفته‌اند كه مراد ( ناسخ است و منسوخ و محكم متشابه و مجمل و مفصل و تأويل ) فصل ششم در بيان حديث\r\n( من فسر القران برايه و اصاب الحق فقد اخطا )\r\nكه عامه از حضرت رسالت ( ص ) نقلكرده‌اند و معنى مراد از آن و حديثى كه بخبر صحيح از سيد المرسلين و ائمهء معصومين ثابت شده كه\r\nتفسير القرآن لا يجور الاثر الصحيح و النص الصريح )\r\nو معنى مقصود از آن اما حديث اول را ترجمه آنست كه هر كه برأى و فكر خود تفسير قرآن كند و اتفاقا موافق حق بود او مخطى و اثمست و ترجمه حديث دوم آنكه تفسير قرآن جايز نيست مگر بحديث صحيح كه مأثور باشد از پيغمبر يا ائمه ( ص ) و بنص صريح از ايشان بعضى از اصحاب نظر به ظاهر اين هر دو حديث كرده‌اند و تفسير جميع آيات و سور قرآن را مقصود ساخته و بروايات مأثوره در معنى آن و از جمله ايشان سعيد بن مسيب است و عبيده سلمانى و نافع و سالم بن عبد اللَّه و صواب آنست كه حديثين مذكورين مخصوصاند بآيات مجمل و متشابه نه مطلق و دليل بر اينمدعا آنست كه حقتعالى مدح جمعى كرده است كه استنباط معنى از قرآن كنند كما قال اللَّه الَّذِينَ يَسْتَنْبِطُونَه مِنْهُمْ و ذم جماعتى كرده كه ترك تدبر و اضراب از تفكر در آن نموده‌اند كقوله تعالى أَ فَلا يَتَدَبَّرُونَ الْقُرْآنَ أَمْ عَلى قُلُوبٍ أَقْفالُها و در او ياد كرده كه قران منزل است بلغة عربى فصيح تا معنى آن را بطريق تدبر و تفكر از آن حاصل كنند حيث قال إِنَّا جَعَلْناه قُرْآناً عَرَبِيًّا لِيَدَّبَّرُوا آياتِه وَلِيَتَذَكَّرَ أُولُوا الأَلْبابِ و حضرت رسالت ( ص ) فرمود كه\r\n( اذا جاءكم عنى حديث فاعرضوه على كتاب اللَّه فما وافقه فاقبلوه و ما خالفه فاعرضوا عنه )\r\nو ترجمه اين حديث گذشت پس از اينجا معلوم شد كه قرآن حجتست و معروض عليه و اين معنى مستلزم آنست كه قران مفهوم المعنى باشد و احتياج بمبينى و مفسرى نداشته باشد فحينئذ حديثين مذكورين على الاطلاق صحيح نباشد و\r\n","description":"","footnote":"","page_name":" 10 ","page_number":10},
  {"content":"\r\nحاصل كه وجه توفيق ميان اينحديث و ميان آيات و حديث مذكوره آنست كه آن دو حديث در مجمل و متشابه است و آيات و حديث مذكور در غير آن و نيز حديثى ديگر وارد شده از آن حضرت كه\r\nان القرآن ذلول ذو وجوه فاحملوه على احسن الوجوه\r\nيعنى قرآن سهل المأخذ است و محتمل وجوه متعدده پس آن را بر نيكوترين وجهى فرود آريد محمول بر غير متشابه و مجمل جهة توفيق ميان آن و ميان حديثين مذكورين و از ابن عباس مرويست كه وجوه تفسير بر چهار قسم است يكى آنكه هيچ كس از نادانستن آن معذور نيست و آن آيات احكام شريعتست و آيات توحيد دوم آنكه عرب آن را ميدانند بلغات خود و آن حقايق لغة موضوعه است در كلام ايشان سيم آنكه به غير از علماء كسى نمى داند و آن تأويل متشابه و مجمل است چهارم آنكه به غير او سبحانه كسى راه به آن نميبرد و آن علم است بامور مغيبه چون قيام ساعة و غير آن پس معلوم شد كه معانى آيات قرآن بر انحاى مختلفه است و چنان نيست كه همه مخفى باشد و محتاج ببيان پيغمبر يا احد ائمه عليه السّلام فصل هفتم در آنكه قرآن مصون است و محفوظ از زياده و نقصان اما عدم زياده مجمع جميع علماى امت است و اما عدم نقصان جمعى از اصحاب ما و حشويه عامه بر آنند كه در قرآن تغييرها و نقصان هست و صحيح در مذهب ما خلاف اين است و علم الهدى در مسائل طرابلسيات استيفاى اين مبحث كرد . و تنقيح آن نموده و از آن جمله آورده كه علم بصحة نقل قرآن همچه علم است ببدان و حوادث كبار و وقايع عظام كتب مسهوره و اشعار مسطوره يعنى هم چنان كه شبههء نيست در وجود بلدان و حوادث و وقايع عظيمه و كتب اشعار مشهوره معروفه همچنين خفايى نيست در آنكه قرآن به همان طريقست كه از نزد خدا به سيد انبيا نازل گشته بدون شوب زياده و نقص و عنايات و دواعى متوقر است بر نقل و حراست آن چه قرآن معجز نبويست و مأخذ علوم شريعة و احكام دينيه و بجهة اين علماى اهل اسلام مبالغه كرده‌اند در حفظ و حمايت آن بحيثيتى كه هر اختلافى كه در اعراب و قراءة و حروف و عدد آيات هست دانسته‌اند و كما ينبغى شناخته و پيروى نموده پس چگونه مغير و منقرض تواند بود با وجود اين عناية بليغه و ضبط تمام در آن و بعد از آن فرموده كه علم بتفصيل قرآن و ابعاض و جملهء آن در صحت نقل از اقسم علوم ضروريه است مانند علم بوجوب صلاة و صوم و هر گاه كه باتفاق علما علم بكتاب سيبويه و مزنى از بديهيات باشد و تفصيل ابواب آن از ضروريات يا آنكه اگر بابى را در آن زياده گردانند ممتاز خواهد بود از آن و معلوم الالحاق پس قرآن كه عناية جميع علما مصروفست بنقل و ضبط آن و مبالغه در حفظ و صيانت آن ابلغ و اكثر از كتاب سيبويه و مزنى و دواوين شعرا بطريق اولى كه مصون خواهد بود از او تغيير و نقصان و آيهء كريمهء و انا له لحافظون دلالتى صريح دارد بر اين مدعا فصل هشتم در آنكه قرآن در عهد رسول اللَّه ( ص ) مجموع و مرتب\r\n","description":"","footnote":"","page_name":" 11 ","page_number":11},
  {"content":"\r\nو مؤلف بود على ما هو عليه الهدى در تصنيفات خود آورده استدلال بر اينمدعا آنست كه در زمان آن حضرت قرآن را بدرس ميخواندند و حفظ جميع آن ميكردند و معين و مقرر شده بود كه جمعى از اصحاب در حفظ آن ميكوشيدند و آن را هميشه بر پيغمبر عرض ميكردند و پيوسته بر او ميخواندند و جماعتى از صحابه مثل عبد اللَّه بن مسعود و ابى بن كعب و غير ايشان چندين نوبت ختم قرآن كرده بودند بر آن حضرت و اين همه دلالت مىكند بر اينكه قرآن مجموع و مؤلف و مرتب بود نه مشور و مثبوت و كسى كه خلاف اين كرده از اماميه و حشويه قول او غير معتد به است چه مستند خلاف ايشان اخبار ضعيفه است كه اصحاب حديث نقل كرده‌اند و امرى كه معلوم مقطوع الصحة است به آن را جمع داشتن خلاف عقل و نقل است فصل نهم در بيان اعجاز قرآن و خرق عادات و استدلال به آن بر صدق دعوى خاتم پيغمبران بدانكه علما و ابعد از اتفاق ايشان بر اعجاز قران و تحدى حضرت رسالة ( ص ) به آن اختلافست در آنكه اعجاز به آن بجهة فصاحت مفرطه است يا نظم مخصوص و اسلوب بديع آن يا صرف حقتعالى همهء عرب را از معارضهء آن و صلب علمى از ايشان كه به آن تمكن داشته باشند از مماثله آن در نظم و فصاحت و موضع اين مبحث كتب مدونه علماى\r\nعربيه است و در تنقيح اين مشايخ متكلمين تدوين كتب كرده‌اند خصوصا علم الهدى كه در كتاب موضح ايضاح اين معنى فرموده و كشف اصداف استار از وجه لالى اعجاز قرآن نموده بر وجهى كه بادنى تأملى پى به آن ميتوان بر دو باندك توجهى علم به آن حاصل ميتوان كرد فصل دهم در ذكر احاديث و اخبارى كه دلالت مىكند برتر غيب قراءة قرآن و دانستن معانى فرقان و چون ذكر همه احاديث و اخبار وارده در اين باب و بيان ترجمه هر يك از آن سر رشته كلام را بسر حد اطناب ميكشد از اينجهة در اين فصل اكتفاء بمضامين آن نموده مىشود و از الفاظ احاديث كه فارسى زبانان را از آن حظى نيست فرو گذاشت ميرود و اللَّه الهادى و عليه اعتمادى از طريق موافق و مخالف مروى است كه حضرت رسالت ( ص ) در حين وصيت فرمود كه من در ميان شما دو امر عظيم ميگذارم يكى كتاب خدا و ديگرى اهل البيت من هر گاه كه متمسك به اين هر دو شويد و دست اعتصام در حبل متين آن دو زنيد هرگز گمراه نشويد و اين هر دو امر از هم جدا نشوند تا آنكه در كنار حوض كوثر به من رسند و در احاديث قدسيه وارد شده كه هر كه مشغول شود بتلاوة قرآن و بواسطهء مشغولى او به آن اشتغال نتواند نمودن بدعا كردن و رفع حاجت نمودن بدرگاه من من بهترين مزد شاكران به او عطا فرمايم و نام او را در زمرهء صابران و حامدان ثبت كنم و عبد اللَّه مسعود از حضرت رسالت نقل كرده كه قرآن خوان احسان خداست كه به آن صلاى عام داده و جميع بندگان را بدان دعوت فرموده پس از مائدهء انعام آن محظوظ شويد و هر چند توانيد فايده آن را اخذ كنيد چه آن حبلى است متين كه هر كه چنگ در آن زند و تمسك به آن جويد هرگز از رحمت شامله و عطوفت واسعهء او سبحانه\r\n","description":"","footnote":"","page_name":" 12 ","page_number":12},
  {"content":"\r\nمنقطع و محروم نشود و نورى است روشن كه متحيران باديهء ضلالت بنور هدايت آن به منزل مراد ميرسند و شفاييست بغايت سودمند كه دردمندان و مستمندان جهالت از دار الشفاى معرفت آن عارف ميشوند و نجاتيست كه هر كه تابع آن مىشود بمرتبهء بلند و درجه ارجمند ميرسد چه آن طريقيست كه هرگز از صواب منحرف نميشود و بحر عميقى است كه عجايب و غرايب آن منقطع نميگردد و بواسطه كثرت تلاوت سمت كهنگى نمىپذيرد پس تلاوت آن كنيد تا او سبحانه بهر حرف از آن ده حسنه بنويسد و نميگويم كه الم را ده حسنه است بلكه ميگويم كه الف ده حسنه است و لام را ده و ميم را ده و حفص بن غياث از زهرى روايت كند كه من از على بن الحسين زين العابدين ( عليه السّلام ) شنيدم كه ميفرمود قرآن خزاين علم الهى و گنجهاى معرفت پادشاهى است پس هر گاه كه خزاين آن را در بگشايند بايد كه در او نظر نمايى و از درياى منافع آن در معرفتى حاصل كنى و عبد اللَّه عباس از رسول نقلكرده كه آن حضرت فرمود اشرف امت من حاملان قرآنند و ديگر جماعتى كه در شب مشغول باشند بعبادة ملك منان و محمد بن يعقوب از حضرت رسول صلَّى اللَّه عليه و آله نقل كرده كه هر كه حق سبحانه او را دانستن قرآن كرامت كند و او تصور نمايد كه كسى ديگر را زياده از آنچه به او عطا كرده كرامة فرموده پس او تصغير امر عظيم و تعظيم امر صغير نموده و نيز محمد بن يعقوب از آن حضرت روايت كرده كه چون پوشيده شود بر شما كارهاى دنيا و آخرت و طريق معاش و معاد بر شما ملتبس گردد و به هيچ وجه راه بيرون شدن نداشته باشيد پس بر شما است كه چون متوسل به قرآن شويد چه آن شافع قاريست كه شفاعت آن مسموع است نزد حضرت بارى و گواهى است كه گواهى آن مقبول است در نزد حقتعالى كه مر او را متبوع خود داند و تبعيت او را اختيار نمايد او را ببهشت رساند و هر كه او را در پس پشت اندازد يعنى نقيض طريق آن را اختيار نمايد او را بدوزخ كشد و آن اوضح دليل است بطريق هر چيز هر كه به آن تكلم كند هميشه راست كردار و درست گفتار باشد و هر كه بوسيلهء آن حكم كند هميشه با عدل و داد باشد و از جاده طريق مستقيم منحرف نشود و هر\r\nكه آن را وسيلهء طريق دنيا و آخرت خود سازد مأجور شود و برتبهء صلحا و اتقيا رسد و حارث بن اعور از أمير المؤمنين عليه السّلام روايت كرده كه آن حضرت فرمود كه من از رسول صلَّى اللَّه عليه و آله شنيدم كه فرمود زود باشد كه فتنهاى عظيم در ميان امت من پيدا شود من گفتم يا رسول اللَّه بچه چيز از آن فتنه ايمن توان بود و راه بيرون شدن از آن بچه باشد فرمود بكتاب خدا كه در او است خبر آنان كه پيش از شما بوده‌اند خبر آنان كه بعد از شما باشند و حكم آنچه در ميان شما واقع مىشود و هوا و آرزوى باطل مردمان آن را انحراف نگرداند و عالمان سير از درياى معرفت آن نشوند و از كثرت تذكار و تكرار كهنه نگردد و امور عجيبه و غريبه آن منقضى نشود و هر كه آن را به جهت تكبر و\r\n","description":"","footnote":"","page_name":" 13 ","page_number":13},
  {"content":"\r\nتجبر ترك كند حق تعالى تجبر او را درهم شكند و هر كه از غير آن طلب هدايت كند حقتعالى آن را گمراه سازد چه آن ريسمان محكمى است كه هرگز گسسته نشود و راه راستى است كه هرگز كج نگردد و هر كه به آن عمل كند به ثواب ابدى برسد و هر كه حكم كند به او با معدلت باشد و هر كه مردمان را بجانب آن دعوت نمايد ايشان را به راه راست دعوت كرده باشد و ليث بن سليم روايت كرده از حضرت رسالت ( ص ) كه فرمود روشن سازيد به خواندن قرآن خانهاى خود را و خانها را تاريك و بىنور مسازيد بجهة ترك قراءة فرقان هم چنان كه روشن يهود و نصاراست كه نماز در مسجدهاى خود ميگذارند و خانه هاى خود را معطل مىسازند و بدانيد كه هر كه در خانه تلاوة بسيار كند خير و بركة در او بسيار شود چه قرآن برخوردار ميگرداند اهل خود را و آسمان را روشن ميسازد هم چنان كه ستارگان روشن ميگردانند اهل زمين را و از حضرت صادق عليه السّلام روايتست كه هر گاه مسلمانى در خانه خود تلاوة كند اهل آسمان او را به يكديگر نمايند هم چنان كه اهل زمين ستارهء درخشنده را در آسمان به يكديگر مىنمايند و نيز از آن حضرت منقول است كه بايد بندهء مؤمن نميرد تا قرآن را بداند يا در دانستن آن باشد و نيز فرمود كه من تعجب ميكنم از آنكه در خانه قرآن باشد خداى تعالى شياطين را از او دور نگرداند و عاصم بن حمزه روايت كرده از أمير المؤمنين عليه السّلام كه رسول صلَّى اللَّه عليه و آله فرموده كه هر كه قراءة كند و بدان مداومت نمايد تا آنكه حفظ كند خداى تعالى او را ببهشت رساند و او را اذن شفاعة دهد در حق ده كس از اهل او كه همه مستوجب دوزخ باشند و از امام رضا عليه السّلام منقولست كه رسول ( ص ) فرمود كه خانهاى خود را نصيبى از تلاوة قرآن بدهيد چه هر گاه در خانه خود تلاوة كنيد كارهاى دشوار اهل آن خانه آسان گردد و خير و بركت در آن بسيار شود و ساكنان آن در زيادتى و افزونى باشند و هر گاه كه در او تلاوة ننمايند بر اهل آن كارها تنگ شود و خير و بركت در آن كم گردد و سكنه آن در نقصان و بىبركتى باشند و انس بن مالك از پيغمبر ( ص ) روايت كرده كه اهل قرآن كه قاريانند اهل خدايند و از مخصوصان درگاه صمديت و مقربان بارگاه احديت و بهتر عبادتى كه بنده مومن كند قراءة قرآنست و حسن ديلمى در كتاب خود از رسول ( ص ) نقل كرده كه خواندن قرآن افضل است از ذكر و ذكر افضل است از صدقه و صدقه افضل است از روزه و روزه سپر آتش دوزخ است و نيز آن حضرت فرموده كه خواننده قرآن را بهر حرفى كه در نماز قراءة كند اگر ايستاده است صد حسنه و اگر نشسته است پنجاه و اگر در غير نماز است با طهارت بيست و پنج حسنه و بىطهارت ده حسنه و بشر بن غالب اسدى از حسن بن على عليه السّلام روايت كند كه هر كه آيتى از كتاب خدا تلاوة كند اگر ايستاده است بهر حرفى از آن او را صد حسنه است و اگر در غير نماز خواند بهر حرفى ده حسنه است\r\n","description":"","footnote":"","page_name":" 14 ","page_number":14},
  {"content":"\r\nو اگر استماع قرآن نمايد بهر حرفى يك حسنه و اگر در شب ختم قرآن كند فرشتگان تا وقت صبح\r\nبر او صلوات فرستند و از براى او استغفار كنند و اگر در روز ختم قرآن كند فرشتگان كه نگهبان اويند تا شب براى او از حقتعالى آمرزش طلبند و دعاى او مستجاب باشد و ثواب ختم قرآن او را بهتر باشد از آنچه در ميان آسمانها است تا زمين بشر گويد كه من گفتم يا رسول اللَّه اگر شخصى همه قرآن را نداند در اين ثواب نباشد فرمود كه حقتعالى بخشنده و كريمست و كرم او بيحد هر گاه بنده از امت من آنچه دانسته باشد از قرآن تلاوة كند او را همه ثواب آن خواهد بود و از امام جعفر صادق عليه السّلام نقل است كه هر كه در نماز نشسته قرائت كند حق تعالى بهر حرفى از آن پنجاه حسنه بنويسد او را و پنجاه سيئه محو نمايد و پنجاه درجه براى او بردارد و اگر ايستاده باشد بهر حرفى صد حسنه بنويسد و صد سيئه محو نمايد و صد درجه بردارد و هر كه ختم قرآن كند هر دعائى كه از براى دنيا و آخرت كند بسر حد اجابت رسد راوى حديث گويد كه گفتم يا بن رسول اللَّه اگر همه قرآن ندانسته باشد از اين ثواب محروم باشد فرمود كه از اباء گرام خود شنيدم كه رسول ( ص ) فرمود كه اگر همه قرآن نداند به آنچه داند به آن ختم كند كه اين ثواب بر او مترتب خواهد شد و عبد اللَّه بن سليمان از ابى جعفر روايت كرده كه هر كه قرآن را در نماز ايستاده تلاوة كند حقتعالى بهر حرفى از آن براى او صد حسنه بنويسد و اگر نشسته در او قراءة كند بهر حرفى براى او پنجاه حسنه ثبت نمايد و هر كه در غير نماز قراءة كند حقتعالى بهر حرفى براى او ده حسنه بنويسد و نيز از ابى عبد اللَّه عليه السّلام مرويست كه هر كه استماع حرفى كند از كتاب خدا بدون قرائت از براى او حسنه بنويسند و سيئه محو نمايند و درجه رفع كنند و سعد بن طريق از ابى جعفر عليه السّلام روايت كرده از رسول ( ص ) كه هر كه در شب ده آيهء از كلام اللَّه بخواند او را از غافلان ننويسند و هر كه پنجاه آيه بخواند او را از ذاكران نويسند و هر كه صد آيه تلاوت كند او را در جريده مطيعان و داعيان ثبت كنند و هر كه دويست آيه قرائت كند او را از زمرهء خاشعان شمرند و هر كه سيصد آيه بخواند او را از فايزان نويسند و هر كه پانصد آيه تلاوت كند از جمله مجتهدان باشد و هر كه هزار آيه بخواند او را قنطارى از خيرات و مبرات باشد و قنطارى پانزده هزار مثقال است از زر و هر مثقالى بيست و چهار قيراط كه كوچكتر آن مثل كوه احد است و بزرگترين آنچه ميان آسمان و زمين است و از أمير المؤمنين عليه السّلام مرويست كه هر كه بطوع و رغبت در دين اسلام درآيد آشكارا تلاوت قرآن كند او را در هر سال دويست دينار زر است از بيت المال مسلمانان و اگر در دنيا او را از او منع كنند روز قيامت تمام آن را بوى دهند در وقتى كه بسيار احتياج داشته باشد بوى و از حضرت رسول ( ص ) مرويست كه هر كه قرآن خوانده گويا نبوت در ميان هر دو پهلوى او مندرج شده\r\n","description":"","footnote":"","page_name":" 15 ","page_number":15},
  {"content":"\r\nو بر تبهكاران پيغمبرى رسيده الا آنست كه وحى بوى نازل نشده و ابو سعيد خدرى از پيغمبر ( ص ) روايت كرده كه حاملان قرآن مخصوصند برحمت واسعه او سبحانه و ملتبساند بنور او و آموخته شده‌اند به كلام او و مقربان درگاه اويند و نزديكان بارگاه او در دنيا و مهتران و بهتران بهشت خواهند بود و در تفسيرى كه منسوب است به امام حسن عسگرى عليه السّلام مذكور است از اباء و اجداد بزرگوار خود نقل فرموده كه حضرت پيغمبر ( ص ) فرمود كه حاملان قرآن مخصوصند هر كه دوستى نمايد بايشان دوستى نموده به او و هر كه دشمنى كند بايشان دشمنى كرده به او سبحانه و او سبحانه دفع مىكند از مستمع قرآن بلا هاى دنيا را و دور مىكند شدايد و بليات آخرت را از او و به حق آن كسى كه نفس محمد بيد فرمان او است كه شنوندهء آيتى از كتاب الهى وقتى كه اعتقاد داشته باشد كه مورد آن از اجابت خداى محمديست كه صادق است در جميع اقوال و حكيم است در همه افعال و\r\nمودع آن چيزيست كه حق سبحانه بر سبيل وديعه به او سپرده از جميع علوم خود نزد حضرت أمير المؤمنين عليه السّلام كه مطيع و منقاد آن حضرت است در همه اوامر و نواهى ثواب قرائت اين كس كه متصف باشد به اين صفات بزرگتر است از كوه زر كه آن را صدقه دهد كسى كه معتقد اين چيزها نباشد بلكه آن صدقه در آخرت وزر و و بال او است به جهت آنكه حصول ثواب مشروط بايمانست و كسى كه معتقد امور مذكوره نباشد ايمان از او مسلوب است پس از ثواب اين كردار محروم است خواننده آيتى از كتاب خدا وقتى كه معتقد آن امور باشد بيشتر است از آنچه نزد عرش است تا باسفل تخوم از كسى باشد كه به آن امور اعتقاد نداشته باشد همه را تصدق كند بلكه همهء آن نيز بر متصدق آن و بال است بعد از آن فرمود كه آيا ميدانيد در چه وقت اين ثوابهاى عظيم بر مستمع و قارى قرآن مترتب مىشود گفتند نه يا بن رسول اللَّه فرمود كه هر گاه در قرآن خيانت نكند يعنى معانى آن را بر نهجى كه از پيغمبر و اهل البيت او مرويست بخلقان رساند و آن را منحرف نسازد و خوار و بيمقدار نگرداند به اين وجه كه امر و نهى آن را سهل نگرفته به آن عمل كند و آن را سرمايه اكل خود نسازد و ريا به او نكند و نيز در آن تفسير مذكور است كه پدر و مادر قارى را در روز قيامت تاجى بر سر نهند كه نور آن ده هزار سال راه رود و دو حله را بر ايشان پوشانند كه به قيمت در نيايد چه كمترين تارى از آن مقابل صد هزار دينار باشد به آنچه در اوست از جميع اشياء نفيسه و زخارف برگزيده و پادشاهى خلد برين را در نامه نوشته و بدست چپ و راست آن قارى دهند و گويند آن را بخوان چون آن نظر كند ، در كتابى كه در دست راست او است نوشته باشد كه تو بهترين پادشاهان بهشتى و رفيق سيد ابرار و خير اوصياى اويى و مصاحب ائمه كه بعد از ايشانند و چون نگاه كند در نامهء كه در دست چپ او باشد در آنجا مرقوم باشد كه تو ايمنى از زوال آن پادشاهى\r\n","description":"","footnote":"","page_name":" 16 ","page_number":16},
  {"content":"\r\nو محفوظ از موت و جميع بيمارى و دورى از حسد حاسدان و كيد كايدان بعد از آن او را گويند اقرء و ارق قراءة ميكن و بالا ميرو كه منزل تو نزد آخر آيتى خواهد بود كه آن را ختم كنى و چون پدر و مادر او بهر دو حله خود نظر كنند و تاج عزت خود را ببينند گويند بار خدايا اين شرف و بزرگوارى ما از كجاست كه كردار ما بمرتبة آن نميرسد كه ما را به اين درجه رفيعه رساند كرام الكاتبين در جواب ايشان گويند كه اين ثواب آنست كه فرزند خود را تعليم قراءة كرديد و نيز از حضرت رسالت ( ص ) مرويست كه چون معلم بسمله را تعليم نمايد حق تعالى او را و متعلم را و مادر و پدر متعلم را از همهء معاصى مغفور سازد بر وجهى كه هيچ گناه در نامه اعمال ايشان نماند و آن حضرت سؤال كردند كه يا رسول اللَّه افضل اعمالى كه بنده مؤمن كند كدام است فرمود كه\r\nالحل و الترحال\r\nگفتند حل و ترحال چيست فرمود ختم قرآن كردن و باز از اول ابتدا كردن و بدانكه قارى را مستحبّ است كه در قراءة نخستين لفظ تزمين صوت نمايد و بآواز خوش و صوت دلكش بتلاوت آن مشغول شود چنان كه براء بن غارب از حضرت رسالت روايت كند كه آن حضرت فرموده كه قرآن را مزين سازيد بآوازهاى خوش و آن را بحسن صوت تلاوت كنيد و حذيفهء يمانى از آن حضرت روايت كرده كه قرآن را بلهجهء عرب تلاوت كنيد و احتراز كنيد از قرائت آن بطريق صداهاى فاسقان نصارى و يهودان يعنى در قراءة ترجيع صوت مكنيد و زود باشد كه بعد از من جماعتى پيدا شوند كه در تلاوت آن آوازهاى خود را در حلق گردانند چون در ترجيع صدا در وقت سرود و غنا مانند زاهدان اهل ذمه كه در حين خواندن تورات و انجيل تكرير صوت ميكنند و مثل نوحه كردن زنان در مصايب و نوايت كه آواز ايشان از حنجرها نميگذرد و مفهوم هيچ سامعى نميشود و كسانى كه به اين طريق سلوك ميكنند دلهاى ايشان مفتون است بانواع فتنه و بليه و جمعى كه محظوظ ميشوند بآوازهاى ايشان محرومند از ثواب ابدى در روز قيامت علقمة بن قيس گويد كه من بحسن صوت قرآن ميخواندم عبد اللَّه عباس مرا طلبيد و گفت تلاوت كن من بآواز مليح آيتى چند تلاوت كردم و چون فارغ شدم گفت ديگر قرآن بخوان كه من از رسول خدا شنيدم كه ميفرمود آواز نيكو آرايش قرآن است و انس مالك از پيغمبر ( ص ) روايت كرده كه هر چيزى را زيوريست و زيور قرآن بآواز نيكو است و عبد اللَّه بن سايب گفته كه سعد بن وقاص نزد من آمد و گفت اى برادر شنيدم كه قرآن با آواز حزين ميخوانى گفتم بلى و الحمد للَّه على ذلك گفت من از رسول ( ص ) شنيدم كه ميگفت قرآن به جهت حزن بندگان نازل شده تا بيخبران باديهء غفلت را محزون ساخته از وادى غوايت بسر حد هدايت رساند پس چون قراءة كنيد گريه كنيد و اگر گريه نيايد خود را بر گريه داريد و بزينت صوت و حزن آواز قراءة كنيد و هر كه بآواز حزين و حسن صوت قرآن\r\n","description":"","footnote":"","page_name":" 17 ","page_number":17},
  {"content":"\r\nنخواند از ما نباشد و نيز سنتست كه قارى قرآن قراءة را از روى مصحف كند و اگر چه حافظ باشد تا او را هم ثواب قراءة باشد و هم ثواب نظر كردن در آن چنان كه اسحاق بن عمار روايت كند كه من از ابو عبد اللَّه پرسيدم كه يا بن رسول اللَّه من حافظ قرآنم تلاوت از روى مصحف كنم يا از ظهر قلب فرمود كه از روى مصحف قراءة كن نشنيدهء كه نظر كردن در قرآن عبادتست و هم از صادق عليه السّلام مرويست كه سه چيزند كه شكايت ميكنند بخداى عز و جل يكى مسجد خراب كه اهل آن در آن نماز نگذارند دوم علمى كه در ميان جاهلان باشد و ايشان اطاعت او نكنند سيم مصحفى كه آويخته باشد در خانه و گرد و غبار بر آن نشسته و هيچ كس بر قراءة آن اقدام ننمايد و نيز از آن حضرت روايت است كه هر كه قرآن را از روى مصحف خواند از نور چشم خود برخوردار باشد و هميشه نور آن در تزايد باشد و از پدر و مادر او تخفيف عذاب شود اگر چه كافر بوده باشند و نيز فرموده كه هيچ چيز چنان بر شيطان دشوار نيست كه قراءة كردن از مصحف و نظر كردن در آن و شيطان رانده مىشود از آن خاندان و سنت مؤكد است بر قارى كه مداومت نمايد بر تلاوت آن تا بسبب فراموشى روز قيامت حسرت نخورد و ندامت نكشد عبد اللَّه بن مسكان ار يعقوب احمر روايت كرده كه از ابى عبد اللَّه عليه السّلام پرسيدم كه بواسطه حوادث روزگار غم بيشمار به من ميرسد و به جهت آن چيزهاى بسيار فراموش ميكنم تا بحيثيتى كه بعضى از قرآن نيز از ياد من ميرود آن حضرت بعد از استماع اين كلام از من بسيار غمگين شده فرمود كه قرآن را فراموش مكن كه هر كه سورهء فراموش كند فرداى قيامت آن سوره بخوبترين وجهى خود را بر او عرض كند و بزى درجة عاليه خود را به او نمايد و گويد سلام الهى شامل حال تو باد تو چه كسى كه بابن صورت زيبا و زينت دلربا آراستهء سوره گويد كه من فلان سوره‌ام كه در دنيا تلاوت ميكردى\r\nو بعد از آن مرا گذاشتى و فراموش كردى اگر متمسك به من ميشدى و مرا ترك نمىكردى اين درجهء عالى و مرتبهء سامى نامزد تو ميبود او در اين صورت متأسف و متحير شود و آن تأسف و تحير فايدهء ندهد و بعد از آن آن حضرت فرمود كه بر شما باد كه متوسل به قرآن شويد و او را بياموزيد و پيوسته متذكر آن شويد تا به اين درجه رفيعه و مرتبه عاليه برسيد و در آن روز حسرت و ندامت نكشيد و نيز از آن حضرت ماثور است كه قرآن امانت خداست بايد كه بندهء مؤمن در امانت خدا نگاه كند و هر روز پنجاه آيه از آن تلاوت كند و هيچ شكى نيست كه مقصود اصلى از قراءة قرآن تذكرهء معانى آنست تا امر و نهى آن ملكه او شود و پيوسته مطيع امر آن و منزجر از نهى آن باشد چنان كه كريمهء كِتابٌ أَنْزَلْناه إِلَيْكَ مُبارَكٌ لِيَدَّبَّرُوا آياتِه وَلِيَتَذَكَّرَ أُولُوا الأَلْبابِ دلالت صريح دارد بر آن پس بايد كه لفظ قرآن را با معنى آن جمع كند و اكتفاء بلفظ نكند تا هم ثواب قراءة كردن و هم اجر معنى\r\n","description":"","footnote":"","page_name":" 18 ","page_number":18},
  {"content":"\r\nآن دانستن داشته باشد و قراى صحابه چون عبد اللَّه مسعود و ابى بن كعب روايت كرده‌اند كه رسول ده آيه تلاوت قرآن نمودى و از آن در نگذشتى تا معانى آن را تعليم ما فرمودى و آنچه در او بودى اعلام ما نمودى و چون قرآن نزد آن حضرت تمام كرديم مستحضر جميع معانى آن بوديم و عبد اللَّه عباس گفت هر كه قرآن خواند و تفسيرش نداند بمنزله كسى باشد كه نداند كه چه مىگويد حسن بصرى مىگويد كه سوگند مىخورم بخداى كه حقتعالى هيچ آيتى نفرستاد مگر كه خواست تا معانى آن را بدانند و بامر و نهى آن معرفت حاصل كنند سفيان ثورى گفته كه حيف از عمر ما كه صرف ظهار و ايلا كرديم و كتاب خدا را با پس پشت انداختيم و بغور معانى آن نرسيديم فالان وقت الشروع فى المقصود بعون اللَّه الملك المعبود\r\n\r\nسورة فاتحة الكتاب\r\nبدانكه اينسوره نزد عبد اللَّه عباس و قتاده مكى است و مجاهد گفته كه مدنى است و اول اصح است زيرا كه أمير المؤمنين ( ع ) فرموده كه\r\n( نزلت فاتحة الكتاب بمكة من كنز تحت العرش )\r\nيعنى سوره فاتحة الكتاب از گنجهاى زير عرش به مكه نزول اجلال يافته و ابن عباس روايت كرده كه چون حضرت رسول صلَّى اللَّه عليه و آله در مكه باداى رسالت بر خواست سخن اول او اين بود كه بِسْمِ اللَّه الرَّحْمنِ الرَّحِيمِ الْحَمْدُ لِلَّه رَبِّ الْعالَمِينَ تا آخر و نيز بصحة پيوسته كه آن حضرت بعد از بعثت ده سال در مكه اقامت نمود و مردمان را به نماز امر فرمود و ايشان منقاد امر آن حضرت شده به نماز اقدام مينمودند و بنا بر حديث مشهور از موافق و مخالف كه رسول صلَّى اللَّه عليه و آله فرموده كه\r\n( لا صلاة الا بفاتحة الكتاب )\r\nفاتحه جزء نماز است و شرط صحت آن پس مكى باشد و بعضى گفته‌اند كه اينسوره دو بار نازل شده يك بار در مكه در وقت فرض صلاة يوميه و بار ديگر در مدينه در حين تحويل قبله و عدد آيات آن هفت است باتفاق جميع علما و خلاف در أَنْعَمْتَ عَلَيْهِمْ است كه نزد بعضى از اهل خلاف چون مالكى و اوزاعى و ابو حنيفه از جمله هفت آيه است و بسمله جزء فاتحه نيست و صحيح آنست كه بسمله جزء سوره است و آيتى از او و أَنْعَمْتَ عَلَيْهِمْ جزء آيه است نه آيه و حديث صحيح مشهور از حضرت رسالت پناه ( ص ) كه\r\n( فاتحة الكتاب سبع آيات احديهن بِسْمِ اللَّه الرَّحْمنِ الرَّحِيمِ\r\nو اجماع اهل البيت ( ع ) مثبت اينقولست و مبطل قول اول و همه اهل كوفه كه در عدد مستندند بامير المؤمنين ( ع ) و قراء مكه و فقهاى ايشان و ابن مبارك و شافعى نيز بر اينقولند و زيادتى تبيين اثبات در اينقول و ابطال قول اول در تفسير بسمله سمت تحرير خواهد يافت انشاء اللَّه و اينسوره را نامهاى متعدد است فاتحة الكتاب و سورهء حمد و شكر و دعا و ام القرآن و ام الكتاب و سبع مثانى و وافى و كافى و اساس و شفا و صلاة و كنز و تعليم مسئله و سورهء مناجات و تفويض و رقيه اما تسميهء آن بفاتحة الكتاب بجهة آنكه افتتاح كتاب\r\n","description":"","footnote":"","page_name":" 19 ","page_number":19},
  {"content":"\r\nبه او شده و پيش از جميع قرآن نازل گشته و اما حمد و شكر بجهة اشتمال آن بر حمد الهى و شكر نعم پادشاهى و اما دعا بجهة آنكه متضمن رفع دعوات است بقاضى الحاجات و امام القرآن و ام الكتاب بواسطهء آنكه ام بمعنى اصل و جمع است و اينسوره اصل قرآن است و جامع مقاصد آن زيرا كه محتويست بر اصول اسلام كه آن طريق معرفت خداست و تعبد بامر و نهى او و مشتمل است بر اظهار ربوبية و كيفيت عبوديت و بيان وعد و وعيد و حكم نظريه و احكام عمليه كه آن سلوك طريق مستقيم است و منطوى است بر مراتب سعدا و منازل اشقيا و گفته‌اند كه ام بمعنى امام است و چون اينسوره مقدمه قرآنست از اينجهت به اين اسم مسمى شده و اما سبع مثانى زيرا كه هفت آيتست و اكثر الفاظش مكرر و مثنى چون اللَّه و رب و الرحمن و الرحيم اياك و اياك الصراط و صراط عليهم و عليهم غير و لا المغضوب عليهم و الضالين و يا آنكه مثنى است باعتبار آنكه نصفى در صفات خالق است و نصفى در صفات مخلوق و يا باعتبار تضمن وى دو نوع متقابل را چون ربوبية و عبوديت و خالقيت و مخلوقيت و علم و عمل و توفيق و هدايت و ضلالت و دوست و دشمن و يا باعتبار آنكه در نماز دو بار خوانده مىشود و يا به جهت آنكه دو بار نازل گشته و اما وافى بسبب آن كه خواندن همهء آن در نماز واجبست و تنصيف آن اصلا جايز نيست بخلاف سورهاى ديگر در نماز مسنونه باجماع و مفروضه على الخلاف و يا باعتبار آنكه حقتعالى در او ايفاء تمام معانى قرآن نموده از علم اصول و امر و نهى و وعد و وعيد و كيفيت عبوديت و غير آن و اما كافى زيرا كه كافى و مستغنى است از سورهاى ديگر و غير آن از سور قرآن محتاجند به آن چنان كه حضرت رسالت ( ص ) فرموده كه\r\n( ام القرآن عوض عن غيرها و ليس غيرها عوضا عنها )\r\nيعنى ام قرآن كه فاتحه است عوض غير خود است و غير آن عوض آن نيست و لهذا در نماز اكتفاء بفاتحه ميتوان كرد و بسوره ديگر كه غير فاتحه باشد اكتفاء نميتوان كرد و اما اساس جهت اينكه بمعنى اصل است و او اصل قرآن است بجهة جامعيت كيفيت عبادت چنان كه گذشت و عبد اللَّه عباس فرموده كه هر چيزى را اساسى است و اصلى اساس دنيا مكه است و اساس آسمانها آسمان هفتم و اساس زمينها زمين هفتم و اساس بهشتها بهشت عدن و اساس دوزخ دركه هفتم و اساس خلق آدم و اساس پيغمبران نوح و اساس بنى اسرائيل يعقوب و اساس كتابها قرآن و اساس قرآن فاتحه و اساس فاتحه بسم اللَّه الرحمن الرحيم و اما شفاء زيرا كه پيغمبر صلَّى اللَّه عليه و آله فرموده كه\r\n( فاتحة الكتاب شفاء من كل داء )\r\nفاتحه شفاى جميع دردها و مرضها است ابو سليمان روايت كرده كه با رسول خداى بغزاى كفار رفته بوديم مردى در ميان ما مصروع شد يكى از صحابه سوره فاتحه در گوش او خواند بر خواست و شفاى تمام يافت اين قصه بعرض سيد كاينات رسانديم فرمود\r\nهى ام الكتاب و هى شفاء من كل داء\r\n","description":"","footnote":"","page_name":" 20 ","page_number":20},
  {"content":"\r\nاينسوره اصل قرآن است و شفاى جميع آلام و امراض مردمان و اما صلاة زيرا كه نماز بدون آن صحيح نيست چنان كه حديث\r\nلا صلاة الا بفاتحة الكتاب\r\nمشعر است بر اين پس گوئيا كه عين صلاة است و مسلم بن حجاج در صحيح خود روايت كرده از پيغمبر صلَّى اللَّه عليه و آله كه حقتعالى فرمود\r\nقسمت الصلاة بينى و بين عبدى نصفين\r\nصلاة را قسمت نمودم يعنى نماز را منقسم ساختم ميان خود و ميان بندهء خود به دو نصف نصف از براى خود و نصف از براى بندگان خود هر گاه بندهء بگويد كه بسم اللَّه الرحمن الرحيم حقتعالى گويد بندهء من ابتدا بنام من مىكند بر من واجب شد كه جميع امور دنيويه و اخرويه او را بر او تمام گردانم و در احوال و اموال او بركت كنم و چون گويد الْحَمْدُ لِلَّه رَبِّ الْعالَمِينَ او سبحانه گويد بنده من بثنا و ستايش من اقدام مينمايد و چون گويد الرَّحْمنِ الرَّحِيمِ از جانب الهى خطاب آيد كه بندهء من بستايش من اشتغال مينمايد و ثناى مرا ورد زبان خود ميسازد و چون گويد مالِكِ يَوْمِ الدِّينِ حقتعالى فرمايد كه بندهء من مجد و بزرگوارى من مىگويد و چون گويد كه إِيَّاكَ نَعْبُدُ وَإِيَّاكَ نَسْتَعِينُ خداى تعالى فرمايد كه اينست ميان من و بندهء من و اين عهدى است كه روز ميثاق از او اخذ نموده‌ام و اين اوصاف مذكور مخصوصست به من و غير مرا در او راه نيست و چون گويد اهْدِنَا الصِّراطَ الْمُسْتَقِيمَ تا آخر حق سبحانه فرمايد كه اين سمات بنده من است و بر من واجبست كه او را به راه راست رسانم و انجاح جميع حوايج او نمايم و اما كنز زيرا كه آن از گنجهاى عرش است چنانچه حديث\r\nنزلت فاتحة الكتاب بمكة من كنز تحت العرش\r\nمشعر است بر آن و اما تعليم مسئله زيرا كه حقتعالى در اينسوره بندگان را تعليم آداب سؤال كرده كه آن ابتداست بثنا و بعد از آن باخلاص و آن گاه دعا و اما سورهء مناجات زيرا كه مصلى در نماز به اين سوره با خداى خود راز ميگويد و عرض نياز و مناجات مينمايد كه المصلى يناجى ربه و اما سوره تفويض زيرا كه آن مشتملست بر استعانت عبد در جميع امور به او سبحانه و تفويض كل امور به او و اما رقيه زيرا كه افسون جميع گزندگان و درندگانست سلمة بن محرز از امام جعفر صادق ( ع ) روايت كرده كه آن حضرت فرموده كه هر كه فاتحه او را به نسازد هيچ شربتى و دارويى و عوذهء او را به نخواهد ساخت و ابو سعيد خدرى روايت كند كه من با جمعى مسافران بقبيلهء از قبايل عرب گذر كرديم اتفاقا يكى از ايشان را مار گزيده بود و از علاج آن متعذر بودند يكى از آنها نزد ما آمد و استعلاج نمود و گلهء گوسفند قبول كرد كه بما دهد تا معالجهء آن نمائيم يكى از ياران ما فاتحه را بر آن مار گزيده خواند و دست بر آن عضو نهاد فى الحال شفا يافت پس گله گوسفند را بما دادند و اينسوره را ثواب بسيار است و اجر بيشمار ابى بن كعب روايت كرده كه حضرت رسالت ( ص ) فرمود كه هر بنده مسلمان كه\r\n","description":"","footnote":"","page_name":" 21 ","page_number":21},
  {"content":"\r\nقرائت فاتحه نمايد ثواب قرائت دو ثلث قرآن از براى او بنويسند و در روايت ديگر واقع شده كه ثواب قرائت جميع قرآن به او دهند و ثواب كسى كه بر جميع مؤمنين و مؤمنات تصدق نموده باشد و نيز از ابى منقولست كه فاتحه را نزد رسول خدا ( ص ) ميخواندم آن حضرت فرمود به حق آن كسى كه نفس من بيد فرمان اوست كه خداى تعالى مثل اينسوره را در تورية و انجيل و زبور و فرقان فرو نفرستاده و اينسوره اصل قرآن است و جامع معانى فرقان و مقسوم است ميان بنده و خداى عز و جل و بنده راست آنچه طلب نمايد از خداى تعالى از مقاصد دنيا و عقبى و محمد بن مسعود عياشى باسناد خود نقل نموده كه رسول اللَّه ( ص ) جابر بن عبد اللَّه انصارى را گفت كه اى جابر تو را تعليم كنم ببهترين سوره كه حقتعالى در كتاب خود فرو فرستاده جابر گفت بلى يا رسول اللَّه آن حضرت فرمود كه آن فاتحة الكتاب است كه شفاى جميع دردها و دافع همه مرضها و بلاهاست مگر موت و رافع درجات قارى خود در جنات ، على و روضات عليا و از أمير المؤمنين عليه السّلام مرويست كه رسول اللَّه صلَّى اللَّه عليه و آله فرمود كه حقتعالى به من گفت كه اى محمد وَلَقَدْ آتَيْناكَ سَبْعاً مِنَ الْمَثانِي وَالْقُرْآنَ الْعَظِيمَ يعنى سوره فاتحة الكتاب و قرآن عظيم به تو عطا فرموديم آن گاه فرمود كه حق سبحانه تخصيص ذكر فاتحه نمود و آن را در فضل از جميع قرآن ممتاز ساخت و بر من منت نهاد به جهت آنكه اينسوره از شريفترين گنجهاى عرش است و نيز از أمير المؤمنين عليه السلام روايتست كه حق سبحانه حضرت رسالة ( ص ) را از ميان بندگان مخصوص گردانيد به خود و او را مشرف و مكرم ساخت بارسال فاتحة الكتاب و هيچ پيغمبرى را در اين تشريف با او شريك نساخت مگر سليمان پيغمبر را كه او را از جمله اينسوره بِسْمِ اللَّه الرَّحْمنِ الرَّحِيمِ عطا نمود و چنانچه بزبانحال بلقيس از تعظيم و تكريم اين آيه شريفه خبر ميدهد كه إِنِّي أُلْقِيَ إِلَيَّ كِتابٌ كَرِيمٌ إِنَّه مِنْ سُلَيْمانَ وَإِنَّه بِسْمِ اللَّه الرَّحْمنِ الرَّحِيمِ پس هر بنده مؤمن كه قرائت فاتحه نمايد حقتعالى بهر حرفى از آن حسنهء به او كرامت فرمايد كه افضل از دنيا و ما فيها باشد و از ابن عباس نقلست كه من روزى نزد پيغمبر ( ص ) بودم ناگاه ملكى از ملائكه مقربين نزد آن حضرت ظاهر شد و گفت ابشر بنورين او بيتهما لم يؤتهما نبى قبلك فاتحة الكتاب و خواتيم سورة البقرة لن تقرء حرفا منهما الا اعطيته يعنى بشارت باد تو را اى محمد كه دو چيز را به تو داده‌اند كه به هيچ پيغمبر پيش از تو نداده اندر آن فاتحة الكتاب و خواتيم سورة البقره است كه آيه آمَنَ الرَّسُولُ است تا آخر هيچ حرفى از اين در نخوانى يعنى از خداى مسئلت ننمايى مگر كه داده شوى آنچه طلبيدهء آن را و حذيفه يمانى روايت كرده\r\nكه پيغمبر ( ص ) فرمود كه قومى باشند كه حقتعالى نزول عذاب را برايشان واجب گردانيده باشد پس طفلى از\r\n","description":"","footnote":"","page_name":" 22 ","page_number":22},
  {"content":"\r\nاطفال ايشان در مكتب الْحَمْدُ لِلَّه رَبِّ الْعالَمِينَ را قرائت نمايد حقتعالى آن را بشنود و آن عذاب را از ايشان مدت چهل سال بر دارد و در خبر آمده كه خداى تعالى صد و چهار كتاب را از آسمان فرو فرستاد و از آن جمله تورية و انجيل و زبور و قرآن را برگزيد و علوم جميع اين كتابها در آن درج فرمود و بعد از آن از اين چهار كتاب قرآن را اختيار نمود و بركات و ثواب خواندن و دانستن آن را در آن مندرج ساخت و آن گاه جميع علوم و ثواب و بركات قرآن را جمع كرده و در سوره هاى مفصل وضع نمود و بعد از آن فاتحه را انتخاب كرد و همه آن علوم و بركات و مثوبات تلاوت و دانستن آن را در او جمع فرمود پس هر كه فاتحه بخواند چنان باشد كه صد و چهار كتاب خداى را خوانده و هر كه بمعنى آن وارسد هم چنان بود كه معانى جميع آن كتابها را دانسته و از اينجا است كه ابن عباس از أمير المؤمنين صلوات اللَّه عليه روايت نموده كه آن حضرت فرمود كه يا عبد اللَّه\r\n( او كتبت معانى الفاتحة لا وقرت سبعين بعيرا )\r\nيعنى اگر بنويسم جميع معانى و حقايق فاتحة الكتاب را هفتاد شتر از آن پر بار كنم و نيز از ابن عباس روايت است كه أمير المؤمنين صلوات اللَّه عليه از اول شب تا وقت نماز صبح از براى من تفسير فاتحة الكتاب مىفرمود و هنوز از تفسير باء بسم اللَّه در نگذشته بود و بعد از آن فرمود\r\n( انا نقطة تحت الباء )\r\nمن نقطه‌ام كه در زير باء است يعنى نقطهء مركز علم اولين و آخرينم و از شرايف و فضايل اينسوره است كه حروف ثخجر شظف در او نيست زيرا كه اين حروف اشارتند به ثبور و خزى و جحيم و زفير و شهيق و لظى و فراق و اين هفت حرف بعدد ابواب جهنم است پس هر كه اينسوره بخواند حقتعالى او را از طرق لَها سَبْعَةُ أَبْوابٍ نجات داده به هشت در بهشت رساند و لهذا ابليس نزد نزول اينسوره بناله و فرياد درآمد و مضطرب شد چنان كه در آثار وارد شده كه ابليس لعين در جميع عمر خود چهار نوبت مضطرب و بىتاب گشته و ناله و افغان نموده اول وقتى كه طوق لعنت به گردن او فرود آمد دوم زمانى كه او را از بهشت اخراج كردند سيم ساعتى كه حضرت رسالت صلَّى اللَّه عليه و آله مبعوث گشت چهارم هنگامى كه فاتحة الكتاب نزول اجلال يافت و چون كه از جمله حقوق قرآن اينست كه قارى در حينى كه قدم در حريم حرم قرآن نهد آيهء كريمهء فَإِذا قَرَأْتَ الْقُرْآنَ فَاسْتَعِذْ بِاللَّه مِنَ الشَّيْطانِ الرَّجِيمِ را منظور نظر خود ساخته ابتدا باستعاذه نمايد تا از وساوس شيطانى ايمن باشد از اينجهة پيش از شروع در تفسير فاتحه ابتدا باستعاذه نموده در معنى آن اشعارى ميرود ( اعوذ ) پناه مىگيرم و النجا ميكنم ( باللَّه ) بمعبود يكتا و خداوند بىهمتا ( من الشّيطان ) از شر وسوسه ديو متمرد سركش كه ابليس پر تلبيس است و فى الصحاح ( كل عات و متمرد من الانس و الجن و الدواب شيطان ) پس الف لام مى\r\n","description":"","footnote":"","page_name":" 23 ","page_number":23},
  {"content":"\r\nتواند بود كه از براى جنس باشد و شامل ابليس و جميع شياطين و يا براى عهد و مراد از آن ابليس كه رأس الشياطين است باشد و بدانكه نزد بعضى شيطان بر وزن فعلان است مأخوذ از شاط يشيط بمعنى بطل يعنى ديوى باطل و مخالف حق و اكثر بر آنند كه بر وزن فيعال است بمعنى بعيد كما يقال ( شطنت الدار اذا بعدت و اشطنه اذا ابعده ) و اين قول اصح است و يؤيده قول الشاعر :\r\n\r\n( ايما شاء عصاه عكاه\r\nثم يلقى فى السجن و الاغلال )\r\n\r\nپس معنى آنست كه ديوى دور مانده از رحمت يا از انواع خير ( لرحيم ) مرجوم و رانده شد از رياض جنت بتير لعنت يا مطرود از طبقات سماوات بشهب ثاقبه كه آن ستاره هاى ريزانند و درخشان چه هر شيطان هر گاه قصد آسمان مىكند بجهة استماع كلام فرشتگان ستاره ها بر او ريزان ميشوند و او را از آن منع ميكنند و ببايد دانست كه لفظ اللَّه چون كه مستجمع جميع صفات كماليه است بخلاف اسامى و صفات ديگر پس اينكه او مستعاذ به واقع شود نه غير آن از بواقى اسماء و صفات حسنات دلالتى تمام دارد بر آنكه شيطان عدو غالبست و دفع شر او به هيچ وجه ممكن نيست مگر باستعاذه نه به كسى كه غالب مطلق باشد و حكمت در عدول از باللَّه اعوذ باعوذ باللَّه با آنكه اول مفيد حصر است اهتمام است بذكر تعوذ چنان كه در اقْرَأْ بِاسْمِ رَبِّكَ كه عدم تقديم بسمله بسبب اهتمام قراءة قرآنست و عدول از فعل ماضى كه ( عذت ) است بفعل مضارع كه اعوذ است بجهة اعتبار تجدد است و استمرار و نيز بدانكه اعوذ اگر چه خبر است اما بمعنى دعا است و در اين تقدير است كه ( اللهم اعذونى ) و نكته در عدول از انشا بخبر آنست كه تا بنده اظهار فعلى كند كه مقدور ويست و در گفتار لفظ اعوذ با خداى خود چنين مناجات كند كه بار خدايا من با وجود قصور و فتور بشرية از عهدهء عبوديت بيرون آمدم و گفتم ( اعوذ باللَّه ) تو با وجود جود و نهايت كرم و غاية فضل و رحمت سزاوارترى كه بعهد ربوبية وفا كنى و بگويى ( اعيذك من الشيطان الرجيم ) و مخفى نيست كه استعاذه سبب فوز و فلاح است و موجب انجاح مرام و واسطهء رفع درجات و قرب مرتبه نزد قاضى الحاجات و لهذا جميع انبياء بوسيلهء استعاذه بمقام قرب و نجاح رسيده‌اند و بر همهء كفار غالب گشته‌اند چنان كه نوح نجى على نبينا و عليه السّلام وقتى كه گفت رَبِّ إِنِّي أَعُوذُ بِكَ أَنْ أَسْئَلَكَ ما لَيْسَ لِي بِه عِلْمٌ حق تعالى خلعت سلامت و بركت در او پوشانيد و فرمود يا نُوحُ اهْبِطْ بِسَلامٍ مِنَّا وَبَرَكاتٍ عَلَيْكَ و ابراهيم خليل در وقتى كه نمرود او را در آتش ميانداخت استعاذه نمود بر اين وجه كه\r\n( اعوذ باللَّه خلقنى فهدانى من شر ما عصاه فآذانى )\r\nحق تعالى به آتش امر فرمود كه يا نارُ كُونِي بَرْداً وَسَلاماً عَلى إِبْراهِيمَ و او را بمرتبهء خلت رسانيد كه وَاتَّخَذَ اللَّه إِبْراهِيمَ خَلِيلًا و يوسف صديق عليه السّلام فرمود كه مَعاذَ اللَّه إِنَّه رَبِّي مرتبه عصمت و ملكت\r\n","description":"","footnote":"","page_name":" 24 ","page_number":24},
  {"content":"\r\nيافت چنان كه او سبحانه در حق او فرمود كه كَذلِكَ لِنَصْرِفَ عَنْه السُّوءَ وَالْفَحْشاءَ وَكَذلِكَ مَكَّنَّا لِيُوسُفَ و موسى كليم عليه السّلام با حقتعالى مناجات كرد به اين طريق كه انى عذت بربى و ربكم ان ترجمون بمقر تكليم رسيد كه و كلم اللَّه موسى تكليما و در جاى ديگر فرمود وَقَرَّبْناه نَجِيًّا و مادر مريم گفت كه إِنِّي أُعِيذُها بِكَ وَذُرِّيَّتَها مِنَ الشَّيْطانِ الرَّجِيمِ حقتعالى مريم را كه مادر اكثر پيغمبران بود به او عطا نمود و در حق او فرمود كه فَتَقَبَّلَها رَبُّها بِقَبُولٍ حَسَنٍ وَأَنْبَتَها نَباتاً حَسَناً و مريم عليه السّلام نيز در وقتى كه گفت إِنِّي أَعُوذُ بِالرَّحْمنِ مِنْكَ إِنْ كُنْتَ تَقِيًّا حق سبحانه عيسى عليه السّلام را به او داد و در رفع تهمت او بروح اللَّه امر نمود به اين كلام كه إِنِّي عَبْدُ اللَّه آتانِيَ الْكِتابَ وَجَعَلَنِي نَبِيًّا وَجَعَلَنِي مُبارَكاً أَيْنَ ما كُنْتُ وَأَوْصانِي بِالصَّلاةِ وَالزَّكاةِ ما دُمْتُ حَيًّا و حضرت خاتم الانبياء صلَّى اللَّه عليه و آله و سلَّم وقتى كه مناجات فرمود به اين وجه كه\r\nرب اعوذ بك من همزات الشياطين و اعوذ بك رب ان يحضرون\r\nحق سبحانه او را بمقام قرب رسانيد و در حق او فرمود كه ثُمَّ دَنا فَتَدَلَّى فَكانَ قابَ قَوْسَيْنِ أَوْ أَدْنى و او را پيشواى جميع مخلوقات و سيد كافه بريات گردانيد و به او امر فرمود كه قُلْ إِنْ كُنْتُمْ تُحِبُّونَ اللَّه فَاتَّبِعُونِي يُحْبِبْكُمُ اللَّه و در حق او فرمود كه وَما أَرْسَلْناكَ إِلَّا كَافَّةً لِلنَّاسِ بَشِيراً وَنَذِيراً وَداعِياً إِلَى اللَّه بِإِذْنِه وَسِراجاً مُنِيراً و زمام اختيار شفاعت به كف كفايت او داد كه عَسى أَنْ يَبْعَثَكَ رَبُّكَ مَقاماً مَحْمُوداً و به جهت استعاذه بود كه ذريهء طاهره او را كه ائمهء معصوميناند از رجس مجتنب ساخت و در حق ايشان اين آيه فرستاد كه إِنَّما يُرِيدُ اللَّه لِيُذْهِبَ عَنْكُمُ الرِّجْسَ أَهْلَ الْبَيْتِ وَيُطَهِّرَكُمْ تَطْهِيراً پس بايد كه بندهء مؤمن اقتفا بانبيا و ائمهء هدى نموده به اين كلمه طيبه مترنم شود تا بمقام رَضِيَ اللَّه عَنْهُمْ وَرَضُوا عَنْه رسيده قدم بر سرير يحبهم و يحبوا كه نهد و در جوار قرب الهى متمكن شود و از معقل بن يسار روايت است كه حضرت رسالت ( ص ) فرموده كه هر كه در وقت صبح سه بار بگويد\r\nاعوذ باللَّه من الشيطان الرجيم\r\nو سه آيه از آخر سورة الحشر به آن منضم سازد حق تعالى هفتاد هزار فرشته بر او موكل گرداند كه بر او صلوات فرستد تا بشب و اگر در آن روز بميرد شهيد مرده باشد و هر كه در وقت شام به اين طريق استعاذه كند هم اين ثواب يابد و بدانكه استعاذه به مجرد قول فايده معتد به بر او مترتب نميشود بلكه حصول درجات عاليه و انجاح مدعيات دنيويه و مقاصد اخرويه متفرعست بر تخليه قلب مستعيذ از اخلاق سيئه شيطانيه و تحليه او باخلاق سنيه رحمانيه چنان كه در حديث قدسى ورود يافته كه اگر كسى خواهد كه ذوق محبت من دريابد و پرتو نور معرفة من بر دل بىغل او تابد بايد كه دامن دل را از لوث شيطنت پاك سازد و خود را از باديهء رذايل شيطانى خلاص ساخته باخلاص تمام روى بخلوت خانه خاص من آرد و از ابن عباس مرويست\r\n","description":"","footnote":"","page_name":" 25 ","page_number":25},
  {"content":"\r\nكه حقتعالى اول رسول خود را باستعاذه امر نمود و بعد از آن فرمود كه افتتاح كلام بنام نامى و باسم سامى او كند برين نهج كه\r\n* ( بِسْمِ اللَّه ) * بنام خداى كه بوجوب وجود و استجماع جميع صفات كمال مستحق پرستش است و سزاوار عبوديت * ( الرَّحْمنِ ) * بسيار بخشنده بر خلقان در دنيا باضافه وجود حيات و ارزاق و ساير نعم تا بوسيلهء آن معرفة او حاصل كنند و مشغول عبادت او شوند * ( الرَّحِيمِ ) * نيك بخشاينده بر بندگان در عقبى بمغفرت و رسانيدن ايشان بروضهء جنت و مقام قربة بدانكه بسم جار و مجرور است و هر جار و مجرور متعلق است بفعل يا شبه فعل زيرا كه حروف جاره موضوعند از براى افضاى معنى افعال باسماء پس آنها را ناچار باشد از متعلق ( فحينئذ ) بسم را از متعلقى چاره نباشد و آن ابتداء است و تقدير اينست كه بسم اللَّه ابتداء و ميتواند بود كه تقدير اين باشد كه ابتداء متبركا و متيمنا بسم اللَّه يعنى آغاز كلام ميكنم در حالتى كه با بركت و يمنم بنام خداى و بعضى گويند كه متعلق آن فعلى است كه مشتق است از مصدرى كه از فعل مشروع فيه مستفاد مىشود يعنى اگر مشروع فيه قرأت باشد اقرء است و اگر كتابة است اكتب و اگر ذباحه است اذبح و اگر اكل است اكل و على هذا القياس و تأخير متعلق آن به جهت افادهء اختصاص است و رد اهل شرك كه بنام آلهة خود ابتدا ميكردند و ميگفتند بسم اللات باسم العزى پس بر موحد واجبست كه در ابتداء امور قصد معنى اختصاص كند باسم حق تعالى و بر نهجى به آن قائل شود كه مفيد اختصاص باشد و اين بتأخير فعل مىشود و تقديم اسم مانند * ( إِيَّاكَ نَعْبُدُ وَإِيَّاكَ نَسْتَعِينُ ) * و لهذا نوح عليه السّلام در وقت نشستن در كشتى فرمود كه بِسْمِ اللَّه مَجْراها وَمُرْساها و نگفت مجراها و مرسيها بسم اللَّه تا افاده اختصاص دهد و بر همگنان ظاهر گردد كه در جميع امور ابتدا باسم سامى حضرت عزت ميبايد كرد نه باسم غير او چنان كه شعار مشركان است و نيز تقديم اسم او سبحانه ادخل است در تعظيم و اوفق بوجود زيرا كه وجود او مقدم است بر جميع موجودات و ديگر آنكه تا در قرائت متقدم باشد چه آن آلت قرائتست از حيثيت آنكه فعل تمام نميشود و در شرع معتد به نميشمرند مگر كه مصدر باسم سامى او سبحانه باشد\r\nلقوله ( ص ) كل امر ذى بال لم يبدء فيه ببسم اللَّه فهو ابتر\r\nپس معنى مراد از بسم اللَّه اينست كه بنام معبود به حق ابتدا ميكنيم نه بنام معبود باطل و عدم تأخير فعل در اقْرَأْ بِاسْمِ رَبِّكَ به جهت آنست كه اينجا تقديم فعل اوقع و اهم است زيرا كه اين سوره اول سورهء است كه نازل شده پس امر بقرائت در او اهم بوده باشد و باء يا از براى الصاق است يعنى مانند مررت بزيد و يا بمعنى استعانت باشد چنان كه كتب بالقلم يعنى ابتداء كلام من ملصق است باسم خداى به حق و يا باستعانة نام خداى آغاز كلام ميكنم و قائل شدن حقتعالى به اين كلام باعتبار آنكه مقولست\r\n","description":"","footnote":"","page_name":" 26 ","page_number":26},
  {"content":"\r\nبر السنهء عباد هم چنان كه شخصى شعر را بر لسان غير خود خواند و * ( الْحَمْدُ لِلَّه رَبِّ الْعالَمِينَ ) * تا آخر و بلكه اكثر قرآن بر اين منهاج واقع شده و مقصود از آن تعليم عباد است كه بچه كيفيت در ابتداء كلام متبرك و مستعين شوند باسم او بچه وجه تحميد و تمجيد تعظيم او نمايند و تحريك او نمايند و تحريك حرف جر با آنكه حروف مبنىاند و اصل در بناء سكونست بجهة تعذر ابتداء است بساكن و تحريك آن بكسر نه بفتح و ضم به جهت آنست كه تا حركت آن از جنس آن چيزى باشد كه احداث آن مىكند و تحريك كاف تشبيه كه حرف جر است بفتح نه بكسر بجهة آنست كه او لازم الحرفية نيست و غير متمحض در آن چه گاه هست كه آن اسم واقع مىشود مانند يضحكن عن كالبرد المنهم و حذف همزه در اسم بحسب لفظ بجهة آنست كه همزهء وصل چون بما قبل متصل مىشود ساقط ميگردد و بحسب خط بجهة كثرت استعمال است و عدم حذف آن در اقراء باسم ربك بجهة قلت استعمال آنست و اسم نزد بصريان از اسماء محذوفة الاعجاز است و در اصل سمو است بمعنى علو همچو يد و دم كه در اصل يدو و دمو بوده حرف اخير او را حذف كردند پس نقل حركت سين كردند بما بعد خود تا وقت بر آن صحيح باشد و از جهة تعذر ابتدا به حرف ساكن همزهء وصل مكسور در اول آن در آوردند اسم شد و چون كه او رافع مسماى خود است و شعار او از اينجهة است به اين اسم مسمى شد و بمذهب كوفيان مشتق است از سمه بمعنى علامة و در اصل وسمه بوده حذف و او كردند و همزهء وصل مكسور بعوض آن آوردند اسم شد و چون كه آن علامت مسمى است چنان كه گويند ( لو لا الاسم لما عرف المسمى ) از اينجهت به اين اسم موسوم شد ليكن قول اول اولى است زيرا كه جمع او اسماء است نه اوسام و تصغير او ( سمى ) است كه در اصل ( سميو ) بوده نه ( و سيم ) و جمع و تصغير رد اشياء مىكند بر اصل خود پس معلوم مىشود كه اصل او ( سمو ) است نه ( سمه ) و قلب بعيد است و غير مطرد و اختيار ( باسم اللَّه بر باللَّه ) از جهة تنبيه است بر آنكه تبرك و استعانة بذكر اسم او سبحانه حاصل است فضلا عن الذات و ديگر آنكه تا فرق باشد ميان يمين و تيمن و بعد از حذف الف از اسم سر بارا مطول ساختند جهة آنكه حسن خطى مقتضى آنست كه سر با طولانى باشد و ديگر آنكه تا عوض الف محذوف باشد و يا آنكه تا افتتاح بحذف معظم واقع شده باشد چنان كه بعضى از اهل تحقيق گفته‌اند كه ( طولوا الباء و مد و السين و دور الميم تعظيما للَّه ) تعالى يعنى سر با را دراز كشيد و سين را بكشيد و ميم را مدور سازيد بجهة تعظيم او سبحانه و بدانكه اسم غير مسمى است چنان كه مذهب اشاعره است و بعضى از متكلمين است زيرا كه اگر اسم و مسمى هر دو يكى ميبودند بايستى كه تلفظ بعسل مستلزم حلاوة لسان بودى و تكلم بنار مستلزم احتراق لسان و ديگر گاه هست كه اسم موجود است و مسمى معدوم چون لفظ عنقا و به عكس چون حقايقى كه بازاى آن لفظى موضوع نشده و بعضى بر آنند كه اسم و مسمى عين همند زيرا كه حقتعالى فرموده كه تَبارَكَ اسْمُ رَبِّكَ و جواب\r\n","description":"","footnote":"","page_name":" 27 ","page_number":27},
  {"content":"\r\nآنست كه هم چنان كه واجبست تنزيه ذات او سبحانه از نقايض همچنين لازمست تنزيه اسم او از نقايض و نيز گاه هست كه لفظ اسم را زياده ميكنند مجازا كقول الشاعر ( الى الحول ثم اسم السلام عليكما ) و در انوار التنزيل آورده كه\r\nاگر مراد باسم لفظ است پس غير مسمى است زيرا كه مؤلف است از اصوات مقطعه غير قاره و مختلف مىشود باختلاف امم و اعصار مانند عربى قديم و جديد و متعدد و متحد مىباشد چون الفاظ مترادفه و مشتركه و مسمى اينچنين نيست و اگر مراد به آن ذات شيء است پس عين مسمى خواهد بود ليكن به اين معنى اشتهار نيافته و اگر مراد به آن صفت است هم چنان كه راى ابى الحسن اشعريست منقسم مىشود نزد او به آنچه آن نفس مسمى است چون وجود و به آنچه غير مسمى است چون سلوب و اضافات و به آنچه نه مسمى است و نه غير چون عليم و قدير و اللَّه علم ذات مخصوصهء واجب الوجوديست كه بالذات مستجمع جميع صفات كماليه است پس جميع اسماء و صفات حسنى در ضمن لفظ اللَّه مندرج باشد و لهذا او را از اسم اعظم شمرده‌اند و دليل بر علميت او آنست كه موصوف مىشود و موصوف به واقع نميشود مانند ساير اعلام و ديگر آنكه لا بد است كه ذات او سبحانه اسمى داشته باشد كه صفات بر او جارى شود چه وصف بدون موصوف محال است و به غير از اللَّه اسم ديگر صلاحيت اين ندارد بدليل اجماع و نيز اگر وصف مىبود كلمهء ( لا إله الا اللَّه ) مفيد توحيد نميبود مانند لا إله الا الرحمن كه مانع شركت نيست چه صفت مبهم مىباشد و محتمل غير و اين مستلزم اشتراك است و اظهر آنست كه اللَّه در اصل وصفست ليكن چون در عرف بر غير او سبحانه اطلاق نميكنند بمنزله علم شده چون الثريا و العيوق و جارى مجراى آن گشته در اجراى اوصاف بر او و امتناع وصف به او و عدم تطرق احتمال شركت به آن و دليل بر وصفية اصليه او آنست كه ذات حقتعالى من حيث هو هو بدون اعتبار امرى ديگر در خارج كه حقيقى باشد يا باعتبار غير معقول بشر است با آنكه لفظ بازاء معنى بعد تصور آن معنى مىباشد حقيقة و چون تعقل ذات او تعالى ممكن نيست پس متصور نباشد دلالت لفظ بر او و ديگر آنكه لفظ اللَّه اگر دلالت ميكرد بر مجرد ذات مخصوص او پس ظاهر كريمه و هو اللَّه فى السماوات مفيد معنى صحيح نميبود زيرا كه در اينهنگام معنى چنين است كه او ذاتيست مشخص در آسمانها و اين مستلزم آنست كه سما ظرف آن ذات مشخص باشد و اينصحيح نيست بجهة تنزه او از مكان و محل و اگر صفت باشد معنى چنين خواهد بود كه او معبود است در سماوات و اينحق است و صحيح زيرا كه معبوديت او وصفى است از اوصاف و نيز معنى اشتقاق بودن احد لفظين است مشارك ديگرى در معنى و تركيب و اينشركت حاصل است ميان اللَّه و اصول آن كه مأخذ اشتقاق آنست چه آن يا در اصل إله بوده كه حذف همزه كرده‌اند از جهت خفة لاه شده و چون در حين وقف كردن لات كه اسم معبود باطل است مشتبه به آن ميشد الف لام در اول او در آورده‌اند و از جهة تعظيم بتفخيم ادا كرده‌اند اللَّه شده و يا اشتقاق آن از ( إله يا له الها و آلهة و الوهة\r\n","description":"","footnote":"","page_name":" 28 ","page_number":28},
  {"content":"\r\nو الوهيت ) است بمعنى عبد و مصدر بمعنى مفعول زيرا كه معبوديت او را سزاوار است نه غير او را و يا ازاله است بكسر همزه بمعنى تحير از جهت آنكه عقول متحيرند در معرفة او بكنه و يا از الهت الى شيء اى سكنت اليه بسبب آنكه اطمينان قلوب بذكر او است و ارواح مطمئناند بمعرفة او و يا از إله الفصيل اذا ولع بامه چه عباد مولعند بتضرع كردن به حضرت او در شدايد و اهوال و يا از لاه يليه ليها و لاها است بمعنى احتجب و ارتفع از جهة آنكه او محجوبست از ادراك ابصار و بصاير و مرتفع است بر هر شيء و از هر چه لايق كبرياء او نيست و يا از و له اذا تحير و تخبط عقله و اصل آن ولاه كه قلب و او بهمزه شده به جهت استثقال كسره بر آن مانند اعار و اشاح كه در اصل وعار وشاح بوده و اينمردود است به آنكه جمع او الهه است نه اولهه و يا از إله اذا فزع من امر نزل عليه چه بندگان در حين نزول بلوى بسوى او جزع و فزع ميكنند و يا از الهه غيره اذا اجاره چه بنده از او زينهار ميخواهد حقيقة چون اهل حق يا\r\nزعما مانند مشركان و بدانكه اگر ما قبل اللَّه مكسور است بترقيق ميبايد خواند چون * ( بِسْمِ اللَّه ) * و اگر مضموم يا مفتوح بتفخيم چون من اللَّه و يحذركم اللَّه و حذف الف بعد از لام لحن است و مفسد صلاة و رحمن و رحيم كه صيغهء مبالغه‌اند چون غضبان و عليم و از رحمةاند بمعنى رقة و انعطاف قلب كه مقتضى تفضل و احسان است و منه الرحم لانعطافها على ما فيها و اسماء اللَّه باعتبار غاياتست كه افعال است نه مبادى كه انفعالاتست بجهة امتناع تطرق تغير بذات او و رحمن ابلغ از رحيم است بجهة آنكه زيادتى بناء غالبا دلالت بزيادتى معنى مىكند هم چنان كه در قطع و قطع و كبار و كبار قيد غالبا بجهة احتراز است از مثل حذر كه مبالغهء حاذر است و اينزيادتى يا باعتبار كمية است كه آن كثرت مرحومين است و يا باعتبار كيفيت كه اعظم رحمت است و بنا بر اول ميگويند كه يا رحمن الدنيا چه رحمت او شامل جميع افراد مؤمن و كافر است و رحيم الآخرة زيرا كه رحمت او در آخرت مخصوص است بمؤمن و بنا بر ثانى ميگويند يا رحمن الدنيا و الآخره و رحيم الدنيا چه همهء نعم اخرويه موصوفند بجامة و عظمة و اما نعم دنيويه جليل و حقير هر دو مىباشد و تقديم رحمن با آنكه قياس مقتضى ترقيست از أدنى بأعلى بجهة تقدم رحمت دنياست و يا بجهة آنكه رحمن در حكم علم است از حيثيت آنكه موصوف به غير او سبحانه واقع نميشود چه معنى آن منعم حقيقى است كه رحمت او بنهايت و غايت رسيده باشد و اينمعنى بر غير او سبحانه صادق نميايد زيرا كه هر كه غير اوست مستفيض است بلطف و انعام خود چه مقصود وى از اين انعام و لطف آنست كه ثواب جزيل با ثناى جميل او را حاصل شود و يا مراد وى به آن ازالة رقت قلب است يا ازالة حب مال از قلب چه انسان هر گاه ابناى جنس خود را ضعيف و فقير مىبيند رقت قلب باعث او مىشود كه بر او احسان كند و يا چون ميخواهد كه ازالهء تهمت بخل كند از خود به غير اعطا مينمايد و حقتعالى بدون عوض و غير آن از اغراض معطى غير است و ديگر آنكه مستفيض\r\n","description":"","footnote":"","page_name":" 29 ","page_number":29},
  {"content":"\r\nواسطه است در ايصال نعم زيرا كه ذات نعم و وجود آن و قدرت بر ايصال آن وعلهء داعيهء باعثه بر آن و تمكن از انتفاع به آن و قوايى كه به آن انتفاع حاصل مىشود و غير آن همه از مقدورات الهىاند و كسى ديگر بر آن قدرت ندارد و ديگر آنكه چون رحمن دلالت بر جلايل نعم و اصول آن مىكند پس ذكر رحيم در عقب واقع شده تا متناول هر چيزى باشد كه از آن خارج مىشود از دقايق و لطايف آن كه متفرعست بر آن تا تتمه و رديف آن باشد يا به جهت محافظت برؤس آيات و اظهر آنست كه رحمن غير منصرف است و اگر چه اختصاص آن به او سبحانه مانع آن است كه او را مؤنثى باشد بر وزن فعلا يا فعلانه به جهت الحاق آن بفعلان غير منصرف چه اغلب اوزان فعلان غير منصرف است و تخصيص بسمله به اين اسماء بجهة آنست كه تا بنده عارف شود به آنكه كسى كه مستحق آنست كه مستعان به باشد در مجامع امور معبود حقيقى است كه معطى جميع نعم عاجل و اجل و جليل و حقير است تا من جميع الوجوه متوجه جنات قدس شود و متمسك بحبل توفيق او شده سر او علانية مشغول شود بذكر او و استمداد نمايد به او از غير او در جميع مقاصد و در مجمع البيان آورده كه رحمن و رحيم موضوعند از براى مبالغه مشتق از رحمة بمعنى نعمة الا آنست كه مبالغه در فعلان بيشتر است از فعيل و از ابى عبيده حكايت كرده‌اند كه رحمن بمعنى ذو الرحمة است و رحيم بمعنى راحم و تكرار آن به جهت ضربى از تاكيد است و آنچه مرويست از ابن عباس كه انهما اسمان رفيقان احدهما ارق من الآخر فالرحمن الرقيق و الرحيم العطاف على عباده بالرزق و النعم محمول است به آنكه حقتعالى رجاعست بر بندگان بفضلى بعد از فضلى و نعمتى بعد از نعمتى و تعبير آن به اين معنى بجهة آنست كه حقتعالى موصوف برقة نميشود چنان كه گذشت و آنچه از تغلب روايت كرده‌اند كه لفظ رحمن عربى نيست بدليل قوله تعالى قالوا و ما الرحمن چه كفار انكار\r\nآن نموده‌اند و اگر لفظ عربى ميبود معروف ايشان ميبود غير صحيح است بجهة آنكه اين لفظ مشهور است نزد عرب و در اشعار ايشان بسيار واقع شده انتهى كلامه و نزد بعضى مبالغه رحيم از رحمن بيشتر است و دليل ايشان آنست كه از عكرمه نقلست كه رحمن يك جزو رحمتست و رحيم صد جزء و اين معنى مأخوذ است از قول حضرت رسالت صلَّى اللَّه عليه و آله كه خداى را صد جزء رحمتست و از جمله آن يك جزء را به زمين نازل ساخته و در ميان خلايق قسمت نموده و هر شفقتى و مرحمتى كه بندگان در حق يكديگر ميكنند از آن يك جزء است و نود و نه جزء ديگر را در خزينهء احسان خود ذخيره نهاده تا در آخرت آن يك جزء پراكنده را اين نود و نه جزء ضم كند و آن را صد جزء كامل ساخته بر بندگان نثار كند و از امام جعفر صادق ( ع ) مرويست كه رحمن اسمش خاص است به اين معنى كه لفظ آن را بر غير خدا اطلاق نميكنند و لهذا در يلى لفظ اللَّه كه از اسماى مختصهء او سبحانه است واقع شده و صفتش عام كه آن مطلق بخشش است در دنيا و رحيم اسمش عام است به اين طريق كه بر غير خدا نيز اطلاق ميكنند و صفتش خاص كه آن بخشش است در آخرت و ابو سعيد خدرى\r\n","description":"","footnote":"","page_name":" 30 ","page_number":30},
  {"content":"\r\nاز پيغمبر ( ص ) روايت كرده كه عيسى عليه السّلام ميگفت كه ( الرحمن رحمن الدنيا و الرحيم رحيم الآخرة ) و از تابعين صحابه منقولست كه او سبحانه رحمن است نسبت بجميع مردمان از مؤمن و كافر و بر و فاجر به اين معنى كه خالق و رازق همه است و رحيم است بمؤمنان به اين وجه كه توفيق دهنده ايشان است در طاعت و عبادت و آمرزندهء ذنوب ايشان و دهندهء ثواب ايشان و رساننده ايشان بدرجات جنان و فريادرس ايشان در ظلمت قبر و حسرت قيامت و فزع نامه خواندن و خوف ميزان و صراط و نيران چنان كه در آثار آمده كه چون بنده مؤمن را بقبر در آورند و سر قبر را استوار كرده دوستان و مصاحبان همه باز گردند و او را در كنج لحد تنگ و تاريك تنها بگذارند حق سبحانه و تعالى از روى لطف و بنده نوازى خطاب كند به او كه ( عبدى بقيت فريدا وحيدا ) اى بنده من در اين كنج لحد تنها ماندهء آن دوستان و ياران كه از براى ايشان در حق من عصيان ميكردى و رضاى ايشان را برضاى من اختيار ميكردى تو را اينجا تنها بگذاشتند ( فانا رحمك اليوم رحمة تتعجب الخلائق منها ) امروز تو را برحمت شامله خود بنوازم چنان كه همهء خلايق از آن تعجب نمايند پس خطاب فرمايد بفرشتگان كه اى ملائكه من اين غريبى است بيكس و بىيار و از وطن و ديار خرد جدا افتاده و از همنشينان خود دور شده و الحال در اين كنج لحد مهمان منست آنچه مقدور شما مىشود به روى كرم و احسان نمائيد و درى از جنت بر او گشائيد و قبر او را موسع و منور سازيد و انواع رياحين و موايد نزد او حاضر كنيد و بعد از آن او را به من واگذاريد كه بمقتضاى ( اللَّه مونس كل وحيد ) مونس و همنشين او خواهم بود تا روز قيامت و نيز از حضرت رسالت صلَّى اللَّه عليه و آله منقول است كه چون روز قيامت شود بندهء را حاضر كنند فرمان آيد كه قبهء زنيد و بندهء مرا در آنجا بنشانيد بعد از آن او سبحانه بوى خطاب نمايد كه اى بندهء من نعمت مرا سرمايه معصيت ساختى و چندان كه نعمت را بر تو زياده گردانيدم تو بيشتر در عصيان افزودى بنده سر خجالت در پيش افكند خطاب آيد كه اى بندهء من سر بردار كه همان ساعت كه معصيت كردى من تو را آمرزيدم و قلم عفو بر سر آن كشيدم و بندهء ديگر را حاضر كنند و بعتاب مذكور سرزنش نمايند و او از خجالت خود بگريه آيد حقتعالى فرمايد كه اى بندهء من آن روز كه گناه ميكردى و ميخنديدى تو را شرمسار نساختم امروز كه گناه نمىنمايى و تضرع ميكنى چگونه تو را عذاب نمايم و فضيحت تو كنم گناهت آمرزيدم و رخصت دخول بهشت دادم و از اهل البيت عليه السّلام منقولست كه چون روز قيامت رسد حق سبحانه جميع مؤمنان را در يك جا جمع كند و خطاب نمايد بايشان\r\nكه من از سر جميع حقوقى كه در ذمه شما دارم گذشتم شما هر حقى كه در ذمهء يكديگر داريد ابرأ آن كنيد و بهيئت مجموعى ببهشت من درآئيد و از رسول ( ص ) روايتست كه فرمود امت مرا در روز قيامت بموقف حساب بدارند و اعمال ايشان را در ميزان درآرند حسنات ايشان بر سيئات راجح آيد امم سالفه گويند\r\n","description":"","footnote":"","page_name":" 31 ","page_number":31},
  {"content":"\r\nكه امت محمد را با وجود قلة عمل چرا كفه حسنات ايشان راجح آمد پيغمبران ايشان گويند به جهت آنكه ابتداى كلام ايشان سه نام بوده از نامهاى الهى كه اگر همان سه نام در كفه نهند و ساير حسنات و سيئات بنى آدم را در كفه ديگر آنسه نام راجح آيد و آنسه نام * ( بِسْمِ اللَّه الرَّحْمنِ الرَّحِيمِ ) * است و از ابو ذر غفارى روايتست كه حقتعالى در روز قيامت امر نمايد كه گناهان بندهء مؤمن را از نامهء اعمال او جدا سازند و بعد از آن حساب فرمايد و سيئات او را بحسنات مبدل گرداند و او را به بهشت برد و نيز در خبر است كه چون بنده مؤمن قدم در صراط نهد آتش دوزخ در زير قدم او بمثابه يخ فسرده شود و گويد\r\n( جاوز يا مومن فان نورك اطفا لهبى )\r\nيعنى اى مؤمن زود بگذر كه نور تو شعلهء مرا فرو نشاند و ابو سعيد خدرى از پيغمبر صلَّى اللَّه عليه و آله روايت كرده كه مؤمنان گناه كار را از روى تهديد نه بر وجه تعذيب بدوزخ برند و آتش را بر ايشان سرد سازند تا وقت بيرون آمدن ايشان آن گاه خطاب آيد بفرشتگان كه ايشان را بفضل و كرم و مرحمت من ببهشت درآريد كه بحر رحمت من بىپايان است و فضل و احسان من بغايت افزون و از قياس و وهم بيرون و مخفى نيست كه در تعليم بسمله و قرائت آن ثوابى بسيار و فايده بيشمار است از آن جمله ابن عباس روايت مىكند كه حضرت رسالت صلَّى اللَّه عليه و آله فرموده كه هر گاه معلمى بكودكى امر كند كه بگويد * ( بِسْمِ اللَّه الرَّحْمنِ الرَّحِيمِ ) * خداى تعالى برات آزادى از دوزخ براى آن كودك و پدر و مادر و معلم او بنويسد آورده‌اند كه رسول خدا صلَّى اللَّه عليه و آله روزى بگورستان بقيع گذر كرد نزديك قبرى رسيد اصحاب را فرمود كه بتعجيل بگذريد ايشان بتعجيل از آنجا بگذشتند و در وقت مراجعت چون بدانجا رسيدند خواستند كه بتعجيل بگذرند حضرت فرمود كه تعجيل مكنيد گفتند يا رسول اللَّه نه در وقت رفتن بتعجيل امر فرمودى گفت بلى شخصى را عذاب ميكردند من طاقت ناله و فرياد او نداشتم اكنون خداى تعالى بر وى رحمت فرموده گفتند يا رسول سبب عقوبت و رحمت او چه بود فرمود كه مردى فاسق بسبب فسق تا اين ساعت اينجا معذب بود كودكى از وى مانده بود در اين زمان وى را بمكتب دادند معلم وى را تعليم * ( بِسْمِ اللَّه الرَّحْمنِ الرَّحِيمِ ) * نمود و كودك آن را بر زبان راند خطاب عزت در رسيد به آن فرشتگان كه مأمور بودند به تعذيب او كه دست از اين كس بداريد و او را عذاب نكنيد روا نباشد كه پدر را عذاب كنيم و پسرش در ياد ما باشد و از ابن مسعود مرويست كه پيغمبر صلَّى اللَّه عليه و آله فرمود كه هر كه خواهد كه حقتعالى او را از زبانيه دوزخ كه نوزده‌اند نجات دهد بايد كه بقرائت * ( بِسْمِ اللَّه الرَّحْمنِ الرَّحِيمِ ) * اشتغال نمايد زيرا كه آن نوزده حرفست تا حق تعالى هر حرف از آن را سپرى و حاجبى گرداند از جهت دفع هر يك از ايشان چه آن نوزده زبانه نشانه غضب الهىاند و اين نوزده حرف علامت رحمت نامتناهى بموجب ( سبقت رحمتى غضبى ) رحمت الهى بر غضب او غالب است و نيز از او منقولست كه پيغمبر\r\n","description":"","footnote":"","page_name":" 32 ","page_number":32},
  {"content":"\r\nصلَّى اللَّه عليه و آله فرمود كه هر كه اين آيه بخواند حقتعالى بعدد هر حرفى از آن چهار هزار حسنه بنويسد چهار هزار سيئه محو نمايد و چهار هزار درجه رفع نمايد و در نقل صحيح آمده كه هر كه * ( بِسْمِ اللَّه ) * بگويد در وقت طعام خوردن شيطان از آن تناول نكند و اگر نگويد وى بطعام خوردن مشغول شود و در خبر است كه هر كه در وقت جامه كندن بسمله بگويد حايلى پيدا شود ميان عيون جنيان و عورت او و از ضرر ايشان ايمن شود و در آثار وارد گشته كه حضرت رسالت صلَّى اللَّه عليه و آله فرموده كه در روز قيامت ببنده امر شود كه بدوزخ رود چون بكنارهء دوزخ رسد بگويد * ( بِسْمِ اللَّه الرَّحْمنِ الرَّحِيمِ ) * و قدم در دوزخ نهد آتش دوزخ از وى هفتاد هزار ساله راه بگريزد و در روايت آمده كه در روز قيامت بنده را به حساب گاه آرند و نامهء اعمال وى كه مملو باشد از قبايح اعمال و فضايح افعال بدست وى دهند بنده در حين گرفتن آن نامه بر سبيل عادتى كه در دنيا داشته باشد * ( بِسْمِ اللَّه الرَّحْمنِ الرَّحِيمِ ) * بر زبان راند و نامه را بستاند چون بگشايد همهء آن را سفيد بيند و هيچ نوشته به نظر وى در نيايد گويد با فرشتگان كه در اينجا چيزى مرقوم نيست تا بخوانم فرشتگان گويند كه در همهء اين نامه سيئات و خطيئات تو نوشته بود اما از بركت و ميمنت * ( بِسْمِ اللَّه الرَّحْمنِ الرَّحِيمِ ) * زايل گشت و منقولست كه عارفى وصيت كرد كه * ( بِسْمِ اللَّه الرَّحْمنِ الرَّحِيمِ ) * را بر كفن او بنويسند تا چون قيامت قايم شود و همه مردمان از قبر برخيزند گويم بار خدايا براى ما كتابى فرستادى و در عنوان آن * ( بِسْمِ اللَّه الرَّحْمنِ الرَّحِيمِ ) * ثبت كردى امروز بعنوان كتاب خود با ما معامله فرما و در آثار صحيحه متواتره وارد گشته\r\nكه حضرت رسالت صلَّى اللَّه عليه و آله فرموده كه هر كار بزرگى كه در او ابتدا بنام خدا نكنند آن كار ضايع و ابتر شود و اتمام نيابد و از امام على بن موسى الرضا عليه و على آبائه الصلوات و السلام منقولست كه * ( بِسْمِ اللَّه الرَّحْمنِ الرَّحِيمِ ) * اقربست باسم اعظم از سياهى چشم بسفيدى آن آورده‌اند كه قيصر روم را درد سر پديد آمد و هر چند اطباء بمعالجه آن كوشيدند فايدهء نداد آخر الامر نامه نوشت به مكه نزد أمير المؤمنين عليه السّلام و صورت حال را بعرض آن جناب رسانيد حضرت طاقيه را نزد وى فرستاد و فرمود كه آن را بر سر نهد تا شفا يابد قيصر روم چون آن را بر سر نهاد فى الحال شفا يافت وى از اين متعجب شده بفرمود تا آن طاقيه را بشكافتند در آنجا كاغذى يافت در آنجا نوشته بود كه * ( بِسْمِ اللَّه الرَّحْمنِ الرَّحِيمِ ) * دانست كه سبب شفاى او از اينكلمه بزرگوار بود فى الحال مسلمان شد و در خبر آمده كه فرعون قبل از آنكه دعوى الوهيت كند امر كرده بود تا بر در كوشك وى اينكلمه جليله نوشته بودند و در بعضى تفاسير وارد شده كه جبرئيل آن را نوشته بود چون دعوى ربوبيت كرد و موسى عليه السّلام بعد از دعوت از ايمان او مأيوس شده با حقتعالى مناجات فرمود و شكايت او را بعرض رسانيد خطاب آمد كه اى موسى تو نظر بر كفر او دارى و هلاك او ميطلبى و نظر من در آن\r\n","description":"","footnote":"","page_name":" 33 ","page_number":33},
  {"content":"\r\nكلمه جليله است كه در كوشك او مرقوم شده است سوگند بعزت و جلال من كه تا آن نام مرقوم باشد او را عذاب نكنم و چون كه ارادهء الهى تعلق گرفت بهلاك وى اول آن كتاب را از آن كوشك محو فرمود و بعد از آن او را عذاب نمود و بدانكه باتفاق جميع فقهاى اماميه بسمله آيتى است از فاتحه و از هر سوره و دليل بر آن مدعا آنست كه بسمله از چهار وجه بيرون نيست يا براى فصل بين السورتين است و يا براى اول سوره و يا براى آخر سوره و يا آنجا كه فرود آمده نوشته‌اند و آنجا كه منزل نشده ننوشته‌اند اگر براى فصل است بايستى كه ميان انفال و توبه بودى و در سورة النمل نبودى و اگر از براى اول سوره است بايستى كه در اول سورهء برائة بودى و اگر براى آخر است بايستى كه در آخر سورهء انفال و آخر سورهء ناس بودى و چون اين هر سه شق باطل است پس آنجا كه فرود آمده نوشته‌اند و آنجا كه نازل نشده ننوشته‌اند و عبد اللَّه عباس روايت كرده كه از رسول خدا صلَّى اللَّه عليه و آله شنيدم كه فرمود علامت آنكه دانستمى كه سوره تمام شده آن بودى كه جبرئيل آمدى و در اول آيه * ( بِسْمِ اللَّه الرَّحْمنِ الرَّحِيمِ ) * آوردى و حديث مشهور فاتحة الكتاب\r\n( سبع آيات احديهن * ( بِسْمِ اللَّه الرَّحْمنِ الرَّحِيمِ ) *\r\nصريحا دلالت مىكند بر آنكه بسمله جزء فاتحه است و از ابو هريره روايتست كه روزى با رسول خداى در مسجد نشسته بوديم مردى درآمد و آغاز نماز كرد و گفت اعوذ باللَّه من الشيطان الرجيم الحمد لله رب العالمين رسول صلَّى اللَّه عليه و آله فرمود كه\r\n( يا هذا قطعت على نفسك الصلوات )\r\nيعنى اى مرد نماز را بر خود قطع كردى و باطل ساختى نميدانى كه * ( بِسْمِ اللَّه الرَّحْمنِ الرَّحِيمِ ) * جزء فاتحه است و هر كه آن را ترك كند آيتى از فاتحه ترك نموده و هر كه آيتى از آن ترك كند ترك فاتحه نموده و هر كه ترك فاتحه نمايد نمازش باطل است و نيز از طرق عامه روايتست كه ابن عباس گفت شيطان صد و سيزده آيه از مردمان دزديده و آن * ( بِسْمِ اللَّه الرَّحْمنِ الرَّحِيمِ ) * است كه در اوايل سورها است و در عيون الرضا از امام على بن موسى الرضا عليه الصلاة و السلام مرويست كه أمير المؤمنين عليه السّلام را پرسيدند كه بسمله جزء فاتحه است فرمود نعم بسمله جزء فاتحه است و رسول خدا صلَّى اللَّه عليه و آله آن را قرائت مىفرمود و از آيات فاتحه ميشمرد و ميفرمود كه\r\n( هى سبع المثانى )\r\nفاتحه هفت آيه است و از صادق عليه السّلام روايتست كه فرمود لعنت خداى بر مخالفان باد چيست ايشان را كه قصد عظيمترين آيتى از كتاب خداى ميكنند پس گمان مىبرند كه هر گاه اظهار آن كنند بدعت باشد مراد بسمله است كه اظهار آن نميكنند و نيز بلندخواندن بسمله در نمازهاى جهريه واجب است و در نمازهاى اخفاتيه سنت و دليل بر اين اجماع اهل البيت عليه السّلام است و از امام على بن موسى الرضا عليه السّلام روايتست كه آن حضرت از امام جعفر صادق عليه السّلام روايت كرده كه جميع اهل البيت اتفاق نموده‌اند بر\r\n","description":"","footnote":"","page_name":" 34 ","page_number":34},
  {"content":"\r\nاظهار * ( بِسْمِ اللَّه الرَّحْمنِ الرَّحِيمِ ) * و بر قضا كردن در شب نمازى را كه در روز فوت شده باشد و بر قضا نمودن در روز نمازهايى كه در شب فوت شده پس بنا بر دلايل عقلى و نقلى بسمله جزء سوره باشد و ببايد دانست كه چون بسمله استفتاحست باسم منعم حقيقى و اعتراف بالوهيت او و التذاذ بذكر فضل و رحمت او و آن باعث نفس است باشتغال نمودن بشكر او و متلفظ شدن به حمد او از اينجهت او سبحانه بعد از ذكر بسمله طريق حمد را تلقين بندگان مىكند و ميگويد كه * ( الْحَمْدُ لِلَّه ) * يعنى هر ثناى جميل و وصف جليل كه از ازل تا ابد موجود بوده و هست و خواهد بود مختص است مر خداى را كه موصوف است به همهء اسماء حسنى و صفات عليا كه از جملهء آن قدرت تامه اوست بر اصول نعم و ايجاد ايشان و انشاء جميع ممكنات و تربيت و اصلاح شأن ايشان و مخفى نماند كه حمد اعم است از شكر زيرا كه استعمال آن در مقابل مطلق اوصاف كماليه اختياريه است خواه آنكه متعدى به غير شود يا نه بخلاف شكر كه آن فعل مختص است باوصاف متعديه و تعريف حمد كه آن ثناى جميل است بر قصد تعظيم و تبجيل و تعريف شكر كه آن فعلى است منبئى از تعظيم منعم از آن حيثيت كه منعم است خواه بلسان و خواه بجنان و خواه باركان دال است بر اعميت حمد از شكر يعنى هر حامدى شاكر است بدون عكس و لهذا او سبحانه لفظ حمد را بر شكر اختيار فرموده و ديگر آنكه حمد نزد دفع ضرر و بلا گفته مىشود و شكر در مقابل نعمت و عطا است و دفع ضرر اهم است از جلب نفع پس تقديم آن اولى باشد و چون كه جمله اسميه از براى ثبوت و استمرار است بخلاف فعليه كه او براى حدوث است و تجدد از اينجهت * ( الْحَمْدُ لِلَّه ) * را بر ( احمد اللَّه ) و ( حمدت اللَّه ) ايثار نموده تا مشعر باشد به آنكه حمد مستمر و ثابتست مرا و سبحانه را خواه حامدى حمد او كند يا نه و ديگر تا اشاره باشد به آنكه بنده عاجز است از آنكه اقدام نمايد بحمدى كه سزاوار و لايق او سبحانه باشد چه توفيق اداى حق هر حمد نعمتى ديگر است از جانب منعم پس ممكن نباشد جزاى نعمت حمد و اداى حق آن به نحوى كه موجب حق حمدى ديگر نشود و در انوار آورده كه حمد ثنائيست بر فعل جميل اختيارى از نعمت و غير آن و مدح ثنائيست بر فعل جميل مطلقا تقول ( حمدت زيدا على علمه و كرمه و لا تقول حمدته على حسنه و تقول مدحت اللؤلؤ و لا تقول حمدته ) و نزد بعضى حمد و مدح مترادفانند و اول اصح است و شكر در مقابل نعمت است قولا و عملا و اعتقادا كما قال الشاعر ( افادتكم النعماء منى ثلاثة يدى و لسانى و الضمير المحجبا ) پس شكر اعم من وجه است از حمد و مدح زيرا كه متناول اين امور ثلثه است و مدح و حمد مخصوص است بلسان و اخص من وجه است از ايشان زيرا كه اطلاق شكر مخصوص است بر نعمة و اطلاق\r\n","description":"","footnote":"","page_name":" 35 ","page_number":35},
  {"content":"\r\nحمد و مدح بر نعمت است و غير آن و چون حمد كه از احد شعب ثلثه شكر است اشبع است براى نعمت و ادل بر مكانهء آن بجهة خفاى اعتقاد و آنچه در اتعاب جوارح است از احتمال بخلاف عمل لسان كه صريح است بر ثنا چه آن نطقى است كه افصاح هر امرى خفى و تجليهء هر مشتبه مىكند از اينجهت حمد رأس شكر است و عمدهء در آن كما\r\nقال ( ص ) ( الحمد راس الشكر ما شكر اللَّه من لم يحمده )\r\nيعنى حمد سر شكر است و حقتعالى مشكور نسازد آن كس را كه حمد او نكند و ذم نقيض حمد است و كفران نقيض شكر و رفع آن بابتدائيه است و خبر آن ( للَّه اي الحمد ثابت للَّه ) و اصل آن نصب است زيرا كه مصدر است و تقدير اينست كه ( حمدت اللَّه حمدا ) پس حذف جمله فعليه شده و نصب آن برفع مبدل گشته و لام اختصاص در جلاله داخلشده * ( الْحَمْدُ لِلَّه ) * شد و عدول از نصب برفع به جهت آنست كه تا دلالت كند بر عموم حمد و ثبات و دوام آن نه تجدد و حدوث آن و الف لام براى جنس است و معنى آن اشارتست به آنكه حقيقة و ماهيت حمد كه معروف همه كس است مخصوص است به او سبحانه و يا براى استغراقست چه همهء حمد حقيقة مختص به او سبحانه است زيرا كه هيچ چيزى نيست مگر كه آن مولى و معطى آنست بواسطه يا بيواسطه كما قال وَما بِكُمْ مِنْ نِعْمَةٍ فَمِنَ اللَّه و اين اشعار است به آنكه او سبحانه حى است و قادر و مريد و عالم زيرا كه مستحق حمد نيست مگر كسى كه حياة و قدرت و اراده و علم از شأن او باشد انتهى كلامه و ببايد دانست كه تسبيح عبارتست از تنزيه او سبحانه از نقايص و معايب پس تسبيح در تحت تحميد مندرج است بدون عكس زيرا كه تحميد دال است بر احسان و احسان كما هى متحقق مىشود كه او سبحانه بجميع موجودات عالم باشد تا مواقع و مواضع حاجات را داند و قادر باشد بر همهء مقدورات و غنى مطلق باشد تا مشغول به خود نشود و بواسطه آن از حاجت غير باز نماند پس ثبوت احسان فرع تنزه او سبحانه باشد از نقايص ممكنات و اينكه صادق ( ع ) از أمير المؤمنين صلوات اللَّه عليه روايت كرده كه پيغمبر صلَّى اللَّه عليه و آله فرموده كه\r\n( سبحان اللَّه نصف الميزان و التحميد يملأ الميزان )\r\nشاهد اينمعنى است و لهذا او سبحانه تحميد را بر تسبيح اختيار فرموده و چون كلمهء الحمد للَّه دلالة تمام دارد بر ثبوت استحقاق حمد على الاطلاق پس وجوب شكر منعم عقلا باشد نه شرعا و نيز در عقب آن فرموده كه * ( رَبِّ الْعالَمِينَ ) * و ترتب حكم بر وصف دلالة مىكند بر آنكه آن حكم معلل است به اين وصف پس معلوم شد كه استحقاق حمد او سبحانه را ثابتست به آنكه * ( رَبِّ الْعالَمِينَ ) * است قبل از مجيء شرع و بعد از آن و بدانكه قائل اينكلمه را اجرى بيشمار است سعيد بن قماط از فضل روايت نموده كه گفت ابى عبد اللَّه ( ع ) را گفتم كه دعائى كه جامع جميع وسائل باشد به من تعليم فرماى فرمود كه حمد خداى كن و او را بلفظ ( الحمد للَّه ) ستايش نماى و از پيغمبر ( ص ) مرويست كه هر كلامى كه او مصدر به ( الحمد للَّه ) نباشد مقطوع شود و باخر نرسد و نيز\r\n","description":"","footnote":"","page_name":" 36 ","page_number":36},
  {"content":"\r\nاز آن حضرت منقولست كه ( سبحان اللَّه ) نصف ميزانست و ( الحمد اللَّه ) همهء آن چنان كه گذشت يعنى ثواب ( الحمد اللَّه ) ضعف ثواب ( سبحان اللَّه ) است و از صادق عليه السّلام روايتست كه رسول ( ص ) فرمود كه چون بندهء مؤمن بگويد كه\r\n( الحمد للَّه كما هو اهله و مستحقه )\r\nفرشتگان از نوشتن آن عاجز آيند از جانب الهى خطاب آيد كه چرا ثواب اينكلمه كه بندهء مؤمن بر زبان راند در ديوان عمل او ثبت نكرديد گويند بار خدايا ما چه دانيم ثواب گفتن اين كلمه كه متضمن استحقاق و اهل بيت حمد تو است در چه مرتبه است تا بنويسم حق تعالى فرمايد كه شما اين كلمه را ثبت نمائيد و بر من لازم است كه ثواب حمدى كه سزاوار من باشد به او كرامت كنم و از حضرت رسالت ( ص ) منقولست كه هر گاه حق سبحانه و تعالى نعمتى ببنده كرامت فرمايد و او در مقابل آن * ( الْحَمْدُ لِلَّه ) * بگويد با فرشتگان خطاب كند كه نظر كنيد ببنده من كه من او را چيزى حقير عطا كرده‌ام و او بازاى آن كلمهء بر زبان رانده كه شامل جميع محامد و مقابل نعمتهاى غير متناهى است بر من لازم است كه در عقبى نعمة غير متناهى به او دهم و حذيفه يمانى از رسول ( ص ) روايت كرده كه جماعتى از امم سالفه مستحق غضب و سخط الهى شده بودند كودكى از ايشان بر زبان راند كه * ( الْحَمْدُ لِلَّه رَبِّ الْعالَمِينَ ) * حق تعالى بجهة ميمنة اثر اين كلمه چهل سال از ايشان رفع عذاب نمود و در روايت ديگر اينخبر در بسمله واقع شده چنان كه در بسمله مذكور شد و ابى مسعود از ابى عبد اللَّه عليه السّلام روايت كرده كه هر كه در وقت صبح چهار بار بگويد * ( الْحَمْدُ لِلَّه رَبِّ الْعالَمِينَ ) * پس او اداى شكر آن روز بتقديم رسانيده باشد و هر گاه كه در شب بگويد شكر آن شب ادا نموده باشد آورده‌اند كه نوح پيغمبر عليه السّلام چون از طعام خوردن فارغشدى گفتى كه * ( الْحَمْدُ لِلَّه ) * و چون آب آشاميدى گفتى كه * ( الْحَمْدُ لِلَّه ) * و چون جامه پوشيدى گفتى كه * ( الْحَمْدُ لِلَّه ) * و چون سوار شدى گفتى * ( الْحَمْدُ لِلَّه ) * بواسطه اين حق سبحانه و تعالى در حق او فرمود كه إِنَّه كانَ عَبْداً شَكُوراً و چون منشأ حمد صفات جميله و اوصاف جليله است از اين جهت او سبحانه در صدد تعداد آن در آمده ميفرمايد كه حقيقت حمد مر خدايراست كه * ( رَبِّ الْعالَمِينَ ) * آفريننده و پرورنده و سازندهء همهء عالميان است از ملائكه و جن و انس و ساير حيوانات و غير آن و باصلاح آرندهء همهء ايشان بدانكه ( رب ) در اصل لغت بمعنى ( تربية ) است كه آن عبارتست از تبليغ شيء بكمال آن بر سبيل تدريج و استعمال آن در صفت او جهت مبالغه است از قبيل زيد عدل و نزد بعضى اسم فاعل است نه مصدر ماخوذ از ( ربه يربه فهو رب ) چون ثم يم فهو نم و بريبر فهو بر ) و تسميهء مالك به آن بجهة آنست كه حافظ و مربى آن چيزيست كه مالك آنت و اطلاق آن بر غير خدا جايز نيست مگر بقيدى كقوله ( ارجع الى ربك و رب المال و رب الدار ) و عالم اسم ما يعلم به الصانع است چون ( خاتم و غالب ) و آن عبارتست از ماسواى او سبحانه از جواهر و اعراض كه به جهت افتقار و احتياج آن بمؤثر واجب لذاته دلالت\r\n","description":"","footnote":"","page_name":" 37 ","page_number":37},
  {"content":"\r\nمىكند بر وجود آن و جمعيت آن به جهت اشتمال آنست بما تحت آن از اجناس مختلفه و ايراد جمع سالم كه موضوع است از براى ذوى العقول از ملائكه و جن و انس نه غير او با آنكه او سبحانه مربى جميع ممكناتست از ذوى العقول و غير آن بنا بر تغليب است يعنى غير ذى عقل را در تحت عقلا داخل گردانيده و بعد از آن جمع عالم بر واو و نون كرده و گويند كه عالم اسمى است موضوع از براى ذوى العلم و تناول غير ايشان بر سبيل استتباعست و اين بنا بر آنست كه تنبيه باشد بر آنكه مقصود او سبحانه از ايجاد عالم معرفة او است و ايجاد غير ذوى العقول بر سبيل استطراد و استتباعست و نزد بعضى مراد بعالمين در اين مقام آدمياناند چه هر يك از ايشان عالمند از حيثيت استمثال هر كدام بر نظاير هر چه در عالم كبير است از جواهر و اعراض كه صانع آن به آن دانسته مىشود هم چنان كه صانع در عالم كبير دانسته مىشود به آنچه در آن ابداع نموده و لهذا حقتعالى تسويهء نظر فرمود در اين هر دو و گفت وَفِي أَنْفُسِكُمْ أَ فَلا تُبْصِرُونَ و در ايندليلست بر اينكه ممكنات هم چنان كه مفتقرند بمحدث در حال حدوث مفتقرند بمبقى در حال بقا زيرا كه تربيت هم\r\nچنان كه گذشت عبارت از تبليغ شيء است بر سبيل تدريج تا به حد كمال آن چنان كه دانسته شد پس هم چنان كه شيء ممكن در ابتداء حدوث و وجود خود مفتقر بمحدث است همچنين در دوام وجود آن تا رسيدن به حد كمال مفتقر بمبقى بوده باشد پس هم چنان كه او سبحانه علة حدوثست علة بقا نيز باشد بخلاف مذهب بعضى از اشاعره كه قائلند به آنكه معلول در حالت وجود محتاج است بعلة نه در حالت بقا از وهب بن منبه روايتست كه حقتعالى را هيجده هزار عالم است كه دنيا يكى از آن است و آنها مساكن روحانيانست و عدد عصر ايشان به غير از خداى كسى نداند و از ابن كعب روايتست كه مراد بهيجده هزار عالم هيجده هزار فرشته‌اند چهار هزار و پانصد به طرف مشرق و چهار هزار و پانصد به مغرب و چهار هزار و پانصد به طرف شمال و چهار هزار و پانصد بجانب جنوب و با هر يكى از ايشان چندان فرشتگان باشند كه عدد ايشان غير از خداى كسى ديگر نداند از ابو ذر غفارى رضوان اللَّه عليه مرويست كه ( رب ) از اسماء الهى است و اطلاق آن على الاطلاق بر غير او سبحانه جايز نيست چنان كه گذشت و مرويست از حضرت رسالت ( ص ) كه هر هفت بار بگويد يا ( رب ) هر دعائى كه بعد از آن كند بدرجهء قبول رسد و نيز در آثار وارد شده كه چون بندهء مؤمن گويد يا رب و بعد از آن هر حاجت كه داشته باشد بر خداى تعالى عرض نمايد باجابت مقرون گردد و نيز در خبر ديگر آمده كه هر كه پنج بار بگويد هر دعايى كه بعد از آن بكند بدرجهء قبول رسد و نيز در آثار آمده كه چون بندهء مؤمن گويد كه ( يا رب ) خداى تعالى گويد ( لبيك ) و چون بار دوم و سيم به اين لفظ تكلم نمايد از جانب عزت ندا آيد كه ( سل نعط ) طلب حاجة كن تا بدهيم و او سبحانه بوسيلهء اين كلمهء بزرگوار دعاى جميع پيغمبران و مؤمنان را باجابة مقرون ساخته چه آدم و حوا عليه السّلام چون ترك مندوب نمودند گفتند\r\n","description":"","footnote":"","page_name":" 38 ","page_number":38},
  {"content":"\r\nرَبَّنا ظَلَمْنا أَنْفُسَنا حق تعالى توبهء ايشان را قبول كرد و نوح عليه السّلام چون از دست كفار عاجز و مضطر گشت گفت رَبِّ لا تَذَرْ عَلَى الأَرْضِ مِنَ الْكافِرِينَ دَيَّاراً خداى تعالى دعاى او را اجابت كرده دمار از كفار بر آورد و از ايشان ديارى باقى نگذاشت و ابراهيم عليه السّلام در حين طلب حاجت گفت كه رَبِّ هَبْ لِي حُكْماً وَأَلْحِقْنِي بِالصَّالِحِينَ دعاى او مستجاب شد و موسى عليه السّلام چون قبطى را بكشت و گفت رَبِّ إِنِّي ظَلَمْتُ نَفْسِي فَاغْفِرْ لِي در جوابش فَغَفَرَ لَه نازل گشت و سليمان عليه السّلام طلب مغفرة و پادشاهى به اين نام كرد و گفت رَبِّ اغْفِرْ لِي وَهَبْ لِي مُلْكاً لا يَنْبَغِي لأَحَدٍ مِنْ بَعْدِي حقتعالى دعاى او را بسر حد اجابت رسانيد و زكريا عليه السّلام چون از خدا طلب فرزند كرد گفت رَبِّ لا تَذَرْنِي فَرْداً وَأَنْتَ خَيْرُ الْوارِثِينَ دعاى وى بدرجهء قبول رسيد و يوسف عليه السّلام نيز خداى را به اين نام خواند كه رَبِّ قَدْ آتَيْتَنِي مِنَ الْمُلْكِ وَعَلَّمْتَنِي مِنْ تَأْوِيلِ الأَحادِيثِ پس جبرئيل نازل شد و گفت چه حاجت دارى گفت رب تَوَفَّنِي مُسْلِماً وَأَلْحِقْنِي بِالصَّالِحِينَ و عيسى عليه السّلام نيز بوسيله اين نام از خداى تعالى طلب مائده نمود و گفت رَبَّنا أَنْزِلْ عَلَيْنا مائِدَةً مِنَ السَّماءِ حق سبحانه و تعالى از براى او انزال مائده نمود و ايوب عليه السّلام در حينى كه رب أَنِّي مَسَّنِيَ الضُّرُّ گفت خداى تعالى زحمت و نقمة او را برحمت و نعمت بدل فرمود و سيد انبياء ( ص ) طلب مغفرت امة را به اين نام كرد و گفت رَبِّ اغْفِرْ وَارْحَمْ وَأَنْتَ خَيْرُ الرَّاحِمِينَ در جوابش نازل شد لِيَغْفِرَ لَكَ اللَّه ما تَقَدَّمَ مِنْ ذَنْبِكَ وَما تَأَخَّرَ و صلحاى امت حضرت رسالت ( ص ) چون خداى را به اين نام خواندند و گفتند رَبَّنا ما خَلَقْتَ هذا باطِلًا تا آخر توقيع اجابت ايشان چنين آمد كه فَاسْتَجابَ لَهُمْ رَبُّهُمْ و شيطان رجيم با كمال طغيان و عدوان نيز خداى را به اين نام خواند و گفت رَبِّ فَأَنْظِرْنِي إِلى يَوْمِ يُبْعَثُونَ خداى تعالى او را مهلت داد تا روز قيامت و فرمود فَإِنَّكَ مِنَ الْمُنْظَرِينَ إِلى يَوْمِ الْوَقْتِ الْمَعْلُومِ و در ثواب گفتن يا ( ربنا ) و يا ( سيدنا ) كه در دعاى بزرگوار ( يا من اظهر الجميل ) واقع\r\nشده پيغمبر ( ص ) از جبرئيل خبر داده كه چون بنده مؤمن اين كلمه را بگويد حقتعالى بملائكه گويد كه اى فرشتگان من گواه باشيد بر اينكه من آمرزيدم اين بنده را و او را اجر عظيم كرامة فرمودم بعدد هر چه آفريده‌ام در بهشت و در دوزخ و در هفت آسمان و هفت زمين و بعدد مرور و كرور شمس و قمر و بعدد جميع ستارگان و قطرهاى باران و انواع خلقان و كوه ها و سنگريزها و غيرها و بعدد هر چه آفريده‌ام در عرش و كرسى و غير آن و بواسطه شرافت و عظمة اين نام است كه آن را در يلى اسم بزرگوار خود ثبت نمود و بعد از آن متذكر صفات ديگر شد و فرمود كه * ( الرَّحْمنِ الرَّحِيمِ ) * يعنى خداى كه بخشنده نعمة است بر خلقان و آمرزندهء عاصيان در آن جهان تكرار اين دو صفة با وجود قرب عهد بذكر آن جهت مبالغه است و گفته‌اند كه ايراد اين دو صفت در اول بعد از ذكر معبودية به جهت ذكر نعمتى است كه بسبب آن\r\n","description":"","footnote":"","page_name":" 39 ","page_number":39},
  {"content":"\r\nمستحق عبادت شده و در اين مقام ذكر آن بجهة استحقاق حمد است پس تكرار نباشد يعنى ذكر رحمت در بسمله نظر بمبدء فطرتست كه بيماده و مدهء از كتم عدم به فضاى وجود آورده بواسطهء آن مستحق عبوديت گشته و در غير بسمله نظر با بقاى وجود است در دنيا و اعادهء آن در آخرت تا هر كسى را بمجازات خود رساند عالمان را بجانب قدس و عارفان را به مكان قرب و رفع درجات و اين موجب حمد الهى و سبب ستايش پادشاهيست و ذكر * ( مالِكِ يَوْمِ الدِّينِ ) * كه در يلى آنست مؤيد اين معنى است تا آنكه ذكر اين دو صفت در اين مقام به جهت بيان ربوبية باشد چه تربيت عالميان برحمانيتست به اين وجه كه خلق را در دنيا روزى مىدهد و برحيمية كه در آخرت ايشان را ميامرزد و بعد از آن به جهت ترك كفران و طغيان بندگان اختيار صفت مالكيت كه مشعر بر سياست است نموده ميفرمايد كه * ( مالِكِ يَوْمِ الدِّينِ ) * يعنى خدايى كه خداوند روز جزا دادنست و جميع بندگان را در آن روز بسزاى و جزاى كردار خودشان رساند به اين وجه كه مطيع را ثواب دهد و عاصى را عقاب نمايد و مالكيت او اگر چه عامست نسبت دنيا و آخرت اما تخصيص آن بآخرت جهة تعظيم و تفخيم شان آن روز است از قبيل رَبُّ الْعَرْشِ الْعَظِيمِ و يا به جهت تفرد او سبحانه به آن در آخرت چه در آن روز هيچ منازعى نخواهد داشت كه دعوى مالكيت كند بخلاف دنيا كه اين دعوى بىمعنى مىكنند و بدانكه عاصم و كسايى باثبات الف مالك خوانده‌اند كه بمعنى متصرفست در اعيان مملوكه بهر وجهى كه خواهد و مشتق منه آن ملك است بكسر ميم و نافع و ابن كثير و ابو عمرو و حمزه ملك بحذف الف كه بمعنى متصرف است بامر و نهى در مامورين مشتق از ملك بضم ميم و اين ابلغ است در مدح از اول و دين بمعنى جزاست و منه ( كما تدين تدان ) و قوله ( و لم يبق سوى العدوان دناهم كما دانوا ) و اضافه اسم فاعل به طرف به جهت اجراء ظرف است در مجراى مفعول به بر سبيل اتساء كقولهم يا سارق الليلة كه بمعنى سارق المال فى الليلة است پس تقدير كلام اينست كه ( مالك الامور يا ملك الاوامر و النواهى يوم الدين ) يعنى متصرف و خداوند همهء اشياء يا پادشاه جميع امرها و نهىها در روز جزا و مالك ميتواند بود كه بمعنى ملك باشد كه فعل ماضى است به جهت تحقق وقوع آن بر طريقه وَنادى أَصْحابُ الْجَنَّةِ كه نادى بمعنى يناديست و بمعنى اينكه ( له الملك له الملك فى هذا اليوم على وجه الاستمرار ) تا اضافه بر حقيقت باشد و معد وقوع صفت براى معرفت يعنى تا لازم نيايد كه اضافه اسم فاعل غير حقيقى باشد و غير معطى معنى تعريف كه مقتضى عدم جواز وقوع آنست صفت معرفت چه اضافه غير حقيقيه در صورتيست كه اسم فاعل بمعنى حال يا استقبال باشد كه در تقدير انفصال است كقولك ( مالك الساعة و مالك غدا ) و اما هر گاه از آن قصد ماضى كنند كقولك ( هو مالك عبده امس ) يا زمان مستمر كقولك ( زيد مالك العبيد ) چنان كه به اين مفسر شد اضافه حقيقة خواهد بود از قبيل مولى العبيد و نزد\r\n","description":"","footnote":"","page_name":" 40 ","page_number":40},
  {"content":"\r\nبعضى مراد از دين شريعتست و يا طاعت و تقدير اين است كه ( مالك يوم جزاء الدين ) و مؤيد\r\nقول اول است روايت ماثوره از امام محمد باقر عليه السّلام كه ( الدين هو الحساب ) يعنى او حاكم روز حساب است كه ميان بندگان به حق حكم كند و از حساب در نگذرد و مقوى قول ثانى اينكه محمد بن كعب گفته كه تقدير اينست كه ( مالك يوم لا ينفع فيه الا الدين ) يعنى او خداوند روزيست كه نفع ندهد مردمان را در آن روز مگر دين اسلام و قول جبائى كه مراد اينست كه ( يوم الجزاء على الدين ) يعنى او پادشاه روز پاداش دادنست بر دين و بنا بر اين قول مراد مطلق دين است خواه دين حق و خواه باطل يعنى حق سبحانه و تعالى بر دين حق ثواب ميدهد و بر دين باطل عقاب مترتب ميسازد و ( يوم ) اگر چه حقيقة عبارتست از طلوع آفتاب تا غروب اما در اين مقام استعاره است از براى وقتى كه ( مغرا ) از ظلمة باشد و بمثابه روز روشن بود چه در آخرت روز و شب نخواهد بود چنان كه در اخبار صحيحه ثابت گشته پس اطلاق ( يوم ) بر او بر سبيل تشبيه باشد و در ( انوار ) گفته كه اجراى اين صفات بر او سبحانه از ( ربوبية ) و ( موجدية ) و ( منعمية ) نعم ظاهره و باطنه و عاجله و آجله و مالكية امور در روز ثواب و عقاب به جهت دلالت است بر آنكه او است كه حقيق ( حمد ) است نه غير او زيرا كه ترتب حكم بر وصف ( مشعر ) است بعليت آن و ( ايذان ) بر آنكه كسى كه متصف به اين صفات نباشد مستاهل ( حمد ) نيست چه جاى آنكه لياقت معبوديت داشته باشد پس وصف ( اول ) براى بيان موجبية ( حمد ) است كه آن ايجاد و ربوبيت است و وصف ( ثانى و ثالث ) براى دلالت بر آنكه متفضل نعم قادر مختار است در ايصال نعم نه موجب بالذات چه ( حمد ) در مقابل افعال جميله اختياريه است نه غير اختياريه و لهذا ميگويند كه ( مدحت اللؤلؤ ) و نميگويند كه ( حمدته ) چنان كه گذشت و وصف ( چهارم ) كه متضمن وعد حامدانست و وعيد مغرضان از براى تحقيق اختصاص است چه وصف مالكيت در آن روز قابل شركت نيست و مخفى نيست كه اين آيه دلالتى تمام دارد بر اثبات معاد و ترغيب و ترهيب عباد زيرا كه هر گاه مكلفان تصور معنى اين آيه نمودند رجا و خوف را صفحهء روزگار خود گردانيده بجانب جناب او روى ميآورند و مايل عبوديت او ميشوند از اين جهت او سبحانه چون بندگان خود را بوسيله اين آيه شريفه به اين مرتبه رسانيد در عقب آن ايشان را كيفيت اعتراف بعبوديت تعليم فرمود و گفت اى بندگان من روى دل بجانب من آوريد و بر وجه خطاب بگوئيد كه اى آن كسى كه متصفى بصفات عظام مذكوره * ( إِيَّاكَ نَعْبُدُ ) * تو را ميپرستيم و بس و غير تو را در اين امر شريك نميسازيم زيرا كه غير از تو هيچ كس ديگر مستحق عبادت نيست * ( وَإِيَّاكَ نَسْتَعِينُ ) * و همين از تو يارى مىخواهيم در دوام پرستش تو و در جميع\r\n","description":"","footnote":"","page_name":" 41 ","page_number":41},
  {"content":"\r\nمقاصد و حوائج نه از غير تو و نزد بعضى معنى آنست كه تو را ميپرستيم به جهت دخول جنان و از تو يارى ميخواهيم به جهت خلاصى از نيران و در انوار گفته كه حقتعالى اول كلام خود را مبتنى ساخته بر آنچه مبادى حال عارفست از ذكر و فكر و تأمل در اسماء او و نظر در آلاء و نعماء او و استدلال بصنايع او بر عظم شأن او و غلبية سلطنت او و بعد از آن نفقيه او نموده به ذكر آنچه منتهاى امر او است كه آن خوض بنده است در لجهء وصول و دخول او در اهل مشاهده بر وجهى كه گويا عيانا وى را مىبينند و با او مناجات مىكنند و از عادة عربست تفنن در كلام و عدول از اسلوبى باسلوبى ديگر جهت تجديد كلام و تنشيط سامع پس از خطاب بغيبت عدول ميكنند و از غيبت بتكلم و به عكس كقوله تعالى حَتَّى إِذا كُنْتُمْ فِي الْفُلْكِ وَجَرَيْنَ بِهِمْ و قوله وَاللَّه الَّذِي أَرْسَلَ الرِّياحَ فَتُثِيرُ سَحاباً فَسُقْناه و قول امرء لقيس ( تطاول ليلك بالاثمد ) ( و نام الخلى و لم ترقد ) ( و بات و باتت له ليلة ) ( كلية ذى العائر الارمد ) ( و ذلك من نبأ جاءني ) ( و خبرته عن ابى الاسود ) كه در اين سه بيت سه التفات است و ايا ضمير منصوب منفصل است و آنچه ملحق است به او از يا و كاف و ها حروفند كه از براى بيان تكلم و\r\nخطاب و غيبت زياده گردانيده‌اند و محلى از اعراب ندارند مانند تاء انت و كاف أ رأيتك و نزد خليل ايا مضاف است به حروف مذكوره و احتجاج او بچيزيست كه از بعضى عرب حكايت كرده كه ( اذا بلغ الستين فاياه و ايا الشواب ) اى احذر من جماع الشواب و اگر ضمير ميبود مضاف واقع نميشد و جواب از اين آنست كه اين شاذ است و غير معتمد عليه و نزد بعضى حروف مذكوره ضمايرند و ( ايا ) ما يعتمد به چه آن حروف چون از عوامل منفصل شدند متعذر است نطق به آنها پس ( ايا ) را به آن منظم مىسازند تا به جهت آن مستقل شوند و نزد جمعى ديگر ضمير مجموع آنست و عبادة عبارت است از اقصاى غايت خضوع و تذلل و منه طريق ( معبد اى مذلل و ثوب ذو عبدة اذا كان فى غايت الصفاقة ) و لهذا مستعمل نيست مگر در خضوعى كه از براى او سبحانه است و استعانت طلب معونة است و آن يا ضرورية است يا غير ضرورية ضرورية آنست كه فعل بدون آن حاصل نشود مانند اقتدار فاعل بفعل و تصور او آن را و حصول آلت و مادة كه فاعل به آن آلت در مادة عمل كند و نزد اجتماع اين امور فاعل متصف باستطاعت مىشود و صحيح است كه مكلف به آن فعل شود و غير ضروريه تحصيل آن چيزيست كه بواسطهء آن فعل بر وجه سهولت و يسير باشد مانند راحله در سفر مر كسى را كه قادر بر مشى باشد و يا تحصيل آن چيزى كه مقرب فاعل باشد بفعل و حث او نمايد بر آن و اين قسم صحت تكليف موقوف بر آن نيست و مراد باستعانت يا طلب معونة است در همهء مهمات و يا در اداء عبادات و ضمير مستكن در اين دو فعل راجع است بقارى و كسانى كه باويند از حفظه و اهل جماعت يا راجع به او و ساير موحدين و درج كردن قارى عبادت خود را در تضاعيف عبادت ايشان و خلط\r\n","description":"","footnote":"","page_name":" 42 ","page_number":42},
  {"content":"\r\nحاجت خود بحاجت ايشان به جهت اميدوارى ويست به آنكه عبادت او ببركت عبادات ايشان مقبول گردد و حاجت او به جهت اندراج در حاجات ايشان به حد اجابت رسد و لهذا جماعة مشروع گشته و تقديم مفعول به جهت تعظيم و اهتمام است به آن و دلالت آن بر حصر و لهذا ابن عباس در تفسير آن فرموده ( لا نعبد غيرك ) و يا به جهت تقديم آن چيزى كه مقدمست در وجود و تنبيه بر آنكه عابد بايد كه نظر او اولا و بالذات بمعبود باشد و از جانب او بعبادت خود نظر نمايد نه از آن حيثيت كه آن عبادت از او صادر شده بلكه از حيثية آنكه او را نسبت شريفهء هست به او تعالى و وصلهء ميان عابد و ميان حق است چه وصول عارف گاهى متحقق مىشود كه مستغرق شود در ملاحظهء جناب قدس و از ما عداى او زاهل گردد بمرتبهء كه ملاحظهء نفس خود نكند و به هيچ حالى از احوال خود نپردازد مگر از آن حيثيت كه نفس او ملاحظهء او سبحانه است و منتسب به او و لهذا اتفاق امت شده به اينكه ( ان اللَّه معنا ) كه مقول قول حضرت خاتميت است ( ص ) مزية فضل دارد بر قول موسى كه إِنَّ مَعِي رَبِّي سَيَهْدِينِ و تكرير ضمير براى تنصيص است زيرا كه او است كه مستعان به است نه غير او و بدانكه اگر چه اصل عبادت بدون اعانت متصور نيست و واجب است تقدم آن بر آن زيرا كه حصول عبادت موقوفست بر وجود بنده و قدرت و كمال عقل وى و اين عين اعانتست اما تقديم استعانة بر عبادت لازم نيست چه اتيان عبادت بدون استعانت ممكنست هم چنان كه ميتواند بود كه عبادت حاصل شود پيش از طلب اعانت و بعد از آن طلب اعانت به جهت دوام عبادت باشد نه اصل عبادت پس تقديم * ( إِيَّاكَ نَسْتَعِينُ ) * بر * ( إِيَّاكَ نَعْبُدُ ) * واجب نباشد و نزد بعضى آنست كه استعانت براى عبادت مستأنفه است نه عبادت ماضيه پس واجب التقديم نباشد و يا تقديم عبادت به جهت توافق رؤس آيات باشد و يا تنبيه بر آنكه تقديم وسيله بر طلب حاجت ادعى است باجابت و يا آنكه چون متكلم نسبت عبادت بنفس خود داد و اين موهم تبحج و نشاط ويست و مظنه آنكه آنچه از او صادر شده معتد به است و اين مستلزم عجب است كه هادم عبادتست از اين جهة در عقب آن * ( إِيَّاكَ نَسْتَعِينُ ) * واقع شده تا دلالت كند بر آنكه عبادت نيز از\r\nقسم آن چيزى كه اتمام نمىپذيرد مگر بمعونة از او سبحانه و توفيق او و نزد بعضى واو از براى حاليه است و تقدير اينكه نعبدك مستعينين بك يعنى تو را ميپرستيم در حالتى كه استعانت نماينده‌ايم به تو و چون حال مقارن ذى الحال است پس مجوز استعانت باشد از براى اصل عبادت و استمرار آن و اين قول بنا بر مذهب كسى است كه مضارع مثبت به واو فقط بدون ايراد ضمير با آن حال واقع ميتواند شد و اطلاق استعانت به جهت آنست كه تا متناول جميع مستعان فيه باشد و در گفتن كلمات مذكور نفع و فايده بسيار است ابو طلحه روايت كند كه من با رسول خدا ( ص ) بودم در بعضى غزوات چون كار حرب سخت شد و كارزار گرم گشت رسول ( ص ) سر برداشت\r\n","description":"","footnote":"","page_name":" 43 ","page_number":43},
  {"content":"\r\nو گفت\r\nيا * ( مالِكِ يَوْمِ الدِّينِ إِيَّاكَ نَعْبُدُ وَإِيَّاكَ نَسْتَعِينُ ) *\r\nسرها را ديدم كه ميافتاد و كسى را نمى ديدم كه شمشير زند و كافران روى بهزيمت نهادند چون حرب تمام شد صورت اينحال را از پيغمبر ( ص ) پرسيدم فرمود كه فرشتگان گردن ايشان ميزدند و شما نمىديديد و در رواية واقع شده كه هر گاه كارى بر بندهء مؤمن تنگ شود و او به اين كلمات شريفه مواظبت نمايد آنكار بر او آسان گردد و چون كه تخليص عبادت و تخصيص استعانت به او سبحانه موجب انقطاع است از ما سوى و توجه تام به حضرت مولى و آن باعث استجابت جميع دعوات و سبب انجاح همهء مدعياتست از اينجهت او را توطيهء طلب هدايت بندگان ساخته در عقب آن ايشان را امر مينمايد كه بگوئيد از روى نياز كه اى آن كسى كه عبادت مخصوص است به تو و استعانت روا نيست از غير تو * ( اهْدِنَا الصِّراطَ الْمُسْتَقِيمَ ) * بنما بما راه راست را كه آن سبب وصول است بجنان و رسيدن بروضه رضوان بدانكه اين كلام بيان معونة مطلوبه است فكانه قال كيف اعينكم فقالوا اهدنا و افراد اين بذكر با آنكه طرق اعانت متعدد است بجهة آنست كه اين مقصود اعظم است و هدايت دلالت است بلطف و لهذا در خير مستعمل است نه در غير آن و قوله تعالى فَاهْدُوهُمْ إِلى صِراطِ الْجَحِيمِ بر وجه تهكم است و هديه از اين مأخوذ است و كسى كه مقدم قوميست او را هادى ميگويند به جهت آنكه قوم به او مهتدى ميشوند و هوادى وحش كه بمعنى اعضاى مقدمه و اوايل آنست نيز از اين ماخوذ است چه اهتداى ايشان به آنست و هادى كه بمعنى عنق است كما يقال و اقبلت هو ادى الخيل اذا بدت اعناقها نيز مشتق است از اين و فعل از اين هدى يهدى است و آن در اصل متعدى بلام است يا الى و بعد از آن نزع حرف جر نموده‌اند و مجرور آن را منصوب ساخته مانند كريمهء و اختار موسى قومه كه تقدير من قومه است و اين را منصوب بنزع خافض ميگويند و هدايت حقتعالى متنوع است بانواع غير محصوره ليكن منحصر است در اجناس اربعهء مترتبه اول افاضه قوى كه بسبب آن بنده متمكن مىشود بر مهتدى شدن بمصالح خود چون قوة عقليه و حواس باطنه و مشاعر ظاهره دويم نصب دلايل فارقه ميان حق و باطل و صلاح و فساد و اليه اشار بقوله وَهَدَيْناه النَّجْدَيْنِ و قوله فَهَدَيْناهُمْ فَاسْتَحَبُّوا الْعَمى عَلَى الْهُدى سيم هدايت بارسال رسل و انزال كتب و ( اياها ) عنى بقوله وَجَعَلْناهُمْ أَئِمَّةً يَهْدُونَ بِأَمْرِنا و قوله إِنَّ هذَا الْقُرْآنَ يَهْدِي لِلَّتِي هِيَ أَقْوَمُ چهارم كشف سراير است بر قلوب عباد و ارائه اشياء كما هى بايشان بطريق وحى يا الهام و منامات صادقه و اين قسم مختص است بانبياء و اولياء و عنى ذلك بقوله أُولئِكَ الَّذِينَ هَدَى اللَّه فَبِهُداهُمُ اقْتَدِه و قوله تعالى وَالَّذِينَ جاهَدُوا فِينا لَنَهْدِيَنَّهُمْ سُبُلَنا و چون اصل هداية حاصل است مر اهل ايمان را پس مطلوب از طلب هدايت زيادتى آنست و يا ثبات و دوام بر آن و يا حصول مزية مرتبة برايشان پس عارف هر گاه گويد كه * ( اهْدِنَا الصِّراطَ الْمُسْتَقِيمَ ) * مراد وى\r\n","description":"","footnote":"","page_name":" 44 ","page_number":44},
  {"content":"\r\nبه آن اين خواهد بود كه ( ارشدنا طريق السير فيك لتمحو عنا ظلمات احوالنا و تميط غواشى ابدالنا لنستضيء بنور قدسك فنراك بنورك ) و از أمير المؤمنين عليه السّلام مرويست كه معنى آيه آنست كه ما را به راه راستى كه نمودهء ثابت قدم دار تا دايم مطيع امر و نهى تو باشيم و يك لحظه بپرستش غير تو نپردازيم و بعضى از اهل تحقيق گفته‌اند كه بنما ما را راه راست به اين وجه كه ما را بمحبت ذاتى خود مشرف دار تا از التفات به خود و به غير تو آزاد گشته بتمامى گرفتار تو گرديم جز تو ندانيم و جز تو نبينيم و جز تو نيانديشيم يا بنما بما راهى كه حضرت تراست نسبت بهر موجودى كه آن موجود بىآن پيدايى ندارد و بغايت كمال خود به آن نميرسد تا در همه جز تو نبينيم و از توجه به غير تو آزاد گرديم و بدانكه امر و دعا متشاركند لفظا و معنى و متفاوت باستعلا و تسفل و يا بر تبهكاران و صراط در اصل سراط است بسين ماخوذ از ( سرط الطعام اذا تبلعه فكانه يسرط السابلة ) و لهذا آن را ( لقم ) نيز ميگويند بجهة آنكه التقام سابله مىكند و قلب ( سين بصاد ) به جهت آنست كه تا مطابق طا شود در اطباق و ( قنبل ) كه از راويان ابن كثير است\r\nآن را بر اصل خود خوانده و بواقى به صاد محض مگر حمزه كه اشمام صاد بزا مىكند و مراد از آن طريق اسلام است چنان كه از ابن عباس و جابر نقل كرده‌اند كه راه راست دين اسلام است و از محمد بن حنفيه منقولست كه ( انه دين اللَّه الذى لا يقبل عن العباده غيره ) يعنى صراط مستقيم دين خدا است كه حقتعالى غير آن را قبول نميكند از بندگان و حارث اعور از أمير المؤمنين عليه السّلام روايت كرده كه آن كتاب خدا است و بنا بر حديث مشهور كه از آن حضرت منقولست كه\r\n( انا كتاب اللَّه الناطق )\r\nمراد طريق آن حضرت و اولاد اطهار او باشد و مؤيد اينست كه اعز محدث حنبلى روايت كرده از ابو بريدهء اسلمى كه از اصحاب حضرت نبويست كه\r\n( الصراط المستقيم هو صراط محمد و آل محمد )\r\nيعنى صراط مستقيم طريق محمد است و آل محمد كه مبتنى بر اصول دينست كه توحيد است و عدل و نبوة و امامت و معاد و شكى نيست كه طريق اهل البيت عليهم السلام صراط مستقيم و طريق قويمست كه سلوك نمودن در آن موجب نجات و رستگاريست و اختيار غير آن سبب خسران و زيانكارى هم چنان كه در اخبار صحيحه بطريق اهل البيت عليهم السلام از پيغمبر ( ص ) مرويست كه\r\n( مثل أهل بيتي كمثل سفينة نوح من ركب فيها نجى و من تخلف عنها غرق )\r\nيعنى مثل و داستان اهل بيت من مثل و داستان كشتى نوح است هر كه در آن كشتى نشست از غرق و هلاكت نجات يافت و هر كه از آن تخلف كرد و ننشست غرق و هلاك شد و به عذاب آخرت گرفتار گشت و نيز حديث مشهور كه عامه و خاصه از پيغمبر ( ص ) نقل كرده‌اند كه\r\nانى تارك فيكم الثقلين ان تمسكتم بها لن تضلوا كتاب اللَّه و عترتى اهل بيتى\r\nنيز شاهد عدل است بر اين و ترجمه اينحديث در ما تقدم مذكور شد و اولى حمل آيتست بر عموم چه ( صراط مستقيم ) باتفاق دينى است كه حقتعالى به آن امر فرموده از توحيد و عدل\r\n","description":"","footnote":"","page_name":" 45 ","page_number":45},
  {"content":"\r\nو نبوة انبيا و امامت ائمه هدى عليه السّلام كه ايمان عبارت از اين مجموعست پس ملخص معنى كلام آنست كه ما را ثابت دار بر راه ايمان يعنى * ( صِراطَ الَّذِينَ أَنْعَمْتَ عَلَيْهِمْ ) * راه كسانى كه بفضل شامل خود انعام كردى بر ايشان نعمة هدايت و طريق طاعت خود را مراد پيغمبران و صديقان و شهدا و صلحااند چنان كه فرموده كه وَمَنْ يُطِعِ اللَّه وَالرَّسُولَ فَأُولئِكَ مَعَ الَّذِينَ أَنْعَمَ اللَّه عَلَيْهِمْ مِنَ النَّبِيِّينَ وَالصِّدِّيقِينَ وَالشُّهَداءِ وَالصَّالِحِينَ يعنى بنما بما راه آنها كه اهل قربند و بكمال نعمت ظاهره كه قبول شريعة است و بجمال نعمت باطنه كه اطلاع بر دقايق اسرار حقيقه است ايشان را معزز و مكرم ساخته بدانكه اين كلام بدل كل است از اول در حكم تكرير عامل و فايدهء آن توكيد است و تنصيص بر آنكه طريق اهل اسلام مشهود عليه است باستقامت بر اكد وجه و ابلغ آن كه اصلا مشوب بشايبه خفا نيست زيرا كه * ( صِراطَ الَّذِينَ أَنْعَمْتَ عَلَيْهِمْ ) * بمثابه تفسير و بيان صراط مستقيم است بجهة آنكه بدل مقصود بالنسبه و مبين مبدل منه پس گوئيا كه فرط ظهور اينكه طريق مستقيم طريق اهل ايمانست بحيثيتى است كه هيچ اثر خفايى در آن نيست و احتمال آن دارد كه صفت صراط مستقيم باشد يعنى راه راستى كه راه كسانيست كه بر ايشان انعام كردهء و انعام عبارتست از ايصال نعمت و نعمت در اصل حالتى است كه انسان به آن مستلذ مىشود و بعد از آن اطلاق آن كرده‌اند بر هر چه به آن استلذاذ مينمايد و آن ماخوذ است از نعمت بفتح نون كه بمعنى لين است و انواع و افراد نعم الهى اگر چه غير محصور است كمال قال وَإِنْ تَعُدُّوا نِعْمَةَ اللَّه لا تُحْصُوها اما منحصر است در دو جنس دنيوى و اخروى اول بر دو قسم است موهبى و كسبى و موهبى بر دو نوع است روحانى چون نفخ روح در انسان و اشراق آن بنور عقل و آنچه تابع آن است از قوى چون فهم و فكر و نطق و جسمانى چون تخليق بدن و قواى حاله در آن و هيأت عارضهء آن از صحت و كمال اعضا و كسبى چون تزكيه نفس از رذايل و تخليه آن باخلاق و ملكات فاضله و تزيين بدن بهيئات مطبوعه و حلى مستحسنه و حصول جاه و مال و جنس ثانى عفو او است از فرطات انسان و رضاى او از ايشان و تمكين ايشان در اعلا عليين با ملائكه مقربين ابد الآبدين و مراد از نعمت مذكوره در آيه قسم اخير است و آنچه وسيلهء رسيدن است بسوى آن از آن قسم ديگر چه ما عداى اين مؤمن و كافر در آن مشتركند از عبد اللَّه عباس نقلكرده‌اند كه مراد از * ( الَّذِينَ أَنْعَمْتَ عَلَيْهِمْ ) * جماعتىاند كه تابع موسى و عيسى بودند و مطيع امر و نهى ايشان يعنى بنما بما راه كسانى كه تبديل نعمت نكردند و از جاده شريعت پيغمبر خود منحرف نگشتند كه آن طريق اهل بيت پيغمبر است ( ص ) * ( غَيْرِ الْمَغْضُوبِ عَلَيْهِمْ ) * نه طريق كسانى كه غضب و خشم واقع شده بر ايشان و اين جماعت نزد اكثر مفسران جهودانند كه بسبب عناد و طغيان و قتل پيغمبران و تحريف كتاب تورية و تبديل الفاظ آن او سبحانه بر ايشان خشم\r\n","description":"","footnote":"","page_name":" 46 ","page_number":46},
  {"content":"\r\nگرفته و در حق ايشان فرموده كه غَضِبَ اللَّه عَلَيْهِمْ وَلَعَنَهُمْ * ( وَلَا الضَّالِّينَ ) * و نه راه جماعتى كه گمراهند از طريق حق مراد ترسايانند كه بواسطه افراط و تفريط در شأن عيسى و سيد انبيا گمراه گشتند و از راه راست كه جاده ايمان و تصديق بجميع پيغمبران و كتابهاى ايشان است گرديده ميل بوادى ضلالت و گمراهى كرده‌اند كما قال و لا تتبعوا اهواء قوم قد ضلوا من قبل و اضلوا كثيرا و ضلوا عن سواء السبيل روايتست كه رسول ( ص ) در وادى القرى با جهودان و ترسايان كارزار ميكرد يكى از اصحاب اشاره بيهودان كرد و گفت يا رسول اللَّه ايشان چه كسانند كه با تو محاربه ميكنند فرمود\r\nهم المغضوب عليهم\r\nو بعد از آن اشاره بترسايان نمود و گفت ايشان چه طايفه‌اند فرمود\r\nهم الضالون\r\nو بدانكه جز * ( غَيْرِ الْمَغْضُوبِ عَلَيْهِمْ ) * بر بدلية است و مبدل منه ان الذين انعمت عليهم و معنى اينكه منعم عليهم كسانيند كه سالمند از غضب و ضلال و يا بر آنكه صفة اسم موصول است مبينه يا مقيده و معنى اينكه منعم عليهم كسانيند كه جامع نعمة مطلقه‌اند كه آن نعمة ايمانست و جامع نعمة سلامة از غضب و ضلال و چون ميان صفت و موصوف مطابقه در تعريف و تنكير شرط است پس يا آنست كه اسم موصول در اينمقام جارى مجراى نكره است و مراد از آن جماعت غير معهوده از قبيل و لقد امر على اللئيم يسبنى و قولهم انى لامر على الرجل مثلك فيكرمنى و يا آنكه غير كسب تعريف كرده باشد از مضاف اليه چه آن مضافست به آنچه او را ضد واحد است كه آن منعم عليه است پس تعين آن چون تعين هى الحركة غير السكون باشد و چون كه غضب عبارت از ثوران نفس است بجهة اراده انتقام و اين از خداى تعالى منتفى است پس مراد از آن منتهى و غايت آن باشد كه ارادهء انزال عقاب و عذاب است و عليهم در محل رفع است زيرا كه نايب مناب مفعول ( ما لم يسم ) فاعله است بخلاف اول چه آن در محل نصب است بر مفعوليت و لفظ لا زايده است براى تأكيد معنى نفى كه در ضمن غير است فكانه قال لا المغضوب عليهم و لا الضالين و از اينجهة است كه جايز است ( انا زيدا غير ضارب ) هم چنان كه جايز است ( انا زيدا لا ضارب ) چه غير بمعنى لاست و اگر چه ممتنع است انا زيدا مثل ضارب و ضلال عدول است از طريق سوى عمدا يا خطا و آن را عرضى عريض است و تفاوت در ما بين ادنى و اقصاى او بسيار است و اضافهء مغضوبيت بيهود و ضلالت بنصارى دلالت نميكند بر برائت يهودان از صفة ضلالت و ترسايان از سمة مغضوبيت بلكه هر يك از اين دو طايفه متصفند بصفت مغضوبيت و ضلالت الا آنست كه او سبحانه بجهة امتياز ايشان از يكديگر يكى را متصف ساخت بمغضوبيت و ديگرى را بضلالت و مخفى نيست كه سوق كلام اگر چه مقتضى آنست كه بر اين منوال باشد كه الذين انعمت عليهم غير الذين غضب عليهم تا بين الكلامين توافق و تناسب باشد اما مراعات ادب در خطاست و ايراد لفظ مستطاب اقتضاى آن مىكند كه لفظ غضب بصيغهء مجهول واقع شود و بطريقه\r\n","description":"","footnote":"","page_name":" 47 ","page_number":47},
  {"content":"\r\nتخاطب تصريح بفاعل آن نشود و در مجمع آورده كه مراد ( بمغضوب عليهم و ضالين ) همه كفارند و در انوار گفته كه متجه آنست كه * ( الْمَغْضُوبِ عَلَيْهِمْ ) * مطلق عصاب باشد و * ( الضَّالِّينَ ) * كسانى كه جاهلند به خدا چه منعم عليه كسى است كه موفق شده باشد بجمع ميان معرفة حق لذاته و ميان عمل خير بر وفق آن پس مقابل اينكسى است كه مختل باشد يكى از قوهء عاقله و عاملهء او چه مخل به عمل فاسق است و ( مغضوب عليه ) لقوله تعالى ( فى القاتل عمدا و غضب اللَّه عليه ) و مخل بعلم جاهل ضال لقوله تعالى ( فما ذا بعد الحق الا الضلال ) انتهى كلامه و ببايد دانست كه نزد اماميه قول آمين در آخر فاتحه مبطل نماز است و طريق احتياط در مذهب مخالف نيز مقتضى عدم جواز آنست زيرا كه ايشان قائل نيستند بوجوب آن و نماز را به ترك آن باطل نميدانند و مع هذا ميدانند كه نزد اماميه اتيان به آن مبطل صلواتست پس احوط نزد ايشان ترك آن باشد و دليل علماء اماميه بر تحريم ( آمين ) قول حضرت رسالت است ( ص ) ( و لهذه الصلاة لا يصلح فيها شيء من كلام الآدميين ) يعنى اين نماز صلاحية آن ندارد كه در او كلام آدميان مذكور شود و باتفاق جميع امة اين از كلام آدميانست و از قرآن و ذكر و دعا نيست بلكه اسم دعا است كه آن ( استجب ) است و اسم مغاير مسماى وضعى آنست پس چون كه نهى در عبادت مستلزم فساد عبادتست پس مبطل صلاة باشد و ترك آن واجب در آخر فاتحه و در غير آن از مواضع ديگر از نماز چون آخر سوره و يا وسط آن و يا در قنوط و تشهد و غير آن از حالات صلاة و فرقى نيست در بطلان صلاة به آنكه سرا بگويند يا جهرا و حلبى نيز روايت كرده كه از صادق عليه السّلام پرسيدم كه ( اقول آمين اذا فرغت من فاتحة الكتاب ) يعنى آمين بگويم در وقتى كه از فاتحة\r\nالكتاب فارغ شوم فرمود لا و اين نهى به جهت اطلاق شامل و عدم جواز آنست در سر و در جهر چه اطلاق نهى مقتضى تحريمست مطلقا هم چنان كه در اصول مقرر شده و شيخ طوسى رحمه اللَّه عليه فرموده كه ( قول آمين مبطل للصلاة عندنا سواء وقع بعد الحمد او فى اثنائها او فى السورة او الركوع او السجود او القنوت و ان كان بعد دعاء و فى جميع حالات الصلاة لعموم النهى عن فعلها و لانها من كلام الآدميين و هؤلاء يصح فى الصلاة لقوله عليه السّلام ان صلوتنا هذه لا يصح فيها كلام الآدميين نعم لو فعل حال التقية لا يبطل صلوته اجماعا ) و اينكه صاحب معتبر گفته كه احتمال دارد كه قول آمين مكروه باشد غير صحيح است زيرا كه اكثر اصحاب ما قائلند بتحريم آن بدلائل مذكوره بلكه قول بتحريم آن قريب به حد اجماع رسيده و بدانكه در نماز قول * ( الْحَمْدُ لِلَّه رَبِّ الْعالَمِينَ ) * بعد از فراغ امام از فاتحه سنتست چنان كه جميل از ابى عبد اللَّه عليه السّلام روايت كرده كه آن حضرت فرمود كه\r\n( اذا كنت خلف امام ففرغ من قراءة الفاتحة فقل انت من خلفه الحمد للَّه رب العالمين )\r\nيعنى هر گاه در پس امام نماز گذارى و امام از فاتحه فارغ شود تو در عقب آن بگو * ( الْحَمْدُ لِلَّه رَبِّ الْعالَمِينَ ) * و فضل بن يسار نيز از ابى عبد اللَّه عليه السّلام نقل نموده كه\r\n( فاذا قرأت الفاتحة\r\n","description":"","footnote":"","page_name":" 48 ","page_number":48},
  {"content":"\r\nففرغت من قراءتها و انت فى الصلاة فقل * ( الْحَمْدُ لِلَّه رَبِّ الْعالَمِينَ ) *\r\nيعنى چون در نماز از قرائت فاتحه فارغ گشتى بگو * ( الْحَمْدُ لِلَّه رَبِّ الْعالَمِينَ ) *\r\n\r\nسورة البقره\r\nاينسوره مدنى است مگر آيهء وَاتَّقُوا يَوْماً تُرْجَعُونَ فِيه إِلَى اللَّه تا آخر كه در حجة الوداع بموضع منى نازل شده و دويست و هشتاد و شش آيه است بعدد كوفى كه عدديست مروى از امير المؤمنين صلوات اللَّه عليه و دويست و هشتاد و هفت نزد بصرى و دويست و هشتاد و پنج نزد حجازى و دويست و هشتاد و چهار نزد شامى و اختلاف در يازده آيه است الم كوفيست و إِلَّا خائِفِينَ و قَوْلًا مَعْرُوفاً بصرى و عذاب اليم شاميست و مصلحون نزد غير ايشان و يا أُولِي الأَلْبابِ عراقى و مدنى الاخير و مِنْ خَلاقٍ دويم غير مدنى الى يَسْئَلُونَكَ ما ذا يُنْفِقُونَ مكى و مدنى الاول يتفكرون كوفى و شامى و مدنى الاخير الحى القيوم مكى و بصرى و مدنى الاخير مِنَ الظُّلُماتِ إِلَى النُّورِ مدنى الاول و روايتى از اهل مكه وارد شده كه وَلا يُضَارَّ كاتِبٌ وَلا شَهِيدٌ آيتى است و ثواب قراءة اينسوره بسيار است ابى بن كعب روايت كند از حضرت رسالت ( ص ) كه هر كه اينسوره را تلاوت كند مستغرق صلوات الهى و رحمة نامتناهى شود و ثواب كسى كه يك سال در راه خدا مرابطه نموده باشد و در اينمدت اصلا خوف و ترس كفار از دل او زايل نشده در نامهء اعمال او بنويسند و بعد از آن فرمود كه اى ابى مسلمانان را امر كن بدانستن اينسوره كه دانستن آن بركت است و ترك آن حسرت و ندامت در روز قيامت و ساحران و باطلان طاقت خواندن و شنيدن اينسوره ندارند و از سهيل بن سعد مرويست كه رسول ( ص ) فرموده كه هر چيزى را سناميست و رفعتى و سنام قرآن البقره است هر كه در خانهء خود اينسوره را تلاوت كند اگر در روز باشد تا سه روز شيطان در آن خانه نرود و اگر در شب بخواند تا سه شب شيطان در آنجا در نيايد وهب بن منبه روايت كند كه هر كه سورة البقرة و آل عمران بخواند نور او از غريبا تا عجيبا برود غريبا عرش خداست و عجيبا زمين هفتم و نيز از پيغمبر ( ص ) مرويست كه هر كه اين سوره را قرائت نكند خانه او از جميع خيرات خالى باشد و در روايت آمده كه رسول ( ص ) لشگرى را بغزايى ميفرستاد خواست تا يكى را بر ايشان امير كند يك يك را نزد خود ميخواند و ميگفت تو از قرآن چه سوره ميدانى او ميگفت فلان و فلان سوره تا آنكه جوانى پيش آمد كه در سال از همه كهتر بود گفت يا رسول اللَّه من سورة البقره را دانم فرمود تو را امير لشگر كردم ايشان گفتند يا رسول اللَّه جوانى كه در سال از همه كهتر باشد بر پيران امير ميسازى فرمود كه او سورة البقره ميداند و شما نميدانيد و از اين سخن چنان معلوم مىشود كه منصب امارت و حكومت بعلم است و فضيلت نه بسال و شيخوخت پس أمير المؤمنين عليه السّلام كه حاوى علوم شريعة نبوى ( ص ) بود و جامع جميع معانى قرآن و بغور محكم و متشابه و ناسخ و منسوخ و مجمل و مفصل آن رسيده بود و از مغيبات خبر داده و قضاياى مشكله را گشوده در خلافت مقدم بوده باشد بر\r\n","description":"","footnote":"","page_name":" 49 ","page_number":49},
  {"content":"\r\nشيوخ خرافة شعار جهالة مدار و افضليت آن حضرت صلوات اللَّه عليه و اولوية او بخلافت نيز از اين حديث معلوم ميتوان كرد كه سيد انبيا ( ص ) فرمود كه اى على من سيد ولد بنى آدمم و تو سيد عربى و سلمان سيد فارس و صهيب سيد روم و بلال سيد حبشه و طور سيد كوه ها و سدرة سيد درختها و اشهر حرم سيد ماهها و قرآن سيد كلامها و سيد قرآن سورة البقرة و سيد سورة البقرة آية الكرسى و از امام جعفر صادق عليه و على آبائه الصلاة و السلام مرويست كه هر كه البقرة و آل عمران بخواند در روز قيامت اين هر دو سوره دو چتر شوند بر سر او و از تاب آتش آن روز او را نگاه دارند و نيز مرويست كه هر كه خواهد كه در دار دنيا ارجمند باشد و در عقبى بمرتبهء بلند رسد بايد كه تلاوة اينسوره نمايد كه بِسْمِ اللَّه الرَّحْمنِ الرَّحِيمِ الم علما را در اينكلمه و امثال آن از حروف مقطعه اقوال بسيار است و در اينجا اكثر آن ايراد نموده مىشود از آن جمله صاحت انوار آورده كه همهء الفاظ تهجى اسمائند كه\r\nمسميات آن حروفند كه كلمات از آن مركب شده‌اند بجهة دخول آن در حد اسم و اعتوار از آنچه مختص است باسم بر آن چون تعريف و تنكير و جمع و تصغير و وصف و اسناد و اضافه و غير آن مانند ( الباء ) و تعريف ( و باات ) و ( بييه ) و ( بئيئه ) و ( حسنت الباء ) و ( باء المصاحبة ) و خليل و ابو على فارسى تصريح به اين نموده‌اند در مصنفات خود و آنچه مرويست كه ابن مسعود از پيغمبر ( ص ) روايت كرده كه\r\n( من قرء حرفا من كتاب اللَّه فله حسنة و الحسنة بعشر امثالها لا اقول الم حرف و لكن الف حرف و لام حرف و ميم حرف )\r\nمراد به اين غير معنى حرفيست كه آنعدم دلالت آنست بر معنى در نفس خود چه تخصيص حرف به اين معنى عرف مجدد است بلكه مراد معنى لغويست كه آن كلمه است و تسميه اسم به حرف در كلام عرب شايع و مستعمل است و شايد كه آن حضرت تسميه آن كرده باشد باسم مدلول آن و حديث\r\n( نزل القرآن على سبعة احرف )\r\nنيز از اين قبيل است و چون مسميات اين اسماء حروف وحدانيند و اين اسماء مركب است پس تصدير سوره به آن حروف به جهت آنست كه تا تأديهء آن بسمى اول آن چيزى باشد كه قرع سمع كند و استعارهء ( همزه ) در مكان ( الف ) به جهت تعذر ابتداء است به آن و اين اسما ما دام كه عوامل دريلى ايشان واقع نشود خالى از اعرابند به جهت فقد موجب اعراب و مقتضى آن لكن قابل اعرابند به جهت عدم تناسب بمبنى الاصل و لهذا ميگويند كه ( ق و ص ) با وجود التقاء ساكنين و آخر آن را حركت نميدهند مانند ( اين و هؤلاء ) و چون مسميات اين اسماء عنصر كلام و بسايط آنند كه تركب كلام از آنست از اينجهت افتتاح سوره بطايفهء از آن شده بجهة ايقاظ آن كسى كه تحدى به قرآن كند و تنبيه بر آنكه آنچه بر ايشان خوانده مىشود كلاميست منظوم از چيزى كه ايشان نگردانيده‌اند ايشان كلام خود را از آن منتظم ميسازند كه اگر ورود آن از جانب غير خدا ميبود از اتيان به مثل آن عاجز نميبودند با آنكه در نهايت فصاحت و غايت بلاغت بودند پس گوئيا كه حقتعالى از روى خطاب با بندگان\r\n","description":"","footnote":"","page_name":" 50 ","page_number":50},
  {"content":"\r\nميگويد كه قرآنى كه شما را عاجز ساخته است از آوردن مثل آن از جنس اين حروفست كه شما آن را در محاوره و مخاطبهء خود استعمال ميكنيد و چون قادر نيستيد بر اتيان نمودن به مثل اين پس بدانيد كه آن از نزد قادر مطلق است كه قدرت او غالب است بر جميع قدرتها و قوة او فايق بر همهء قواى بشر و نيز تا اشعار باشد بر آنكه اول آن چيزى كه قرع اسماع مىكند مستقل است بنوعى از اعجاز چه نطق باسماء حروف مختص است به كسى كه خواننده و نويسنده باشد و اما صدور آن از ( امى ) كه اصلا مخالطه نكرده باشد بكتاب بسيار مستبعد و مستغربست و خارق عادت مانند صدور كتاب و تلاوة از او خصوصا كه مراعات نموده شده است در آن آنچه موجب عجز اديب اريب فايق است در فن خود از اتيان به آن و آن اينست كه در فواتح اين سوره چهارده اسم وارد شده كه نصف اسامى حروف معجمند اگر ( الف ) برأسه معدود نباشد در آن و آن چهارده اسم ( الف و لام و ميم و صاد و را و كاف و ها و يا و عين و طا و سين و حا و قاف و نون ) و اينها در اوايل بيست و نه سوره واقع شده‌اند كه بعدد حروف معجمند گاهى كه الف معدود باشد در آن و مشتملاند بر انصاف انواع حروف چه در آن مذكور شده است نصفى از حروف مهموسه كه حرفى چندند كه ضعيف الاعتمادند بر مخرج خود و جامع آنست ( ستشحثك خصفه ) و آن ( حاست و ها و صاد و سين و كاف ) و نصفى از مهجوره كه حرفيند كه قوى الاعتمادند بر مخرج خود و مجموع آن نوزده‌اند و اينست كه ظل ( قيد نطعم و رضا و اذيفح ) و جامع نصف آنست حرف لن يقطع امروز نصفى از شديده كه حرف چندند كه حبس لفظ مىشود نزد تلفظ به آن به جهت قوة اعتماد بر مخرج و آنها هشتند ( واجدت طبقك ) جامع آنست و جامع نصف آن ( اقطك ) و نصف اكثر از رخوه كه حروفيند كه به جهت رخاوت و جرى نفس با تلفظ آن ضعيف الاعتمادند و مجموع آن بيست حرفند و جامع آنست ( لضره حسن خظ شيص عر مغث فذو ) و جامع نصف اكثر آن ( خمس على نصره ) است و نصفى از حروف مطبقه كه حرفى چندند كه نزد تلفظ به آن منطبق مىشود طبقه لسان بطبقه ( حنك اعلى ) و مجموع آن چهار حرفند ( صاد و ضاد و طا و ظا ) و نصف آن صاد و طا و نصفى از منفتحه كه حرفى چندند كه نزد تلفظ به آن لسان و حنك از يكديگر مفتح ميشوند و آن ما عداء حروف مطبقه است و نصف آن ( الفست و لام و ميم و را و كاف و ها و عين و سين و حا و قاف و يا و نون ) و نصفى اقل از قلقله كه حرفى چندند كه مضطربند نزد خروج و جامع آن ( قد طبح ) و نصف اقل آن ( قاف و طا ) است و نصفى از ( لينتين ) كه آن ياست به جهت قلت ثقل آن نسبت ( بواو ) و نصف اقل از مستعليه كه حرفى چندند كه صوت به آن متصعد مىشود در حنك اعلى و آن هفت حرفند ( قافست و صاد و طا\r\nو خا و غين و ضاد و ظاء ) و نصف اقل آن سه حرف اول است و نصفى از منخفضه كه ضد مستعليه است و آن ما عداء حروف\r\n","description":"","footnote":"","page_name":" 51 ","page_number":51},
  {"content":"\r\nهفتگانه است و نصف آن الفست و لام و ميم و را و كاف و ها و يا و عين و سين و حا و نون و نه حرف از حروف بدل كه يازده حرفست بر طريقى كه سيبويه آورده و ابن جنى اختيار كرده و جامع آنست ( اجد طويت منها ) و شش حرف از اين شايع و مشهورند كه اهطمين جامع آنست و بعضى هفت ديگر را بر آن افزوده‌اند كه آن لام است در اصيلان كه بدل نونست و صاد و زا در صراط و زراط كه بدل سيناند و فا در جدف كه بدل ثاء مثلثه است كه بمعنى قبر است و عين در اعن كه بدل همزه مكسوره است و تا در تروغ الدلو كه بدل فا است و با در باسمك كه بدل ميم است پس بنا بر اين حروف بدل هيجده باشند و نه حرف از آن كه در حروف مقطعه‌اند حروف اهطمين است كه سته شايعه مشهوره‌اند و لام و صاد و عين و نصفى اقل از حروفى كه مدغم ميشوند در مثل خود و در مقارب خود مدغم نميشوند و آن پانزده حرفند ( همزه و ها و عين و صاد و طا و ميم و يا و خا و غين و ضاد و فا و ظا و سين و زا و واو ) و نصفى اقل آن ( همزه است و ها و عين و صاد و طا و ميم و يا ) و نصفى اكثر از حروفى كه مدغم ميشوند در مثل و مقارب خود و آن سيزده حرفند كه ما عداى حروف مذكوره‌اند نصف اكثر آن ( حاست و قاف و كاف و را و سين و لام و نون ) و اكثريت آن به جهت آنست كه ادغام متضمن خفت و فصاحت است و نصفى از چهار حرف كه مدغم نميشود در آنچه مقارب آنست و مقارب آن در او مدغم مىشود و آن ( ميم است و زا و سين و فا ) و چون حروف ( زلقيه ) كه اعتماد ايشان بزلق لسان است شش است كه جامع آنست ( رب منفل ) و حلقية كه ( حا و خا و عين و غين و همزه و ها ) است كثير الوقوعند در كلام دو ثلث آن در حروف مقطعه مذكور شده و چون ابنيهء مزيد از سباعيه متجاوز نيست از اين جهت هفت حرف از زوايد عشره كه آن حروف ( اليوم تنساه ) است در آن مذكور شده تا تنبيه باشد بر آنكه ابنيهء مزيد از هفت حرف متجاوز نيست و اگر كسى تتبع جميع كلم و تراكيب آن كند بر او ظاهر خواهد شد كه حروف اجناس مذكوره كه مذكور نشده‌اند در مفاتيح سور كمتر از حروفند كه مذكور شده‌اند در آن و اينكه حروف مقطعه بعضى مفرد واقع شده‌اند چون ق و ص و بعضى ثنائيه مانند حم و بعضى ثلاثيه مثل الم و بعضى رباعيه چون المص و بعضى خماسيه مانند كهيعص به جهت ايذانست به آنكه متحدى بمركبست از كلمات اهل عرب كه اصول آن كلمات مفرده اند و مركبه از دو حرف تا بپنج حرف و ذكر سه مفرد كه آن ق و ص و ن است در سه سوره به جهت آنست كه كلمهء مركب از سه حرف در اقسام ثلثه يافت مىشود كه اسم و فعل و حرف است و ذكر چهار ثنائى كه طه و يس و طس و حم است براى آنست كه آن در حرف بدون حذفست چون بل و در فعل بحذف چون قل و در اسم به غير حذف چون من و بحذف چون دم و ايراد آن در نه سوره به جهت وقوع آنست در هر يك از اسم و فعل و حرف بر سه وجه كه آن فتح و ضم و كسر است و در اسما مانند ( من و اذ و ذو ) و در افعال\r\n","description":"","footnote":"","page_name":" 52 ","page_number":52},
  {"content":"\r\nچون قل و بع و خف و در حرف مثل ان و من و مذ كه از حروف جر است و ذكر سه ثلاثى كه آن المر و الر و طسم است به جهت مجيء آنست در اقسام ثلثه و ايراد آن در سيزده سوره به جهت تنبيه است بر آن كه اصول ابنيه مستعمله سيزده‌اند ده از براى اسماء كه حاصل مىشود از ضرب احوال فا كه آن حركات ثلثه است دو احوال عين كه آن حركات ثلثه است\r\nبا سكون و سقوط فعل بضم فا و كسر عين و فعل كه عكس آنست از اسم به جهت استثقال آنست و سه از براى افعال كه حصول آن از ضرب فتح فا است در حركات ثلثه عين و ايراد دو رباعيه كه آن المص و المر است و دو خماسيه كه آن كهيعص و حمعسق است به جهت تنبيه است بر آنكه هر يك از آنها را اصلى هست چون جعفر و سفرجل و ملحقى چون قردد و حجنفل و ميشايد كه تفويق حروف تهجى بر سور و عدم تعداد آن با جمعه در اول قرآن به جهت همين فايده باشد و مع ذلك متضمن اعادهء تحديست و تكرير تنبيه و مبالغه در آن و معنى اين كه اين متحدى به مؤلف است از جنس اين حروف و نزد اكثر علماء بعضى حروف مقطعه اسماى سورند و تسميه سور به آن به جهت اشعار است به آنكه اين سور كلمات معروف التركيباند پس اگر وحى نميبودند از جانب خدا قدرت مردمان نزد معارضه به آن ساقط نميشد و از علم الهدى رحمة اللَّه منقولست كه حقتعالى نام نهد سوره را به هر چه خواهد و استدلال بر اينكه اينحروف اسماء سورند به آنست كه اگر آنها مفهم نباشند پس خطاب به آن مانند خطاب باشد بمهمل و مثل تكلم برنجى با عربى و قرآن باسره بيان و هدى نميبود و ممكن نميبود تحدى به آن و اگر مفهم باشند پس يا آنست كه مراد به آن سوريند كه اينها در اوايل آن واقع شده اند و القاب آن و يا غير آن سور و ثانى باطل است زيرا كه اين هنگام يا آنست كه مراد بآنچيزيست كه آن حروف موضوع شده‌اند براى آن در لغت عرب و اين ظاهر است كه چنين نيست و يا در غير اين لغت و اين باطل است چه قرآن نازل شده بلغت عرب كقوله تعالى بِلِسانٍ عَرَبِيٍّ مُبِينٍ پس آن را حمل نتوان كرد بر غير لغت ايشان و گويند نزد بعضى از علماء تفسير اينكه حروف مزيده‌اند براى تنبيه و براى دلالت بر انقطاع كلام و استيناف كلام ديگر هم چنان كه مذهب قطرب نحويست و يا اشاره بكلمات مركبه از اين حروف كه اقتصار بر بعضى از آن شده كقوله ( قد قلت لها قفى فقالت لى قاف اى اقف ) هم چنان كه از ابن عباس مرويست كه الف الاء اللَّه است و لام لطف او و ميم ملك او و نيز از او منقول است كه مجموع الر و حم و ن بمعنى الرحمن است و الم بمعنى انا اللَّه اعلم است و غير آن از ساير فواتح و از سعيد بن جبير منقولست كه اين حروف مواد اسماء حسنى است اگر كسى راه به آن برد چنان كه از الر و حم و نون الرحمن حاصل مىشود و ليكن قدرت بشرى و قوت انسانى از وصل و جمع جميع آن عاجز است و بروايتى ديگر از ابن عباس الف از اللَّه است و لام از جبرئيل و ميم از محمد ( ص ) يعنى قرآن منزل شده از خداى تعالى بلسان جبرئيل\r\n","description":"","footnote":"","page_name":" 53 ","page_number":53},
  {"content":"\r\nبر محمد ( ص ) و بعضى ديگر گفته‌اند كه الف آلاء عميم او سبحانه است و لام لقاء رحمت او و يا لطف و رأفت او و ميم محبت ذاتى او يا ملك قديم او و يا الف بمعنى انا و لام لى و ميم منى يعنى ( انا اللَّه ولى جميع صفات الكمال و منى الغفران و الاحسان ) و يا ايما بمدد اجال اقوام به حساب جمل چنان كه قول ابو العاليه است متمسك بروايتى كه ماثور است كه چون يهودان نزد رسول ( ص ) آمدند آن حضرت الم البقرة را بر ايشان خواند ايشان حساب آن كردند و گفتند كه به مدت اين در دين اسلام داخل خواهيم شد كه هفتاد و يك سال است حضرت تبسم فرمود ايشان گفتند مگر الم بمعنى غير اين هست فرمود كه المص و الر و الم گفتند اين معنى را بر ما خلط كردى و نميدانيم كه بكدام از اين اخذ نمائيم پس تلاوت آن حضرت اين آيه را بر ايشان به اين ترتيب و تقرير او بر استنباط ايشان دليل است بر آنكه از براى مدد اجال است و اين دلالت اگر چه عربى نيست ليكن به جهت اشتهار آنست در ميان مردمان تا آنكه عرب آن را ملحق ساخته‌اند بمعربات چون مشكات و سجيل و قسطاس و يا اشعار بر حروف مبسوطه كه مقسم بهااند به جهت شرافت آن چه آنها بسايط اسماء اللَّه و مادهء خطاب آنند\r\nچنان كه از ابن عباس و عكرمه نقلكرده اند كه اين حروف از اسماء الهيند كه او سبحانه به آنها قسم ياد كرده و كسانى كه قائلند به آنكه اين الفاظ اسماء سورند جواب از اين اقوال مذكوره و قدح مذكور داده‌اند به اين وجه كه معهود نيست كه اين الفاظ مزيده باشند از براى تنبيه چه حروف تنبيه حروف معهوده‌اند و اينها غير معهودند و دلالت بر انقطاع و استيناف هم چنان كه لازم اين حروفست لازم غير آن نيز هست اگر آن غير در فواتح سور واقع شود پس تخصيص به آن بىوجه باشد و بر تقدير تسليم كه اين دلالت بر انقطاع و استيناف مخصوص به اين الفاظ باشد لكن مقتضى آن نيست كه آنها را معنى ديگر نباشد در حيز آن و مستعمل نيست كه اين الفاظ از براى اختصار باشند در لغت عرب و شعر مذكور كه متمسك به است شاذ است و خارج و قياس و قاعده و اما قول ابن عباس و غير او مراد از آن تنبه است بر آنكه اين حروف منبع اسما و مبادى خطابند و تمثيل با مثله حسنه و لهذا عدد هر يك از حروف نموده از كلمات متباينه چه لام را يك بار از لطف گرفته‌اند و بار ديگر از اللَّه و يك بار ديگر از جبرئيل نه آنكه مراد وى تفسير باشد و تخصيص به اين معانى دون غير آن به جهت عدم مخصص در آن لفظا و معنى و همچنين اين الفاظ مستعمل نيستند از براى حساب جمل تا ملحق بمعربات باشند و حديث مذكور دلالت نميكند به اين به جهت آنكه ممكن است كه تبسم پيغمبر ( ص ) به جهت تعجب باشد از جهل يهود و اينكه مقسم بها باشند اگر چه غير ممتنع است اما محتاجاند باضمار اشيايى كه هيچ دليلى بر آن نيست مانند فعل و حرف و ساير آنچه قسم بر آن موقوفست و بنا بر اينكه سماى سور باشند اعتراض كرده‌اند كه اين قول يخرج حروف مقطعه است از آنچه در لغت عرب شايع\r\n","description":"","footnote":"","page_name":" 54 ","page_number":54},
  {"content":"\r\nاست زيرا كه تسميهء * ( بِسْمِ اللَّه ) * يا بيشتر مستنكر است نزد عرب و نيز اين قول مؤدى است باتحاد اسم و مسمى زيرا كه الم داخل سوره است باجماع پس اگر اسم سوره شود اسم و مسمى يكى گردد و ديگر مستدعى است بتأخر جزو از كل زيرا كه الم از جملهء سوره است و بحسب رتبه متأخر از مسمى است و جواب اين هر سه اعتراض آن است تسميه بسه اسم گاهى ممتنع است كه آن را تركيب كنند و اسم واحد گردانند بر طريقهء بعلبك اما اگر منتشر سازند مانند نثر اسماء عدد امتناعى نخواهد بود و مؤيد اينست كه سيبويه تسويه نموده ميان تسميهء بجمله و بيت از شعر و بطايفه از اسماى حروف معجم و مسمى مجموع سوره است و اسم جزء آنست پس الحاد نباشد و مسمى مقدم است من حيث الذات و مؤخر باعتبار اسميه پس دور لازم نيايد و شبههء نيست كه وجه اول كه حروف مسميات اين اسما باشد اقربست بتحقيق و اوفق بلطايف تنزيل و اسلم از لزوم نقل و وقوع اشراك در اعلام از واضع واحد زيرا كه اينها اسماء حروف تهجىاند پس اگر اسماء سوره شوند نقل لازم آيد و چون يك عدد اول در سوره واقع شده مانند الم و حم پس مستلزم اشتراك باشد در علم و ح راجع شود بنقض بر آنچه مقصود العلميه است زيرا كه مقصود از وضع اعلام دلالت است بنصوصيت و اشتراك منافى اينست و نزد بعضى اين الفاظ اسماء قرآنند و لهذا در عقب آن كتاب و قرآن واقع شده مانند\r\n* ( الم ذلِكَ الْكِتابُ ) * الر تِلْكَ آياتُ الْكِتابِ وَقُرْآنٍ مُبِينٍ و يا اسماء اللَّه‌اند چنان كه از أمير المؤمنين ( ع ) مرويست كه در بعضى ادعيه فرموده كه يا كهيعص و يا حمعسق و مىشايد كه مراد حضرت يا منزل كهيعص و يا منزل حمسعق باشد و بعضى از محققين گفته‌اند كه حضرت رسالت صلَّى اللَّه عليه و آله و سلَّم را سه صورتست يكى بشرى كما قال تعالى قُلْ إِنَّما أَنَا بَشَرٌ مِثْلُكُمْ دويم ملكى چنانچه فرمود كه\r\n( ابيت عند ربى يطعمنى و يسقينى )\r\nسيم حقى كما\r\nقال ( لى مع اللَّه وقت لا يسعنى فيه ملك مقرب و لا نبى مرسل )\r\nحق سبحانه را با او در هر صورتى سخن بعبارتى ديگر واقع شده در صورت بشرى كلمات مركبه چون قل هو اللَّه احد و در صورت ملكى حروف مفرده چون الم و كهيعص و غير ذلك و در صورت حقى كلام مبهم كه فاوحى الى عبده ما اوحى پس حروف مقطعه رمزيست ميان حق سبحانه و حبيب او و از ائمه هدى صلوات اللَّه عليهم مرويست كه حروف مقطعه اسرار قرآن است و هر كس بر آن اطلاع ندارد مگر مؤيدين من عند اللَّه كه حضرت رسالت ( ص ) و ائمه معصومين ( ع ) اند ثعلبى در تفسير خود بروايت مسنده به امام على بن موسى الرضا ( ع ) نقل كرده كه آن حضرت فرمود كه از امام جعفر صادق ( ع ) پرسيدند كه الم بچه معنى است فرمود در الف آن پنج صفت است از صفات حق تعالى اول ابتدائيه چه حق تعالى ابتداء جميع خلق كرده و الف ابتدا حروفست و دويم استواء زيرا كه او سبحانه مستوى و عادلست فى ذاته و غير جايز الف نيز مستوى است فى ذاته سيم انفراد چه حقتعالى فرد است و الف فرد\r\n","description":"","footnote":"","page_name":" 55 ","page_number":55},
  {"content":"\r\nچهارم اتصال خلق به خدا و عدم اتصال حقتعالى بخلق چه همه محتاج اويند و او غنى مطلق است از ايشان همچنين الف متصل نيست بحرفى و حروف متصلند به او و او منقطع از آنها پنجم الفت چه او سبحانه سبب الفت خلق است و الفت سبب الفت است و حروف به آن متألف از شعبى معنى مقطعات پرسيدند فرمود ( سر اللَّه فلا تطلبوه ) يعنى اين حروف سر خدا است پس طلب آن مكنيد و از اينجا است كه باصطلاح وضعى و عرفى مفهوم المراد نيست و قال بعضهم ( انه سر استاثره اللَّه بعلمه ) اين لفظ سريست كه حقتعالى ايثار آن نموده بعلم خود و اعلام به كسى ننموده و ميتواند بود كه مراد ايشان آن باشد كه اين الفاظ اسرارى است ميان خدا و رسول او و رموزى كه مقصد حقتعالى به آن افهام غير نباشد زيرا كه بعيد است خطاب به آنچه مفيد معنى نباشد و از أمير المؤمنين عليه السّلام ماثور است كه هر كتاب خداى را خلاصهء بوده و خلاصه قرآن حروف مقطعه است و نزد اهل تحقيق ( الف ) از اقصاى حلق ميآيد كه اول مخارج است و لام از طرف لسان گفته مىشود و آن اوسط مخارج است و ( ميم ) از شفه ميخيزد و آن آخر مخارج است پس اين اشاره است به آنكه بنده بايد كه در مبادى و اواسط و اواخر اقوال و افعال خود بذكر حقتعالى مستانس باشد و گفته‌اند كه حروف مقطعه جهت تعجيز خلق است تا بدانند كه كسى را بحقيقت اين كتاب راه نيست و عقل هيچ كس از كنه معرفت آن آگاه نه و در بعضى از تفاسير آمده كه سبب در آنكه او سبحانه سور را بحروط مقطعة مفتتح ساخته آنست كه چون رسول خدا ( ص ) قرآن خواندى مشركان جمع شدندى و بشعر خواندن و صفير دادن و دست بر دست زدن اشتغال نمودندى تا مردمان استماع كلام الهى نكنند و حلاوة تلاوة او را در نيابند و در دين اسلام رغبت نكنند خداى تعالى اين حروف عجبيه را فرستاد ايشان از استماع آن متعجب شده خاموش شدند و مستمع قرآن شدند تا ديگر مثل اين را بشنوند و بوسيله اين معانى بمسامع ايشان ميرسيد و حضرت رسالت ( ص ) حجت را بر ايشان لازم ميگردانيد و بدانكه اين الفاظ اگر اسماء خداى تعالى باشد يا اسماء قرآن يا رسولان را خطى از اعراب خواهد بود كه آن رفع است بر ابتدا او تقدير اينكه ( هذه اسماء اللَّه و المؤلف من هذه الكلمات المتحدى به او المتلو ) و يا بر خبر اى ( هذا المتلو او المتحدى به مؤلف من هذه الكلمات ) و يا نصب است بتقدير فعل قسم اى ( الم اقسم ) بر طريقهء ( اللَّه لافعلن ) بنصب كه حرف جر در او محذوفست و يا بتقدير غير آن چون اذكر الم و يا جر است بر اضمار حرف قسم و اگر اين الفاظ بر معانى خود باشد كه آن مسيمانند پس اگر تقدير اين باشد كه المؤلف من هذا الحروف در حيز رفع خواهد بود بابتدا يا خبر چنان كه گذشت و اگر آنها را مقسمها گردانند پس هر كلمهء از آن منصوب خواهد بود بنزع خافض يا مجرور باضمار حرف جر از قبيل ( اللَّه لافعلن ) بنصب و جروح جمله قسميه خواهد بود مقدر بفعل قسم و اگر مراد از آن\r\n","description":"","footnote":"","page_name":" 56 ","page_number":56},
  {"content":"\r\nابعاض كلمات باشد يا اصوات نازل منزلهء\r\nحروف تنبيه محلى از اعراب نخواهند داشت مانند جملهء مبتدهء و مفردات معدوده و وقف بر آن وقف تام خواهد بود اگر تقدير آن بر وجهى باشد كه محتاج بما بعد خود نباشد هم چنان كه گذشت و اگر بر طريقى بود كه مرتبط بما بعد باشد و آن ارتباط مانع استقلال آن نباشد وقف حسن باشد و هيچ لفظى از اين الفاظ آيهء نيست نزد غير كوفيان و اما نزد كوفيان هر يك از الم كه در مواقع خودند و المص و كهيعص و طه و طسم و حم و يس يك آيه است و حمعسق دو آيهء و الر و المر آيه نيستند و نزد بواقى از قراء هيچكدام آيه نيستند و چون اين امريست توفيقى كه قياس را در آن مجال نيست پس حكم مذكور بر وجه تحكم نباشد آورده‌اند كه حق سبحانه حضرت رسالت را ( ص ) وعده داده بود بانزال كتابى كه بر صفحهء روزگار بماند و هرگز محو نگردد و بكثرة تكرار و تردد كهنه نشود و چون قرآن نازل گشت حبيب خود را از انجاز آن وعده خبر داد و فرمود * ( ذلِكَ ) * يعنى آن كتابى كه قبل از اين بوعده آن اشاره شده بود * ( الْكِتابُ ) * اين كتاب كامل است و گويند ذلك اشاره است بالم اگر مؤول باشد به المؤلف من هذه الحروف يا مفسر بسوره يا قرآن و چون آن متكلم به متقضى مىشود و يا از مرسل بمرسل اليه و اصل مىشود از اينجهت بذلك كه موضوع است از براى مشار اليه بعيد اشاره كرده شده چه متقضى در حكم متباعد است و وصول آن از مرسل بمرسل اليه موجب بعد آن از مرسل و تذكير اسم اشاره گاهى كه مراد ( بالم ) سوره باشد ، به جهت تذكير كتابست كه خبر آنست و يا صغت آن كه عين موصوف است و كسانى كه ميگويند كه ذلك اشاره است بكتاب پس كتاب صفت آن باشد و مراد بكتاب قرآنست كه انزال آن موعود شده در كريمهء إِنَّا سَنُلْقِي عَلَيْكَ قَوْلًا ثَقِيلًا چنان كه گذشت و يا در كتب متقدمه چنان كه از عكرمه روايت است كه مراد بكتاب تورية و انجيل است و الم اسم قرآن يعنى اين قرآن آنست كه وصف و نعت آن در كتاب تورية و انجيل مسطور است و ابن كيسان گفته كه خداى تعالى پيش از اين سوره سورهاى ديگر فرستاده بود و مشركان قبول نميكردند كه آنها از نزد خدا نازل شده باشد حقتعالى اين سوره فرستاد و در آن بيان فرمود كه آن سورها كه مشركان عرب تكذيب آن ميكنند كتاب من است و كتاب مصدر است بمعنى مكتوب و تسميهء مفعول به آن از براى مبالغه است و نزد بعضى اسم جامدست بمعنى مفعول چون لباس بمعنى ملبوس و اصل كتب جمع است چنان كه در فاتحه فايحه مذكور شد و بعد از آن معبر شده از عبارت منظومه قبل از آنكه مكتوب شود از قبيل تسميه شيء است باسم ما يئول اليه و قوله * ( لا رَيْبَ فِيه ) * صفة كتابست يعنى كتابى كه هيچ شكى و شبههء نيست در او مراد آنست كه به جهت وضوح و سطوع برهان آن بحيثيتى است كه عاقل را بعد از نظر صحيح در اينكه آن وحى است و به حد اعجاز رسيده هيچ ريبى و شكى در آن نميماند نه اينكه مراد اين باشد كه هيچكس در آن مرتاب و متشكك نيست لقوله تعالى وَإِنْ كُنْتُمْ فِي\r\n","description":"","footnote":"","page_name":" 57 ","page_number":57},
  {"content":"\r\nرَيْبٍ مِمَّا نَزَّلْنا عَلى عَبْدِنا الايه چه حقتعالى در اين آيه ابعاد ريب نكرده از كفار بلكه تعريف نموده براى ايشان آن چيزى كه مزيح ريب است و آن اينست كه اجتهاد نمايند در معارضه نجمى از نجوم آن و بذل غايت جهد خود نمايند در آن تا آنكه چون از آن عاجز شوند برايشان ظاهر و متحقق گردد كه در آن مجال شبهه و مدخل ريبه نيست و بعضى گفته‌اند كه معنى آنست كه ( لا ريب فيه للمتقين ) يعنى هيچ ريبى نيست در آن مر متقيان را و بنا برين هدى كه بعد از اين واقع شده حال است از ضمير مجرور و عامل و عامل در آن ظرفست كه صفت منفى است اى ( لا ريب كائن فى الكتاب حالكونه هاديا حاصل للمتقين ) و اينكه بعضى گفته‌اند كه مراد بكتاب تورية و انجيل است و روى خطاب بيهود و نصاراست و اينكه در اين هر دو كتاب هيچ شكى و ريبى در آنها نيست قولى است فاسد زيرا كه يهود و نصارى تحريف كلمات آن\r\nنموده بودند از مواضع خود حيث قال يُحَرِّفُونَ الْكَلِمَ عَنْ مَواضِعِه پس چگونه متصف باشد بعدم شك و ريب و موصوف بهدايت و نزد بعضى در * ( لا رَيْبَ فِيه ) * مضاف محذوفست و تقدير اينكه ( لا سبب شك فيه ) زيرا كه اشيايى كه موجب شكست از تلبيس و تعقيد و تناقض و دعاوى عارى از برهان از قرآن منفى است و گويند لا ريب فيه اگر چه خبر است صورت اما در معنى نهيست و معنى مراد اينكه ( لا ترتابوا و لا تشكوا فيه ) كقوله تعالى فَلا رَفَثَ وَلا فُسُوقَ و بدانكه ريب در اصل مصدر ( رابني الشيء اذا حصل فيك الريبه ) است و ريبه قلق نفس و اضطراب آنست و تسميهء شك به آن به جهت آنست كه مقلق نفس است و مزيل طمانينة و در حديث واقع شده\r\n( دع ما يريبك الى مالا يريبك )\r\nچه شك ريبه است و صدق طمانينه و منه ( ريب الزمان لنوايبه ) حاصل معنى آنست كه حقيقت اين كتاب بواسطه حجج ظاهره و دلايل باهره در آن بمثابه ظاهر و روشن است كه هر كه در آن تأمل كند از شك باز ايستد و بداند كه بلا شبهه از نزد خدا منزل شده و از سر تحقيق عالم شود به آنكه ان * ( هُدىً ) * دلالت كننده است و راه راست نماينده به حق * ( لِلْمُتَّقِينَ ) * مر جماعتى را كه پرهيز كارانند مراد آنست كه قرآن سبب زيادتى اهتداء متقيان است و موجب ثبوت و استدامة آن زيرا كه متقيان را اصل اهتدا ثابتست و اين مانند آنست كه شخصى بعزيز مكرم گويد كه ( اعزك للَّه و اكرمك ) چه مراد زيادتى عزت و كرامت و استدامت و ثبوت آنست كقوله اهْدِنَا الصِّراطَ الْمُسْتَقِيمَ يا آنكه مراد تسميهء شيء باشد باسم ما يؤل اليه از قبيل قتل قتيلا يعنى قرآن را نماينده است به كسانى كه مشرفند بر اتقا بدان كه هدى در اصل مصدر است چون سرى و تقى و معنى آن دلالت مطلقه است و اصح آنست كه آن دلالت موصله بمطلوبست زيرا كه آن مقابل ضلالت واقع شده در كريمهء لَعَلى هُدىً أَوْ فِي ضَلالٍ مُبِينٍ و ديگر آنكه مهدى را اطلاق نمىكنند مگر بر كسى كه مهتدى شده باشد بمطلوب و اختصاص هدايت\r\n","description":"","footnote":"","page_name":" 58 ","page_number":58},
  {"content":"\r\nبمتقين به جهت اهتدا و انتفاع ايشان است به آن يعنى امتثال احكام آن و عدم انتفاع غير ايشان به آن و اگر چه هادى جميع خلقانست و راهنماى همهء مردمان و به اين اعتبار فرموده كه هُدىً لِلنَّاسِ و از اين قبيل است إِنَّما أَنْتَ مُنْذِرُ مَنْ يَخْشاها چه پيغمبر صلَّى اللَّه عليه و آله منذر جميع مكلفانست و تخصيص انداز بخائفان به جهت انتفاع ايشان است به آن و يا وجه اختصاص هدى باهل تقوى به جهت آنست كه منتفع نميشود بتأمل در آن مگر آن كسى كه تصقيل عقل خود نمايد و استعمال آن نمايد در تدبر دلايل و آيات و نظر در معجزات و تعرف نبوات زيرا كه اين كتاب مانند غذاى صالح است از براى حفظ صحت چه آن جلب نفع نميكند ما دام كه صحت نيست و اليه اشار بقوله تعالى وَنُنَزِّلُ مِنَ الْقُرْآنِ ما هُوَ شِفاءٌ وَرَحْمَةٌ لِلْمُؤْمِنِينَ وَلا يَزِيدُ الظَّالِمِينَ إِلَّا خَساراً و چون مجمل و متشابه كه از جملهء قرآنست منفك نيست از بيان تعيين مراد از آن پس قادح هدايت آن نباشد و متقى اسم فاعل است و ماخوذ از وقاه فاتقى و وقاية بمعنى صيانت است و در عرف شرع متقى كسيست كه واقى نفس خود باشد از هر چه ضرر به او رساند در آخرت و تقوى را سه مرتبه است يكى توقى از عذاب مخلد بسبب تبرى از شرك و عليه قوله تعالى وَأَلْزَمَهُمْ كَلِمَةَ التَّقْوى دويم تجنب از هر چه موجب اثم باشد از فعل يا ترك حتى صغاير و اين كه بعضى تفسير متقى كرده‌اند به آنكه اجتناب كند از همهء محرمات و اقدام نمايد به همه واجبات و يا آن كه حقتعالى او را در منهيات نيابد و در مأمورات يابد و يا بوسيلهء عمل صالح خود را از عذاب خدا نگاهدارد راجع به اين معنى است و اين قسم است كه متعارف است باسم تقوى در شرع شريف و هو المراد من قوله تعالى وَلَوْ أَنَّ أَهْلَ الْقُرى آمَنُوا وَاتَّقَوْا سيم تنزه بنده از هر چه شاغل سر او باشد از حق و تبتيل وى به او سبحانه به ظاهر و باطن به اين معنى كه از همهء ما سوى منقطع شده بالكليه و من جميع الوجوه توجه به حضرت مولى نمايد و اين تقوى حقيقى است كه مراد است از كريمهء اتَّقُوا اللَّه حَقَّ تُقاتِه و تفسير متقين در اين مقام بر وجوه ثلثه جايز است چه قرآن هادى اصحاب اين سه مرتبه است از كعب الاخبار معنى تقوى پرسيدند گفت در راه كه پر از خار و خاشاك باشد رفته‌ايد گفتند آرى گفت چگونه در آن راه سلوك نمائيد گفتند دامن خود را از آن برداريم و خويشتن را از آن باز داريم تا هيچ خارى دامن گير ما نشود و در اعضاى ما نخلد گفت تقوى از اين قبيل است به اين معنى كه در راه دين كه سلوك نمائيد از معاصى بر وجهى اجتناب كنيد كه از خار و خاشاك خود را نگاهميداريد و بعضى اين معنى را در سلك نظم كشيده اندو گفته ( خل الذنوب صغيرها كبيرها فهوا التقى و اصنع كماش فوق ارض الشوك يحذر\r\nما يرى لا تحقرن صغيرة ان الجبال من الحصى ) و از أمير المؤمنين عليه السّلام منقولست كه متقى آنست كه اگر جمله اعمال او بر طبقى نهند و آن را بر جهانيان عرض كنند هيچ چيز در آن نباشد كه او را از آن شرم بايد داشت\r\n","description":"","footnote":"","page_name":" 59 ","page_number":59},
  {"content":"\r\nو در خبر آمده كه حضرت پيغمبر ( ص ) فرموده كه مرد بحقيقة تقوى نميرسد تا آنكه ترك كند آنچه از او باك نداشته باشد به جهت خوف وقوع آن چيزى كه از آن هراسان باشد و نيز از آن حضرت ( ص ) مرويست كه مجمع تقوى اين آيه كريمه است كه إِنَّ اللَّه يَأْمُرُ بِالْعَدْلِ وَالإِحْسانِ الايه و بدانكه آيهء مذكوره محتمل چند وجه است از اعراب يكى آنكه الم مبتدا باشد گاهى كه اسم قرآن يا اسم سوره باشد و يا مقدر به المؤلف من الحروف و ذلك خبر آن است و بنا بر اخير اگر چه ذلك اخص مطلق است از مؤلف و اصل آن است كه اخص محمول نشود بر اعم زيرا كه شرط حمل آن است كه هو هو باشد اما مراد بمؤلف در اين مقام خاص است نه عام زيرا كه مراد به آن مؤلفى است كامل در تأليف كه به اقصاى درجات فصاحت رسيده باشد و نهايت مراتب بلاغت و كتاب صفة ذلك است دويم آنكه الم خبر مبتدا محذوفست و ذلك خبر دويم آن يا بدل و كتاب صفة آن و لا ريب كه مبنى است بجهة آنكه متضمن معنى من است منصوب المحل بر آنكه اسم لاء نفى جنس است كه عمل آن مثل عمل ان است زيرا كه نقيض آن است و لازم اسماست مانند لزوم ان و فيه خبر آن و عدم تقديم آن هم چنان كه در آيهء كريمة لا فِيها غَوْلٌ بجهة آنكه مقصود به آن تخصيص نفى ريب نيست از ميان ساير كتب هم چنان كه در آيه لا فِيها غَوْلٌ مقصود است و يا آنكه فيه صفت آن باشد و للمتقين خبر آن و هدى منصوب بر حاليت و يا آنكه خبر محذوف باشد مانند لا ضَيْرَ كه در تقدير لا ضير لنا است و لهذا بعضى وقف بر لا ريب مينمايند و * ( فِيه ) * را خبر هدى ميدانند و تقديم خبر بر هدى به جهت تنكير آن است و تقدير اينكه ( لا ريب فيه فيه هدى ) سيم آنكه ذلك مبتدا باشد و كتاب خبر آن و معنى آنكه اين مؤلف كتابيست كامل كه مستاهل آن است كه آن را كتاب گويند و يا آنكه كتاب صفت ذلك است و ما بعد آن خبر آن و جمله خبر الم و اولى آن است كه آيهء چهار جملهء مستانفه باشد كه لا حق آن مقرر سابق آن باشد و لهذا عاطف در ميان اين جمل واقع نشده پس الم جمله ايست كه دلالت مىكند بر آنكه متحدى به كه اين مؤلف است از جنس آن چيزيست كه مردمان تركيب كلام خود از آن ميكنند و * ( ذلِكَ الْكِتابُ ) * جمله ثانيه است كه مقرر است از براى تحدى به اينكه آن كتابيست منعوت بغايت كمال * ( لا رَيْبَ فِيه ) * جمله ثالثه است كه مسجل است بر كمال ان به جهت نفى ريب از آنچه هيچ كمالى اعلى از حق و يقين نيست و * ( هُدىً لِلْمُتَّقِينَ ) * جمله رابعه است كه مؤكد است به آنكه اين كتاب كه حقية آن بر وجهى است كه اصلا شك و ريب احاطه آن نكرده هدايت متقيان است و يا آنكه هر يك از جمل اربعه مستتبع آن چيزى باشد كه دريلى آن است از قبيل استتباع دليل مدلول را و تنقيح اين كلام آنست كه چون حقتعالى اول تنبيه نمود بر اعجاز اين متحدى به به اين وجه كه از جنس كلام مردمان است و حال آنكه همه عاجزند از معارضه نمودن به آن استنتاج فرمود\r\n","description":"","footnote":"","page_name":" 60 ","page_number":60},
  {"content":"\r\nاز آن به آنكه اين كتابيست كه به حد كمال رسيده و مستلزم اين است كه ( ريب ) متشبث نيست به اطراف آن چه هيچ چيز نقص از آن نيست كه شك و ريب عارض آن شده باشد و هر چيزى كه چنين باشد لا محاله هادى متقيان خواهد بود و در هر يك جمل نكته ايست جزيله ( اما ) در اول حذفست و رمز بمقصودى كه تحدى است با تعليل و تقدير اين است كه هذه الم و يا المؤلف المتحدى به الم يا الم هو المتحدى به و رمز آن است كه با وجود حذف دلالت بر مقصودى مىكند كه آن بودن متحدى به است از اين حروف و تعليل اعجاز آن مركب بودن آن است\r\nاز حروفى كه مادهء تراكيب كلام بندگان است پس اعجاز آن من حيث الصوره باشد نه من حيث المادة و اما در ثانيه فخامة تعريف است كه دلالت بر كمال آن مىكند و اما در ثالثه تاخير ظرفست بجهة احتراز از ايهام باطل كه آن موهم وقوع ريب است در غير اين كتاب از كتب ديگر هم چنان كه در لا فِيها غَوْلٌ گذشت و اما در رابعه حذف مبتدا است كه آن هو است و توصيف بمصدر جهة مبالغه است و ايراد آن بطريق تنكير جهة تعظيم است و تخصيص هدى بمتقين باعتبار غايت و فايده است چنان كه مفصلا مذكور شد و تسميه مشارف تقوى بمنقى بجهة ايجاز است و تفخيم شان تقوى و ملخص معنى آيه آن است كه قرآن هدايت كننده كسانيست كه يحليه تقوى پرهيز كارى را آراسته‌اند * ( الَّذِينَ ) * كسانىاند كه ببراهين واضحه و دلايل ساطعه * ( يُؤْمِنُونَ ) * تصديق ميكنند و مىگروند * ( بِالْغَيْبِ ) * به آنچه از ايشان غايب است و مشاهد ايشان نيست كه آن حقتعالى است و فرشتگان و جميع پيغمبران و احوال قيمة و بهشت و دوزخ و معاد جسمانى و غير آن بدانكه الذين موصول است بمتقين بنا بر آنكه صفت مجرورهء مقيده آن باشد اگر تقوى مفسر باشد به ترك ما لا ينبغى كه آن شركست و ساير معاصى و محرمات مترتبه بر آن مانند ترتب تحليه بر تخليه و ترتب تصوير بر تصقيل و يا بر آنكه صفة موضحه آنست اگر تقوى مفسر باشد به آنچه اعم از فعل حسنات و ترك سيئات باشد بجهة اشتمال آن بر آنچه آن اصل اعمال است و اساس حسنات از ايمان و صلاة و صدقه چه اينها امهات افعال نفسانيه‌اند و عبادات بدنيه و ماليه كه مستتبع ساير طاعاتند و تجنب از معاصى غالبا لقوله تعالى إِنَّ الصَّلاةَ تَنْهى عَنِ الْفَحْشاءِ وَالْمُنْكَرِ و\r\nقوله ع ( الصلاة عماد الدين و الزكاة قنطرة الاسلام )\r\nو يا بنا بر آنكه صفة مادحه باشد به آنچه تقوى متضمن آنست از ايمان و صلاة و زكات و تخصيص ايمان بغيب و اقامهء صلاة و ايتاء زكات بذكر بجهة اظهار فضل اين امور است بر ساير آنچه در تحت اسم تقوى داخلست و يا بر آنكه مدح آن باشد منصوب تقدير اعنى يا مرفوع بتقديرهم الذين و ميتواند بود كه مفصول باشد از متقين مرفوع بابتدا و خبر آن أُولئِكَ عَلى هُدىً و بنا بر اين وقف بر متقين وقف تام باشد و در انوار آورده كه ايمان در لغت عبارتست از تصديق ماخوذ از امن كان مصدق ايمن گردانيده مصدق را از تكذيب و مخالفة و تعديه آن به يا بجهة آن است كه متضمن معنى اعتراف است چه آن در اصل\r\n","description":"","footnote":"","page_name":" 61 ","page_number":61},
  {"content":"\r\nمتعدى بنفسه است و گاه هست كه اطلاق ايمان بر معنى وثوق ميكنند از آن حيثيت كه واثق صاحب امن است و منه قول ( ناوى السفر ما آمنت ان اجد صحابة او ما وثقت ان اظفر لمن ارافقه ) و اين هر دو وجه در * ( يُؤْمِنُونَ بِالْغَيْبِ ) * حسن است و اما در شرع تصديق است به آنچه معلوم الضرورة باشد از دين محمد چون توحيد و نبوت و بعث و جز او غير آن و نزد جمهور محدثين و معتزله و خوارج ايمان عبارتست از مجموع امور ثلثه كه آن اعتقاد حق است و اقرار به آن و عمل بمقتضاى آن پس هر كه اخلال نمايد به اعتقاد منافق است و هر كه اخلال كند باقرار كافر است و هر كه اخلال به عمل كند فاسق است نزد جميع اما نزد خوارج كافر است و نزد معتزله خارج است از ايمان و غير داخل در كفر و اصح آنست كه عمل صالح جزء ايمان نيست و دليل بر آنكه ايمان مجرد تصديق است اين است كه حقتعالى اضافه ايمان بقلب كرده و فرموده كه ( كتب فى قلوبهم الايمان و قلبه مطمئن بالايمان و لم تؤمن قلوبهم و لما يدخل الايمان فى قلوبكم ) و عمل صالح را عطف بر ايمان نموده در مواضع متعدده و معطوف غير معطوف عليه است و اگر نه عطف جزء شيء بر نفس شيء لازم آيد و مقارن ساخته آن را بمعاصى و فرموده كه وَإِنْ طائِفَتانِ مِنَ الْمُؤْمِنِينَ اقْتَتَلُوا . . . يا أَيُّهَا الَّذِينَ آمَنُوا كُتِبَ عَلَيْكُمُ الْقِصاصُ فِي الْقَتْلى . . . الَّذِينَ آمَنُوا وَلَمْ يَلْبِسُوا إِيمانَهُمْ بِظُلْمٍ پس اگر ايمان عبارت از طاعت ميبود آن را مقترن بمعاصى نميگردانيد چه اين هر دو نقيض يكديگرند ( فحينئذ ) ايمان مجرد تصديق باشد و مع ذلك اين اقربست باصل زيرا كه ايمان در شرع تصديق خاص است و در لغت مطلق تصديق پس تخصيص لفظ باشد ببعض افراد آن و اگر طاعت جزء آن باشد مخرج آن خواهد بود از حقيقت خودش و تصديق متعين الاراده است در اين آيه زيرا كه متعدى به با است كه به معنى تصديق است وفافا و علما را اختلاف است در آنكه مجرد تصديق قلبى كافى است بجهة آنكه مقصود بالذات است يا آنكه ناچار است آن را از انضمام اقرار به آن مر كسى را كه متمكن باشد از آن و ميشايد كه حق ثانى باشد زيرا كه حقتعالى ذم معاند اكثر از ذم جاهل مقصر كرده و مانع را ميرسد كه گويد ذم براى انكار است نه به جهت عدم اقرار انتهى كلامه و باجماع علماى اماميه ايمان عبارت است از تصديق ( بما جاء به النبى ) بجنان و اقرار بلسان زيرا كه حق تعالى ذم اثبات استيقان نفسى نموده كه آن تصديق قلبى است بدون اقرار بلسان حيث قال وَجَحَدُوا بِها وَاسْتَيْقَنَتْها أَنْفُسُهُمْ و نفى ايمان اعراب نموده بعدم تصديق قلبى با وجود اظهار آن و فرموده كه قالَتِ الأَعْرابُ آمَنَّا قُلْ لَمْ تُؤْمِنُوا وَلكِنْ قُولُوا أَسْلَمْنا پس تصديق جنان بدون اقرار لسان و يا عكس ايمان نباشد بلكه مجموع آن بود و حديث مشهور كه از امام على بن موسى الرضا ع منقولست كه ( الايمان هو التصديق بالقلب و الاقرار باللسان و العمل بالاركان ) مؤولست به آنكه عمل باركان دالست بر ايمان نه آنكه جزء آن است تا\r\n","description":"","footnote":"","page_name":" 62 ","page_number":62},
  {"content":"\r\nخرق اجماع لازم نيايد و غيب مصدر است كه موصوف به واقع شده بجهة مبالغه چون شهادة در كريمه عالِمُ الْغَيْبِ وَالشَّهادَةِ و يا فيعل است كه مخفف شده چون قيل و قيل و مراد به آن هر چيزى است مخفى كه بحس مدرك نشود و بديهى عقل مقتضى آن نباشد و اين بر دو قسم است يكى آنكه دليلى نباشد كه\r\nدلالت بر آن كند و هو المراد بقوله وَعِنْدَه مَفاتِحُ الْغَيْبِ لا يَعْلَمُها إِلَّا هُوَ و اينكه از ابن عباس مروى است كه مراد از غيب مكنونات علوم الهى است از اينقسم است و قسم دويم آنكه نصب دليل شده باشد بر آن چون صانع عالم و صفات او و آخرة و احوال آن و اينكه ابن جريح گفته مراد وحى الهيست بجانب پيغمبران كقوله تعالى فَلا يُظْهِرُ عَلى غَيْبِه أَحَداً از اين قبيل است و صحيح آنست كه مراد از غيب در آيه قسم اخير است و ابن مسعود گفته كه مراد بغيب جميع آن چيزيست كه از بندگان غايب است و اين شامل قسمين است و ايندو قسم در صورتى است كه بالغيب صله ايمان باشد و واقع موقع مفعول و اگر حال باشد بر تقدير متلبسين بالغيب بمعنى غيبة و خفا خواهد بود و معنى اينكه اهل تقوى تصديق مىنمايند در حالتى كه غايبند و از نظر مردمان پنهان بخلاف منافقان كه ظاهرا با مسلمانان در مقام تصديق و اعترافند و غايبانه ايشان با رؤساى خود اظهار استهزا ميكنند و ميگويند كه ما باهل اسلام در مقام سخرية و استهزائيم كما قال اللَّه تعالى وَإِذا لَقُوا الَّذِينَ آمَنُوا قالُوا آمَنَّا وَإِذا خَلَوْا إِلى شَياطِينِهِمْ قالُوا إِنَّا مَعَكُمْ إِنَّما نَحْنُ مُسْتَهْزِؤُنَ و يا در حالتى كه غايبند از مؤمن به كه محمد است صلَّى اللَّه عليه و آله چنان كه ابن مسعود از آن حضرت صلَّى اللَّه عليه و آله روايت كرده\r\n( و الذى لا إله الا هو ما امن احد افضل من ايمان بغيب ثم قرأ هذا الايه )\r\nيعنى به حق آنكه غير از او خدايى نيست كه ايمان هيچكس افضل از ايمان آن كس نيست كه در خفيه باشد و گفته‌اند كه مراد بغيب بقلب است و معنى آنكه متقيان ايمان آورده‌اند بصميم قلب نه به زبان فقط چون منافقان كما قال يَقُولُونَ بِأَفْواهِهِمْ ما لَيْسَ فِي قُلُوبِهِمْ پس يا در قول اول از براى تعديه است و در ثانى از براى مصاحبة و در ثالث براى آلت و در تفسير اهل البيت عليه السّلام وارد شده كه مراد از غيبت غيبة صاحب الزمان عليه السّلام است و وقت خروج او كه در اخبار و قرآن موعود است اما قرآن لقوله تعالى وَعَدَ اللَّه الَّذِينَ آمَنُوا مِنْكُمْ وَعَمِلُوا الصَّالِحاتِ لَيَسْتَخْلِفَنَّهُمْ فِي الأَرْضِ كَمَا اسْتَخْلَفَ الَّذِينَ مِنْ قَبْلِهِمْ الايه و بيان معنى آية در مظان خود سمت تحرير خواهد يافت و اما اخبار مانند حديث مشهور پيغمبر صلَّى اللَّه عليه و آله كه موافق و مخالف روايت كرده‌اند كه\r\n( لو لم يبق من الدنيا الا يوم واحد لطول اللَّه تعالى ذلك اليوم حتى يخرج رجل من اهل بيتى اسمه اسمى و كنيته كنيتي يملأ الارض قسطا و عدلا كما ملئت ظلما و جورا )\r\nيعنى اگر باقى نماند از دنيا مگر باقى نماند از دنيا مگر يك روز هر آينه خداى تعالى آن روز را دراز گرداند تا آن كه بيرون آيد مردى از اهل بيت من كه اسم او اسم من باشد و كنية او كنية من كه پر سازد روى\r\n","description":"","footnote":"","page_name":" 63 ","page_number":63},
  {"content":"\r\nزمين را از عدل و داد هم چنان كه پر شده باشد از ظلم و جور و گويند كه مقصود از اين مؤمنان جماعتى اند كه بعد از پيغمبر صلَّى اللَّه عليه و آله و سلَّم تصديق رسول خدا نمايند و معتقد احاديث و اخبار آن حضرت بوده بر طريقهء او سلوك كنند بىآنكه با او مصاحبة داشته باشند و او را ديده و كلام او را از او بمشافهة شنيده باشند و مؤيد اين است آنچه در روايت واقع شده كه روزى پيغمبر ( ص ) اصحاب را گفت كه هيچ مىدانيد كه از ميان خلقان كه فاضلتر است گفتند فرشتگان فرمود نه گفتند پيغمبران فرمود مراد من غير ايشان است گفتند يا رسول اللَّه پس چه كسانند فرمود كه جماعتى كه بعد از من باشند و مرا نديده و مصاحبت ننموده و گفتار من نشنيده و معجزات من مشاهده نكرده و رق چند را كه مشتمل بوده باشد بر بيان طريقه من مشاهده نمايند و بر آن كار كنند ايشان فاضلترين عالميانند آنكه اين آيه را تلاوت فرمود كه * ( يُؤْمِنُونَ بِالْغَيْبِ ) * و بعد از آن فرمود كه\r\n( اولئك اخوانى )\r\nيعنى ايشان برادران من باشند گفتند يا رسول اللَّه ما برادران تو نيستيم فرمود كه\r\nانتم اصحابى و هم اخوانى\r\nشما صحابه هاى منيد و ايشان برادران من و اولى حمل غيب است بر همه مغيبات هم چنان كه از ابن مسعود مرويست و از جمله آن زمان غيبة مهدى است كه قول اصحاب ما است و غير آن از اقوال مذكوره و چون كه نماز افضل اعمال بدنيه است و زكات افضل عبادات ماليه از اينجهت او سبحانه در ميان ساير اعمال تخصيص بذكر آن نموده متقيان را به اين دو صفت ستايش مىكند و ميگويند كه پرهيزكاران كسانيند كه ايمان ميآورند بجميع ما جاء به النبى * ( وَيُقِيمُونَ الصَّلاةَ ) * و به پا مىدارند نمازهاى فريضه را يعنى تعديل اركان آن ميكنند و آن را از زيغ و انحراف نگاه ميدارند به اين معنى كه شرايط و آداب افعال او را كما ينبغى بجا ميآرند و نميگذارند كه اصلا قصورى و خللى در آن راه يابد و اين مأخوذ است از ( اقام العود اذا قومه ) و يا مواظبت ميكنند بر آن مأخوذ از ( قامت السوق اذا انفقت و اقمتها اذا جعلتها نافقة ) و نفق بمعنى روايى متاعست و انفاق بمعنى رواج گردانيدن آن قال الشاعر ( اقامت غزالة سوق الضراب لاهل العراقين حولا قميطا ) چه نمازى كه محافظت و مواظبت آن نموده مانند متاع نافقى است كه مرغوب فيه است و نمازى كه آن را مضيع و معطل گردانيده باشد همچو متاع كاسد مرغوب عنه است و يا متشمر ميشوند از براى اداء آن بدون فتور و توانى مأخوذ از ( قام بالامر و اقامه اذا جد فيه و تجلد ) و ضد آن اين است قعد عن الامر و تقاعد و يا ادا ميكنند آن را و بنا بر اين تعبير اداء نماز باقامهء آن بجهة اشتمال آنست بر قيام هم چنان كه تعبير مىكند از نماز بقنوت و ركوع و سجود و تسبيح كقوله يا مَرْيَمُ اقْنُتِي لِرَبِّكِ وَاسْجُدِي وَارْكَعِي فَلَوْ لا أَنَّه كانَ مِنَ الْمُسَبِّحِينَ و معنى اول اظهر است زيرا كه اشهر است و بحقيقة اقرب كه آن تعديل مطلق است زيرا كه حقيقة اقامه ازاله اعوجاج مطلق است و اقامه صلاة ازاله\r\n","description":"","footnote":"","page_name":" 64 ","page_number":64},
  {"content":"\r\nاعوجاج خاص و مطلق جزء مقيد است و ديگر افيد از معانى اخيره است بجهة آنكه تعديل متضمن تنبيه است بر آنكه سزاوار بمدح آن كسى است كه رعايت حدود ظاهره نماز كند از فرايض و سنن و رعايت حقوق باطنهء آن نمايد از خشوع و اقبال بقلب بر او سبحانه نه مانند نماز گذارندگانى كه از نماز خود ساهى باشند و لهذا طايفه اول در سياق مدح واقع شده‌اند حيث قال وَالْمُقِيمِينَ الصَّلاةَ و فرقه ثانيه در معرض ذم كه فَوَيْلٌ لِلْمُصَلِّينَ الَّذِينَ هُمْ عَنْ صَلاتِهِمْ ساهُونَ و صلاة فعله است مأخوذ از ( صلى فلان اذا دعا ) مانند زكات كه مشتق از زكى است و كتبهء اين هر دو بواو با آنكه يائيند بجهة تفخيم لفظ است و تسميهء افعال مخصوصه كه قيام و تكبير و قرائت است و ركوع و سجود و تشهد و تسليم بصلاة جهة اشتمال آن است بر دعا و نزد بعضى واوى است مأخوذ از ( صلى اذا حرك الصلوين ) و صلوين بمعنى وركين است و بنا بر اين وجه تسميهء آنست كه مصلى تحريك صلوين مىكند در ركوع و سجود و اشتهار اين لفظ در معنى ثانى كه نماز است با عدم اشتهار آن در اول كه تحريك صلوين است قدح نميرساند در نقل آن ازين پس كسى را نرسد كه گويد اين اشتقاق مفضى بطعن است در آنكه قرآن حجة است زيرا كه صلاة از اشهر الفاظست و اشتقاق آن از تحريك صلوين از ابعد اشيا است در معرفة و اگر تجويز اين كنيم با وجود خفا و اندراس مأخوذ منه بر وجهى كه نميداند آن را مگر آحاد پس لازم آيد كه مثل اين در ساير الفاظ قرآنى جايز باشد و اين مستلزم عدم قطع ماست به آنكه مراد اللَّه از اين الفاظ معانى است كه متبادر بافهام ماست چه ميتواند بود كه مراد او تعالى معانى مندرسه باشد و بنا بر قول ثانى تسميهء داعى بمصلى با آنكه تحريك صلوين درو منتفى است بجهة تشبيه اوست در تخشع براكع و ساجد حاصل كه حق سبحانه ميفرمايد كه مؤمنان آنانند كه حفظ جميع افعال و شروط نماز ميكنند و آن را از انحراف نگاهميدارند * ( وَمِمَّا رَزَقْناهُمْ ) * و از آنچه روزى داده‌ايم يعنى عطا فرموده‌ايم ايشان را و مالك آن ساخته * ( يُنْفِقُونَ ) * نفقه ميكنند يعنى حقوق واجبه آن را بمستحقان آن ميرسانند مراد زكات مفروضه است و ابن\r\nمسعود تخصيص آن مىكند بنفقهء اهل و عيال و ضحاك گفته مراد صدقه تطوع است و ظاهر آنست كه مراد صرف مال باشد در سبيل خيرخواه فرض و خواه نقل و كسانى كه تفسير آن بزكاة كرده‌اند بجهة آنست كه افضل انواع صرف است و اصل آن و يا تخصص آن بزكاة بجهة اقتران آنست بصلاة كه شقيق آنست و بدانكه رزق در لغة بمعنى حظ است خواه مأكول يا غير آن كمال قال اللَّه تعالى وَتَجْعَلُونَ رِزْقَكُمْ أَنَّكُمْ تُكَذِّبُونَ اى حظكم و در عرف شرع تخصيص آن نموده بتخصيص شيء به حيوان و تمكين او از انتفاع به آن با عدم منع غير از آن شرعا پس حرام روزى نباشد و آيه دلالة صريح دارد بر اين زيرا كه حقتعالى مدح مؤمنان نموده بانفاق و منفق حرام مستحق مدح نيست باتفاق و نيز او سبحانه امر بانفاق نموده حيث قال أَنْفِقُوا مِمَّا\r\n","description":"","footnote":"","page_name":" 65 ","page_number":65},
  {"content":"\r\nرَزَقْناكُمْ و باتفاق امة حقتعالى امر به حرام نميكند زيرا كه آن بجهة استلزام تصرف در حرام حرامست و او سبحانه از اين منزه است و دليل ديگر آنست كه حقتعالى منع كرده است از انتفاع به حرام و امر فرموده بزجر از آن پس رزق متناول آن نباشد و ديگر حقتعالى اينجا اسناد رزق بذات خود كرده و گفته * ( وَمِمَّا رَزَقْناهُمْ يُنْفِقُونَ ) * تا ايذان باشد به آنكه بندگان انفاق حلال طلق كنند چه انفاق حرام موجب مدح نيست بلكه مستوجب ذمست و ذم مشركين نموده بر تحريم بعضى آنچه روزى ايشان كرده بقوله قُلْ أَ رَأَيْتُمْ ما أَنْزَلَ اللَّه لَكُمْ مِنْ رِزْقٍ فَجَعَلْتُمْ مِنْه حَراماً وَحَلالًا كه اگر بعضى رزق حرام ميبود مشركان مستحق ذم نميشدند بجهة مطابقهء اعتقاد ايشان به حق و دليل ديگر بر اينمدعى اجماع اهل البيت عليه السّلام است و معتزله نيز بر اين اندو نزد اشعرى رزق هر چيزى است كه آن را خورند خواه احدى را رسد كه منع انتفاع نمايد از آن يا نه پس حرام نزد ايشان رزقست و شافعيه نيز بر اينند و آيهء * ( مِمَّا رَزَقْناهُمْ يُنْفِقُونَ ) * را تنزيل ميكنند بر آنكه اسناد از براى تعظيمست و تحريص بر انفان و ذم مذكور بجهة تحريم آن چيزيست كه حقتعالى آن را حرام نگردانيده و اختصاص * ( مِمَّا رَزَقْناهُمْ ) * بحلال بجهة قرينه و شبههء نيست كه اين خلاف ظاهر قرآنست و نيز متمسك شده‌اند بقول پيغمبر ( ص ) در حديث عمرو بن قره\r\n( لقد رزقك اللَّه طيبا فاخترت ما حرم اللَّه عليك من رزقه مكان ما اهل اللَّه لك من حلاله )\r\nو به آنكه اگر حرام رزق نميبود بايستى كه كسى متغذى به حرام شده باشد در طول عمر مرزوق نباشد و اين منافى آيهء وَما مِنْ دَابَّةٍ فِي الأَرْضِ إِلَّا عَلَى اللَّه رِزْقُها است و چون قول ايشان مخالف مذهب ائمه هدى عليه السّلام است پس حديث مذكور را مأول ميبايد ساخت به اينكه بر تقدير صحة معنى آن به اين راجع است كه حقتعالى رزق خود را كه تمليك غير تو كرده و تمكين او داده در تصرف در آن بدون مانعى تو آن را اختيار نمودهء بجاى آنچه حلال ساخته است تو را از رزق حلال خود يعنى از رزقى كه تو را بر آن مالك و متصرف ساخته بدون مانعى و جواب از تمسك ثانى آنست به اينكه شخصى كه در جميع عمر خود حرام خورده باشد منافات ندارد كه حقتعالى روزى حلال براى او مقرر فرموده باشد بلكه تعيين رزق او كرده و او آن را گذاشته به حرام ارتكاب نموده و انفاق بمعنى انفاذ است يقال ( انفق الشيء اذا انفذه ) و اگر شخصى استقراى الفاظ و تراكيب آن كند البته خواهد يافت كه آنچه موافقست در فا و عين مانند نفر و نفع و نفس دال است بر معنى ذهاب و خروج و تقديم مفعول بجهة اهتمام است به آن و يا بجهة محافظهء رؤس آيات و ادخال من تبعيضيه بر آن براى كف است از اسراف كه منهى عنه است و اصوب آنست كه مراد به آن انفاق است از جميع معادنى كه حقتعالى بمتقيان اعطا فرموده از نعم ظاهره و باطنه و مؤيد آنست كه حضرت رسالت ( ص ) فرموده كه\r\n( ان علما لا يقال به كنز لا ينفقون منه )\r\nيعنى بدرستى كه علمى كه آن را به غير نگويند و فايده بما سواى خود نرسانند مانند گنجى است كه از آن انفاق ننمايند و از اينجاست كه بعضى در تفسير اين آيه گفته‌اند كه ( و مما خصصناهم به من انوار المعرفة يفيضون ) يعنى از آنچه ما\r\n","description":"","footnote":"","page_name":" 66 ","page_number":66},
  {"content":"\r\nاختصاص داده‌ايم ايشان را به آن افاضه ميكنند و به غير ميرسانند و نيز محمد بن مسلم از امام جعفر صادق عليه السّلام روايت كرده كه مراد از انفاق علم است و معنى آيه آنست كه متقيان آنانند كه از آنچه تعليم ميدهيم ايشان را بر خلقان منتشر ميسازند و اخفاى آن نمىكنند * ( وَالَّذِينَ ) * و ديگر پرهيزكاران جماعتىاند * ( يُؤْمِنُونَ ) * كه تصديق مينمايند * ( بِما أُنْزِلَ إِلَيْكَ ) * به آن چيزى كه فرو فرستاده شده است بسوى تو از قرآن و وحى * ( وَما أُنْزِلَ ) * و به آن چيزى كه منزل شده * ( مِنْ قَبْلِكَ ) * پيش از تو بر پيغمبران چون تورية و انجيل و زبور و غير آن يعنى اعتقاد دارند به آنكه جميع اين كتابها كه انبياى سابق حكم بر آن كرده‌اند و مردمان را به آن دعوة نموده‌اند از نزد خدا وارد گشته و اگر چه قرآن ناسخ آنها است و احكام آن را منسوخ ساخته بدانكه اين اسم موصول معطوف است بر موصول اول يعنى الَّذِينَ يُؤْمِنُونَ بِالْغَيْبِ و دخول اين جماعة با جماعة اول در جمله متقيان مانند دخول اخص است در تحت اعم زيرا كه مراد به اول كسانىاند كه ايمان آورده‌اند و از شرك و انكار تبرا كرده‌اند و بثانى اهل كتاب كه مقابل اولند چون عبد اللَّه بن سلام و اصحاب او چنان كه مرويست از ابن عباس پس اين هر دو آيه تفصيل متقيان است و يا معطوف است بر متقين فكانه قال ( هدى للمتقين عن الشرك و للذين آمنوا من اهل الملل ) و محتمل است كه مراد به اين جماعة همان جماعة اولى باشد بعينه و توسيط عاطف بجهة جمع بين الوصفين باشد يعنى قرآن هادى متقيان است كه جمع كننده‌اند ميان ايمان به آنچه عقل ادراك آن مىكند كه آن تصديقست بغيب و اتيان به آنچه مصدق ايشان است در دعوة ايمان از عبادات بدنيه و ماليه و ميان ايمان به آنچه سمع اثبات آن نموده از بعث و نشر و حينئذ تكرير موصول بجهة تنبيه است بر تباين اين دو طريق و يا آنكه مراد طائفه باشد از اول و آنها مؤمنان اهل كتاب باشند و تخصيص بذكر ايشان از جمله اهل ايمان مانند ذكر جبرئيل و ميكائيل بعد از ملائكه جهة تعظيم شأن ايشان باشد و ترغيب براى امثال ايشان و اينكه بعضى گفته‌اند كه مراد بآيهء اولى مؤمنان عربند و بثانيه مؤمنان اهل كتاب زيرا كه عرب را كتابى نبود قبل از قرآن غير صحيح است زيرا كه ممتنع نيست كه آيهء اولى عام باشد نسبت بجميع مؤمنان و اگر چه ثانيه خاص است در قومى از ايشان و انزال نقل شيء است از اعلى باسفل و اين لاحق معانى مىشود بتوسط لحوق آن مر ذوات حاملهء آن را و در غير اين مستعمل نيست و ميتواند بود كه نزول كتب الهيه بر رسل به اين وجه بوده باشد كه ملك آن را تلقف كرده باشد از حق تعالى بتلفف روحانى يا حفظ آن نموده باشد از لوح محفوظ و بعد از آن انزال آن نموده و القا كرده بر رسول و مراد * ( بِما أُنْزِلَ إِلَيْكَ ) * همه قرآنست و تمامى شريعة و تعبير از انزال بلفظ ماضى با آنكه بعضى از آن مترقب بوده بجهة تغليب موجود است بر آن چه موجود نشده و يا بجهة تنزيل منتظر در منزلهء واقع و نظير اينست\r\n","description":"","footnote":"","page_name":" 67 ","page_number":67},
  {"content":"\r\nقوله تعالى ( انا سمعنا كتابا انزل من بعد موسى ) چه جن جميع قرآن را نشنيده بودند و قرآن با جمعه در آن زمان منزل نشده بود و مراد بما انزل من قبلك ساير كتب سابقه است و ايمان به اين هر دو على الاجمال فرض عين است و به اول دون ثانى بر وجه تفصيل فرض است از حيثية آنكه ما متعبديم بتفصيل آن و لكن واجب كفائيست زيرا كه وجوب آن بر هر مكلف موجب حرج است و فساد معاش حاصل كه قرآن هادى مؤمنان اهل كتابست كه با صفة اتقا تصديق بجميع كتب منزله نموده‌اند * ( وَبِالآخِرَةِ ) * و بسراى ديگر كه قيامتست * ( هُمْ يُوقِنُونَ ) * ايشان بيقيناند و بىگمان و در وقوع آن اصلا شكى و شايبه به خود راه نميدهند و اين يقين ايشان مزيل اعتقاد فاسديست كه قبل از اين بر آن بودند از آنكه در بهشت داخل نميشود مگر يهود\r\nيا نصارى و آتش مس ايشان نميكند مگر ايام معدوده و مزيح اختلاف ايشان است در نعيم جنت كه آن از خبس نعيم دنيا است يا غير آن و در دوام و انقطاع آن و تقديم صله كه بالآخرة است و بناء يوقنون بر ضمير مرفوع منفصل كه آن ضمير هم است بجهة تعريض است مر ما عداى ايشان را از اهل كتاب به آنكه اعتقاد ايشان در امر آخرت غير مطابق است و غير صادق از ايقان و يقين عبارتست از اتقان علم بنفى شك و شبهه از آن باستدلال و لهذا علم بارى تعالى و علوم ضروريه به آن موصوف نميشود و آخرة تانيث آخر است و آن صفة دار است بدليل قوله تعالى تِلْكَ الدَّارُ الآخِرَةُ و بعد از آن آن را از اسماء غالبه گردانيده‌اند مانند دنيا كه تأنيث ادنى و صفة دار است و از اسماء غالبه و تسميهء عالم سفلى به آن يا بجهة دنو آنست بخلقان يا بجهة دناءة آن و در مجمع البيان آورده كه ايمان بغيب اگر چه شامل تصديق بآخرتست اما تخصيص آن بذكر جهة تصريح است بر رد جحود كفار كه ميگفتند إِنْ هِيَ إِلَّا حَياتُنَا الدُّنْيا پس وصف اهل ايمان و تخصيص ايشان به آن بجهة زيادتى مدح ايشان باشد و از حضرت رسالت صلَّى اللَّه عليه و آله مرويست كه فرمود عجب دارم از كسى كه مخلوقات و صنايع الهى را مشاهده كند و در وجود خدا شك نمايد و عجب دارم از آنكه شخصى نشاءهء اولى را داند و نشاءهء آخرت را منكر شود و متعجبم در آنكه كسى هر شب ميميرد و هر روز زنده مىشود و منكر بعث و نشور است و عجب دارم از آنكه سراى خلود را تصديق مىكند و سعى از براى سراى غرور مىكند و عجب دارم از آنكه او را از نطفه آفريده‌اند و باز مردار مىشود و در زمين بتكبر ميرود و در تورية نوشته ( عجبت لمن ايقن بالموت كيف يضحك ) آورده‌اند كه حضرت رسالت صلَّى اللَّه عليه و آله روزى از جوانى انصارى پرسيد كه هر چيزى را حقيقتى است حقيقت ايمان تو چيست گفت يا رسول اللَّه ( ص ) آنچه مأمور شده‌ام به آن شب و روز بجا ميآورم و از منهيات احتراز مينمايم و چنان بيقينم در امور آخرت كه گوييا در عرش خدا مينگرم و اهل بهشت را ميبينم كه به زيارت يكديگر ميروند و اهل دوزخ را ميبينم كه ببانك و خروش\r\n","description":"","footnote":"","page_name":" 68 ","page_number":68},
  {"content":"\r\nمشغولند حضرت فرمود كه\r\n( ابصرت فالزم )\r\nچون كه بحقيقة ايمان بينا شدى پس ملازم آن باش و از آن ذاهل مشو و بدان بيقين كه گروهى كه دل ايشان بنور ايمان روشن شده است و متيقن گشته از جمله مخصوصان و مقربان الهىاند * ( أُولئِكَ ) * آن گروه كه متصف بصفات مذكوره و موسوم بسمات مزبوره‌اند * ( عَلى هُدىً ) * به راه راستاند و بر جادهء صواب * ( مِنْ رَبِّهِمْ ) * از جانب پروردگار خود نه به اين معنى كه خداى تعالى ايجاد ايمان در ايشان نموده و در غير ايشان ننموده چنان كه مذهب مخالفانست چه اين منافى مدح مطيع و ذم عاصى است و مستلزم عدم ترتب ثواب و عقاب بر افعال عباد و موجب ظلم او سبحانه در تعذيب عصيان بندگان بجهة عدم اختيار ايشان در كسب ايمان و طاعة و غير آن از لوازم فاسده كه در كتب كلاميه مسطور است بلكه مراد آنست كه او سبحانه دلايل ايمان را از وجود و عقل و ارسال رسل و كتب بهمهء بندگان عطا فرموده و به آن دعوت نموده و بر فعل ايمان وعدهء ثواب داده و بر ترك آن انذار كرده اهل ايمان به آن منقاد شده به اختيار خود كسب ايمان كرده‌اند و غير ايشان انقياد نكرده مرتكب آن نشده‌اند و بدانكه اين جمله در محل رفع است كه خبر موصول است اگر موصولين مفصول باشند از متقين يا آنكه موصول ثانى مفصول باشد از اول و اول صفت متقين باشد پس گويا چون كه گفته شد هُدىً لِلْمُتَّقِينَ كسى ميگويد كه چه سبب است كه ايشان مخصوص شده‌اند به اين هداية جواب داده شده به اين كه الَّذِينَ يُؤْمِنُونَ بِالْغَيْبِ تا آخر آية هم الذين يُؤْمِنُونَ بِما أُنْزِلَ إِلَيْكَ الى آخر الآيات و اگر مفصول باشد استيناف خواهد بود و محلى از اعراب نخواهد داشت فكان كه اين نتيجه احكام و صفات متقدمه است يا جواب سؤال كسى كه گفته ( ما للموصوفين بهذه الصفات اختصوا بالهدى ) و نظير اينست ( احسنت الى زيد صديقك ) كه گويا سائلى گفته كه ( ما بال زيد مخصوص باحسانك ) پس جوابداده شده به آنكه ( هو صديقك القديم حقيق باحسانك ) چه اسم اشاره اينجا در حكم اعاده موصوفست بصفات مذكوره آن و اين ابلغ است از استيناف آن باعادهء اسم فقط كه متقين است بسبب آن چيزى كه در اوست آن از بيان مقتضى و تلخيص آن چه ترتب حكم بر وصف ايذانست به آنكه وصف موجب حكم است نه غير آن و معنى استعلا در على هدى تمثيل تمكن متقيان است بر هدى و استقرار ايشان بر آن به حال كسى كه اعتلا داشته باشد بر شيء و راكب باشد بر آن و حصول اين تمكن باستفراغ فكر است و ادامه نظر در آنچه منصوب شده از براى او از حجج و دلايل علميه و مواظبة بر محاسبه نفس در امور عمليه و تنكير هدى براى تعظيمست فكانه كه مراد از آن هدايت است كه هيچ كس بكنه او نرسد و قدر آن را نداند و تقييد هدى من ربهم بجهة تاكيد تعظيم آنست و تنبيه بر آنكه او سبحانه موفق آنست بنصب ادله و از عون بن عبد اللَّه كه يكى از علماء كبار است منقولست كه ( الهدى\r\n","description":"","footnote":"","page_name":" 69 ","page_number":69},
  {"content":"\r\nمن اللَّه كثير و لا يبصره الا بصير و لا يعمل بها الا يسير الا ترى ان نجوم السماء تبصرها البصراء و لا يهتدى بها الا العلماء ) و بعد از آن بجهة تفخيم اهل تقوى تكرار لفظ * ( أُولئِكَ ) * كه مبنى بر تعظيم است نموده مىفرمايد كه * ( وَأُولئِكَ ) * و آن جماعت رفيع القدر * ( هُمُ الْمُفْلِحُونَ ) * ايشانند رستگاران از عقاب و دركات و رسيدگان به ثواب و درجات نه غير ايشان يعنى رستگارى خاص است بمتقيان و گرفتارى مخصوص باهل كفر و طغيان و ساير مخالفان و در انوار گفته كه تكرار اسم اشاره بجهة تثنيه است بر آنكه اتصاف ايشان به اين صفاف مذكوره مقتضى هر يك از هداية و فلاح است و ايمان به اين كه هر يك از اين دو كافى است در تمييز ايشان به اين صفات از غير ايشان و توسيط عاطف بجهة اختلاف مفهوم جملتين است در اين مقام چه اينكه آنها كه از اهل هدايةاند غير آنست كه از اهل فلاح باشند بخلاف قوله أُولئِكَ كَالأَنْعامِ بَلْ هُمْ أَضَلُّ أُولئِكَ هُمُ الْغافِلُونَ چه تسجيل بغفلت و تشبيه ببهايم شيء واحد است پس جمله ثانيه مقرر اولى باشد و عطف مناسب آن نباشد و هم ضمير فصل است كه فاصل خبر است از صفت و مؤكد نسبة فلاح و مفيد اختصاص مسند بمسند اليه و يا مبتداست و * ( الْمُفْلِحُونَ ) * خبر آن\r\nو اين جمله خبر اولئك و مفلح بحا و جبين بمعنى فايز بمطلوبست فكان مفلح آن كسيست كه وجوه ظفر بمطلوب براى او منفتح شده است چه اين تركيب و آنچه مشارك آنست در فا و عين مانند ( فلق و فلذ و فلى ) دلالة بر شق و فتح مىكند و تعريف مفلحون بجهة دلالة است بر اينمعنى كه متقيان از آدميان كسانىاند كه خبر ايشان به تو رسيده كه آنها مفلح و فايزند در آخرت پس الف و لام براى عهد باشد يا اشاره به آن چيزى كه هر يك از مردمان ميدانند از حقيقة حال مفلحان و خصوصيات ايشان را پس الف و لام ميم براى تعريف جنس باشد و از امام محمد باقر ( ع ) روايت است كه رسول ( ص ) فرمود كه\r\n( ان عليا و شيعته هم الفائزون )\r\nبدرستى كه على و شيعيان او رستگارانند يعنى كمال رستگارى مخصوص است بايشان و غير ايشان از فوز و فلاح بىبهره‌اند و بدانكه حقتعالى در اين آيات از چند وجه تنبيه فرموده بر اختصاص متقيان به نيل آن چيزى كه هيچكس ديگر به آن نرسيده يكى بناى كلام بر اسم اشاره از براى تعليل بايجاز دويم تكرير آن سيم تعريف خبر چهارم توسيط فصل بجهة اظهار قدر ايشان و ترغيب در اقتفاى اثر ايشان و وعيديه متشبث شده‌اند به اين آيه در خلود فساق اهل قبله در عذاب و اين مردود است به آنكه مراد بمفلحان كاملانند در فلاح و لازم اينست عدم كمال فلاح مر كسى را كه بر صفت ايشان متصف نباشد نه عدم اصل فلاح از مجاهد مرويست كه چهار آية از اول سورهء بقره در مدح مؤمنان نازل شده و بعد از آن دو آيه در ذم كافران و از عقب آن سيزده آيه در ذم منافقان و آن دو آيتى كه در ذم كفار است اينست * ( إِنَّ الَّذِينَ ) * بدرستى كه آنان كه از روى جحود و عناد * ( كَفَرُوا ) * نگرويدند و پوشيدند نور ايمان را بظلمة شرك و كفر و اصلا التفات ننمودند بحجج ظاهره و دلايل\r\n","description":"","footnote":"","page_name":" 70 ","page_number":70},
  {"content":"\r\nباهره تا ايشان را از ضلالة و گمراهى بسر حد هداية و رستگارى رساند * ( سَواءٌ عَلَيْهِمْ ) * يكسانست بر ايشان * ( أَ أَنْذَرْتَهُمْ ) * آنكه بيم كنى و بترسانى ايشان را از عذاب و عقاب * ( أَمْ لَمْ تُنْذِرْهُمْ ) * يا آن كه نترسانى ايشان را و ترك تخويف نمايى يعنى انذار و عدم انذار نزد ايشان مساويست پس اگر تخويف ايشان كنى و اگر نكنى * ( لا يُؤْمِنُونَ ) * ايمان نيارند زيرا كه در آيات و معجزات تو نظر نميكنند تا آنكه عالم شوند برسالت تو و تصديق قرآن نمايند و ببايد دانست كه چون حق تعالى خاصهء عباد و خلاصهء اولياء خود را ذكر فرمود بصفاتى كه موجب اهليت هدايت و فلاح ايشان بود در عقب ايشان اضداد ايشان را كه عتاة مرده كفره بودند كه بجهة فرط عناد و انكار هدى نفع بايشان نميرسانيد و آيات و نذر ايشان را از غواية و ضلالة باز نميداشت ذكر نمود و قصهء ايشان را معطوف نساخت بر قصهء مؤمنان هم چنان كه عطف فرموده در كريمهء إِنَّ الأَبْرارَ لَفِي نَعِيمٍ وَإِنَّ الْفُجَّارَ لَفِي جَحِيمٍ بجهة تباين آن هر دو آيه در غرض چه سوق آيهء اولى از براى ذكر كتاب است و بيان شان آن و ثانيه مسوق از براى شرح تمرد و انهماك كافران در ضلالة و طغيان و اما إِنَّ الأَبْرارَ لَفِي نَعِيمٍ وَإِنَّ الْفُجَّارَ لَفِي جَحِيمٍ دو آيه است كه مسوق اند براى صفة ابرار و فجار پس بينهما مناسبتى باشد و آن از حروفى است كه مشابه مطلق فعل است در عدد حروف و مبنى بودن بر فتح و لزوم اسماء و افادهء معانى و مشابه فعل متعدى به دو مفعول در داخل شدن به دو اسم و لهذا عمل فرعى فعل را كه نصب جزء اول است و رفع ثانى به او دادند تا ايذان باشد به آنكه فرع فعل است در عمل و كوفيان بر آنند كه خبر قبل از دخول اين حروف بر آن مرفوع است بخبريت و بعد از دخول نيز بر آن خبرية باقيست بجهة استصحاب و حرف آن را مرفوع نساخته پس اين حروف همين ناصب اسم اولند نه رافع اسم دويم و جواب از اين آنست كه اقتضاى خبرية رفع را مشروط است بتجرد بجهة تخلف رفع خبرية از خبر كان و اين تجرد زايل شده بدخول اين حروف پس اعمال حروف متعين باشد و فايدهء آن تأكيد نسبة است و تحقيق آن و لهذا متلقى مىشود به او قسم و اجوبه به آن مصدر ميشوند و در معرض شك مذكور ميگردد مثل وَيَسْئَلُونَكَ عَنْ ذِي الْقَرْنَيْنِ قُلْ سَأَتْلُوا عَلَيْكُمْ مِنْه ذِكْراً إِنَّا مَكَّنَّا لَه فِي الأَرْضِ وَقالَ مُوسى يا فِرْعَوْنُ إِنِّي رَسُولٌ مِنْ رَبِّ الْعالَمِينَ و مبرد كه از رؤساى نحو است گفته كه عبد اللَّه قائم اخبار است از قيام او و ان عبد اللَّه قائم جواب سائل از قيام او وان عبد اللَّه لقائم جواب منكر قيام او و تعريف موصول يا از براى عهدست و مراد به آن جماعة معينه‌اند مانند ابو لهب و ابو جهل و وليد بن مغيره هم چنان كه قول ربيع بن انس و بلخى است چه از ايشان منقولست كه اين آيه و آيهء ما بعد آن در شأن ابو جهل است و پنج كس از اهل او كه در حرب بدر\r\nكشته شدند و يا مراد احبار يهودند چنان كه از ابن عباس روايتست كه\r\n","description":"","footnote":"","page_name":" 71 ","page_number":71},
  {"content":"\r\nاين آيه در شأن قوميست از احبار يهود كه از روى عناد به پيغمبر صلَّى اللَّه عليه و آله نگرويدند با آنكه رسالة او را بيقين ميدانستند و بجهة حسد كتمان آن نمودند يا از براى جنس است و شامل هر كه مصمم باشد بر كفر و غير آن از كفارى كه متشكك و متردد باشند و بعد از آن غير مصر را جدا ساخته از اهل اصرار بمسند به كه ان سواء عليهم است و كفر در لغة بمعنى ستر نعمة است و اصل آن كفر است بفتح كه بمعنى ستر است و منه قيل ( للزارع و الليل كافر و لكمام الثمرة كافور ) و در شرع انكار آن چيزيست كه معلوم الضروره باشد كه پيغمبر صلَّى اللَّه عليه و آله و سلَّم آن را از نزد حق تعالى آورده و اينكه لبس غيار كه علامة اهل ذمه است و شد زنار و مانند آن آن را از علامات كفر ميگويند بجهة آنست كه آنها دلالت بر تكذيب ميكنند چه هر كه مصدق پيغمبر صلَّى اللَّه عليه و آله است جرأت بر آن نميكند ظاهرانه بجهة آنكه آنها كفرند فى نفسه و سواء اسمى است بمعنى استوا كه منعوت به است كه واقع ميشوند مانند مصادر منعوت بها كما قال اللَّه تعالى تَعالَوْا إِلى كَلِمَةٍ سَواءٍ بَيْنَنا وَبَيْنَكُمْ اى كلمة مستوية و مرفوعست به آنكه خبر آن است و ما بعد آن مرتفع به بر فاعليه كانه قيل ( ان الذين كفروا مستو عليهم انذارك و عدمه ) و يا به آنكه خبر ما بعد خود باشد و معنى اين كه ( انذارك و عدمه متساويان عليهم ) و فعل گاهى ممتنع است كه مخبر عنه واقع شود كه مراد به آن تمام معنى موضوع له ان باشد اما اگر مراد لفظ آن باشد و يا مطلق حدث مدلول عليه ضمنا بر سبيل اتساع مانند اسم خواهد بود در اضافه و اسناد اليه كقوله تعالى وَإِذا قِيلَ لَهُمْ آمِنُوا اى هذا القول و قوله يَوْمُ يَنْفَعُ الصَّادِقِينَ صِدْقُهُمْ اى نفع الصادقين و قولهم ( تسمع بالمعتدى خير من ان تراه ) اى سماعك پس اينجا نيز جمله استفهاميه در تاويل هذا اللفظ است و يا بمعنى انذار و عدول از مصدر بفعل در اينمقام بجهة آنست كه فعل متضمن ايهام تجدد است و بجهة حسن دخول همزه وام بر آن از براى تقرير معنى استوا و تاكيد آن چرا كه همزه و ام را مجرد ساخته‌اند از معنى استفهام براى افادهء مجرد استوا هم چنان كه مجرد گردانيده‌اند حرف ندارند از طلب از براى افادهء مجرد تخصيص در اينقول كه ( اللهم اغفر لنا ايتها العصابة اى اخص بهذا النداء الجماعة ) چه حرف ندا مستعمل است از براى ندا و اختصاص و معنى ندا از آن مسلوب شده و بر معنى اختصاص باقى مانده و ( ايتها العصابة ) تفسير نون لنا است كانه قال ( اللهم اغفر لعصابة ) واى منادى است و عصابه تفسير آن پس در اين مقام نيز همزه وام كه بمعنى استفهامند و سويه را از معنى استفهام مجرد ساخته‌اند و آن را بر معنى سوية باقى گذاشته‌اند براى تقرير و تاكيد استوا و معنى استواء انذار و عدم آن در علم مستفهم است چه او عالم است بثبوت احد امرين كه آن يا انذار است و يا عدم آن و لكن لا بعينه و اين هر دو معلوم اويند بعلم غير معين و انذار بمعنى مطلق تخويف است و مراد به آن اينجا تخويفست از عقاب حقتعالى و اقتصار بر ذكر انذار و عدم ذكر ( ابشرتهم ام لم تبشرهم\r\n","description":"","footnote":"","page_name":" 72 ","page_number":72},
  {"content":"\r\nبجهة آنست كه آن اوقع است در قلب و تأثير آن در نفس اشد و ابلغ زيرا كه دفع ضرر اهم است از جلب نفع پس هر گاه انذار ايشان را نفع ندهد بشارة بعدم نفع بطريق اولى خواهد بود و ملخص سخن آنست كه انذار عبارتست از تخويف از عقاب الهى كه ضراست و بشارة عبارة از خبر سار كه نفعست و دفع ضر اهم از جلب نفعست و قوله * ( لا يُؤْمِنُونَ ) * جمله مفسره است مر اجمال ما قبل خود را كه متضمن استواء است در ايمان و عدم آن پس معنى حقيقة كلام آنست كه استواء انذار و عدم آن در عدم ايمانست نه در ايمان و بنا بر اين معنى آن را محلى از اعراب نيست و ميتواند بود كه حال مؤكد باشد از ضمير * ( أَنْذَرْتَهُمْ أَمْ لَمْ تُنْذِرْهُمْ ) * يا بدل\r\nجمله اولى كه * ( سَواءٌ عَلَيْهِمْ ) * است يا خبر آن و جمله استفهاميه كه قبل از اينست اعتراضيه براى علة حكم كه آنعدم ايمانست و اين آيه دلالت تمام دارد بر صدق پيغمبر ( ص ) در دعوى نبوت زيرا كه اخبار آن حضرت بعدم ايمان ايشان در مستقبل زمان كه مطابق واقع شده موجب اخبار است بغيب پس از جمله معجزات آن حضرت باشد و اين در صورتيست كه مراد بموصول اشخاص معينه باشد از كفار چون ابو لهب و ابو جهل و امثال ايشان چنان كه گذشت نه آنكه مراد مطلق كفار باشد كه قول بعضى ديگر است از مفسران و در انوار آورده كه كسانى كه تجويز تكليف مالا يطاق كرده‌اند به اين آيه استمساك نموده‌اند كه او سبحانه اخبار فرموده به آنكه كفار ايمان نخواهند آورد و مع ذلك امر نموده ايشان را بايمان پس اگر ايمان مياوردند خبر او منقلب ميشد بكذب و ايمان ايشان شامل ايمان ميبود به آنكه ايمان نخواهند آورد و اين اجتماع ضدين است و حق آنست كه تكليف به ممتنع لذاته است و اگر چه عقلا جايز است جهة آنكه احكام مستدعى غرضى نيست خصوصا امتثال لكن غير واقعست بجهة استقراء و كريمهء لا يُكَلِّفُ اللَّه نَفْساً إِلَّا وُسْعَها و اخبار بوقوع شيء با عدم آن منافات ندارد بقدرة بر آن مانند اخبار او سبحانه از آنچه او با بنده كند به اختيار و فايده انذار بعد از علم به آنكه نافع كفار نيست الزام حجت است و حيازت رسول فضل ابلاغ را و لهذا فرمود كه * ( سَواءٌ عَلَيْهِمْ ) * و نگفته ( سواء عليك ) كه مشعر است به اين معنى كه ( ليس عليك سواء بل لك فى الانذار فائدة فضل الإبلاغ ) هم چنان كه عبدهء اصنام را گفته كه ( سواء عليكم أ دعوتموهم ام انتم صامتون ) انتهى كلامه و تحقيق كلام در اينمقام آنست كه علم الهى بعدم ايمان ايشان مستلزم عدم اختيار ايشان نيست در ايمان زيرا كه علم او سبحانه علة معلوم نيست كه آن كفر است تا از وجود علة وجود معلول لازم آيد بلكه علم او تابع معلوم است نه به اين معنى كه در ازل تابع متأخر است تا مفضى بدور شود بلكه مراد اصالة موازن آنست در تطابق يعنى هر يك از علم و معلوم موازن و مطابق يكديگرند در وزن و اصل در اين وزن معلومست نه علم زيرا كه حكايت معلومست و مثال آن پس نسبت علم او بمعلوم همچه نسبت صورت منقوشه است بذات فرس و هم چنان كه صحيح است كه گويند كه اين صورت برين وجه است زيرا كه\r\n","description":"","footnote":"","page_name":" 73 ","page_number":73},
  {"content":"\r\nذات فرس چنين است و صحيح نيست كه گويند ذات فرس بدين طريقست زيرا كه صورت او چنين است همچنين صحيحست كه كسى گويد كه دانستم كه زيد شرير است زيرا كه فى نفسه شرير است و صحيح نيست كه گويند زيد فى نفسه شرير است زيرا كه ميدانيم كه شرير است پس در ( ما نحن فيه ) مىگوييم كه حق تعالى در ازل عالمست بكفر ايشان زيرا كه در لا يزال چنيناند نه به عكس پس اگر بالفرض علم الهى كه از قبيل حكايتست و مثال منتفى مىبود معلوم كه عدم ايمان كفار است فى نفسه به حال خود ميبود پس علم او سبحانه موجد كفر ايشان نباشد تا موجب عدم اختيار ايشان باشد در آن بلكه ايشان بقدرة و اختيار خود ترك ايمان كرده‌اند به جهت عدم تدبر و نظر در آيات ظاهره و معجزات واضحه و بواسطهء اين در ذات ايشان كفر متمكن و راسخ گشته و بسبب عدم استعمال قوه مفكره و سامعه و باصره در دلايل هاديه بمرتبهء رسيده‌اند كه گوئيا * ( خَتَمَ اللَّه ) * مهر نهاده است خداى تعالى * ( عَلى قُلُوبِهِمْ ) * بر دلهاى ايشان * ( وَعَلى سَمْعِهِمْ ) * و بر گوشهاى ايشان * ( وَعَلى أَبْصارِهِمْ ) * و گوئيا بر ديده هاى ايشان * ( غِشاوَةٌ ) * پوششى است يعنى چون كه فائده قلب كه ادراك حقست و ثمرهء سامعه كه آن شنيدن آياتست و نتيجهء باهره كه ديدن معجزاتست بر آنها مترتب نميشود پس كان كه اين هر سه عضو از ايشان مساويست اين كلام براى تعليل است مر حكم سابق را كه آن اخبار است بعدم ايمان ايشان و بيان آنچه مقتضى آنست و ختم بمعنى كتم است و تسميه استيثاق از شيء بضرب خاتم بر آن به جهت آنست كه استيثاق كتم آن نموده و تسميهء بلوغ شيء به آخر آن بختم باعتبار آنست كه آخر آن شيء نهايت چيزيست كه كرده شده است در آخر ان و حفظ آن شيء و غشاوه فعاله است\r\nمأخوذ از ( غشاه اذ اعظاه ) و بناء فعاله از براى آن چيزيست كه مشتمل باشد بر شيء مانند عمامه و عصابه و ختم و تغشيه اينجا بر حقيقت خود نيست بلكه مراد آنست كه فرط عناد و انكار و جحود و استكبار و توغل درغى و انهماك در تقليد و اعراض از نظر صحيح احداث هيئتى كرده در نفوس كفار كه ممرن ايشانست بر استحباب كفر و معاصى و استقباح ايمان و طاعات و آن هيئت قلوب ايشان را بحيثيتى ساخته كه حق در آن نفوذ نميكند و اسماع ايشان را بر وجهى گردانيده كه كاره استماع حق است فكان كه اين هر دو قوه مستوثق ابد بختم ابصار ايشان را به نحوى ساخته كه متجلى نميشود بآياتى كه منصوبست در انفس و آفاق هم چنان كه اعيان مستبصرين به آن متجلىاند و به جهت اين بمرتبه رسيده كه گوئيا مغطى است بحجبى كه مانع ابصار است پس تسميه احداث هيئة بختم و تغشيه بر وجه استعاره است و يا تمثيل قلوب و مشاعر ايشان كه مأوفند فرموده باشيايى كه حجاب مضروب شده باشد ميان آن و ميان استنفاع به آن بختم و تغطيه و حقتعالى تعبير نموده از احداث اين هيئة بطبع در آيهء أُولئِكَ الَّذِينَ طَبَعَ اللَّه عَلى قُلُوبِهِمْ وَسَمْعِهِمْ وَأَبْصارِهِمْ و باغفال در كريمه وَلا تُطِعْ مَنْ أَغْفَلْنا قَلْبَه و باقصاء در آيهء وَجَعَلْنا\r\n","description":"","footnote":"","page_name":" 74 ","page_number":74},
  {"content":"\r\nقُلُوبَهُمْ قاسِيَةً حاصل كه چون حقتعالى فاعل شر نيست بمذهب اهل حق كه اماميه‌اند و ساير معتزله بجهة آنكه آن مستلزم قبح است و او سبحانه از قبيح و نقص و عيب مبرا است پس اسناد ختم و طبع و اغفال و اقساء به خدا بر سبيل تجوز باشد بجهة مبالغه و تأكيد و معنى آيه مأول باشد بيكى از چند وجه يكى آنكه اعراض از حق چون متمكن و راسخ شده در قلوب كفار بجهة فرط عناد و انكار پس گوئيا كه آن طبيعى ايشان است و آن صفات خلقى ايشان كه مجبولاند بر آن و دويم آنكه مراد بختم تمثيل حال قلوب ايشان باشد به حال قلوب بهايم كه حقتعالى آنها را آفريده است خالى از فطن و يا بقلوبى كه مقدر و مفروض باشد بختم يعنى اگر بحسب فرض و تقدير حق تعالى ختم قلوبى كرده ميبود اين قلوب ايشان مماثل آن ميبود سيم آنكه ختم فى الحقيقة فعل شيطان است يا كافر لكن چون صدور ختم از شيطان يا كافر باقدار حقتعالى است او را اسناد آن به او سبحانه شده مانند اسناد فعل بمسبب چهارم آنكه چون اعراق كفار راسخ و مستحكم شده در كفر بر وجهى كه طريقى باقى نمانده است به تحصيل ايمان ايشان غير از الجا و قسر كه حكمة مقتضى عدم آنست بجهة ابقاء غرض تكليف پس تعبير نموده شده از ترك قسر بختم چه آن سد و منع ايمان ايشان كرده و بنا بر اين تأويل در آيه اشعار است برتر امى امر كفار درغى و تناهى انهماك ايشان در ضلال و بغى و تباهى پنجم آنكه اين كلام حكايت است از قول كفره كه بر سبيل تهكم و استهزا ميگفتند كه قُلُوبُنا فِي أَكِنَّةٍ مِمَّا تَدْعُونا إِلَيْه وَفِي آذانِنا وَقْرٌ وَمِنْ بَيْنِنا وَبَيْنِكَ حِجابٌ ششم آنكه مراد به اين ختم است در آخرت يعنى حقتعالى در نشاه آخرت ايشان را كر و كور و بىعقل خلق خواهد نمود كقوله تعالى وَنَحْشُرُهُمْ يَوْمَ الْقِيامَةِ عَلى وُجُوهِهِمْ عُمْياً وَبُكْماً وَصُمًّا وَنَحْشُرُه يَوْمَ الْقِيامَةِ أَعْمى و بنا بر اين اخبار از اين بماضى به جهت تحقق و تيقن وقوع آنست هفتم آنكه مراد بختم وسم ابصار و اسماع و قلوب ايشان است بسمتى كه او را ملائكه بشناسند و بسبب آن ايشان را دشمن گيرند و از ايشان تنفر نمايند چه در آثار آمده كه هر گاه كافرى در كفر بمثابه رسيد كه حقتعالى ميداند كه ايمان نخواهد آورد بر دل او نقطهء سياه پديد ميآورد تا ملائكه بسبب آن عالم شوند و او را مذمت و لعنت كنند هم چنان كه در دل مؤمن نقطهء سفيدى ميافريند تا فرشتگان علم بايمان او حاصل كنند و از براى او استغفار نمايند هشتم آنكه ختم كنايه است از شهادت چنان كه گويند كه ( ختمت عليك بانك لا تعلم ) ختم كردم جهل را بر تو يعنى گواهى دادم بر تو به آنكه چيزى نميدانى پس معنى آيه آن باشد كه خداى تعالى گواهى داد بر ديدها و گوشهاى ايشان به اينكه داعى و راعى حق نيستند و\r\nبر دلهاى ايشان به آنكه تفكر نميكنند در امر حق و قبول آن نميكنند نهم آنكه حقتعالى به اين كلام ذم كفار نموده بضيق نظر و تفكر و استدلال در امر حق و به جهت آن ايمان ايشان منشرح نشده است در قلوب ايشان پس اين آيه در مقابل\r\n","description":"","footnote":"","page_name":" 75 ","page_number":75},
  {"content":"\r\nآيهء أَ فَمَنْ شَرَحَ اللَّه صَدْرَه لِلإِسْلامِ فَهُوَ عَلى نُورٍ مِنْ رَبِّه است و مانند اينست وصف جبان به آنكه قلب ندارد چه شجاعت محل آن است و هر گاه قلب منتفى باشد كه محل شجاعتست پس انتفاء شجاعت بطريق اولى پس هم چنان كه جايز است وصف جبان بعدا فؤاد همچنين جايز است وصف كسى كه قبول ايمان نميكند بعد از دعوت و اقامهء حجت بر آن به آنكه مختوم و مطبوع على قلبه است و تخصيص اين سه عضو بذكر به جهت آنست كه طرق علماند چه قلب محل علمست و سماع و رؤية آلت آن و بدانكه * ( عَلى سَمْعِهِمْ ) * معطوفست بر * ( قُلُوبِهِمْ ) * به جهت قوله تعالى وَخَتَمَ عَلى سَمْعِه وَقَلْبِه و يا به جهت اتفاق قراء بر وقف نمودن بر آن و يا آنكه چون قلب و سمع مشتركند در ادراك از جميع جوانب پس مانع ادراك آنها را ختم گفتند به جهت آنكه آن مانع است از جميع جهات و ادراك ابصار چون مختص است بجهة مقابله از اينجهت مانع ادراك او را غشاوه نام نهاده‌اند كه مختص است به همين جهت مقابله و تكرار حرف جر به جهت آنست كه تا دلالت او اكثر باشد بر شدت ختم درين دو موضع و بر استقلال هر يك از آنها به حكم و توحيد سمع به جهت امن است از لبس و به جهت اعتبار اصل كه مصدر است چه آن در اصل مصدر است و مصادر را جمع نميكنند و يا بر تقدير مضاف مانند و على حواس سمعهم و ابصار جمع ( بصر ) است كه آن ادراك عين است و گاه هست كه اطلاق آن قوه باصره و بر عضو مخصوص ميكنند بر سبيل مجاز و سمع نيز مثل اينست و ميشايد كه مراد به اين هر دو عضو مخصوص باشد زيرا كه مناسب آن بختم و تغطيه اشد است و مراد بقلب آن چيزى است كه محل علم است و گاه هست كه اطلاق آن بر عقل و معرفة ميكنند كما قال اللَّه تعالى إِنَّ فِي ذلِكَ لَذِكْرى لِمَنْ كانَ لَه قَلْبٌ اى عقل و معرفت حاصل كه حقتعالى ميفرمايد كه كسانى كه از روى فرط عناد اصلا التفات بجانب حجج و بينات نميكنند در كفر بمرتبه‌اند كه اميد ايمان از ايشان مرتفع است و در عدم ادراك حق بمنزله كسى كه قلوب و سمع ايشان را مهر نهاده باشند كه به جهت آن حق را نشنوند و ادراك نكنند و ابصار ايشان معطى باشد از رؤية حق * ( وَلَهُمْ ) * و مر ايشانراست * ( عَذابٌ عَظِيمٌ ) * عذابى بزرگ در دنيا بكشتن و اسير كردن و در عقبى در دوزخ مخلد بودن و اين وعيد است و آنچه مستحق آن باشند و عذاب مانند نكال است در بنا و معنى ( تقول اعذب عن الشيء و نكل عنه اذا امسك و منه الماء العذب لانه يقمع العطش و يردعه ) و بعد از آن بطريق اتساع اطلاق آن كرده‌اند بر هر الم شديد و اگر چه نكال و عقابى نباشد كه ردع جانى كند از معاوده پس عذاب اعم از نكال و عقاب باشد چه اطلاق عقاب نيسة مگر در چيزى كه مجازات باشد فكان كه آن متعقب جرم متقدم است و اطلاق عذاب در مجازات و غير آن هر دو ميكنند پس اعم از عقاب باشد و نكال عبارتست از الم شديد كه رادع جانى باشد از عود و عذاب اعم از اينست و نزد بعضى اشتقاق عذاب از تعذيبست كه ازاله عذابست مانند تقذيه و تمريض كه بمعنى ازاله قذى و مرض است و عظيم نقيض حقير است و كبير نقيض صغير پس هم چنان كه حقير دون صغير است\r\n","description":"","footnote":"","page_name":" 76 ","page_number":76},
  {"content":"\r\nعظيم فوق كبير است و معنى توصيف عذاب به آن اينست كه هر گاه قياس آن كنند به آنچه مجانس آنست قصير باشد آن چيز از آن و نسبت به آن حقير بود و معنى تنكير در غشاوه و عذاب آنست كه بر ابصار ايشان غشائيست كه غير متعارف مردمان است و آن تعاميست از آيات و مر ايشانراست از آلام عظام نوعى عظيم كه كنه او غير حق سبحانه نداند ( اللهم اجرنا من عذابك و لا تبتلنا بسخطك يا واسع المغفرة و يا عظيم العفو و الرحمة به حق محمد و آله المعصومين ) و بعد\r\nاز مذمت كفار سيزده ايه در شان منافقان نازل شده كه پيشواى ايشان عبد اللَّه ابن ابى سلولست چنان كه آورده‌اند كه عبد اللَّه بن ابى سلول و معتب بن قشير و اتباع ايشان با يك ديگر مقرر ساختند كه به زبان اظهار اسلام نمايند و در دل به اعتقاد خود باشند تا از دست مسلمانان رهايى يابند و بشرف مرتبه و تقرب كه مسلمانان نزد پيغمبر ( ص ) دارند برسند و يا از اسرار مسلمانان مطلع شده كفار را با خبر سازند پس باتفاق هم پيش حضرت رسالت آمدند و اظهار اسلام كردند حق سبحانه و تعالى كشف اسرار ايشان نموده از احوال ايشان رسول خود را اخبار كرد و فرمود كه * ( وَمِنَ النَّاسِ ) * و بعضى از مردمان * ( مَنْ يَقُولُ ) * آن كسانىاند كه ميگويند * ( آمَنَّا بِاللَّه ) * ايمان آورده‌ايم و گرويده بخداى * ( وَبِالْيَوْمِ الآخِرِ ) * و بروز باز پسين كه قيامتست * ( وَما هُمْ ) * و حال آنكه نيستند ايشان * ( بِمُؤْمِنِينَ ) * گروندگان و تصديق نمايندگان در انوار گفته كه چون حقتعالى افتتاح نمود بشرح حال كتاب خود و به جهت بيان آن سوق ذكر مؤمنان فرمود كه مخلص دين خودند از براى او سبحانه و قلوب ايشان موافق السنه ايشانست و بعد از آن مثنى ساخت به اضداد ايشان كه تمحيض كفر كرده‌اند ظاهرا و باطنا و اصلا التفات به حق ننموده‌اند مثلث گردانيد آن را به قسم ثالث كه مذبذبند ميان دو قسم اول و قلوب ايشان موافق السنه نيست در دعوى ايمان بجهة تكميل تقسيم و اينها اخبث كفره‌اند و ابغض ايشان به خدا زيرا كه تمويه كفر كرده‌اند و خداع و استهزاء به آن خلط نموده و لهذا حقتعالى تطويل كلام در خبث فرموده و جهل و استهزاى ايشان و تهكم بافعال ايشان و تسجيل كرده بر عماهت و طغيان ايشان و ضرب امثال شنيعه كرده براى ايشان و دربارهء ايشان انزال فرموده كه إِنَّ الْمُنافِقِينَ فِي الدَّرْكِ الأَسْفَلِ مِنَ النَّارِ و قصهء ايشان از اول تا آخر معطوفست بر قصهء كفار كه اهل اصرارند و ناس در اصل ( اناس ) بوده لقولهم ( انسان و انس و اناسى ) پس حذف همزه آن كرده‌اند مانند حذف همزه در لوقه كه در اصل الوقه بوده كه طعاميست كه از زبد ميسازند كما قال الشاعر ( حديثك اشهى عندنا من الوقه ) و بعد از آن حرف تعريف را بعوض آن آورده‌اند و لهذا جمع بينهما نميكنند و قوله ( ان المنايا يطلعن على الاناس الا منينا ) شاذ است و آن اسم مفرد است مانند رخال كه ولد ضان است زيرا ثابت نشده است كه فعال از ابنيه جمع باشد و اشتقاق آن از انس است به جهت آنكه مردمان بامثال خود مستانساند يا آن انس به معنى راى و ابصر زيرا كه ايشان ظاهر و مبصرند و لهذا ايشان را بشر نام نهاده‌اند از جهت آنكه بشره ظاهر جلد است هم چنان كه جن را جر ميگويند به جهت اجتنان و استتار ايشان\r\n","description":"","footnote":"","page_name":" 77 ","page_number":77},
  {"content":"\r\nو ابن عباس گفته كه آدم را به جهت آن انسان گفتند كه ( عهد اللَّه اليه فنسى ) و اين قوليست مرجوح و لام در آن از براى خليس است به جهت عدم عهد و من موصوفه است فكانه قال ( و من الناس ناس يقولون ) و يا آنكه براى عهد است و معهود جماعة كفار و من موصول و مراد به آن ابن ابى و اصحاب و نظر اى او چه ايشان از حيثيت آنكه مصمماند بر نفاق در عداد كفار داخلند كه مختوم است قلوب ايشان و اختصاص ايشان بزيادتى كه زياد كرده‌اند بر كفر آن كه اظهار ايمانست بلسان مانع دخول ايشان نيست در تحت جنس كفار زيرا كه تنوع اجناس بزيادتيست كه مختلف شود در آن ابعاض پس بنا بر اين آيه تقسيم قسم ثانى باشد و اختصاص ايمان به خدا و بروز آخرت بذكر به جهت تخصيص ايشانست آن چيزى را كه مقصد اعظم است از ايمان و ادعاى ايشان به آنكه اختيار ايمان كرده‌اند از هر دو جانب آن كه از مبدء و معاد است و احاطه هر دو قطران نموده‌اند كه اول و آخر است و به جهت ايذان به آنكه ايشان منافقانند در آنچه مظنه ايشان آنست كه مخلصاند در آنچه جاى آن چيزى كه به آن قصد نفاق ميكنند زيرا كه ايشان يهود بودند و ايمان به خدا و روز آخرت داشتند و اين در حكم لا ايمان است به جهت آنكه معتقد تشبيه بودند و اتخاذ ولد و به آنكه غير ايشان در بهشت داخل نميشوند و آتش دوزخ مس ايشان نخواهد كرد مگر ايام معدوده و بمؤمنان اظهار ميكردند كه ايمان\r\nآنها مثل ايمان ايشانست و به جهت بيان تضاعف خبث ايشان و افراط ايشان در كفر براى آنكه آنچه ميگفتند ايشان اگر صادر ميبود از ايشان نه بر وجه خدعه و نفاق و حال آنكه ايشان بر عقيده فاسد خود بودند ايمان نبود چه جاى آنكه آن را بطريق تمويه بر مسلمانان و تهكم ايشان گويند و در تكرير با ادعاى ايمانست بهر يك از آن بر اصاله و استحكام و قول بمعنى تلفظ است به آنچه مفيد باشد و اطلاق ميكنند آن را بر معنى مقول و بر معنى متصور در نفس كه معبر عنه است بلفظ و بمعنى راى و مذهب بر طريق مجاز و مراد بروز آخرت از اول وقت حشر است الى مالا ينتهى و يا تا وقتى كه اهل جنت ببهشت در ايندو اهل نار بدوزخ زيرا كه اين آخر اوقات محدوده است چه بعد از آن غير متناهى خواهد بود و قوله * ( وَما هُمْ بِمُؤْمِنِينَ ) * انكار آن چيزيست كه دعواى آن ميكردند يعنى آنچه در صدد اثبات آن بودند و اصل كلام اينست كه و ما آمنوا تا مطابق قول ايشان باشد در تصريح بشأن فعل دون فاعل لكن معكوس شده بجهة تاكيد و مبالغه در تكذيب زيرا كه اخراج ذوات ايشان از عداد مؤمنان ابلغ از نفى ايمانست از ايشان در زمان ماضى و لهذا نفى مؤكد شده به به او اطلاق ايمان بجهة دلالت است بر آنكه ايشان از ايمان در هيچ چيز نيستند نه ايمان به خدا و نه بروز آخرت و نه به غير آن و محتملست تقييد آن به آنچه ايشان تقييد به آن كرده‌اند كه آن بِاللَّه وَالْيَوْمِ الآخِرِ است زيرا كه اين جواب آنست و آيه دلالت مىكند بر آنكه هر كه دعوى ايمان كند و قلب او مخالف لسان او باشد مؤمن نيست و دلالت نميكند\r\n","description":"","footnote":"","page_name":" 78 ","page_number":78},
  {"content":"\r\nبر آنكه هر كه تلكم كند بشهادتين و قلب او فارغ باشد از آنچه موافق آن باشد يا از منافى آن مؤمن نيست و نزد كراميه اين كس مؤمن نيست و چون آيه دلالت بر عدم ايمان نميكند پس در رد قول ايشان احتياج بدليل ديگر باشد چنان كه در كتب كلاميه مستور است و بدانكه نسبت قلب بلسان دوازده قسم مىشود زيرا كه احوال قلب چهار است كه آن اعتقاديست موجب و آن علم است دويم اعتقاديست مطابق لا عن دليل و اين اعتقاد مقلد است سيم اعتقادى است غير مطابق و آن جهل است چهارم خلو قلب از هر يك از اينها و احوال لسان سه است يكى اقرار دويم انكار سيم سكوت پس حاصل تركيب آن دوازده قسم حاصل مىشود حاصل كه منافقان آنهااند كه اظهار ايمان ميكنند و ابطان كفر و شرك * ( يُخادِعُونَ اللَّه ) * در حالتى كه فريب ميدهند خدا را به حسب صورت و از او اخفاى اينمعنى مىكنند و خدع عبارتست از آنكه شخصى در وهم غير خود در آورد خلاف آنچه اخفاى آن مىكند از مكروه و اين مأخوذ است از ( خدع الضب اذا توارى فى حجر و ضب خادع اذا اوهم الصياد اقباله عليه ثم خرج من باب آخر ) و اصل آن اخفا است و ( منه المخدع للخزانة و الاخدعان العرقين خفين فى العنق ) و مخادعه بين اثنين باشد و چون مخادعه در جائيست كه مخادع علم بخداع مخدع نداشته باشد و حال آنكه منافقان ميدانند كه خداى تعالى عالم الخفياتست و علم باسرار ايشان دارد پس لفظ خداع بر ظاهر خود نباشد بلكه بر سبيل تجوز و تشبيه بود و معنى اينكه معامله ايشان با خدا در اين عمل همچه معامله مخادع است در حق مخادع و يا آنكه مقصود ايشان خديعه با حق تعالى نباشد بلكه مراد از آن مخادعه باشد با رسول بر حذف مضاف و تقدير اينكه يخادعون رسول اللَّه كه قوله تعالى وَإِنْ يُرِيدُوا أَنْ يَخْدَعُوكَ يعنى فريب ميدهند رسول خدا را و يا بنا بر آنكه معامله با رسول ( ص ) همان معامله است با خدا چه او خليفة اللَّه است اطاعة رسول عين اطاعة خداست و معصيت در حق او همان معصيت در حق حقتعالى كه قوله تعالى مَنْ يُطِعِ الرَّسُولَ فَقَدْ أَطاعَ اللَّه إِنَّ الَّذِينَ يُبايِعُونَكَ إِنَّما يُبايِعُونَ اللَّه پس از اين جهت است كه حذف مضاف شده و مضاف اليه در موضع آن محذوف شده و چون مخادعه بين اثنين است پس مراد آنست كه صورت صنيع ايشان با خدا كه آن اظهار ايمان و استبطان كفر است و صنيع خدا با ايشان كه اجراى احكام مسلمانان\r\nاست بر ايشان با آنكه اخبث كفارند نزد او و اهل درك اسفل به جهت استدراج و امتثال رسول و مؤمنان امر خدا را در اخفاى حال ايشان و اجراى حكم شرع برايشان به جهت مجازات ايشان به مثل صنيع ايشان صورت صنيع متخادعين است و بنا بر اين وجه استعاره تبعيه است واقع بر طريق تمثيل و محتمل است كه مراد بيخادعون يخدعون باشد چه آن بيان يقول است و يا استيناف بذكر آنچه غرض قول است الا\r\n","description":"","footnote":"","page_name":" 79 ","page_number":79},
  {"content":"\r\nآنست كه بجهة مبالغهء اخراج آن در مخرج زنهء فاعله شده چه زنهء اين از براى مبالغه است و فعل هر گاه درو معنى مبالغه باشد ابلغ است از فعلى كه بدون مقابله مقارض باشد پس از اين جهة برين وزن واقع شده و مؤيد اينست كه نافع و ابن كثير و ابو عمرو در يخادعون ثانيه يخدعون خوانده‌اند و غرض ايشان از اظهار ايمان و ابطان كفر اين بود كه از نفس خود دفع نوايى كنند كه بكفره ميرسد از جانب مسلمانان و ديگر هم چنان كه رسول اكرام مؤمنان كند و بايشان عطا نمايد در حق ايشان نيز اين اكرام و عطا مرعى دارد و نيز با مسلمانان اختلاط نموده بر اسرار ايشان مطلع شوند و آن را برؤساى خود انشاء كنند و غير اين از اعراض و مقاصد حاصل كه ايشان صورة خدا را فريت ميدهند * ( وَالَّذِينَ آمَنُوا ) * و معنى آن كسانى را كه ايمان آورده‌اند يعنى از روى خداع با مؤمنان ميگويند كه ما به خدا ايمان آورده‌ايم هم چنان كه شما * ( وَما يَخْدَعُونَ ) * حقيقة فريب نميدهند به اين عمل * ( إِلَّا أَنْفُسَهُمْ ) * مگر نفسهاى خود را زيرا كه و بال خديعهء ايشان كه آن عذاب اليم و عقاب عظيمست در دنيا و آخرت جز بايشان راجع نميشود بدانكه نفس ذات شيء است و حقيقت آن و اطلاق نفس بر روح جهت آنست كه حياة نفس به آنست و بر قلب جهت آنكه محل روح است يا متعلق روح اگر روح حال در جسم نباشد چنان كه مذهب بعضى است و بر ذم جهت آنكه قوام نفس به آنست و بر آب جهت فرط حاجت نفس به آن و بر راى كما يقال ( يؤامر نفسه ) زيرا كه راى منبعث او آنست و يا مشابه ذاتيست كه به او مشاورة نمايند و مراد با نفس ذوات ايشان است و محتمل است حمل آن بر ارواح و آراى ايشان يعنى فريب ملاصق از او ارواح ايشانست و از آن به غير تعدى نميكند * ( وَما يَشْعُرُونَ ) * و نمىيابند كه خاتمهء جزاى اين عمل بسوى آنها خواهد بود به جهت تمادى غفلت ايشان يعنى لحوق و بال خداع و رجوع ضرر بايشان در ظهور مانند امر محسوس است كه مخفى نيست مگر بر كسى كه مأوف الحواس است چه شعور بمعنى احساس است و مشاعر انسان حواس ايشان و اصل آن شعر است كه بمعنى احساس است بر وجه دقت و منه الشعر لان الشاعر يفطن لما يدق من المعنى و الوزن و عدم وصف حقتعالى به آن جهت آنست كه متضمن معنى تخيل است كه لازم بشر است و منه ايضا الشعار لانه ثوب دقيق تحت الثياب ملخص كلام آنكه فرط تمادى غفلت مانع احساس منافقان است از آنكه دريابند كه عاقبت سزاى خداع و و بال آن بايشان راجع خواهد بود مانند كسانى كه مألوف الحواس باشند و بجهة آن احساس چيزى نميكنند\r\n* ( فِي قُلُوبِهِمْ ) * در دلهاى ايشان كه محل اعتقاد است * ( مَرَضٌ ) * بيمارى نفاق است و حقد مؤمنان مرض حقيقة در چيزيست كه عارض بدن مىشود و آن را از اعتدالى كه خاص است به آن\r\n","description":"","footnote":"","page_name":" 80 ","page_number":80},
  {"content":"\r\nبيرون ميبرد و موجب خلل مىشود در افعال ايشان و مجازا در اعراض نفسانيه است كه مخل است بكمال آن چون جهل و سوء عقيده و حسد و ضغينه و حب معاصى چه اينها مانع انداز نيل فضائل و يا مؤدى بزوال حياة حقيقة ابديه است و آية محتمل مرض حقيقى و مجازى هر دو هست زيرا كه قلوب ايشان متالم بود بجهة تحرق و تحسر بر آنچه از ايشان فوت شده بود از رياسة و حسد بر آنچه مشاهده ميكردند از ثبات امر رسول ( ص ) و استقلال و استعلاى شأن او يوما فيوما * ( فَزادَهُمُ اللَّه ) * پس بيفزود خداى تعالى ايشان را * ( مَرَضاً ) * بيمارى نفاق را يعنى غم و الم ايشان را زياده گردانيد بجهة زياده گردانيدن اعتلاى امر رسول خود و ارتفاع ذكر او و نفوس ايشان نيز مأوف بود بكفر و سوء اعتقاد و معاداة با نبى صلَّى اللَّه عليه و آله و مانند آن پس حقتعالى او را زياده گردانيد بطبع و ختم بر معانى مذكوره يا بازدياد تكاليف و تكرير وحى و تضاعف نصر و اسناد زياده به خدا از حيثية آنست كه آن مسبب است از فعل او چه ازدياد تكاليف بانزال كتابست و آن فعل حقتعالى است و اسناد آن بسوره در آيهء فَزادَتْهُمْ رِجْساً إِلَى رِجْسِهِمْ بجهة آنست كه سوره سبب آنست و احتمال دارد كه مراد به مرض آن چيزى باشد كه متداخل شده در قلوب ايشان از جبن و ضعف در حين مشاهدهء شوكة مسلمانان و امداد حقتعالى ايشان را بملائكه و قذف رعب در قلوب دشمنان ايشان و مراد بزيادتى مرض تضعيف آن باشد به آنچه زياده گردانيد براى رسول خود ( ص ) از نصرة او بر اعدا و تبسط در بلاد و اين قول صاحب انوار و كشافست و در مجمع مذكور است كه مراد به مرض كفر باطن است كه مرض مجازيست يعنى هم چنان كه طبيعت بسبب مرض از حالة طبيعية خود منحرف مىشود ايشان نيز بسبب كفر باطن از حالة طبيعية كه فطرة اسلام است منحرف شده‌اند و ببيمارى نفاق مبتلا گشته پس حقتعالى نفاق ايشان را زياده گردانيد به اين وجه كه هر چند حجج و آيات زياده ميگردانيد ايشان بزيادتى نفاق و شك ميافزودند و چون زيادتى نفاق ايشان نزد آيات و حجج است از اينچه اسناد زيادتى بر سبيل مجاز به او سبحانه واقع شده هم چنان كه در حكاية نوح ( ع ) ( فلم يزدهم دعائى الا فرارا ) چه زيادتى فرار كفار نزد دعاى نوح ( ع ) بود و بواسطهء آن دعاى خود را سبب آن گردانيده مجازا و از اين قبيل است اسناد زيادتى رجس ايشان بانزال آيات كقوله وَأَمَّا الَّذِينَ فِي قُلُوبِهِمْ مَرَضٌ فَزادَتْهُمْ رِجْساً إِلَى رِجْسِهِمْ زيرا كه آيات سبب زيادتى رجس ايشان نشده بلكه ايشان نزد انزال آيات در رجس افزوده‌اند پس گوئيا نزول آيات سبب رجس ايشان شده و سدى گفته كه عداوة خدا زياده ساخت بيمارى نفاق ايشان را از قبيل فَوَيْلٌ لِلْقاسِيَةِ قُلُوبُهُمْ مِنْ ذِكْرِ اللَّه اى عن ترك ذكره پس بنا بر اين در كلام مضاف محذوف باشد اى ( فزادهم عداوة اللَّه ) و نزد بعضى ديگر مراد از آية آنست كه در دلهاى ايشان حزنست و اندوه بسبب ظهور فضايح و محازى ايشان بنزول قرآن پس خداى تعالى زياده گردانيد مرض ايشان را كه حزن و اندوه است بسبب كثرت اخبار بقبايح و فضايح ايشان و\r\n","description":"","footnote":"","page_name":" 81 ","page_number":81},
  {"content":"\r\nابو مسلم اصفهانى بر آنست كه اينكلام بر سبيل دعاست و معنى اينكه زياده گر داناد خداى تعالى مرض ايشان را كقوله تعالى ثُمَّ انْصَرَفُوا صَرَفَ اللَّه قُلُوبَهُمْ يعنى خداى تعالى زيادتى توفيق و الطافى كه بمؤمنان داده بايشان مدهاد زيرا كه بجهة زيادتى آيات بينات كه از الطافست نفاق ايشان زيادة ميگردد و اين فى الحقيقه اخبار است از خذلان ايشان يعنى حق سبحانه ايشان را بحالة كفر و نفاق واگذاشت و نظر لطف و مدد توفيق از ايشان باز گرفت * ( وَلَهُمْ ) * و مر ايشان را است در آخرة * ( عَذابٌ أَلِيمٌ ) * عذابى دردناك و مخلد بودن در آن * ( بِما كانُوا ) * بسبب آنچه بودند كه با مؤمنان * ( يَكْذِبُونَ ) * دروغ ميگفتند از دعوى اسلام و اظهار ايمان در گفتار آمَنَّا بِاللَّه وَبِالْيَوْمِ الآخِرِ و اليم بمعنى مؤلمست چه عذاب سبب الم است نه نفس آن پس بمعنى مؤلم باشد يق ( الم فلان فهو\r\nاليم كوجع فهو وجيع ) و وصف عذاب به آن بجهة مبالغه است كقوله ( تحية بينهم ضرب وجيع ) بر طريقه جد جده و با براى سببيه است و ماء مصدريه اى بسبب كذبهم و يا مقابله اى ببدل كذبهم و مقابله و كذب خبر است از شيء بر خلاف آنچه آن شيء بر آن وجه باشد و همهء اقسام كذب حرامست زيرا كه استحقاق عذاب را به آن معلق ساخته و آنچه مرويست كه پيغمبر ( ص ) فرمود كه ابراهيم ع بسه كذب قايل شده مراد به آن تعريضست و تسميهء آن بكذب جهة مشابهة آنست بكذب بعد از آن از افعال شنيعه و اقوال قبيحه ايشان خبر ميدهد به اين وجه كه * ( وَإِذا قِيلَ ) * و چون گفته شود يعنى رسول ( ص ) يا مؤمنان گويند * ( لَهُمْ ) * مر منافقان را كه * ( لا تُفْسِدُوا ) * فساد مكنيد و تباهى مجوئيد * ( فِي الأَرْضِ ) * در زمين بارتكاب عصيان و طغيان و باز داشتن مردمان را از ايمان و فريب دادن مؤمنان را و توهين دين اسلام نزد كافران * ( قالُوا ) * گويند در جواب مؤمنان از روى جحود يا به اعتقاد باطل خود كه * ( إِنَّما نَحْنُ مُصْلِحُونَ ) * جز اين نيست كه ما بصلاح آرندگانيم كارهاى خود را يعنى افعالى كه از ما صادر مىشود بر وجه صلاح و صواب است بدانكه جملهء شرطيه عطف است بر يكذبون اى ( لهم عذاب اليم بما كانوا اذا قيل لهم لا تفسدوا ) الى آخرها يعنى ايشانراست عذاب اليم بسبب آنكه هر گاه ايشان را ميگفتند در زمين فساد مكنيد در جواب مىگفتند كه ما صلاح كنندگانيم افعال و اقوال خود را و يا عطف است بر يقول اى ( و من الناس من اذا قيل لهم ) و قول اول اوجه است و اين كه از سلمان فارسى رضا منقول است كه اهل اين آيه هنوز بوجود نيامده‌اند شايد كه مراد او اين باشد كه اهل اين آية منحصر نبودند بجماعتى كه در آن زمان بودند بلكه شامل جماعتى ديگر هست كه بعد از اين پيدا شوند و متصف شوند بصفت ايشان زيرا كه آيه متصل است بما قبل خود\r\n","description":"","footnote":"","page_name":" 82 ","page_number":82},
  {"content":"\r\nبضميرى كه در او است يعنى ضمير لهم و چون استناد قول بلفظ لا تفسدوا است و تقدير اين است كه ( و اذا قيل لهم هذا القول ) پس صحيح باشد كه لا تفسدوا مسند اليه قيل باشد و فساد خروج شيء است از اعتدال و صلاح ضد آنست و اين هر دو شامل جميع ضار و نافعاند و از جملهء افساد ايشان در زمين تهييج حروب و فتن است بمخادعهء مسلمانان و معاونة كفار بر ايشان و افشاى اسرار اهل اسلام نزد اشرار اهل كفر چه اينها مؤدى بفساد آن چيزيست كه در زمينست از انسان و دواب و حرث و نيز از جملهء افساد است اظهار معاصى و اهانة بدين چه اخلال بشرايع و اعراض از آن موجب هرج و مرج است و اختلال نظام عالم و قائل لا تفسدوا فى الارض يا حق سبحانه است يا رسول او و يا بعضى از مؤمنان و قوله * ( قالُوا إِنَّما نَحْنُ مُصْلِحُونَ ) * جواب اذاست و رد ناصح بر سبيل مبالغه و حقيقة معنى آنست كه صحيح نيست مخاطبهء شما بما ( يقول لا تفسدوا ) زيرا كه از شان ما نيست مگر اصلاح و حال ما متمحص است از شوايب فساد چه انما مفيد حصر و قصر آن چيزيست كه داخل آن شده بر آنچه بعد از او است مانند ( انما زيد منطلق و انما منطلق زيد ) و اين را بجهة آن ميگفتند كه تصور فساد كرده بودند به صورت صلاح و به اعتقاد فاسد خود آن افعال را صواب ميدانستند بجهة مرض قلوب ايشان كما قال اللَّه تعالى أَ فَمَنْ زُيِّنَ لَه سُوءُ عَمَلِه فَرَآه حَسَناً و لهذا او سبحانه رد قول ايشان كرده فرمود كه * ( أَلا ) * بدانيد اى مؤمنان * ( إِنَّهُمْ ) * بدرستى كه منافقان * ( هُمُ الْمُفْسِدُونَ ) * ايشانند مفسدان و تباه كاران نه مؤمنان * ( وَلكِنْ لا يَشْعُرُونَ ) * و ليكن ايشان نميدانند كه مفسدانند و عمل ايشان بر وجه صلاح نيست به جهت عدم تفكر در آيات بينه و حجج واضحه و اگر بديدهء بصيرت فساد آن را ميدانستند باصلاح عمل خود ميكوشيدند و يا آنكه مراد آن است كه ايشان علم ندارند به آنچه مستحق آنند از عذاب و عقاب و اگر علم به آن ميداشتند در طريق صواب سلوك ميكردند و از افعال مذكوره مجتنب مىشدند و در انوار آورده كه اين كلام رد دعوى ايشانست بر ابلغ رد جهة تصدير آن به دو حرف توكيد كه ( ان الا ) است كه موضوع است براى تنبيه و تحقيق\r\nآنچه بعد از آنست چه همزهء استفهام كه از براى انكار است چون بر نفى داخل شد افادهء تحقيق مىكند زيرا كه نفى نفى ايجاب و اثبات است و نظير اينست أَ لَيْسَ ذلِكَ بِقادِرٍ و لهذا بعد از آن واقع نمىشود جمله مگر گاهى كه مصدر باشد به آنچه قسم متلقى است به او و اما كه از طلايع قسمست اخت الا است و تأكيد ديگران است كه مقرر نسبة است و تعريف خبر و توسيط فصل بجهة رد آن چيزيست كه إِنَّما نَحْنُ مُصْلِحُونَ متضمن آنست و آن قول ايشان است بتعريض مؤمنان و يا بجهة ايراد جمله اسميه كه دال است بر دوام و ثبات و استدراك ( بلا يشعرون ) چه اين هر دو نيز از ابلغية ردند و چون كمال ايمان بمجموع امرين است كه ان اعراض است از ما لا ينبغى كه مقصود\r\n","description":"","footnote":"","page_name":" 83 ","page_number":83},
  {"content":"\r\nاست بقوله لا تفسدوا و ديگرى اتيان بما ينبغى كه آن ايمانست از اين جهة امر به ايمان را از تمامى نصح و ارشاد گردانيده ميفرمايد كه * ( وَإِذا قِيلَ ) * و چون گفته شود يعنى رسول يا بعضى از مؤمنان گويند * ( لَهُمْ ) * مر آن منافقان را كه * ( آمِنُوا ) * بگرويد بدل و به اعتقاد تصديق پيغمبر ( ص ) كنيد * ( كَما آمَنَ النَّاسُ ) * هم چنان كه گرويده‌اند آدميان يعنى مؤمنانى كه ايمان ايشان مقرون باخلاص است و متمحض از شايبهء نفاق * ( قالُوا ) * گويند با نفس خود يا در ميان قوم خود * ( أَ نُؤْمِنُ ) * آيا ايمان آوريم استفهام براى انكار است يعنى هرگز تصديق نكنيم و نگرويم * ( كَما آمَنَ السُّفَهاءُ ) * هم چنان كه ايمان آورده‌اند گروه سفيهان و بيخردان و بدانكه * ( كَما آمَنَ النَّاسُ ) * در حيز نصب است بر آنكه صفت مصدر محذوفست و ماء مصدريه و تقدير اينكه ( آمنوا ايمانا مثل ايمان الناس ) و ميتواند بود كه ( ماء ) كافه باشد مانند ربما و ( لام ) در ( الناس ) براى جنس است و مراد به آن كسانىاند كه كاملند در انسانية و عامل بقضيهء عقل چه اسم جنس هم چنان كه مستعمل است از براى مسمى جنس ( مطلقا ) همچنين مستعمل است از براى چيزى كه مستجمع معانى مخصوصه باشد بجنس و امور مقصوده از آن و لهذا انسان را مسلوب ميسازند از كسى كه مستجمع معانى مخصوصه به انسان نباشد و ميگويند ( زيد ليس به انسان و من هذا الباب ) قوله تعالى صُمٌّ بُكْمٌ و قد جمعها الشاعر فى قوله ( اذا الناس و الزمان زمان ) و ميتواند بود كه لام براى عهد باشد و مراد به آن رسول باشد و آن كسانى كه با او بودند يا كسانى كه ايمان آورده بودند به او از اهل نحلهء منافقان چون ابن سلام و اصحاب او و لام در السفهاء اشاره است به * ( النَّاسُ ) * و يا از براى جنس است و مراد منافقان از اين قول آنكه اهل ايمان مندرجند در تحت سفها و تسفيه منافقان اهل ايمان را جهة سوء اعتقاد و فساد راى ايشان بود در آنكه احق و اعلمند از مومنان و يا بجهة تحقيرشان مؤمنان چه اكثر اهل ايمان فقرا بودند و برخى از ايشان بنده بودند مانند صهيب و بلال و يا بجهة تجلد و عدم مبالات ايشان به آنكه ايمان آورده بود از ايشان اگر تفسير ( ناس ) بعبد اللَّه ابى و اشياع او كنند و سفه خفة رايست كه مقتضى نقصان عقل است و حلم مقابل آنست و چون اهل نفاق از روى جهالة و غواية اسناد سفاهت باهل ايمان كردند حق سبحانه تكذيب ايشان كرده و سفاهت را بايشان رد فرموده و گفت * ( أَلا ) * بدانيد اى مؤمنان مصدق * ( إِنَّهُمْ ) * بدرستى كه اهل نفاق * ( هُمُ السُّفَهاءُ ) * ايشاناند بيخردان و جاهلان نه اهل ايمان زيرا كه سفيه كسيست كه تضييع ارباح نمايد و در مواضع منافع ضعيف الراى و قليل المعرفه باشد و چون ايشان عصيان را تصور طاعة كرده‌اند و كفر را مظنه ايمان به خدا و اين عين خسران و محض\r\n","description":"","footnote":"","page_name":" 84 ","page_number":84},
  {"content":"\r\nنقصان است پس حقيقة سفيه و جاهل باشد * ( وَلكِنْ لا يَعْلَمُونَ ) * و لكن نميدانند كه هيچ نميدانند اين مبالغه است در تجهيل ايشان چه ضلالة و جهالة جاهل بجهل جازم بر خلاف واقع كه آن را جهل مركب گويند اعظم و اتمست از كسى كه متوقف و معترف باشد بجهل خود چه اين كس بسيار هست كه آيات و نذر نفع به او مىرساند بخلاف اول و فصل اين آيه ( بلا يعلمون ) و آيهء متقدمه بلا يشعرون جهة آنست كه طباق ( لا يعملون ) اكثر است مر ذكر سفه را چه عدم علم ايشان از نقصان عقلست كه آن سفه است و يا بجهة\r\nآنكه وقوف بر امور دين و تمييز ميان حق و باطل از آن چيزى است كه مفتقر به نظر و فكر است و اما نفاق و آنچه در او است از فتن و فساد مدرك مىشود بادنى تفطن و تأمل در چيزى كه مشاهده ميگردد از اقوال و افعال ايشان آورده‌اند كه عبد اللَّه بن ابى و متابعان او روزى با أمير المؤمنين عليه السّلام و جمعى از مؤمنان ملاقات كردند و اظهار ايمان نمودند و از روى خوش آمد هر يك را مدحها گفتند و آن حضرت فرمود كه اى ابن ابى از خدا بترس و نفاق مكن او گفت يا ابا لحسن نفاق را بما نسبة مفرما كه ما همچه شما ايمان آورده‌ايم و تصديق برسول كرده‌ايم حقتعالى جهة تكذيب ايشان و تصديق حضرت امير عليه السّلام اين آيه فرستاد كه * ( وَإِذا لَقُوا ) * و چون ملاقات كننده منافقان و مصادفه نمايند * ( الَّذِينَ آمَنُوا ) * آن كسانى را كه ايمان آورده‌اند * ( قالُوا ) * گويند با ايشان از روى نفاق كه * ( آمَنَّا ) * ايمان آورده‌ايم همچه شما و بمحمد ( ص ) و كتاب او گرويده‌ايم و چون اين آيه براى بيان معاملهء ايشانست با مؤمنان و كفار و بيان آنچه قصهء ايشان به آن مصدر است اعنى قوله وَمِنَ النَّاسِ مَنْ يَقُولُ آمَنَّا تا آخر و مساق آن براى بيان مذهب ايشان و تمهيد نفاق ايشان پس موجب تكرير نباشد و لقاء بمعنى مصادفه است يق ( لقيته و لاقيته اذا صادفته و استقبلته و منه القيته اذا طرحته فانك تطرحه جعلته بحيث تلقى ) و بعد از بيان كيفيت ملاقاة ايشان با مؤمنان ذكر كيفيت ملاقاة آنها مىكند باقرباى خود بقوله * ( وَإِذا خَلَوْا ) * و چون خلوة كنند * ( إِلى شَياطِينِهِمْ ) * بسوى ديوان سركش خود يعنى چون جمع شوند در خلوت با اهل كفر كه در اغوا و اضلال و تكبر و عناد از قبيل شيطانند * ( قالُوا ) * گويند از روى اعتقاد * ( إِنَّا مَعَكُمْ ) * بدرستى كه ما با شمائيم يعنى بر دين و كيش شما * ( إِنَّما نَحْنُ ) * جز اين نيست كه ما در گفتار لفظ آمنا * ( مُسْتَهْزِؤُنَ ) * استهزا و سخريه كنندگانيم بمؤمنان و ببايد دانست كه خلا مأخوذ است از خلوت بفلان و اليه ( اذ تفردت معه يا از خلاك ذم اى عداك و مضى عنك و منه القرون الخالية اى الماضية و يا از خلوت منه اذا سخرت منه ) و تعديهء آن بالى جهة تضمين معنى آنهاست چه خلوت با غير مستلزم انهاى حديث است\r\n","description":"","footnote":"","page_name":" 85 ","page_number":85},
  {"content":"\r\nبه او و مراد از شياطين آنهااند كه مظهر كفرند كه مماثل شيطانند در تمرد چنان كه گذشت و اضافه آن بمنافقان بجهة مشاركة است در كفر و يا مراد كبار منافقانند و رؤساى ايشان از عبد اللَّه عباس روايتست كه مراد از شياطين پنج كسند از جهودان كه رؤساى ايشان بودند كعب بن اشرف كه در مدينه بود و ابو برده در بنى اسلم و عبد اللَّه در بنى جهينه و عوف بن عامر در بنى اسد و عبد اللَّه بن السودا در شام مروى است كه ايشان كاهنان كفار بودند كه براى ايشان از جن خبر ميدادند و بعضى ديگر گويند كه جماعتى بودند از يهود كه منافقان را بتكذيب امر ميكردند و بدانكه نزد سيبويه نون شياطين يا اصلى است مأخوذ از ( شطن اذا بعد ) چه شيطان بعيد است از سلاح و شاهد اينست قولهم ( تشيطن ) و يا زائده بنا بر آنكه مأخوذ باشد از ( شاط اذا بطل ) و مؤيد اينست كه باطل از اسماء شيطان است و اين بحث در تحت استعاذه سمة تحرير يافته و مخاطبهء منافقان با اهل ايمان بجملهء فعليه و با شياطين بجملهء اسميهء مؤكدهء به آن به جهت آنست كه به اولى قصد دعوى احداث ايمان كرده‌اند و بثانيه قصد تحقيق ثبات ايشان بر آنچه بر آن بوده‌اند و يا به جهت آنكه ايشان را باعثى نبود در عقيده و صدق رغبت در آنچه مخاطبه ميكردند با مؤمنان و نه توقع رواج ادعاى كمال بر مؤمنان در ايمان بخلاف آنچه با كفار ميگفتند و قوله * ( إِنَّما نَحْنُ مُسْتَهْزِؤُنَ ) * تاكيد ما قبل خود است زيرا كه مستهزئ به چيزى استخفاف كننده است به آن و اصرار نماينده بر خلاف آن و يا بدل است از ما قبل خود زيرا كه تحقير اسلام تعظيم كفر است و يا استينافست فكان چون منافقان گفتند بشياطين خود كه * ( إِنَّا مَعَكُمْ ) * ايشان گفتند كه اگر دعوى شما صحيح است پس چرا موافقت ميكرديد با اهل ايمان و ادعاى ايمان مينموديد ايشان جواب دادند كه * ( إِنَّما نَحْنُ مُسْتَهْزِؤُنَ ) * و استهزاء بمعنى سخريه و استخفافست يقال\r\n( هزءت و استهزءت ) بمعنى واحد كه ( احببت و استحببت ) و اصل آن خفة است مأخوذ از هزء كه قتل سريع است يقال ( هزء فلان اذا مات على مكانه ) اى ( بغتة و فجاة و ناقته تهزأ تسرع و تحف ) حاصل كه چون اهل نفاق با مؤمنان در مقام استهزا بودند و اظهار اين معنى ميكردند بكفار حق تعالى از جانب مؤمنان در جواب ايشان گفتند كه * ( اللَّه يَسْتَهْزِئُ بِهِمْ ) * خدا جزاى استهزا و سخريه ميدهد به آنها و چون حق تعالى متعاليست از جميع قبايح و سخريه كه از باب عبث و جهل است پس كلام را ناچار باشد از حذف و تقدير اى ( اللَّه يجازيهم على استهزائهم ) چنان كه به اين مترجم شد پس از قبيل تسميهء جزاى فعل باشد باسم فعل بر سبيل مزاوجه كه آن عبارتست از رعايت مقابله لفظ بلفظ چون جَزاءُ سَيِّئَةٍ سَيِّئَةٌ مِثْلُها وَإِنْ عاقَبْتُمْ فَعاقِبُوا بِمِثْلِ ما عُوقِبْتُمْ بِه فَاعْتَدُوا عَلَيْه بِمِثْلِ مَا اعْتَدى عَلَيْكُمْ و ميتواند بود كه تسميهء جزا بفعل به جهت مماثله فعل ايشان باشد در قدر يعنى جزاى استهزاى حق تعالى مماثل استهزاى ايشانست در قدر\r\n","description":"","footnote":"","page_name":" 86 ","page_number":86},
  {"content":"\r\nو اين ارباب استعاره است و يا معنى اين باشد كه حقتعالى راجع ميسازد و بال استهزا را برايشان پس در حكم كسى باشد كه مستهزئ باشد بايشان و اين از قسم اطلاق سبب اسمست كه استهزاست بر مسبب كه و بال استهزاست و يا فرو ميآورد برايشان حقارت و هوانى كه لازم استهزاست و اين از قبيل اطلاق اسم است بر لازم و يا معامله مىكند با ايشان مانند معامله مستهزئ و اين در دنيا به اين طريقست كه اجراى احكام مسلمانان مىكند برايشان يعنى به جهت اظهار ايمان تكاليف شرعيه را كه اعمال بدنيه و ماليه است برايشان جارى ميسازد و در آخرت بجهة ابطان كفر به عذاب ابدى گرفتار ميگرداند پس گوئيا با ايشان در مقام استهزاست و يا استدراج ايشان مىكند بامهال و زيادتى در نعمة در حالت تمادى ايشان در طغيان يعنى مرتبه نعمت را برايشان زياد ميگرداند بعد از آنكه ايشان بتدريج كفر را زياد ميكنند تا آنكه چون كفر ايشان به نهايت رسيد بيكدفعه ايشان را هلاك كند به عذاب ابدى گرفتار كند و تسميهء اين باستهزا به جهت آنست كه ظاهرا نعمت است و حقيقت استدراج و هلاكت و در آخرت به اين وجه كه چون مؤمنان در بهشت بتختهاى خود بنشينند و كافران در دوزخ بجاى خود قرار گيرند حقتعالى بفرمايد كه تا درى از دوزخ بجانب بهشت بگشايند منافقان چون بهشت را بينند بسرعت تمام متوجه آن شوند و بسبب كثرت مسارعت بر روى در آيند و برخيزند تا بدر بهشت رسند بهشتيان را با علو مرتبه و رفعة درجه بينند كه بر بالاى تختهاى مرصع بدرر و يواقيت و محلى بذهب و فضه ملاحظه كنند و چون ميل كنند كه پاى در بهشت نهند فى الحال در را ببندند و مؤمنان بر ايشان بخندند و ايشان مخذول و نااميد از آنجا برگردند و باز بمقر سقر قرار گيرند اينست معنى قوله تعالى فَالْيَوْمَ الَّذِينَ آمَنُوا مِنَ الْكُفَّارِ يَضْحَكُونَ عَلَى الأَرائِكِ يَنْظُرُونَ عدى بن حاتم روايت كرده كه رسول صلَّى اللَّه عليه و آله فرمود كه در روز قيامت منافقان را تمكين دهند تا در عقب مؤمنان بروند و بنور ايشان عقبهاى صراط را قطع كنند چون بدر بهشت برسند و بهشت را بآراستگى تمام ملاحظه نمايند و پاى بردارند كه در بهشت نهند فرشتگان دوزخ در رسند و ايشان را بدوزخ كشند ايشان گويند بار خدايا چون كه ما مستحق دوزخ بوديم چرا تمكين ما ميدارى با مؤمنان متوجه بهشت شويم و بهشت را با زيب و زينت ببينيم خطاب آيد كه اين جزاء استهزا است كه در دنيا با مؤمنان ميكرديد و نزد بعضى مراد از استهزاء تخطئه و تجهيل او سبحانه است مر اهل نفاق را چه عادت عرب آنست كه مقارب شيء را در معنى قائم مقام آن ميگرداند پس معنى چنين دهد كه حقتعالى ايشان را خاطئى و جاهل ميخواند به جهت توغل و اصرار ايشان در كفر و استيناف كلام و عدم اتيان به حرف عطف جهت آنست كه تا دلالت كند مر آنكه حقتعالى متولى مجازات ايشان شده به جهت انتقام براى مؤمنان بىآنكه مؤمنانرا محتاج گرداند\r\n","description":"","footnote":"","page_name":" 87 ","page_number":87},
  {"content":"\r\nبمعارضه كردن با ايشان و اشعار بر آنكه استهزاء ايشان در مقابلهء آنچه حقتعالى به ايشان كند از تعذيب و مجازات غير معتد به و ملتفت اليه است و عدم ايراد اللَّه مستهزئ بهم به صيغه اسم فاعل با آنكه مطابق و\r\nموافق قول ايشانست جهت ايمانست به آنكه استهزاء حقتعالى در حق ايشان حالا بعد حال و حينا بعد حين متجدد و حادث خواهد شد و عادت اللَّه جاريست بر آنكه نكايات او در ايشان از قتل و جرح و غير آن به اين منوال جارى گرداند كما قال أَ وَلا يَرَوْنَ أَنَّهُمْ يُفْتَنُونَ فِي كُلِّ عامٍ مَرَّةً أَوْ مَرَّتَيْنِ پس معنى آيه آنست كه حق سبحانه پيوسته در متعاقب يكديگر منافقان را به جزا و سزاى خود مىرساند * ( وَيَمُدُّهُمْ ) * و مدد ميدهد و متزايد ميسازد و يا ميكشاند در مدت مديده و فرو ميگذارد ايشان را * ( فِي طُغْيانِهِمْ ) * در سركشى و از حد در گذشتن ايشان در كفر و نفاق * ( يَعْمَهُونَ ) * در حالتى كه حيران و سر گردانند از طريق حق و منهج صواب يعنى به جهت عدم تدبر و تفكر ايشان در آيات بينه و حجج هاديه كه از ممر جحود و عناد باطنى ظاهر گشته حقتعالى تخليهء ايشان مىكند و در باديهء خذلان ايشان را فرو ميگذارد و نظر لطف از ايشان برداشته اعطاف و الطافى كه با مؤمنان عطا ميفرمايد ايشان را از آن محروم ميگرداند بواسطه تخليه و تخذيل ايشان در كفر باطنى راسخ ميشوند فكانه او سبحانه ممد طغيان ايشان شده و نزد بعضى معنى آنست كه حقتعالى ايشان را زمان بسيار مهلت ميدهد و عمر دراز به ايشان ميدهد تا ايمان آرند و ايشان انقياد نكرده در طغيان و تجبر خود استمرار ميكنند و معنى اول اولى است به جهت آنكه يمد مشتق است از ( مد الجيش و امده اذا زاده و قواه و منه مدرت السراج و الارض اذا استصلحها بالزيت و السمادلا من المد فى العمر لانه يعدى باللام كاملى لهم و يقال مد لعمره اى جره و امهله ) پس حاصل معنى آنست كه چون حقتعالى منع مىكند از ايشان الطاف و انشراح و نور قلب كه باهل ايمان عطا فرموده و خذلان ايشان مىكند به جهت كفر و اصرار ايشان و سد طريق توفيق بر انفس خود پس رين و ظلمت قلوب ايشان متزايد مىشود هم چنان كه بسبب الطاف انشراح قلوب مؤمنان زياده ميگردد و يا معنى آنست كه به جهت فرط عناد ايشان و عدم تدبر ايشان در دلايل و حجج هاديه كه مستلزم رفع لطفست و توفيق اقدار و تمكين شيطان ميدهد و تخليه او مىكند در اغواى ايشان و منع اضلال او نميكند و به جهت اين ايشان در طغيان مىافزايند و بنا بر اين اسناد فعل مد به خدا از قبيل اسناد فعل است بمسبب و اضافهء طغيان به ايشان به جهت دفع توهم آنست كه اسناد فعل به او سبحانه حقيقت باشد و مصداق اينست كه چون اسناد مد به شياطين كرد اطلاق غى فرمود و مقيد باضافه نگردانيد و گفت يَمُدُّونَهُمْ فِي الغَيِّ و كسانى كه\r\n","description":"","footnote":"","page_name":" 88 ","page_number":88},
  {"content":"\r\nيمدهم بمعنى املى لهم تفسير ميكنند ميگويند كه حرف جر در كلام مقدر است و تقدير اين است كه يمدهم پس حذف لام شده و فعل معدى بنفسه گشته كما فى قوله تعالى وَاخْتارَ مُوسى قَوْمَه و يا كلام در تقدير اين است كه يمدهم استصلاحا و هم مع ذلك ( يعمهون فى طغيانهم ) و طغيان بضم و كسر چون لقيان و لقيان بمعنى جذست در عصيان و غلو در كفر و اصل آن تجاوز شيء است از امكان خودش قال اللَّه تعالى إِنَّا لَمَّا طَغَى الْماءُ حَمَلْناكُمْ فِي الْجارِيَةِ و عمد در بصيرت مانند عمى است در بصر و آن تحير است در امر يقال رجل عامة و عمه و ارض عمهاء لا منار بها قال الشاعر ( اعمى الهدى بالجاهلين العمه و مهمه اطرافه فى مهمه ) * ( أُولئِكَ ) * آن گروه منافقان * ( الَّذِينَ اشْتَرَوُا ) * آن كسانىاند كه خريدند يعنى بدل كردند و اختيار نمودند * ( الضَّلالَةَ ) * گمراهى را كه آن كفر است و نفاق و شك و هلاكت * ( بِالْهُدى ) * به راه راست كه ايمانست و يقين و علم و اخلاص و نجات اصل اشتراء بذل ثمن است براى تحصيل آنچه مطلوب باشد از اعيان پس اگر احد عوضين نقد باشد متعين است كه ثمن باشد و بذل آن اشترا چه عين نقد مطلوب نيست بلكه مقصود عوض ديگر است كه غير نقد است و اگر احد عوضين نقد نباشد هر كدام از آن عوضين كه مصور باشند بصورة ثمن نازل آن مشترى خواهد بود و اخذ آن بايع و لهذا اشتراء از لغت اضداد است و هر يك از مباذلين وا بايع و مشترى ميتوان گفت و بعد از آن استعارهء اشترا شده براى اعواض از\r\nآنچه در دست باشد تا به آن تحصيل غير آن كنند خواه از معانى باشد يا از اعيان و بعد از آن بر سبيل اتساع مستعمل شده از براى رغبت گردانيدن از شيء به جهت طمع در غير آن و چون اشترا و استبدال كفر به ايمان فرع تقدم ايمانست و اين از اهل نفاق مسلوب بود پس مراد از اشترا معنى مجازيست كه آن با اختيار كفر است و ضلالة بر هدايت چه هر مشترى اختيار متاع بايع مىكند و لهذا ابن عباس در تفسير اين آيه فرمود كه ( اخذ و الضلالة و تركوا الهدى ) و يا آنكه چون آدميان بر فطرت اسلام مجبولند چنان كه در احاديث و اخبار ثابت شده پس معنى مراد آنست كه ايشان بذل كردند ايمان فطرى را بكفر كسبى و يا آنكه چون پيش از بعثت معترف بودند برسالت خاتم الانبياء ( ص ) و بعد از آنكه مبعوث شد به او نگرويدند پس بذل كرده باشند ايمان را بكفر و انكار و بر هر تقدير * ( فَما رَبِحَتْ تِجارَتُهُمْ ) * پس سود نكرد بازرگانى ايشان در استبدال كفر بايمان و اين ترشيح مجاز است زيرا كه استعارهء ترشيحيه آنست كه چيزى كه ملايم مشبه به باشد براى مشبه ذكر كنند پس چون كه لفظ اشترا در معامله ايشان كه مبادله است مستعمل شده و در عقب آن ربح تجارت واقع شده كه ملايم و مشاكل اشتر است به جهت تمثيل خسار ايشان و تجارت طلب ربح است بيع و شرى و ربح فضل رأس المال است و اسناد ربح بتجارت با آنكه براى ارباب تجارتست بنا بر اتساع است جهت\r\n","description":"","footnote":"","page_name":" 89 ","page_number":89},
  {"content":"\r\nتلبس تجارت بفاعل و يا به جهت مشابهت آن بفاعل از حيثية آنكه سبب ربح و خسرانست و حاصل معنى آنست كه منافقان در اين معامله كه اشتراى ضلالتست بهدى سودى نكردند و نفى نبردند * ( وَما كانُوا مُهْتَدِينَ ) * و نبودند راه راست يافتگان بطريق فايدهء تجارت بلكه در آن تجارت سرمايهء هدايت را در باختند بخسران ضلالت گرفتار شدند چه مقصود از تجارت سلامتى رأس المال است و ربح و اهل نفاق اضاعهء اين هر دو كردند زيرا كه رأس المال ايشان كه فطرة سليمه و عقل صرف بود پس چگونه اختيار ضلالت كردند استعداد فطرى ايشان باطل شد و عقل ايشان مختل گشت و باقى نماند مر ايشان را رأس المالى كه به آن متوسل شوند بادراك حق و نيل كمال پس آپس و خاطر شدند از ربح و اصل مال خود را ضايع و باطل گردانيدند و مفقود ساختند و بدانكه حق سبحانه بعد از بيان حقيقت حال منافقان ايراد ضرب المثل فرموده براى زيادتى در توضيح و تقرير حال ايشان چه ضرب المثل واقع است در نفس و اقمع در قمع خصم اعند زيرا كه آن عبارت است از ارادهء متخيل و معقول به صورت محقق محسوس و به جهت فايدهء عظيمه كه در ضمن امثال مندرج است حقتعالى آن را در كتب خود بسيار ياد فرموده و در احاديث و كلام انبيا و حكما نيز كثير الاستعمال است پس بنا بر اين ميفرمايد كه * ( مَثَلُهُمْ ) * يعنى مثل و داستان منافقان درين معامله * ( كَمَثَلِ الَّذِي ) * همچه مثل و داستان كسى است كه در شب تيره ابرناك * ( اسْتَوْقَدَ ناراً ) * بر افروزد آتش را در بيابان به جهت ديدن راه يعنى تا پيرامون خود را ديده زود قطع مسافت كند و از خوف دشمنان خود را بمأمنى رساند مثل در اصل لغت بمعنى نظير است يقال ( مثل و مثل و مثيل كشبه و شبه و شبيه ) و بعد از آن شايع گشته در قولى ساير و تمثل كه مضرب آن بمرور آن شده باشد و آن مضروب نميشود مگر در جايى كه در آن غرابتى باشد و لهذا محفوظ عليه است از تغيير و بعد از آن مستعار شده براى هر حالى يا قصه يا صنعتى كه آن را شأنى باشد و در آن غرابتى بود مثل قوله تعالى مَثَلُ الْجَنَّةِ الَّتِي وُعِدَ الْمُتَّقُونَ و قوله وَلِلَّه الْمَثَلُ الأَعْلى و قوله وَتِلْكَ الأَمْثالُ نَضْرِبُها لِلنَّاسِ و الذى بمعنى الذين است كما فى قوله تعالى وَخُضْتُمْ كَالَّذِي خاضُوا اگر مرجع ضمير بنورهم باشد و جواز وضع الذى در موضع الذين و عدم جواز وضع قائم در مقام قائمين به جهت آنست كه الذى غير مقصود است به وصف بلكه مقصود از آن جمله ايست كه صلهء الذى است و الذى وصله است به وصف معرفة بجمله و ديگر آنكه قائم اسم تاميست مستقل پس قائم مقام جمع واقع نشود و الذى اسم تام نيست بلكه\r\nدر حكم جزء اسم است پس سزاوار آن باشد كه جمع واقع نشود هم چنان كه اخوات آن و واحد و جمع در آن مساوى باشد و الذى حقيقت جمع مصحح الذى نيست بلكه نون و يا در آن زائد شده براى زيادتى معنى و لهذا در حالت نصب و رفع بيا است تا ايذان باشد\r\n","description":"","footnote":"","page_name":" 90 ","page_number":90},
  {"content":"\r\nبر لغت فصيحه كه قرآن بر آن واقع شده و ديگر آنكه چون مستطالست بصله پس مستحق تخفيف باشد و لهذا در اسماع فاعلين و مفعولين در تخفيف آن مبالغه كرده‌اند و حذف ياء آن كرده‌اند و يا اقتصار بر لام كرده و يا توحيد آن بنا بر آن باشد كه مقصود از آن جنس مستوقد نيست و يا الف عهد باشد و مراد به آن جماعتى كه مستوقد باشند و استيقاد طلب وقود است و سعى در تحصيل آن و آن سطوع نادست و ارتفاع لهب آن و اشتقاق نار از نار بنورا است بمعنى نفر زيرا كه آتش را حركتى و اضطرابى هست و تنوين آن براى تعظيمست پس حقيقت معنى آنست كه حال عجيبة الشأن ايشان مانند حال كسانيست كه آتش عظيم بر فروزند * ( فَلَمَّا أَضاءَتْ ) * پس آن هنگام كه روشن سازد آتش * ( ما حَوْلَه ) * آن چيزى را كه گرداگرد ايشانست * ( ذَهَبَ اللَّه ) * ببرد خداى تعالى * ( بِنُورِهِمْ ) * روشنى ايشان را و ميتواند بود كه اضاء فعل لازم باشد و ما حوله مسند اليه او و تأنيث آن بنا بر تفسير ما حوله باشد باشيا و اماكن يعنى چون روشن شود آن چيزها و جايها كه گردا گرد آنها است و يا آنكه نار مسند اليه او باشد و ما موصله در معنى امكنه منصوب بر ظرفيه و يا مزيده و حول ظرف اضاءه يعنى هر گاه روشن شود آتش در مواضح و يا در حوالى ايشان و تاليف حول از دورانست و تسميه عام بحول به جهت آنست كه داير است و قوله * ( ذَهَبَ اللَّه بِنُورِهِمْ ) * جواب لما است و ضمير راجع بالذى و جمع آن به جهت حمل بر معنى و بنا بر اين ذكر بنورهم در مقام بنارهم جهت آنست كه مقصود از ايقاد نور است نه نار و يا آنكه استينافست در جواب اعتراض سائلى كه گويد ( ما بالهم شبهت حالهم به حال مستوقد و قدر انطفت ناره ) و يا بدل از جملهء تمثيل است بر سبيل بيان و بنا بر اين دو قول ضمير راجع بمنافقانست و جواب لما محذوف هم چنان كه در جواب ( فلما ذهبوا به فعلوا به ما فعلوا من الاذى ) پس اينجا نيز حذف جواب شرط كرده‌اند به جهت ايجاز و امن التباس و اسناد ذهاب به حق تعالى جهت آنست كه حصول اطفا بسبب خفى است و يا بامر سماوى مانند ريح و مطرويا براى مبالغه و لهذا تعدية فعل ببا شده دون همزه چه در ياء معنى استصحاب است و استمساك كما يقال ( ذهب السلطان بماله اذا اخذه ) و آنچه او سبحانه اخذ و استمساك آن كرده هيچ مرسلى نخواهد بود كه ارسال آن كند كما قال وَما يُمْسِكْ فَلا مُرْسِلَ لَه مِنْ بَعْدِه و از اين جهت است كه عدول فرموده از ضوء كه مقتضاى لفظ اضائتست بنور كه ضوء ضعيف است چه اگر ( ذهب اللَّه بضوئهم ) ميگفت محتمل ذهاب آن چيزى ميبود كه در ضوء است كه آن زيادتى است و بقاى آنچه مسماى نور است و حال آنكه غرض ازاله اصل نور است از ايشان كه هيچ از آن باقى نماند و به جهت اينست كه تقرير و تأكيد اذهاب نور فرموده بقوله * ( وَتَرَكَهُمْ ) * و واگذارد خدا ايشان را * ( فِي ظُلُماتٍ ) * در تاريكىهاى متراكمه * ( لا يُبْصِرُونَ ) * در حالتى كه هيچ نبينند پس ذكر ظلمتى كه عدم\r\n","description":"","footnote":"","page_name":" 91 ","page_number":91},
  {"content":"\r\nنور است و انطماس آن بالكليه و ايراد آن بصيغهء جمع و تنكير آن و وصف آن به آنكه ظلمت خالصه است به جهت دلالت است بر ذهاب نور اصلا و راسا كه هيچ شبحى در آن مرئى نشود و بدانكه ترك در اصل بمعنى طرح و خلى است و متعدى بيك مفعول است و به جهت تضمين معنى صير در آن جارى مجراى افعال قلوب مىشود پس تقاضاى دو مفعول مىكند مانند * ( وَتَرَكَهُمْ فِي ظُلُماتٍ ) * و قول الشاعر ( فتركته جزر السباع بنشئه ) كه بمعنى صيرهم و صيرته است و بظلمات ماخوذ است از ( ما ظلمك ان تفعل كذا اى ما منعك ) چه ظلمت سد بصر مىكند و منع رؤية و مراد بظلمات منافقان ظلمت كفر است و ظلمت نفاق و ظلمت روز قيامت بر خلاف اهل ايمان كما\r\nقال يَوْمَ تَرَى الْمُؤْمِنِينَ وَالْمُؤْمِناتِ يَسْعى نُورُهُمْ بَيْنَ أَيْدِيهِمْ وَبِأَيْمانِهِمْ يا ظلمت ظلال و ظلمت سخط خدا و ظلمت عقاب ابدى و يا مراد ظلمت شديده است كه در حكم ظلمات متراكمه باشد و اين ابلغ است و مفعول لا يبصرون از قبيل مطروح متروكست نه متروك منوى فكان كه فعل غير متعدى است حاصل كه آيه ضرب المثل است كه حقتعالى بيان فرموده براى كسى كه او را نوعى از هداية عطا كرده باشد و او اضاعهء آن كرده به آن متوصل نشود بنعيم ابد پس متحير و متحسر فرو ماند پس اين ضرب المثل براى تقرير و توضيح آن چيزيست كه آيهء اولى متضمن آنست از خسران ربح و عدم اهتداء بطريق ارباح آن و در تحت عموم اين مثل داخلند منافقان مذكوره چه اضاعه آن چيزى كرده‌اند كه السنه ايشان به آن ناطق شده از سخن حق بسبب استبطان كفر و اظهار آن در حين خلوت با شياطين خود و نيز داخلند در تحت عموم اين مثل آن كسانى كه اختيار ضلالت كرده‌اند بر هدى كه فطرت اسلامست و يا مرتد شده‌اند از دين اسلام بعد از ايمان آوردن و كسانى كه صحيح باشد مر ايشان را احوال اراده پس دعوى بىمعنى محبت كرده باشند كه فوق مرتبهء آنست و حقتعالى بسبب آن از ايشان اذهاب آن چيزى نموده كه بر ايشان اشراق فرموده باشد از نور اراده و اين مذهب متصوفه است و يا مثليست بنارى كه موقد باشد براى استضاء از براى ايمان ظاهر منافقان كه بسبب آن محقون الدم شده‌اند و اولاد و اموال ايشان محفوظ مانده و مشارك مسلمانان شده‌اند در مغانم و احكام و يا مثلى است باطفاى نار و اذهاب نور براى ذهاب اثر ايمان از ايشان و انطماس نور آن با هلاك ايشان و افشاى حال ايشان و كسانى كه ضمير بنورهم راجع بمنافقان ميدارند كه ممثلند به اين مثل نه راجع بالذى ميگويند كه اگر چه ظاهر حق نظم مقتضى آنست كه در موضع ( ذهب اللَّه بنورهم اطفئها اللَّه ناره ) باشد و بواقى ضمير بر طريقه توحيد تا جواب لما مشاكل جزاى آن باشد لكن چون اطفاء نار مثلست در اذهاب نور منافقان پس به جهت ايجاز و اقتصار عبادت اذهاب نور ايشان در مقام إطفاى نار مستوقد واقع شده چه سوق كلام دلالت تمام دارد بر حذف آن و حقيقت معنى به اين راجع كه حال منافقان چون حال كسيست كه به جهت خوف طريق و رسيدن بمامن در شب تار آتش بر فروزد و چون آتش حوالى\r\n","description":"","footnote":"","page_name":" 92 ","page_number":92},
  {"content":"\r\nآن را روشن سازد حقتعالى روشنى آن را فرو نشاند و آن كس را تاريك و بىنور بگذارد و حيران و هراسان در آن بيابان بماند همچنين چون منافقان اظهار كلمه توحيد نمايند و در شب تيره ضلالة از بيم شمشير مسلمانان آتش كلمهء شهادت برافروزند و بدانمقدار روشنى عزيز و ارجمند گردند و با مؤمنان مخالطه و مناكحه و موارثه نمايند و بر انفس و اموال اولاد خود ايمن شوند حقتعالى در وقت موت نور ظاهر ايشان را كه آن اقرار ايمانست تاريك گرداند به جهت ابطان كفر و آن نور امن و راحت را بظلمة خوف و عقوبت مبدل سازد و ايشان در تاريكى سخط و عقوبت بمانند كه اصلا طريق بيرون شدن از آن نبينند پس جمعى كه حال ايشان بر اين وجه است * ( صُمٌّ ) * گرانند به اين معنى كه گوش هوش بر حق نميكنند * ( بُكْمٌ ) * گنگانند به اين اعتبار كه سخن حق نميگويند * ( عُمْيٌ ) * كورانند كه حق را نمىبينند مراد آنست كه حقيقت اين اعضا از ايشان مسلوب نيست بلكه چون دلايل حقه را استماع نميكنند و از روى اعتقاد اعتراف به خدا و رسول نمىكنند و آيات باهره و معجزات ظاهره را منظور نظر نميدارند پس گويا كه قوهء سامعه و باصره و ناطقه ندارند و مخفى نيست كه اين آيه دلالتى تمام دارد بر آنكه ختم و طبع و ازاغهء قلب نه بمعنى حيلوله است ميان ايشان و ميان ايمان تا بواسطة آن قادر نباشند بر ايمان آوردن بلكه مراد از آن اخبار است به آنكه ايشان در اوامر الهيه و حجج بينه و دلايل واضحه تفكر نمىكنند و فهمى كه خدا بايشان كرامت فرموده به جهت عناد و جحود در آيات بينات استعمال نمىكنند * ( فَهُمْ ) * پس ايشان كه به اين مرتبه رسيده‌اند * ( لا يَرْجِعُونَ ) * باز نميگردند از كفر بايمان و از ضلالت نفاق بهدايت ايقان ميل نمىكنند و در انوار كشاف آورده كه چون منافقان سد مسامع خود كرده‌اند از اصاخهء حق\r\nو ابا كرده‌اند از آنكه به آن انطاق السنة خود كنند و متبصر شوند بابصار خود بآيات بينه فكان مشاعر ايشان مأوف شده و قواى ايشان منتفى گشته كقوله\r\n\r\n( صم اذا سمعوا خيرا ذكرت به\r\nو ان ذكرت بسوء عندهم اذنوا\r\n\r\n\r\nاصم عن الشيء الذى لا اريده\r\nو اسمع خلق اللَّه حين اريد )\r\n\r\nو اطلاق صم و بكم و عمى بر اهل نفاق بر طريقهء تمثيل است نه استعاره زيرا كه شرط استعاره آنست كه ذكر مستعار له در او مطوى باشد بوجهى كه ممكن باشد حمل كلام بمستعار منه اگر قرينه نباشد كقوله زهير\r\n\r\n( لدى اسد شاكى السلاح مقذف\r\nله لبد اظفارها لم تقلم )\r\n\r\nو اينجا اگر چه ذكر مستعار له مطويست به جهت حذف مبتدا لكن در حكم منطوق به است و نظير اينست ( اسد على و فى الحروب نعامة ) و اين در صورتيست كه ضمير بنورهم راجع بمنافقان باشد بنا بر آنكه آيه فذلكه و تتمه تمثيل باشد و اگر راجع بمستوقدين باشد پس صم و بكم و عمى بر حقيقت خود خواهد بود و\r\n","description":"","footnote":"","page_name":" 93 ","page_number":93},
  {"content":"\r\nمعنى آنكه ايشان چون ايقاد نار كردند حقتعالى نور ايشان را ببرد و واگذاشت ايشان را در ظلمات هايله كه ادهاش ايشان كرد بر وجهى كه حواس ايشان مختل شد و قواى ايشان منتقض گشت و صمم در اصل صلابتى است كه از اكتناز و انضمام اجزا حاصل شده باشد و منه قيل ( حجر اصم و قناة صماء و صمام القارورة ) و تسميهء فقدان حاسهء سمع بصمم جهت آنست كه سبب صمم آنست كه باطن صماخ مكتنز شود و تجويف آن كه مشتملست بر هوايى كه بتموج آن صوت مسموع مىشود منتفى گردد و بكم خرس است و عمى عدم بصر ( عما من شأنه ان يبصر ) و گاه هست كه اطلاق آن بر عدم بصيرت ميكنند و فا دال است بر آنكه اتصاف ايشان به احكام سابقه سبب تحير و احتباس ايشان شده است بر وجهى كه عود نكنند بهدايتى كه بيع آن كرده‌اند و تضييع آن نموده و يا باز نگردند از ضلالتى كه اشتراى آن كرده‌اند و اگر ضمير راجع بمستوقدين باشد معنى آنست كه ايشان متحيرند و ندانند كه متقدم شوند يا متأخر و متحير گردند در اينكه بچه وجه باز گردند به آنجا كه ابتداى مشى ايشان بوده و قوله عز و جل * ( أَوْ كَصَيِّبٍ مِنَ السَّماءِ ) * عطفست بر الذى استوقد اى ( كمثل ذوى صيب ) لقوله * ( يَجْعَلُونَ أَصابِعَهُمْ ) * چه اين دال است بر حذف مضاف در صيب واو در اصل براى تساويست در شك و بعد از آن بر سبيل اتساع اطلاق آن كرده‌اند بر مطلق تساوى بدون شك مثل ( جالس الحسن او ابن سيرين ) و قوله تعالى وَلا تُطِعْ مِنْهُمْ آثِماً أَوْ كَفُوراً كه او درين هر دو مفيد تساويست در حسن مجالست و لزوم عصيان و او در اينمقام نيز از اين قبيل است و معنى اينكه قصهء منافقين مشبه است به اين دو قصه و هر دو مساويند در صحة تشبيه به آن و تو مخيرى در تمثيل به اين هر دو معا تا بهر كدام از اين دو وجه كه خواهى وصيب فيعل است مأخوذ از صوب كه بمعنى نزول است و آن را بر سحاب و مطر هر دو اطلاق مىكنند و آيه احتمال هر دو دارد و تنكير آن به جهت آنست كه مراد به آن نوعى از مطر شديد است و تعريف سما جهت دلالت است بر آنكه غمام اخذ جميع آفاق سما است چه هر افقى از آن مسمى است بسما هم چنان كه هر طبقهء از آن را سما ميگويند و تعريف آن ممد همه چيزيست كه در صيب است از مبالغه كه از جهت اصل و بنا و تنكير ناشى شد چه اصل آن صوب است كه دلالت بر فرط انسكاب و سرعت وقوع آن مىكند و بناى آن بر فيعل كه صفت مشبه است كه دلالت بر ثبات و دوام مىكند بحسب وضع و تنكير آن براى تعظيم و نزد بعضى مراد بسما سحابست و بنا بر اين لام از براى تعريف ماهية است و معنى آيه آنست كه حال منافقان مساوى است ميان آنكه مثل حال مستوقدين باشد كه مذكور شد يا مثل جماعتى كه اصحاب باران بزرگ قطره باشند يعنى گرفتار شده باشند در ميان باران درشت قطره كه بسرعة و هيبة تمام نازل گردد و ريزان شود از همه جوانب آسمان يا از ابر * ( فِيه ) * كه در آن باران يعنى در وقت باريدن آن\r\n","description":"","footnote":"","page_name":" 94 ","page_number":94},
  {"content":"\r\n* ( ظُلُماتٌ ) * تاريكيها باشد از سياهى شب و تيرگى ابر و تراكم آن * ( وَرَعْدٌ ) * و او از صعب كه از آن مسموع شود * ( وَبَرْقٌ ) * و روشنى كه از آن رخشان شود و بدانكه اگر مراد بصيب مطر است پس مراد بظلمات ظلمة تكاثف آنست بتتابع قطر\r\nمطر و ظلم غمام آن باظلة ليل و آن را مكان رعد و برق گردانيده بجهة آنكه رعد و برق در منحدر آن و اعلاى آنست و متلبس به آن و اگر مراد به آن سحابست پس ظلمات آن سواد آنست و تطبيق آن باظله ليل و ارتفاع آن باتفاق جميع نحاة بظرفيت است بجهة آنكه ظرف اعتماد كرده بر موصوف و رعد صوتيست كه مسموع مىشود از سحاب و مشهور آنست كه سبب آن اضطراب اجرام سحاب و اصطكاك آنست در وقتى كه رياح جذب آن ميكنند پس آن صداق ابر هم خوردن پاره هاى ابر است و آن از ارتعاد مأخوذ است و برق آن چيزى است كه لامع مىشود از سحاب مأخوذ از ( برق الشيء بريقا ) و اين هر دو در اصل مصدرند و لهذا آنها جمع واقع نشده‌اند و در بعضى از تفاسير آمده كه رعد آواز فرشته ايست كه ابر را در اطراف عالم منتشر ميسازد و از ائمه هدى عليه السّلام مرويست كه رعد ملكيست كه موكل است بر سحاب و بنا بر اين مراد از رعد صوت رعد باشد بتقدير مضاف يا آنكه او از ريحى است مجتمع در زير آسمان كه ابر را ميدواند و از او بيرون ميآيد و از أمير المؤمنين عليه السلام منقولست كه برق روشنى تازيانه ايست از آهن كه ملائكه آن را برابر ميزنند و مىدرند و بروايت ديگر تازيانه ايست از نور كه ملك السحاب ابر را مىراند و يا آتشى است كه ميجهد نزد بر هم خورد پاره هاى ابر حاصل كه منافقان مثل اهل باران ريزانند با رعد و برق كه در آن گرفتار شده باشند * ( يَجْعَلُونَ ) * گردانند يعنى در آورند * ( أَصابِعَهُمْ فِي آذانِهِمْ ) * انگشتان خود را در گوشهاى خود * ( مِنَ الصَّواعِقِ ) * از جهت سختى صداى صاعقه ها كه از آن ميجهد ضماير راجعاند باصحاب صيب و اصحاب اگر چه در لفظ محذوفست و صيب در مقام آن واقع شده ليكن در معنى باقيست پس جايز باشد كه معول عليه باشد و اين جمله استينافست فكان چون مذكور شده آنچه مؤذنست بشدت و هول كسى ميگويد ( كيف حالهم مع ذلك ) در جواب آن گفته مىشود كه * ( يَجْعَلُونَ أَصابِعَهُمْ فِي آذانِهِمْ ) * و ذكر اصابع در مقام انامل بجهة مبالغه است يعنى از غاية خوف و خشية همه انگشتان را در گوشهاى خود فرو برند تا آن آواز مهيب نشنوند و من الصواعق متعلق است به يجعلون اى ( يجعلون من اجل الصواعق ) و صاعقه قطعهء رعد هايل است با آتش بىزبانه و بىدود كه بر هيچ چيز مرور نكند مگر كه در آن نفوذ كند و بسوزاند و اشتقاق آن از صعق است كه بمعنى شدة صوت است و گاه هست كه اطلاق صعق بر هر شيء ميكنند كه هايل باشد خواه مسموع و خواه مشاهد و يقال ( صعقته الصاعقة اذا اهلكته بالاحراق او بشدة الصوت ) و اين در\r\n","description":"","footnote":"","page_name":" 95 ","page_number":95},
  {"content":"\r\nاصل يا صفة قطعهء رعد است اى قطعة صاعقة من الرعد و قواطع صواعق منه و يا صفة رعد است و تا براى مبالغه هم چنان كه در رواية و يا براى مصدر است مانند عافيه و كاذبه و ميگويند كه ملك السحاب وقتى كه خشم ميگيرد برابر آتش از دهن او ميجهد و بر هر تقدير اصحاب باران گوشهاى خود را بادخال اصابع در آن باز دارند از شنيدن صداى آن * ( حَذَرَ الْمَوْتِ ) * بجهة بيم مردن و ترس هلاك شدن خود اين مفعول له است و موت بمعنى زوال حياة است و نزد بعضى عرضيست مضاد حياة لقوله تعالى خَلَقَ الْمَوْتَ وَالْحَياةَ و جواب از اين آنست كه خلق بمعنى تقدير است و اعدام مقدرند * ( وَاللَّه مُحِيطٌ ) * و خداى تعالى بعلم شامل خود احاطه كننده است * ( بِالْكافِرِينَ ) * بنا گرويدگان يعنى علم او به همه افعال و اقوال ايشان رسيده و هيچ چيز از سراير و ضماير ناصواب ايشان از او پوشيده نيست و يا آنكه مراد آن باشد كه قدرة او سبحانه احاطه جميع ايشان كرده به اين معنى كه قادر است بر اخذ همهء ايشان بر وجهى كه هيچكدام از ايشان استطاعة آن ندارند كه از تحت قدرة او بيرون روند و يا آنكه جمع كنندهء ايشانست در روز قيامت بحيثيتى كه هيچكس از آن مفرى نداشته باشد و هر يكى را مجازاة و مكافاة كردار بر وجهى كه شايد و بايد به او خواهد رساند و يا آنكه مراد از احاطه اهلاك باشد كقوله ( و احيط بثمره و الا ان يحاط بكم ) يعنى خدا هلاك كننده و عذاب نماينده همه ايشانست بر\r\nطريقى كه عذاب هيچكس از او فوت نشود هم چنان كه محاط به كه از محيط فوت نميشود و بجهة خداع و حيل نتواند كه از آن خلاصى يابند اين جمله اعتراضيه است كه محلى از اعراب ندارد و ببايد دانست كه علما را در تشبيه اين مثل اقوال است ابن عباس بر آنست كه حق تعالى تشبيه نموده باران را كه از آسمان نازل شده به قرآن و ظلمات و رعد و برق را كه در اوست تشبيه فرموده به آنچه در قرآنست از ابتلا و زجر و بيان روشن و صواعق را كه واقعست در ان بوعيد اجل و جهاد عاجل و بعضى ديگر گفته‌اند كه حق تعالى باران را كه سبب حياة حيواناتست تشبيه فرموده به اسلام كه سبب حياة و قلوبست و ظلمات را بابطان كفر و رعد را بجهاد و خوف قتل و برق را به آن چيزى كه در اظهار اسلام قصد كرده‌اند از حقن دماء و مناكحه و موارثه با مسلمانان و صواعق را به آن چيزى كه در اسلامست از زواجر عقاب و وعيد آخرة كه بسبب آن در دين خود به شك مىافتد و نزد جمعى ديگر اين مثليست از براى دنيا كه تشبيه فرموده شدت و رخاى آن را ببارانى كه جامع نفع و ضرر است و منافقان باظهار ايمان دفع ضرر عاجل ميكنند و به ابطان كفر طلب نفع اجل نميكنند و از ابن مسعود و جمعى از صحابه نقلست كه دو مرد منافق از پيغمبر ( ص ) گريخته جلاى وطن كردند از مدينه و در راه بارانى سخت بر وجهى كه حق سبحانه ذكر آن فرموده به ايشان رسيد ايشان از آن ابر و تاريكى متحير شدند هر وقت كه برقى لامع ميشد گامى چند از راه ميرفتند و چون تاريك ميشد ميايستادند و چون صاعقه\r\n","description":"","footnote":"","page_name":" 96 ","page_number":96},
  {"content":"\r\nميشد انگشتان در گوش مينهادند تا از احوال آن هلاك نشوند و چون بيتاب ميشدند ميگفتند كاشكى زود صبح ميشد تا نزد پيغمبر ميرفتيم و منقاد او ميشديم چون صبح شد نزد پيغمبر آمدند و اسلام آوردند و به اعتقاد تمام مؤمن شدند حقتعالى حال منافقان مدينه را به حال اين دو مرد تشبيه كرده فرمود كه مثل ايشان چون مثل كسانيست كه بجهة خوف تلف خود انگشت را به گوش نهند تا صداى صاعقه ايشان را هلاك نكند و بجهة كثرة لعمان\r\n* ( يَكادُ الْبَرْقُ ) * نزديك مىشود كه برق درخشنده رخشنده * ( يَخْطَفُ أَبْصارَهُمْ ) * بربايد روشنى ديدهاى ايشان را * ( كُلَّما أَضاءَ لَهُمْ ) * هر گاه آن برق درخشيد و بسبب آن راه روشن شد براى رفتن ايشان * ( مَشَوْا فِيه ) * رفتند در آن روشنى * ( وَإِذا أَظْلَمَ عَلَيْهِمْ ) * و چون تاريك شد راه بر ايشان بواسطه عدم نور برق * ( قامُوا ) * ايستادند در يك جا و قدم بر نداشتند و متحير و سرگردان شدند و در كشاف و انوار گفته كه * ( يَكادُ الْبَرْقُ يَخْطَفُ أَبْصارَهُمْ ) * استيناف ثانيست كانه در جواب كسى واقع شده كه گفته ( ما حالهم مع تلك الصواعق ) و كاد از افعال مقاربه است كه موضوع است براى مقاربهء خبر بوجود بجهة عروض سبب آن ليكن موجود نشود بجهة فقد شرط يا عروض مانع و عسى موضوعست از براى رجاى خبر پس كاد خبر محض است و لهذا متصرف است بخلاف عسى كه متصرف نيست بجهة آنكه مانند لعل است در معنى ترجى پس هم چنان كه لعل متصرف نيست در عسى نيز تصرف راه ندارد و خبر افعال مقاربه مشروط است كه فعل مضارع باشد تا تنبيه باشد بر آنكه مقصود است بقرب و عدم دخول آن بر آن جهة آنست كه تا قرب مؤكد شود بدلالة بر معنى حال و گاه هست كه ان استقباليه بر آن داخل مىشود جهة حمل آن بر عسى چنان كه حمل عسى بر كاد ميكنند بحذف آن بجهة مشاركت آنها در اصل معنى مقاربه و خطف بمعنى اخذ است بسرعت و قوله * ( كُلَّما أَضاءَ لَهُمْ مَشَوْا فِيه ) * الى آخره استيناف ثالث است كانه شخصى گفته ما يفعلون فى تارتى حقوق البرق و خفيته اين كلام در جواب او واقع شده و اضاء يا متعدى است و مفعول محذوف و معنى اين كه كلما نور لهم ممشى اخذوه و يا لازم است يعنى كلما لمع لهم مشوا فى مطرح نوره و همچنين اظلم يا متعدى است يا منقول از ظلم الليل و شاهد اين است اينكه بعضى اظلم بصيغهء مجهول قراءة كرده اند و يا لازم و قران كلما ابا اضاء و اذا با اظلم بدون عكس و بدون توافق جهة آنست كه ايشان حريص بودند بر مشى پس هر گاه كه مصادفه ميكردند بر ضوء فرصت غنيمة دانسته روان ميشدند بخلاف توقف چه آن مرغوب ايشان نبود و قاموا بمعنى وقفوا است و منه قامت السوق اذا ركدت و قام الماء اذا جمد و بعد از آن تتميم تمثيل مذكور نموده به اين جمله شرطيه كه * ( وَلَوْ شاءَ اللَّه ) * و اگر\r\n","description":"","footnote":"","page_name":" 97 ","page_number":97},
  {"content":"\r\nخواستى خدا اذهاب سمع و بصر ايشان را بقصيف رعد و وميض برق * ( لَذَهَبَ بِسَمْعِهِمْ ) * هر آينه ببردى شنواى ايشان را بصوت رعد * ( وَأَبْصارِهِمْ ) * و ديدهاى ايشان را بلمعان برق و حذف مفعول شاء بجهة دلالة جواب شرط است بر آن و حذف مفعول اراد و شاء شايع و متكاثر است در كلام عرب تا بمرتبهء كه مذكور نميشود مگر در شيء مستغرب كقوله ( فلو شئت ان ابكى دما لبكيته عليه و لكن ساحة الصبر اوسع ) و لو از حروف شرط است و ظاهر آن دلالة است كه انتفاء اول براى انتفاء ثانى بجهة ضرورة انتفاء ملزوم نزد انتفاء لازم آن و فايدهء اين شرطيه اظهار مانع اذهاب سمع و بصر ايشان است با وجود قيام آنچه مقتضى ذهاب است از برق و رعد و بيان قدرت حق سبحانه بر اذهاب هر دو و تنبيه بر آنكه وجود مسببات كه مرتبط باسباب خودند بقدرة او سبحانه است و يا بجهة تقرير و تثبيت اين معنى ميفرمايد كه * ( إِنَّ اللَّه ) * بدرستى كه خداى تعالى * ( عَلى كُلِّ شَيْءٍ ) * بر همهء اشياء ممكنه * ( قَدِيرٌ ) * تواناست پس البته قادر خواهد بود بر اذهاب اسماع و ابصار ايشان و در انوار آورده كه شيء مختص است بموجود چه آن در اصل مصدر شاء است و اطلاق آن يك بار بمعنى شاء است كه اسم فاعل است بمعنى مريد و مريد موجود مىباشد و ح متناول بارى تعالى است كما قال ( قل اى شيء اكبر شهادة قل اللَّه ) و يك بار ديگر بمعنى مشيء است كه اسم مفعول است اى مشيء وجوده و هر چه مشية حق تعالى تعلق بوجود آن گيرد موجود خواهد بود فى الجمله و عليه قوله تعالى * ( إِنَّ اللَّه عَلى كُلِّ شَيْءٍ قَدِيرٌ ) * و اللَّه خالِقُ كُلِّ شَيْءٍ پس اين هر دو آيه بر عموم خودند بدون استثنا و معتزله چون كه قايلند به آنكه شيء آن چيزى است كه صحيح باشد كه يافت شود و اين اعم\r\nاز واجب و ممكن است و يا آن چيزيست كه صحيح باشد كه معلوم شود و مخبر عنه واقع شود پس شامل ممتنع نيز خواهد بود و بنا بر اين لازم ايشانست كه تخصيص آن كنند بممكن در هر دو آيهء مذكوره زيرا كه خلق و قدرة متعلق بواجب و ممتنع نيست بدليل عقلى انتهى كلامه و مذهب اخير موافق مذهب اماميه است و در مجمع البيان مذكور است كه مشية بمعنى اراده است و شيء آن چيزيست كه صحيح باشد كه معلوم و مخبر عنه شود چنان كه انفا گذشت و سيبويه گفته كه شيء اول اسما و اعم و ابهم آنست زيرا كه در معدوم و موجود واقع مىشود و اين كه گفته اند كه واقع نميشوند مگر بر موجود قوليست مرجوع و صحيح قول اول است و اين مذهب محققين متكلمين است و مؤيد اينست آيهء * ( إِنَّ اللَّه عَلى كُلِّ شَيْءٍ قَدِيرٌ ) * چه هر شيء غير او تعالى محدث است و هر محدث را دو حالتست حالة وجود و حالت عدم و هر گاه كه موجود گشت بيرون رفت از دايرهء مقدوريت قادر زيرا كه بديهى است كه صحيح نيست كه موجود وجود پيدا كند پس معلوم گشت كه او سبحانه قادر است\r\n","description":"","footnote":"","page_name":" 98 ","page_number":98},
  {"content":"\r\nبر آن در حالة عدم آن تا آن را از عدم بوجود آورد انتهى كلامه و قدرة تمكنست از ايجاد شيء و نزد بعضى صفتى است كه مقتضى تمكينست و گويند قدرة انسان هيئتى است قائم به او كه متمكن است از فعل و قدرة حقتعالى عبارة است از نفى عجز از او و قادر كسيست كه اگر خواهد كند و اگر نخواهد نكند و قدير صيغهء مبالغه است يعنى فعال آنچه خواهد بر وجهى كه خواهد و لهذا غير بارى تعالى به آن موصوف نمىشود و اشتقاق قدرة از قدر است زيرا كه قادر ايقاع فعل مىكند بر مقدار قوت خود يا بر مقدار آنچه مشية او مقتضى آنست و در اين آيه دليلست بر آنكه حادث در حالة حدوث و ممكن در حالة بقا مقدور او سبحانه‌اند و مقدور عبد مقدور خداست چه آن ما صدق شيء است و هر شيء مقدور او است اما نه به اين معنى كه فاعل آنست هم چنان كه مذهب اشاعره است كه آن مستلزم مفاسد عظيمه است چنان كه در كتب كلاميه مذكور است بلكه باعتبار اقدار بنده است بر آن و نيز در مجمع آورده كه نزد بعضى آيه عام است و او سبحانه بر همهء اشياء بر سه وجه قادر است يكى بر معدومات به آنكه ايجاد آن مىكند دويم موجودات به اينكه تعيين آن ميفرمايد سيم بر مقدور غير به آنكه قدرة ميدهد بر آن و منع آن مىكند و نزد بعضى ديگر آيه خاص است در مقدورات خودش نه در مقدورات غير چه مقدور واحد ميان دو قادر ممكن نيست زيرا كه مؤديست به آنكه شيء واحد هم موجود باشد و هم معدوم و لفظ كل گاه هست كه استعمال آن ميكنند در غير عموم نحو قوله تعالى تُدَمِّرُ كُلَّ شَيْءٍ بِأَمْرِ رَبِّها و صاحب انوار گفته كه اين هر دو تمثيل كه مذكور شد ظاهر آنست كه از جمله تمثيلات مؤلفه است و آن عبارتست از كيفيت منتزعه از مجموع كه اجزاى آن متلاصق و منضم يك ديگر باشد بمرتبهء كه شيء واحد شود آن را تشبيه كند بكيفية منتزعهء ديگر از مجموع كه مثل آن باشد كقوله تعالى مَثَلُ الَّذِينَ حُمِّلُوا التَّوْراةَ ثُمَّ لَمْ يَحْمِلُوها الا آخرها كه تشبيه حال يهودان است از جهل ايشان به آنچه با ايشانست از تورية به حال حمار در جهل به آنچه حامل آن است از استفسار كه كتب است و غرض از اين تمثيلين تمثيل حال منافقانست از حيرت و شدت حالة به حال آن كسى كه نار او منطفى شود بعد از ايقاد آن در ظلمة يا به حال شخصى كه باران سخت او را بگيرد در ليلهء مظلمه با رعد قاصف و برق خاطف و صواعق خائف و ممكنست كه هر دو تمثيل از قبيل تمثيل مفرد باشد به اين معنى كه اشياء مذكوره را فردا فرد اخذ كنند و بامثال آن تشبيه كنند كقوله وَما يَسْتَوِي الأَعْمى وَالْبَصِيرُ وَلَا الظُّلُماتُ وَلَا النُّورُ وَلَا الظِّلُّ وَلَا الْحَرُورُ و قول امرؤ القيس\r\n\r\nكان قلوب الطير رطبا و يابسا\r\nلدى و كرها العناب و الحشف البالى\r\n\r\nپس در تمثيل اول ذوات منافقين مشبه باشد بمستوقدين و اظهار كردن ايشان ايمان را باستيقاد نار و آنچه\r\nمنتفع شود به آن از حقن دماء و سلامتى اموال و اولاد و غير آن باضاءه نار حول مستوقدين و زوال اين حال از ايشان بقرب ايشان بافلاك و افشاى حال ايشان و ابقاى ايشان در خسار دايم و عذاب\r\n","description":"","footnote":"","page_name":" 99 ","page_number":99},
  {"content":"\r\nسرمد باطفاى نار مستوقدين و اذهاب نور ايشان و در تمثيل ثانى نفسهاى ايشان مشبه باشد باصحاب صيب و ايمان ايشان كه مخالط كفر و خداع است مشبه بصيب كه در او ظلمات و رعد و برق باشد زيرا كه ايمان اگر چه نافع است فى نفسه لكن چون مخلوط به كفر و خداع است پس آن نفع بضر عايد است و نفاق ايشان بجهة حذر از نكايات مؤمنان و تعرضات كفر مشبه بگردانيدن اصابع در اذان از شنيدن صواعق بجهة بيم موت از حيثية آنكه رد قدرة حقتعالى نمىكند و مانع رسيدن حضار نمىشود بايشان و تحير ايشان بجهة شدة امر و جهل ايشان به آنچه اقدام به آن مينمايند و ترك ميكنند مشبه به اينكه اصحاب صيب هر گاه مصادفه ميكنند ببرق فرصت دانسته در راه ميروند با خوف آنكه مبادا برق خطف ابصار ايشان كند پس گامى چند بر ميدارند و بعد از آن چون برق مخفى مىشود و فتور در لمعان آن واقع مىشود بر جاى خود ميايستند و حراك از ايشان منتفى ميگردد و بعضى گويند مراد تشبيه ايمان و قرآن است و ساير آنچه بايشان داده‌اند از معاونى كه سبب حياتست بصيبى كه حياة ارض به آنست و تشبيه آنچه مرتكب است بايمان و قرآن از شبه مبطله و اعتراضات مشكله چون تكاليف شرعيه و مجاهدات و رياضات و ترك رياست و اقدام بجهاد با اقربا و ترك اديان قديمه بظلمات بزعم ايشان و آنچه در قرآن و ايمان است از وعد و وعيد بر عدو آنچه در آنهاست از آيات باهره ببرق و تصام ايشان از آنچه مىشنوند از وعيد به حال كسى كه رعد تخويف او كرده باشد و صواعق او را ترسانيده و به جهت آن شدة سد اذن خود كرده باشد از شنيدن با آنكه هيچ خلاصى نيست ايشان را از آن و هو معنى قوله وَاللَّه مُحِيطٌ بِالْكافِرِينَ و اهتزاز ايشان مر آن چيزى را كه لامع مىشود براى ايشان از رشدى كه ادراك آن ميكنند يا رفدى كه مطمح ابصار ايشان است بمشى اصحاب صيب در مطرح ضوء برق كه هر گاه روشن شود ميروند و تحير و توقف ايشان در امر وقت عروض شبههء يا رسيدن مصيبت مر ايشان را بتوقف اصحاب صيب كه وقتى كه تاريك مىشود ميايستند و قوله * ( وَلَوْ شاءَ اللَّه لَذَهَبَ بِسَمْعِهِمْ وَأَبْصارِهِمْ ) * تنبيه است بر آنكه حقتعالى سمع و بصر بايشان داد به جهت آنكه به آن متوسل شوند بهدى و فلاح پس ايشان صرف آن كرده‌اند بحظوظ عاجله و سد آن كرده‌اند از فوايد اجله و اگر خدا خواستى كه سمع و بصر ايشان را از روى اجبار بحالتى گرداند كه به جهت آن مخلوق شده‌اند هر آينه قادر بودى لكن منافى حكمتست مرويست كه چون منافقان نزد پيغمبر ( ص ) ميآمدند انگشت را به گوش مينهادند از ترس آن كه مبادا حكم الهى بقتل ايشان صدور يابد پس حقتعالى تشبيه فرمود ايشان را بجماعتى كه به جهت خوف تلف نفس نزد شنيدن صداى صاعقه انگشت را به گوش مينهند و چون حجج نيره قرآنى و آيات لامعهء فرقانى بديدهء بصيرت ايشان ميرسيد نزديك به آن ميشد كه دلهاى ايشان به جهت نورانيت آن آيات ربوده شود از نظر كردن در كيش خود و دل ايشان را غالب گرداند بايمان آوردن حقتعالى\r\n","description":"","footnote":"","page_name":" 100 ","page_number":100},
  {"content":"\r\nتشبيه آن فرمود ببرق كه بسبب كثرة لمعان نزديك باشد كه ديدهاى اصحاب صيب را بربايد و غالب شود بر نور آن و هر گاه كه برق كثرت غنايم و ظفر درخشان ميشد مسارعت مينمودند به آن و دين اسلام را ميپسنديدند و وقتى كه شدتى و محنتى بمؤمنان ميرسيد متحير ميشدند و توقف ميكردند حق تعالى آن حالت ايشان را مشبه ساخت به حال اهل باران كه چون برق لامع مىشود شروع در رفتن مينمايند و چون لمعان او بر طرف شود توقف كنند و بعد از آن فرمود كه هم چنان كه خداى تعالى قادر است بر اذهاب سمع و بصر اصحاب باران برعد و برق همچنين قادر است بر آن كه سمع و بصر منافقان را بسبب كفر و نفاق ايشان ببرد چه آنكه قوت سامعه را در استماع آيات بينه و قوت باصره را در ديدن معجزات ظاهره استعمال نميكنند پس مستحق و سزاوار اين عقوبت باشند از عبد\r\nاللَّه عباس روايت است كه مراد به اين آيه آن منافقانند كه اول يهود بودند و چون فتح بدر روى نمود شاد شدند و گفتند اين محمد ( ص ) آن محمد ( ص ) است كه مانعت و صفت او را در تورية خوانده‌ايم و دانسته‌ايم كه پيغمبر ( ص ) آخر الزمانست ( ص ) و چون در احد شكست بر مسلمانان واقع شد به جهت عدم ثبات و خلاف امر پيغمبر ( ص ) مرتد شدند و برگشتند و از صادق عليه السّلام روايتست كه رسول ( ص ) فرمود كه اى على مؤمن را سه علامت باشد نماز و روزه و زكات و منافق را سه صفت كذب در قول و خلف در وعده و خيانت در امانت عبد اللَّه عباس گفت كه اين حديث مخصوص است بمنافقى كه در عهد رسول ( ص ) متصف به اين سه صفت بود در روايتى ديگر آمد كه پيغمبر ص فرمود كه اينكه گفتم منافق را سه خصلت است از حيثيت آنست كه حق تعالى دربارهء ايشان فرموده كه وَاللَّه يَشْهَدُ إِنَّ الْمُنافِقِينَ لَكاذِبُونَ و در خلف عهد ايشان گفته وَمِنْهُمْ مَنْ عاهَدَ اللَّه لَئِنْ آتانا مِنْ فَضْلِه لَنَصَّدَّقَنَّ وَلَنَكُونَنَّ مِنَ الصَّالِحِينَ فَلَمَّا آتاهُمْ مِنْ فَضْلِه بَخِلُوا بِه و مراد بخيانت ايشان ترك غسل جنابت است و أمير المؤمنين عليه السّلام فرمود كه ايمان علامتيست سفيد بر دل چندان كه ايمان مىافزايد آن سفيدى ميافزايد و نفاق علامتيست سياه بر دل چندان كه نفاق ميافزايد سياهى زياده مىشود به خدا كه اگر دل مؤمن را بشكافند سفيد يابند و اگر دل منافق را بشكافند سياه يابند حاتم اصم گفته كه مؤمن از همه كس آيس بود مگر از خدا و منافق به همه كس اميد دارد مگر از خدا حاصل كه اين سيزده آيه مذكوره در شأن منافقانست و بعد از تعداد فرق مكلفان و ذكر خواص و مصارف امور ايشان بر طريق التفات از غيبت بخطاب كه مستلزم هر سامع است و تنشيط او و اهتمام بامر عبادت و تفخيم شأن آن و جبر كلفت عبادت بلذت مخاطبه جميع مكلفان را على العموم بر وجه خطاب بعبادت و اعتراف بنعمت خود دعوت ميفرمايد و ميگويد كه * ( يا أَيُّهَا النَّاسُ ) * اى گروه آدميان * ( اعْبُدُوا ) * بندگى كنيد و پرستش نمائيد * ( رَبَّكُمُ ) * پروردگار خود را كه مستحق عبادت\r\n","description":"","footnote":"","page_name":" 101 ","page_number":101},
  {"content":"\r\nاو است نه غير او بدانكه يا حرفيست موضوع براى نداى بعيد و گاهست كه قريب را به آن ندا ميكنند به جهت تنزيل او در منزلهء بعيد و اين يا به جهت عظمت قريبست مانند قول داعى كه يا رب يا اللَّه يا آنكه او سبحانه اقربست بعبد از حبل وريد و يا به جهت غفلت و سوء فهم او و يا به جهت اعتنا بمدعو له و زيادتى حث بر آن و اين حرف با منادى جمله ايست مفيده زيرا كه نايب مناب فعل است و اى وصله است بنداى معرف بلام چه ادخال يا بر او متعذر است از جهت تعذر جمع ميان دو حرف تعريف و در حكم منادى است و مقصود بندا را تابع او گردانيده‌اند تا وصف موضع آن باشد و مزيل ابهام آن و التزام رفع در مقصود بندا جهت آنست كه تا اشعار باشد بر آنكه مقصود است در ندا و اقحام هاى تنبيه ميان اى و مقصود بندا جهت تأكيد است و تعويض از آنچه اى مستحق آنست از مضاف اليه و كثرة ندا به اين طريقه در قرآن به جهت استقلال آنست بوجوه متعدده تأكيد كه آن ابهام است اولا و توضيح آن ثانيا و ايراد كلمهء تنبيه كه مقحم است ميان صفت و موصوف كه به جهت تنبيه است سامع را بر آن دو فايده كه مذكور شدند و چون هر چيزى را كه حق تعالى بندگان را به آن ندا مىكند از اوامر و نواهى و زواجر و عظات و وعد و وعيد و اقتصاص اخبار امم سالفه و غير آن امور عظامند كه از حق آن اينست كه متفطن شوند به آن و بقلوب اقبال كنند بر آن و اكثر بندگان از آن غافلند پس سزاوار آنست كه باكد وجه ايشان را به آن ندا كنند و جموع و اسماى آن كه محلى بلام باشند مانند الْمَلائِكَةِ و النَّاسِ و الْجِنَّ از براى عمومند به جهت فقد عهد و دال بر اينست صحة استثنا از آن و توكيد به آنچه مفيد عموم است كقوله تعالى فَسَجَدَ الْمَلائِكَةُ كُلُّهُمْ أَجْمَعُونَ و استدلال صحابه بعموم آن چه نزد همهء مفسرين و علماى اصول الناس كه معرف بلا مست شامل مردمانيست كه در وقت نزول اين آيه موجود بوده اند\r\nو مردمانى كه بعد از ايشان پيدا شده‌اند و ميشوند تا روز قيامت چه بتواتر ثابت شده كه مقتضاى خطاب او سبحانه و احكام او شامل همهء عباد است تا قيام ساعت الا ما خصه الدليل و روايتى كه از علقمه و حسن بصرى مرويست كه هر آيتى كه مصدر است بيا ايها الناس مكيست و آنچه مصدر است بيا ايها الذين امنوا مدنى بر تقدير صحة موجب تخصص آن نخواهد بود بكفار و نه امر ايشان بعبادت چه مأمور به مشترك است ميان بد و عبادت و زيادتى در آن و مواظبت بر آن پس مطلوب از كفار شروع است در عبادت بعد از اتيان ايشان به آنچه واجبست تقديم آن از معرفت و اقرار بصانع زيرا كه از لوازم وجوب شيء وجوب آن چيزيست كه آن شيء تمام نشود مگر به آن چيز و هم چنان كه حديث مانع صلاة نميشود كفر نيز مانع وجوب عبادة نيست بلكه واجبست رفع آن و اشتغال بعبادة در عقب آن و مطلوب مؤمنان ازدياد عبادتست و ثبات بر آن و ذكر ربكم تنبيه است بر آنكه موجب قريب مر عبادت را ربوبية است و اين كه خطاب مذكور\r\n","description":"","footnote":"","page_name":" 102 ","page_number":102},
  {"content":"\r\nبر وجه عموم است به اين معنى است كه حقتعالى تغليب مخاطبين كرده بر غائبين پس كسانى كه در حين نزول نبوده‌اند در حكم حضورند و ح لازم نيايد كه خطاب تعلق بمعدوم صرف گرفته باشد و مجانين و اطفال از اين حكم مستثنىاند بجهة رفع تكليف از ايشان حاصل كه حقتعالى ميفرمايد كه اى جميع مردمان از ذكور و اناث و مؤمن و كافر كه ارباب عقوليد پرستش كنيد بر وجه اخلاص آفريدگار و پروردگار خود را * ( الَّذِي ) * آن خداوندى كه بقدرت كامله و حكمت بالغه * ( خَلَقَكُمْ ) * بيافريد و از كتم عدم بوجود آورد شما را * ( وَالَّذِينَ مِنْ قَبْلِكُمْ ) * و آن كسانى را كه بودند پيش از شما از آبا و اجداد شما و غير آن اسم موصول با صله صفتى است جارى بر او سبحانه براى تعظيم و تعليل و محتمل است كه براى تقييد و توضيح باشد اگر خطاب مخصوص بمشركين باشد و مراد برب اعم از رب حقيقى است و الههء كه اهل شرك تسميهء آنها كرده‌اند بارباب چه ايشان معتقد به دو ربوبية بودند يكى ربوبية حق تعالى و ديگرى ربوبية الههء خود بجهة اين عبادت هر دو ميكردند پس حق سبحانه مىفرمايد كه پروردگار حقيقى خود را پرستش كنيد كه خالق شما و جميع كسانيست كه پيش از شما بوده‌اند نه آنان كه بزعم باطل خود ايشان را ارباب نام نهاده‌ايد و بر آفريدن هيچ چيز قادر نيستند و خلق بمعنى ايجاد شيء است بر تقدير و استوا و اصل آن تقدير است يقال ( خلق النعل اذا قدرها و سويها بالمقياس ) و قوله * ( وَالَّذِينَ مِنْ قَبْلِكُمْ ) * متناول جميع آنها است كه مقدم بر مخاطبين بوده‌اند و منصوب المحل است معطوف بر ضمير منصوب در خلقكم و اخراج اين جمله در مخرج آن چيزى است كه مقرر است نزد اهل شرك بجهة اعتراف ايشان به آنكه خالق همه حقتعالى است كما قال وَلَئِنْ سَأَلْتَهُمْ مَنْ خَلَقَهُمْ لَيَقُولُنَّ اللَّه وَلَئِنْ سَأَلْتَهُمْ مَنْ خَلَقَ السَّماواتِ وَالأَرْضَ لَيَقُولُنَّ اللَّه و يا بجهة تمكن ايشان از علم بادنى تأملى پس خلاصهء كلام آنست كه چون شما مقريد به آنكه او سبحانه پروردگار و خالق همهء شما است و كسانى كه قبل از شما بوده‌اند پس او را پرستش كنيد نه غير او را * ( لَعَلَّكُمْ تَتَّقُونَ ) * شايد كه شما بپرهيزيد از عذاب و محترز شويد از عقبات عقاب يعنى بر اميد تقوى و نجات باشيد اينجملهء حال است از ضمير اعبدوا كانه قال ( اعبدوا ربكم راجين ان تنخرطوا فى سلك المتقين الفائزين بالهدى و الفلاح المستوجبين لجوار اللَّه تعالى ) يعنى عبادة خداى خود كنيد در حالتى كه اميدوار باشيد به آنكه داخل شويد در سلك متقيان كه فايزند بهداية و رستگارى و مستحق جوار خدا و قرب مرتبه نزد حضرت حقتعالى پس او سبحانه به اين تنبيه بندگان كرده بر آنكه تقوى منتهاى درجهء سالكينست چه آن تبريست از ما سوى و توجه تام به حضرت مولى و اشعار نموده بر آنكه سزاوار آنست كه عابد بعبادة خود مغتر نشود و پيوسته با خوف و رجا باشد تا به جهت خوف حرص او در عبادة بيشتر شود و روز بروز\r\n","description":"","footnote":"","page_name":" 103 ","page_number":103},
  {"content":"\r\nدر مدارج ترقى عروج كند و اگر نه در مرتبه اولى توقف كرده عبادت را زياده نخواهد كرد و مثل اين است كريمه يَدْعُونَ رَبَّهُمْ خَوْفاً وَطَمَعاً وَيَرْجُونَ رَحْمَتَه وَيَخافُونَ عَذابَه و\r\nمىتواند بود كه اين جمله حال باشد از مفعول خلقكم و آنچه معطوف است بر آن و معنى اينكه حقتعالى بيافريد شما را و كسانى را كه قبل از شما بودند در صورت كسانى كه از ايشان اميدوارى تقوى بود تا ترجيح امر تقوى نمايد به اجتماع اسباب آن و كثرة دواعى به آن يعنى چون حقتعالى خلق عباد كرده براى تعبد ايشان به تكليف و عقول و شهوات را در ايشان مركوز ساخته و ازاحهء علة كرده و اقدار و تمكين ايشان فرموده و زمان اختيار در دست ايشان داده و اراده خير و تقوى از ايشان كرده پس ايشان در صورت كسانىاند كه اتقاء از ايشان مرجو باشد تا مترجح شود امر تقوى ايشان به اجتماع اين اسباب و دواعى و تغليب مخاطبين بر غائبين در لفظ و معنى بنا بر اراده همهء ايشانست و نزد بعضى اين كلام تعليل خلق است اى خلقكم لكى تتقوا يعنى بيافريد شما را بجهة اين كه بپرهيزيد و بترسيد از عذاب او كما قال وَما خَلَقْتُ الْجِنَّ وَالإِنْسَ إِلَّا لِيَعْبُدُونِ و اين قول ضعيف است زيرا كه در لغة ثابت نشده كه لعل و امثال آن براى تعليل باشد و نزد بعضى ديگر معنى آيه آنست كه پرستش خدا كنيد شايد كه شما بسبب ميامن عبودية از محرمات بپرهيزيد و از نواهى اجتناب كنيد و بوسيلهء آن از عذاب برهيد و بروضهء رضوان رسيد و از بعضى علماى تفسير منقولست كه كلمه لعل و عسى براى وجوب و لزوم است زيرا كه از كريم لايق نباشد كه كسى را در طمع اندازد و او را از آن محروم گرداند و اين از قبيل آنست كه شخصى با غير خود گويد ( اقبل قولى لعك ترشد ) كه مراد وى شك نيست در رشد بلكه در وجوب رشد است فكانه قال ( اقبله ترشد ) و آيه دليل است بر آنكه طريق بمعرفة حقتعالى و علم بوحدانية او و استحقاق او مر عبادة را نظر است در صنع او و استدلال بافعال او و بعد از امر بعبادة و اعتراف بنعمة تعداد صنوف نعم خود مىكند تا بندگان به آن استدلال كنند بر وجوب عبادة او و ميفرمايد كه خدايى كه مستحق عبادتست * ( الَّذِي ) * آن كسيست كه بحكمة بالغه و قدرة كامله * ( جَعَلَ لَكُمُ ) * گردانيد براى فائده و انتفاع شما * ( الأَرْضَ فِراشاً ) * زمين را بساطى گسترده تا آرام گيريد و حركت كنيد بر آن بما يحتاج خود * ( وَالسَّماءَ بِناءً ) * و آسمان را سقفى برافراشته بدان كه اين جملهء موصوله صفة ثانيهء او سبحانه است يا مدح است منصوب يا مرفوع و تقدير اينكه اعنى الذى جعل يا هو الذى و ميتواند بود كه مبتدا باشد و خبر آن فلا تجعلوا كه بعد از اين مذكور است و جعل از افعال عامه است و بيكى از سه معنى مستعمل است يكى بمعنى صار و طفق و بنا بر اين متعدى نيست كقول الشاعر\r\n\r\n( فقد جعلت قلوص بنى سهيل\r\nمن الاكوار مرتعها قريب\r\n\r\nدوم بمعنى اوجد و اين قسم\r\n","description":"","footnote":"","page_name":" 104 ","page_number":104},
  {"content":"\r\nمتعدى بيك مفعول است كقوله تعالى وَجَعَلَ الظُّلُماتِ وَالنُّورَ سيم بمعنى صير و اين متعدى به دو مفعول است كقوله * ( جَعَلَ لَكُمُ الأَرْضَ فِراشاً ) * و تصيير بفعل مىباشد و بقول و به عقد فعلى مانند ( جعلت الفضة خاتما ) و قولى مثل ( جعلت زيدا اميرا ) و اعتقادى چون ( جعلت زيدا عالما ) و معنى تصيير ارض را فراش آنست كه بعضى از جوانب آن را از ميان آب بيرون آورده و ظاهر ساخته با آنكه آب بحسب طبع محيط همه آن بود و آن را متوسط گردانيده ميانه صلابة و لطافة تا آنكه مهيا و مستعد شده براى نشستن و خواب كردن بندگان بر آن مانند فراش مبسوط و اين مستدعى آن نيست كه زمين مسطح باشد زيرا كه كرويه شكل آن باعظم حجم و اتساع جرم آن ابا ندارد از افتراش بر آن و سما عبارتست از قبهء مضروبه و آن اسم جنس است كه بر واحد و متعدد صادق ميآيد مانند دينار و درهم و نزد بعضى جمع سمائة است و بناء مصدر است كه مبنى به آن تسميه يافته است خواه بيت باشد يا قبه يا خيمه و منه ( نبى على امرأته ) زيرا كه عرب هر گاه متزوج مىشود بزنى ضرب خيمهء جديد مىكند بر او و در خبر است كه چون حقتعالى ارادهء آن فرمود كه آسمان و زمين را بيافريند جوهرى سبز خلق فرمود مقابل هفت آسمان و هفت زمين و بعد از آن به نظر هيبة در آن\r\nنگريست آن جوهر آبى لرزان شد و بخارى و كفى از تموج و اضطراب آن پديد آمد هفت طبقه آسمان را از بخار آن بيافريد و هفت طبقهء زمين را از آن كف ايجاد نمود كه عرض آن به مقدار ارض مكه بود و بعد از آن آن را از تحت مكه بيرون آورد و در اقطار عالم منتشر ساخت و نعم ما قيل فيه\r\n\r\nكفيرا منبسط سازد كه آن فرشى است بس زيبا\r\nبخارى را بر افروزد\r\n\r\nكه اين سقفى است بس و الا جلت عظمته و قدرته و در آثار آمده كه ثخن هر طبقه از طبقات آسمان و زمين مقدار پانصد ساله راهست و ما بين تا طبقه تا طبقه بر همين مقدار و بعد از خلق آسمانها حملهء عرش را ايجاد فرمود و طبقات آسمان را بر دوش ايشان نهاد و فرشتهء ديگر را بيافريد و باوامر كرد تا دستها بگسترد از مشرق تا مغرب و زمين را برداشت اما قدم او بر جايى قرار نمىگرفت گاوى را آفريد كه او را چهل هزار شاخ و چهل هزار دست و پايست و آن فرشته را فرمود تا پاى بر سنام آن گاو نهاد قرار گرفت شاخهاى آن گاو از اقطار زمين تا زير عرش برآمده و دهن او در دريا است روزى يك بار نفس ميكشد مد و جزر و زيادتى و كمى آب دريا از آنست و چون قوائم كار قرار نميگرفت سنگى را خلق كرد مقابل هفت آسمان و زمين و آن را مستقر قوائم گاو گردانيد وَما تَحْتَ الثَّرى كه در سورهء طه مذكور است اشاره به اين سنگست و بعد از آن ماهى بيافريد و مقر آن سنگ ساخت نون و القلم اشاره به اينماهيست و بعد از آن ماهى را بر بالاى آب بداشت و ابر را بر بالاى باد و باد را بقدرت او سبحانه عظمت قدرته و حكمته و بعد از آن زمين مانند كشتى بر سر آب متحرك و مضطرب بود كوه ها را در ميان زمين بيافريد و كوه قاف كه از زمرد سبز است محيط جميع\r\n","description":"","footnote":"","page_name":" 105 ","page_number":105},
  {"content":"\r\nزمين گردانيد و همه را ميخ زمين ساخت قرار گرفت چنان كه فرمود وَالْجِبالَ أَوْتاداً عبد اللَّه عمر روايت كند كه رسول صلَّى اللَّه عليه و آله فرمود كه حقتعالى زمين اول را بيافريد و آن را مسكن آدمان گردانيد و دويم را طبقهء باد و سيم را مأواى جماعتى ساخت كه رويهاى ايشان چون روى آدميست و پاهاى ايشان مانند پاى گاو و اعضاى ايشان پر از مويست مانند پشم گوسفند روز ما شب ايشانست و شب ما روز ايشان و زمين چهارم از سنگ كبريتست كه او سبحانه براى اهل دوزخ آفريده چنان كه بعد از اين فرموده وَقُودُهَا النَّاسُ وَالْحِجارَةُ و در آنجا درياى كبريتست كه اگر كوهى عظيم در آن افتد آن را فرو برد ( پنجم ) جاى حيات و عقارب اهل دوزخ است هر يكى مانند كوهى و هر يكى را هيجده هزار دندان است هر دندانى چون درخت خرماى عظيم الجثه و ( ششم ) مكان دوزخيانست و ارواح ايشان و نام آن سجين است چنان كه فرموده كَلَّا إِنَّ كِتابَ الفُجَّارِ لَفِي سِجِّينٍ و زمين ( هفتم ) جاى ابليس است و لشگريان او و تخت او در تحت آنست كه از يك جانب آن سمومست و جانب ديگر زمهرير و از مقاتل و ضحاك روايتست كه پيغمبر صلَّى اللَّه عليه و آله فرمود كه حقتعالى آسمان دنيا را از دود بيافريد كقوله تعالى بِدُخانٍ مُبِينٍ و از زمين تا به آسمان اول پانصد ساله راهست و در آنجا فرشتگانى خلق كرده از نور و آتش و آب و مهتر و بهتر ايشان فرشته ايست نام او رعد كه موكل است بر ابر و باران و تسبيح او اين است كه ( سبحان ذى الملك و الملكوت ) و نام اين آسمان رفيعست و بر لون آهن افروخته و آسمان دويم بلون مس مخلوق گشته و در او انواع فرشتگانند كه عدد ايشان جز خداى تعالى نداند و به اين تسبيح مشغولند كه ( سبحان ذى العزة و الجبروت ) و نام اين آسمان فيدوم است و در او فرشته ايست نام او حبيب كه يك نيمهء او برفست و نيمه ديگر از آتش نه برف آتش را مينشاند و نه آتش بر فرا مىگدازد و دعاى وى اينست كه ( يا مؤلفا بين الثلج و النار الف بين قلوب عبادك ) و آسمان سيم برنگ برنج است و در او فرشتهء آفريده است نام او ماعون كه\r\nپيشواى جميع فرشتگان اين آسمانست همه با پرهاى مختلف صفها زده‌اند و او از تسبيح و تهليل برداشته ميگويند ( سبحان الحى الذى لا يموت ) و آسمان چهارم برنگ نقره آفريده نام او ازيلون و در او فرشتگانىاند دو مقابل آنچه در آسمان سيماند همه در قيام و ركوع و سجود و تسبيح ايشان اينست كه ( سبوح قدوس ربنا الرحمن لا إله الا اللَّه ) و آسمان پنجم بلون طلاست و در او فرشتگانىاند كه از زمان خلق بعضى در ركوعند كه پشت راست نمىكنند و بعضى در سجود كه سر از سجده بر نميدارند تا فرداى قيمة و به زبان عجز و قصور ميگويند كه ( سبحانك ما عبدناك حق عبادتك ) و مصداق اين است آنچه در نهج البلاغه از امير - المؤمنين عليه السّلام واقع شده كه\r\n( ثم فتق ما بين السماوات العلى فملاهن أطوارا من ملائكته منهم سجود لا يركعون و ركوع لا ينتصبون و مسبحون لا يسامون و صافون لا يتزايلون )\r\nو آسمان ششم را\r\n","description":"","footnote":"","page_name":" 106 ","page_number":106},
  {"content":"\r\nبرنگ ياقوت سرخ آفريده نام او غاروس و آن جاى كروبيانست كه مهتر جميع فرشتگانند و در آنجا هفتاد هزار فرشته است هر فرشته بر هفتاد هزار فرشته حاكم است و اين فرشتگانند كه حقتعالى ايشان را بمصالح بندگان و كارهاى دنياى ايشان مىفرستد چنان كه أمير المؤمنين عليه السّلام فرمود كه\r\n( و منهم امناء على وحيه و السنة على رسله و مختلفون بقضائه و امره )\r\nو آسمان هفتم از در سفيد است و نام او رفيع و در آن جا هفتصد هزار فرشته است هر يكى را از ايشان چندان زير دست است از فرشتگان كه زياد از عدد قطرهاى باران و ريك بيابان و برگ درختانند و از آسمان هفتم تا آنجا كه مرمر گويند پانصد ساله راهست و در آن جا رؤساى ملكه انداز حمله عرش و غير آن و عبادت ايشان نظر است در عرش كه يك ساعت چشم از عرش بر نميدارند و اگر يكى از ايشان پر بگشايد همهء دنيا را بپوشاند و مؤيد اين است قول حضرت ولاية پناه صلَّى اللَّه عليه و آله\r\nالخارجة من الاقطار اركانهم و المناسبة لقوايم العرش اكنافهم ناكسة دونه ابصارهم\r\nو بر بالاى آن ابرى است كه كثافة آن چندانست كه كثافة هفت آسمان و هفت زمين و عرش الهى بر بالاى آنست در عليين و حد و نهاية آن جز خدا نداند و اين دلالت تمام دارد بر ربوبية و وحدانيت و قدرة و علم او سبحانه پس مستحق عبودية او باشد نه غير او و نيز به جهت استدلال بندگان بر وجوب عبادة او ميفرمايد كه * ( وَأَنْزَلَ ) * عطفست بر جعل يعنى خداى به حق آن كس است كه فرو فرستاد * ( مِنَ السَّماءِ ماءً ) * از آسمان آبى مبارك و پر نفع مراد آب بارانست و در بعضى تفاسير آمده كه سماء بمعنى ابر است كه سمو و علو دارد بر زمين و خداى تعالى ابر را آفريده تا آب دريا به خود چيده متوجه هوا شود و در آنجا متراكم شود و بعد از آن باد او را منتشر سازد و بيفشارد كقوله تعالى وَأَنْزَلْنا مِنَ الْمُعْصِراتِ ماءً ثَجَّاجاً و بعضى ديگر گفته‌اند كه اولى آنست كه سما بر صرافت معنى خود باشد زيرا كه باران از دريايى كه در زير آسمان است نازل مىشود و چون با صدمة و مهابة از آنجا فرود مىآيد پس حق تعالى ابر را بطريق غربال آفريده تا صدمة او برابر واقع شود و ابر آن را بتدريج به زمين فرو فرستد و اگر ابر حايل نشود زمين از كثرت باران و صدمهء آن ويران شود و حاصل معنى آنست كه حقتعالى انزال آب فرمود از جانب آسمان * ( فَأَخْرَجَ بِه ) * پس بيرون آورد بسبب آن وقتى كه با خاك ممزوج گشت * ( مِنَ الثَّمَراتِ ) * از انواع ميوه ها و اصناف حبوبات و ساير نباتات * ( رِزْقاً لَكُمْ ) * روزى ساخته و آماده را از براى شما و ببايد دانست كه خروج ثمار بقدرة و مشيت قادر مختار است لكن آب ممزوج بتراب سبب است در اخراج آن و مادهء آن مانند مادهء\r\n","description":"","footnote":"","page_name":" 107 ","page_number":107},
  {"content":"\r\nنطفه نسبة به حيوان به اين و چه كه او سبحانه عادت خود را جارى ساخته بافاضهء صور و كيفيات بر مادهء ممتزجه و يا قوة فاعله را ابداع نموده در آب و قوة قابله را در زمين كه متولد مىشود از اجتماع اين هر دو انواع ثمار و او سبحانه اگر چه قادر است كه ايجاد همهء اشياء نمايد بدون اسباب و مواد هم چنان كه ابداع نفوس اسباب و مواد نموده ليكن در انشاء اشيا بر سبيل تدريج از حالى بحالى صنايع و حكم مندرج است چه حينا بعد حين و زمانا بعد زمان از آن عبر متعدده متجدد مىشود مر اولوا الأبصار او علوم متجدده ايشان را حاصل مىشود بقدرة او سبحانه بخلاف ايجاد اشياء دفعة واحده و بدان كه من اولى ابتدائيه است خواه آنكه مراد به سما سحاب باشد به جهت آنكه هر چه علو دارد آن را سما ميگويند و خواه قبه فلك زيرا كه مطر از سما مبتدء مىشود و بسحاب منتهى ميگردد و بعد از آن از سحاب بارض ريزان مىشود چنان كه مذكور شد و يا ابتداء آن از اسباب سماويه است كه مثير اجزاء رطبه است از اعماق ارض بجو هوا و در آن جا منعقد شود بسحاب ماطره من ثانيه براى تبعيض است بدليل تنكير ثمرات و ماء و رزق فكانه قال ( و انزلنا من السماء بعض الماء و اخرجنا به بعض الثمرات ليكون بعضا من رزقكم ) و در واقع همچنين است زيرا كه از آسمان همهء آب نازل نمىشود و همهء ثمرات بمطر بيرون نمىآيد و كل ثمرات مرزوق نيست بلكه بعض مرزوقست و يا براى تبيين است و رزقا مفعول به است بمعنى مرزوق كقولك انفقت من الدراهم الفا و ذكر ثمرات كه جمع قلة است با آنكه مقام مقتضى جمع كثرت است كه آن ثمار است به جهت آنست كه مراد به آن جماعة ثمره است كه در اين قول واقع است كه ادركت ثمرة بستانه و مؤيد اين است اين كه بعضى من الثمره خوانده‌اند بصيغهء توحيد و يا به جهت آنكه جموع در موقع يكديگر واقع ميشوند كقوله كم تركوا من جنات و قوله ثلاثة قروء و يا به جهت آن كه چون ثمرات محلى بلام است پس از حد قلة خارج است و يا تنبيه بر قلة ثمار دنيا در جنب ثمار آخرة و لكن صفة رزقا است اگر مراد به آن مرزوق باشد و مفعول است اگر مراد به آن مصدر باشد كانه قال رزقا اياكم يعنى به جهت روزى دادن شما را و حق تعالى در اين آيه تنبيه مردمان مىكند بر آن كه او سبحانه است كه\r\nخالق همهء اشيا است و رازق همهء مردمان نه اوثان كه بعبادت او ميل ميكنند و لهذا بعد از اين بايراد فاء تعقيبيه نهى مكند ايشان را از عبادت غير خود و ميفرمايد كه * ( فَلا تَجْعَلُوا ) * پس مگردانيد و پيدا ميكنيد يعنى فرا مگيريد * ( لِلَّه أَنْداداً ) * مر خداى را شريكان و انبازان در عبادت اين متعلق است باعبدوا و اگر لا براى نهى باشد و معطوف بر آن يعنى پرستش كنيد خداى را كه خالق و رازق شما است پس غير او را شريك او مگردانيد در پرستش و يا منصوب است باضمار ان كه در جواب امر باشد يعنى\r\n","description":"","footnote":"","page_name":" 108 ","page_number":108},
  {"content":"\r\nپرستش كنيد خداى را كه آفريدگار و روزى دهنده شما است تا غير او را انباز او نگردانيد در عبادت او و يا منصوب است بلعل بر طريق فاطلع در كريمهء لَعَلِّي أَبْلُغُ الأَسْبابَ أَسْبابَ السَّماواتِ فَأَطَّلِعَ كه لعل در آن ملحق است باشياء سته كه آن تمنى و ترجى و عرض و استفهام و امر و نهى است به جهت اشتراك او به اين امور در آن كه غير موجب است پس معنى آنست كه ( ان تتقوا لا تجعلوا للَّه اندادا ) اگر ميترسيد از خدا پس شريك پيدا مكنيد براى او و يا آنكه متعلق است به * ( الَّذِي جَعَلَ ) * اگر كلام مستأنف باشد نه صفت ثانيه و اينكه نهى خبر واقع شده باشد بنا بر تأويل آن است بمقول فيه * ( فَلا تَجْعَلُوا ) * باشد و ح ( فا ) براى سببيه است كه داخل بر خبر شده به جهت آنكه مبتدا متضمن شرط است و معنى آنست كه به جهت اين نعم جسام و آيات عظام از حق شما آنست كه غيرى را ( ند ) و شريك او نگردانيد و ( ند ) مثليست كه مخالف و معادى هم مثل خود باشد و اشتقاق آن از ( ندند ودا ) است بمعنى ( نفر ) و از ناددت الرجل خالفته و اين مخصوص است بمخالفى كه مماثل باشد در ذات هم چنان كه مساوى مخصوص است بمماثل در قدر و تسميه الهه باطله مشركان بانداد و حال آنكه معتقد ايشان نه آنست كه آنها مساوى حق تعالى باشند در ذات و صفات و نه مخالف او در افعال به جهت آنست كه چون ترك عبادت او سبحانه كرده‌اند و مشغول عبادت آنها شده‌اند و ايشان را بالهه تسميه نموده پس شبيه است حال ايشان به حال كسانى كه اعتقاد كرده باشند كه آنها ذوات واجب الوجود بالذاتند كه قادرند بر آنكه دفع بأس و عذاب حق تعالى كنند از آنها و اعطاى آن چيز كنند برايشان كه حقتعالى نخواسته باشد كه بايشان دهد از انواع خير پس حقتعالى به اين قول تهكم فرموده بايشان و تشنيع نموده برايشان به آنكه شما تعيين انداد ميكنيد مر كسى را كه ممتنع است كه ويراندى تواند بود * ( وَأَنْتُمْ تَعْلَمُونَ ) * و حال آنكه شما ميدانيد كه اصنامى كه بپرستش آنها مشغول ميشويد قادر نيستند كه مخلوقات را بيافرينند و نعم مذكوره را بايشان رسانند پس چگونه لياقت معبوديت داشته باشند با آنكه شما در كتاب تورية و انجيل خوانده ايد كه او را مثل نيست و نشايد كه باشد پس يقينا ميدانيد كه او واحديست كه شريك و نظير ندارد و يا آنكه شما عاقل زمانه‌ايد و ميان حق و باطل تميز ميتوانيد كرد پس حجت بر شما لازم باشد و معذرت شما در جهالت اين معنى مسموع نباشد چه بعلم اليقين ميدانيد كه آسمانى با اين رفعة و زمينى با اين بسطه و كيفيت ثمرات مختلفه كثير المنفعه مصنوع قادر مطلق است نه عاجز مطلق پس اينجملهء اسميه حال است از ضمير فلا تجعلوا و مفعول تعلمون يا مطروح است و در حكم فعل لازم اى و حالكم انكم من اهل العلم و النظر يعنى خدا راند ميگيريد و حال آنكه شما از اهل علم و نظريد و بادنى تأملى عقل شما مضطر مىشود باثبات موجد جميع ممكنات كه متفرد باشد بوجود ذات و متعالى از مشابهت مخلوقات يا\r\n","description":"","footnote":"","page_name":" 109 ","page_number":109},
  {"content":"\r\nمنويست و تقدير اينكه ( و انتم تعلمون انها لا تماثله و لا تقدر على مثل ما يفعله ) يعنى و حال اين كه شما عالميد به آنكه اصنام مماثل او نيستند و قادر نيستند بر آنكه فعلى كنند كه مثل فعل او باشد از صنايع قدرة و بدايع حكمة كقوله تعالى هَلْ مِنْ شُرَكائِكُمْ مَنْ يَفْعَلُ مِنْ ذلِكُمْ مِنْ شَيْءٍ و بنا بر اين مقصود از آن توبيخ است و تثريب نه تقييد حكم بتوحيد و قصر آن بر علم چه عالم و جاهل كه متمكن باشند از علم يكسانند در تكليف\r\nو ببايد دانست كه مضمون اين هر دو آيه امر است بعبادت خداى تعالى و نهى از اشراك او و اشاره به آنچه علة امر است بعبادت او سبحانه و مقتضى نهى از اشراك و بيان آن بر اينوجه است كه حقتعالى مرتب فرمود امر بعبادت را بر صفة ربوبية تا اشعار باشد به آن كه ربوبية علت وجوب عبادت است و بعد از آن تبيين ربوبية خود كرده به آنكه او خالق اصول ايشان است و آنچه محتاجاند به آن در معاش از مقله و مظله و مطاعم و ملابس چه ثمره وجود اعم از مطعوم است و رزق اعم از مأكول و مشروب و چون بر اين امور غير او سبحانه قادر نيست و شاهد وحدانيت اويند نهى از شرك را بر آن مرتب ساخت و ميشايد كه مراد از آيهء اخيره با آنچه ظاهر آن دلالة بر آن مىكند و سوق كلام به آن منتهى شده اشاره باشد بتفصيل خلق انسان و آنچه حق تعالى بر او افاضه فرموده از معانى و صفات بر طريقه تمثيل پس بدن را تمثيل كرده بارض و نفس را بسماء و عقل را بماء و آن چيزى را كه بر او فايض ساخته از فضايل عمليه و نظريه محصله بوساطة استعمال عقل مر حواس را و از دراج قواى نفسانيه و بدنيه بثمرات متولده از ازدواج قواى سماويهء فاعله و ارضيه منفعلهء بقدرت فاعل مختار چه هر آيتى را ظهرى و بطنى هست و هر حديرا مطلعى و چون حقتعالى تقرير وحدانيت خود فرمود و تبيين طريق موصل بعلم بوحدانيت در عقب آن ذكر چيزى كرد كه حجت است بر ثبوت نبوت محمد ( ص ) زيرا كه ايمان تمام نميشود مگر باقرار بتوحيد و اعتراف بنبوت آن حضرت و آن حجة قرآنست كه معجز است يعنى عاجز كنندهء همهء مردمان جهت آنكه فصاحت او غالب است بر فصاحت هر منطيقى و افحام او شامل جميع كسانيست كه مطالبه كرده شده‌اند بمعارضه كردن به آن از مصاقع خطبا و عرب عربا با وجود كثرة ايشان و افراط ايشان در ( مضاده ) و ( مضاره ) و تهالك ايشان بر ( معازه ) و ( معاده ) و تعريف آن چيزى فرمود كه اعجاز به آن متعرف مىشود تا متيقن شوند كه آن از نزد حقتعالى نزول اجلال يافته هم چنان كه آن حضرت دعوى آن كرد پس فرمود * ( وَإِنْ كُنْتُمْ فِي رَيْبٍ ) * و اگر هستيد در شك و شبهه * ( مِمَّا نَزَّلْنا ) * از آن چيزى كه بتدريج فرو فرستاديم آن را * ( عَلى عَبْدِنا ) * بر بندهء خود كه محمد است ( ص ) و گمان ميبريد كه آن ساخته و يا بافتهء او است و از نزد ما نازل نشده * ( فَأْتُوا ) * پس بياريد شما كه در فصاحت و بلاغت بيمثليد و در براعت و جزالت بى نظير * ( بِسُورَةٍ ) * بعضى از كلام كه باشد از فصاحت و براعت و حسن\r\n","description":"","footnote":"","page_name":" 110 ","page_number":110},
  {"content":"\r\nنظم و جزالت لفظ و اخبار از امور غيبيه * ( مِنْ مِثْلِه ) * مانند آن چيزى كه ما فرستاده‌ايم و ذكر نزلنا بدون ( انزلنا ) به جهت آنست كه نزول قرآن ( نجما فنجما ) و دفعة بعد ( دفعة ) واقع شده بحسب وقايع هم چنان كه مفهوم ( نزلنا ) است نه دفعة واحدة كه منطوق وَأَنْزَلْنا است و حكمت در تنزيل قرآن نه انزال آن است كه نزول آن بر وجه تدريج موهم است مر ايشان را در آنكه آن از جنس كلام اهل شعر و خطابه باشد كه بروز آن طريق نجوم است بحسب وقايع ايشان كما حكى اللَّه عنهم فقال وَقالَ الَّذِينَ كَفَرُوا لَوْ لا نُزِّلَ عَلَيْه الْقُرْآنُ جُمْلَةً واحِدَةً پس واجب شد تحدى ايشان بر اين وجه به جهت ازالهء شبهه و الزام حجت و اضافهء عبد بذات خود به جهت تنويه او است بذكر آن و تنبيه بر آنكه آن حضرت مختص است به او و منقاد حكم او و معنى سوره و وجه تسميه و اشتقاق آن و حكمة در تقطيع قرآن بسوره در فصل دويم از مقدمه اين تفسير سمت ذكر يافته و قوله * ( مِنْ مِثْلِه ) * صفت سوره است اى ( بسورة كائنة من مثله و ضمير راجع بما نزلنا است و من براى تبعيض است يا تبيين و نزد اخفش زائده است اى بصورة مماثلة للقرآن فى البلاغة و حسن النظم ) و يا ضمير راجع بعبدنا است و من از براى ابتدا اى بسورت كائنة ( ممن هو على حاله من كونه بشرا اميالم يقرأ الكتب و لم يتعلم العلوم ) و يا صلهء فاتوا است و ضمير راجع بعبدنا يعنى بياريد سورهء كه صادر شده باشد از مثل بندهء ما كه امى است و\r\nارجاع آن به منزل اوجه است زيرا كه آن مطابق است به آيه فَأْتُوا بِسُورَةٍ مِثْلِه و بساير آيات تحدى و ديگر آنكه كلام در منزلست نه در منزل عليه پس حق آنست كه منفك از آن نباشد تا نظم و ترتيب منتسق باشد و نيز مخاطبهء جمهور به آنكه بيارند مثل آنچه واحدى از ابناى جنس ايشان آورده و نيز قرآن معجز است فى نفسه نه نسبة به پيغمبر لقوله لَئِنِ اجْتَمَعَتِ الإِنْسُ وَالْجِنُّ عَلى أَنْ يَأْتُوا بِمِثْلِ هذَا الْقُرْآنِ لا يَأْتُونَ بِمِثْلِه و ديگر ارجاع ضمير بعبدنا موهم انكار صدور آنست از آن كسى كه بر صفت او نباشد و عدم ملايمت آن بقوله * ( وَادْعُوا شُهَداءَكُمْ ) * چه اين امر است به آنكه بخوانيد حاضران مجالس و محافل خود را از شعرا و خطبا كه اعوان و انصار شمااند در تكذيب رسول ما يعنى اگر بتنهايى قدرت معارضه نداريد استعانت كنيد بهر كه يارى شما دهد و اعانت شما نمايد * ( مِنْ دُونِ اللَّه ) * بجز از خدا در اتيان نمودن به مثل اين و شهدا جمع شهيد است بمعنى حاضر يا قائم بشهادت يا ناصر يا امام و تسميهء امام بشاهد جهت آنست كه حاضر مىشود در نوادى و بمحضر او ابرام امور مىشود چه تركيب شهادت از براى حضور است يا بالذات باعتبار مخلوق يا بالتصور نسبة به خالق و از اينجا است كه مقتول فى سبيل اللَّه را شهيد ميگويند به جهت آنكه حاضر مىشود نزد او آنچه به او اميدوارى دارد يا ملائكه نزد او حاضر\r\n","description":"","footnote":"","page_name":" 111 ","page_number":111},
  {"content":"\r\nميشوند اول و دويم و سيم بمعنى فاعل است و چهارم بمعنى مفعول و معنى دون ادنى مكانيست از شيء و تدوين كتب از اين مشتق است چه آن ادناى بعضى از آنست ببعضى و دونك نيز از اين مشتق است يعنى فراگير آن را از ادنى مكانى از خود و بعد از آن مستعار شده براى مرتبه فقيل ( زيد دون عمرو ) اى ( فى الشرف و منه الشيء الدون ) و بعد از استعاره استعمال آن كرده‌اند بر سبيل اتساع در هر چيزى كه متجاوز شود از حدى به حدى و امرى بامرى كما قال اللَّه تعالى لا يَتَّخِذِ الْمُؤْمِنُونَ الْكافِرِينَ أَوْلِياءَ مِنْ دُونِ الْمُؤْمِنِينَ اى لا يتجاوزوا ولاية المؤمنين الى ولاية الكافرين و من متعلق است با دعوا و معنى آنست كه بخوانيد بمعارضه هر كه را كه حاضر است نزد شما يا اميد داريد بمؤنة او از جن و انس و الههء شما غير از اللَّه تعالى چه هيچكس قادر نيست كه مثل آن را بيارد غير از حقتعالى و يا بخوانيد غير از خدا گواهانى را كه گواهى دهند به آن كه آنچه شما به آن اتيان ميكنيد از كلام فصيح و تركيب بليغ مثل آنست و طلب شهادت از خدا مكنيد چه آن از عادت كسيست كه متحير و عاجز باشد از اقامهء حجت و فراء بر آنست كه مراد از شهدا اوثانند يعنى بتان خود را در اين معارضه معاون خود سازيد يا استشهاد كنيد بايشان چه زعم شما آنست كه ايشان روز قيامت از براى شما شهادت دهند كه شما بر حقيد و ميتواند بود كه دون بمعنى ظرف باشد و معنى آنكه بخوانيد كسانى را كه دعوى ميكنند كه ايشان فردا براى شما گواهى دهند نزد خداى تعالى و نزد بعضى من دون اللَّه بمعنى من دون اوليائه است يعنى غير از دوستان خدا از فصحاى عرب و وجوه مشاهد بشهادت خود طلبيد تا گواهى دهد از براى شما بر آنكه آنچه اتيان به آن كرده‌ايد مثل آنست * ( إِنْ كُنْتُمْ صادِقِينَ ) * اگر هستيد شما راستگويان در اينكه اين كلام ساخته و بافته محمد است و چون هيچ عاقلى راضى نيست كه گواهى دهد به صحت آنچه متضح شود فساد او و ظاهر گردد اختلال او پس عاجز مطلق باشيد از مثل آن و صادق نباشيد در آنكه قرآن از كلام بشر است جواب شرط محذوفست و تقدير اينست كه ( ان كنتم صادقين فاتوا بسورة من مثله ) و كلام ما قبل دالست بر آن و صدق اخباريست مطابق واقع مطلقا يا به اعتقاد مخبر به آن كه مطابق واقع است به جهت دلالتى يا امارتى زيرا كه حقتعالى تكذيب منافقين كرده در آيهء إِنَّكَ لَرَسُولُ اللَّه به جهت عدم اعتقاد ايشان بمطابقهء آن و اين مرجوح است به صرف تكذيب بقول ايشان كه نشهد انك لرسوله چه شهادت اخبار است از آنچه عالم باشند به آن و منافقان عالم به آن نبودند و اين آيه دلالتى تمام دارد بر صحت نبوت پيغمبر ( ص ) و وجه\r\nاستدلال آنست كه او سبحانه ايشان را مخاطب ساخته به آنكه اگر اين سخن از افتراى محمد ميبود بايستى كه شما نيز قادر ميبوديد بر اتيان نمودن به مثل آن و معارضه نمودن به آن و چون كه ايشان با وجود آنكه از اهل حميت الوقت و عصبيت بودند و در فصاحت و\r\n","description":"","footnote":"","page_name":" 112 ","page_number":112},
  {"content":"\r\nبلاغت در غايت قصوى و درجه عليا رسيده عاجز شده در اين تحدى و به جهت عجز اموال و انفس خود را در معرض تلف نهادند پس معلوم شد كه اين كلام فوق طاقت مخلوقست و از جانب خالق عالم نازل گشته و آن را معجزه پيغمبر خود صلَّى اللَّه عليه و آله ساخته در دعواى رسالت و بعد از اثبات دليل بر صحت دعوى پيغمبر تهديد ايشان مىكند به اينكه * ( فَإِنْ لَمْ تَفْعَلُوا ) * پس اگر معارضه نگرديد به مثل آن سوره را نياورديد * ( وَلَنْ تَفْعَلُوا ) * و هرگز نتوانيد كه در زمان مستقبل نيز معارضه كردن اين كلام جمله معترضه ايست كه در ميان جزا و شرط واقع شده به جهت دلالت بر صحت نبوت پيغمبر صلَّى اللَّه عليه و آله زيرا كه اخبار است از احوال ايشان در اوقات مستقبله كه دال است بر امور غيبيه و ملخص كلام آنست كه چون شما در زمان ماضى و مستقبل از اين معارضه عاجزيد و مع هذا تصديق پيغمبر نميكنيد * ( فَاتَّقُوا ) * پس بترسيد و بپرهيزيد به اين تكذيب و عناد * ( النَّارَ ) * از آتش دوزخ * ( الَّتِي ) * از آتشى كه ممتاز است از ساير آتشهاى ديگر به آنكه * ( وَقُودُهَا النَّاسُ ) * بر فروزانندهء آن مردمانند يعنى كافران و معاندان و اهل طغيان * ( وَالْحِجارَةُ ) * و سنگهاى كبريت كه حرارت آن سختتر است و فتن آن ناخوشتر و قول اصح آنست كه مراد از حجاره بتانىاند كه كفار از سنگ تراشيده‌اند و تحقيق اين عنقريب مذكور ميگردد و مخفى نيست كه وقود حجاره دلالت مىكند بر كمال شدة و غايت نظاعت آن آتش زيرا كه آتش سنگ را نميگدازد مگر وقتى كه بنهايت حرارت رسيده باشد و در خبر است كه رسول صلَّى اللَّه عليه و آله فرمود كه آتش دنيا جزئيست از هفتاد جزء آتش دوزخ و نيز از آن حضرت صلَّى اللَّه عليه و آله منقولست كه آتش دوزخ را هفتاد بار شسته‌اند و آن گاه به دنيا فرستاده‌اند يعنى حرارت آتش دوزخ نسبت بحرارت آتش دنيا شصت و نه ضعف آنست و نيز روايت است كه آن حضرت ( ص ) در اثناى خطبه ميفرمود كه اگر در اين مسجد صد هزار مرد باشند و در ميان ايشان يكى از اهل دوزخ نفس زند همهء ايشان از حرارت نفس او هلاك شوند و اين نوع عذاب * ( أُعِدَّتْ ) * مهيا و آماده شده است * ( لِلْكافِرِينَ ) * از براى ناگرويدگان تا در آن مخلد باشند و چون كه حدة و شدت آتشى كه براى فاسقان اهل ايمان مخلوقست به اين مثابه نيست از اين جهت اين نوع آتش را مخصوص ساخت به كافران چنان كه در جاى ديگر فرموده كه إِنَّ الْمُنافِقِينَ فِي الدَّرْكِ الأَسْفَلِ مِنَ النَّارِ و در خبر است كه داود على نبينا و عليه السّلام بسيار گريستى مردمان گفتند اى داود گريه كمتر كن و بسيار جفا بر نفس خود روا مدار گفت اى ياران بگذاريد تا گريه كنم پيش از آنكه گريه سودى به من نرساند و قبل از آنكه استخوان ها در دوزخ سوخته و گداخته شود منصور عمار گويد سالى به حج ميرفتم در كوفه فرود آمدم شبى در كوچهء از كوچهاى كوفه ميگذشتم از سرايى آوازى شنيدم كه يكى ميگفت خدايا بعزت و جلال تو\r\n","description":"","footnote":"","page_name":" 113 ","page_number":113},
  {"content":"\r\nكه آن معصيت كه كردم مخالفت تو نخواستم و به عذاب تو جاهل نبودم اما خطيهء عارض شد و بپردهء فرو گذاشتهء تو مغرور شدم خداوندا مرا از عذاب تو كه رهاند و اگر دستم از ريسمان رحمت تو بگسلد در كه آويزم منصور گفت خواستم تا امتحان كنم دهن در شكاف در نهادم و اين آيه را بر او خواندم كه يا أَيُّهَا الَّذِينَ آمَنُوا قُوا أَنْفُسَكُمْ وَأَهْلِيكُمْ ناراً وَقُودُهَا النَّاسُ وَالْحِجارَةُ * ( أُعِدَّتْ لِلْكافِرِينَ ) * نعرهء زد و ساعتى اضطراب كرد و آن گاه ساكن شد من در سرا را نشان كردم روز ديگر آنجا آمدم جنازهء ديدم بر در سراى نهاده و عجوزهء در آن سرا ميرفت و بيرفت و بيرون ميآمد گفتم اى پيره زن اين مرد كيست كه وفات يافته است گفت جوان خدا ترسى از فرزندان رسول خدا صلَّى اللَّه عليه و آله دوش در ورد و مناجات بود مردى اينجا بگذشت و آيهء از قرآن بخواند بيفتاد\r\nو ساعتى اضطراب كرد و بجوار رحمت ايزدى پيوست من گفتم طوبى له چنين باشند اولياء خدا و هم منصور گويد در مسجدى رفتم جوانى را ديدم نماز ميكرد با خشوع و خضوع و گريه تمام گفتم از اين مرد بوى آشنايى ميآيد چون سلام نماز باز داد گفتم هيچ دانى كه خدا را در دوزخ وادييست نام او لَظى نَزَّاعَةً لِلشَّوى چون اين بشنيد نعرهء بزد بيفتاد و بيهوش شد چون به هوش باز آمد گفتم يا أَيُّهَا الَّذِينَ آمَنُوا قُوا أَنْفُسَكُمْ وَأَهْلِيكُمْ ناراً تا آخر نعرهء بزد و جان بداد من جامه از سينهء او بر گرفتم ديدم به خط روشن نوشته كه فَهُوَ فِي عِيشَةٍ راضِيَةٍ فِي جَنَّةٍ عالِيَةٍ قُطُوفُها دانِيَةٌ به كار او قيام نمودم و او را دفن كردم شبى او را در خواب ديدم تاجى بر سر و حله در بر گفتم ( ما فعل اللَّه بك ) خدا با تو چه كرد گفت درجهء مرا بلندتر از درجهء شهداى بدر گردانيد گفتم بچه سبب گفت ( لانهم قتلوا بسيف الكفار و قتلت بسيف الملك الجبار ) پس شهادت من از شهادت ايشان بهتر باشد و صاحب انوار و كشاف در تفسير اين آيه آورده‌اند كه چون حقتعالى از براى كفار تبيين آن چيزى فرمود كه به آن متعرف شوند بامر رسول و بحقيت آنچه بايشان آورده از جانب خدا و به آن تميز حق فرموده از باطل براى ايشان بعد از آن مرتب ساخت بر آن آن چيزى را كه در حكم فذلكه است و آن اين است كه چون جد و جهد نموديد در معارضهء قرآن و همه عاجز شديد از اتيان به آنچه مساوى آن باشد يا قريب به آن بر شما ظاهر شد كه قرآن معجز است و تصديق به آن واجب پس ايمان آوريد به او و بترسيد از عذابى كه معد است براى هر كه تكذيب آن كند و از آن برگردد پس در آيه تعبير فرموده از اتيان به مثل سوره بفعلى كه اعم است از اتيان آن و غير آن بر طريق ايجاز و تنزيل لازم جزا كرده در منزلهء جزا بر سبيل كنايه به جهت تقرير مكنى عنه و تهويل شان عباد و تصريح بوعيد از روى ايجاد و تصدير شرطيه فرموده به آن كه از براى شك موضوع است با آنكه مقام مقتضى اذا است كه از براى وجوبست به جهت آنكه قائل اين كلام كه حق سبحانه است غير شاك است در عجز\r\n","description":"","footnote":"","page_name":" 114 ","page_number":114},
  {"content":"\r\nايشان و لهذا نفى اتيان ايشان فرموده به آن بر وجه اعتراض ميان شرط و جزا كه آن لن تفعلوا است بجهة تهكم بايشان و يا ذكر آن بدون اذا جهت آنست كه خطاب با ايشانست بر حسب ظن ايشان چه عجز از معارضه قبل از تأمل غير محقق بود نزد ايشان و تفعلوا مجزوم است بلم نه بان شرطية زيرا كه لم واجبة الاعمال است و مختص بمضارع و متصل بمعمول و نيز چون لم مصير مضارع است بماضى پس بمثابه آنست كه جزء فعل باشد و حرف شرط بر مجموع آن داخل شده فكانه قال ( فان تركتم الفعل و لهذا جايز است اجتماع ان و لم با آنكه اصل آنست كه دو حرف متجانس است در عمل بر معمول واحد داخل نشوند و لو مانند لام است در نفى مستقبل الا آنست كه لن ابلغ است چه نفى آن قريبست بتابيد و نزد بعضى مفيد تابيد است و مذهب سيبويه و خليل بنا بر روايتى لن حرف واحد است و بروايتى ديگر از خليل اصل ان لا ان است و نزد قراء اصلش لا است كه الف را بنون ابدال كرده‌اند و وقود بفتح واو اسم آن چيزيست كه آتش را به آن بر فروزند و بضم واو مصدر است و مصدر بفتح و او نيز آمده و از سيبويه نقل است كه از بعضى شنيدم كه گفتند ( وقدت النار وقودا ) بفتح واو و اسم بضم واو است و ميشايد كه مصدر باشد كه باسم مسمى شده باشد كما قيل فلان ( فخر قومه و زين بلده اى من يفخر القوم به و من يزين البلد به ) و ظاهر آنست كه مراد به آن اسم است و اگر مصدر مراد باشد پس بنا بر حذف مضاف خواهد بود اى ( وقودها النار احتراق الناس و الحجارة ) و حجاره جمع حجر است چون جماله كه جمع جمل است و اين جمع بحسب استعمال قليل است و غير قياس و مراد به آن اصنامند كه كفار از سنگ تراشيده بودند و آن را ميپرستيدند به جهت طمع در شفاعت ايشان و انتفاع به\r\nايشان و استدفاع مضار بمكانت مرتبه و رفعة ايشان نزد حقتعالى و يدل عليه قوله تعالى إِنَّكُمْ وَما تَعْبُدُونَ مِنْ دُونِ اللَّه حَصَبُ جَهَنَّمَ پس حق سبحانه و تعالى عذاب كفار كند به آنچه منشأ جرم ايشان بوده هم چنان كه كافر معذب شود بكنز كما قال فَذُوقُوا ما كُنْتُمْ تَكْنِزُونَ و يا عذاب نمايد ايشان را بنقيض آنچه توقع داشتند به جهت زيادتى تحسر ايشان و نزد بعضى مراد ذهب و فضه است كه در زمين پنهان ميكردند و به آن مغتر ميشدند و اين قول ضعيف است زيرا كه تخصيص اين نوع عذاب بكفار بيوجه است چه هر كه متصف باشد به اين صفت او را اين نوع عذاب خواهد بود خواه كافر و خواه مسلم و بروايت ابن عباس سنگ كبريت است و اين تخصصى است به غير دليل و ابطال مقصود كه آن قوه نار است چه غرض تهويل شأن نار است و تفاقم لهب آن بر وجهى كه به آن آتش افروخته شود هر چيزى كه به غير آن آتش افروخته نشود و كبريت بهر آتشى افروخته مىشود و اگر چه ضعيف باشد پس اگر اين روايت صحيح باشد ميتواند بود كه مراد ابن عباس به اين قول آن باشد كه همهء احجار مر اين آتش را مانند حجارهء كبريت است در ساير آتش ديگر را و چون اين\r\n","description":"","footnote":"","page_name":" 115 ","page_number":115},
  {"content":"\r\nآيه مدنى است و نزول اين آيه بعد از آيهء * ( النَّارَ الَّتِي وَقُودُهَا النَّاسُ وَالْحِجارَةُ ) * است كه مكيست و قرع سمع مردمان شده پس صحيح باشد تعريف نار به الف و لام عهد و واقع شدن جملهء صلهء آنچه واجبست كه صله قصهء معلومه باشد و اعدت به اين معنى است كه ( هيئت و جعلت عدة لعذابهم ) و جملهء * ( أُعِدَّتْ لِلْكافِرِينَ ) * استينافست كه در جواب سؤال كسى واقع شده كه گفت ( لمن اعدت هذه النار ) و يا حال است از نار باضمار قد و نميتواند بود كه حال باشد از ضمير وقودها و اگر چه وقود بمعنى مصدر باشد به جهت فصل ميان وقودها و اعدت زيرا كه مصدر عمل نميكند وقتى كه اجنبى ميان او و معمول او واقع شود و بنا بر آنكه اعدت حال است از نار اگر چه فاصلهء بينهما واقع شده اما اجنبى نيست زيرا كه آن صفت نار است و اين هر دو آيهء دلالت مىكند بر نبوة حضرت رسالت ( ص ) از چند وجه يكى آنكه متضمن تحدىاند و تحريص بر جد و جهد و بذل و سمع در معارضه با تقريع و تهديد و تعليق وعيد بر عدم اتيان معارضه با قصر سوره از سور قرآنى و ايشان با وجود كثرت و اشتهار بفصاحت و تهالك بر مضادة متصدى معارضه نشدند و ملتجى شدند بجلاى وطن و بذل مهج و اين وجه در خاتمهء آيه اولى گذشت دويم تضمن آن به اخبار از غيب بقوله و لن تفعلوا چه ايشان اگر بشيء معارضه كردندى ممتنع ميبود خفاى آن عادت خصوصا كه در آن زمان طاعنان در قرآن اكثر از هر عصر بودند سيم عدم شك آن حضرت در عدم اتيان ايشان به مثل آنچه اگر متردد ميبود در اين امر ايشان را به اين مبالغه و الحاح بمعارضه نميخواند به جهت خوف آنكه مبادا مثل آن را بياورند با وجود علم آن حضرت بفصاحت و بلاغت و كمال جزالت و براعت ايشان انتهى كلامهما و بدانكه اين آيه دلالت مىكند بر بطلان مذهب جماعتى كه قائلند بعدم وجوب دليل عقلى و وجه استدلال آنست كه او سبحانه فرموده كه اگر اين قرآن كلام محمد ( ص ) باشد بايستى كه شما قادر ميبوديد بر آوردن سورهء كه مثل اين باشد كه شما بجهة كمال فصاحت و بلاغت و حميت جاهلية قدرت داريد بر اتيان نمودن بكلام بشر و چون عاجزيد از آن پس رجوع بعقول خود كرده ميدانيد كه اين كلام خدايست و اين محض دليل عقلست و نيز دلالت كند بر آنكه مخلوق است نه كه در نشأة قيامة مخلوق خواهد شد چنان كه زعم جماعتى است زيرا كه معدوم مهيا بودن شيء فرع وجود آنست و بر همين قياس كريمهء أُعِدَّتْ لِلْمُتَّقِينَ دلالت مىكند بر مخلوقيت بهشت و بدانكه چون فائدهء بعثت ترهيب كافران است و عاصيان از عذاب اخروى تا از كفر و عصيان رجوع كنند و ترغيب مؤمنان و مطيعان به ثواب ابدى تا در ايمان و طاعت ثابت قدم باشند از اين جهت او سبحانه وعد را مقارن وعيد و ترغيب را مقابل ترهيب آورده ميفرمايد كه اى محمد چون بحجج بينه حجت را بر\r\nكفار لازم ساختى و ترهيب ايشان كردى پس بترغيب ايشان ميل فرما * ( وَبَشِّرِ الَّذِينَ آمَنُوا ) * و بشارت ده آن كسانى را كه بتوفيق الهى ايمان آورده اند و تصديق كرده بتوحيد خدا و نبوت انبياء و بجميع ضروريات دينيه * ( وَعَمِلُوا الصَّالِحاتِ ) * و كردند از براى\r\n","description":"","footnote":"","page_name":" 116 ","page_number":116},
  {"content":"\r\nخدا كردارهاى شايسته چون نماز و روزه و زكات و حج و جهاد و غير آن از واجبات مضمون بشارت * ( أَنَّ لَهُمْ ) * آنكه مر ايشان راست در آخرت * ( جَنَّاتٍ ) * بوستانهاى متعدده كه از غايت كثرت اشجار روى زمين او را پوشيده باشد و در او انواع ميوه هاى متلونه و اطعمهء مختلفه باشد و ببايد دانست كه اينجمله انشائيه عطفست بر جمل سابقه و مقصود عطف حال آن كسيست كه ايمان به قرآن آورده و وصف ثواب آن بر حال آن كسى كه نگرويده به آن و بر كيفيت عقاب او و اين بر طريق عادت و سنت الهيه است كه تشفيع ترغيب فرمايد بترهيب به جهت تنشيط بر اكتساب آن چيزى كه موجب ثواب نجات ابدى باشد و تنشيط از اقتراف آنچه سبب هلاكت اخروى بود نه آنكه عطف نفس فعل باشد تا واجب شود كه تقدير آن چيزى كنند كه متشاكل او باشد از امر يا نهى و اين را بر او عطف كنند هم چنان كه صاحب مفتاح گفته كه بشر عطفست بر قل كه مضمر است قبل از قوله تعالى يا أَيُّهَا النَّاسُ اعْبُدُوا يا آنكه عطفست بر فاتقوا و چون كفار مكه معارضه نكردند بعد از تحدى اعجاز قرآن بر ايشان ظاهر شد پس هر كه كافر شد مستوجب عقاب گشت و هر كه ايمان آورد به آن مستحق ثواب شد و اين مستدعى آنست كه تخويف آنها كنند و تبشير آنها و اينكه حق سبحانه امر فرمود رسول را يا عالم هر عصر را يا هر كه قدرت بشارت داشته باشد به آنكه تبشير اهل ايمان نمايد و مخاطب نساخت ايشان را ببشارت هم چنان كه خطاب بكفره كرده بود در آيهء سابقه جهت تفخيم شأن ايشانست و ايذان به آنكه ايشان سزاوارانند كه تبشير ايشان كنند و تهنيت ايشان گويند به آنچه معد است براى ايشان در آخرت از نعم جليلهء ابديه و بشارت خبر با مسرتست كه اثر سرور آن در بشره ظاهر شود و لهذا فقها گفته‌اند كه بشارت خبر اول است پس اگر شخصى بعبيد خود گويد كه هر كه از شما بشارت دهد مرا بقدوم ولد من او حراست پس ايشان بطريق فرادى او را اخبار كنند بقدوم ولد وى اول ايشان كه خبر داده آزاد است نه همه و اگر گويد هر كه اخبار كند مرا بقدوم ولد من و همه او را اخبار دهند بر سبيل فرادى جميع ايشان آزاد خواهند بود و اما قوله تعالى فَبَشِّرْهُمْ بِعَذابٍ أَلِيمٍ بر وجه تهكم است كه موجب استهزاء و مزيت تألم و اغتمام ايشان است و بر طريقهء قوله تحية بينهم ضرب و جميع و صالحات جمع صالحه است و اين از صفات غالبه است كه جارى مجراى اسما است مانند الحسنة فى قوله مَنْ جاءَ بِالْحَسَنَةِ و به جهت اين موصوف آن مذكور نشده و اعمال صالحه عبارتست از اعمالى كه در شرع مسوغ و محسن باشد و الف لام در آن از براى جنس است و عطف عمل صالح بر ايمان و ترتب حكم بر هر دو اشعار است به آنكه سبب در استحقاق اين بشارت مجموع امرين است و جمع بين الوصفين چه ايمان كه عبارتست از تحقيق و تصديق اصل است و عمل صالح مانند بنايى كه بر آن باشد و اصل بدون بنا فايده و نفعى چندان بر آن مترتب نميشود فلهذا ذكر هر يك بدون ديگرى نادر واقع مىشود و در اين دليل است بر آنكه اعمال صالحه خارج است از مسماى ايمان\r\n","description":"","footnote":"","page_name":" 117 ","page_number":117},
  {"content":"\r\nزيرا كه اصل آنست كه شيء معطوف بر نفس خود نشود و بر آنچه داخل باشد در آن و قوله ان لهم منصوب است بنزع خافض و افضاى فعل به آن يا مجرور به اضمار خافض مثل اللَّه لافعلن و جنه مره ايست مأخوذ از جن كه مصدر جنه است بمعنى ستره و مدار تركيب بر ستر است و تسميهء شجر مظل بسبب التفات اغصان آن بجنة جهت مبالغه است كانه بسترهء واحده ستر ما تحت خود مىكند و تسميهء بستان به آن به جهت وقوع اشجار متكاثفه و مظلله است در آن و تسميهء دار الثواب به آن به جهت كثرت اشجار مذكوره است در آن و نزد بعضى تسمية آن بجنة به جهت آنست كه آنچه معد\r\nاست در آن از براى آدميان از افنان نعم در دنيا مخفى و غير مشاهدند كما قال اللَّه تعالى فَلا تَعْلَمُ نَفْسٌ ما أُخْفِيَ لَهُمْ مِنْ قُرَّةِ أَعْيُنٍ و جمع و تنكير جنات جهت آنست كه بساتين بهشت هفتند جنت فردوس و جنت عدن و جنت نعيم و دار الخلد و جنت المأوى و دار السلام و عليون چنان كه بروايت مأثوره از ابن عباس ثابت شده و هر يك از آنها مراتب و درجات متفاوته دارد بر حسب تفاوت اعمال و عمال و لام لهم دلالت مىكند بر آنكه اهل ايمان مستحق بهشتند به جهت آن چيزى كه استحقاق مترتب است بر آن از ايمان و عمل صالح نه بحسب ذات و ايمان على اطلاقه موجب دخول نيست در بهشت بلكه به شرط آنكه ايمان مستمر باشد تا حين موت لقوله تعالى وَمَنْ يَرْتَدِدْ مِنْكُمْ عَنْ دِينِه فَيَمُتْ وَهُوَ كافِرٌ فَأُولئِكَ حَبِطَتْ أَعْمالُهُمْ و قوله تعالى ليبنيه ( ص ) لَئِنْ أَشْرَكْتَ لَيَحْبَطَنَّ عَمَلُكَ و اشباه آن و ميشايد كه عدم تقييد ايمان به استمرار در اينجا بجهة استغنا باشد از آن به آيه مذكوره پس ملخص معنى آنست كه كسانى كه ايمان ايشان مستمر باشد تا حين موت و عمل صالح كرده باشند مر ايشان را است بوستانها مملو از اشجار * ( تَجْرِي مِنْ تَحْتِهَا ) * كه ميرود در زير آن يعنى در تحت اشجار نابته در آن يا در زير غرفهاى آن * ( الأَنْهارُ ) * جويهاى وسيع الف لام براى جنس است كما فى قولك لفلان بستان فيه الماء الجارى و يا از براى عهد و معهود انهاريست كه مذكور است در كريمهء أَنْهارٌ مِنْ ماءٍ غَيْرِ آسِنٍ و نهر بفتح نون و سكون هاء مجراى واسعست كه ما فوق جدول باشد و ما دون بحر مانند نيل و فرات و تركيب آن براى وسعتست و مراد به انهار ماء انهار است بر اضمار مضاف يا بر سبيل مجاز و يا مراد نفس مجازى باشد و اسناد جرى به آن و سبيل مجاز كما فى قوله تعالى وَأَخْرَجَتِ الأَرْضُ أَثْقالَها از مسروق مرويست كه انهار جنت بر ظاهر زمين بهشت روان باشد نه در اخدود و بقدرة حقتعالى آب و شير و خمر و عسل در جنب يكديگر بر روى زمين گذرند و از هم متفرق باشند بيمانعى و حاجبى ظاهر و اصلا به يكديگر ممزوج نشوند آورده‌اند كه صادق اين مضمون را ادا ميفرمود يكى از ملاحده حاضر بود گفت هيچ عقل قبول اينمعنى نميكند كه چهار مايع دريلى يكديگر باشند و مانع در ميان آنها نباشد و به يكديگر آميخته نشود آن حضرت فرمود كه اى سفيه نمىبينى كه خداى تعالى در يك پوست تخم مرغ دو مايع جمع فرموده كه برنگ و طعم مختلفند و اصلا به يكديگر مخلوط نميشوند آن مرد چون اين كلام\r\n","description":"","footnote":"","page_name":" 118 ","page_number":118},
  {"content":"\r\nبشنيد ملزم شد و به آن اعتراف نمود انس ابن مالك نيز روايت كرده كه آن جويها بر روى زمين گذرند نه در حفيره و از يك جانب آن مرواريد باشد و جانب ديگر ياقوت و گل آن مشك اذفر باشد و مجاهد روايت كرده كه زمين بهشت از سيم باشد و خاكش مشك بود و اصل درختانش از زر و شاخهاى آن از لؤلؤ و زبرجد و ياقوت و اهل بهشت اگر ايستاده باشند دست ايشان بميوه رسد و اگر نشسته باشند شاخ درخت سر فرود آرد تا ميوه بچينند كقوله تعالى وَذُلِّلَتْ قُطُوفُها تَذْلِيلًا و ايشان بر غرفها بر آمده و نظارهء اشجار و انهار كنند و از ميوهء بهشت تناول نمايند * ( كُلَّما رُزِقُوا ) * هر گاه روزى داده شوند * ( مِنْها ) * از آن بوستانها * ( مِنْ ثَمَرَةٍ ) * بعضى از ميوهء درختان آن * ( رِزْقاً ) * روزى ساخته و آماده را * ( قالُوا ) * گويند با يكديگر * ( هذَا ) * اين نوع ميوه * ( الَّذِي رُزِقْنا ) * آن نوع ميوه هائيست كه روزى داده شده بوديم * ( مِنْ قَبْلُ ) * پيش از اين زمان يعنى در دنيا مراد آنست كه همين در صورت مثل ثمرهء دنيا باشد چه در طعم و لذت بمراتب از آن در پيش خواهد بود بدانكه * ( كُلَّما رُزِقُوا ) * صفت ثانيهء جناتست يا خبر مبتداى محذوف اى ( هم كلما رزقوا ) يا جملهء مستانفه گوئيا كه چون گفته شد كه مر اهل ايمان را است بهشتهاى پر از اشجار و انهار در قلب سامع خلجان كرده كه آيا ميوه هاى آن مثل ميوه هاى دنيا باشد يا از جنس ديگر پس به جهت ازاحهء اين خلجان فرموده كه * ( كُلَّما رُزِقُوا ) * الخ و نصب كلما بر ظرفية است و رزقا مفعول به است و من اولى و ثانيه از براى ابتداست و هر\r\nدو در موقع حالند و اصل كلام اينست كه ( كل حين رزقوا مرزوق مبتدء من الجنات مبتدء من ثمرة ) يعنى رزق مقيد است به آنكه ابتداء شده است از جنات و ابتدا از جنات بابتداى آنست از ثمره پس صاحب حال اولى رزقا است و صاحب حال ثانيه ضمير آن كه مستكن است در حالى اولى و احتمال دارد كه من ثانيه از براى بيان باشد كه مقدم باشد بر مبين كما فى قولك ( رايت منك اسد ) پس تقدير اين باشد كه ( كلما رزقوا من الجنات رزقا هو من ثمرة ) و هذا اشاره است بنوع آنچه مرزوق مىشود كقولك ( مشير الى نهر جار هذا الماء لا ينقطع فانك لا تعنى به العين المشاهد ) منه ( بل النوع المعلوم المستمر بتعاقب جريانه و إن كانت الاشارة الى عينه ) پس معنى آنست كه ( هذا مثل الذى رزقنا ) لكن چون شباهت ميان ثمرهء دنيا و ثمرهء آخرت استحكام يافته ثمرهء آخر ترا ذات ثمرهء دنيا گردانيد بحمل هو هو و تصوير ثمر جنة به صورت ثمر دنيا به جهت آنست كه تا نفس در اول امر ميل به آن كند چه طباع مايلند بمالوف و متنفر از غير آن پس هر گاه در بهشت مثل آن بينند مايل آن شوند و آن را برغبت تمام اخذ كنند و تناول نمايند و ديگر آنكه تا مبين شود او را مزيت آن و كنه نعمتى كه در او است بر او ظاهر شود زيرا كه اگر از جنس غير معهود باشد به آن التفات نخواهد كرد به جهت مظنه اينكه از آن\r\n","description":"","footnote":"","page_name":" 119 ","page_number":119},
  {"content":"\r\nالتذاذى و نفعى متصور نيست و يا مراد به من قبل در جنت باشد چه فواكه و اطعمهء آن متشابه الصوره خواهند بود يعنى هر گاه در ثانى الحال بهشتيان ميوه خورند گويند اين ميوه در طعم و لون و رائحه مثل آن ميوه ايست كه قبل از اين در اينجا بما داده بودند چنان كه از حسن مرويست كه قصعهء طعام را نزد شخصى از اهل بهشت حاضر سازند و او از آن تناول كند و بعد از آن قصعهء ديگر بياورند مثل اول او گويد * ( هذَا الَّذِي رُزِقْنا مِنْ قَبْلُ ) * آن فرشته كه طعام حاضر ساخته باشد گويد ( كل فاللون واحد و الطعم مختلف ) بخور اين را كه لون او يكيست و طعم آن مختلف و ديگر آنكه از پيغمبر ( ص ) مرويست كه به حق آن كسى كه نفس محمد در يد قدرت او است كه مرد در بهشت چون قصد تناول ثمره كند هنوز آن را بدهن نرسانيده باشد كه خداى تعالى مثل آن را بجاى آن خلق نمايد پس ميتواند بود كه چون آن ثمره را بر هيئت اول به بيند گويد * ( هذَا الَّذِي رُزِقْنا مِنْ قَبْلُ ) * و از يحيى بن كثير مرويست كه هر گاه مؤمنان ميوهء را از درخت بچينند مثل آن آفريده شود اين حال بر ايشان غريب نموده از روى تعجب گويند * ( هذَا الَّذِي رُزِقْنا مِنْ قَبْلُ ) * و از مسروق روايت كرده كه درختان بهشت ساق ساده ندارند بلكه اول و آخر آن بمثابه خوشهء خرما بر هم چيده شده‌اند هر گاه ميوهء را از آن بچينند حقتعالى مانند آن را بيافريند و گويند معنى آنست كه اين ميوه ايست كه ما را در دنيا بمرزوقية آن وعده داده بودند و شيخ طوسى ره فرموده كه قول ابن عباس صحيحتر و ظاهرتر است به جهت محافظت آن بر عموم كلما چه آن دلالت مىكند بر ترديد ايشان اين قول را در هر وقت كه مزروق شوند و داعى ايشان به اين تكلم فرط استغراب و تبحج ايشان باشند به آنچه يابند از تفاوت عظيم در لذت و تشابه بليغ در صورت بعد از آن جهت تقرير اين كلام تاكيد آن كرده به اين جملهء معترضه كه * ( وَأُتُوا بِه مُتَشابِهاً ) * يعنى بيارند نزد مؤمنان آن چيزى كه مرزوق ايشان باشد از ثمرات در حالتى كه مانند باشد بميوهاى دنيا بر يك صورت اما بطعم مختلف باشد چه مزهء جميع ميوه هاى دنيا در يك ميوه بهشت باشد و بدانكه ضمير بر قول ابن عباس راجع است ( بما رزقوا فى الدارين ) كه مدلول عليه است بقوله * ( هذَا الَّذِي رُزِقْنا مِنْ قَبْلُ ) * نظير اين است قوله تعالى إِنْ يَكُنْ غَنِيًّا أَوْ فَقِيراً فَاللَّه أَوْلى بِهِما اى بجنسى الغنى و الفقير ) و بنا بر قول ديگران راجع برزق اگر گويند تشابه بمعنى تماثل است و اين مفقود است در ثمرات دنيا و آخرت هم چنان كه ابن عباس فرموده كه ( ليس فى الجنة من اطعمة الدنيا الا الاسماء ) در جواب گوئيم كه تشابه بينهما\r\nحاصل است در هيئت و صورت كه مناط اسم است نه در مقدار و طعم و اين قدر كافيست در اطلاق تشابه و مع ذلك آيه مجملى ديگر دارد و آن اينست كه مستلذات اهل بهشت در مقابل آن چه روزى داده شده باشند در دنيا از معارف و طاعات متفاوت باشند در لذت بحسب تفاوت آن پس\r\n","description":"","footnote":"","page_name":" 120 ","page_number":120},
  {"content":"\r\nمحتمل است كه مراد از هذا الذى رزقنا اين باشد كه اين نوع ثمره ثواب آن چيزيست كه موفق شده بوديم در دنيا از معرفت و طاعت و مراد از تماثل ميان معارف و طاعت و ميان ثواب آن دو شرف باشد و مزيت علو طبقه پس اين آيه در وعد باشد نظير قوله تعالى ذُوقُوا ما كُنْتُمْ تَعْمَلُونَ كه در وعيد است و از قتاده روايتست كه آن ميوه ها در جودة متشابه يكديگر باشند كه هيچكدام از ديگرى كمتر نباشد بخلاف ميوه هاى دنيا كه مختلف الطعم و اللون است و نزد بعضى ديگر تشابه از حيثيت توافق است يعنى همه نعم بهشت در لطافت و زينت وجودت مانند يكديگر باشند مثلا خادم موافق مسكن باشد و مسكن موافق فرش و نوع طعام موافق نوعى ديگر و على هذا القياس چنان كه از پيغمبر ( ص ) مرويست كه در بهشت مرغانى باشند كه بر هر يكى هفتاد هزار پر هر گاه صحنى را نزد بندهء مؤمن نهند مرغى از آن بيايد و بر آن صحن افتد و پرها بيفشاند از هر پرش لونى طعام بيرون آيد از برف سفيدتر و از مسكه نرمتر و از انگبين شيرينتر كه همه در اصل لطافت و لذت و بوى خوش مشابه يكديگر باشند و مؤمنان بر غرفه هاى عاليه تكيه زده مرفه الحال و فارغ البال به خوردن اين نوع ميوه ها و طعامها مشغول باشند * ( وَلَهُمْ ) * و مر ايشان را باشد * ( فِيها ) * در آن بهشتها * ( أَزْواجٌ ) * زنانى كه جفت ايشان باشند از حورى و انسى * ( مُطَهَّرَةٌ ) * كه پاك گردانيده شده باشند از عيبهايى كه زنان دنيا راست از بول و غايط و منى و حيض و استحاضه و نفاس و چرك و ساير قاذورات و مكروهات ديگر از سوء اخلاق و قبح صور و افعال چه تطهر مستعمل است در اجسام و اخلاق و افعال يعنى در كمال صفا و غايت خلق و جمال باشند و مطهرة ابلغ است از طاهرة و متطهرة به جهت اشعار به اينكه مطهرى تطهير ايشان كرده و او نيست مگر حق سبحانه و از سعيد بن عامر روايتست كه پيغمبر ( ص ) فرمود كه اگر زنى از زنان اهل بهشت يك بار به دنيا نگرد همهء روى زمين پر از بوى مشك شود و نور آفتاب و ماهتاب را ببرد و از ابن عباس مرويست كه حضرت رسالت ( ص ) فرمود كه اگر يكى از حور العين آب دهن در هفت درياى تلخ و شور اندازد جميع آبهاى آن چون شهد شيرين گردد و در خبر آمده كه اگر بندهء مؤمن زنى عجوزه داشته باشد كه بانواع عيوب و كدورات مبتلا باشد و در غايت قذارت و زشتى حق سبحانه او را در بهشت از جميع آن عيبها پاكيزه سازد و جمال و صفايى كه حور العين را باشد به او عطا فرمايد و جفت شوهر خودش گرداند و در روايت واقع شده كه چون زنان بهشت جفت خود را در بهشت ببينند گويند\r\n( انت لى و انا لك لم تر عيناى مثلك )\r\nمن از براى توام و تو از براى من چشم من مانند ترا در حسن منظر و صفاى جوهر هرگز نديده و بدانكه اطلاق زوج بر ذكر و انثى هر دو ميكنند و در اصل اسم آن چيزيست كه مر او را قرينهء از جنس او باشد\r\n","description":"","footnote":"","page_name":" 121 ","page_number":121},
  {"content":"\r\nچون زوج خف و غير آن و لهذا زواج در مقام زوجات واقع مىشود چنان كه در اين آيه و خلافى نيست در اين كه وطى در بهشت خواهد بود چنان كه در حديث صحيح آمده كه حقتعالى هر بندهء مؤمن را در بهشت قوت صد مرد كرامت فرمايد در اكل و وطى و اما در فرزند خلاف كرده‌اند و در خبرى واقع شده كه\r\n( فى الجنة جماع ما شئت و لا ولد )\r\nدر بهشت چندان كه خواهى جماع باشد اما ولد نباشد و ابو سعيد خدرى از پيغمبر ( ص ) نقل كرده كه اگر مؤمن را در بهشت آرزوى فرزند باشد حمل و وضع در يك ساعت واقع شود و كريمهء وَفِيها ما تَشْتَهِيه الأَنْفُسُ مصداق اينست و بدانكه ثمرهء ثمرات و مطاعم و مناكح بهشت التذاذ مؤمنان است به آن نه دفع ضر جوع و حفظ نوع نسل زيرا كه جوع و عروض موت در آنجا منتفى است پس تشارك مطاعم جنت و مناكح و ساير احوال آن بنظاير امور دنيويه از مطاعم و مناكح و غير آن در بعضى صفات و اعتباراتست و تسميهء مطاعم و مناكح و احوال جنت باسماى مطاعم و احوال دنيا بر سبيل استعاره و تمثيل است و اين امور مشارك امور دنيويه نيست در تمام حقيقت آن تا مستلزم جميع آن چيزى باشد كه لازم امور دنيويه است و مفيد عين فايدهء آن حاصل كه حقتعالى جميع اين نعم مذكوره كه در بهشتست از لذت منظر و مطاعم و فواكه معطر و زنان پاكيزه جوهر و غير آن از انواع نعم بهجت اثر نزل مؤمنان ساخته و بايشان كرامت فرموده و چون معظم لذات حسيه مقصود است بر مساكن و مطاعم و مناكح بدليل استقرار ملاك همهء اين ثبات و دوام آنست چه نعمت جليله كه مقارن خوف زوال باشد منقض عيش است و غير صافى از شوايب غم وطيش از اين جهت حق سبحانه مؤمنان را بشارت داده بوعدهء خلود آن كه كمال تنعم و سرور به آن است و ازاله خوف زوال آن نموده فرمود كه * ( وَهُمْ فِيها ) * و مؤمنان صالح در بوستانهاى بهشت كه بانواع نعم جسميه آراسته * ( خالِدُونَ ) * جاويد باشندگانند كه هرگز اين كرامت و نعمت از ايشان منقطع نگردد هم چنان كه عذاب و نكال كه هرگز از كفار و منافقان مرتفع نشود و بدانكه خلد و خلود هر دو در اصل بمعنى ثبات مديد است خواه آنكه دايم باشد يا نه و لهذا اثافى و احجار را خوالد ميگويند و جزئى كه از انسان باقى ميماند بر حال خود مادامى كه زنده است خلد ميگويند و اگر وضع خلود براى دوام ميبود تقييد اين بتابيد در خالِدِينَ فِيها أَبَداً لغو ميبود و استعمال آن در جايى كه دوامى نباشد در آن كقولهم ( وقف مخلد ) موجب اشتراك يا مجاز است و اصل نافى اين هر دو است بخلاف آن كه اگر موضوع باشد براى اعم و با اين اعتبار در دوام مستعمل شده باشد مانند اطلاق جسم بر انسان و اين هنگام اصل نافى آن نخواهد بود مثل قوله تعالى وَما جَعَلْنا لِبَشَرٍ مِنْ قَبْلِكَ الْخُلْدَ لكن مراد اينجا دوام است نزد جميع علماى امت به جهت شهادت آيات و سنن بر آن اگر گويند كه ابدان مركبند از اجزاى متضادة الكيفية كه معرضند براى\r\n","description":"","footnote":"","page_name":" 122 ","page_number":122},
  {"content":"\r\nاستحالهء مؤديه بانفكاك و انحلال پس چگونه خلود در جنان متصور باشد جواب گوئيم كه حق سبحانه بر وجهى اعادهء آن خواهد كرد كه استحاله بر آن وارد نشود به اين طريق كه اجزاى آن را متقاوم گرداند در كيفيت و متساوى در قوت كه هيچكدام از اجزاى آن قوت نداشته باشد بر احالهء جزء ديگر و هر يك از آن متعانق و متلازم يكديگر باشند هم چنان كه در بعضى معادن مشاهد ميگردد و ديگر آنكه قياس آن عالم و احوال آن بر آنچه در اين عالم ميبينيم و مييابيم از نقص عقل و ضعف بصيرتست و از ابن مسعود روايتست كه چون حق سبحانه منافقان را به دو چيز مثل زد يكى بمستوقد و ديگرى بصيب چنان كه انفا گذشت ايشان گفتند كه ذات خدا از آن عالىتر و بزرگوارتر است كه به اين نوع امثال مثل زند و حق سبحانه رد سخن ايشان كرده فرمود كه * ( إِنَّ اللَّه لا يَسْتَحْيِي ) * بدرستى كه خدا شرم نميكند يعنى ممتنع نمىشود و باز نمىايستد * ( أَنْ يَضْرِبَ مَثَلًا ما ) * از آنكه بيان كند مثلى را از امثال و از قتاده روايتست كه يهودان چون در قرآن ذكر ذباب و عنكبوت شنيدند زبان استهزا گشودند و گفتند اين از نزد خدا نازل نشده زيرا كه اين سخنان كلام خدا نميماند اين آيه نازل شد كه خدا ترك نميكند ايراد مثل را از براى منافقان و كافران بلكه براى حال و صفت ايشان مثل مىزند * ( بَعُوضَةً ) * به پشه * ( فَما فَوْقَها ) * پس آنچه فراتر از آن باشد يعنى بزرگتر از آن چون مگس و عنكبوت چه آن متضمن فايده جليله است\r\nكه عين حكمت و محض مصلحت است در انوار آورده كه چون آيات سابقه متضمن انواع تمثيل بود در عقب آن بيان حسن تمثيل فرمود و ذكر آنچه حق است از براى تمثيل و شرط است در آن و آن اينست كه تمثيل بايد كه موافق ممثل له باشد از جهتى كه تمثيل به آن متعلق است در عظم و صغر و خست و شرف نه وفق ممثل چه ايراد تمثيل جهت كشف معنى است كه ممثل له است و رفع حجاب از آن و ابراز آن در صورت مشاهد محسوس تا در آن تمثيل و هم مساعدت نمايد بعقل و بر آن مصالحه كند با عقل چه معنى صرف را عقل ادراك مىكند با منازعه و هم به آن زيرا كه از طبع و هم ميل بحس است و حب محاكات و لهذا امثال شايع شده است در كتب الهية و عبارات بلغا و اشارات حكما پس حقير ممثل مىشود بحقير هم چنان كه عظيم بعظيم تمثيل كرده مىشود اگر چه ممثل اعظم بوده باشد از هر عظيمى هم چنان كه در انجيل غل صدر بنخاله ممثل شده و قلوب قاسيه بحصاة و مخاطبهء با سفهاء بآثاره و زنابير و در كلام فصحاى عرب واقع شده كه اجمع من ذرة و اجره من الذباب و اصرد من جرادة و اسمع من قراد و اطيش من فراشة و اعز من مخ البعوض و كلفتنى مخ البعوض و اكل من السوس پس اينكه جهله كفار در وقتى كه حقتعالى تمثيل حال\r\n","description":"","footnote":"","page_name":" 123 ","page_number":123},
  {"content":"\r\nمنافقين كرد به حال مستوقدين و اصحاب صيب و عبادت اصنام را در وهن و ضعف ببيت عنكبوت و خست قدر آنها را بذباب گفتند كه ( اللَّه اعلى و اجل من ان يضرب الامثال او يذكر الذباب و العنكبوت ) محض عناد و جحود باشد و عين جهل و غباوت و نيز چون حقتعالى ارشاد مردمان نمود به آنچه دلالت مىكند بر آنكه اين متحدى به وحى منزل است و مترتب ساخت بر آن وعيد آن كسى كه به آن نگرويد و وعد بر آن كسى كه به آن ايمان آورد بعد از ظهور امر آن نيز شروع فرمود در جواب آنچه به آن طعن مىكردند در قرآن و گفت ان اللَّه لا يستحيى بدرستى كه خدا شرم نميكند يعنى ترك نمينمايد ضرب المثل را ببعوضة و مانند آن از اشياء حقيره مثل ترك كسى كه حيا داشته باشد از آنكه تمثيل ببعوضة و مثال آن كند به جهت حقارت آن و حيا انقباض نفس است از قبيح به جهت مخافت ذم و اينحالت متوسطه است ميان وقاحت كه جرئتست بر قبايح و عدم مبالات به آن و خجل كه انحصار نفس است از مطلق فعل و اشتقاق آن از حياتست چه آن انكساريست كه عارض قوة حيوانية مىشود آن را از افعال باز ميدارد فقيل حين الرجل كما قيل نسى وحشى اذا اعتلت نساه و حشاه و چون بارى تعالى به آن موصوف شود هم چنان كه در اين آيه و در حديث نبوى صلَّى اللَّه عليه و آله كه\r\nان اللَّه يستحيى من ذى الشيبة المسلم ان يعذبه و ان اللَّه حى كريم يستحيى اذا رفع العبد يديه اليه ان يردهما صفرا حتى يضع فيهما خيرا\r\nمراد به آن ترك است كه لازم انقباض است هم چنان كه مراد از رحمت و غضب او اصابهء معروف و مكروه است كه لازم معنى است كه رحمت و غضب موضوعند براى آن و عدول باستحيا از ترك جهت آنست كه استحيا متضمن تمثيل و مبالغه است زيرا كه استحيا امريست محسوس كه آن انقباض و انكسار نفس است بخلاف ترك كه آن امر معنوى است و محتمل است كه وقوع لفظ ( يستحيى ) در آيه بنا بر مقابلهء آن باشد به آنچه واقع شده در كلام كفره كه ميگفتند اما يستحيى رب محمد ان يضرب المثل بالذباب و البعوضة پس حقتعالى در جواب فرمود كه ان اللَّه لا يستحيى و بعضى گفته‌اند كه استحياء را مر قبيحست كه فاعل آن را در آن عيب كنند و چون حقتعالى از فعل قبيح منزه است پس معنى آنست كه ضرب المثل كه از او واقع مىشود قبيح نيست تا موجب استحيا باشد و نزد بعضى ديگر * ( لا يَسْتَحْيِي ) * بمعنى لا يخشى است يعنى خداى تعالى نميترسد از مردمان تا به جهت آن ترك ضرب المثل كند و استحيا بمعنى خشيت آمده كقوله وَتَخْشَى النَّاسَ وَاللَّه أَحَقُّ أَنْ تَخْشاه اى تستحيى الناس و اللَّه احق ان تستحياه پس تواند بود كه اينجا بمعنى خشيت باشد و ضرب مثل بمعنى اعتمال و صناعت آنست ماخوذ از ضرب اللبن و ضرب الخاتم و في الحديث اضطراب رسول اللَّه خاتمان من ذهب و اصل آن واقع شدن شيء است بر ديگرى و آن با صلهء آن مخفوض است محلا نزد خليل باضمار من و منصوب المحل است با فضاى فعل به آن بعد از حذف خافض نزد سيبويه و ما ابهاميه است كه ابهام و شياع را زياد مىكند\r\n","description":"","footnote":"","page_name":" 124 ","page_number":124},
  {"content":"\r\nدر نكرة و طرق تقييد را از آن مسدود ميسازد كقولك ( اعطنى كتابا اى ما كتاب كان ) يا مزيده است براى تأكيد مانند ما در كريمهء فبما رحمت و زيادتى ما و غير آن از حروف زوايد در قرآن نه به آن معنى است كه ضايع و لغو باشد چه همه قرآن هدى و بيان است بلكه به اين معنى است كه موضوع نباشد از براى معنى كه مراد منه باشد و وضع آن به جهت آن باشد كه با غير خود مذكور شود و فايدهء وثاقة و قوت به او رساند و اين فايده زيادتيست در هدى كه غير قادح است در قرآن و بعوضة عطف بيان مثلا اسف يا مفعول يضرب و مثلا حال كه مقدم بر او شده زيرا كه نكره است يعنى خداى تعالى بيان مىكند بعوضة را در حالتى كه مثلى است براى حال مردمان و يا آنكه هر دو مفعول يضرب باشد گاهى كه متضمن معنى جعل باشد يعنى خداى تعالى ميگرداند مثل ما را بعوضة و ما فوق بعوضة و بعوض فعول است مأخوذ از بعض كه بمعنى قطع است چون ( بضع و عضب ) پس در اصل صفت بوده باشد ليكن تغليب آن كرده‌اند در اسم اين نوع حيوان مانند خموش كه نوع صغير بعوض است و در اصل بمعنى خراشيدن است و قوله فما فوقها عطفست بر بعوضة و يا بر ما اگر اسم گردانند و معنى آن ما زاد عليها است يعنى آن چيزى كه زياد باشد بر پشه در جثه مانند ذباب و عنكبوت و اين رد آن كسيست كه استنكار آن كرده و حقيقة معنى آنست كه خداى تعالى ترك ضرب المثل نميكند به بعوض چه جاى آنچه اكبر از آن باشد يا مراد آن چيزيست كه زياده باشد بر آن در معنى كه مثل در آن واقع شده و آن صغر و حقارتست مانند جناح بعوضة چه حضرت رسالت صلَّى اللَّه عليه و آله دنيا را به آن ضرب المثل كرده و نظير اين است در جواز احتمالين مذكورين آنچه در روايت آمده كه مردى در منى پاى او بطناب خيمه برآمده بر روى افتاد عايشه گفت كه از پيغمبر صلَّى اللَّه عليه و آله شنيدم كه فرمود\r\n( ما من مسلم يشاك شوكة فما فوقها الا كتبت له بها درجة و محيت عنها خطيئة )\r\nيعنى هيچ مسلمانى خار و ما فوق خار در عضو او نخلد مگر كه از براى او درجه بنويسند و خطيئهء محو كنند پس فما فوقها كه در اينحديث واقع شده احتمال دارد كه بمعنى ( ما تجاوز الشوكة فى الالم ) باشد مانند سقوط بر اطناب خيمه و بمعنى ( ما زاد عليها فى القلة ) مانند عض بعوضة و نملة\r\nلقوله صلَّى اللَّه عليه و آله ( ما اصاب المؤمن مكروه فهو كفارة لخطاياه حتى نجنة النملة )\r\nيعنى هر مكروهى كه ببندهء مؤمن رسد كفاره گناهان او است اگر چه مقدار گزيدن مورچه باشد و از صادق عليه السّلام روايتست كه حقتعالى امر حقير را ببعوضة تفسير نموده تا تنبيه باشد بر آنكه جايز است ضرب المثل بامر حقير هر گاه مشتمل باشد بر امور غريبهء عجيبه چه جميع آنچه در ذات فيل مخلوق شده در بعوضة موجود است با زيادتى دو عضو ديگر كه هر دو بال است با وجود صغر حجم آن فَتَبارَكَ اللَّه أَحْسَنُ الْخالِقِينَ حاصل كه حق سبحانه و تعالى به جهت مصلحت بندگان بامر حقير مثل مىزند و اصلا عتاب اهل كفر و نفاق\r\n","description":"","footnote":"","page_name":" 125 ","page_number":125},
  {"content":"\r\nاو را از آن باز نمىدارد * ( فَأَمَّا الَّذِينَ آمَنُوا ) * پس اما آن كسانى كه ايمان آورده‌اند بكتاب خدا و تصديق كردند * ( فَيَعْلَمُونَ ) * پس يقين ميدانند از روى تفكر و تدبر * ( أَنَّه الْحَقُّ ) * كه آن ضرب المثل درست و راستست و به جهت حكمت و مصلحت بندگان نازل گشته * ( مِنْ رَبِّهِمْ ) * از جانب پروردگار ايشان پوشيده نماند كه اما حرفيست كه تفصيل مجمل مىكند و تأكيد آن چيزى كه بآنمصدر شده و متضمن معنى شرطست و لهذا فاء در جواب آن واقع مىشود و از سيبويه نقل است كه ( اما زيد فذاهب ) به اين معنى است كه مهما يكن من شيء فزيد ذاهب اى هو ذاهب لا محالة و الذهاب منه عزيمت و اگر چه اصل دخول فاء است بر جمله زيرا كه جزاست ليكن كراهة دارند وقوع آن را در يلى حرف شرط و به جهت اين فا آن را در خبر داخل ساخته‌اند و لفظ مبتدا را در مقام شرط محذوف آورده‌اند و در تصدير اين جمله و جمله آتيه با ما احماد است امر مؤمنانرا و اعتداد بعلم ايشان و ذم بليغ مر كافران را بر قول ايشان و ضمير در انه راجع است به مثل و يا ( بان يضرب ) و حق امريست ثابت كه جايز نباشد انكار آن و اين اعم از اعيان ثابته و افعال صايبه و اقوال صادقه است مأخوذ از ( حق الامر اذا اثبت ) و منه ثوب محقق اى محكم السنج * ( وَأَمَّا الَّذِينَ كَفَرُوا ) * و اما آنها كه پوشيده‌اند حقر او به آن نگرويده‌اند چون اين مثل بشنوند * ( فَيَقُولُونَ ) * پس ميگويند از روى عناد و جدال و از جهت اعراض از طريق استدلال بر وجه سخريه و استهزاء * ( ما ذا ) * چه چيز را * ( أَرادَ اللَّه ) * خواسته است خداى تعالى * ( بِهذا ) * به اينكه گفته شد * ( مَثَلًا ) * از روى مثل يعنى كلام عبث است و هيچ فايده و مصلحتى بر آن مترتب نميشود بدان كه ما ذا اراد اللَّه احتمال دو وجه دارد يكى آنكه ما استفهاميه باشد و ذا بمعنى الذى و ما بعد آن صله آن و مجموع خبر ما و دوم آنكه ما با كلمهء ذا يك اسم باشد بمعنى اى شيء و منصوب المحل بر مفعوليت مثل ماذ اراد اللَّه و احسن در جواب آن رفع است بر وجه اول و نصب بر وجه ثانى تا جواب مطابق سؤال باشد و اراده بمعنى نزوع نفس است و ميل آن بفعل بر وجهى كه تحميل نفس نمايد بر فعل و اطلاق آن بر قوتى كه مبدء نزوعست نيز ميكنند و بمعنى اول با فعل مىباشد و بمعنى ثانى قبل از فعل و اين هر دو معنى در حقتعالى متصور نيست و اتصاف او به آن غير معقول و لهذا در معنى ارادهء او سبحانه اختلاف كرده‌اند بعضى گفته‌اند كه ارادهء حق سبحانه نسبت به افعال خودش عبارتست از آنكه او غير ساهى است و غير مكره در آن و نسبت به افعال غير خودش امر او است پس بنا بر اين معاصى بارادهء او نباشد زيرا كه به آن امر نكرده و نزد برخى ديگر اراده علم او است باشتمال امر بر نظامى اكمل و وجهى اصلح چه اين داعى است قادر را به تحصيل آن و حق آنست كه اراده حق تعالى ترجيح احد مقدورين او\r\n","description":"","footnote":"","page_name":" 126 ","page_number":126},
  {"content":"\r\nاست بر ديگرى و تخصيص آن بر وجهى دون وجهى و گويند معنى انست كه موجب اين ترجيح است و اين اطلاق بنا بر قول كسيست كه صفات الهيه را عين ذات او نميداند و اراده اعم از اختيار است زيرا كه اختيار با تفضيل مىباشد و اراده در غير تفضيل نيز مىباشد چه آن مجرد ميل است و هذا در اين مقام متضمن استحقار و استرذال است هم چنان كه در كريمهء ما هذا بَشَراً كه متضمن تعظيم است و مثلا منصوب است بر تميز يا حال كقوله هذِه ناقَةُ اللَّه لَكُمْ آية\r\nحاصل كه كفار بر وجه استحقار گفتند كه اين چه مثل است كه هيچ فائده در ضمن آن نيست حق سبحانه در جواب آنها فرمود كه فايدهء اينمثل آنست كه خداى * ( يُضِلُّ بِه ) * گمراه گرداند يعنى فرو گذارد در ضلالة بر وجه تخليه و تخذيل بسبب آن مثل * ( كَثِيراً ) * بسيارى را از مردمان كه از روى فرط عناد و توغل در جحود و انكار انديشه نكنند و تدبر ننمايند در مصلحت آن و تأمل نكنند در حقيت آن لا جرم حق سبحانه طريق لطف و توفيق را از ايشان مسدود سازد و در وادى ضلالة خودشان واگذارد * ( وَيَهْدِي بِه ) * و راه نمايد به آن يعنى بمصلحت و فائده آن * ( كَثِيراً ) * جماعتى بسيار را كه بر وجه طلب اهتداء به آن در آن تامل كنند و قوه عاقله خود را در آن استعمال كنند تا حجاب اشتباه از ديده بصرت ايشان كشف شده بتوفيق الهى و لطف پادشاهى بحقيت آن راه برند و بدان كه اگر چه مراعات قرينتين و تقابل قسمين مقتضى آن است كه در موضع فيقولون تا آخر فلا يعلمون واقع شود تا مطابق و مقابل يعلمون باشد لكن چون مقول قول ايشان دليلى است واضح بر كمال جهالت ايشان از اين جهت آن را در موضع لا يعلمون ايراد فرموده و اسناد ضلالة و غواية بايشان كرده و اهتدا را باهل ايمان كه اولوا العلماند نسبت داده و نزد برخى ديگر * ( يُضِلُّ بِه كَثِيراً وَيَهْدِي بِه كَثِيراً ) * نيز آن مقول قول كفار است و معنى آن كه كفار گفتند اين چه مثلى است كه متضمن هيچ فايدهء نيست و چگونه فايده و مصلحت در آن مندرج باشد كه گمراه ميسازد بسبب آن بسيارى از مردمان را به جهت تحير و سرگردانى ايشان در مصلت آن و راه مينمايد به آن بسيارى را كه به تكليف و تعسر هر چه تمامتر فى الجملة راه بيرون شدن از آن پيدا ميكنند و چرا كلامى را انزال نميكنند كه همه كس بر وجه سهولت بمعانى آن تواند رسيد و بعد از اين حقتعالى در صدد جواب ايشان در آمده فرمود كه * ( وَما يُضِلُّ بِه ) * و گمراه نميسازد يعنى تخذيل و تخليه نميكند در ضلالت المثل * ( إِلَّا الْفاسِقِينَ ) * مگر بيرون رفتگان از حد ايمان را لقوله تعالى إِنَّ الْمُنافِقِينَ هُمُ الْفاسِقُونَ يعنى كسانى كه از طريق حق منحرفند و در بادية انكار و عناد سلوك نموده‌اند و به جهت آن دل ايشان زنگ كفر و انكار گرفته و\r\n","description":"","footnote":"","page_name":" 127 ","page_number":127},
  {"content":"\r\nبكدورت و ظلمت عناد مكدر و تاريك گشته خود را مستعد آن نميسازند كه پرتو حكمت و مصلحت آن مثل بر قلوب ايشان تابد تا بواسطهء آن حقتعالى نظر الطاف و اعطاف كه با مؤمنان دارد از ايشان باز گرفته به حال خودشان واگذاشته و اما جماعتى كه تصديق توحيد او و نبوت پيغمبر او كرده‌اند و كمر انقياد او را بر ميان جان بسته و بسبب آن دل ايشان بنور ايمان روشن شده با سهل وجهى علم به حكمت او پيدا كرده‌اند و بمصلحت او پى برده و اكثر مفسران بر آنند كه * ( يُضِلُّ بِه كَثِيراً ) * مقول كفار نيست بلكه اخباريست از جانب حضرت عزت كه در جواب ما ذا واقع شده يعنى چون ايشان گفتند كه * ( ما ذا أَرادَ اللَّه بِهذا مَثَلًا ) * حقتعالى فرمود كه اضلال كثير و هدايت كثير چنان كه به اين مفسر شد و بنا بر اين وضع فعل در موضع مصدر به جهت اشعار بحدوث و تجدد است و يا كلاميست مستانف از حقتعالى براى بيان آن هر دو جمله كه مصدرند با ما و تسجيل به آنكه علم به اين كه مثل مذكور حق است هدى و بيانست و جهل بوجه ايراد آن و انكار حسن مورد آن ضلال و فسوق پس مآل معنى راجع به آنست كه ايشان به جهت فرط عناد و كثرت انكار تفكر و تأمل در ضرب المثل او نميكنند تا بمصلحت آن عارف شوند و نزد اين حال گمراه ميكردند و چون كه حصول ضلالت ايشان نزد ضرب المثل او سبحانه است از اينجهت بر سبيل تجوز اضافه اضلال به خود كرده و هدايت نيز بر اين معنى است يعنى مؤمنان جهت تفكر و تدبر تصديق به آن ميكنند و مهتدى ميشوند و چون كه وقوع اهتدا به جهت ضرب المثل شده از اين جهت نسبت هدايت به خود داده و حقيقت معنى اضلال امتحان است بضرب المثل كه بواسطهء آن اضلال و اهتدا متحقق گشته زيرا كه چون حصول ضلالت نزد اشتداد محنت ممتحن است و حدوث هدايت نزد سهولة محنت او پس گويا\r\nامتحان نفس اضلال و هدايت است فحينئذ معنى كلام آنست كه حق سبحانه به اين امثال امتحان عباد مىكند پس گمراه ميشوند جماعتى بسبب اشتداد آن امتحان نزد عدم تفكر در آن و مهتدى ميشوند جماعتى ديگر به جهت سهولت آن امتحان نزد تأمل و تدبر و از اين قبيل است كريمه رَبِّ إِنَّهُنَّ أَضْلَلْنَ كَثِيراً مِنَ النَّاسِ يعنى گمراه شدند مردمان نزد پرستيدن اوثان نه كه اوثان ايشان را گمراه ساختند بلكه چون سبب اضلال از اوثان بود از اينجهت اضلال را نسبت بايشان داد و مثل اينست كه هر گاه شترى مثلا از كسى گمشد در حق او ميگويند كه ( فلان اضل ناقته ) فلان شتر خود را گم كرد و حال آنكه او ارادهء اضلال آن نكرد بلكه مراد آنست كه شتر او گمشده و همچنين هر گاه شخصى نقرهء را به آتش برد تا صلاح و فساد آن را امتحان كند پس نزد آن حال فساد آن ظاهر گردد و در حق او گويند فلان ( افسد فضة ) فلان نقره خود را فاسد كرد و حال آنكه او ارادهء افساد آن نكرده پس مراد آنست كه نزد امتحان او فساد آن ظاهر گشته و گاه هست اضلال بمعنى اهلاك و تعذيب و تدمير استعمال كنند كقوله تعالى إِنَّ\r\n","description":"","footnote":"","page_name":" 128 ","page_number":128},
  {"content":"\r\nالْمُجْرِمِينَ فِي ضَلالٍ وَسُعُرٍ يَوْمَ يُسْحَبُونَ فِي النَّارِ عَلى وُجُوهِهِمْ و كقوله على الحكاية ( و اذ اضللنا فى الارض ) اى ( اهلكنا ) و قوله وَالَّذِينَ قُتِلُوا فِي سَبِيلِ اللَّه فَلَنْ يُضِلَّ أَعْمالَهُمْ اى ( لن يبطل ) پس بنا بر اين معنى * ( يُضِلُّ بِه كَثِيراً ) * آنست كه خداى تعالى هلاك مىكند و عذاب مينمايد مردمان را بسبب نگرويدن ايشان بضرب المثل و ايشان را بطريق جنت و ثواب ابدى راه نمينمايد و به جهت آن در وادى هلاكت و عذاب گرفتار ميشوند و گاه هست كه اضلال بمعنى تسميه بضلال و حكم به آن ميآيد كما يق ( اضله اذا نسبه الى الضلالة و اكفره اذا نسبه الى الكفر ) قال الكميت\r\n\r\n( و طائفة قد اكفرونى بحكيم\r\nو طائفة قالوا مسيء و مذنب )\r\n\r\nو در قرآن هر جا كه اضلال منسوب به حق تعالى است بر معانى مذكوره محمولست و چگونه جايز باشد نسبت معنى اضلال كه منسوب است بشيطان و فرعون و سامرى به او سبحانه چنان كه فرموده وَلَقَدْ أَضَلَّ مِنْكُمْ جِبِلًّا كَثِيراً و أَضَلَّ فِرْعَوْنُ قَوْمَه و أَضَلَّهُمُ السَّامِرِيُّ چه اضلال بمعنى تلبيس است و تغليط و تشكيك و ايقاع مردمان در ضلال و فساد كه مؤدى بظلم است و جور ( تعالى اللَّه عن ذلك علوا كبيرا ) و چون معلوم شد اقسام اضلال و جواز اطلاق بعضى از آن بر خداى تعالى و عدم جواز بعضى ديگر بر او پس بدانكه هدايت كه ضد اقسام اضلال است در قرآن به چند معنى واقع شده اول دلالة و ارشاد و اين وجه شامل جميع مكلفان است از مؤمن و كافر يعنى حق سبحانه همهء مكلفان را به حق دلالت كرده و بصواب ارشاد فرموده زيرا كه تكليف بندگان كرده به او امر و نواهى و اين مستلزم دلالة و ارشاد است و اگر نه تكليف مالا يطاق لازم آيد و اين بر خدا ممتنع است و هدايتى كه در آيات كريمهء وَلَقَدْ جاءَهُمْ مِنْ رَبِّهِمُ الْهُدى و إِنَّا هَدَيْناه السَّبِيلَ و أُنْزِلَ فِيه الْقُرْآنُ هُدىً لِلنَّاسِ و هُدىً لِلْمُتَّقِينَ و أَمَّا ثَمُودُ فَهَدَيْناهُمْ فَاسْتَحَبُّوا الْعَمى عَلَى الْهُدى و إِنَّكَ لَتَهْدِي إِلى صِراطٍ مُسْتَقِيمٍ و هَدَيْناه النَّجْدَيْنِ واقع شده به اين معنى است دوم بمعنى زيادتى الطافست كه بسبب آن بندگان بر ايمان ثابت قدم ميشوند و از اين قبيل است قوله تعالى وَالَّذِينَ اهْتَدَوْا زادَهُمْ هُدىً اى شرح اللَّه صدورهم سوم بمعنى اثابت است چنان كه فرمود كه يَهْدِيهِمْ رَبُّهُمْ بِإِيمانِهِمْ تَجْرِي مِنْ تَحْتِهِمُ الأَنْهارُ فِي جَنَّاتِ النَّعِيمِ و قوله وَالَّذِينَ قُتِلُوا فِي سَبِيلِ اللَّه فَلَنْ يُضِلَّ أَعْمالَهُمْ سَيَهْدِيهِمْ وَيُصْلِحُ بالَهُمْ چهارم بمعنى حكم است بهدايت كقوله تعالى وَمَنْ يَهْدِ اللَّه فَهُوَ الْمُهْتَدِ اى من يحكم اللَّه باهتدائه و وجوه ثلثه اخيره مخصوص است بمؤمنان و كفار را در آن بهرهء نيست پنجم بمعنى خلق علوم ضروريه است در قلوب عباد و تمكين دادن ايشان را بر آن از قبيل خلق حركت در جسم متحرك تا بسبب آن ادراك آيات بينه و حجج ظاهره كنند و اين وجه نيز شامل جميع مكلفانست هم چنان گه وجه اول اما هدايتى كه مكلفان بفعل آن مكلفند چون ايمان آوردن به او سبحانه و بانبياء و ائمه هدى و\r\n","description":"","footnote":"","page_name":" 129 ","page_number":129},
  {"content":"\r\nملائكه و غير آن از افعال معاد و معاش\r\nاز فعل عباد است كه بسبب آن مستحق مدح و ثواب ميشوند و اگر چه حق تعالى دلالت ايشان بر آن نموده و ارشاد ايشان به آن فرموده و تكليف ايشان كرده اين قسم است كه بسبب ترك آن مستحق عقاب و عذاب ميگردند زيرا كه به جهت محض عناد و انكار علوم ضروريه را كه در ذات ايشان متمكن است مبادى ادلهء توحيد و نبوت نميسازند تا بوسيلهء آن كسب معرفة اللَّه كنند و بنبوت پيغمبر ( ص ) تصديق كنند و بدانكه كثرت هر يك از اهل ضلالت و اهتداء نظر بنفسهاى ايشان است نه بقياس بمقابل ايشان چه مهتدين نسبت باهل ضلال قليلند كما قال اللَّه تعالى وَقَلِيلٌ مِنْ عِبادِيَ الشَّكُورُ و ميتواند بود كه كثرت ضالين از حيثيت عدد باشد و كثرت مهتدين باعتبار فضل و شرف كما قال الشاعر\r\n\r\n( قليل اذا عدوا كثير اذا شدوا )\r\n\r\nو قال الآخر\r\n\r\n( ان الكرام كثير فى البلاد و ان قلوا\r\nكما غيرهم قل و ان كثروا )\r\n\r\nو فاسق ماخوذ است از ( فسقت الرطبه عن قشرها اذا خرجت ) و اصل فسق خروج است از قصد كه عبارتست از حد وسط قال رؤبه ( فواسقا عن قصدها جوائرا ) و فاسق در شرع بمعنى خارج است از امر حقتعالى بارتكاب كبيره و يا اصرار بر صغيره و فسق بر سه وجه است يكى تغابيست و آن اين است كه بنده احيانا مرتكب معاصى شود و مستقبح آن باشد دوم انهماك و آن چنان است كه بطريق اعتياد ارتكاب نمايد و هيچ باكى از آن نداشته باشد سيم جحود و آن بر اين وجه است كه ارتكاب آن را صواب داند و چون عاصى مشرف بر اين قسم باشد ربقه ايمان از رقبهء آن منخلع گردد و ملابس كفر شده در دايرهء كفره در آيد و ما دام كه در درجهء تغابى يا انهماك است اسم ايمان از او مسلوب نمى شود به جهت اتصاف او بتصديق كه مسمى بايمانست و لقوله تعالى وَإِنْ طائِفَتانِ مِنَ الْمُؤْمِنِينَ اقْتَتَلُوا و معتزله چون كه قائلند به اين كه ايمان عبارت از مجموع تصديق و اقرار و عمل است و كفر تكذيب حق و جحود آن فسق را قسم ثالثى ميدانند كه ميان كفر و ايمان باشد به جهت مشاركة فسق با هر يك از ايمان و كفر در بعضى احكام زيرا كه در حكم مؤمن است از حيثيت تناكح و توارث و وجوب تغسيل و اداء صلاة بر او و دفن او در مقبرهء اهل ايمان و در حكم كافر است از كيفيت ذم و لعن و برائة از او و اعتقاد عداوت آن و عدم قبول شهادت او و تخصيص اضلال بفاسقين دلالت مىكند بر آنكه فسق معد است براى اضلال ايشان و مؤدى ايشان بضلال زيرا كه كفر و عدول ايشان از حق و اصرار ايشان بباطل صرف وجوه افكار ايشان كرده از حكمت و مصلحت ضرب مثل بحقارت ممثل به كه بعوضه و عنكبوت و ذبابست و به جهت آن جهالت ايشان راسخ گشته و ضلالت ايشان متزايد شده بانكار و استهزاى آن مرتكب شده‌اند و جماعتى كه متسم به اين سمات ذميمه و متصف به اين صفات قبيحه‌اند * ( الَّذِينَ ) * آن كسانيند كه از روى عناد * ( يَنْقُضُونَ عَهْدَ اللَّه ) *\r\n","description":"","footnote":"","page_name":" 130 ","page_number":130},
  {"content":"\r\nمىشكنند پيمان خداى را * ( مِنْ بَعْدِ مِيثاقِه ) * از پس آن چيزى كه بآنعهد خداى را استوار كرده بودند مراد ادله عقليه و حجج بينه است كه دالند بر توحيد و وجوب وجود او سبحانه و صدق رسول او و ايشان به جهت فرط عناد و انكار و حميت جاهليت وفا به آن نميكنند يعنى ترك آن ميكنند با وجود قدرت ايشان بر آن و كسب اينمطالب از آن پس اسم موصول با صلة صفت فاسقين است از براى تقرير فسق ايشان و نقض فسخ تركيب است و اصل آن در طاقات حبل است و استعمال آن در ابطال عبد از حيثيت آن است كه حبل مستعار مىشود براى عهد به جهت آنكه ربط احد متعاقدين است به ديگرى پس اگر نقض مستعمل شود با ذكر آن با لفظ حبل ترشيح مجاز خواهد بود كقولهم ( فلان نقض حبله اذا ابطل عهده ) و اگر با عهد مذكور شود رمز و اشارة خواهد بود به آن چيزى كه از روادف مجاز است و آن اينست كه عهد حبلى است در ثبات وصلة ميان متعاقدين كقولك ( شجاع يفترس اقرانه و عالم يغترف منه الناس ) چه در اين تنبيه است بر آنكه فلان اسد است در شجاعت و بحر است نظر بافادهء او و عهد بمعنى موثق است و وضع آن بر\r\nآن چيزى است كه از شأن او اينست كه مراعات و تعهد آن كنند مانند وصيت و يمين و دار را عهد ميگويند جهة آنكه مراعات كرده مىشود رجوع به آن و تاريخ را نيز عهد ميگويند زيرا كه محفوظ است و مراد بعهد در آيه عهدى است كه مأخوذ شده بسبب عقل و آن حجت قائمه است بر عباد كه دال است بر توحيد او سبحانه و وجوب وجود او و صدق رسول او چنان كه گذشت و نقض آن ترك آنست و قوله تعالى وَإِذْ أَخَذَ رَبُّكَ مِنْ بَنِي آدَمَ مِنْ ظُهُورِهِمْ ذُرِّيَّتَهُمْ وَأَشْهَدَهُمْ عَلى أَنْفُسِهِمْ أَ لَسْتُ بِرَبِّكُمْ قالُوا بَلى مأول است به اين و گويند مراد به آن عهدى است كه خداى تعالى به زبان پيغمبران خود بر امتان ايشان گرفته به اين طريق كه چون يكى از ايشان برسالت مبعوث شود و بر وفق دعوى پيغمبرى معجزات نمايد تصديق او كنند و كتمان آن نكنند و مخالفت حكم او ننمايند و اليه اشاره بقوله وَإِذْ أَخَذَ اللَّه مِيثاقَ الَّذِينَ أُوتُوا الْكِتابَ و امثال آن و گويند عهود خدا بر سه قسم است يكى عهديست كه حقتعالى اخذ آن كرده بر جميع ذرية آدم به آنكه بربوبيت او اقرار كنند دوم عهدى كه اخذ آن فرموده بر پيغمبران بر اين وجه كه اقامه دين او كنند و متفرق نشوند در آن سيم عهدى كه اخذ آن كرده بر علما به اينكه تبيين حق كنند و كتمان آن نكنند و نزد بعضى مراد به اين عهد قسم اولست يعنى عهد الست كه حقتعالى همهء آدميان را از صلب آدم به شكل مورچهاى خورد خلق نمود و بعد از آنكه عقل بايشان داده بود ربوبيت خود را و تصديق جميع انبيا را بايشان امر فرمود همهء ايشان تصديق به آن كردند و معترف شدند و اينقول خالى از ضعفى نيست زيرا كه جايز نيست اثبات حجت كردن بر عباد بعهدى كه ايشان فراموش\r\n","description":"","footnote":"","page_name":" 131 ","page_number":131},
  {"content":"\r\nكرده باشند و به ياد ايشان نبوده و جمعى تخصيص اين عهد ميكنند بر يهودان و ميگويند كه مراد آنست كه حقتعالى در تورية اخذ عهد از ايشان كرده بود كه چون پيغمبر آخر الزمان ( ص ) ظهور كند تصديق او كنند و بعد از آنكه آن حضرت مبعوث شد ايشان آن عهد را شكستند و وفا به آن نكردند و ميثاق اسم آن چيزيست كه وثاقه به آن واقع مىشود و وثاقه بمعنى احكام است و مراد به آن اينجا چيزيست كه حقتعالى عهد خود را به آن محكم ساخته از آيات و كتب و يا آن چيزى كه توثيق عهد كرده بودند به آن از التزام و قبول و محتمل است كه ميثاق بمعنى مصدر باشد و من از براى ابتداست چه ابتداى نقض بعد از ميثاقست يعنى فاسقانى كه ابتدا ميكنند بنقض عهود حقتعالى بعد از استوارى و محكمى آن * ( وَيَقْطَعُونَ ) * و مىبرند * ( ما أَمَرَ اللَّه بِه ) * آن چيزى را كه فرموده است حقتعالى به آن چيز * ( أَنْ يُوصَلَ ) * كه بپيوندند مراد هر قطيعه است كه حقتعالى بقطع آن راضى نباشد چون تفرقه ميان انبيا و كتابهاى ايشان يعنى ايمان آوردن ببعضى دون بعضى كه از جملهء آن اعراض ايشانست از حضرت رسالت ( ص ) و قرآن و ساير مؤمنان و از اوليا گسستن و به اعداى ايشان پيوستن و قطع رحم كردن و امثال آن بدانكه امر قولى است كه طالب فعل باشد مطلقا يا علو يا باستعلا على اختلاف القولين و تسميه امرى كه واحد امور است بامرى كه واحد اوامر است از قبيل تسميه مفعول به است بمصدر چه امر كه واحد امور است آن چيزيست كه مامور به مىشود هم چنان كه اطلاق آن ميكنند بر شأن و حال آنكه شان به معناى طلب و قصد است كما يق شانت شانه اذا قصدت قصده و ان يوصل احتمال دارد كه منصوب باشد يا مخفوض به آنكه بدل ما باشد يا ضمير آن و ثانى احسن است من حيث اللفظ و المعنى اما لفظا به جهت قرب و اما معنى به جهت آنكه اگر بدل از ما امر اللَّه باشد لازم آيد كه مامور به مرتفع شود بالكلية زيرا كه مبدل منه در حكم ساقط است بخلاف آنكه بدل از ضمير باشد كه مراد مأمور به او سبحانه است پس حقيقت معنى آنست كه قطع ميكنند آن چيزى را كه حقتعالى امر كرده بمؤمنين به پيوستن آن * ( وَيُفْسِدُونَ فِي الأَرْضِ ) * و فساد ميكنند در زمين به اين وجه كه منع مردمان ميكنند از ايمان و استهزاى به حق و\r\nقطع طريق ميكنند و مردمان را از آن ميترسانند و ضرر و ايذا بمؤمنان ميرسانند و از هر چه نظام عالم و صلاح آن به آنست از آن اعراض ميكنند و قطع آن مينمايند * ( أُولئِكَ ) * آن گروه كه متصفند به اين صفات منهيه * ( هُمُ الْخاسِرُونَ ) * ايشانند زيانكاران در هر دو جهان زيرا كه سرمايهء ايمان و صلاح و ثواب اخروى را بدل كرده‌اند بانكار و فساد و عقاب ابدى و خاسر شده‌اند در حياة ابديه باهمال عقل از نظر و استبدال انكار و طعن در آيات بايمان به آن و نظر در حقايق آن و اقتباس از انوار آن و اشتراى نقض بوفا و فساد بصلاح و عقاب به ثواب\r\n","description":"","footnote":"","page_name":" 132 ","page_number":132},
  {"content":"\r\nاز ابن عباس منقولست كه هر جا خسران است كه متعلق به غير اهل ايمانست مراد كفر است و هر جا كه منسوب بمؤمنانست مراد تعلق ايشانست بحطام دنيا و ساير نعمت آن سعد وقاص روايت كند كه مراد به اين فاسقان خوارجند كه بعهدهء عهد بيرون آمده ايمان آوردند و بعد از آن عهد را شكستند و كمالاتى كه حضرت رسالت ( ص ) در حق أمير المؤمنين عليه السّلام فرموده بود كان لم يكن انگاشتند و با او در مقام مقاتله در آمدند و آن حضرت بر نهج قول حضرت رسالت ( ص ) كه\r\nيا على ستقاتل الناكثين و القاسطين و المارقين\r\nسلوك فرموده در بصره با ناكثين محاربه كرد و در صفين با قاسطين و در نهروان با مارقين و بدانكه چون كفار با وجود دلايل ظاهره بر وحدانيت الهى و معجزات باهره بر صدق قول رسالت پناهى ( ص ) و حجج بينه بر وجوب طاعة و شكر نعمت در انكار و عناد خود مصر و ثابت قدم بودند از اينجهت او سبحانه بعد از وصف ايشان بكفر و سوء مقال و خبث فعال بر طريق التفات خطاب بايشان كرده توبيخ ايشان فرمود بكفر با وجود علم ايشان به حال خودشان از موت و حياة كه مقتضى خلاف آنست چه آن مستلزم احيا و اماته است كه فعل حق تعالى است و گفت اى معاندين بيدين و منكران سيد المرسلين ( ص ) خبر دهيد مرا كه * ( كَيْفَ تَكْفُرُونَ بِاللَّه ) * چگونه كافر ميشويد به خدا و بچه وجه به او نميگرويد * ( وَكُنْتُمْ أَمْواتاً ) * و حال آنكه شما بوديد مردگان يعنى اجسامى كه آن را حياة نبود چون عناصر و اغذيه و اخلاط و نطفه و مضغه و ابن عباس گفته كه مراد از اموات معدوماتست يعنى شما معدوم صرف بوديد * ( فَأَحْياكُمْ ) * پس زنده گردانيد شما را بنفخ ارواح در وقت تسويهء مضغه با بدان و ببايد دانست كه كيف تا آخر آيه استخباريست كه متضمن انكار و تعجب است مر كفر ايشان را به جهت انكار حالتى كه كفر بر آن واقع شده زيرا كه صدور كفر منفك نميشود از حالى و صفتى و چون انكار اينحالت مستلزم انكار وجود كفر است پس * ( كَيْفَ تَكْفُرُونَ ) * ابلغ و اقوى باشد در انكار كفر از تكفرون و اوفق بجملهء حاليه كه بعد از اين واقع شده پس معنى اينست كه اخبرونى على اى حال تكفرون و عطف احياكم بر كنتم امواتا به فاكه موضوع است از براى غير تراخى به جهت اتصال حياتست بجسم جمادى بدون تراخى بخلاف اماته كه نزد تقضى آجال است و احياء بنشور كه در وقت نفخ صور است و براى سؤال كه در حين دخولست در قبور و رجوع بمجازات اعمال كه بعد از فراغ از حساب اعمال است پس موت متراخى باشد از احيا و احياى ثانى متراخى از موت و رجوع بجزا متراخى از نشور فلهذا جمل ديگر را بثم كه موضوع است براى تراخى از ما قبل معطوف ساخته فرمود كه * ( ثُمَّ يُمِيتُكُمْ ) * يعنى بعد از آن نزد انقضاى اجال بميراند شما را * ( ثُمَّ يُحْيِيكُمْ ) * پس بعد از آن در قبور به جهت سؤال و در روز بعث و نشور براى حساب اعمال زنده گردانند شما را ثمّ إليه ترجعون پس بعد از حشر بسوى او سبحانه\r\n","description":"","footnote":"","page_name":" 133 ","page_number":133},
  {"content":"\r\nيعنى بجايى كه حقتعالى امر به آن فرموده كه جنت و نار است باز گردانيده شويد براى مجازات اعمال و پاداش افعال يا بعد از احيا از قبور منتشر خواهيد شد براى حساب و چون شما عالميد به حال خود و از سر يقين علم باحيا و اماته او سبحانه داريد پس با وجود اينحال كافر شدن و عناد ورزيدن محل تعجب است اگر چه ايشان علم به بعث و نشور نداشتند و انكار اين معنى ميكردند اما چون كه عالم بودند به اينكه او سبحانه بعد از آنكه مضغهء بيروح بودند ايشان را اعطاى حياة كرده و بعد از آن ايشان را ميرانيده پس اينحال را نصب العين خود داشته متمكن خواهند بود بر آنكه عالم شوند بامكان احياء ثانى چه به دو خلق اهون از اعادهء آن نيست پس گوييا باعادهء حياة نيز عالمند فلهذا آن را نازل منزلهء علم ايشان گردانيده حجت را بر ايشان لازم ساخته و ميتواند بود كه خطاب مذكور متوجه كفار و مؤمنان باشد چه او سبحانه چون كه بيان دلايل توحيد و نبوت نمود وعد ايشان فرمود بر ايمان و وعيد ايشان نمود بر كفر تأكيد آن كرده به اينكه برايشان تعداد نعم خاصه فرمود و استقباح صدور كفر نمود از ايشان و استبعاد آن از ايشان با وجود نعم جليله چه عظم نعم موجب عظم معصيت منعم است و بنا بر اين معنى تعداد اماتة از نعمى كه مقتضى شكر است با آنكه ظاهرا موجب قطع نعمتست به جهت آنست كه آن وصله است بحياة ثانيه كه حياة حقيقيه است كما قال اللَّه تعالى وَإِنَّ الدَّارَ الآخِرَةَ لَهِيَ الْحَيَوانُ پس آن از نعم عظيمه باشد و يا آنكه نعمتى كه در اين آيه معدود است برايشان آن چيزيست كه منتزعست از مجموع آنچه در آن مذكور است نه هر يك از اماته و احيا و رجع هم چنان كه\r\nمراد بحالية و كنتم امواتا تا آخر علم است بمجموع نه هر يك از آن جمل چه بعضى از آن فعل ماضى است كه ان احياكم است و بعضى مستقبل چون يميتكم و يحييكم و ماضى و مستقبل نميتواند بود كه حال واقع شوند هم چنان كه در علم نحو مبرهن است فكانه قال ( كيف تكفرون و انتم عالمون بهذه القضية باولها و آخرها ) پس لازم نيايد كه كنتم بدون قد حال واقع شده باشد و نيز لازم نيايد كه حال در وقت وجود ذيحال نباشد و ديگر آنكه چون اماته متضمن تهديد است و وعيد و تصور آن موجب انزجار از كفر پس متضمن نعمت باشد و محتمل است كه خطاب مخصوص باهل ايمان باشد از براى تقرير نعمت برايشان و تبعيد كفر از ايشان و معنى اينكه چگونه متصور باشد كفر از شما و حال آنكه شما مردگان بوديد يعنى جاهل و نادان پس زنده گردانيد شما را به آنچه فايده رسانيد بشما از علم و ايمان بعد از آن اماته شما مىكند بموت معروف پس از آن احياى شما نمايد بحياة حقيقية و بعد از آن راجع شويد بمثوبات او كه هيچ چشمى او را نديده باشد و هيچ گوشى نشنيده و در دل هيچ بشرى خطور نكرده و يا آنكه مراد از اموات و احياى آن اين باشد كه شما وضيع بوديد شما را رفيع گردانيد\r\n","description":"","footnote":"","page_name":" 134 ","page_number":134},
  {"content":"\r\nو مخمول و مجهول بوديد و شما را مشهور و معروف گردانيد و اگر چه اين دو وجه اخير مليح است اما تا كلام را بر حقيقت خود حمل توان كرد جايز نيست كه بمعنى مجاز صرف كنند و حياة در قوهء حساسه و آنچه مقتضى آنست بر سبيل حقيقة است و به اين قوه حيوان را حيوان ميگويند و مجاز است در قوة ناميه زيرا كه از طلايع و مقدمات حياة است و موت بازاى آنست و مقابل هر يك از مرتبه حياة قال اللَّه تعالى قُلِ اللَّه يُحْيِيكُمْ ثُمَّ يُمِيتُكُمْ و قال اعْلَمُوا أَنَّ اللَّه يُحْيِ الأَرْضَ بَعْدَ مَوْتِها و قال أَ وَمَنْ كانَ مَيْتاً فَأَحْيَيْناه وَجَعَلْنا لَه نُوراً يَمْشِي بِه فِي النَّاسِ و هر گاه حقتعالى بحياة موصوف شود مراد به آن صحة اتصاف او است بعلم و قدرت كه لازم قوه حساسه است كه در ماست يا معنى است قائم بذات او كه مقتضى اتصاف او است بعلم و قدرت و اين بر سبيل استعاره است و بايد دانست كه احيا در قبر براى سؤال منكر و نكير مجمع عليه است و هيچكس از اهل ملت اسلام در آن نزاع ندارند و سؤال ايشان در وقتى است كه ميت را در قبر نهند و قبر را بپوشانند و در خبر آمده كه ميت آواز نعلين مردمان كه از سر قبر او مىگذرند ميشنود و به صحت پيوسته كه چون فاطمهء بنت اسد رض فوت شد حضرت رسالت صلَّى اللَّه عليه و آله بنفس نفيس خود بتجهيز او قيام نمود و رداى مبارك خود را كفن او كرد و پيش از آنكه او را در قبر نهند در قبر او بخفت و چون تسويه قبر او كردند بر سر قبر او بنشست و زمانى گوش بر قبر داشت و بعد از آن گفت ابنك ابنك ابنك و چون مراجعه فرمود صحابه گفتند با هيچكس اين مقدار ترحم و تلطف نفرمودى كه با اين زن كردى فرمود او را بر من حق تربيت مادرانه بود رداى خود را كفن او كردم بجهة حرمت و كرامت او در قبر او خسبيدم تا از هوام به او مضرتى نرسد گفتند يا رسول اللَّه صلَّى اللَّه عليه و آله اين لفظ را كه سه بار تكرار فرمودى چه معنى داشت فرمود چون قبر را بر او مسدود ساختند منكر و نكير آمدند و او را گفتند\r\n( من ربك )\r\nگفت\r\n( اللَّه ربى )\r\nگفتند\r\n( من نبيك )\r\nجواب داد كه\r\n( محمد نبيى )\r\nگفتند\r\n( من امامك )\r\nفرو ماند من تلقين او كردم كه پسر تست پسر تست پسر تست بعد از استماع اين قول او را به حال خود گذاشتند و برفتند و از اينجاست كه سنتست در تلقين كه سه بار بگويند ( على امامى ) و در آثار آمده كه چون بنده را در قبر نهند حق تعالى اعادهء حياة به او كند تا به سينه و همهء حواس را به او دهد و بعد از آن منكر و نكير او را از خدا و رسول صلَّى اللَّه عليه و آله و ائمه عليه السّلام سؤال كنند اگر از عهدهء اين سؤال بيرون آيد او را گويند\r\n( نم نومة العروس )\r\nبخواب هم چه خوابيدن عروسان در خوابگاه ناز آن گاه فرشته پر بزند تا گور بر او فراخ شود و درى از بهشت در گشايند تا نسيم بهشت بر او آيد و اگر از جواب ايشان عاجز شود مقمعهء از آتش بر او زنند و همهء گور او پر از آتش شود و درى از دوزخ بر قبر او بگشايند و مصداق اينست كه حضرت رسالت صلَّى اللَّه عليه و آله فرمود كه\r\n( القبر روضة من رياض الجنة او حفرة من حفر النيران )\r\nو بدانكه آيهء مذكوره دلالتى تمام دارد بر\r\n","description":"","footnote":"","page_name":" 135 ","page_number":135},
  {"content":"\r\nبطلان قول مجبره كه ميگويند كفر و ايمان هر دو از فعل بنده نيست بلكه خداى تعالى آن را در بنده آفريده و بنده را اصلا در فعل آن اختيارى نيست چه حقتعالى اسناد كفر بايشان كرده و گفته * ( كَيْفَ تَكْفُرُونَ ) * و ذات الهى از آن اعلى و ارفع است كه فعلى را در بندهء خلق كند و قدرت موجبه كفر و ايمان از او سلب نمايد و بعد از آن بطريق تعجب گويد كه چگونه كافر مىشويد و اين از قبيل آنست كه با بنده گويد كه چرا دراز گشتى و چرا كوتاهى و اين هنگام بنده را رسد كه زبان اعتراض گشوده گويد بعد از آنكه در ذات من ايجاد كفر نموده و مهر بر دل و چشم و گوش من نهاده و اقتدار من از آن رفع نمودهء و عاجز مطلق ساختهء امر ميكنى كه ايمان آور و بىچشم ببين و بىگوش بشنو و بيدل بدان من با وجود اين موانع چگونه ايمان آورم پس از تعجب تو محل تعجب است و چون كفار از اعادهء حياة استبعاد ميكردند حقتعالى بيان خلق آسمان و زمين فرمود كه متضمن كمال قدرة او سبحانه است تا به آن استدلال بر قدرت او بر اعادهء حياة كه بمراتب اضعف و اوهن است نسبت بقدرتى كه متعلق بخلق آسمان و زمين است و گفت * ( هُوَ الَّذِي ) * او آن خدائيست كه بقدرة كامله و قوة بالغة * ( خَلَقَ لَكُمْ ) * آفريد از براى انتفاع شما نه از براى انتفاع خود زيرا كه او غنى مطلق است * ( ما فِي الأَرْضِ ) * آن چيزى را كه در زمين است * ( جَمِيعاً ) * همهء آن از جبال و معدنيات و عيون و نباتات و حيوانات و ساير جمادات اين بيان نعمت ديگر است مرتب بر نعمت اولى چه نعمت اولى احياى انسانست مرة بعد اخرى و اين نعمت خلق آن چيزيست كه بقاى انسان موقوفست به آن و تمامية معاش ايشان به آن و لام در لكم براى علتست اى لاجلكم و انتفاعكم يعنى آفريد آنچه در زمين است به جهت آنكه در دنيا استنفاع نمائيد به آن و در مصالح ابدان خود صرف كنيد بوسط يا به غير وسط اول مانند ادويهء مفرده سميه كه بواسطهء تركيب آن بمصلحات كسر سورة سمية آن مىشود و ثانى مانند آب و در دين از آن منتفع شويد به استدلال و اعتبار و تعرف مر چيزى را كه ملايم اين نعمتست از لذت آخرت و آلام آن و اينكه اشاعره گويند كه لام لكم از براى عاقبت است نه از براى غرض و علة زيرا كه فاعل فعل از براى غرض مستكمل است به آن و حقتعالى كامل بالذاتست و غير مستكمل به غير قوليست ضعيف و سخنى است سخيف زيرا كه غرض اگر راجع بذات فاعل است مستكمل او باشد نه اينكه راجع به غير باشد و غرض حقتعالى از ايجاد عالم ايصال نفع است به غير پس منافى كمال ذاتى او نباشد و لكم مقتضى اباحه همهء اشياء نافعه است و غير مانع اختصاص بعضى از آن به بعضى از افراد انسان بجهة اسباب عارضه زيرا كه دلالت مىكند بر آنكه همهء آنچه در زمين است از براى همهء آدميان است نه آنكه هر يك از آن از براى هر يك از افراد انسانست و ما شامل هر شيئيست كه در زمينست و آن هر چيزيست كه در جهة اسفلست كه عالم عنصر است\r\n","description":"","footnote":"","page_name":" 136 ","page_number":136},
  {"content":"\r\nهم چنان كه مراد بسما هر چيزيست كه در جهة علو است و جميعا حال است از موصول اى ما فى الارض مجموعا يعنى خلق فرمود براى شما آنچه در زمين است در حالتى كه فراهم آورده شده است همهء آن * ( ثُمَّ اسْتَوى إِلَى السَّماءِ ) * بعد از آن قصد كرد به آفريدن آسمان قصدى مقرون باراده و اختيار و مشيت خود يعنى بقوهء قاهرهء خود قصد آسمان كرد و ارادهء خلق آن فرمود بىتطرق ضعف و فتور و عجز در آن بدون كراهت از آن * ( فَسَوَّاهُنَّ ) * پس راستكرد آسمانها را از روى اعتدال * ( سَبْعَ سَماواتٍ ) * هفت آسمان يعنى آنها را در اعتدال مساوى يكديگر آفريد بىفطور و قصور بدانكه ايراد لفظ ثم جهة تفاوت بين الخلقين است و مزيت فضل خلق آسمان نسبت بخلق زمين كقوله تعالى ثُمَّ كانَ مِنَ الَّذِينَ آمَنُوا نه بجهة تعقيب و تراخى وقت زيرا كه آن مستلزم مخالفتست به آيه وَالأَرْضَ بَعْدَ ذلِكَ دَحاها چه ظاهر اين دال است بر آنكه دحو ارض مقدم است بر خلق آنچه در او است و متأخر\r\nاز خلق آسمان و تسويهء آن مگر آنكه محمول شد بر خلاف ظاهر به اين وجه كه خلق زمين و آنچه در اوست متقدم باشد و دحو آن متأخر از خلق آسمان و اين هنگام جايز است حمل آن بر معنى تعقيب و تراخى زمان و يا آنكه دحيها مستأنف باشد و ناصب ارض فعل مقدر كه أَ أَنْتُمْ أَشَدُّ خَلْقاً دلالت بر آن مىكند اى ( تعرف الارض و تدبر امرها بعد ذلك ) و اين نيز خلاف ظاهرست و در انوار گفته كه استوى الى السماء اى قصد اليها بارادته من قولهم استوى اليه كالسهم ؟ ؟ ؟\r\nالمرسل اذا قصده قصدا مستويا من غير ان يلوى على شيء و اصل استوا طلب سواست و اطلاق آن بر اعتدال جهة آنست كه اعتدال متضمن تسويهء وضع اجزاست و ممكن نيست حمل اينمعنى بر او سبحانه زيرا كه از خواص اجسام است چه طلب سواء بمعنى انتصابست كه ضد اعوجاج است و اين از صفات اجسامست و حقتعالى از اين منزه است پس بمعنى اول باشد كه آن قصد او است بخلق سما به ارادهء خود مستعار از معنى دوم و نزد بعضى استوا بمعنى استولى و ملك است كما قال الشاعر قد استوى بشر على العراق من غير سيف و دم مهراق و اول اوفق است به اصل معنى و بصله كه معدى بآنشده و بتسويه كه بلفظ فا مترتب شده و در مجمع آورده كه مفسران را در معنى استوا وجوه متعدده است يكى آنكه قصد آسمان كرد و تسويهء آن كقول القائل كان الامير يدبر اهل الشام ثم استوى الى اهل الحجاز اى يحول فعله و تدبيره اليهم دوم آنكه مستولى شد بر آسمان بقهر و غلبه خود كما قال لِتَسْتَوُوا عَلى ظُهُورِه اى تقهروه و منه قوله تعالى و لما بلغ اشده و استوى اى تمكن من امره و قهر هواه بعقله و بنا بر اينمعنى آنست كه ثم استوى الى السماء فى تفرده بملكها و لم يجعلها كالأرض ملكا لخلقه سيم آنكه مستوى شد امر قضاى او به آسمان يعنى اوامر و قضاياى او از آسمان بر زمين نازل مىشود و اين قول ابن عباس است چهارم آنكه استوا بمعنى اقبالست بر\r\n","description":"","footnote":"","page_name":" 137 ","page_number":137},
  {"content":"\r\nشيء كما يقال كان فلان مقبل على فلان ثم استوى على والى تكلمنى على معنى اقبل الى و على انتهى كلامه و مراد بسما اجرام علويه است با جهات علو و لهذا ضميرى كه به آن راجعشده به صورت جمع واقع گشته و نزد بعضى سما اسم جنس است و بقول ديگر جمع سماؤه چنان كه گذشت و بر هر تقدير مرجع موافق ضمير خواهد بود و احتمال دارد كه ضمير مبهم باشد و * ( سَبْعَ سَماواتٍ ) * مفسر آن مانند ربه رجلا و ميتواند بود كه ضمير مبدل منه باشد و * ( سَبْعَ سَماواتٍ ) * بدل آن و مراد بتسويهء آن تعديل آنست و خلق آن بر وجهى كه مصون باشد از عوج و فتور اگر گويند چون سماوات هفت طبقه است پس چگونه است كه اصحاب رصد اثبات نه فلك كرده‌اند گوئيم آنچه ايشان ذكر كرده‌اند شكوك و اوهام است و بر تقدير صحت آيه منافى زايد بر آن نيست و ديگر آنكه عرش و كرسى اگر به آن منظم سازند خلاف از آن مرتفع خواهد بود و چون آسمان با اين نسق عجيب و تربيت غريب و نمط اكمل و وجه احسن و انفع مشعر است بر كمال اتقان اين افعال و احكام آنكه مستلزم عالميت صانعست بر جميع عالميان از اين جهت در عقب اين فرمود كه * ( وَهُوَ ) * و او سبحانه كه خلق اين اشياء فرموده * ( بِكُلِّ شَيْءٍ عَلِيمٌ ) * به همه چيزها نيك دانا است اين كلام متضمن تعليل است فكانه فرموده كه به جهت آنكه حق سبحانه عالم است بكنه همه اشياء خلق اشيا فرموده بر اين نمط اكمل و وجه انفع و متضمن استدلال به آنكه هر كه فعل او بر اين نسق عجيب و ترتيب انيق باشد البته عليم خواهد بود چه اتقان افعال و احكام آن و تخصيص آن بوجه احسن و انفع متصور نيست مگر از عليم حكيم رحيم و متضمن ازاحة آن چيزى كه مختلج مىشود در صدور كفار كه ابدان بعد از تفتت و تبدد اجزاى آن و اتصال بمشاكل خود چگونه خداى تعالى جمع اجزاى هر بدن تواند كرد در مرتبهء ثانيه بر وجهى كه هيچ از آن فوت نشود و منضم نگردد با آن چيزى كه با آن نبوده و عود آن كند بر طريقى كه اول بار بوده بىزياده و نقصان و نظير اينست قوله تعالى * ( وَهُوَ بِكُلِّ شَيْءٍ عَلِيمٌ ) * و بدانكه صحت حشر مبنى بر سه مقدمه است و اين دو آيه كه مذكور شد برهانند بر آن اما مقدمه اولى آنست كه مواد ابدان قابل جمع و حيات است و اشار الى البرهان عليها بقوله وَكُنْتُمْ أَمْواتاً فَأَحْياكُمْ ثُمَّ يُمِيتُكُمْ چه تعاقب افتراق و اجتماع موت و حياة بر ابدان دلالت مىكند بر آنكه ابدان قابل اين كيفيات است بذاتها و آنچه بالذات است ابا دارد از آنكه زايلشود و متغير گردد اما مقدمه ثانيه و ثالثه آنست كه حق تعالى عالم\r\nاست با بدان و مواقع آن و قادر بر جمع و احياى آن و اشارت فرمود بوجه اثبات آن دو مقدمه به آنكه حقتعالى قادر است بر ابداء ايشان و ابداء آنچه در خلق اعظم و در صنع اعجب از آن است پس اقدر باشد بر اعاده و احياى ايشان و به آنكه خلق اشياء مذكوره فرموده بطريق استوا و احكام\r\n","description":"","footnote":"","page_name":" 138 ","page_number":138},
  {"content":"\r\nبدون تفاوت و اختلال با مراعاة مصالح بندگان در آن و سد حاجات ايشان و اين دليل است بر تناهى عالم و كمال قدرت او ( جلت قدرته و دقت حكمته ) و نيز آيه منطويست بر آنكه صانع عالم قادر و عالمست به همه مكونات و افعال او معلل بغرض و منفعة است و بر كفار لازمست كه بشكر گذارى اين نعم قيام نمايند به اين وجه كه تصديق كنند بتوحيد او و بقادريت و عالميت او و منقاد اوامر و نواهى او گردند و نيز دال است بر آنكه اصل در اشياء اباحه است زيرا كه متضمن آنست كه آنچه در زمين است براى منفعت عباد است پس همه كس از آن محفوظ باشند و مخصوص ببعضى دون بعضى نباشد تا در اباحه تصرف آن در احتياج نيفتد بدليلى و حجتى مگر گاهى كه بملك شخصى درآيد كه آن هنگام در تصرف آن احتياج افتد باذن شرعى چنان كه گذشت و چون كه او سبحانه در اين آيه ذكر نعمت حياة كرد و خلق آسمان و زمين را كه بقاى حياة منوطست به آن بيان فرمود\r\nبعد از اين ذكر نعمت خلق آدم مىكند و بيان شرف او چه او ابو البشر است و منشأ و اصل همهء آدميان و ذكر شرف فضيلت او موجب شرف و سرافرازى اولاد پس ميفرمايد كه اى محمد ( ص ) ياد كن اين را كه * ( إِذْ قالَ رَبُّكَ لِلْمَلائِكَةِ ) * چون گفت پروردگار تو مر جميع فرشتگان را يا جمعى از ايشان را كه بعد از استيصال بنى الجان در زمين ساكن بودند * ( إِنِّي جاعِلٌ فِي الأَرْضِ ) * بدرستى كه من گرداننده ام در زمين مكه و اصح جميع زمين است * ( خَلِيفَةً ) * شخصى را كه نايب مناب من باشد در اعانت حق و اهانت باطل و يا خلفى و بدلى را از پس قوم بنى الجان كه بجهة طغيان و عصيان مستأصل شده بودند مراد آدم صفى است على نبينا و عليه السّلام در انوار آورده كه اين تعداد نعمة ثالثه است بر همه آدميان چه خلق آدم و اكرام و تفضيل او بر سكان ملكوت بواسطهء امر همهء ايشان بسجود او انعامى است عام مر جميع ذريت او را و اذ ظرفست موضوع از براى زمان نسبت ماضيه كه واقع شده باشد در او نسبت ديگر هم چنان كه اذا موضوع است براى زمان نسبت مستقبله كه واقع شده باشد در او نسبت ديگر و لهذا واجب است اذا و اذ را اضافه بجمل مانند حيث در مكان و بناى اين هر دو به جهت تشبيه آنها است بموصولات و استعمال آنها براى تعليل و مجازاتست و هميشه منصوب المحلند بظرفية چه از ظروف غير متصرفه‌اند و اما قوله وَاذْكُرْ أَخا عادٍ إِذْ أَنْذَرَ قَوْمَه و مانند آن بر تاويل ( اذكر الحادث اذ كان كذا ) است كه حذف حادث كرده‌اند و ظرف را در مقام آن آورده‌اند و عامل اذ در آيه قالوا است يا اذكر بر تاويل مذكور زيرا كه در قرآن بسيار واقع شده كه صريحا معمول اذكر است مانند آيه وَاذْكُرْ أَخا عادٍ و آيه وَاذْكُرْ عَبْدَنا أَيُّوبَ إِذْ نادى رَبَّه و غير آن يا عامل اذ مضمر است و آيهء متقدمه دال است بر آن مثل و بدء خلقكم إِذْ قالَ رَبُّكَ لِلْمَلائِكَةِ و بنا بر اين جملهء ظرفيه معطوف باشد بر خلق لكم و داخل در حكم صله و از معمر و ابو عبيده\r\n","description":"","footnote":"","page_name":" 139 ","page_number":139},
  {"content":"\r\nنقل است كه * ( إِذْ ) * زايده است و زجاج و غير او انكار اين معنى كرده‌اند و گفته‌اند حرف هر گاه مفيد معنى صحيح باشد جايز نيست الغاى آن و ملائكه جمع ملاك است بنا بر اصل زيرا كه آن اصل ملك است كه به جهت كثرت استعمال تخفيف همزه كرده‌اند مانند شمائل كه جمع ( شمال ) است كه بعد از تخفيف شمال شده و تا براى تأنيث جمع است و ملاك مقلوب مالك است مأخوذ از الؤكه كه بمعنى رسالتست زيرا كه ملائكه واسطه‌اند ميان حقتعالى و مردمان پس ايشان رسل اللَّه‌اند نسبت بانبيا و در حكم رسل اللَّه نسبت به باقى مردمان و عقلا را در حقيقت ايشان اختلافست بعد از اتفاق علما بر آنكه ذوات موجوده‌اند قائم بأنفسها پس اكثر اهل اسلام بر آنند كه اجسام لطيفه‌اند كه قادرند بر تشكل باشكال مختلفه و استدلال بر اين آنست كه انبياء مرسل ايشان را به اين اشكال ميديده‌اند و طايفهء از نصارى گفته‌اند كه آنها نفوس فاضلهء بشريه‌اند كه مفارق باشد از ابدان و زعم حكماء آنست كه جواهر مجرده‌اند كه در حقيقت مخالف نفوس ناطقه‌اند و آنها مقسمند به دو قسم قسمى شأن ايشان استغراقست در معرفة حق و تنزه از اشتغال بغبر آن هم چنان كه حقتعالى در محكم تنزيل خود وصف ايشان فرموده كه يُسَبِّحُونَ اللَّيْلَ وَالنَّهارَ لا يَفْتُرُونَ و ايشان عليوناند و ملائكه مقربون و قسمى ديگر تدبير امر انسان ميكنند و به جهت اين از آسمان به زمين نازل ميشوند بر نهج آنچه قضايا به آن سبقت گرفته و قلم الهى به آن جارى گشته و اصلا در امر الهى عصيان نميورزند و آنچه به آن مأمور ميشوند بلا تا خبر بان اقدام مينمايند كما قال اللَّه تعالى لا يَعْصُونَ اللَّه ما أَمَرَهُمْ وَيَفْعَلُونَ ما يُؤْمَرُونَ و كقوله تعالى فَالْمُدَبِّراتِ أَمْراً و بعضى از ايشان سماويند و بعضى ارضى و مقول له در آيه همه ملائكه‌اند به جهت عموم لفظ و ( عدم ) مخصص و بعضى تخصيص ايشان بملائكه ارض ميكنند چنان كه گذشت و جمعى ديگر بر آنند كه مراد ابليس است و آنها كه با او بودند در محاربه جن چنان كه در روايت واقع شده كه حقتعالى اول جن را در زمين\r\nساكن گردانيد ايشان در زمين با فساد مشغول شدند حقتعالى ابليس را با جمعى از ملائكه فرستاد تا تدمير ايشان كردند و تفريق آنها نمودند در جزاير و جبال و جاعل ماخوذ است از جعل كه دو مفعولى است و هر دو مفعول آن * ( فِي الأَرْضِ خَلِيفَةً ) * است و عمل جاعل كه اسم فاعل است در هر دو مفعول خود جهت آنست كه بمعنى استقبالست و اعتماد بر مسند اليه كرده و ميتواند بود كه بمعنى خالق باشد و خليفه ماخوذ است از ( يخلف غيره و ينوب منابه ) و هاء در او براى مبالغه است و مراد به آن آدم است زيرا كه خليفة اللَّه فى ارضه است و همچنين هر بتى كه خداى تعالى استخلاف او كرده در عمارت ارض و سياست ناس و تكميل نفوس ايشان و تنفيذ امر او در ميان ايشان نه به جهت احتياج حقتعالى به آن كسى كه نايب خود ساخته بلكه به جهت قصور و مستخلف عليه از قبول فيض او و تلقى امر او به غير ( وسط ) و از اين جهت استنباى ( ملك ) نفرموده كما قال تعالى وَلَوْ جَعَلْناه\r\n","description":"","footnote":"","page_name":" 140 ","page_number":140},
  {"content":"\r\nمَلَكاً لَجَعَلْناه رَجُلًا و مؤيد اينست كه چون انبياء قوت ايشان فايق شد و قريحهء ايشان مستقل گشت بحيثيتى كه يَكادُ زَيْتُها يُضِيءُ وَلَوْ لَمْ تَمْسَسْه نارٌ حقتعالى ارسال ملائكه ميفرمايد بايشان و اگر كمتر از اينست بطريق نوم و الهام بايشان وحى مىكند و هر كدام از ايشان كه در ربقه على و ارفعند بيواسطه به او تكلم مىكند هم چنان كه با موسى ع سخن فرمود در ميقات و با سيد انبياء ( ص ) در ليلة المعراج و نظير اينست كه عظم چون عاجز است از قبول غذا از لحم به جهت آنكه بينهما غايت تباعد است حقتعالى غضروفرا كه مناسب هر دو است در ميان آنها خلق فرمود تا غذا از لحم اخذ كند و بعظم رساند و ميتواند بود كه خلافة آدم باعتبار آن باشد كه او خليفه آن كسانى بود كه قبل از او در زمين ساكن بودند از بنى الجان و يا در عقب فرشتگانى بود كه بعد از بنى الجان در زمين قرار گرفته بودند و احتمال دارد كه مراد بخليفه آدم ( ع ) باشد و ذرية او زيرا كه ايشان در خلف بنى الجانند كه قبل از ايشان بودند و يا آنكه هر يك در ( خلف ) يكديگرند و در بحر الحقايق خليفه را به اين معنى گفته كه خلفست از جميع موجودات و همهء مكونات باجمعهم خلف او نميتوانند بود زيرا كه او مجمع غرايب و منبع رغايب غيب و شهادتست و خلاصهء عوالم جسمانى و روحانى با او است و جامع حقايق علوى و سفلى و بنا بر آن كه مراد آدم باشد با ذريت افراد لفظ خليفه يا به جهت استغنا است بذكر آدم از ذكر ذريهء او هم چنان كه بذكر اب قبيله از ذكر قبيله مستغنى ميشوند و ميگويند مضر و هاشم و يا بر تاويل ( من يخلفكم يا خلفا يخلفكم و فايدهء اين قول و ملائكه تعليم مشاورتست و تعظيم شان مجعول چه سكان ملكوت را بوجود او بشارت داده و او را ملقب ساخته بخليفه قبل از خلق او و فايدهء ديگر اظهار فضل او است كه راجح است بر آن چه در او است از مفاسد بسؤال ايشان و جواب او و بيان آنكه حكمت مقتضى ايجاد چيزيست كه خير او غالب باشد چه ترك خير كثير به جهت شر قليل شر كثير است و غير او از وجوه حكمت آورده‌اند كه روزى عمر بن الخطاب در مسجد رسول ( ص ) از سلمان رض و طلحة و كعب الاحبار و زبير پرسيد كه فرق چيست ميان خليفه و پادشاه طلحه و زبير گفتند ما ندانيم سلمان گفت من دانم ( الخليفة هو الذى يعدل بالرعية و يقسم بالسوية و يشفق عليهم شفقة الرجل على اهله و يقضى بكتاب اللَّه ) خليفه كسى است كه ميان رعيت عدل كند و بسوية قسمت كند و بر رعايا چنان مشفق باشد كه بر اهل خود و حكم بكتاب خدا كند يعنى اوامر و نواهى او را بر وجهى كه هست بخلقان رساند بىزياده و نقصان و پادشاه اعم از اين است كعب گفت نيكو گفتى من ندانستم كه كسى ديگر غير از من معنى خليفه دانسته باشد ( و لكن سلمان ملىء حكما و علما ) و لكن سلمان را از علم و حكمت پر ساخته‌اند عمر گفت اى سلمان من خليفه‌ام يا پادشاه گفت اگر در همه عمر خود يك درم يا كمتر از\r\nآن در جايى كه غير مصرف آن باشد صرفكرده باشى پادشاهى نه خليفه عمر كه اين\r\n","description":"","footnote":"","page_name":" 141 ","page_number":141},
  {"content":"\r\nبشنيد شرمسار شد و از كثرت انفعال بگريه نشست و چون كه غرض از خلافت آنست كه نايب مرتكب امورى شود كه منوب عنه بذات خود به آن اقدام نمايد پس بايد كه ميان ايشان قرب معنوى باشد نه آنكه بينهما تباين و تباعد باشد فحينئذ خليفه خدا و رسول او بايد كه مظهر العجائب و مظهر الغرائب باشد و خلاصهء عوالم جسمانى و روحانى و جامع حقايق علوى و سفلى و افضل از جميع ادانى و اقاصى و شخصى كه جامع اينصفات نباشد لياقت خلافة خدا و رسول نداشته باشد و لهذا نصب خلافت از جانب خداست و نصب انبيا باعلام وى چنان كه در حق آدم ( ع ) فرمود كه * ( إِنِّي جاعِلٌ فِي الأَرْضِ خَلِيفَةً ) * و در حق داود ع فرمود كه إِنَّا جَعَلْناكَ خَلِيفَةً فِي الأَرْضِ و بهرون و موسى امر فرمود كه اخْلُفْنِي فِي قَوْمِي و در حق أمير المؤمنين ( ع ) فرمود كه إِنَّما وَلِيُّكُمُ اللَّه وَرَسُولُه وَالَّذِينَ آمَنُوا الَّذِينَ يُقِيمُونَ الصَّلاةَ وَيُؤْتُونَ الزَّكاةَ وَهُمْ راكِعُونَ و قوله يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَإِنْ لَمْ تَفْعَلْ فَما بَلَّغْتَ رِسالَتَه و در حق خليفه بازپسين كه صاحب الزمانست ( ع ) فرمود كه لَيَسْتَخْلِفَنَّهُمْ فِي الأَرْضِ و حضرت رسالت ( ص ) بفرمودهء او سبحانه در حق أمير المؤمنين ( ع ) فرمود كه\r\n( من كنت مولاه فعلى مولاه و لكل نبى وصى و وارث و ان وصيى و وارث علمى على بن ابى طالب يا على انت منى بمنزلة هارون من موسى الا انه لا نبى بعدى و من كنت نبيه فعلى اميره و يا على انت خليفتى فى الدنيا و الآخرة )\r\nو غير آن از احاديث متواتره كه صريحا دلالت مىكند بر خلافت او از جانب حضرت رسالت ( ص ) بفرمودهء حق سبحانه و همچنين هر يك از ائمه باعلام آن حضرت يكديگر را بخلافت امر كرده‌اند از عبد اللَّه عباس و عبد اللَّه مسعود رضى اللَّه عنهما مرويست كه حقتعالى قبل از خلق آدم فرشتگان را خبر كرده بود كه من در زمين خليفه خلق خواهم كرد كه اولاد او در زمين فساد كنند و خون بناحق ريزند ايشان چون استماع اين قول كردند * ( قالُوا ) * گفتند * ( أَ تَجْعَلُ فِيها ) * آيا ميافرينى در زمين * ( مَنْ يُفْسِدُ فِيها ) * كسى كه افساد كند و مرتكب انواع معاصى شود در زمين * ( وَيَسْفِكُ الدِّماءَ ) * و ريزد خونهاى امثال خود را به غير حق كه اعظم معاصى است صدور اين كلام از ملائكه گرام به جهت تعجب ايشان بود از آن كه او سبحانه استخلاف كند براى عمارت ارض و اصلاح آن كسى را كه در آن افساد كند و يا بجاى اهل طاعة استخلاف اهل معصيت نمايد و استكشاف از آن چه مخفى بود بر ايشان از حكمتى و مصلحتى كه غالب باشد بر اين مفاسد و الغاى آن كند و استخبار از آن چه ارشاد ايشان نمايد و ازاحهء شبههء ايشان كند مانند سؤال متعلم از معلم خود از چيزى كه در صدر او اختلاج كند و نميتواند بود كه صدور اين معنى از ايشان بر وجه اعتراض بوده باشد بر حقتعالى و طعن ايشان در بنى آدم كه موجب غيبت است چه ملائكه اعلى و ارفع از آنند كه در ايشان اين مظنه باشد لقوله\r\n","description":"","footnote":"","page_name":" 142 ","page_number":142},
  {"content":"\r\nتعالى بَلْ عِبادٌ مُكْرَمُونَ لا يَسْبِقُونَه بِالْقَوْلِ وَهُمْ بِأَمْرِه يَعْمَلُونَ و معرفت ايشان با فساد و سفك دماء به اخبار حقتعالى بوده چنان كه گذشت و يا تلقى از لوح محفوظ يا استنباط از آنچه در عقول ايشان مركوز بوده كه عصمت از خواص ايشان باشد و يا بقياس احد ثقلين بر ديگرى چنان كه در اكثر تفاسير آمده كه بنى الجان كه پيش از خلق آدم بودند از سموم مخلوق شده بودند و فساد و سفك دماء ميكردند حقتعالى جمعى از ملائكه را به زمين فرستاد تا ايشان را هلاك كردند و بجاى ايشان متوطن شدند و چون او سبحانه فرمود كه * ( إِنِّي جاعِلٌ فِي الأَرْضِ خَلِيفَةً ) * ايشان قياس شاهد بر غايب كردند و گفتند خداوندا آيا خلق مىفرمايى شخصى را كه مثل اولاد بنى الجان باشند در افساد و ( سفك دماء ) و بدانكه ( سفك و سبك و سفح و شن و سن ) از انواع صباند چه سفك در دم و دمع است و سبك در جواهر مذابه و سفح در صف از اعلى باسفل و شن در صب از فم قربه و مانند آن و سن نيز مثل شن است ملخص سخن آنكه ملائكه بر وجه استفهام و استخبار و استعلام مصلحت و حكمت در خلق شخصى چنين نه بر طريق انكار و اخبار گفتند كه چه حكمتست در آفريدن مثل كسى كه به اين صفات قبيحه متسم باشد * ( وَنَحْنُ نُسَبِّحُ ) * و حال آنكه ما تنزيه ميكنيم تنزيهى مقترن و ملابس * ( بِحَمْدِكَ ) * به حمد و ثناى تو يعنى به پاكى ترا ياد مىكنيم و بستايش تو قيام مينمائيم * ( وَنُقَدِّسُ لَكَ ) * و تقديس ميكنيم براى تو و بپاكيزگى ترا ميخوانيم يعنى صفات نقص و عيب را از تو دور ميداريم و ببزرگى و عظمت ذكر تو ميكنيم اينحال مقر و اشكال مذكوره است كقولك ( أ تحسن الى اعدائك و انا صديقك المحتاج ) يعنى آيا استخلاف عصات مىفرمايى و حال آنكه ما معصوميم از جميع عصيان و خطا و پيوسته مطيع و منقاد توايم و به هيچ وجه سر تسليم از خط اطاعة تو بيرون نميكنيم احق و اولائيم به استخلاف پس مقصود ايشان استفسار باشد از چيزى كه مرجع فضيلت بنى آدم شده با وجود صدور افساد و سفك دماء از ايشان بر ملائكه معصومين در استخلاف نه عجب و تفاخر و گويا ايشان دانسته بودند كه مجعول سه قوه داشته باشد كه مدار امر او بر آن باشد و آن قوهء شهويه و غضبيه باشد كه مؤدى او باشد بفساد و سفك دماء و عقليه كه داعى باشد بمعرفت و طاعت و ايشان نظر در اينقوى كرده گفتند كه حكمت چيست در استخلاف او و حال آنكه به اعتبار دو قوهء اول حكمت مقتضى ايجاد او نيست چه جاى آنكه تقاضاى استخلاف او كنند و اما باعتبار قوهء عقليه ما اقامهء آن چيزى ميتوانيم كرد كه از قوهء عقليه\r\nمتوقع است با سلامتى از معارضه اين مفاسد و غافل شدند از فضيلت هر يك از آن دو قوه گاهى كه مهذب گردند و مطواع عقل شده متمرز شوند بر خير چون عفت و شجاعت و مجاهدة هوا و انصاف و غير آن از اخلاق حسنه و خصايل پسنديده و ندانستند كه تركيب مفيد آن چيزيست كه احاد از آن قاصر باشد مانند\r\n","description":"","footnote":"","page_name":" 143 ","page_number":143},
  {"content":"\r\nاحاطه بجزئيات و استنباط صناعات و استخراج منافع كاينات از قوة بفعل كه از استخلاف مقصود است و اشاره به اينمعنى فرموده اجمالا بقوله * ( قالَ ) * گفت حقتعالى در جواب ملائكه * ( إِنِّي أَعْلَمُ ) * بدرستى كه من ميدانم در آفرينش اين خليفه از مصالح و حكم * ( ما لا تَعْلَمُونَ ) * آنچه شما نميدانيد و از جمله حكم افشاى ما فى الضمير ابليس بود از كفر و عجب و عدم انقياد او بماموريت بسجود و ايجاد انبياء و ائمه هدى و ساير اوليا از صلب آدم و غير آن از تدابير و مصالح و بدانكه تسبيح و تقديس تبعيد حقتعالى است از جميع مناقص و معايب و قبايح مأخوذ از ( سبح فى الماء و الارض و قدس اذا ذهب فيها و ابعد و يقدس اذا طهر ) چه مطهر شيء مبعد آنست از اقذار و بحمدك در موضع حالست اى ( متلبسين به حمد لك ) يعنى تسبيح و تنزيه ميكنيم در حالتى كه ملابس حمد و ثناى توايم بر آنچه الهام كردى ما را از معرفت خود و توفيق دادى ما را بتسبيح و تنزيه خود پس ذكر بحمدك براى تدارك ايهام آن است كه ايشان اسناد تسبيح بنفسهاى خود كرده باشند و نقدس لك به اينمعنى است كه پاك ميگردانيم نفوس خود را از ذنوب براى تو گوئيا ايشان فساد را كه مفسر بشركست نزد بعضى مقابل ساخته‌اند بتسبيح و سفك دماء را كه اعظم افعال ذميمه است مقابل كرده‌اند بتطهير نفس از اثام و نزد بعضى لام نقدس لك زايده است يعنى تقديس مىكنيم ترا و از مجاهد منقولست كه معنى نسبح بحمدك آنست كه ( نتكلم بالحمد لك ) يعنى از براى تو به كلمه الْحَمْدُ لِلَّه تكلم ميكنيم چه حمد حامد تسبيحست بجهة آنكه معنى الحمد للَّه ثنا و ستايش او است و اين عين تنزيه او است و اعتراف به آنكه او سبحانه منزه است و مبرا از جميع عيوب و نواقص و سزاوار ثنا و ستايش و ابن عباس و ابن مسعود بر آنند كه معنى اينست كه ( نصلى لك لقوله تعالى أَنَّه كانَ مِنَ الْمُسَبِّحِينَ اى المصلين ) يعنى ما نماز ميگذاريم براى تو و از مفضل منقولست كه مراد به آن رفع صوت است بذكر او سبحانه يعنى ما بآواز بلند بذكر تو اشتغال مىنمائيم و از امام جعفر صادق عليه السّلام مرويست كه ملائكه از حق سبحانه درخواست كردند كه خليفه زمين از جنس ايشان باشد و گفتند ما تنزيه تو مىكنيم و اطاعت تو مىنمائيم و عصيان تو نمىورزيم و غير ما را كه خلق خواهى كرد اطاعت امر تو نخواهند كرد و چون در جواب اين سؤال * ( إِنِّي أَعْلَمُ ما لا تَعْلَمُونَ ) * را استماع كردند دانستند كه ايشان رتبه اين امر ندارند از سؤال خود منفعل شده پناه بعرش الهى آوردند و به استغفار اشتغال كردند و در حينى كه آدم از كتم عدم قدم بصحراى وجود نهاد و ببهشت درآمد و بانواع ثمار آن متلذذ گشت و به جهت ترك ندبى كه از او صادر شد از بهشت به زمين هبوط كرد خطاب الهى بجانب او صدور يافت كه اى آدم در زمين خانه بنا كن تا عاصيان و خاطئان ذريهء تو پناه به او آورده بصيقل استغفار زنگ خطا و عصيان بزدايند هم چنان كه فرشتگان مقرب كه پناه بعرش برده به استغفار مشغولند و چون خانه را تمام كرد و عاصيان و خطا كاران سر و پا برهنهء ژوليده موى و غبار\r\n","description":"","footnote":"","page_name":" 144 ","page_number":144},
  {"content":"\r\nآلود متوجه آن شده بتضرع و زارى و ناله و بىقرارى مشغول ميشدند و بسبب آن بنوازش آمرزش مشرف ميگشتند حقتعالى خطاب بملائكه كرد كه اين از جملهء آن مصالح و حكم است كه من در خلق آدم ميدانستم و شما به آن راه نميبرديد و بدانكه اين آيه دلالت تمام مىكند بر آنكه او سبحانه فعل قبيح نميكند زيرا كه اگر موجه ميبود كه مطلق اشياء از او صادر شود خواه حسن و خواه قبيح ايراد كلام * ( إِنِّي أَعْلَمُ ما لا تَعْلَمُونَ ) * بيوجه ميبود چه مراد از انى اعلم علمست بمصالح پس او مرتكب فعل اصلح شود نه غير آن القصه حق سبحانه بعد از جواب\r\nانى اعلم از اجزاى مختلفه زمين قبضه خاك را قبض كرد و آن را به آب مخلوط و ممزوج ساخت به اين وجه كه ملك السحابرا امر فرمود تا چهل روز قطعهء سحاب را بر سر آن بداشت و چنان تعيين نمود كه در اين چهل روز بر آن خاك ببارد و به هيچ نوع سايه از آن بر ندارد تا آنكه آن خاك گل شد و چسبان گشت و بسر حد استعداد صورة رسيد بعد از آن او سبحانه آن را بصورة انسانى مصور ساخت و در او نفخ روح فرمود و به جهت آنكه متصف گشته بود بأدمه كه بمعنى گندم گونست او را بادم نام نهاد و خليفهء زمين گردانيد * ( وَعَلَّمَ آدَمَ ) * و بياموخت آدم را به اين وجه كه ملهم ساخت او را * ( الأَسْماءَ كُلَّها ) * نامهاى جميع مخلوقات را از علويات و سفليات و از ابن عباس و مجاهد و سعيد بن جبير و اكثر مفسرين متأخرين مرويست كه حق سبحانه تعليم آدم كرد جميع اسماى موجوداترا حتى القصعة و القصيعة و جميع صناعات و عمارت ارضين و اطعمه و ادويه و استخراج معادن و غرس اشجار و منافع آن و جميع آنچه متعلق است بمصالح و منافع دين و دنيا و قتاده بر آنست كه مراد معانى اسماء است زيرا كه اسماء بدون معانى فايده بر آن مترتب نميشود و منشأ فضيلت آدم نمىگردد و على بن عيسى و ابو على جبائى گفته‌اند كه مراد آنست كه او سبحانه تعليم آدم فرمود جميع اسماء اشيايى كه آفريده بود و آنچه نيافريده با جميع لغات مختلفه كه ذريه او بعد از وى به آن تكلم كرده‌اند و بعد از آن اولاد او از او اخذ لغات كردند و چون متفرق شدند هر فرقه متكلم شدند بلسانى كه معتاد شده بودند به آن و ما بقى را فراموش كردند و از حضرت امام جعفر صادق عليه السّلام روايتست كه مراد جميع اسماء ارضين است و جبال و شعاب و اوديه و بعد از آن اشارة ببساطى كرد كه در زيرا و بود و فرمود كه آدم به اين بساط نيز عالم بود و از ربيع منقولست كه مراد اسماى جميع ملائكه است و اسماى ذريهء خودش و گفته‌اند خداى تعالى تعليم آدم كرد همهء القاب أشياء را و معانى و خواص هر يكى را و نزد بعضى او سبحانه تعليم لغت عرب نكرد به او زيرا كه اول كسى كه به اين لغت متكلم شد اسماعيل عليه السّلام بود و در آثار آمده كه حق سبحانه كلام را معجزه سه پيغمبر گردانيد آدم و اسماعيل و خاتم الانبياء عليهم السلام و در كيفيت تعليم علما را اختلافست بعضى گفته‌اند كه حق سبحانه معرفت همهء اسما را در دل آدم بوديعة نهاد و بعد از آن فتق لسان او فرمود تا به آن تكلم نمود و اين را معجزهء او ساخت و برخى ديگر بر آنند كه آدم\r\n","description":"","footnote":"","page_name":" 145 ","page_number":145},
  {"content":"\r\nرا مضطر و ملجا ساخت بتعلم آن و جمعى بر آنند كه اول لغت ملائكه را تعليم او داد و بعد از آن بواسطهء اين لغت لغات ديگر را به او آموخت و نيز گفته‌اند كه نخست جميع مسميات را نزد آدم حاضر ساخت و بعد از آن تعليم اسماى هر يك از آن كرد بجميع لغات و منفعت و مضرت هر يك از آن را تلقين او فرمود و در انوار گفته كه تعليم حقتعالى بآدم جميع اسما را يا بخلق علم ضرورى بود در آدم و يا بالقاى آن در روع او و آدم مفتقر نبود بسباقت اصطلاح تا موجب تسلسل شود و تعليم فعليست كه علم بر آن مترتب مىشود غالبا و لهذا يقال ( علمته فلم يتعلم ) و آدم اسم عجمى است چون آذر و شالخ و اكثر برانند كه اشتقاق آن از ادمه است بفتح و ضم همزه يعنى گندم گون و يا از ادمه بفتح بمعنى اسوة اى من يقتدى به يا از اديم الارض چه از پيغمبر صلَّى اللَّه عليه و آله مرويست كه حقتعالى قبضهء خاك از زمين معموره و غير معموره اخذ فرمود و آدم را از آن خلق نمود و لهذا ذرية او ضروب مختلفه‌اند و يا از ( ادم و ادمه ) بمعنى الفت مانند اشتقاق ادريس از ( درس ) و يعقوب از ( عقب ) و ابليس از ( ابلاس ) بمعنى ياس و اسم به اعتبار اشتقاق بمعنى علامت شيء است و دليل وصول آن شيء بذهن خواه كه از الفاظ باشد يا صفات و يا افعال و استعمال آن عرفا در لفظى است كه موضوع\r\nباشد براى معنى خواه مركب باشد يا مفرد مخبر عنه يا مخبر به و يا رابط بينهما و در اصطلاح كلمهء مفرده است كه دال باشد براى معنى فى نفسه غير مقترن باحد از منه ثلثه و مراد به آن در آيه يا معنى اول است و يا ثانى كه مستلزم اول است زيرا كه علم بالفاظ من حيث الدلالة موقوفست بر علم بمعنى حاصل كلام آنكه حقتعالى خلق آدم فرمود از اجزاى مختلفه و قواى مختلفه و قواى متباينه كه مستعد ادراك انواع مدركات بود از معقولات و محسوسات و متخيلات و موهومات و الهام او كرد معرفت ذات أشياء را و خواص و اسماى آن را و اصول علوم و قوانين صناعات و كيفيت الات آن را * ( ثُمَّ عَرَضَهُمْ ) * پس عرض فرمود مسميات اسما را * ( عَلَى الْمَلائِكَةِ ) * بر فرشتگان ضمير راجع بمسمياتست كه ضمنا مدلول عليها است زيرا كه اسماء در تقدير اسماى مسميات است كه حذف مضاف اليه شده به جهت دلالت مضاف بر آن و الف و لام عوض آن وارد شده كقوله وَاشْتَعَلَ الرَّأْسُ شَيْباً زيرا كه غرض سؤال از اسماء معروضات است پس معروض نفس اسماء نتواند بود خصوصا كه مراد به آن الفاظ بوده باشد و معروض يا ذوات اشيا است و يا مدلولات الفاظ و تذكير ضمير به جهت تغليب آن چيزيست كه مشتمل است بر آن از عقلا يعنى اشخاص جميع مسميات اسما را از ذوى العقول و غير آن عرض نمود بر فرشتگان كه قائل لفظ أَ تَجْعَلُ فِيها بودند به اين طريق كه خلق جميع مسميات فرمود تا مشاهده آن كردند و بعد از آن اسامى آن را از ايشان سؤال كرد و بعضى بر آنند كه حقتعالى جميع اشيا را در قلوب ملائكه تصوير كرد و بعد از آن اسامى آنها را عرض كرد بر آنها و گفته‌اند كه از هر جنسى از آن\r\n","description":"","footnote":"","page_name":" 146 ","page_number":146},
  {"content":"\r\nفردى را ايجاد كرده بايشان نمود و شبههء نيست كه مشاهدهء مسميات ابلغ است در تعجيز از آن كه صفت آن كنند و سؤال از اسم آن نمايند و بعد از آن بر وجه تبكيت و تنبيه در عجز ايشان نه بر وجه تكليف ايشان را مخاطب ساخت * ( فَقالَ ) * پس گفت اى فرشتگان * ( أَنْبِئُونِي بِأَسْماءِ هؤُلاءِ ) * خبر دهيد مرا بنامهاى اينها كه بر شما معروض شده‌اند * ( إِنْ كُنْتُمْ صادِقِينَ ) * اگر هستيد راستگويان در آن كه احقيد از غير بخلافت به جهت عصمت و چون كه شما با وجود مشاهدهء مسميات علم باسامى آن نداريد چه جاى آنكه عالم باشيد بخواص مسميات و امور باطنه آن پس چگونه اصلح باشيد بخلافت و تدبير ارض و عمارت آن و بچه نوع عارف باشيد بجميع صناعات مختلفه و كيفيت حراثة و زراعت و غرس اشجار و استنباط عيون و آبار و استخراج جواهر از معادن و اخراج لالى و درر بغوص كردن در قعر بحر و عالم باشيد بخواص هر يك از آن و غير آن و هر گاه عاجز باشيد از معرفت اين اشيا پس چگونه استحقاق خلافت داشته باشيد و بچه وجه معتقد شما آن باشد كه اعلم و افضل از شما نتواند بود حاصل كه حقتعالى به جهت تبكيت و تنبيه بر عجز ايشان از امر خلافت ايشان را به اين كلام مخاطب ساخت چه تدبير و اقامت معدلت قبل از تحقق معرفت و وقوف بر مراتب استعدادات و قدر حقوق محال است نه كه مراد به اين امر تكليف بمحال باشد چه آن قبيح است و حقتعالى از جميع قبايح مبر او منزه است و انبا اخباريست كه متضمن اعلام باشد و لهذا هر يك جارى مجراى يكديگر واقع ميشوند و * ( إِنْ كُنْتُمْ صادِقِينَ ) * محتمل است كه به اين معنى باشد كه اگر هستيد صادق در زعم خود به آنكه خلق و استخلاف آدميان با صفت افساد و سفك دماء لايق بحكيم نيست و بر هر تقدير ملائكه اگر چه تصريح به اين نكرده بودند ليكن اين لازم مقال ايشان است و تصديق هم چنان كه متطرق كلام مىشود باعتبار منطوق آن گاه هست كه متطرق آن مىشود بغرض آن چيزى كه لازم مدلول آنست از اخبار و مخفى نيست كه اين آيه دلالت مىكند بر آنكه شرافت و فضيلت و مرتبه و رفعت بعلم است نه به غير آن چه او سبحانه آدم را بسبب علم و دانش بر جميع ملائكه تفضيل داد و مسجود همه گردانيد پس با وجود افضل و اعلم منصب خلافت و امامت به غير نرسد و در اخبار وارد شده كه چون حقتعالى خواست تا فضل آدم بملائكه ظاهر\r\nنمايد امر كرد تا منبرى از نور در آسمان هفتم وضع كردند و بر بالاى آن كرسى از نور نهادند و فرشتگان را نزد آن منبر حاضر ساخت و آدم را امر كرد تا بر بالاى منبر بر آمد و بعد از آن عرض اسماء مسميات نمود بر ملائكه و فرمود * ( أَنْبِئُونِي بِأَسْماءِ هؤُلاءِ إِنْ كُنْتُمْ صادِقِينَ ) * ايشان بعجز و قصور خود معترف شدند بطريق اعتذار * ( قالُوا سُبْحانَكَ ) * گفتند تنزيه ميكنيم و دور ميداريم تو را از آنكه غير تو عالم بامور غيبيه باشد و كسى را رسد كه در افعال و اقوال زبان اعتراض گشايد تنزيهى كه\r\n","description":"","footnote":"","page_name":" 147 ","page_number":147},
  {"content":"\r\nلايق بعظمت و جلال تو باشد * ( لا عِلْمَ لَنا ) * هيچ دانشى نيست ما را * ( إِلَّا ما عَلَّمْتَنا ) * مگر آن چيزى را كه تعليم دادهء ما را و علم باسماء مسميات از آن جمله نيست اينكلام با وجود آنكه متضمن اعترافست بعجز و قصور ايشان اشعار است بر آنكه سؤال ايشان بطريق استفسار بوده نه بر وجه اعتراض و ايماء به آنكه فضل انسان و حكمت در خلق آن بر ايشان مخفى بود و اظهار شكر نعمت او به آنچه ايشان را شناسا ساخت و از براى ايشان كشف آن چيزى نمود كه برايشان متشبه بود و مراعات ادب بتفويض علم به او سبحانه و سبحان مصدر است چون غفران و مستعمل نيست مگر گاهى كه مضاف باشد و منصوب باضمار فعل خود باشد مانند معاذ اللَّه و گاه هست كه او را علم تسبيح ميگردانند بمعنى تنزيه بر سبيل شذوذ كقولهم ( قد قلت لما جاءني فخره سبحان من علقمه الفاخر ) و تصدير كلام به اين اعتذار است از استفسار و جهل بحقيقت حال و لهذا آن را مفتاح توبه ميگردانند هم چنان كه موسى عليه السّلام فرمود سُبْحانَكَ تُبْتُ إِلَيْكَ و يونس عليه السّلام گفت سُبْحانَكَ إِنِّي كُنْتُ مِنَ الظَّالِمِينَ و بعد اعتراف بجهل خود كرده گفتند كه * ( إِنَّكَ أَنْتَ الْعَلِيمُ ) * بدرستى كه تويى تو بسيار دانا بجميع معلومات بر وجهى كه هيچ خافيه بر تو مخفى نيست و در علوم متناهيهء خود احتياج بتعليم غير ندارى * ( الْحَكِيمُ ) * محكم كار صاحب كردار كه هر چه كنى و گويى عين علم و حكمت و محض مصلحت باشد پس بعلم شامل خود ميدانى كه منصب خلافت و رتبهء علم بكه مىبايد داد بدانكه ( انت ) ضمير فصل است و گفته‌اند كه از براى تأكيد كاف است كما فى قولك ( مررت بك انت ) و اگر چه جايز نيست ( مررت بانت ) زيرا كه در تابع شايع است آنچه در متبوع شايع نيست و لهذا جايز است ( يا هذا الرجل ) و جايز نيست يا الرجل و نزد بعضى ( انت ) مبتدا است و ما بعد آن خبر آن و اينجمله خبر ان و چون ملائكه بعجز و قصور خود اعتراف كردند حقتعالى خطاب بآدم كرد و از جهت اظهار شرف و فضيلت او بر ملائكه * ( قالَ ) * فرمود كه * ( يا آدَمُ أَنْبِئْهُمْ ) * اى آدم خبر ده و اعلام كن اين ملائكه را كه در حوالى منبر تو نشسته‌اند * ( بِأَسْمائِهِمْ ) * بنامهاى ايشان اضافه براى ادنى ملابسه است يعنى نامهاى اشخاص مسميات كه عرض بر ايشان كرده بودم * ( فَلَمَّا أَنْبَأَهُمْ ) * پس آن هنگام كه آدم عليه السّلام خبر داد ملائكه را * ( بِأَسْمائِهِمْ ) * نامهاى ايشان به اين طريق كه اسم هر شيء و منافع و مضار او را اعلام ايشان كرد * ( قالَ ) * گفت حقتعالى ملائكه را از روى تنبيه نه بر وجه استفهام * ( أَ لَمْ أَقُلْ لَكُمْ ) * آيا نگفتم مر شما را همزه براى انكار است و دخول آن بر حرف جحد مفيد تقرير و اثبات يعنى البته گفتم مر شما را * ( إِنِّي أَعْلَمُ ) * آنكه بتحقيق من ميدانم * ( غَيْبَ السَّماواتِ ) * آنچه پوشيده است از احوال آسمانها * ( وَالأَرْضِ ) * و آنچه در زمين است از امور غيبيه هم چنان كه ميدانم آنچه نزد شما\r\n","description":"","footnote":"","page_name":" 148 ","page_number":148},
  {"content":"\r\nحاضر كرده‌ام از مسميات يعنى داناى نهان و آشكارم و همه چيز نزد من حاضر است و هيچ چيز از آن بر من پوشيده و پنهان نيست و بعد از آن به جهت تنبيه بر استدلال ايشان بر آنكه عالم است بجميع مغيبات فرمود * ( وَأَعْلَمُ ) * و ميدانم * ( ما تُبْدُونَ ) * آنچه ظاهر ميكنيد از گفتار أَ تَجْعَلُ فِيها و غير آن * ( وَما كُنْتُمْ تَكْتُمُونَ ) * و آنچه بوديد كه ميپوشيديد از استبطان آنكه ايشان احقند بخلافت و اعتقاد افضليت و اعلميت خود نسبت به غير و يا از كراهت معزول شدن خودتان از حكومت زمين يعنى هر گاه دانستيد كه من به ظاهر و بما فى الضمير شما عالمم پس استدلال كنيد به آنكه من عالمم بجميع مغيبات و\r\nمشاهدات و آنچه ميكنم بر وفق حكمت و مصلحت است نه بطريق كيف ما اتفق حاصل كه قول تعالى * ( فَلَمَّا أَنْبَأَهُمْ ) * الى آخر استحضار است از براى قول او سبحانه كه أَعْلَمُ ما لا تَعْلَمُونَ لكن بر وجه ابسط واقع شده تا مثل حجتى باشد بر ايشان چه او سبحانه چون كه عالم است به آنچه مخفى است بر ايشان از امور سماوات و ارضين و آنچه ظاهر شد مر ايشان را از احوال ظاهره و باطنه ايشان پس هر آينه عالم خواهد بود به آنچه ايشان نمىدانند و در مجمع آورده كه علم ملائكه بعالميت آدم جميع اسما را منبه ايشان بود بعالميت او سبحانه بجميع اشياء زيرا كه تعليم اسماء بآدم دال است بر آنكه معلم او كه او سبحانه است عالم است بجميع مغيبات چه او سبحانه تعليم جميع اسماء و معانى و خواص آن كرد بآدم و بعد از آن فتق لسان او نمود و او اظهار آن كرد تا آن معجزه باشد كه او سبحانه اقامهء او فرموده براى ملائكه و اثبات نبوت و جلال قدر و ارتفاع شان او و بعد از آن بر ملائكه ظاهر ساخته كه آدم بتعليم او عالم شد بجميع اسماء و تعجيز ايشان به آن كرد پس ملائكه به اين دليل دانسته‌اند كه او سبحانه عالم است بمغيبات سماوات و ارض و از اينجهت حقتعالى ايشان را به اين تنبيه فرمود كه * ( أَ لَمْ أَقُلْ لَكُمْ إِنِّي أَعْلَمُ غَيْبَ السَّماواتِ وَالأَرْضِ ) * يعنى من به اين دليل شما را واقف ساختم به آنكه عالمم بجميع مغيبات آسمان و زمين و در آيه تعريض است بمعاتبهء ايشان بر ترك اولى چه اولى آن بود كه ايشان از سؤال توقف كرده مترصد باشند تا حكمت در خلق اين نوع مخلوق بر ايشان مبين شود و نزد بعضى مراد به * ( ما تُبْدُونَ ) * آن چيزيست كه اظهار آن ميكردند از طاعت و ما تَكْتُمُونَ آن چيزى كه ابليس عة از ايشان پنهان ميكرد از معصيت چنان كه از عبد اللَّه عباس مرويست كه در آن زمان كه گل آدم در ميان مكه و طايف افتاده بود ابليس عة با جمعى ملائكه بر او گذر كردند ابليس با ايشان گفت خداى تعالى از اين گل شخصى را خواهد آفريد كه او را بر ما تفضيل دهد و امر كند كه شما اطاعت او كنيد و محكوم حكم او شويد چه خواهيد كرد گفتند فرمان او را بجاى خواهيم آورد و حلقه سَمِعْنا وَأَطَعْنا به گوش انقياد خواهيم كشيد ابليس در دل گرفت كه اگر او را بر من مسلط سازد و تفضيل نهد عصيان او نمايم و اطاعت او نكنم و اگر مرا بر او مسلط كند او را هلاك كنم حقتعالى فرشتگان را از اين معنى خبر داد كه ميدانم آنچه شما اظهار اطاعت و انقياد ميكنيد و آنچه ابليس در دل دارد از شقاق\r\n","description":"","footnote":"","page_name":" 149 ","page_number":149},
  {"content":"\r\nو نفاق و اين نقل اگر چه ظاهرا مخالف آيتست زيرا كه خطاب متعلقست بملائكه و ابليس از جنس ايشان نيست و مع ذلك آيه دلالت بر عموم مىكند و تخصيص آن خلاف اصل است اما به جهت مشاركت ابليس در مأموريت بسجود جايز است كه او در سلك ايشان معدود شود و كتمان به او متعلق باشد و بدانكه در اين آيه دلالت است بر شرف انسان و مزيت علم و فضل و عبادة و تنبيه بر آنكه علم شرط است در خلافت بلكه عمده است در آن چنان كه گذشت و اشاره به آنكه صحيح است اسناد تعليم به حقتعالى و اگر چه صحيح نيست اطلاق معلم بر او به جهت اختصاص آن به كسى كه معترف باشد به آن و ايما به آنكه لغات توقيفىاند چه اسما دلالت مىكند بر الفاظ بخصوص و يا عموم اگر شامل صفات و افعال باشد و تعليم آن عبارتست از القاى آن بر متعلم بر وجهى كه معانى آن بر آن مبين شود و اين مستدعى سابقيه وضع است و اصل نافى اينست كه اين وضع از كسى باشد كه قبل از آدم بوده پس از جانب حقتعالى باشد و نيز در آن دلالت است بر آنكه مفهوم حكمت زايد است بر مفهوم علم و اگر نه لازم آيد كه إِنَّكَ أَنْتَ الْعَلِيمُ الْحَكِيمُ مكرر باشد و بر آنكه علوم ملائكه و كمالات ايشان قابل زياده است و حكما منع اين كرده‌اند در طبقه اعلى از ايشان و كريمهء وَما مِنَّا إِلَّا لَه مَقامٌ مَعْلُومٌ را حمل بر اين معنى كرده‌اند و بر آنكه آدم افضل از ملائكه است زيرا كه\r\nاعلم از ايشان است و اعلم افضل است لقوله تعالى هَلْ يَسْتَوِي الَّذِينَ يَعْلَمُونَ وَالَّذِينَ لا يَعْلَمُونَ و بر آن كه حقتعالى علم بايشان دارد قبل از حدوث آن و فايدهء اظهار علم غيب آن است كه ملائكه بامر او سبحانه راضى و به قضاى آن تسليم شوند زيرا كه هر گاه دانستند كه او عالم است بجميع مغيبات و از جمله او علم او سبحانه است بمصالح و حكمى كه ايشان را بان اطلاع نيست پس ايشان را به غير از رضا و تسليم قضا چاره نباشد و علم الهدى قدس سره در اين مقام سؤالى ايراد نموده كه هيچ مفسرى تا غايت متعرض آن نشده و بفكر آن نيفتاده و آن اينست كه ملائكه از كجا عالم شدند بصحة قول آدم و مطابقه اسما بمسميات و حال آنكه ايشان عالم باسماء نبودند تا نزد اخبار آدم بان تصديق آن كنند و بصدق قول او عالم شوند و حال آنكه سوق كلام مقتضى آنست كه در حينى كه آدم ( ع ) اسما را اعلام ايشان كرد علم به صحت آن پيدا كردند و تصديق بان نمودند چه اگر تصديق بان نمينمودند مضمون الم اقل را استماع نميكردند و بنبوت آدم و افضليت او معترف نمى شدند زيرا كه اين همه متفرعست بر علم ايشان بتطابق اسماء بمسميات و به صحت قول او در اين اخبار و جواب از اين سؤال آنست كه ممكن است كه حقتعالى به نحوى از انحاء ايشان را عالم ساخته باشد بصحة اسماء و بمطابقهء آن بمسميات و ايشان به جهت آن عالم شده باشند با علميت و افضليت او و تصديق آن كرده يا گوئيم جايز است كه در قبايل ملائكه لغات مختلفه بوده باشد و هر قبيلهء از ايشان اسماء اجناس را بلغت خود دانسته باشند نه بلغت غير خود هم چنان كه در بنى آدم و اينكه يك كس احاطهء اسماى اجناس كند\r\n","description":"","footnote":"","page_name":" 150 ","page_number":150},
  {"content":"\r\nدر جميع لغات ايشان خلاف عادتست و چون حق سبحانه خواسته باشد كه تنبيه كند ايشان را بر نبوت آدم جميع آن لغات مختلفه را تعليم او فرموده باشد پس در حينى كه آدم بهمهء لغات ايشان اسماى مسميات را اعلام ايشان كرده باشد و هر طايفهء از ايشان آنچه مطابق لغت ايشان بوده باشد دانسته باشند و باقى لغات را به اخبار هر قبيلهء معلوم كرده باشند و بنا بر اين جواب پس معنى انبئونى آنست كه بايد خبر دهد هر قبيلهء از شما بجميع اسماى مختلفه و مخفى نيست كه اين هر دو جواب مبنىاند بر آنكه علم ايشان بنبوت آدم مقدم نبوده باشد بر اين اخبار بلكه اين اخبار مفتتح معجزات باشد در اثبات نبوت زيرا كه اگر نبوت او قبل از اين ثابت شده باشد پس بصحة قول او قائل بوده باشند و عالم بمطابقه اسما بمسميات بوده آورده‌اند كه چون آدم عليه السّلام اسماى جميع مسميات را اعلام ملائكه فرمود و ملائكه بعجز خود معترف شده بافضليت اعلميت او اقرار كردند حقتعالى به جهت اعزاز و اكرام او فرمود بايشان تا منبر او را بر گرفتند و او را در هفت آسمان بگردانيدند در عرض صد سال تا عجايب و غرايب آسمانها را بديد بعد از آن اسبى از مشك اذفر بيافريد و او را دو پر داد از در و مرجان و آدم را فرمود تا بر آنجا نشست و در آسمانها ميگرديد و بر افواج فرشتگان سلام ميكرد به اين طريق كه سلام عليكم و رحمة اللَّه يا ملائكة اللَّه ايشان جواب مىگفتند ( و عليك السلم و رحمة اللَّه يا خليفة اللَّه ) و حقتعالى از روى تعظيم و تكريم به او خطاب كرد كه اى آدم سلام و تحيت من بر تو باد و بر فرزندان صالح تو باد تا روز قيامت و نيز به جهت اعظام و اجلال و اكرام او بود كه بعد از آنكه اعلام او كرد اسماى مسميات را و اخبار ملائكه فرمود آن چيزى را كه علم به آن نداشتند امر كرد همهء ايشان را بسجود تا اعتراف كنند بفضل و مزية درجهء او و اعتذار نمايند از آنچه در حق او مىگفتند و در اين امتحان ايشان كند و محك نقد هر يك را بر عالميان ظاهر گرداند تا هر كه دعوى اطاعت و انقياد او سبحانه كند از كورهء آزمايش اخلاص مبرا از غش بيرون آيد و اگر مغشوش و معيوبست بشوايب نفاق و تمرد غش او را ظاهر ساخته مردود ابد گرداند كما قال جل ذكره * ( وَإِذْ قُلْنا ) * و ياد كن اى\r\nمحمد صلَّى اللَّه عليه و آله آنكه گفتيم * ( لِلْمَلائِكَةِ ) * مر جميع فرشتگان را كه يك بار * ( اسْجُدُوا لآدَمَ ) * سجده كنيد مر آدم را سجده تحية و تعظيم نه سجده عبادت زيرا كه آن غير مرا روا نيست و نزد بعضى اين امر قبل از آن بود كه تسويهء خلق او كند لقوله تعالى فَإِذا سَوَّيْتُه وَنَفَخْتُ فِيه مِنْ رُوحِي فَقَعُوا لَه ساجِدِينَ اين عطف ظرفست بر ظرف سابق اگر منصوب بمضمر باشد و الا معطوفست بر جملهء متقدمه بعاملى كه در او مقدر است بلكه عطف قصه است بر قصهء ديگر و اين نعمت رابعه است كه بر بندگان تعداد مىكند و سجود در اصل لغت بمعنى تذلل است با تطامن كقوله وَالنَّجْمُ وَالشَّجَرُ يَسْجُدانِ و در شرع\r\n","description":"","footnote":"","page_name":" 151 ","page_number":151},
  {"content":"\r\nوضع جبهه است بر قصد عبادت و مأمور به اگر معنى شرعيست پس بحقيقة مسجود له حق تعالى بوده و آدمى قبلهء سجود ملائكه به جهت و تعظيم و تفخيم شأن او هم چنان كه كعبه معظمة و يا آدم سبب وجوب سجود فكانه سبحانه چون خلق آدم فرمود بر وجهى كه انموذج جميع مبتدعات بلكه همهء موجودات و نسخه آنچه در عالم روحانى و جسمانى است و ذريعهء ملائكه به استيفاى آنچه مقدر بوده مر ايشان را از كمالات و سبب وصول بظهور آنچه متباين بودند در آن از مراتب و درجات امر فرمود ايشان را بسجود بر وجه تذلل بجهة آنچه در او مشاهده كردند ار قدرة عظيمه و آيات باهرهء او و بجهة شكر گذارى نعمتى كه بر ايشان انعام فرموده بواسطه او پس لام لادم لاميست كه در قول حسان بن ثابت واقع شده در حق أمير المؤمنين عليه السّلام كه\r\n\r\nما كنت ! حسب ان الامر منصرف\r\nعن هاشم ثم منها عن ابى حسن\r\n\r\n\r\nا ليس اول من صلى لقبلتكم\r\nو اعرف الناس بالايات و السنن\r\n\r\nو يا مانند لام لدلوك الشمس در كريمه أَقِمِ الصَّلاةَ لِدُلُوكِ الشَّمْسِ كه بمعنى عند دلوك است و اگر معنى لغويست پس مسجود له حقيقت آدم باشد پس آن بمعنى تواضع ملائكه باشد براى آدم از روى تحية و تعظيم او همچه سجده اخوة يوسف مر يوسف را و يا بمعنى تذلل و انقياد ايشان در تحصيل آنچه منوط شود به آن معاش آدم و ذريه او و تمام گردد به آن كمال ايشان و از ائمهء هدى عليه السّلام منقولست كه مراد سجده تعظيمست و اينقول اصح و اقويست و مؤيد اينست كه اگر فى الحقيقه سجدهء خدا ميبود و آدم مانند قبله ابليس امتناع اين معنى نمينمود و ملائكه استعظام اين امر نميكردند و لكن قائل اول را مىرسد كه گويند چون نوعى از تعظيم آدم از آن فهم ميشد از اين جهة ابليس از آن امتناع كرد و ملائكه استعظام آن نمودند و اماميه به اين استمساك كرده‌اند بر آنكه انبيا افضل از ملائكه‌اند چه حقتعالى ايشان را بسجود آدم امر كرده و اين مقتضى تعظيم و تفضيل اوست بر ايشان به جهت قبح تقدم مفضول بر فاضل القصه چون حقتعالى ملائكه را بسجود آدم امر فرموده * ( فَسَجَدُوا ) * پس سجده كردند ايشان او را * ( إِلَّا إِبْلِيسَ ) * مگر عزازيل با قبايل خود كه جماعتى از جناند * ( أَبى ) * سر باز زد از آن سجده * ( وَاسْتَكْبَرَ ) * و تكبر و گردن كشى كرد از آنكه او را وسيلهء خود سازد در عبادت حقتعالى و يا آنكه تعظيم او كند و تحية او نمايد و يا آنكه خدمت او كند و در اصلاح معاش او سعى كند و ابا بمعنى امتناع است به اختيار و تكبر عبارتست از آنكه شخصى نفس خود را اكبر از نفس غير خود داند و استكبار بمعنى طلب اكبرية است بر وجه تشبع يعنى ابليس طلب كبر و بزرگى كرد و در آن مبالغه نمود * ( وَكانَ ) * و بود در اصل * ( مِنَ الْكافِرِينَ ) * از ناگرويدگان يعنى از منافقان در علم خدا چه اظهار انقياد مىنمود نزد فرشتگان و باطنا كافر بود و چون حق سبحانه او را به سجده امر كرد غش كفر او بر محك اين امتحان ظاهر و هويدا شد و گويند معنى آنست\r\n","description":"","footnote":"","page_name":" 152 ","page_number":152},
  {"content":"\r\nكه گرديد از ناگرويدگان به جهت استقباح او امر خداى را در سجده كردن آدم چه اعتقاد او آن بود كه افضل از آدم است و چگونه افضل مأمور شود بتخضع و تذلل از براى مفضول كما اشعر اليه فى قوله أَنَا خَيْرٌ مِنْه در جواب ما مَنَعَكَ أَنْ تَسْجُدَ لِما خَلَقْتُ بِيَدَيَّ أَسْتَكْبَرْتَ أَمْ كُنْتَ مِنَ الْعالِينَ و بدانكه علما را اختلافست در كسانى كه مأمور بودند بسجود بعضى بر آنند كه ايشان جمعى از ملائكه بودند كه حقتعالى ايشان را با ابليس به زمين فرستاد در وقتى كه خلق آسمان و زمين و ملائكه كرد و ايشان را جن ميگفتند و اخف ملائكه بودند در عبادت و ابليس عجب و كبر را در نفس خود راه داد و حقتعالى بر آن مطلع بود امر كرد به او و جماعتى كه تابع او بودند كه سجده آدم كنند تا نفاق او ظاهر گردد و بعضى ديگر بر آنند كه مراد همهء ملائكه‌اند غير از مهيمين كه به جهت فرط تحير و كمال استغراق ايشان در ذات او سبحانه از خود بى خبر بودند و به جهت اين از دايرهء تكليف بيرون بودند و كريمهء أَمْ كُنْتَ مِنَ الْعالِينَ اشاره به اين طبقه ملائكه است و اكثر برانند كه مراد همهء ملائكه‌اند بدليل عموم فَسَجَدَ الْمَلائِكَةُ كُلُّهُمْ أَجْمَعُونَ و در ابليس نيز اختلافست كه از جنس ملائكه است يا نه جملهء معتزله و اماميه بر آنند كه از جنس ملائكه نيست بدليل قوله تعالى كانَ مِنَ الْجِنِّ و اينكه گفته‌اند كه جن از اجتنان مشتق است بمعنى استتار پس اطلاق لفظ جن بر ملائكه جايز باشد زيرا كه آنها از ابصار مستترند خلاف ظاهر است چه حقيقت جن حيوانى است مشف الجرم كه از نار مخلوقست و از شأن وى آنست كه متشكل شود باشكال مختلفه و اطلاق لفظ منصرف بمعنى حقيقى خود است و كريمهء أَ هؤُلاءِ إِيَّاكُمْ كانُوا يَعْبُدُونَ و قول ملائكه سُبْحانَكَ أَنْتَ وَلِيُّنا مِنْ دُونِهِمْ بَلْ كانُوا يَعْبُدُونَ الْجِنَّ شاهد اين است و آيهء لا يَعْصُونَ اللَّه ما أَمَرَهُمْ وَيَفْعَلُونَ ما يُؤْمَرُونَ نيز دلالت صريح دارد بر اين و ديگر اين كه ملائكه از نور مخلوقند و تناسل و اكل و شرب برايشان روا نيست\r\nبخلاف ابليس كه از نار مخلوقست و اولاد و ذرية دارد كقوله تعالى أَ فَتَتَّخِذُونَه وَذُرِّيَّتَه أَوْلِياءَ مِنْ دُونِي وَهُمْ لَكُمْ عَدُوٌّ و در روايت صحيحه واقع شده كه از ابو الجن است هم چنان كه آدم ابو البشر است و نيز خداى تعالى فرموده كه جاعِلِ الْمَلائِكَةِ رسلا و شكى نيست كه رسولان خدا منزهند از فسق چه اگر فسق بر ايشان روا ميبود و راه كذب بر ايشان گشوده ميشد اعتماد بر قول ايشان نميبود و استثنا دلالت نمىكند بر آنكه ابليس از جنس ايشان باشد بلكه به جهت دخول او است با ايشان در مأموريت سجود و ديگر آنكه محتملست كه در اين مقام استثناى منقطع باشد نه متصل كقوله تعالى ما لَهُمْ بِه مِنْ عِلْمٍ إِلَّا اتِّباعَ الظَّنِّ و مؤيد اينست آنچه ابن بابويه در كتاب نبوت باسناد خود نقل كرده از جميل دراج كه او گفت از ابى عبد اللَّه عليه السّلام پرسيدم كه ابليس از ملائكه بود گفت نه بلكه از جن بود و با ملائكه مختلط\r\n","description":"","footnote":"","page_name":" 153 ","page_number":153},
  {"content":"\r\nبود و ايشان تصور ميكردند كه از ايشان باشد و در حينى كه مأمور شدند بسجود و او از آن ابا كرد دانستند كه او از ايشان نيست و عياشى در تفسير خود ايراد اين روايت كرده و از ابن عباس مرويست كه ميان ملائكه و جن مقاتلهء واقع شد ملائكه ابليس را كه در سن صباوت بود سبى كردند و او در ميان ايشان ميبود تا امر بسجود واقع شد ملائكه منقاد شدند و ابليس جهت جنية ابا نمود و حقتعالى در حق او فرمود كه إِلَّا إِبْلِيسَ كانَ مِنَ الْجِنِّ و اكثر اهل تفسير بر اينند كه ابليس از ملائكه زمين است و كانَ مِنَ الْجِنِّ را تأويل مىكنند بلكه جن از اجتنانست بمعنى استتار و ملائكه مستترند از ابصار چنان كه گذشت پس اطلاق لفظ جن بر آن جايز باشد و آنچه انفا گذشت كه طايفه از ملائكه بعد از خلق آسمان و زمين به زمين هبوط كردند بر صحت قول خود استشهاد ميآورند و نيز ميگويند كه ميتواند بود كه بسبب عصيان لباس ملائكه از او خلع شده باشد و پلاس جنية در او پوشيده و آيهء لا يَعْصُونَ اللَّه ما أَمَرَهُمْ را تخصيص مىكنند بخزنه نيران و لازم جايز نميدارند عصمت غير ايشان را و يا آنكه اغلب ملائكه معصومند نه همه چنان كه ميان انسان معصوم و غير معصوم مىباشد و ديگر ميگويند كه ميتواند بود كه او سبحانه به جهت تغليظ تكليف شهوت و نكاح را بر او مسلط ساخته باشد و اگر چه در باقى ملائكه مسلوبست و مسلم نميدارند كه جن اكل و شرب كنند و آنچه در روايت واقع شده كه روث و عظم طعام جنيانست مراد آنست كه آن را ميبويند نه كه ميخورند از آيهء جاعِلِ الْمَلائِكَةِ رُسُلًا جواب داده‌اند كه مراد بعضى از ايشانند نه همهء ايشان و نيز ميشايد كه نوعى از ملائكه باشند كه بالذات مخالف شياطين نباشند بلكه بعوارض و صفات مخالف باشند مانند ( بر ره و فسقه ) انس و لفظ جن شامل اين نوع ملائكه و شياطين باشد و ابليس از اين صنف بود كما قال ابن عباس ( ان من الملائكة ضربا يتوالدون يقال لهم الجن و منهم ابليس ) و لهذا از حال خود متغير شده و از محل خود هبوط نموده و اينكه ملائكه از نورند و جن از نار دلالت بر مغايرت جنسى نميكند زيرا كه نار و نور هر دو جوهر مضىءاند غايت ما فى الباب اينكه نار مغمور و مكدر است بدخان و محذور عنه بسب فرط حرارت و احتراق بخلاف نور و از مجاهد و طاوس نقل است كه ابليس پيش از آنكه مرتكب معصيت شود اسم او عزازيل بود و با جمعى از ملائكه كه ايشان را جن ميگفتند در زمين متوطن بود و چون تكبر كرد و از سجده ابا نمود او را ابليس نام نهادند و شكى نيست كه مذهب اول اصح و اظهر است و اجوبهء كه مفسران گفته‌اند مأولند و بر خلاف مقتضاى ظاهر و مأموريت ابليس بسجود اگر چه از اين آيه مفهوم نميشود اما آيه أَلَّا تَسْجُدَ إِذْ أَمَرْتُكَ صريحا دلالت مىكند بر آن پس استثناى متصل باشد و عدم ذكر آن در مستثنى منه در اين آيه باعتبار استغنا است بذكر ملائكه از ذكر جن چه\r\n","description":"","footnote":"","page_name":" 154 ","page_number":154},
  {"content":"\r\nهر گاه اكابر مأمور باشند بتذلل از براى كسى و بتوسل به او اصاغر نيز مأمور بان خواهند بود پس حقيقت ضمير فسجدوا\r\nراجع بقبيلتين است فكانه قال ( فسجد المأمورون بالسجود الا ابليس ) و در انوار آورده كه چون مراد بنور جوهر مضيئى است و نار همچنين الا آنست كه نار مكدر و مغمور است بدخان و محذور عنه بسبب آنچه مصاحب آنست از فرط حرارت و احتراق پس هر گاه كه مهذب و مصفى شد محض نور مىشود و اگر باز مشوب گشت بدخان عود به حالت اولى مىكند و هر چند دخانيت او بيشتر مىشود نور آن نقص پيدا مىكند تا آن كه همهء آن منطفى شده دخان صرف مىماند پس اين هنگام ميان ملائكه و جن تنافى نباشد و اصل همه از جوهر مضيئى بوده باشد و اين اشبه است بصواب و موجب تطبيق بين القولين و العلم عند اللَّه و بدانكه آيه دلالت نمىكند بر آنكه عمل جوارح جزء ايمان باشد زيرا كه كفر ابليس بسبب آن بود كه اعتقاد كرده بود به اين كه خداى تعالى او را بفعل قبيح امر كرده و در اين امر هيچ حكمتى و مصلحتى ملاحظه نكرده و ديگر آنكه استخفاف آدم كرد و شكى نيست كه استخفاف بر پيغمبر موجب كفر است و دلالت مىكند بر بطلان قول مجبره از چند وجه يكى آنكه دال است بر آنكه ابليس با وجود قدرت و اختيار بر سجود ترك سجده كرد چه مفهوم لفظ ابا در اصل لغت به اين معنى است دوم آنكه فسجدوا دلالت مىكند بر آنكه سجود از فعل مخلوقست نه از فعل خالق سيم آنكه مدح ملائكه بسجود و ذم ابليس به ترك سجود دالست بر آنكه او سبحانه خلق قدرت سجود فرموده بود در ايشان چه اگر ايشان را قدرت و اختيار نميبود در آن هم چنان كه مذهب مجبره است مدح و ذم بيوجه مىبود و نيز از فوايد آيه يكى آنست كه استكبار مستقبح است دوم آنكه مفضى صاحب خود است بكفر سيم حث است بر ايتمار در امر او سبحانه چهارم ترك خوض در سر آن پنجم آنكه امر براى وجوبست ششم آنكه ترتب عقاب كفر بر كسى است كه علم الهى تعلق گرفته باشد بر آنكه بصفت كفر متوفى شود و اگر چه در اثناى حياة مؤمن بوده باشد چه عبرت بخواتيم است مروى است از حضرت رسالت ( ص ) كه هر كه سورهء عزيمه بخواند و سجده كند ابليس از او رميده شود و آغاز گريه كرده گويد واى بر من فرزند آدم سورهء عزيمه را قرائت كرد و به سجده افتاد و مستوجب بهشت شد و من ترك سجده كردم و مستوجب دوزخ شدم ابو العاليه روايت كند كه چون نوح على نبينا و عليه السلم در كشتى نشست ابليس نيامد و بر دنبال كشتى جاى گرفت نوح ( ع ) گفت اى ابليس بواسطهء استكبار و تجبر خود را و مردمان را هلاك كردى گفت اكنون چكنم گفت توبه كن گفت آيا توبهء من قبول باشد\r\n","description":"","footnote":"","page_name":" 155 ","page_number":155},
  {"content":"\r\nنوح ( ع ) گفت كه بار خدايا اگر ابليس توبه كند از او قبول ميكنى خطاب آمد كه اگر قبر آدم را سجده كند توبهء او را قبول كنم نوح ( ع ) اينمعنى بابليس اعلام كرد ابليس جواب داد كه من آدم را وقتى كه زنده بود سجده نكردم حال كه مرده است سجده خواهم كرد آورده‌اند كه چون ابليس از سجدهء آدم ابا كرد حق سبحانه بر او لعنت كرد و او را از صف ملائكه دور گردانيد و همهء ملائكه را فرمود تا بر او لعنت كردند و آدم را گفت برخيز و ببهشت رو و از مستلذات آن متمتع شو كما اخبر عنه عز شأنه * ( وَقُلْنا يا آدَمُ ) * و گفتيم از محض فضل و كرم خود كه اى آدم * ( اسْكُنْ أَنْتَ وَزَوْجُكَ الْجَنَّةَ ) * ساكن شو تو و جفت تو در بهشت و چون كه مقصود اصلى در اين حكم آدم بود نه حوا از اين جهت هر دو را مخاطب نساخت بلكه حوا را بعطفية تابع او گردانيد و بدان كه سكنى از سكون مأخوذ است زيرا كه سكنى نوعى از استقرار و لبث است و انت تأكيد است كه ضمير مستكن به آن مؤكد شده تا صحيح باشد عطف بر آن و نزد بعضى حقتعالى حوا را از بقيهء طينت آدم ايجاد فرمود و از ابن عباس و ابن مسعود روايت است چون آدم ببهشت رفت به جهت تنهايى مستوحش بود حقتعالى خواب را بر او غلبه ساخت تا بخواب رفت و بعد از آن استخوانى از پهلوى چپ او جدا كرد و حوا را از آن بيافريد با صورتى تمام و\r\nحسنى ما لا كلام و حلهاى بهشت در او پوشانيد و او را بانواع زينت بياراست و وى را امر كرد تا بر سرين آدم بنشست آدم چون بيدار شد و نظرش بر آن صورت دلكش افتاد و آن حسن و جمال را مشاهده كرد گفت من انت تو چه كسى گفت من زنىام از براى تو مخلوق شده ( لتسكن بى ) تا به من آرام گيرى و چون خواست كه با او مقاربت كند ملائكه گفتند حكم الهى چنانست كه مهرش بدهى و بعد از آن با آن طرح مواصلة افكنى گفت مهر او چه باشد گفتند اين كه سه بار بر پيغمبر آخر الزمان ( ص ) و اهل بيت او ( ع ) صلوات فرستى زيرا كه اگر غرض وجود با جود او نميبود ترا نمىآفريد آدم سه بار صلوات فرستاد و با او مواصلت كرد مروى است كه ملائكه خواستند تا علم آدم ( ع ) را امتحان كنند گفتند اين زن چه نام دارد گفت حوا گفتند چرا به اين اسم مسمى شده گفت ( لانها خلقت من حى ) جهت آنكه او را از زنده آفريده‌اند گفتند او را براى چه خلق كرده‌اند گفت تا با او انس گيرم و وحشت من زايل شود و بعضى از اهل تحقيق گفته‌اند كه چون آدم از گل و آب مخلوق شده و حوا از آدم از اين جهت است كه همت مردان در آب و گل است و همت زنان در مردان بدانكه مراد بجنة دار ثوابست زيرا كه لام از براى عهد است و غير از آن معهود نيست و نزد بعضى بوستانى بوده از بساتين آسمان نه جنت الخلد زيرا كه سكون آن دايميست و تكليف و آن منتفيست و خروج از آن ممتنع و بعضى ديگر بر آنند كه بوستانى بود از بوستانهاى دنيا در زمين فلسطين يا\r\n","description":"","footnote":"","page_name":" 156 ","page_number":156},
  {"content":"\r\nميان فارس و كرمان كه حقتعالى بجهة امتحان آدم خلق فرموده بود و لفظ اهبطوا مستلزم آن نيست كه در آسمان باشد كه هبوط بمعنى انتقال است از قبيل اهْبِطُوا مِصْراً يعنى منتقل شويد از اين زمين به زمين هند و استدلال كرده‌اند بر اينكه جنة الخلد نبوده به آنكه ابليس آدم را گفت هَلْ أَدُلُّكَ عَلى شَجَرَةِ الْخُلْدِ چه اگر جنت الخلد ميبود آدم به اين عالم ميبود او را احتياج بدلالت ابليس نمى بود و اما اكثر مفسرين و حسن بصرى و عمرو بن عبيد و و اصل بن عطا و بسيارى از معتزله چون جبائى و رمانى و ابن الاخشيد و غيرهم برانند كه جنة الخلد بود و خروج آدم از آن منافات ندارد زيرا كه خلود در آن نسبت بمكلفين است نه مطلقا و ديگر آنكه پيش از وصول مكلفان به آن بموجب كُلُّ شَيْءٍ هالِكٌ إِلَّا وَجْهَه فانى خواهد شد پس خلود آن على عمومه نباشد بلكه نسبت به اهل تكليف باشد و ببايد دانست كه امر به سكون پيش بعضى براى اباحه نيست بلكه بر وجه تعبد است و اكثر قائلند بر آنكه امر اينجا براى اباحه است زيرا كه در اين مأمور به مشتقى و تكليفى نيست تا امر براى تعبد باشد و بر اين قياس است قوله جل ذكره * ( وَكُلا ) * و بخوريد اى آدم و حوا * ( مِنْها ) * از بهشت يعنى از ميوه هاى آن * ( رَغَداً ) * صفت مصدر محذوفست و تقدير اينكه ( اكلا واسعا رافها ) يعنى خوردنى بسيار و با فراغت و خوشحالى * ( حَيْثُ شِئْتُما ) * هر جا كه خواهيد از بهشت و از هر چه اراده كنيد حيث براى مكان مبهم است اى ( اى مكان من الجنة شئتما ) و توسيع اين امر بر ايشان به جهت ازاحة علت است و ازالهء غدر در تناول شجرهء منهيه از ميان اشجاران يعنى مخطور نيست بر شما بعضى اكل و نه بعضى از مواضع جامعه مأكولات از جنت تا ايشان را عذرى نباشد در تناول از شجرهء واحده از ميان اشجار جنة كه فائت حصرند * ( وَلا تَقْرَبا ) * و نزديك مشويد يعنى مخوريد * ( هذِه الشَّجَرَةَ ) * اين درخت را كه درخت گندم است بر اشهر اقوال * ( فَتَكُونا ) * پس باشيد اين هنگام كه نزديك شويد به اين شجره * ( مِنَ الظَّالِمِينَ ) * از ستمكاران بر نفسهاى خود يعنى از كسانى كه حظ خود را از ثواب ناقص گردانيده باشند چه ظلم در اصل لغت بمعنى نقص است كقوله تعالى وَلَمْ تَظْلِمْ مِنْه شَيْئاً اى لم تنقص و چون بدليل واضح و بيان قاطع ثابت شده كه انبيا معصومند از اول عمر تا آخر عمر پس اين نهى تنزيهى باشد كه عبارت از ترك مندوب و ترك اولى است نه نهى حتمى كه\r\nاز آن مفرى نيست زيرا كه مخالفت از آن منافى عصمت\r\n","description":"","footnote":"","page_name":" 157 ","page_number":157},
  {"content":"\r\nاست بخلاف اول و از امام محمد باقر عليه السّلام مرويست كه * ( لا تَقْرَبا هذِه الشَّجَرَةَ ) * به اين معنى است كه ( لا تقرباها بالاكل ) يعنى نزديك خوردن آن مشويد و اين دلالت مىكند بر اينكه نهى متعلق باكل شجره است نه بنزديك شدن بآنموضع و اجماع مفسرين نيز بر اين است و شبهه نيست كه تعلق نهى بقرب كه از مقدمات اكل است جهت مبالغه است و تأكيد در نهى ( اكل ) آن و تنبيه بر آنكه قرب بشيء مورث ( ميلان ) قلب است باخذ آن و عدم قرب آن موجب عدم ( اكل ) آنچه اجتناب از موجب شيء موجب اجتنابست از آن شيء و در انوار نيز آورده كه در اينكلام مبالغاتست در نهى و آن تعليق نهى است بقرب كه از مقدمات تناول است به جهت مبالغه در تحريم آن و وجوب اجتناب از آن و تنبيه بر آنكه قرب از شيء مورث و داعى ميل است كه اخذ مجامع قلبست و ( ملهى ) آن از آنچه عقل و شرع مقتضى آنست كما\r\nروى ( حبك الشيء يعمى و يصم )\r\nيعنى سزاوار آنست كه شما گرد اين شجره نگرديد كه بر شما حرامست اكل آن تا مبادا در آن افتيد و ديگر اكل آن را سبب اين گردانيده كه ايشان ظالمانى باشند كه بر نفس خود ظلم كنند يعنى نقص حظ آن نمايند به جهت ايقان به چيزى كه مخل است بكرامت و نعيم چه فاء مفيد سببيت است خواه آنكه براى عطف بر نهى باشد كه موجب جزم فعلست و يا جواب نهى كه سبب نصب است و بدانكه شجرهء منهيه نزد ابن عباس و اكثر مفسران خوشهء گندم است و بروايت ابن مسعود و سدى درخت انگور و ابن جريح گفته كه درخت انجير بوده و از أمير المؤمنين عليه السّلام روايت كرده‌اند كه آن درخت كافور بوده و نزد كلبى شجرة العلم است و آن درختى بود در وسيط فردوس اعلى كه هر كه از آن خوردى نيك و بد را بدانستى و يا درختى بود كه هر كه از آن خوردى حدث او را طارى شدى و قول اول اشهر و اعرفست و صاحب انوار گفته كه اولى آنست تعيين كرده نشود هم چنان كه در آيه معين نيست بجهة عدم توقف آنچه مقصود است بر آن و ببايد دانست كه علما را اختلافست در آنكه جايز است كه در ابتداى خلق قبل از كسب طاعت و ترك معصيت دخول بنده در بهشت بر سبيل تابيد يا نه بعضى گفته‌اند كه جايز است كه خداى تعالى بفضل خود بنده را از روى تابيد ببهشت برد نه بر وجه ثواب و جزا زيرا كه اين نعمتى است از جانب او سبحانه هم چنان كه خلق عباد و تعريض ثواب نعمتى است از جانب او و ابو القاسم بلخى بر آنست كه جايز نيست زيرا كه در اين صورت حال خالى نيست كه بنده در بهشت متعبد خواهد بود يا نه اگر متعبد باشد پس ناچار باشد او را از ترغيب و ترهيب و وعد و وعيد و اين هنگام او را از براى مجازات و مكافات اعمال مرجعى بايد و اين منافى تابيد است و اگر غير متعبد است پس لازم آيد كه معطل و مهمل باشد و اين منافات دارد بكريمهء أَ يَحْسَبُ الإِنْسانُ أَنْ يُتْرَكَ سُدىً و قوله تعالى أَ فَحَسِبْتُمْ أَنَّما خَلَقْناكُمْ عَبَثاً وَما خَلَقْتُ الْجِنَّ\r\n","description":"","footnote":"","page_name":" 158 ","page_number":158},
  {"content":"\r\nوَ الإِنْسَ إِلَّا لِيَعْبُدُونِ و اول اصح قولين است زيرا كه ممكن است كه خداى تعالى بنده را در بهشت ملجأ سازد بفعل حسن و ترك قبيح پس آن مستلزم اهمال و عبث نباشد و مؤيد اينست اينكه در آيه واقع شده كه اطفال از روى تفضل در بهشت خواهند رفت نه بر وجه ثواب آورده‌اند كه چون حقتعالى آدم را در بهشت بر سرير كرامت نشاند و تاج عزت بر سر او نهاد و لباس مفاخرت در بر او كرد و غلمان و ولدان در پيش او در مقام خدمتكارى تعيين فرمود و رضوان و حوران را در پايهء ملازمت او مقرر نمود ابليس عرق حسدش در حركت آمده با خود در اين فكر بود كه بچه نوع آدم را از اين منصب معزول سازد و چون حقتعالى او را از شجره مذكوره نهى فرمود ابليس فرصت يافته با خود گفت وقت آنست كه باغوا و اضلال او پردازم و خود را از دغدغه فارغ سازم بيامد و در دهن مار درآمد و از وى درخواست كه مرا بآدم رسان مار بدستيارى طاوس او را ببهشت رسانيد پس ابليس بيامد و در برابر آدم و حوا بايستاد و گويند كه او از دهن مار بيرون نيامد بلكه بيكطرف دهن او آمده خود را بآدم و حوا نمود و آغاز گريه كرد ايشان او را نشناختند با او گفتند چرا مىگريى گفت بجهة موت شما و زوال اين نعمت و كرامت از شما گفتند علاج اين چه باشد گفت خوردن درخت خلد كه موجب خلود و تابيد شماست و اشارت به آن درخت منهى كرد گفتند ما را از آن نهى كرده اند چگونه باكل آن اقدام نمائيم گفت اين نه از آن درختست كه شما را از آن منع كرده‌اند سوگند ياد كرد كه من در اين امر نيكخواه شماام و از محض دولتخواهى شما را به اين دلالت ميكنم كما قال اللَّه تعالى حكاية من قوله هَلْ أَدُلُّكَ عَلى شَجَرَةِ الْخُلْدِ وَمُلْكٍ لا يَبْلى و ما نَهاكُما رَبُّكُما عَنْ هذِه الشَّجَرَةِ إِلَّا أَنْ تَكُونا مَلَكَيْنِ أَوْ تَكُونا مِنَ الْخالِدِينَ وَقاسَمَهُما إِنِّي لَكُما لَمِنَ النَّاصِحِينَ و چون ايشان گمان\r\nنداشتند كه كسى بنام حق تعالى سوگند بدروغ خورد بنا بر اين بسخن او فريب خورده باكل آن شجره مشغول شدند * ( فَأَزَلَّهُمَا ) * پس بلغزانيد قدم آدم و حوا را * ( الشَّيْطانُ ) * ابليس پر تلبيس * ( عَنْها ) * از آن درخت يعنى از جهة آن شجره و وسيلهء آن اصدار زلة ايشان نمود بسبب آن حامل ايشان شد بر ذلة يا آنكه ضمير عنها راجع بجنت باشد يعنى ازلال و اذهاب ايشان نمود از بهشت * ( فَأَخْرَجَهُما ) * پس بيرون كرد ايشان را اسناد ازلال و اخراج ايشان به شيطان جهت آنست كه او سبب ازلال و اخراج ايشان شده و اگر نه حقيقة حقتعالى آدم و حوا را بيرون كرد * ( مِمَّا كانا فِيه ) * از آنچه بودند در آن از مرتبه عظيمه و درجه رفيعه و اصناف نعمت و انواع كرامت بعضى گفته‌اند كه چون ابليس از سجود ابا نمود او را از بهشت منع كردند و نگذاشتند كه بعد از آن ببهشت رود كقوله تعالى فَاخْرُجْ مِنْها فَإِنَّكَ رَجِيمٌ پس وسوسه او از خارج بهشت بوده باشد\r\n","description":"","footnote":"","page_name":" 159 ","page_number":159},
  {"content":"\r\nبحيثيتى كه آدم و حوا آواز او را شنيده باشند و گويند منع دخول او بر وجه تكرمه بود به اين معنى كه با ملائكه بر طريقهء كرامت در بهشت داخل نشود هم چنان كه قبل از اين به اين طريقه داخل مىشد نه منع او بر وجه مذلة و مسارقت پس بنا بر اين آيه منافى دخول او نباشد و گفته‌اند كه به صورت دابة ممثل شد بر وجهى كه خزنهء بهشت او را نشناختند و ببهشت درآمد و جمعى ديگر بر آنند كه اتباع خود را فرستاد تا ازلال آدم و حوا كردند و اشهر آنست كه در دهن مار رفته در بهشت داخل شد ( و العلم عند اللَّه ) و بدانكه اخراج آدم و حوا از بهشت نه بر سبيل عقوبت بود بلكه به جهت تغيير مصلحت بود يعنى بعد از تناول ايشان شجرهء منهيه را حكمت و مصلحت الهى مقتضى اخراج و اهباط ايشان بود و ابتلاء او به تكليف و مشقت و سلب البسهء جنت چه آن كرامت و عزت بر وجه تفضل و امتنان بود پس او سبحانه را جايز بوده كه بجهة تشديد ابتلاء و امتحان آن را از آدم سلب نمايد هم چنان كه غنى را كه فقير ميسازد و صحيح را سقيم و منحت و نعمت را بمحنت و نقمت بدل مىكند و بعضى از علما بر آنند كه بيرون آمدن آدم از بهشت ضرورى بود اگر چه ( اكل شجره ) واقع نميشد زيرا كه او براى زمين مخلوقشده بود بدليل قوله تعالى إِنِّي جاعِلٌ فِي الأَرْضِ خَلِيفَةً ليكن خروج او از بهشت اگر بدون اكل شجرة واقع ميشد اسهل ميبود و چون بعد از اكل متحقق شد اصعب نمود ( و كاشفى ) در روضه آورده كه چون آدم و حوا شجره منهيه تناول كردند لشگر بلا و ابتلا روى بديشان نهاد فى الحال تاج شرف و افسر جلال از سر ايشان در افتاد و حلل بهشت از بدن ايشان فرو ريخت و رضوان و حوران و ولدان كه در ملازمت ايشان بودند فرار نمودند و چون ايشان برهنه و بيكس ماندند بگريه در آمده بجانب هر درخت كه ميشتافتند از ايشان دور ميشد و از هيچ برك نوايى نمييافتند و چون آدم از خجلت برهنگى بهر طرف ميگريخت و در پس هر درخت پنهان ميشد ندا رسيد كه يا آدم أ فرارا منا اى آدم از ما ميگريزى آدم عليه السّلام جوابداد بل حياء منك بلكه از شرم گناه خود سرگردان شده‌ام و چگونه گريزم كه از حضرت تو گريختن ممكن نيست و نعم ما قيل ( بيت )\r\n\r\nكجا روم كه به غير از درت پناه ندارم\r\nجز آستانه لطفت پناه گاه ندارم\r\n\r\nعاقبت ببرگ انجير خود را بپوشانيد و چون فرمان در رسيد كه از بهشت بيرون رويد آدم دست حوا بگرفت و روى بيرون نهاد و هر دم ميگريست كه شايد شب غم را صباحى و در بسته را مفتاحى بديد آيد از هيچ طرف رايحهء مرادى بمشام اميدش نميرسيد و چون خواست كه بيرون آيد از بهشت كلمه طيبه بسم اللَّه الرحمن الرحيم بر زبان راند جبرئيل گفت اى آدم كلمه بزرگوار گفتى زمانى باش شايد از افق غيب اختر نجات درخشان گردد و از مطلع اميد كوكب خلاصى طلوع نمايد خطاب آمد كه اى جبرئيل بگذار تا بيرون رود گفت الهى ترا باسم ( رحمن و رحيم ) خوانده است بر وى رحمت فرما ندا رسيد اى جبرئيل مرا رحمت كم نيست و از رحمت\r\nكردن ملال ندارم اگر امروز بر وى رحمت كنم بر يك تن رحمتكرده باشم ميخواهم كه فردا كه آدم روى\r\n","description":"","footnote":"","page_name":" 160 ","page_number":160},
  {"content":"\r\nببهشت نهد و هزاران عاصى از فرزندان همراه داشته باشد آن گاه بر ايشان رحمت كنم تا سعت رحمت من آشكارا گردد و صاحب بحر الحقايق آورده كه آدم بدانسبب مامور شد كه از بهشت بيرون رود كه با عشق الهى در آميخت و با شاخ شجرهء محبت او در آويخت و عشق و محبت را دار الملام بايد نه دار السلام چه عشق خواستگار ملامتست و عقل جوياى راحت و سلامت و لهذا يكى از اكابر شجره منهيه را بنهال محبت تاويل فرموده و در نفس الامر آن را براى آدم آفريده بودند و سبب نهى از آن غنج و دلال محبوبى بود كه حسن و جمال بدان آشكارا ميگردد تا تحريص و ترغيب طالب كند بدان كه\r\n( الانسان حريص على ما منع )\r\nيعنى طبيعت آدمى اقتضا مىكند كه از هر چه او را نهى كنند حرصش بر طلب آن بيفزايد و يمكن اگر نهى بدان متعلق نشدى آدم را به جهت استيفاى مرادات نفس و استكمال لذات آن پرواى ميوه محبت نبودى چه محبت غذاى روحانيست و كسى كه بتربيت جسم اشتغال نمايد فراغت پرورش روح ندارد پس به جهت اين حكم شد كه اى آدم اگر آسايش ميطلبى اينك بهشت بخور و بياشام و گرد شجرهء منهيه مگرد تا باستجلاب محنت محبت از جمله ستمكاران نباشى بر نفس خود زيرا كه نوش محبت بىنيش بليه محنت نيست محنت و محبت مجانس هم و توام و بلاء و و لا متلازمان يكديگرند كما قيل ( بيت )\r\n\r\nهر كه دعوى محبت ساز كرد\r\nصد در غم بر رخ خود باز كرد\r\n\r\nو از بعضى عرفا منقولست كه پيش از وجود آدم و حوا محبت و عشق مظهرى ميجستند چون ملائكه را استحقاق مظهريت آن نبود در كنج خلوف و گوشهء فراغت مىغنودند تا دبدبهء طاعت ابليس و طنطنهء عبادت شش هزار سالهء او در ملك و ملكوت افتاد عشق خواست كه تا دست در كمر مواصلهء او در آورد سلطان غيرت بانگ بر وى زد كه حريف خود را بشناس عشق ديگر بار در پس حجلهء غيب نشست و در به روى جن و ملك دربست تا وقتى كه آدم از كتم عدم خيمه به فضاى شهود زده قدم در عالم وجود نهاد عشقرا در صورت شجره منهيه به او نمودند واله جمال او شد خواست كه همانجا با او عقد وصال بندد گفتند اين معنى در سراى خلد راست نيايد منزل اين كارخانه دل محنت زدگانست و در بهشت متاع محنت يافت نيست از راحة بهشت كارى نگشايد گريه و زارى زندانيان مضيق دنيا به كار آيد پس آدم بهواى محبت از فضاى بهشت بتنگناى دنيا آمد و از ساحل سلامت رويگردان شده روى بگرداب ملامت و محنت نهاد و از گلشن فرح متوجه گلشن ترح شد گلزار نعمت را بخارستان نقمت مبدل ساخت و از ذروهء جاه كرامت بحضيض چاه محنت افتاد و از مرتبه قربت رو بباديه غربت آورد و دركات كلفت را بر درجات انس و الفت اختيار كرد و قدم از صومعهء شاد گامى جنت عليا بيرون نهاده ساكن غمكدهء دنيا شد كما قال اللَّه تعالى * ( وَقُلْنَا ) * و گفتيم آدم و حوا را * ( اهْبِطُوا ) * فرو رويد از بهشت بما دون او كه دنيا است ضمير فاعل راجع بآدم و حواست لقوله تعالى قالَ اهْبِطا مِنْها جَمِيعاً و ايراد آن در صورت جمع جهت آنست كه\r\n","description":"","footnote":"","page_name":" 161 ","page_number":161},
  {"content":"\r\nايشان اصل آدميانند فكان ايشان جنس جميع بشرند يعنى گوييا جنس انسان در ذات ايشان مضمر است و يا جميع ضمير بنا بر عادت عرب باشد كه تثنيه را به صورت جمع ايراد ميكنند كقوله تعالى وَكُنَّا لِحُكْمِهِمْ شاهِدِينَ كه مراد داود و سليمانست و قوله تعالى ( فان كان له اخوة و اخوان ) و يا آنكه راجع بآدم و حوا و ابليس است و بنا بر اين اخراج ابليس از جنة ثانيا بعد از دخول او بود در بهشت بر سبيل مسارقت به جهت وسوسه يا مراد خروج آدم و حوا باشد از بهشت و خروج ابليس از آسمان به زمين و يا آنكه راجع بآدم و حوا وحيه و طاوس باشد و اين خالى از بعدى نيست زيرا كه حيه و طاوس قبل از آيه معهود نشده و كنايه غير مذكور مستحسن نيست مگر در صورت عدم لبس كقوله تعالى ( حتى تورات بالحجاب ) و قوله ما تَرَكَ عَلى ظَهْرِها مِنْ دَابَّةٍ و يا مراد آدم و حوا و وسوسه باشد و اين نيز ضعيف است و غير بليغ و بر هر تقدير حقتعالى امر كرد ايشان را كه از اين مقام عالى دور شويد و روى به زمين كنيد * ( بَعْضُكُمْ ) * در حالتى كه برخى از شما * ( لِبَعْضٍ عَدُوٌّ ) * مر برخى ديگر را دشمنند چه ابليس و ذريهء او دشمن آدم و ذريهء اويند و به عكس و عداوت آنها جهت كفر و طغيان است و عداوت آنها جهت ايمان و اذعان و بنا بر آنكه ضمير راجع بآدم و حوا باشد معنى آنست كه اى آدميان شما به جهت وساوس شيطانى دشمن يكديگريد و بدانكه عدم ذكر واو حاليت به جهت آنست كه ( مستغنى عنه ) است بضمير و تقدير اين است كه ( متعادين ببغى بعضكم على بعض بتضليله ) و فايدهء ذكر اينجمله حاليه تحذير بندگان است از اطاعت شيطان نه كه معادات نيز داخل امر باشد زيرا كه آن داخل ماموريت ابليس است بعداوت\r\nكه مستلزم فعل قبيح است ( تعالى اللَّه عن ذلك علوا كبيرا ) پس امر مختص است بذى حال نه آنكه شامل حال نيز باشد * ( وَلَكُمْ ) * و مر شمار است و ذرية شما را * ( فِي الأَرْضِ ) * در زمين دنيا * ( مُسْتَقَرٌّ ) * موضع قرار يعنى آرامگاه و ميتواند بود كه بمعنى مصدر باشد يعنى قرار گرفتن و بر همين قياس است قوله * ( وَمَتاعٌ ) * و جاى برخوردارى و منفعت يا برخوردار شدن * ( إِلى حِينٍ ) * تا هنگام رسيدن آجال يا تا وقت قيام قيامت و بدان كه حين در غير اين موضع اكثر استعمال او نزد فقهاء در شش ماهست بدليل قوله تعالى تُؤْتِي أُكُلَها كُلَّ حِينٍ بِإِذْنِ رَبِّها و لهذا اگر شخصى نذر را بحين منوط سازد نزد فقها مراد شش ماهست آورده‌اند كه مردى نزد ابو بكر آمد و گفت نذر كرده‌ام كه حينى با اهل خود سخن نكنم تا چند وقت مرا با او سخن نبايد گفت گفت تا قيامت گفت از كجا مىگويى گفت از اينجا كه * ( مَتاعٌ إِلى حِينٍ ) * بنزد عمر رفت و از او پرسيد گفت تا چهل سال گفت بچه دليل گفت جهت آنكه حقتعالى فرموده كه هَلْ أَتى عَلَى الإِنْسانِ حِينٌ مِنَ الدَّهْرِ و گل آدم چهل سال ميان مكه و طايف افتاده بود پس نزد عثمان آمد و گفت\r\n","description":"","footnote":"","page_name":" 162 ","page_number":162},
  {"content":"\r\nتو چه مىگويى گفت يك سال گفت بچه جهت گفت بدليل قوله تعالى أُكُلَها كُلَّ حِينٍ بِإِذْنِ رَبِّها پس به خدمت امير المؤمنين عليه السّلام آمد و گفت شما چه مىفرمائيد در اينباب فرمود شش ماه بدليل تُؤْتِي أُكُلَها كُلَّ حِينٍ بِإِذْنِ رَبِّها چه گاه هست كه درخت در هر سال دو بار بر ميدهد مرد خوشحال گشت و گفت اللَّه أَعْلَمُ حَيْثُ يَجْعَلُ رِسالَتَه و مخفى نيست كه آيه دلالت مىكند بر آنكه حقتعالى مريد معصيت و مانع بندگان از طاعت و مخرج ايشان از عبادت نيست و سبب معصيت نمىشود زيرا كه همهء اين را نسبت بابليس داده و سببيت معاصى را اسناد بوسوسهء او كرده و در روضه آورده كه در آثار وارد گشته كه چون نداى اهبطوا بر آمد و حكم شد كه همه به زمين فرو رويد آدم دست حوا گرفته گفت بيا تا از اين مرتبه رفيعه تنزيل كنيم و ميل بهبوط نمائيم كه نوبت معزولى رسيد و محنت غريبى و بيكسى پيش آمد در اين اثنا جبرئيل آمد و گفت اى آدم حكم چنين است كه دست از حوا بدارى و مفارقت او را بر مواصلت اختيار كنى و هر يك بجايى ديگر رويد پس آدم دست از حوا بداشت و هر يك روى به طرفى آوردند و بگريه و زارى مشغول شدند ملائكه بتعجب ايستاده مينگريستند و بر غربة و كربة آدم و حوا ميگريستند و ايشان يكديگر را گم كردند و هيچ كدام از هم خبر نداشتند آدم بسر كوه سرانديب افتاد و حوا بر ساحل درياى هند در موضعى كه آن را جده گويند فرود آمد آدم دويست سال بر سر كوه سرانديب ميگريست ابن عباس روايت كرده كه هر گاه آدم ترك مندوب خود را ياد كردى بيهوش شدى بعد از آن ندا رسيدى بجبرئيل كه مونس آدم شو كه غريب است و چون جبرئيل خواستى كه برود آدم گفتى زمانى ديگر باش تا غم دل با تو بگويم و بعد از زمانى ديگر كه عزم رفتن كردى و از چشم آدم غايب شدى چندان بگريستى و بناليدى كه مرغان هوا را بر او رحم آمدى و چندان آب از چشم او روان شدى كه از هر دو چشم او دو چشمه آب روان گشتى و حوا نيز بر ساحل جده ميگريست و ناله و زارى ميكرد روزى آدم از جبرئيل پرسيد كه اى برادر حوا كجا است گفت بر كنار دريا در فراق تو گريان و نالانست و از حال تو هيچ خبر ندارد آدم از استماع اينسخن بيهوش شد جبرئيل سر او را بر كنار خود نهاد ناگاه در آن بىهوشى ديد كه حوا بر كنار دريا نشسته ميگريد و ميگويد ( حبيبى آدم ا جائع انت ام شبعان ) اى دوست من آدم و اى مونس و همدم گرسنهء يا سيرى ( ا لابس انت ام عريان ) آيا تو برهنهء يا پوشيده ( ا نائم انت ان يقظان ) آيا در خوابى يا بيدارى آدم خواست كه جوابش دهد ناگاه با هوش آمد و فغان در گرفت جبرئيل گفت اى آدم ترا چه شد آدم صورت واقعه باز نمود و چنان به درد بخروشيد كه جبرئيل بناله درآمد و مناجات كرد\r\nكه الهى بر ايندو غريب فرو مانده رحمت كن خطاب رسيد كه آدم را بشارت ده كه نزديك رسيد كه شب فراق بسر آيد و ماه مراد از مشرق اميد بدر آيد و در روايت آمده كه حقتعالى بسبب سه چيز بر آدم رحم كرد حيا و بكا و دعا اما حياى او بمثابهء بر او غالب بود كه\r\n","description":"","footnote":"","page_name":" 163 ","page_number":163},
  {"content":"\r\nشهر بن حوشب گفته كه چون به زمين سرانديب آمد سيصد سال از شرمسارى سر بالا نكرد و آسمان را نديد و اما بكاى او بمرتبهء بود كه در اخبار آمده كه اگر گريهء تمام اهل دنيا را نسبت دهند بگريهء داود پيغمبر عليه السّلام هنوز گريهء او بيشتر بود و اگر بكاى اهل عالم و بكاى داود عليه السّلام را نسبت بگريهء نوح ملاحظه كنند بكاء نوح از آنها زياده بود و اگر گريهء مجموع عالميان و گريهء داود و نوح را برابر كنند با گريهء آدم بكاى آدم از همه بيش بود و در عيون اخبار الرضا از امام على بن موسى الرضا عليه السّلام نقل كرده كه آب ديده آدم چون سيلى بيرون ميآمد از ديدهء راست او مانند دجله و از چشم چپ او مثل فرات مرويست كه آدم عليه السّلام مدت دويست سال چندان باران حسرت از ابر ديده بر زمين ندامت باريد كه در رخسارهء مبارك او دو جوى پديد آمد و از آب چشم وى چشمها روان شد مرغان هوا از آب ديدهء آدم عليه السّلام ميخوردند و با يكديگر ميگفتند اين چه خوش آبى است كه ما خوشتر از اين آب نخورده‌ايم آدم گمان كرد كه مرغان اين سخن را از روى طنز ميگويند آهى سرد از دل پر درد بر آورد و زار زار بگريست و بناليد و گفت بار خدايا حال من بدانجا رسيد كه مرغان هوا به آب ديدهء من سخريه ميكنند خطاب آمد كه اى آدم مرغان راست ميگويند ما هيچ جوهرى نفيستر از آب ديدهء نيازمندان نيافريده‌ايم و اما دعاى او آن بود كه تشفع كرد به حضرت رسالت صلَّى اللَّه عليه و آله و اهل بيت اطهار او عليهم السلم چنان كه در روايت ثابت شده كه حقتعالى چون آدم را بيافريد و در او نفح روح فرمود بازنشست و عطسه داد و بالهام الهى گفت الحمد للَّه حقتعالى فرمود\r\n( يرحمك ربك و لذلك خلقك )\r\nخدا بر تو رحمت كناد و ترا از بهر رحمت خلق فرموده و بعد از آن كه او را به آسمان بردند بر ساق عرش اشباحى ديد از نور بر صورت خود و نام هر يك بر بالاى سر او نوشته گفت خداوندا پيش از من و صورت من خلقى آفريدهء گفت نه گفت پس اينها كيستند فرمود فرزندان تو و اگر نه غرض وجود ايشان نبودى ترا هرگز نيافريدمى گفت پس اينها گرامىترين بندگان تواند گفت آرى اين نامها را ياد گير تا باشد كه در وقت فروماندگى بفرياد تو برسند آدم عليه السّلام آن نامها را تلقى نمود چنان كه حقتعالى از اين خبر ميدهد كه * ( فَتَلَقَّى آدَمُ ) * پس فرا پيش آمد آدم بفرا گرفتن و قبول نمودن * ( مِنْ رَبِّه ) * از پروردگار خود ( كلمات سخنان با بركت و عظمت كه آن اسماى آل عبا است بروايت مذكوره و ابن كثير بنصب آدم و رفع كلمات ميخواند يعنى فرا پيش آمد و رسيد بآدم آن كلمات با بركات و چون وقت قبول توبه او رسيد جبرئيل عليه السّلام فرمود اى آدم مگر آن نامهاى كه در ساق عرش نوشته ديدى فراموش كردى آدم چون اين بشنيد دست برداشت و با حضرت قاضى الحاجات آغاز مناجات كرد و گفت\r\nيا رب به حق محمد و على و فاطمة و الحسن و الحسين الا تبت الى )\r\nبار خدايا به حق محمد و على و فاطمه و حسن و حسين كه توبه مرا بشرف\r\n","description":"","footnote":"","page_name":" 164 ","page_number":164},
  {"content":"\r\nقبول ارزانى فرما و در بعضى روايات آمده كه چون آدم ايندعا كرد خطاب آمد بوى كه اى آدم تو اين نامها را چگونه شناختى گفت الهى بر ساق عرش نام نامى ايشان را باسم سامى تو قرين ديدم دانستم كه گرامى - ترين آفريدگان به حضرت تو ايشان توانند بود القصه چون آدم به حضرت خاتم ( ص ) و اهل بيت او عليه السّلام استشفاع نمود * ( فَتابَ عَلَيْه ) * پس بازگشت حقتعالى بر او برحمت شامله خود بعد از آنكه نظر تفصل خود را از او برداشته بود و توبهء او را بحيز قبول رسانيد بدانكه اصل كلمة و كلمات ( كلمست ) كه عبارت از تأثيريست كه ( مدرك ) مىشود بيكى از حاسهء سمع و بصر مانند كلام و جراحت و ترتب توبه بفا بنا بر آنست كه تلقى كلمات متضمن معنى توبه است كه آن اعترافست بذنب و ندامت بر آن و عزم بر عدم عود به آن و اكتفاء بذكر آدم جهت آنست كه حوا تابع او بود در حكم و لهذا ذكر نسا در اكثر قرآن و سنن مطويست و توبه در اصل لغت بمعنى رجوعست ليكن هر گاه بنده به آن موصوف شد بمعنى رجوع است از معصيت بطاعت و هر گاه حقتعالى بآنمتصف گشت بمعنى رجوعست از عقوبت بمغفرت پس قول او سبحانه * ( إِنَّه هُوَ التَّوَّابُ ) * به اين معنى است كه بدرستى كه خداى تعالى اوست نيك رجوع كننده از عقوبت بمغفرت و نزد بعضى معنى آنست كه اوست بسيار يارى دهنده بر توبه كردن * ( الرَّحِيمُ ) * بسيار بخشنده و مهربان بر بندگان و در جمع بين الوصفين وعده ايست هر تائب را باحسان با وجود عفو و مغفرت و مفسران را در كلماتى كه منشأ قبول توبه آدم شد چند قول ديگر هست حسن و قتاده و عكرمه و سعيد بن جبير بر آنند كه آن كلمات اينست كه رَبَّنا ظَلَمْنا أَنْفُسَنا وَإِنْ لَمْ تَغْفِرْ لَنا وَتَرْحَمْنا لَنَكُونَنَّ مِنَ الْخاسِرِينَ و از مجاهد منقولست كه آن كلمات اين بود كه\r\nاللهم لا إله الا انت سبحانك و بحمدك رب انى ظلمت نفسى فاغفر لى انك خير الغافرين اللهم لا إله الا انت سبحانك رب انى ظلمت نفسى فارحمنى انك خير الراحمين اللهم لا إله الا انت سبحانك و بحمدك رب انى ظلمت نفسى فتب على انك انت التواب الرحيم )\r\nو گويند كه اين كلمات بود كه\r\nسبحانك و بحمدك و تبارك اسمك و تعالى جدك لا إله الا انت ظلمت نفسى فاغفر لى فانه لا يغفر الذنوب الا انت\r\nو بعضى گفته‌اند كه آن تسبيحات اربعست يعنى\r\n( سبحان اللَّه و الحمد للَّه و لا إله الا اللَّه و اللَّه اكبر )\r\nو ابن ميثم در شرح نهج البلاغه آورده كه از ابن عباس منقولست كه حقتعالى نسك حج را و كلماتى را كه گفته مىشود در آن يعنى\r\n( لبيك اللهم لبيك لبيك ان الحمد و النعمة لك لا شريك لك لبيك )\r\nتعليم آدم و حوا كرد و ايشان به همان طريقه حج كردند و چون فارغ شدند وحى فرستاد بايشان كه قبول توبهء شما كردم مرويست كه منشأ قبول توبهء آدم آن بود كه هفت بار طواف كعبه كرد و كعبه در آن روز تلى سرخ بود و دو ركعت نماز بگذارد و بعد از آن مستقبل كعبه شد و گفت\r\n( اللهم انك تعلم سرى و علانيتى\r\n","description":"","footnote":"","page_name":" 165 ","page_number":165},
  {"content":"\r\nفاقبل معذرتى و تعلم حاجتى فاعطنى سؤلى و تعلم ما فى نفسى فاغفر لى ذنوبى اللهم انى اسئلك ايمانا تباشر به قلبى و يقينا صادقا حتى اعلم انه لن يصيبنى الا ما كتبت و الرضا بما قسمت لى )\r\nپس بارى تعالى وحى فرستاد به او كه اى آدم آمرزيدم ترا و هيچ كس از ذريهء تو اين دعا نخواند مگر كه گناهان او را بيامرزم و كشف غموم او كنم و فقر را از او نزع نمايم و نعم دنيا را متوجه او سازم و روايتى ديگر از ابن عباس منقولست كه آن كلمات اين بود كه آدم گفت كه يا رب\r\n( الم تخلقنى بيدك )\r\nبار خدايا نه مرا بيد قدرت خود بيافريدى فرمود بلى بعد از آن گفت يا رب\r\n( الم تنفخ فى روحك )\r\nنه روح خود را در من دميدى فرمود آرى گفت يا رب\r\n( الم تسكنى جنتك )\r\nنه مرا در بهشت خود جاى دادى فرمود نعم گفت يا رب\r\n( الم تسبق رحمتك غضبك )\r\nنه رحمت تو بر غضب تو پيشى گرفته فرمود بلى گفت\r\n( فلم اخرجتنى )\r\nپس چرا مرا از بهشت بيرون كردى گفت بجهة ترك مندوب تو گفت يا رب\r\n( ان تبت و اصلحت اراجعنى انت الى الجنة )\r\nاگر توبه كنم و بصلاح آرم كار خود را مرا ببهشت رسانى فرمود نعم گفت يا رب توبه كردم و از آن پشيمان شدم و عزم جزم كردم كه من بعد ترك مندوب نكنم پس حق سبحانه توبهء او را قبول فرمود و اصح روايت آنست كه حق سبحانه باستشفاع آل عبا قبول توبهء آدم كرد چه اين روايت از ائمه صادقين عليه السّلام مأثور است و در كتب بعضى از مخالفين نيز مسطور است و از آن جمله ابن مغازلى شافعى كه يكى از اعاظم اهل سنت است روايت كرده باسناد خود از ابن عباس كه او فرمود من از حضرت رسالت ( ص ) پرسيدم كه يا رسول اللَّه آن كلمات كه آدم از پروردگار خود تلقى نمود و آن را وسيلهء قبول توبهء خود گردانيد كدام كلمات بود حضرت فرمود كه آن اسم من و على و فاطمه و حسن و حسين بود كه آدم از پروردگار خود تلقى نمود و آن را وسيله شفاعت خود ساخت و گفت خداوندا بحرمت اين اسامى و قدر و مرتبه محمد و على و فاطمه و حسن و حسين كه توبهء من قبول كنى و از آنچه از من صادر شد در گذرى حقتعالى از بركات اين اسما از ذلت او درگذشت و او را برگزيد و تاج اجتبا بر سر او نهاد و بر لبيب منصف و مسترشد عارف مخفى نخواهد بود كه آن كسرا كه آدم با وجود مرتبه نبوت شفيع خود سازد و بوسيلهء آن مكرم و مجتبى شود درجهء او عند اللَّه اعلى از درجهء ساير اصحاب و مرتبهء او ارفع از مراتب جميع مهاجرين و انصار خواهد بود و اين خبر را ابو عمرو بن مقدام كه يكى از علماى اهل سنتست روايت كرده از سعيد بن جبير از ابن عباس پس بايد كه تو به عين انصاف در اين مبحث نگرى و ملاحظه مضمون اين حديث نمايى كه بطريق اهل سنت در شأن عاليشأن على بن ابى طالب عليه السّلام واقع شده و بعد از آن رجوع كنى از آنچه اهل سنت در كتب خود تصريح كرده‌اند كه افضل ناس بعد از مصطفى ( ص ) شيوخ ثلاثه‌اند و بعد از آن على بن ابى طالب عليه السّلام تا بر تو واضح شود كه در اين مبحث جاحد و مكابر و معاند از اين دو فرقه كدامند و بدانكه در توفيق بين الروايات ميتوان گفت كه آدم عليه السّلام ادعيه\r\n","description":"","footnote":"","page_name":" 166 ","page_number":166},
  {"content":"\r\nمذكوره را خوانده باشد و مناجات مذكوره بعرض رسانيده و بعد از آن استشفاع نموده بآل عبا چه ميان آنها منع جمع نيست و ببايد دانست كه توبهء انبيا و ائمهء هدى عليه السّلام عبارتست از عزم بعدم ترك مندوب و نادم شدن از ترك آن و توبهء غير ايشان از اهل ايمان و كفر عزمست بر عدم فعل قبيح و پشيمانى از معصيت و كفر و بدانكه جميع اهل اسلام متفقند بر سقوط عذاب نزد توبه كه عبارت از ندم است از همهء قبايح ماضيه و عزم بر عدم اتيان به آن در مستقبل و توبه از امر قبيح با اقامت بر فعل قبيح ديگر كه عالم بقبح آن باشد يا معتقد آن صحيح است نزد اكثر متقدمين و صحيح نيست نزد ابى هاشم و اصحاب او و دليل متقدمين آنست كه هم چنان كه جايز است اجتماع امتناع از قبيح بجهة قبح آن با فعل قبيح ديگر و اگر چه عالم بقبح آن باشد جايز است ندم از قبيح با قيام بفعل قبيح ديگر و اين قول اصوبست و اختلاف كرده‌اند از توبه نزد نزع يا ظهور علامت قيامت و حديث مشهور صحيح متواتر از پيغمبر ( ص ) دلالت مىكند بر آنكه توبه صحيحست و اگر چه روح بحنجره رسيده باشد القصه حقتعالى بعد از توبه آدم و حوا را رخصت از دلاف و اقتراب داد در زمين مزدلفه و مشعر و جمع و قبل از رسيدن ايشان به اين موضع تعارف ايشان در عرفات واقع شد در روز عرفه و تمناى مغفرت و آمرزش در منى نمودند و لهذا اين مواضع به اين اسامى موسوم شدند و چون وسوسه ابليس سبب زيادتى مشقت و مزيت امتحانست در اداى طاعت و آن موجب كثرت ثوابست در امتثال حضرت عزت چنان كه حديث مشهور\r\n( افضل الاعمال احمزها )\r\nمخبر است بر آن از اين جهة حقتعالى در حين هبوط آدم عليه السّلام و حوا ابليس را نيز بهبوط امر كرد و فرمود * ( قُلْنَا اهْبِطُوا ) * گفتيم ما كه فرو رويد * ( مِنْها ) * از بهشت يا از سماوات * ( جَمِيعاً ) * همهء شما به زمين و در انوار و غيره آورده كه اگر چه امر بهبوط قبل از اين سمت ذكر يافته بود اما ايراد آن اينجا جهة تاكيد است و تقرير چنان كه لفظ جميعا دلالت مىكند بر اين و يا آنكه هبوط در اول از بهشتست به آسمان دنيا و در دوم از آسمان دنيا به زمين و يا بجهة اختلاف مقصود زيرا كه اول دالست بر اين كه هبوط ايشان بدار الابتلا در حالت معادات ايشانست و عدم خلود ايشان در آن و در دوم مشعر است به آن كه هبوط ايشان بجهة تكليف است بعبادت و محترز شدن از معصيت و اگر چه اصل هبوط يكيست و اين از قبيل اينست كه گويند اذهب مصاحبا و اذهب سالما و اگر چه ذهاب يكيست و ديگر تنبيه است بر آنكه مخافت اهباطى كه مقترن بيكى از امر معادات و عدم خلود و از امر تكليف باشد كافيست مر كسى را كه جازم باشد اينكه باز ايستد از مخالفت حكم خدا چه جاى آنكه مقترن بهر دو باشد و اشعار به آن كه احدهما كافيست مر كسى را كه ارادهء تذكير نمايد و جميعا حالست بحسب لفظ و تأكيد بحسب معنى كانه قيل اهبطوا انتم اجمعون و لهذا مستدعى اجتماع همهء ايشان نيست بر هبوط در زمان واحد كقولك جاؤا جميعا و مؤيد اين كه تكرار امر بهبوط به جهت اختلاف مقصود است كه آن دلالت اول است بر هبوط در حالت معادات و عدم\r\n","description":"","footnote":"","page_name":" 167 ","page_number":167},
  {"content":"\r\nخلود و ثانى بر تكليف بطاعت و احتراز از معصيت اينست كه بعد از امر بهبوط اول فرمود كه بَعْضُكُمْ لِبَعْضٍ عَدُوٌّ وَلَكُمْ فِي الأَرْضِ مُسْتَقَرٌّ وَمَتاعٌ إِلى حِينٍ و بعد از اين هبوط فرمود كه * ( فَإِمَّا يَأْتِيَنَّكُمْ ) * پس اگر بيايد بشما خطاب بآدمست و حوا و ذريت ايشان كه در ايشان مضمر بودند يعنى اى مردمان اگر بيايد بشما * ( مِنِّي هُدىً ) * از جانب من دلالتى و بيانى از ارسال رسل و انزال كتب * ( فَمَنْ تَبِعَ هُدايَ ) * پس هر كسانى كه متابعت و پيروى كنند دلالت و بيان مرا * ( فَلا خَوْفٌ ) * پس هيچ خوفى و ترسى نيست از حلول مكاره و نكال * ( عَلَيْهِمْ ) * بر ايشان چه ايشان از عذاب و عقاب ايمنند * ( وَلا هُمْ يَحْزَنُونَ ) * و نه ايشان اندوهناك شوند از فوت مقاصد و مطالب از ايشان زيرا كه به نيل مرادات فايز خواهند شد بدانكه شرط ثانى با جواب جواب شرط اول است و ما مزيده است كه ان شرط به آن مؤكد شده و لهذا تأكيد فعل بنون مستحسن است و اگر چه فعل در معنى طلب نيست و معنى اينست كه ( ان ياتينكم منى هدى بانزال او ارسال فمن تبعه نجا و فاز ) و در كشاف آورده كه ذكر حرف شك با آنكه هدايت حاصلست بجهة تنبيه است بر آنكه ايمان به خدا و بوحدانيت او مشروط ببعث رسل و انزال كتب نيست چه ادله عقليه باعث است بر وجوب ايمان و اگر چه رسول و كتاب مبعوث و منزل نشده باشد و در كشف گفته كه بجهة اشارتست به اين معنى كه اگر هدايت ديگر از نزد خدا نيايد هدايت اول كه بآدم انعام فرموده از علم اسما و غير آن كافيست و اينكه صاحب انوار تعليل آن نموده به اينكه تا اشعار باشد بر آنكه انزال و ارسال تفضلى است و هيچ كدام فى نفسه واجب نيست عقلا بنا بر آنست كه نزد شافعى انزال و ارسال واجب شرعيست نه عقلى و حق آنست كه واجب عقليست به جهت اجماع اهل البيت عليه السّلام بر اين و دلايل باهره بر بطلان آن و حقية اين در علم كلام و علم اصول فقه مبرهن شده و علامه در تصانيف خود آن را بر وجهى دلپذير در سلك تحرير و سمت تقرير كشيده و تكرار لفظ هدى بدون اضمار اشعار است بر آنكه ثانى اعم است از اول زيرا كه مراد آنست كه كسانى كه آمد بايشان رسول و كتاب و ايشان تابع رسول و كتاب و مقتضاى عقل خود شدند كه آن شهادت عقلست بر وجوب تبعيت پس هيچ خوفى نيست ايشان را در نشئه آخرت و بدانكه خوف مستعملست در مكروهى كه متوقع باشد و حزن در مكروهى كه واقع شده باشد يعنى ايشان را در آخرت خوف\r\nتوقع مكاره نباشد چه جاى آنكه بايشان حلول كند و حزين نشوند بر فوت امر محبوب و مرغوب از ايشان حاصل كه حقتعالى در اين آيه نفى عقاب اهل ايمان كرده و اثبات ثواب براى ايشان فرموده بر اكد وجه و ابلغ آن و بعد از آن دربارهء كفار ميفرمايد كه * ( وَالَّذِينَ كَفَرُوا ) * و آنان كه پوشيدند حق را كه ايمانست * ( وَكَذَّبُوا بِآياتِنا ) * و تكذيب كردند دلايل وحدانيت ما و بعثت رسل و انزال كتب ما را * ( أُولئِكَ أَصْحابُ النَّارِ ) * آن گروه\r\n","description":"","footnote":"","page_name":" 168 ","page_number":168},
  {"content":"\r\nاهل آتش دوزخاند * ( هُمْ فِيها خالِدُونَ ) * ايشان در آن آتش جاويد مانندگانند اين آيه عطفست بر فمن تبع تا آخر و قسيم آنست كانه قال ( و من لم يتبع بل كفروا باللَّه و كذبوا بآياته ) پس جار و مجرور در آيه متعلق بكذبوا است و جار و مجرور فعل اول محذوفست و مىشايد كه هر دو فعل متوجه باشد بر جار و مجرور و معنى اين كه ( كفروا بآياتنا جنانا و كذبوا بها لسانا ) و آيه در اصل لغت بمعنى علامت ظاهره است و اطلاق آن بر مصنوعات باعتبار دلالت آنست بر وجود صانع و علم و قدرت او و هر طايفه از كلمات قرآن كه متميز از غير خود باشد بجهة فصل نيز آيه ميگويند چنان كه در مقدمه مذكور شد و اشتقاق آن ازاى است لانها تبين ايا من اى يعنى هر كدام را از غير متميز مىسازد و يا از اوى اليه و اصل آن ايه است يا اويه مانند تمره كه عين او بالف مبدل شده به غير قياس يا از اييه يا اويه چون رمكه يا از ائيه مانند قائله كه بجهة تخفيف حذف همزه شده پس مراد از آيات يا آيات منزله است يا اعم از منزله و معقوله و بدان كه آيات مذكوره دالند بر آن كه جنت مخلوقست و موضع آن در جانب فوقست نه آن كه در قيامة مخلوق خواهد شد چنان كه زعم بعضى است و توبه مقبول درگاه احديت است و متبع هدى عاقبت آن معمونست و هداية گاه هست كه متحقق مىشود كه با آن اهتدا نباشد و اهتدا حاصل نمىشود مگر باتباع و قبول هدايت و عذاب كفار بر سبيل تابيد است و غير كفار در دوزخ مخلد نخواهند بود بدليل * ( هُمْ فِيها خالِدُونَ ) * كه مفيد حصر است و حشويه متمسك شده‌اند به اين قصه بر عدم عصمت انبيا از چند وجه يكى آنكه آدم پيغمبر بود و ارتكاب منهى عنه نمود و مرتكب منهى عنه عاصى است دوم آنكه آدم جهت ارتكاب آن از ظالمين است سيم آنكه حقتعالى اسناد عصيان و غى به او كرده و فرموده وَعَصى آدَمُ رَبَّه فَغَوى چهارم آنكه تلقين توبه كرده او را و توبه رجوع است از ذنب و ( ندم ) بر فعل آن پنجم اعتراف كرده به آنكه او از خاسرانست اگر مغفرت الهى شامل حال او نشود لقوله تعالى وَإِنْ لَمْ تَغْفِرْ لَنا وَتَرْحَمْنا لَنَكُونَنَّ مِنَ الْخاسِرِينَ و خاسر عاصيست ششم آنكه اگر ذنب از او واقع نمىشد مأمور نمىشد بهبوط از جنت كه دار سلامتست بدار بلية و جواب از اين آنست كه مراد نهى تنزيهى است و عدم ترك اولى و اينموجب معصيت نيست تا منافى عصمت باشد و اسناد ظلم و خسران به او جهت آنست كه به جهت ترك اولى خاسر و ظالم حظ نفس خود شد كه آن محرومى بود از ترتب مثوبت بر فعل ندب و اسناد غى و عصيان به او در موضع خود مذكور خواهد شد انشاء اللَّه تعالى و مأموريت او بتوبه جهة تلافى آن چيزى بود كه از او فوت شده بود از ندب و جارى شد بر او آنچه جارى شد براى معاتبه بر ترك اولى و وفا به آنچه بملائكه قبل از خلق او گفته بود و هبوط او از جنت بجهة ترك اولى بود نه معصيت و اينكه اهل سنت گفته‌اند كه جايز است صدور مطلق معصيت از انبيا قبل از بعثت و بر سبيل سهو و نسيان نه مطلقا وقوع صغيره از ايشان عمدا و سهوا قوليست باطل چه مخالف اجماع اماميه است و نيز وقوع مطلق ذنب از انبيا ( ع ) عمدا و سهوا موجب تنفر مردمانست\r\n","description":"","footnote":"","page_name":" 169 ","page_number":169},
  {"content":"\r\nاز ايشان كه ناقض غرض بعث ايشانست و مزيت بيان در اين مبحث در كتب كلاميه و در كتاب تنزيه الانبيا بر اوضح و امتن وجوه مبرهن شده و نسبت نسيان و عدم عزم به او در آيه وَلَمْ نَجِدْ لَه عَزْماً بر ظاهر معنى خود نيست چنان\r\nكه در موضع خود بيايد انشاء اللَّه تعالى و در آثار آمده كه مهبط آدم كوه سرانديب بود كه درازترين كوه هند است و مهبط حوا جده چنان كه گذشت و مهبط ابليس زمين عراق و مهبط مار اصفهان و مهبط طاوس كابل و قبل از آن كه آدم را به آسمان برند طول قامت او هزار گز بود و در روايت آمده كه در حالت قيام سر او محاذى ابر بود و چون هوام و سباع از او هراسان بودند حقتعالى در حين هبوط قامت او را شصت گز كرد و چون به زمين آمد عصائى از مورد بهشت كه چهل گز طول آن بود همراه خود آورد و آن عصا بر سبيل تناوب و توارث بموسى ع رسيده در خبر است كه آن عصا در حين هبوط سبز بود و پر برگ و چون هواى دنيا به او خورد برگهاى او خشك گشت و از او ريخته شد و جميع انواع طيب كه از زمين هند حاصل مىشود اصل همهء آن از آن اوراق است و در تفسير اهل البيت ( ع ) از ابى جعفر ( ع ) نقلست كه آدم ( ع ) نهصد و سى سال داشت و در روز جمعه بعد از زوال روح در او دميد شد و مدفن او در مكه است و بروايت ديگر آدم با نوح ( ع ) ضجيع أمير المؤمنين ( ع ) است در زمين اطهر نجف على ساكنها الصلاة و السلام و ببايد دانست كه چون حقتعالى در آيات مذكوره ذكر دلايل توحيد و نبوت و معاد فرمود در عقب آن بجهة تقرير و تأكيد آن دلايل تعداد نعم عامه نمود چه نعم مذكوره از حيثيت آنكه حوادث ممكنه‌اند دلالت مىكنند بر وجود محدث حكيم كه خلق و امر بيد فرمان او است و از شريك و ند منزه و مبرا است و از حيثيت آنكه صدور اخبار به آن بر نحوى كه در كتب سابقه مثبت است از كسى است كه متعلم به آن كتب نشده و ممارسة به هيچ شيء از آن نكرده اخبار بغيب است و معجز صريح كه دلالت بر نبوت كسى مىكند كه خبر از آن مىدهد يعنى حضرت خاتم الانبياء ( ص ) و از حيثيت آنكه آن نعم مشتملند بر خلق انسان و اصول ايشان و بر آنچه اعظم از آنست از سماوات و ارضين دلالت مىكند بر آن كه حقتعالى قادر است بر اعادهء ايشان هم چنان كه قادر است بر ابداع ايشان و غير ايشان\r\nبعد از آن اهل كتاب را مخاطب كرد و امر نمود ايشان را بتذكر نعمى كه او سبحانه بفضل عميم خود بايشان انعام فرموده و بوفا نمودن بعهود او سبحانه كه آن اتباع حقست و اقتفاء حجج بينات تا آن را منظور امت داشته به حضرت خاتم الانبياء ( ص ) و بكتابى كه به او منزل شده ايمان آورند پس فرمود * ( يا بَنِي إِسْرائِيلَ ) * اى فرزندان يعقوب * ( اذْكُرُوا نِعْمَتِيَ ) * ياد كنيد نعمتهاى مرا لفظ نعمت واحد است و معنى آن جمع است چه آن اسم جنس است يعنى همهء نعمتهاى مرا * ( الَّتِي ) * آن نعمتها كه بمحض فضل و كرم خود * ( أَنْعَمْتُ عَلَيْكُمْ ) * انعام\r\n","description":"","footnote":"","page_name":" 170 ","page_number":170},
  {"content":"\r\nكردم بر شما مراد بذكر آن تفكر است در آن و قيام بشكر آن و تقييد نعمت بايشان جهة آنست كه انسان بالطبع غيور و حسود است پس هر گاه نظر بنعمتى كه حقتعالى بر غير آن انعام فرموده غيرت و حسد او حامل وى مىشود بر كفران و سخط آن و اگر نظر بنعمتى كرد كه بر او انعام كرده حب آن نعمت حامل او مىشود بر رضا و شكر گذارى آن و نزد بعضى مراد به اين نعمت نعمتى است كه حقتعالى باباى ايشان انعام فرموده كه آن نجات دادن آنها بود از فرعون و غرق شدن و عفو كردن آنها را از اتخاذ عجل و نعمى كه بر ايشان عطا كرده بود كه آن دريافتن زمان حضرت رسالت صلَّى اللَّه عليه و آله كه مبشربه بود در كتاب تورية و انجيل يعنى جميع نعم ابا را كه فخر و مباهات شما به ايشانست و همهء نعم خود را ياد كنيد و بشكر آن قيام نمائيد * ( وَأَوْفُوا بِعَهْدِي ) * و وفا كنيد بر پيمان من كه در شأن پيغمبر امى صلَّى اللَّه عليه و آله و سلَّم با شما بسته‌ام در تورية چه حقتعالى در تورية آن حضرت را بنبى امى صلَّى اللَّه عليه و آله تعريف كرده كما قال اللَّه تعالى النَّبِيَّ الأُمِّيَّ الَّذِي يَجِدُونَه مَكْتُوباً عِنْدَهُمْ فِي التَّوْراةِ يعنى وفا كنيد بايمان آوردن بوحدانيت من و تصديق نمائيد بمحمد صلَّى اللَّه عليه و آله و اطاعت و امتثال من كنيد * ( أُوفِ بِعَهْدِكُمْ ) * تا وفا كنم بعهد شما بحسن اثابت يعنى تا جزاى وفادارى شما بر احسن وجه بشما رسانم اضافه عهد در هر دو صورت بفاعلست و اضافهء آن بمعاهد و معاهد هر دو جايز است و احتمال آن دارد كه اول مضاف بفاعل باشد و ثانى بمفعول چه حقتعالى عهد كرده بود بجانب ايشان بايمان و عمل صالح بواسطه نصب دلايل و انزال كتب و وعده داده بود ايشان را به ثواب بر حسنات ايشان و وفا به اين هر دو عهد عرضى عريض است پس اول مراتب وفا از ما اتيانست بكلمتين شهادتين و از حق تعالى حقن دماء و مال و آخر مراتب آن از ما استغراق عارفست در بحر توحيد بحيثيتى كه از نفس خود فارغ شود چه جاى غير خود و از خدا اعطاء اجل نعمت و اعظم مثوبتست به او و آنچه مرويست از ابن عباس كه اوفوا بعهدى فى اتباع محمد ( ص ) اوف بعهدكم فى رفع الاضار و الاغلال ) و از غير او كه ( اوفوا باداء الفرائض و ترك الكبائر اوف بالمغفرة و الثواب ) و يا ( اوفوا بالاستقامة على الطريق المستقيم اوف لكم بالكرامة و النعيم المقيم ) نظر بوسايط بين المرتبتين است و گويند اضافهء عهد در هر دو صورت بمفعولست و معنى آنكه وفا كنيد به آنچه معاهده كرده‌ايد به من از ايمان و التزام طاعت تا وفا كنم به آنچه معاهده كردم بشما از حسن اثابة و تفصيل اين عهد در اين آيتست كه لَقَدْ أَخَذَ اللَّه مِيثاقَ بَنِي إِسْرائِيلَ الى قوله وَلأُدْخِلَنَّكُمْ جَنَّاتٍ . . . * ( وَإِيَّايَ فَارْهَبُونِ ) * و از من بترسيد در نقض اين عهد و شكستن اين پيمان و در هر چه اتيان به آن مينمائيد و ترك مىكنيد اين كلام اكد است در افادهء تخصيص از اياك نعبد چه با وجود تقديم مفعول تكرير مفعول شده وفاء جزائيه به جهت تضمن كلام\r\n","description":"","footnote":"","page_name":" 171 ","page_number":171},
  {"content":"\r\nاست معنى شرط را كانه قيل ان كنتم راهبين فارهبونى و آيه متضمن وعد و وعيد است و دال بر وجوب شكر و وفا بعهد و بر آنكه مؤمن را سزاوار آنست كه از هيچ كس خايف نباشد مگر از خدا و نيز در آن دلالت است بر عظم معصيت در جحود نعم و كفران آن و لحوق وعيد شديد بكتمان آن و بر ثبوت افعال عباد چه اگر ايشان را افعال نمىبود عهد و امر و نهى و وعد و\r\nوعيد صحيح نمىبود و مؤدى ببطلان رسل و كتب مىشد پس بىوجه ميبود كه مامور شوند به اين كه * ( وَآمِنُوا ) * و بگرويد * ( بِما أَنْزَلْتُ ) * به آنچه فرو فرستاده‌ام از قرآن * ( مُصَدِّقاً ) * در حالتى كه آن فرستاده شده تصديق كننده است * ( لِما مَعَكُمْ ) * مر آن چيزى را كه با شما است يعنى تورية موافق آنست در نعت و يا در توحيد و وعد و وعيد افراد ايمان بامر از ميان ساير مأمورات بجهة حث است بر آنچه آن مقصود بالذات است و باقى مأمورات متفرع بر آن و عمده است در وفا بعهود و تقييد منزل به آن كه مصدقست مر آن چيزى را كه با ايشانست از كتب الهيه از حيثيت آنست كه آن نازل شده بر حسب آنچه منعوت است در آن كتب و يا مطابق آنست در قصص و مواعيد و دعوت بتوحيد و امر بعبادت و عدل در ميان بندگان و نهى از معاصى و فواحش و در آنچه مخالف آنست از جزئيات احكام بسبب تفاوت اعصار در مصالح از حيثيت آنكه هر يك از آن جزئيات حق است نسبت به زمان خود و موافق صلاح آن كس كه مخاطب به آنست حتى كه اگر متقدم در ايام متاخر نازل ميشد نزول آن بر وفق آن ميبود و لهذا قال رسول اللَّه صلَّى اللَّه عليه و آله و سلَّم\r\nلو كان موسى حيا لما وسعه الا اتباعى\r\nيعنى اگر موسى در زمان من زنده ميبود تابع من ميبود در احكام شريعت من پس تقييد منزل بمصدقيت كتب سالفه تنبيه است بر آنكه اتباع آن كتب منافى ايمان نيست بلكه موجب ايمانست و لهذا بر سبيل تعريض فرمود * ( وَلا تَكُونُوا ) * و بايد كه نباشيد * ( أَوَّلَ كافِرٍ ) * اول گروه ناگرويدگان به قرآن يعنى واجبست بر شما كه اول كسى بوده باشد كه ايمان آورده به آن زيرا كه شما نظر در معجزات آن مىكنيد و علم بشان آن داريد و مستفتح و مبشر آن بوديد در زمان خود قبل از نزول آن و اول كافر خبر ضمير جمعست بتقدير اول فريق و يا فوج و يا بتاويل ( لا يكن كل واحد منكم اول كافر كقولك كسانا حلة اى كسا كل واحد منا حلة ) يعنى بايد كه نباشد هيچ فردى از افراد شما اول كسى كه نگرويده باشد به آن حاصل كه مراد به آن كلام تعريض نفى نصيب است به آنكه واجب بود بر بنى اسرائيل كه اول كسى بوده باشند كه به قرآن گرويده بجهة معرفت ايشان به آن و بصفت آن نه دلالت بر آنچه ظاهر آن ناطق است به آن فهذا كقولك ( اما انا فلست بجاهل ) مراد نهى نيست از تقدم ايشان در كفر چه مشركان عرب بر ايشان سابق بودند در عدم ايمان و يا آنكه معنى آنست كه مباشيد اول كافر از اهل كتاب و يا از آن كسى كه كافر شده باشد\r\n","description":"","footnote":"","page_name":" 172 ","page_number":172},
  {"content":"\r\nبه آنچه با او است چه هر كه نگرويده به قرآن حقيقة نگرويده به آنچه مصدق آنست از تورية و انجيل و لهذا نزد بعضى ضمير به راجع بلما معكم است و يا نباشيد مثل كسى كه نگرويده از مشركان مكه چه مشركان قبل از يهود تكذيب قرآن كردند و به آن نگرويدند و در مجمع از ابو العاليه روايت كرده كه معنى آنست كه مباشيد سابق بكفر و ائمه كفر كه مردمان بشما اقتدا كنند در كفر به قرآن و يا مباشيد جاهد صفت نبى كه در كتاب شما است و بنا بر اين ضمير راجع به حضرت رسالت است ( ص ) و بدانكه اول افعليست كه فعل از آن نيامده و گويند اصل آن اوال است مأخوذ از وءل كه بجهة تخفيف همزه بواو بدل كردند به غير قياس و يا اصل آن اؤل است مأخوذ از آل كه قلب همزه كردند بواو و ادغام كردند و بعد از امر بنى اسرائيل بايمان ميفرمايد كه * ( وَلا تَشْتَرُوا بِآياتِي ) * و بدل مكنيد بآيتهاى كتاب من كه تورية است * ( ثَمَناً قَلِيلًا ) * بهاى اندك را اشترا بمعنى استبدال است از فرا منقولست كه چون با براى مقابله است پس جايز است دخول آن در ثمن و مثمن اما دخول آن در مثمن مانند * ( وَلا تَشْتَرُوا بِآياتِي ) * و اما در ثمن مانند و شروه بثمن بخس و مخاطب علماى يهودند چه بهدايا و صلات كعب بن اشرف و امثال او آيات تورية را تحريف ميكردند و كتمان صفت پيغمبر ( ص ) ميكردند كه در تورية است و يا معنى آنست كه استبدال مكنيد بايمان آوردن بآيات من و اتباع آن حظوظ دنيا را چه دنيا و متاع آن اگر چه جليل است در نظر شما اما قليل است و به مقدار نسبت بحظوظ آخرت كه فوت مىشود از شما بسبب ترك ايمان بآيات من و از ابى جعفر عليه السّلام مرويست كه علماى بنى اسرائيل چون حى بن اخطب و كعب بن اشرف هر ساله رسوم از زراعات و اثمار قوم خود ميگرفتند و هدايا از ملوك خود اخذ ميكردند ترسيدند كه اگر تابع رسول شوند آن رسوم و هدايا را بايشان ندهند و بجهة اين بر كفر خود مصر شده بودند و با وجود علم ايشان بحقيت و صدقيت محمد ( ص ) و قرآن به آن نميگرويدند خداى تعالى فرمود كه بآيات كلام من بدل مكنيد رسوم و هداياى خود را * ( وَإِيَّايَ فَاتَّقُونِ ) * و از من بترسيد در استبدال كتاب من بحطام فانى يعنى خوف و خشيت مر اشعار و دثار خود ساخته ملازم ايمان و اتباع حق شويد و از حطام دنيا اعراض كنيد و چون آيهء سابقه مشتمل بود بر آنچه آن در حكم مبادى آن چيزى بود كه در آيهء ثانيه است مختتم شد برهبة كه مقدمه تقواست و ديگر آنكه چون خطاب به آن شامل عالم و مقلد است ايشان را امر فرمود برهبة كه مبدء سلوك است و خطاب ثانيه چون كه مخصوص اهل علم بود امر كرد آنها را بتقوى كه منتهاى سلوك است و در آيه دليل است بر تحريم اخذ رشوة\r\nدر احكام دينيه زيرا كه حال خالى از اين نيست كه اخذ آن در امريست كه اظهار آن واجب است باحرام و بر هر دو\r\n","description":"","footnote":"","page_name":" 173 ","page_number":173},
  {"content":"\r\nتقدير اخذ رشوة بر مخالف آن حرامست و اين خطاب متوجه علماى اين امت نيز هست گاهى كه دنيا را بر دين اختيار كنند پس شهادات و قضايا و فتاوى و غير آن در اين داخل است و بعد از آن بجهة تأكيد قول مذكوره ميفرمايد كه * ( وَلا تَلْبِسُوا الْحَقَّ ) * و آميخته مسازيد سخن درست و راست را كه در تورية است و انجيل از صفات محمد ( ص ) * ( بِالْباطِلِ ) * بسخن ناحق كه شما اختراع ميكنيد و بدست خود مينويسيد تا مشتبه به يكديگر شده امتياز بينهما نماند * ( وَتَكْتُمُوا الْحَقَّ ) * و ميپوشيد حق را كه صفت مصطفى ( ص ) است * ( وَأَنْتُمْ تَعْلَمُونَ ) * و حال آنكه شما ميدانيد كه لابس و كاتم ايندو اين اقبح است زيرا كه جاهل گاه هست كه معذور است و يا آنكه شما علم داريد كه اينشخص آن پيغمبر موعود است كه شما نعت او را ميپوشيد و يا آنكه شما ميدانيد كه بنى اسرائيل بجهة عدم طاعت مسخ شدند و يا عالميد ببعث و جزا بدان كه لبس بمعنى خلط است و گاه هست كه مشتبه گردانيدن چيزى را كه به غير لازم خلط است لبس مىگويند و ح با يا براى سببيت است و معنى آنكه حق را ملتبس و پوشيده مگردانيد بسبب خلط بباطلى كه نويسيد در خلال آن تا تمييز بينهما نباشد و يا براى استعانت يعنى حق را ملتبس مسازيد باستعانت امر باطل كه به آن مخلوط گردانيد و بنا بر اول باصله فعل است كقولك ( لبست الشيء بالشيء ) و تكتموا مجزوم است بجهة دخول آن در تحت حكم نهى كان ايشان مأمور شده‌اند به ايمان و ترك ضلال و منهى شده‌اند از اضلال بجهة تلبيس حق بر كسى كه استماع آن كرده و اخفاء آن بر كسى كه آن را نشنيده و يا منصوب است باضمار آن گاهى كه واو براى جمع باشد و اين واو را واو صرف نيز گويند بجهة صرف معطوف از اعراب معطوف عليه پس تقدير اينست كه و لا تجمعوا لبس الحق بالباطل و كتمانه كقولك ( لا تاكل السمك و تشرب اللبن ) يعنى جمع مكنيد آميختن حق را بباطل با پوشيدن و در اين اشعار است به آنكه استقباح لبس بجهة مصاحبت كتمان حقست به آن و لبس و كتمان بر اينوجه بود كه صفات محمد ( ص ) را از تورية محو ميكردند و صفات مخالف آن بجاى آن مينوشتند و يا ميگفتند صفات محمد ( ص ) در تورية نيست و گويند حق اقرار ايشان بود به آنكه محمد ( ص ) بر غير ايشان مبعوث است و باطل انكار آنكه بر ايشان مبعوث باشد و بعد از امر ايشان بايمان و نهى از كفر و استبدال و لبس و كتمان ايشان را باركان ايمان امر مىكند كه * ( وَأَقِيمُوا الصَّلاةَ ) * و بپاى داريد نماز اهل اسلام را بر آن وجه كه ايشان ميگذارند * ( وَآتُوا الزَّكاةَ ) * و بدهيد زكات مال را بطريق مسلمانان * ( وَارْكَعُوا مَعَ الرَّاكِعِينَ ) * و نماز گذاريد با نماز گذارندگان يعنى با جماعت\r\n","description":"","footnote":"","page_name":" 174 ","page_number":174},
  {"content":"\r\nاهل اسلام ( الف لام ) در هر دو براى عهد است يعنى صلاة و زكات كه معهودند در شريعت اهل اسلام در آيه دليل است بر آنكه ( صلاة و زكات ) كه نه بر طريق اسلام است در حكم لا صلاة و لا زكات است و بر آنكه كفار مخاطبند بفروع اسلام و زكات ماخوذ است از زكى اذا نما چه اخراج زكات مستجلب بركت است در مال و مثمر فضيلة كرم براى نفس و يا ماخوذ از ( زكا ) كه بمعنى طهارتست چه زكات مطهر مال است از خبث و مطهر نفس از بخل و چون صلاة جماعت مزيت فضل دارد بر صلاة غير جماعت چنان كه در حديث نبوى صلَّى اللَّه عليه و آله واقع شده كه\r\n( صلاة الجماعة تفضل صلاة الفذ بسبع و عشرين درجة )\r\nو متضمن تظاهر نفوس است از اين جهت حق سبحانه ايشان را امر كرد كه نماز را بطريق جماعت گذارند كانه قيل ( و اقيموا الصلاة و صلوها مع المصلين لا منفردين ) و منقولست كه اول كسى كه در نماز اقتدا به پيغمبر ( ص ) كرد أمير المؤمنين عليه السّلام بود كلبى كه از اعاظم اهل سنتست روايت كرده از ابو صالح و او از ابن عباس كه او فرمود يكى از جملهء آيات باهرات كه در شان مصطفى ( ص ) و اهل بيت عليه السّلام نازل شده است اين آيهء كريمه است كه * ( وَأَقِيمُوا الصَّلاةَ وَآتُوا الزَّكاةَ وَارْكَعُوا مَعَ الرَّاكِعِينَ ) * كه در سورة البقره واقع شده و ايشانند اول راكعان و كسى بر ايشان در سجود سبقت نكرده بلكه اهل اسلام در ركوع و سجود بايشان اقتدا نموده‌اند و اين بديهى است كه مرتبهء متبوع اجل و ارفع و اسنى و اعلى از درجهء تابع است و حافظ ابو نعيم اصفهانى نيز ناقل اين خبر است و بدانكه يحيى بن عفيف الكندى روايت كرده از پدر خود و او از جدش كه او گفت در اوايل اسلام و ابتداى رسالت سيد انام عليه الصلاة و السلم به مكه رسيدم ميخواستم كه از عطريات و ثياب تجمل چيزى بدست آرم براى اهل و عيال خود پس در مسجد الحرام بمجلس عباس بن عبد المطلب نشسته بودم و در خانهء كعبه نظر ميكردم و اين در وقت زوال بود ناگاه جوانى ديدم كه بجانب آسمان نگاه مىكرد پس برخواست و روى بخانهء كعبه كرد و آن گاه ديدم كه پسرى مراهق پيدا شد و از جانب راست آن جوان ايستاد پس زنى را ديدم كه در مسجد در آمد و در قفاى آن هر دو بايستاد و ديدم كه آن جوان به ركوع رفت و آن پسر مراهق و آن زن متابعت كردند پس از ركوع سر بر آوردند و بسجود رفتند من از عباس پرسيدم كه عجب امريست كه مشاهده ميكنم و اين غريب حالتى است كه در شهر شما واقع شده است عباس گفت تو ايشان را مىشناسى گفتم نه گفتم آن جوان چه نام دارد گفت محمد ص كه برادر زادهء منست پسر عبد اللَّه بن عبد المطلب و آن پسر مراهق كه ميبينى على بن ابى طالب ع است برادر زادهء من و آن زن خديجه بنت خويلد است كه زوجهء محمد است ( ص ) و او دعوى مىكند و ميگويد كه من پيغمبر خدايم و خدا يكيست و پروردگار جميع سماوات و ارضين است و آنچه تو مشاهده كردى دين و آيين او است و ميگويد من از خدا مامورم به اين عبادت و در روى زمين از آدميان خدا پرست منحصر است در اين\r\n","description":"","footnote":"","page_name":" 175 ","page_number":175},
  {"content":"\r\nسه كس كه ميبينى و ببايد دانست كه تعبير از صلاة به ركوع به جهت احتراز است از صلاة يهود و تنصيص بر آنكه مراد بقوله * ( أَقِيمُوا الصَّلاةَ ) * صلاة اهل اسلام است نه صلاة ايشان و نزد بعضى مراد به ركوع خضوع و انقياد است در احكام شريعت اسلام كما قال الشاعر\r\n\r\nلا تذل الضعيف علك ان\r\nتركع يوما و الدهر قد رفعه\r\n\r\nبعد از آن بر سبيل توبيخ و تعجب خطاب بعلماى يهود ميگويد كه * ( أَ تَأْمُرُونَ النَّاسَ بِالْبِرِّ ) * آيا ميفرمائيد مردمان را بنيكويى * ( وَتَنْسَوْنَ أَنْفُسَكُمْ ) * و فراموش ميكنيد يعنى ترك ميكنيد نفسهاى خود را مانند كسى كه نفس خود را فراموش كند * ( وَأَنْتُمْ تَتْلُونَ الْكِتابَ ) * و حال آنكه شما ميخوانيد تورية را كه متضمن وصف پيغمبر ( ص ) است و وعيد بر عناد و ترك بر و مخالفت قول به عمل * ( أَ فَلا تَعْقِلُونَ ) * آيا پس تعقل نميكنيد و عقل خود را كار نميفرمائيد در قبح فعل خود تا باز ايستيد از آن يا آيا عقل نيست شما را تا شما را از اين عمل شنيع نهى كند و باز دارد و از وخامت عاقبت آن شما را تنبيه كند آيه در شان بعضى از احبار يهود مدينه است كه ياران خود را كه در ربقهء اسلام آمده بودند بر انقياد و احكام شرع محمدى ( ص ) ترغيب بدى ميكردند و خود از سبيل سلوك مسلمانى دور مىشدند و گويند ايشان به صدقه امر ميكردند و خود تصديق نميكردند و بر در لغت بمعنى توسيع است در خير ماخوذ از بركه فضاى واسع است پس متناول جميع خيرات باشد و لهذا گفته‌اند كه ( بر ) بر سه قسم است يكى بر است در عبادت حقتعالى دوم در مراعاة اقربا ( سيم ) در معامله اجانب و قوله * ( وَأَنْتُمْ تَتْلُونَ الْكِتابَ ) * براى\r\nتبكيت ايشان است و عقل در اصل بمعنى حبس است و تسميهء ادراك انسانى به آن جهت آنست كه آن حبس آدمى كند از فعل قبيح و او را بر فعل حسن محبوس مىسازد و گاه هست اطلاق آن بر قوتى ميكنند كه نفس به آن درك اين ادراك مىكند و ذكر * ( أَ فَلا تَعْقِلُونَ ) * توبيخ عظيمست بر احبار يعنى چگونه متفطن بقبح اين عمل نميشويد پس گوييا مسلوب العقوليد چه عقل دافع فعل قبيح است و آيه دال است بر قبح صنيعه و خبث نفس كسى كه واعظ غير خود باشد و خود به آن متعظ نشود و مشعر بر آنكه فعل او مانند فعل كسيست كه جاهل باشد بشرع و مانند عمل احمق كه از عقل عاريست و مراد به آيه حث واعظ است بر تزكيهء نفس خود و اقبال او بر تكميل آن تا قيام نمايد بربر و اقامة غير نمايد به آن نه آن كه مراد منع فاسق باشد از وعظ چه اخلال باحد امرين كه مامور بهما باشند موجب اخلال به ديگرى نمىشود و در مجمع البيان آورده كه علما را در سبب نزول اين آيه اقوال بسيار است يكى آنكه علماى يهود مردمان را بايمان آوردن امر مىكردند و خود بر كفر مصر بودند چنان كه گذشت دوم آنكه امر مىكردند مردمان را به آنكه چون محمد ( ص ) مبعوث شود بوى بگرويد و چون مبعوث شد به او نگرويدند سيم آنكه اتباع خود را امر مىكردند بتمسك تورية و خود ترك تمسك ميكردند به آن\r\n","description":"","footnote":"","page_name":" 176 ","page_number":176},
  {"content":"\r\nجهت جحود و انكار و عناد با پيغمبر كه وصف او در تورية ايشان بود چهارم آنكه مردمان را بطاعت خدا امر مىكردند و خود به آن مخالفت مىكردند از انس مرويست كه رسول صلَّى اللَّه عليه و آله فرمود كه در شب معراج بر جماعتى بگذشتم كه لبهاى ايشان را بمقراض آتشين مىبريدند گفتم بجبرئيل كه اينها كيستند گفت خطباى اهل دنيايند كه مردمان را ببر امر مىكردند و خود تارك آن بودند و چون حقتعالى امر كرد كفار را به آنچه بر ايشان شاق بود از كلفت عبادت و ترك رياسة و اعراض از مال ايشان را باستعانت بصبر و صلاة امر كرد در آن امور و فرمود كه * ( وَاسْتَعِينُوا ) * و يارى خواهيد بر حوايج خود بسوى حقتعالى * ( بِالصَّبْرِ ) * بشكيبايى كردن در اداى طاعت و بانتظار نحج و فرج بوسيله عبادت چه صبر بر امور شاقه موجب فرجست و شكيبايى بر كلفت طاعت باعث ترح و از ائمهء هدى عليه السّلام و بعضى از علماى جمهور روايتست كه مراد بصبر صومست يعنى استعانة نمائيد بر ما يحتاج خود در دنيا و عقبى به روزه داشتن * ( وَالصَّلاةِ ) * و به نماز فريضه چه روزه كه عبارتست از صبر بر ترك مفطرات متضمن كسر شهوتست و تصفيهء نفس و توسل بصلاة و التجا به آن جامع انواع عبادت نفسانيه و بدنيه است از طهارت و ستر عورت و صرف مال در اين هر دو و توجه بكعبه و عكوف براى عبادت و اظهار خشوع بجوارح و اخلاص نية بقلب و مجاهده با شيطان و مناجات با حضرت قاضى الحاجات و قرائت قرآن و تكلم بشهادتين و كف نفس از اطيبين كه اكل و جماع است و اين موجب تحصيل مآربست و جبر مصائب و مروى است كه رسول صلَّى اللَّه عليه و آله هر گاه غمگين ميگشت مشغول به نماز و روزه مىشد و مىتواند بود كه مراد بصلاة معنى لغوى باشد كه آن دعا است يعنى استعانت نمائيد بر بلايا بصبر و التجا بدعا و ابتهال بتضرع به حق تعالى در دفع آن و در مجمع آورده كه حب رياست مانع علماى يهود بود از اتباع پيغمبر زيرا كه از زوال رياست خائف بودند اگر متابعت پيغمبر كنند حقتعالى فرمود كه استعانت نمائيد بر وفا كردن بعهدى كه در كتاب تورية بر شما معاهده كرده‌ام كه آن طاعت و اتباع امر من است و ترك آنچه شما را از آن نهى كرده‌ام و تسليم امر من و اتباع رسول من كه محمد ( ص ) است بصبر كردن بر ضيق معيشت و سد رسوم وظايف كه از عوام خود مىگرفتند و يا به روزه كه دافع شره و حرص است كما\r\nقال النبى ص ( الصوم و جاء )\r\nو به نماز كه مرغب شما است در آنچه نزد خداست از نعم جليله ابديه و مزهد شما از حطام حقيرهء فانيه و حب رياست كما قال عز اسمه إِنَّ الصَّلاةَ تَنْهى عَنِ الْفَحْشاءِ وَالْمُنْكَرِ و ديگر به جهت آنكه متضمن تواضع است از براى خدا و دافع حب رياستست و نزد برخى خطاب باهل اسلام است و معنى آنكه استعانة نمائيد بر تبخز مثوبتى كه وعده داده‌ام به كسى كه تابع پيغمبر شود يا بر مشقت تكليف بصبر كه آن حبس نفس است بر طاعات و حبس آن از معاصى و شهوات و به نماز كه متضمن تلاوت قرآنست و تدبر در معانى آن و اتعاظ بمواعظ آن و ايتمار به او امر آن و انزجار از نواهى آن\r\n","description":"","footnote":"","page_name":" 177 ","page_number":177},
  {"content":"\r\nو از صادق عليه السلام منقولست كه\r\n( ما يمنع احدكم اذا دخل عليه غم من غموم الدنيا ان يتوضأ ثم يدخل المسجد فيركع ركعتين يدعوا اللَّه فيها اما سمعت قول اللَّه تعالى * ( وَاسْتَعِينُوا بِالصَّبْرِ وَالصَّلاةِ ) * )\r\nيعنى چه منع مىكند يكى از شما را كه چون غمى از غمهاى دنيا به او برسد وضو سازد و در مسجد رود و دو ركعت نماز بگذارد و در آن دعا كند تا حقتعالى رفع غم او نمايد چه او سبحانه فرموده كه * ( وَاسْتَعِينُوا بِالصَّبْرِ وَالصَّلاةِ ) * و گويند چون در افعال قلوب هيچ فعلى اعظم از صبر نيست از اين جهت حقتعالى باستعانت به آن امر فرموده مرويست كه شخصى در سفر نزد ابن عباس آمد و او را اخبار كرد از فوت برادرش برخواست و گفت إِنَّا لِلَّه وَإِنَّا إِلَيْه راجِعُونَ و از جاده دور شد و دو ركعت نماز بگذارد و بسيار در آن مكث فرمود و بعد از آن نزد راحلهء خود آمد و گفت * ( وَاسْتَعِينُوا بِالصَّبْرِ وَالصَّلاةِ ) * * ( وَإِنَّها ) * بدرستى كه استعانة بصبر و صلاة * ( لَكَبِيرَةٌ ) * هر آينه بزرگ و دشوار و گرانست و اكثر مفسران بر آنند كه ضمير راجع بصلوتست و بنا بر تخصيص آن برد ضمير به آن جهت عظم شان او است و به جهت آن كه مستجمع انواع صبر است و يا راجع بجمله آنچه به آن مامور شده‌اند و از آن منهى گشته‌اند يعنى بدرستى كه نماز با همهء امور ماموره و منهيه گران و شاقست لقوله تعالى كَبُرَ عَلَى الْمُشْرِكِينَ ما تَدْعُوهُمْ إِلَيْه يعنى گران و دشوار است بر مشركان آنچه ايشان را به آن دعوت ميكنى * ( إِلَّا عَلَى الْخاشِعِينَ ) * مگر بر متواضعان و فروتنان از خوف خدا و آرام گرفتگان بطاعت او و اينها مؤمنانند كه نفسهاى ايشان به پرستش او سبحانه و باوامر و نواهى او مرتاض و معتاد شده‌اند و معذلك در مقابلهء رياضات نفس عطيات و افاضات از جانب واهب العطيات بديشان رسيده و ميرسد و به جهت اين صبر و صلاة و ساير امور شاقه كه به آن مأمورند بر ايشان سهل و آسانست و خشوع بمعنى اخباتست و منه ( الخشعة للرملة المتطامنة ) و خضوع معنى لين و انقياد است و لهذا خضوع بجوارح است و خشوع بقلب و از مجاهد نقلست كه مؤمنان چون متيقناند به رسيدن به ثواب طاعات و بمرتبهء عاليه كه در بهشت نامزد ايشان است عبادت بر ايشان دشوار نمىنمايد مانند شخصى كه متجرع شود بمزارت دوا باميد نيل شفا و به جهت اينست كه بزوال نعم دنيويه و جاه فانيه از راست و حكومت مضطرب نميشوند و مرتبهء عاليه باقيه را منظور نظر داشته از زوال امور دنيويه حقيرهء فانيه متاسف و محزون نميگردند و از عبادات و طاعات اصلا ملال نميگيرند و لهذا أمير المؤمنين و امام المتقين و ساير ائمهء معصومين عليه السّلام شبانروزى هزار ركعت نماز ميگذاردند و اكثر اوقات به روزه ميبودند و حج متعدد ميكردند و با وجود اشتغال أمير المؤمنين عليه السّلام بجهاد ترك آن نميفرمود و حق سبحانه در صفة ايشان ميفرمايد كه * ( الَّذِينَ يَظُنُّونَ ) * خاشعان آنانند كه توقع دارند يا بيقين مىدانند * ( أَنَّهُمْ مُلاقُوا رَبِّهِمْ ) * آنكه\r\n","description":"","footnote":"","page_name":" 178 ","page_number":178},
  {"content":"\r\nايشان رسندگانند بوعدهء پروردگار خويش * ( وَأَنَّهُمْ إِلَيْه ) * و آنكه ايشان بسوى رحمت پروردگار خود به جهت پاداش طاعات * ( راجِعُونَ ) * باز گردندگانند و بنا بر تفسير ثانى اطلاق ظن بر علم بنا بر مشابهت آنست بعلم در رجحان به جهت تضمين معنى توقع و لهذا بعضى يظنون به يتوقعون تفسير كرده‌اند و بعضى به يتيقنون يعنى آنان كه توقع دارند يا متيقناند به نيل درجات عاليه و مثوبات جليله نزد حضرت عزت و نزد بعضى يظنون بر اصل معنى خود است چه اهل ايمان جهة اقتراف ذنوب و تقصير در طاعات و شدة اشفاق از اقامت بر معصيت متقين نيستند به رسيدن بمراتب عاليه و مثوبات جليله اما به جهت اميدوارى برحمت واسعه و مغفرت شامله او ترجيح طرف رحمت مىكند بر عقوبت و يا معنى آنست كه آنان كه ظن ايشان آنست كه زود اجال ايشان منقضى شود و بسرعت تمام موت بايشان رسد به جهت اين هميشه ترسانند و تعلق ايشان به دنيا و اسباب و جاه آن منقطع گشته و ملاقوا ربهم در تقدير ملاقوا جزاء ربهم است به جهت امتناع رؤيت او سبحانه بدلايل قاطعه و دال بر اينست آيهء فَأَعْقَبَهُمْ نِفاقاً فِي قُلُوبِهِمْ إِلى يَوْمِ يَلْقَوْنَه كه در صفت منافقانست و خلافى نيست در آنكه ممتنع است كه منافق خداى را ببيند پس كلام در تقدير يلقون جزاءه است و همچنين است قوله تعالى وَلَوْ تَرى إِذْ وُقِفُوا عَلى رَبِّهِمْ قالَ أَ لَيْسَ هذا بِالْحَقِّ قالُوا بَلى وَرَبِّنا قالَ فَذُوقُوا الْعَذابَ بِما كُنْتُمْ تَكْفُرُونَ و نيز در حديث آمده كه\r\n( من حلف على مال امرء مسلم كاذبا لقى اللَّه و هو عليه غضبان )\r\nكه اينجا بلا شبهه لقى اللَّه در تقدير لقى جزائه است چنان كه در آيهء سابقه گذشت و همچنين معنى رجوع در آيه اعاده است در آخرت و يا رجوع بموضعى كه در آنجا به غير از خدا مالك ضرر و نفع نيست بخلاف دنيا كه بعضى اين دعوى مىكنند پس خلاصه معنى آنست كه خاشعان مقرند به نشئهء آخرت و رجوع ايشان بحشر براى مجازات افعال و مكافات اعمال كه آن مثوبت و عقوبت است بعد از آن جهة تأكيد بار ديگر امر بتذكير نعمت ميفرمايد * ( يا بَنِي إِسْرائِيلَ اذْكُرُوا ) * اى فرزندان يعقوب ياد كنيد * ( نِعْمَتِيَ الَّتِي أَنْعَمْتُ عَلَيْكُمْ ) * نعمت هاى مرا كه انعام كردم بر شما * ( وَأَنِّي فَضَّلْتُكُمْ ) * عطفست بر نعمتى يعنى به ياد آريد آنكه من تفضيل كردم اجداد شما را * ( عَلَى الْعالَمِينَ ) * بر عالميان كه در روزگار ايشان بودند يعنى تفضيل دادم آباى شما را كه در عصر موسى عليه السّلام بودند و در اعصار ديگر بعد از او بر كسانى كه معاصر ايشان بودند به جهت آنكه انعام نعمت توفيق بر علم و ايمان و عمل صالح كردم بر ايشان و آنها را انبياء و ملوك عادل گردانيدم و اكثر طوايف و قبايل ايشان بشكر اين نعمت قيام نكرده بكفر و كفران و معصيت و طغيان مشغول شدند و در\r\n","description":"","footnote":"","page_name":" 179 ","page_number":179},
  {"content":"\r\nمجمع آورده كه از ابن عباس مرويست كه مراد تفضيل ايشانست بر عالميان اهل زمان ايشان چنان كه به اين مفسر شد نه مطلقا زيرا كه باجماع امت پيغمبر ما صلَّى اللَّه عليه و آله افضل امماند هم چنان كه پيغمبر ما صلَّى اللَّه عليه و آله و سلم افضل جميع پيغمبرانست بدليل قوله تعالى كُنْتُمْ خَيْرَ أُمَّةٍ أُخْرِجَتْ لِلنَّاسِ و نزد بعضى مراد تفضيل ايشانست در اشياى مخصوصه كه آن انزال من و سلواست و ارسال رسل در ميان ايشان و انزال كتب بر ايشان و غير آن از نعم عظيمه چون تغريق فرعون و آيات كثيره كه استدلال به آن بر وجه سهولت بود و تفضيل در اشياء مخصوصه موجب آن نيست كه افضل همه مردمان باشند على الاطلاق كما يقال حاتم افضل الناس في السخاء و نظير اين آيتست قوله تعالى وَإِذْ نَجَّيْناكُمْ مِنْ آلِ فِرْعَوْنَ يَسُومُونَكُمْ سُوءَ الْعَذابِ الى قوله وَأَنْتُمْ تَنْظُرُونَ و بعضى گفته‌اند كه امر بتذكير نعمت در آيهء سابقه بر طريق اجمال است و در اين آيه بر سبيل تفصيل پس تكرار نباشد و يا آنكه در اول ذكر نعمت است بر ايشان و در ثانى تذكير نعمت بر آباى ايشان پس موجب تكرار نباشد و در انوار آورده كه تكرار تذكير نعمت براى تاكيد است و تذكير تفصيلى كه آن اجل نعم است خصوصا و ربط آن بوعيد شديد جهت تخويف آن كسيست كه از آن غافل شود و بحقوق آن اخلال نمايد به اين استدلال كرده‌اند بر تفضيل بشر بر ملك و اين ضعيف است به جهت آنكه مراد بعالمين عالميان زمان ايشانند چنان كه ابن عباس فرموده و يا آنكه مراد تفضيل است در اشياء مخصوصه كه دانسته شد پس موجب افضليت مطلقه نباشد و چون حقتعالى بيان نعم عظيمه كرد بر ايشان در عقب آن تخويف و تهديد ايشان مينمايد در كفران آن بقوله * ( وَاتَّقُوا يَوْماً ) * و بترسيد از عذاب و حساب روزى كه در آن روز * ( لا تَجْزِي ) * حق گذارى نكند يعنى نتواند گذارد و ادا نتواند كرد * ( نَفْسٌ ) * هيچ نفس مؤمن * ( عَنْ نَفْسٍ ) * از نفس كافر * ( شَيْئاً ) * اندك چيزى را از حقوق مردمان كه در ذمة او باشد يا كفايت نكند هيچ شخصى از هيچ كسى چيزى را از عذاب و ميتواند بود كه نصب شيئا بر مصدريت باشد و معنى آن كه نگذارد هيچ كس از غير خود گذاردنى اندك و ايراد آن بتنكير با تنكير نفس از جهت تعميم است و اقناط كلى و جملهء مذكوره صفة يوم است و عايد به آن محذوف است و تقدير اينست كه لا تجزى فيه و كسى كه تجويز حذف عايد مجرور نميكند ميگويد كه حذف حرف جر كرده‌اند و آن را جارى مجراى مفعول به گردانيده‌اند و بعد از آن حذف مفعول كرده‌اند مانند حذف آن در ام مال اصابوا * ( وَلا يُقْبَلُ مِنْها ) * عطفست بر لا تجزى يعنى بترسيد از روزى كه در آن پذيرفته نشود از نفس عاصيه يعنى براى او * ( شَفاعَةٌ ) * درخواستى بر تقدير آن كه كسى شفاعت او كند * ( وَلا يُؤْخَذُ مِنْها عَدْلٌ ) * و فرا گرفته نشود از آن نفس فديهء كه عوض خود بدهد براى كشيدن عذاب در دفع\r\nعقاب از خود\r\n","description":"","footnote":"","page_name":" 180 ","page_number":180},
  {"content":"\r\nو مىتواند بود كه ضمير راجع بنفس اولى باشد يعنى اگر نفس متقيه شفاعت كند براى نفس عاصيه و يا فديه دهد از براى او از او قبول نكنند مراد به آيه نفى دفع عذابست از عاصى من جميع الوجوه يعنى هيچكس عذاب را دفع نتواند كرد از عاصى به هيچ وجهى از وجوه محتمله چه وجوه دافعه عذاب خالى از آن نيست كه بر سبيل قهر باشد يا غير ان اول نصرتست و ثانى يا مجانا است و يا غير آن اول شفاعتست و ثانى يا باداى آن چيزيست كه بر آن نفس عاصيه است و اشار اليه بقوله * ( لا تَجْزِي نَفْسٌ عَنْ نَفْسٍ شَيْئاً ) * و يا به غير آن و هو المراد بقوله * ( وَلا يُؤْخَذُ مِنْها عَدْلٌ ) * و عدم ذكر قسم اول به جهت آنست كه معلوم الامتناع است و شفاعت مأخوذ است از شفع كان مشفوع له فرد است و شفيع نفس خود را شفيع او ميگرداند بضم نفس خود به او و عدل بمعنى فديه است و گفته‌اند بمعنى بدل است و اصل آن تسويه است و تسميهء فديه به آن به جهت تسويهء فديه است بمفدى حاصل كه كفره به هيچ وجه خلاصى نداشته باشند * ( وَلا هُمْ ) * و نباشند ايشان در آن روز * ( يُنْصَرُونَ ) * كه يارى داده شوند يعنى در دفع عذاب هيچكس نصرت ايشان ندهد و ضمير راجع است بنفوس كثيره كه نفس ثانيهء منكره كه در سياق نفى واقع شده دلالت بر آن مىكند و تذكير ضمير باعتبار معنى است زيرا كه نفوس در معنى عباد است و اناسى و بدانكه نصرت اخص است از معونت به جهت اختصاص آن بدفع ضرر و معتزله به اين آيه متمسك شده‌اند بر نفى شفاعت براى اهل كباير و جواب از اين آنست كه آيه مخصوص است بكفار جهة آنكه آيات و احاديث بسيار واقع شده در باب شفاعت و مؤيد آنست كه خطاب با كفار است و نزول اين آيه به جهت رد قول كفار است كه ميگفتند آباى ما كه انبيايند شفعاى ما باشند در روز جزا و نيز اجماع امت بر مقبوليت شفاعت حضرت رسالت ص براى امت دافع عموم آيتست و اگر چه اختلاف است در كيفيت شفاعت اماميه بر آنند كه شفاعت مختص است بدفع مضار و اسقاط عذاب از مستحق آنكه عصات مؤمنانند و معتزله بر آنند كه شفاعت زيادتى منافع است براى مطيعان و تائبان نه براى عاصيان و اماميه متفقند بر آنكه شفاعت نامزد سيد المرسلين است و ائمه معصومين ع و صلحاى مؤمنين پس روز قيامت حضرت رب العزت به جهت شفاعت ايشان ناجى و رستگار گرداند بسيارى را از خاطئين و از جملهء احاديث داله بر اينحديث مشهور حضرت رسالتست\r\n( ادخرت شفاعتى لاهل الكباير من امتى )\r\nيعنى ذخيره كرده‌ام شفاعت خود را براى اهل كباير از امت خود و نيز فرمود كه\r\n( انى اشفع يوم القيمة فاشفع و يشفع على فيشفع و يشفع اهل بيتى فيشفعون و ان ادنى المؤمنين شفاعة ليشفع فى اربعين من اخوانه كل قد استوجب النار )\r\nيعنى بدرستى كه مرا در روز قيامت اذن شفاعت دهند پس شفاعت كنم و على ( ع ) را اذن شفاعة دهند پس زبان بشفاعت بگشايد و همچنين اهل بيت مرا رخصت شفاعت دهند پس به شفاعت در آيند و بدرستى كه ادناى مؤمنان از روى شفاعت كردن كسى باشد كه در حق چهل كس از برادران\r\n","description":"","footnote":"","page_name":" 181 ","page_number":181},
  {"content":"\r\nمؤمن خود شفاعت كند كه هر يك از ايشان مستوجب آتش بوده باشند و بعد از ذكر اجمال نعم تفصيل آن مىفرمايد كه * ( وَإِذْ نَجَّيْناكُمْ ) * و ياد كنيد اى بنى اسرائيل وقتى كه رهانيديم شما را مراد اجداد ايشانست كه در تنجيهء ايشان منت بر اولاد نهاده جهت آنكه حصول اولاد بسبب وجود آبا و اجداد است و وصول نعمت بآباء موجب افتخار اولاد به آن پس معنى آنست كه اى بنى اسرائيل متذكر اين چنين نعمتى شويد كه ما نجات داديم و خلاصى ارزانى فرموديم پدران شما را * ( مِنْ آلِ فِرْعَوْنَ ) * از اتباع و متعلقان فرعون بدانكه آيه معطوف است بر نعمتى مانند عطف جبرئيل بر ملائكه چه آن بعضى از نعمت است كه حقتعالى بايشان داده بود كه به جهت عظم آن تصريح به آن فرموده و اصل آل اهل است زيرا كه تصغير آن اهيل است و مخصوص است باضافه كردن آن به اولى الخطر مانند انبيا و ملوك و فرعون علم پادشاه عمالقه است هم چنان كه كسرا و قيصر و تبع علم پادشاه فرس و روم و يمن است و خاقان و قيل كه علم ملوك ترك و ( حمير ) است و عماليق از اولاد عملاق بن آدد بن آدم بن سام بن نوح بوده و كنيت فرعون ابو مره است و بجهة عتو ملوك عمالقه اشتقاق نموده‌اند از فرعون يقال ( تفرعن الرجل اذا عتا و تجبر ) و فرعون موسى مصعب بن ريان بود و گويند وليد بن مصعب بود و او از بقاياى عاد است و فرعون يوسف ريان بن وليد بود كه خزاين مصر در دست او بود و ميان فرعون موسى و فرعون يوسف چهار صد سال متجاوز بوده ميفرمايد كه اتباع فرعون بامر او * ( يَسُومُونَكُمْ ) * ستم و رنج ميرسانيدند و تكليف ميكردند شما را * ( سُوءَ الْعَذابِ ) * سختترين و بدترين عذاب را نسبت بساير عذاب ديگر و سوم بمعنى بغى است مأخوذ از ( سامه خسفا اذا اولاه ظلما ) و اصل آن ذهابست در طلب شيء و ارسال ابل در رعى يقال ( سام السلعة اذا طلبها ) و سوء العذاب مصدر ( ساء يسوء ) است و نصب آن به جهت آنست كه مفعول به يسومونكم است يعنى بطريق بغى و ظلم تكليف ميكردند و الزام و الجاى شما مينمودند سختترين عذاب را و اين جمله فعليه حال است از ضمير نجيناكم يا از آل فرعون يا از هر دو و يا كلام مستانف است و قوله * ( يُذَبِّحُونَ أَبْناءَكُمْ ) * بيان يسومونكم است و لهذا بر آن معطوف نشده يعنى بغى ايشان بر شما به اين وجه بود كه ميكشتند پسران شما را در طفوليت * ( وَيَسْتَحْيُونَ نِساءَكُمْ ) * و باقى ميگذاشتند دختران شما را تا آنها را بندگان خود سازند و بر وجه استرقاق با ايشان مقاربت كنند و خدمة فرمايند و اين اشد از ذبح بود و نزد بعضى مراد بسوء عذاب اعمال شاقه بود چه بعضى آنها را خدمهء اصنام خود شناخته بودند و بعضى ديگر را از خادمان خود و برخى براى ايشان حراثة ميكردند و گروهى حفارى و كناسى و جمعى ديگر بنائى و خشت و سنگ كشيدن و غير آن و جمعى ديگر\r\n","description":"","footnote":"","page_name":" 182 ","page_number":182},
  {"content":"\r\nكه صلاحية و لياقت خدمت نداشتند جزيه بر ايشان نهاده بودند و تسميه بنات بنساء از قبيل تسيمهء شيء است اسم ما يؤل اليه و يا بنا بر تغليب چه ايشان استيفاى صغار و كبار ميكردند از زنان و هذا كما يقال اقبل الرجال و اگر چه صبيان در ميان رجال بوده باشند و نيز اسم نساء بر صغار كبار جايز است مانند ابناء و در مجمع آورده كه سبب قتل ابناء آن بود كه چون فرعون در ظلم بنهايت رسيد حقتعالى خواست كه او را هلاك كند در خواب به او نمود كه آتشى از طرف بيت المقدس شعله كشيد و بيوت مصر و قبط را تمام بسوخت و بنى اسرائيل را بگذاشت فرعون از اين خواب بسيار ترسان و هراسان شد و سحره و كهنه را بخواند و اين خواب را بر ايشان عرض كرد ايشان گفتند كه پسرى از بنى اسرائيل متولد شود كه هلاك تو و تبديل دين تو بر دست او باشد پس فرعون بىعون\r\nقوابل را بر جميع حوامل بنى اسرائيل مسلط ساخت و ايشان را امر كرد كه هر پسرى كه از ايشان متولد شود بكشند و اگر دختر باشد بگذارند و چند سال متوالى پسران بنى اسرائيل را ميكشتند و يكى را زنده نميگذاشتند تا آنكه و با در بنى اسرائيل افتاد و اكثر مشيخه ايشان بمردند و نزديك به آن رسيد كه از رجال كسى نماند پس جمعى از رؤساى قبط نزد فرعون آمدند و گفتند كه و با در بنى اسرائيل واقع شده و صغار ايشان كشته ميشوند و كبار ايشان ميميرند از ايشان كسى باقى نخواهد ماند تا خدمت ما كند فرعون گفت يك سال پسران را ميكشتند و يك سال ميگذاردند هارون در سالى متولد شد كه ذبح نميكردند و يك سال و سه ماه از موسى بزرگتر بود و موسى در سالى كه ذبح ميكردند بوجود آمد و روايتى آنست كه فرعون را گفتند كه ما در كتابها چنان خوانده‌ايم و چنان ميدانيم كه اين شخصى كه بر دست او ملك تو فانى شود از پشت عمران باشد و عمران مؤمن بود و ايمان پنهان ميداشت و از جمله خواص فرعون بود چون فرعون اين سخن را از علماى عصر بشنيد با عمران گفت كه بايد يك ساعت از نزد من غايب نشوى و شب و روز نزد من باشى عمران امتثال امر او كرده شب و روز از خدمت او جدا نميشد و شب نزد او ميخوابيد شبى فرعون در كوشك خوابيده بود و نزد او عمران در خواب بود چون از خواب بيدار شد ديد كه زن او نزد او حاضر شده بود متعجب شد و گفت چگونه اينجا آمدى و حال آنكه اين همه درها بسته‌اند و پاسبانها بر در آن نشسته گفت من به خودى خود اينجا نيامده‌ام بلكه مرا اينجا آورده‌اند عمران دانست كه اين از جانب حقتعالى است پس در بالين فرعون با او خلوت كرد و فرشتهء كه بفرمان الهى او را آورده بود باز او را به خانه خودش برد و چون اثر حمل بر او ظاهر گشت عمران از اينمعنى خايف گرديد و مردمان اين حكايت را بسمع فرعون رسانيدند فرعون تكذيب ايشان كرد و گفت عمران يك لحظه از نزد من غايب نشده چگونه نزد زن رفته باشد و زن از او آبستن شده اما به جهت احتياط زنان خواص خود را فرستاد تا احوال را معلوم كنند حقتعالى آن كودك را به پشت مادر\r\n","description":"","footnote":"","page_name":" 183 ","page_number":183},
  {"content":"\r\nبرد چنان كه اثر حمل اصلا نمايان نشد و چون زنان بيامدند و اثر حمل نيافتند بازگشتند و فرعون را از آن خبر دادند فرعون بفرمود تا آن غمازان را عقوبت بليغ كردند و در حرمت دارى عمران افزود تا آنكه موسى متولد شد و خبر متواتر گشت كه زن عمران پسرى آورده چون بسمع فرعون رسيد گماشتگان را فرستاد تا تفحص اينمعنى كنند مادر موسى از اين خبر يافته كودك را در تنور نهاد و سر تنور بپوشيد و بگريخت خواهر او كه خاله موسى بود از اين بى خبر بود آتش در تنور نهاد تا نان بپزد و در وقتى كه زبانهء آتش از تنور به هوا ميرفت كسان فرعون در رسيدند و همهء آن خانه را تجسس كردند و مادر موسى را بدست آوردند و از پسر اثر نيافتند و بسر تنور رفتند آتش عظيم از آن بيرون ميآمد و بعد از تفحص جميع مواضع آن خانه فرعون را خبر دادند كه غلط بعرض رسانيده‌اند فرعون از اينمعنى بسيار خوشحال گشت و بعد از رفتن آنها مادر موسى خواهر را گفت كه با كودك چه كردى گفت من هيچ كودك را نديدم گفت كودك در تنور بود بجزع و فزع درآمده بر سر تنور دويد و فرو نگريست ديد كه موسى در ميان تنور نشسته و آتش گرداگرد او احاطه كرده او را گزند نميرسانيد بسى شاد شده دانست كه اين از غرايب و عجائب قدرت الهيست و در ضمن آن سرى هست پس كودك را بر گرفت و در خفيه تربيت مينمود اهل تحقيق و ارباب تدقيق گفته‌اند كه حقتعالى به جهت آن اينحال را بمادر موسى نمود تا چون او را الهام نمايد كه موسى را در آب افكن او وى را بىترس و خوف در آب اندازد القصه حق تعالى ميفرمايد كه اى بنى اسرائيل كسان فرعون ابناى شما را ميكشتند و دختران شما را استخدام ميكردند و پيران شما را كارهاى سخت ميفرمودند * ( وَفِي ذلِكُمْ ) * و در اين ذبح پسران و اخدام دختران\r\n* ( بَلاءٌ ) * محنتى و آزمايشى بود شما را * ( مِنْ رَبِّكُمْ ) * از نزد پروردگار شما يعنى اينكه حقتعالى تخليه ايشان كرده بود تا اين عمل ميكردند بشما در صورت ابتلا و در حكم امتحانى بود از جانب او * ( عَظِيمٌ ) * بزرگ و بىنهايت و آزمايشى بغايت مشقت و ميتواند بود كه مشار اليه ذلكم انجاء باشد يعنى نجات دادن ما شما را از شر فرعون نعمتى عظيم بود از جانب ما بشما و اصل بلا اختيار است و چون اختيار حقتعالى بندگان را گاهى بسبب نعمتست تا بر مردم عالم ظاهر گردد كه متنعمان شكر آن نعمت ميكنند يا نه و گاهى بسبب محنت تا امتحان نمايد و بر اهل روزگار روشن سازد كه اهل آن محنت در آن صبر و شكيبايى ميورزند يا نه از اين جهت اطلاق بلا بر هر دو ميكنند و محتمل است كه مشار اليه محنت و نعمت هر دو باشد يعنى محنت تسلط فرعونيان بر شما و نعمت نجات شما از ايشان محنت و نعم عظيم بود از جانب حق تعالى و در آيه تنبيه است بر آنكه آنچه به بنده مپرسد\r\n","description":"","footnote":"","page_name":" 184 ","page_number":184},
  {"content":"\r\nاز خير و شر اختبار است از جانب حقتعالى پس بر او واجبست كه بر مسار خير شكر كند و بر مضار شر صبر نمايد تا از بهترين مختبران باشد\r\nبعد از آن تعداد نعمت ديگر مىكند بر ايشان بقوله * ( وَإِذْ فَرَقْنا بِكُمُ الْبَحْرَ ) * و ياد كنيد اينحالت را نيز كه بشكافتيم بر شما درياى قلزم را يعنى بسبب سلوك شما در دريا مسالك در آن پيدا كرديم مانند تفريق بين الشيئين بتوسط شيء بينهما و يا بسبب نجات شما دريا را شكافتيم و يا جار و مجرور متعلق باشد بمحذوفى اى ( ملتبسا بكم ) يعنى در حالتى كه آن تفريق ملتبس بود بشما وقتى كه از فرعون ميگريختيد و در پيش شما بود و لشگر دشمن از عقب شما * ( فَأَنْجَيْناكُمْ ) * پس برهانيديم شما را از ضرر ايشان * ( وَأَغْرَقْنا ) * و به آب فرو برديم * ( آلَ فِرْعَوْنَ ) * فرعون و كسان او را * ( وَأَنْتُمْ تَنْظُرُونَ ) * و حال آنكه شما مينگريستيد به دريا كه چگونه شكافته ميشد و يا نگاه ميكرديد بفرعونيان كه چسان غرق ميگشتند و يا بفرود آمدن آب دريا بر سر ايشان و يا بجثه هاى ايشان كه آب دريا آن را بساحل ميانداخت و يا نگاه ميكرديد به يكديگر نزد اينحال و فائده ذكر * ( وَأَنْتُمْ تَنْظُرُونَ ) * شماتت ايشانست و ظهور معجزه بر ايشان و مراد به ( آل فرعون ) فرعون است و قوم او است و اقتصار بر ذكر قوم جهت علمست به آنكه فرعون اولى است بغرق و نزد بعضى مراد به ( آل ) شخص فرعونست هم چنان كه از حسن مرويست كه ( اللهم صل على ال محمد اى على شخصه و بنا بر اين استغنا است بذكر او از ذكر اتباع او آورده‌اند كه فرعون مدت چهار صد سال دعوى خدايى كرد و ظلم و طغيان او از حد گذشت و حقتعالى آنچه ممكن بود از باب تخويف و انذار هيچ فرو نگذاشت و او اصلا از اين متنبه نگشت موسى را وحى كرد كه مدت فرعون بسر آمد و وقت هلاكت او و نجات اين مستضعفين در رسيد بنى اسرائيل را امر كن تا حلى اين قبطيان بعاريت بستانند و در شب ايشان را از آن ديار بيرون آور پس بنى اسرائيل نزد قبطيان آمدند و گفتند ما را عروسى است حلى و جواهر خود را بعارية بما دهيد تا چند روزى بدان محلى و مزين شويم ايشان حلى و جواهر خود را بايشان دادند و موسى ايشان را گفت كه بشب همه در فلان موضع مجتمع شويد ايشان در آن شب از مصر بيرون آمده در آن موضع جمع شدند و آنها ششصد و بيست هزار مرد مقاتل بودند غير از كسانى كه كمتر از بيست سال و زياده از شصت سال داشتند پس موسى ع همه را همراه گرفته قرار بر فرار دادند چون پارهء راه رفتند راه گم كردند موسى بتعجب فرو ماند پيران بنى اسرائيل را بخواند و گفت اين چه حالت است و چرا راه نمييابيم گفتند ما از پدران خود شنيده‌ايم كه يوسف ص وصيت كرده كه چون بنى اسرائيل از اينجا بيرون روند بايد كه مرا با خود ببرند همانا كه بسبب اين ره نمييابيم موسى گفت كيست در ميان شما كه قبر او را شناسد بعضى گفتند ما نميدانيم اما ممكن هست كه در ميان لشگر كسى باشد كه آن را داند پس موسى روى نياز\r\n","description":"","footnote":"","page_name":" 185 ","page_number":185},
  {"content":"\r\nبدرگاه حضرت بىنياز آورد و گفت بار خدايا هر كس قبر يوسف را داند چون من ندا كنم آواز مرا به گوش او رسان آن گه برخواست و بر محافل بنى اسرائيل مىگذشت و آواز ميداد كه هر كه از شما قبر يوسف داند بايد كه مرا خبر كند و راهنمايد و در خبر است كه هر كه راه بقبر او نميبرد حقتعالى آواز موسى را به گوش او نرسانيد تا بمرتبهء كه دو كس نزد او بودند و موسى بآواز بلند ندا مىكرد آواز او نميشنيدند و آخر آواز او به گوش عجوزهء رسيد گفت اى موسى من قبر او را ميدانم كه كجا است و لكن ترا ننمايم تا بر ايمن چند دعا كنى و چند حاجت بخواهى موسى ع گفت اگر اذن حقتعالى باشد چنين كنم حق سبحانه او را اذن داد گفت اى عجوزه چه ميخواهى گفت از خدا در خواه تا جوانى و قوه به من دهد و چون از اينجا به روى مرا با خود ببرى و فرداى قيامت چون خواهى ببهشت روى بىمن نروى موسى در حق او اين دعا بتقديم رسانيد و حقتعالى اجابت فرمود موسى گفت اكنون قبر يوسف به من نماى عجوزه اشاره برود نيل كرد و گفت قبر او در ميان رود نيل است از خدا در خواه تا آب را\r\nاز آنجا ببرد و قبر او پيدا شود موسى دعا كرد و آب رود نيل بالا برآمد و معلق بايستاد و قبر يوسف نمايانشد موسى بفرمود تا آن موضع را بشكافتند و يوسف را از آنجا بيرون آوردند و در تابوتى از سنگ مرمر نهادند و امر كرد تا آن را به زمين شام دفن كردند حقتعالى بدعاى موسى و معجزه او خواب بر قبطيان افكند تا از رفتن بنى اسرائيل بىخبر ماندند و بعد از آن مرگ بر اطفال ايشان افتاد تا هيچ سرايى نبود كه يكى و دو نمردند پس قبطيان چون بيدار شدند بعزا مشغول گشتند و بتفقد و تفحص احوال بنى اسرائيل نپرداختند تا نزديك بغروب و بعد از آن چون در كوچها و بازارها نگاه كردند هيچ كس را از بنى اسرائيل نديدند از آن متعجب شدند بمحلها و سراهاى ايشان آمدند ديدند كه درهاى خانه همه بسته بود بر بامها رفتند و نگاه كردند هيچ كس را نديدند فرعون را از گريختن ايشان خبر دادند گفت كجا توانند گريخت امشب صبر كنيد تا فردا بامداد بر اثر ايشان برويم و ايشان را باز آريم و در همان شب بفرمود تا لشگر جمع شدند و مناديان ندا كردند كه إِنَّ هؤُلاءِ لَشِرْذِمَةٌ قَلِيلُونَ وَإِنَّهُمْ لَنا لَغائِظُونَ و با ايشان مقرر كرد كه در وقت بانگ خروس بيرون روند قضا را آن شب هيچ خروسى بانگ نكرد تا روز روشن شد پس فرعون تهيه لشگر كرده هامان را كه وزير او بود با هزار هزار و نهصد هزار مقدمه لشگر گردانيده پيش از خود فرستاد و در آخر خودش بر ساقهء لشگر با هفتاد هزار خواص متوجه شد همه با جامهاى سياه و رايتهاى سياه و اسبان سياه و لشگر موسى در پيش ايشان ميرفتند تا بكنار دريا رسيدند آب دريا در نهايت طغيان بود و در عقب نگاه كردند لشگر فرعون نمايان شد موسى چون در پيش دريا و در پس دشمن ديد فرو ماند و بتضرع تمام خداى را بخواند يوشع بن نون با بنى اسرائيل بيطاقت شده گفتند اى موسى تدبير چيست از پيش دريا و از عقب دشمن گفت دل مشغول مداريد و خاطر جمع كنيد\r\n","description":"","footnote":"","page_name":" 186 ","page_number":186},
  {"content":"\r\nإِنَّ مَعِي رَبِّي سَيَهْدِينِ خداى با من است مرا راه نمايد پس حق سبحانه وحى كرد به او كه أَنِ اضْرِبْ بِعَصاكَ الْبَحْرَ عصاى خود را بر دريا زن و در خبر آمده كه موسى يك بار عصا بر دريا زد هيچ اثرى بر آن مترتب نشد بار ديگر بزد و گفت\r\n( يا ابا خالد انفلق باذن اللَّه )\r\nايدريا بفرمان خدا شكافته شو فىالحال دوازده راه خشك در آن پيدا شد بعدد اسباط بنى اسرائيل كه دوازده بودند و هر سبطى را نقيبى بود پس هر نقيبى براهى فرو رفتند و سبط او در قفاى او حقتعالى باد و آفتاب را امر كرد تا راه ها را از وحل خشك كردند بر وجهى كه در خبر است كه به جهت سم زدن اسبان ايشان بر آن زمين گرد بر هوا ميرفت و چون بميان دريا رسيدند يكديگر را نميديدند گفتند اى موسى ما دوستان و خويشان خود را نمىبينيم كه چه حال دارند مبادا كه غرق شده باشند موسى دعا كرد تا حقتعالى حواجز و حواجب كه از آب بود طاقها ساخت تا آنان كه بر كناره ميرفتند كسانى را مىديدند كه بر طرف ديگر بودند و چون همه لشكر موسى ع از آب گذشتند فرعون و لشكر او بكنار دريا رسيدند و فرعون چون راههاى خشك را در ميان دريا بديد دانست كه بمعجزهء موسى است خواست تا تلبيس كند بر عوام گفت ميبينيد كه دريا از هيبت من شكافته شده و راههاى خشك در آن پيدا شده تا دشمنان را بگيرم فرو رويد و ايشان را بگيريد گفتند نميرويم تا تو سبقت نمايى بر ما فرعون تعلل مىكرد و قدم پيش نمينهاد و او بر اسب فحل نشسته بود جبرئيل بيامد بر ماديانى نشسته و اسب خود را در پيش اسب فرعون راند و به دريا فرو شد اسب ايغر فرعون چون ماديان را بديد عنان اختيار از دست فرعون ربوده سر در عقب ماديان نهاد و هر چند فرعون خواست كه او را باز دارد ميسر نشد آن گاه به دريا فرو رفت و چون قبطيان ديدند كه فرعون به دريا در آمد همه در عقب او روان شدند و ميكائيل از عقب لشگر درآمد و همهء ايشان را به دريا راند چون همه بميان دريا در آمدند حقتعالى فرمانداد تا آن طاقهاى آب بر هم آمدند فرعون چون علامت غرقشدن ديد ملجا شد و گفت لا إِله إِلَّا الَّذِي آمَنَتْ بِه بَنُوا إِسْرائِيلَ وَأَنَا مِنَ الْمُسْلِمِينَ جبرئيل پارهء گل دريا در دهن او زد و گفت آلآنَ وَقَدْ عَصَيْتَ قَبْلُ وَكُنْتَ مِنَ الْمُفْسِدِينَ اكنون كلمه توحيد مىگويى كه گرفتار شده و پيش از اين عاصى و مفسد بودى بنى اسرائيل از آن كنارهء دريا مىنگريستند و آن حال را ميديدند مرويست كه چون فرعون با لشگريان در ميان دريا درآمدند و طاقهاى آب بر ايشان فرو ريخته شد بنى اسرائيل موسى را گفتند ما مىترسيم كه فرعون از راهى ديگر بر آمده ما را اسير گرداند و بكشد موسى گفت ايمن باشيد كه حقتعالى او را با همهء قوم هلاك گردانيد گفتند ما اطمينان نداريم تا فرعون را مرده نبينيم موسى دعا كرد تا حقتعالى جثهء او را بر سر آب انداخت با جمله سلاحها كه پوشيده بود ايشان آن را ديده ايمن گشتند و ذلك قوله تعالى فَالْيَوْمَ نُنَجِّيكَ بِبَدَنِكَ اى بدرعك و در روايت آمده كه چهار صد من آهن بر او بود و\r\n","description":"","footnote":"","page_name":" 187 ","page_number":187},
  {"content":"\r\nاين از اعظم نعم بود كه حقتعالى به بنى اسرائيل داده بود و از جمله آياتى كه ملجئى ايشان بود بعلم بوجود صانع حكيم و تصديق موسى و ايشان با وجود اين اتخاذ عجل كردند و گفتند بموسى كه ما به تو ايمان نياريم تا كه خدا را علانيه بما نمايى و اين نهايت بعد ايشان بود از فطنت و ذكا و اينكه امت خاتم النبيين صلَّى اللَّه عليه و آله اتباع آن حضرت كردند با آنكه معجزات از امور نظريهء دقيقه بود كه اذكيا ادراك آن ميتوانستند كرد دلالت تمام دارد بر علو ذكا و فظنت اين امت عالى همت و اخبار آن حضرت اين قصه را از جمله معجزات آن بود چنان كه تقرير آن سمت تحرير يافت پس معلوم شد كه چون امت موسى در كمال بلاهت بودند حقتعالى معجزه ظاهره بايشان نمود تا ايمان آرند و بلاهت ايشان بر وجهى بود كه با وجود اين معجزات ظاهره بگوساله پرستى مشغول شدند و امت سيد كاينات صلَّى اللَّه عليه و آله چون فطن و ذكى بودند محتاج نبودند به آنكه اين نوع معجزه بايشان نمايد تا ايمان آرند و به جهت اين حكمت معجزهء خاتم الانبيا صلَّى اللَّه عليه و آله از امور دقيقه نظريه بود القصه چون بنى اسرائيل بعد از هلاك فرعون بمصر معاودت نمودند و كتابى نداشتند كه به آن عمل كنند حق تعالى موسى را وعده داد\r\nكه كتاب تورية به او عطا فرمايد و از براى او ميقاتى تعيين فرمود كه آن مدة چهل روز بود كما قال جل ذكره * ( وَإِذْ واعَدْنا مُوسى ) * و ياد كنيد وقتى كه وعده داديم موسى را از بهر دادن كتاب تورية به او * ( أَرْبَعِينَ لَيْلَةً ) * چهل شبانروز يعنى گفتيم كه بعد از انقضاء مدت چهل روز كه تمام ذو القعدة بود و ده روز از ذى الحجة تورية را به تو دهيم كما قال وَواعَدْنا مُوسى ثَلاثِينَ لَيْلَةً وَأَتْمَمْناها بِعَشْرٍ و ذكر ( واعدنا ) كه براى بين اثنين است جهت آنست كه حقتعالى بطريق وحى وعده داد موسى را به دادن تورية و موسى وعده داد او را برفتن بميقات كه طور بود و تعبير مدت مذكوره بليالى نه بايام جهت آنست كه غرر شهور بليالى است و عرب بناى حساب خود را به ماه مينهد و ماه در شب طالع مىشود و يا اين كه شب تقدم دارد بر روز در ايجاد يعنى حقتعالى اول شب آفريد بعد از آن روز و وجه تسميه موسى آنست كه به زبان عبرانى موآبست و سا درخت و چون كه مادرش او را در رود نيل انداخت و فرعونيان او را در ميان آب و درخت يافتند از اين جهت به اين اسم مسمى شد حاصل كه مىفرمايد موسى را وعده داديم چهل شبانه روز كه او را تورية بدهيم و موسى با بعضى از خواص خود متوجه طور شد كه ميقات او بود * ( ثُمَّ اتَّخَذْتُمُ الْعِجْلَ ) * پس فرا گرفتيد شما گوساله را بخدايى * ( مِنْ بَعْدِه ) * از پس رفتن موسى بطور * ( وَأَنْتُمْ ظالِمُونَ ) * و شما ستمكاران بوديد به جهت شرك و وضع عبادت حق در غير موضع آن و استحقاق عذاب به جهت آن و تفصيل اين قصه آنست كه چون حقتعالى فرعون را هلاك گردانيد و ملك او را بميراث ببنى اسرائيل داد ايشان گفتند ما را كتابى ميبايد كه در او بيان حلال و حرام باشد تا بر آن عمل كنيم و\r\n","description":"","footnote":"","page_name":" 188 ","page_number":188},
  {"content":"\r\nما را شرفى و ذكرى باشد موسى عليه السّلام ايشان را گفت من بميقات مىروم كه مناجات كنم با قاضى الحاجات تا اگر مصلحت داند كتابى را به من دهد كه جامع حلال و حرام باشد پس هارون را خليفه خود گردانيد و متوجه طور شد و قوم را چهل روز وعده داد و در مدت غيبت او مردى منافق بود كه او را سامرى گفتندى و زرگر بود و گويند نام او مسيح بود و بروايت ابن عباس او را موسى بن ظفر گفتندى و از قومى بود كه گوساله ميپرستيدند و بر هر تقدير بايشان گفت كه اين حليها را كه از قبطيان گرفته‌ايد بر شما حرام است زيرا كه از غنيمت است و غنيمت بر شما حلال نيست گفتند پس علاج اين چه باشد گفت كوى بكنيد و همهء آن را آنجا جمع كنيد تا موسى بيايد و ببينيم كه چه صلاح ميبيند ايشان چنين كردند پس سامرى آتش در آن زد و بروايت جرير طبرى در وقتى كه كودكان را در غار مينهادند از ترس فرعون و سامرى را در غارى نهاده بودند و جبرئيل از پر خود او را شير ميداد و به جهت اين جبرئيل را ميشناخت و در روز غرق شدن فرعون او را ديد بر اسبى نشسته هر كجا كه آن اسب قدم مينهاد سبز ميشد با خود گفت چون از قدم او مرده زنده مىشود ممكن است كه از خاك سم اين اسب چون بر مرده زنند زنده شود پس پارهء از آن خاك برداشت و در حينى كه آتش در آن زيورها زد آن خاك را بر آن پاشيد و گفت ( كن عجلا جسدا له خوار ) در حال گوساله شد از زر و آواز گوساله كرد بنى اسرائيل گفتند اين چيست گفت هذا إِلهُكُمْ وَإِله مُوسى فَنَسِيَ و بعضى ديگر گفته‌اند كه از اثر سم اسب جبرئيل آن گوساله مجسم شد به گوشت و استخوان و خون و پوست چه عادة اللَّه جارى شده بود كه آن را بر هر صورتى كه طرح كنند زنده گردد و گويند سامرى آن را به صورت گوساله بساخت و به جهت خاك سم اسب جبرئيل آواز گوساله كرد بىآنكه گوشت و پوست پيدا كند و از ابى على مرويست كه او در زرگرى بغايت استاد بود همهء زيور هاى بنى اسرائيل را جمع كرد و از آن گوساله زرين بساخت و آن را بر رهگذر باد نهاد بر وجهى كه باد به زير او در ميآمد و از دهن او بيرون ميآمد\r\nو آوازى كه از آن صادر ميشد مشابه آواز گوساله بود به جهت آنكه سامرى از كمال حذاقتى كه داشت مخارق آن را بر نحوى ساخته بود كه اين نوع آواز از او صادر ميشد و چون قوم از آن آواز گوساله شنيدند گفتند اين چيست آن مطرود گفت هذا إِلهُكُمْ وَإِله مُوسى فَنَسِيَ اين خداى شما است و خداى موسى و موسى خداى را اينجا فراموش كرده و بطور رفت تا او را پيدا كند و از جمله حيوانات گوساله را اختيار كرد جهت آنكه گوساله پرست بود القصه ششصد هزار كس از بنى اسرائيل الا دوازده هزار گوساله پرست شدند و چنان كه هارون نصيحت ايشان كرد نشنيدند و گفتند ما از اين باز نگرديم تا موسى بنزد ما باز گردد كما قال اللَّه تعالى حكاية عنهم لَنْ نَبْرَحَ عَلَيْه عاكِفِينَ حَتَّى يَرْجِعَ إِلَيْنا مُوسى * ( ثُمَّ عَفَوْنا عَنْكُمْ ) * پس عفو كرديم و در گذرانيديم از شما بعد از\r\n","description":"","footnote":"","page_name":" 189 ","page_number":189},
  {"content":"\r\nتوبهء شما و هلاك نكرديم شما را * ( مِنْ بَعْدِ ذلِكَ ) * از پس آنكه چنين عمل منكر كه اتخاذ عجل است از شما صادر شده بود و از سر شما درگذشتيم و اين عفو براى آن بود كه * ( لَعَلَّكُمْ تَشْكُرُونَ ) * شايد شما شكر گوئيد خداى را بر نعمت عفو يعنى بارادهء آنكه شكر نعمت عفو كنيد و عفو در لغت بمعنى محو جرم جريمه است ماخوذ از عفا اذا درس و شكر اعترافست بنعمت با نوعى از تعظيم از ابن عباس نقل است كه شكر طاعت خدايست به همه جوارح در نهان و آشكار و ابو بكر وراق گفته كه شكر نعمت آن بود كه بنده سعى خود را در آن دخل ندهد و همه آن را از جانب خدا داند يعنى بتوفيق و لطف او و در خبر آمده كه موسى عليه السّلام با خداى با خود در مناجات گفت بار خدايا از آدم چه عمل نيكو صادر شد كه تو او را برگزيدى و فرشتگان را بسجدهء او امر فرمودى و بهشت را جاى او گردانيدى خطاب آمد كه آدم دانست كه قدرت شكر گذارى او از جانب من است و همين قدر در شكر گذارى نعمت من كافيست و گفته‌اند كه بناء شكر بر پنج چيز است يكى آنكه از سيئات بپرهيزند دوم محافظه حسنات نمايند سوم مخالفت شهوات كنند چهارم همهء اوقات خود را صرف طاعت كنند پنجم در جميع احوال مراقبت فرمان خدا كنند و در آيه دلالتست بر آنكه شكر نعمت خدا واجبست و عفو از ذنب بعد از توبه نعمتست از جانب حق تعالى بر بندگان و چون شكر متضمن اجلال و تعظيم منعمست پس اين شكر از كافر صحيح نباشد به جهت خلق آن از اجلال و تعظيم چه اشراك منافى آنست كه بعد از آن تعداد نعمت ديگر مىكند بر ايشان بقوله * ( وَإِذْ آتَيْنا مُوسَى ) * و ياد كنيد آن را نيز كه داديم موسى را * ( الْكِتابَ ) * كتاب تورية را * ( وَالْفُرْقانَ ) * و حجتى جدا كننده ميان حق و باطل * ( لَعَلَّكُمْ تَهْتَدُونَ ) * تا مگر شما راه راست يابيد يعنى بارادهء آنكه مهتدى شويد بتدبر و تفكر در آن كتاب كه متضمن بشارتست بمحمد صلَّى اللَّه عليه و آله و سلَّم و بيان صفت او و محتوى بر آيات و حجج هاديه و گويند مراد بكتاب و فرقان تورية است چه تورية جامع كتاب منزلست و حجتى كه فارقست ميان حق و باطل و پس عطف آن جهت اختلاف لفظين است و يا مراد بكتاب تورية است و بفرقان جميع معجزات فارقه ميان محق و مبطل در دعوى نبوة يا ميان كفر و ايمان يا شرع كه فارقست ميان حلال و حرام يا نصرت فارقه ميان موسى و عدو او لقوله تعالى يَوْمَ الْفُرْقانِ كه مراد روز بدر است و يا مراد به آن انفلاق درياست لقوله تعالى فَانْفَلَقَ فَكانَ كُلُّ فِرْقٍ و فرا و قطرب و تغلب گفته‌اند كه مراد بفرقان قرآن است و تقدير اينكه ( آتينا موسى التورية و آتينا محمد الفرقان ) و حذف آتينا در ثانى جهت دلالت فرقان است بر آن چه فرقان اسم قرآنست از قبيل ( متقلدا سيفا و رمحا ) كه در معنى حاملا رمحا است و اين قولى ضعيف است زيرا كه در آن حمل قرآن است بر معنى مجازى بدون ضرورت با آنكه حقتعالى اخبار فرموده كه فرقان\r\n","description":"","footnote":"","page_name":" 190 ","page_number":190},
  {"content":"\r\nرا بموسى داديم حيث قال وَلَقَدْ آتَيْنا مُوسى وَهارُونَ الْفُرْقانَ القصه حقتعالى تورية را بموسى كرامت فرمود و به او گفت كه اى موسى ميدانى كه سامرى چه كرد و\r\nقوم تو بعد از تو چه كردند موسى گفت بار خدايا تو عالمترى حق تعالى فرمود كه قوم تو گوساله پرست شدند باضلال سامرى پس موسى بميان قوم خود آمد خشمناك و غضبناك و قوم خود را ملامت كرد گفتند سامرى ما را بر اينداشت كما قال حل ذكره * ( وَإِذْ قالَ مُوسى ) * و نيز ياد كنيد وقتى كه گفت موسى بعد از معاودت از ميقات * ( لِقَوْمِه ) * مر گروه خود را يعنى آنها كه بعبادت عجل مشغول شده بودند * ( يا قَوْمِ ) * اى گروه من * ( إِنَّكُمْ ظَلَمْتُمْ أَنْفُسَكُمْ ) * بدرستى كه شما ستم كرديد بر نفسهاى خود * ( بِاتِّخاذِكُمُ الْعِجْلَ ) * بفرا گرفتن شما گوساله را بخدايى * ( فَتُوبُوا ) * پس باز گرديد بتضرع و زارى و ندامت و عزم بر ترك آن * ( إِلى بارِئِكُمْ ) * بسوى پروردگار خود يعنى عازم شويد بر توبه و رجوع كنيد به خالق خود كه برىء است از تفاوت در خلق كقوله ما تَرى فِي خَلْقِ الرَّحْمنِ مِنْ تَفاوُتٍ و يا مميز مخلوق خود است از يكديگر بصور و هيئت مختلفه و اصل برء خلوص است از غير بر سبيل نقصى كقولهم ( برىء المريض من مرضه و المديون من دينه ) و يا بر سبيل انشاء كقولهم ( برىء اللَّه آدم من الطين ) و تخصيص اين موضع بذكر بارئ به جهت تقريع ايشانست به اينكه ترك كرده‌اند عبادت عالم حكيمى كه بمحض لطف و حكمت خود بارئ و مميز ايشانست از يكديگر باشكال مختلفه و صور متباينه و خالص سازندهء ايشان از تفاوت و ميل كرده‌اند بعبادت عجل كه مثل است در غباوة و بلادة مرويست كه جون موسى ايشان را بتوبه امر كرد گفتند توبهء ما چه باشد و بر چه وجه بود گفت بر اين وجه كه راضى بقتل شويد و يكديگر را بكشيد چه عظم اين ذنب بر وجهى است كه به غير از قتل تدارك آن نشود كما قال * ( فَاقْتُلُوا أَنْفُسَكُمْ ) * پس بكشيد نفسهاى خود را و يكديگر را بقتل درآريد ايشان امتثال امر موسى كرده بقتل يكديگر مشغول شدند و گويند معنى آنست كه اى كسانى كه گوساله نپرستيده‌ايد بكشيد كسان خود را كه گوساله پرست شده‌اند و نزد بعضى مراد بقتل قطع شهوات نفسانيه و قلع وساوس شيطانيه است كما قيل ( من لم يعذب نفسه لم ينعمها و من لم يقتلها لم يحييها ) پس معنى آنست كه شهوات نفسانى و وساوس شيطانى را از خود قطع كنيد و باخلاص تمام بوحدانيت الهى مقر و معترف شويد و صحيح قتل حقيقى است يعنى يكديگر را بكشيد و هلاك كنيد * ( ذلِكُمْ ) * اين كشته شدن * ( خَيْرٌ لَكُمْ ) * بهتر است مر شما را از زندگانى دنيا * ( عِنْدَ بارِئِكُمْ ) * نزد آفريدگار شما چه اين موجب تطهير شما است از كفر و شرك و سبب وصول بحياة ابدى و بهجت سرمدى آورده‌اند كه بعد از اين حكم عبدهء عجل بفرمودهء موسى عليه السّلام غسل ميت كردند\r\n","description":"","footnote":"","page_name":" 191 ","page_number":191},
  {"content":"\r\nو كفن پوشيدند و به زانو درآمده سرها در پيش افكندند و هارون با دوازده هزار مرد كه بر دين موسى ثابت و راسخ بودند شمشيرها كشيدند و بيامدند و بقتل ايشان مشغول شدند و حقتعالى ابرى ظلمانى بر سر ايشان بداشت تا جهان تاريك شده شفقت و مرحمت قرابت و مصاحبت ايشان را از قتل باز ندارد پس اجانب و خويشان و اقارب را مىكشتند حتى پدر پسر را و پسر پدر را تا آنكه اول روز تا وقت استواء و باصح روايات تا بغروب هفتاد هزار ايشان را بكشتند و بعد از آن موسى و هارون را بر ايشان رحم آمده بگريستند و از روى تضرع و زارى بدرگاه حضرت بارى بناليدند كه ( يا رب هلكت بنوا اسرائيل البقية البقية ) بار خدايا بنوا اسرائيل هلاك شدند اين بقيه را بما ببخش حقتعالى اجابتكرده تاريكى فرو نشست و چون موسى عليه السّلام تعداد كشتگان كرد هفتاد هزار بودند بسيار غمگين شد حقتعالى فرمود كه اى موسى راضى نيستى كه قاتل ايشان مجاهد است و مقتول ايشان شهيد و همه را ببهشت خواهيم برد موسى عليه السّلام خوشحال شد و گفت اى بنى اسرائيل چون فرمان حق قبول كرديد در قتل و يا حق تعالى فرمود كه اى بنى اسرائيل آنچه به آن مأمور شده بوديد بجاى آورديد * ( فَتابَ عَلَيْكُمْ ) * پس رجوع كرد خداى بر شما بمغفرت و توبهء شما پذيرفت * ( إِنَّه هُوَ ) * بدرستى كه او است نه غير او * ( التَّوَّابُ ) * بسيار رجوع كننده بشما بعفو و مغفرت و نيك پذيرندهء توبه از عاصيان * ( الرَّحِيمُ ) * بسيار مهربان بر ايشان به جهت توبه و انابه بدانكه فاء اولى در آيه براى تسبب است چه\r\nظلم سبب توبه است و ثانيه براى تعقيب زيرا كه معنى آنست كه ( فاعزموا على التوبة فاقتلوا انفسكم ) و ميتواند بود كه تماميت توبه بقتل بوده باشد و معنى اينكه ( فتوبوا فاتبعوا التوبة القتل تماما لتوبتكم ) وفاء ثالثه متعلق است بكلام محذوف اگر از كلام موسى است و تقدير اينكه ( ان فعلتم ما امرتم فقد تاب عليكم ) و عطفست بر محذوفى اگر خطابست از جانب حقتعالى بايشان بر طريق التفات كانه قال ( ففعلتم ما امرتم فتاب عليكم بارئكم ) و ترتب امر قتل بر ايشان اشعار است بر آنكه هر كه حق منعم خود را نداند سزاوار است كه منعم سلب نعمت نمايد از او و لهذا بقتل و فك تركيب مأمور شدند خصوصا كه دلالات و آيات عظيمه به او نموده باشد و اين قتل امتحان حقتعالى بود ايشان را بمحنت عظيمه و بليه صعب رمانى گفته كه امر بقتل لطفى بود از جانب حقتعالى بايشان و غير ايشان هم چنان كه در حق استسلام قاتل لطف بود مر او را و مر غير او را اگر سائلى گويد كه چگونه در قتل ايشان نفوس خود را لطف باشد مر ايشان را و حال آنكه هيچ تكليفى نيست بر ايشان بعد از قتل و معقول نيست كه آن لطف بوده باشد نسبت بماضى يا حال جواب از اين آنست كه چون ايشان مكلف شدند كه يكديگر را بكشند پس هر يك قصد قتل غير خود كردند و بر اين مشقت عظيمه صبر كردند مستوجب ثواب عظيم شدند و نسبت به غير ايشان موجب\r\n","description":"","footnote":"","page_name":" 192 ","page_number":192},
  {"content":"\r\nانزجار او شد از مثل اين عمل قبيح كه ايشان به آن اقدام نموده بودند و اين هر دو عين لطفست آورده‌اند كه چون بنى اسرائيل بعد از قتل بوحدانيت حق ثابت قدم شدند حقتعالى خطاب كرد بموسى عليه السّلام كه بار ديگر بمناجات آى جمعى از بنى اسرائيل را با خود بيار تا عذر گناهى كه كرده‌اند از عبادت عجل بخواهند و بشرف كلام من برسند موسى عليه السّلام ده هزار و باصح و اشهر روايات هفتاد كس را كه از اخيار بنى اسرائيل بودند اختيار كرد و ايشان را فرمود تا روزه گرفتند و غسل كردند و جامهاى خود را پاك بشستند و بعد از آن ايشان را بطور برد و چون آنجا رسيدند موسى عليه السّلام بر بالاى كوه بر آمد و ايشان بر اثر وى بالا رفتند ابرى پيدا شد و ايشان و كوه را بپوشيد و حجابى ميان ايشان و موسى پيدا شد جهت آنكه چون حق تعالى با موسى سخن گفتى نورى از روى او بتافتى كه هيچ كس را طاقت ديدن آن نبودى پس موسى عليه السّلام در اندرون حجاب شد و ايشان بيرون حجاب بايستادند و حقتعالى با موسى سخن ميگفت بامر و وعظ و زجر ايشان چون كلام خدا بشنيدند بر روى در آمدند و در سجده افتادند پس حقتعالى ايشان را مخاطب ساخته فرمود ( انى انا اللَّه لا إله الا انا ذو بكة اخرجتكم من ارض مصر فاعبدونى و لا تعبدوا غيرى ) يعنى منم خدايى كه جز من خدايى نيست خداوند زمين مكه‌ام و شما را از زمين مصر بيرون آوردم مرا بپرستيد و غير مرا پرستش مكنيد و چون موسى عليه السّلام از مناجات فارغ شده و ابر زايل گشت و كوه روشن شد و موسى بنزد قوم خود بيرون آمده ايشان را گفت كلام خداى را شنيديد گفتند كلامى شنيديم ليكن نميدانيم كه قائل آن خدا بود يا شيطان و تا خداى را معاينه نه بينيم باور نكنيم كه كلام خداست چون اين گفتند آتشى از آسمان بيامد و همه را بسوخت كما قال اللَّه جل ذكره * ( وَإِذْ قُلْتُمْ ) * و ياد كنيد آن را كه گفتيد يعنى هفتاد تن از اخيار شما كه با موسى بكوه طور رفته بوديد تا كلام حقتعالى بشنويد و بعد از شنود آن گفتيد كه * ( يا مُوسى لَنْ نُؤْمِنَ ) * اى موسى ما تصديق نكنيم * ( لَكَ ) * به جهت گفتن تو كه اين سخن كه از وراى حجاب شنيديم سخن حقست و يا نگرويم مر نبوت تو را يا اقرار نكنيم به آنكه خدا تورية را به تو داده و با تو سخن گفته * ( حَتَّى نَرَى اللَّه ) * تا وقتى كه بديده سر به بينيم خداى را * ( جَهْرَةً ) * ديدنى ظاهر يا در حالتى كه آشكارا باشد و رو با رو * ( فَأَخَذَتْكُمُ ) * پس فرا گرفت اخيار شما را * ( الصَّاعِقَةُ ) * آتشى كه از آسمان فرود آمد به جهت فرط عناد و تعنت و طلب مستحيل چه مظنه ايشان آن بود كه\r\nحق تعالى مشابه جسم باشد و بواسطهء اين طلب رؤية او كردند و رؤية اجسام در جهات و احياز است كه مقابل رائى باشد و چون حقتعالى از اين منزه است پس رؤية او امر محال باشد * ( وَأَنْتُمْ تَنْظُرُونَ ) * و شما مينگريستيد به آن صاعقه يعنى مردمان شما نگاه ميكردند بدان آتش كه بايشان رسيد بدانكه جهرة\r\n","description":"","footnote":"","page_name":" 193 ","page_number":193},
  {"content":"\r\nبمعنى عيانا است و در اصل مصدر جهرت بالقراءة است و مستعار شده براى معاينه و نصب آن بر مصدرية است زيرا كه نوعى از رؤيتست و يا حال است از فاعل يا مفعول و گويند صاعقه آوازى مهيب بود كه از آسمان فرود آمد و چون استماع آن كردند فى الحال مردند و نزد برخى مراد بصاعقه لشگرى بود كه ايشان استماع حسيس ايشان كردند و مصعوق شدند يعنى به زمين افتادند و بمردند و ظاهر تنظرون دال است بر آنكه آتشى بود مگر گاهى كه بمعنى ( تنظرون ما اصابكم من اثره ) حمل كنند حاصل كه ايشان بعد از مردن يك شبانه روز آن چنان افتاده بودند و موسى عليه السّلام نيز بيهوش شد و بعد از آنكه با هوش آمد متحير در ايشان مينگريست و ميگفت خداوندا با بنى اسرائيل چگويم و چون احوال ايشان پرسند چه جواب گويم پس حقتعالى ايشان را زنده ساخت كما قال * ( ثُمَّ بَعَثْناكُمْ ) * پس بر انگيختيم و زنده گردانيديم شما را * ( مِنْ بَعْدِ مَوْتِكُمْ ) * از پس مردن شما بصاعقه براى استكمال اجال * ( لَعَلَّكُمْ تَشْكُرُونَ ) * تا باشد كه شما سپاس دارى كنيد امر حقتعالى را در زنده كردن شما چه حياة از اصول نعم است و يا شكر گذارى كنيد بعد از بعث از موت بوسيله طاعت و عبادت و قيد بعث بموت جهت آنست كه بعث از اغماء و نوم هم مىباشد كقوله تعالى ثُمَّ بَعَثْناهُمْ و در آيه دليل است بر آنكه موسى عليه السّلام سؤال رؤيت براى خود نكرد و هر گاه جهلهء بنى اسرائيل بجهل و نادانى اقتراح سؤال رؤيت كرده باشند و بسبب آن بصاعقه مبتلا شده باشند و موسى عليه السّلام به جهت جوار و صحبت او با ايشان بيهوش گرديده باشد و كوه بسبب آن پاره پاره شده باشد پس آيا حال كسى كه بصميم قلب اعتقاد كرده باشد كه خداى تعالى را معاينه خواهد ديد چگونه خواهد بود ( نعوذ باللَّه من الاعتقادات المردية و العقائد المؤبقة ) و نيز دلالت مىكند بر جوار رجعت و قول كسانى كه ميگويند رجعت جايز نيست مگر در زمان پيغمبر ما تا معجزهء او باشد بر نبوت باطل است زيرا كه نزد ما بلكه اكثر امت جايز است اظهار معجزات و كرامات بر دست ائمه و ادله بر اينمدعا در كتب اصول مذكور است و ابو القاسم بلخى بر آنست كه جايز نيست رجعت با اعلام زيرا كه در آن اغر است بمعاصى به جهت اتكال بنده بر توبه در كرة ثانيه و جواب از اين آنست كه كسى كه قائل رجعتست نميگويد كه همهء مردمان رجعة خواهند كرد تا موجب اغراء و اتكال باشد بلكه تجويز آن مىكند براى احدى از اهل تكليف مرويست كه در وقتى كه موسى عليه السّلام بنى اسرائيل را گفت كه ببيت المقدس رويد و با عمالقه حرب كنيد ايشان در جواب گفتند فَاذْهَبْ أَنْتَ وَرَبُّكَ فَقاتِلا إِنَّا هاهُنا قاعِدُونَ يعنى تو و خدا برويد و با ايشان مقاتله كنيد كه ما اينجا نشسته گانيم و به آنجا نخواهيم رفت حقتعالى بر ايشان غضب كرد و گفت دخول شما در شهر حرام است تا مدت چهل سال كما قال فَإِنَّها مُحَرَّمَةٌ عَلَيْهِمْ أَرْبَعِينَ سَنَةً يَتِيهُونَ فِي الأَرْضِ و در اين مدت ايشان را در تيه كه بيابانى بود مسافت آن پنج فرسخ\r\n","description":"","footnote":"","page_name":" 194 ","page_number":194},
  {"content":"\r\nو بروايتى شش فرسخ هموار كه اصلا در آن كوهى و سايه نبود و خيمه نيز نداشتند تا ملتجى به آن شوند سرگردان كرد و ايشان در اين مدت در گرماى آن بيابان و تاب آفتاب آن متاذى ميشدند و هر گاه در وقت صبح از آن موضع مرتحل ميشدند و تا شب ميرفتند چون نگاه ميكردند باز در همان موضع ميبودند كه از آن ارتحال نموده بودند و گويند حق تعالى آن طرفى كه بدانجانب ميرفتند رد ميكرد بجانبى كه از آن ساير شده بودند و چون از تاب آفتاب بىتاب ميشدند و بتضرع و زارى از موسى استدعا ميكردند تا از حقتعالى درخواست كند كه ايشان را در آن بيابان سايه كرامت فرمايد كه از حرارت آفتاب ايشان را نگاهدارد حقتعالى بدعاى موسى ابرى سفيد و تنك كه\r\nنميباريد و نسيم باد خنك از آن ميآمد بر سر ايشان بداشت چون در زير آن استراحت يافتند گفتند اى موسى از گرما آسايشى يافتيم اما طعام نداريم تا به آن سد رمق كنيم حقتعالى امر كرد بابر تا بجاى باران ترنجبين و مرغ سمانى ببارانيد كما اخبر عنه بقوله * ( وَظَلَّلْنا عَلَيْكُمُ ) * و سايبان ساختيم بر شما * ( الْغَمامَ ) * ابر را تا از حرارت آفتاب متضرر نشويد * ( وَأَنْزَلْنا عَلَيْكُمُ ) * و فرو فرستاديم بر شما در آن تيه * ( الْمَنَّ وَالسَّلْوى ) * ترنجبين و مرغى بر شكل سمانى و آن طايريست در طرف يمن از گنجشك بزرگتر و از كبوتر خوردتر و در بعضى تفاسير مذكور است كه آن مرغان بر شاخهاى گياه نشستندى و انواع نغمات خوش و اصوات دلكش از ايشان بظهور رسيدى پس بادى بر ايشان وزيدى و پرهاى ايشان را بريختى و مرغى گشتى پاك و پاكيزه و بريان شده بىپر و بىخون و استخوان و بنى اسرائيل آن را بر ميداشتند و با ترنجبين ميآميختند و ميخوردند و در انوار آورده كه حقتعالى ابر را فرمان داد تا ترنجبين مثل برف از اول فجر تا طلوع آفتاب بر ايشان ميبارانيد از براى هر يك به قدر صاعى و باد جنوب را امر فرمود كه تا مرغ سمانى را بر ايشان ريزان ساخت و هر يك از بنى اسرائيل به قدر كفايت ذبح آن ميكردند و در شب عمودى از نور مانند چراغ براى ايشان مقرر فرمود تا در روشنى آن سير ميكردند و در اينمدت جامهاى ايشان چركين و كهنه نشد و اگر ايشان را مولودى آمدى بر او لباسى بر قد و قامت او بودى و روز جمعه مثل دو روزه من و سلوى بر ايشان باريده شدى به جهت آنكه روز شنبه اصلا نباريدى و حقتعالى با ايشان شرط كرده بود كه زياده از مقدار كفايت از آن بر ندارند مگر روز جمعه كه از براى شنبه بردارند و اگر خلاف اين كنند و زياده از قدر كفاف بر دارند و ذخيره كنند آن را بر ايشان منقطع گرداند ايشان به شرط وفا نكرده در اخذ آن اسراف كرند و از آن ذخيره ساختند حقتعالى آن نعمت از ايشان باز گرفت و آنچه ذخيره نهاده بودند تباه گردانيد و در حديث آمده كه اگر بنى اسرائيل خلاف شرط نكردندى و ذخيره ننهادندى هرگز هيچ طعامى فاسد نشدى و از صادق عليه السّلام روايتست كه من بر بنى اسرائيل از اول روز تا طلوع آفتاب نازل ميشد و هر كه در اينوقت در خواب ميبود نصيب او از آن نازل نميشد فلهذا مكروه است خواب كردن در اين\r\n","description":"","footnote":"","page_name":" 195 ","page_number":195},
  {"content":"\r\nوقت و از بعضى مفسران منقولست كه ( من ) بمعنى انگبين است و نزد زجاج انجير بود كه حقتعالى بفرستادن آن بر ايشان منت نهاد و مقاتل گفته كه سلوى مرغى بود سرخ كه از نماز شام تا صبح بر ايشان مىباريد و اصح آنست كه ( من ) ترنجبين است و سلوى مرغ سمانى و بر هر تقدير حقتعالى ميفرمايد كه ما اين دو نعمت را بر ايشان انعام فرموديم و ايشان را گفتيم كه * ( كُلُوا ) * بخوريد بطيب نفس * ( مِنْ طَيِّباتِ ما رَزَقْناكُمْ ) * از پاكيزىهاى آن چيزى كه روزى كرديم شما را يعنى هر روزى لذيذ كه بشما ميرسد بخوريد و براى فردا ذخيره منهيد ايشان خلاف كرده ذخيره مينهادند و همه متغير و متعفن ميشد * ( وَما ظَلَمُونا ) * و ستم نكردند بر ما بدين نافرمانى در اينكلام اختصار است و اصل آن اينست كه ( فظلموا بان كفروا هذه النعم و ما ظلمونا ) يعنى پس ظلم كردند به جهت كفران به اين نعمت و ظلم نكردند بر ما * ( وَلكِنْ كانُوا ) * و ليكن بودند كه از روى نادانى * ( أَنْفُسَهُمْ يَظْلِمُونَ ) * بر نفسهاى خود ستم كردند چه برزاقى حق اعتماد نكرده بذخارى آن ميكوشيدند و كفران مينمودند و به جهت اين از اين نعمت و ثواب آخرت محروم ماندند پس ظلم آن جز بر نفسهاى ايشان راجع نشد و در آيه دلالت است بر آنكه نفع طاعت و ضرر معصيت عايد بطايع و عاصى است نه به حق تعالى القصه ايشان چهل سال در تيه ماندند و در اثناى آن مدت هارون و موسى فوت شدند و يوشع بن نون بخلافت موسى بر ايشان مبعوث شد و بعد از انقضاى آن مدت حكم الهى نازل شد بر آنكه در شهر مقدسه در آيند كما قال * ( وَإِذْ قُلْنَا ) * و ياد كنيد چون گفتيم شما را * ( ادْخُلُوا هذِه الْقَرْيَةَ ) * درآييد در اين ديه يعنى بيت المقدس و گويند انديه ايليا\r\nبود يا اريحا كه قريب به بيت المقدس بود و اين قريهء جبابره بود كه از بقاياى قوم عاد بودند كه از عمالقه‌اند پيشواى ايشان عوج بن عنق بود * ( فَكُلُوا مِنْها ) * پس بخوريد از اين ديه يعنى از ميوه ها و طعامهاى آن * ( حَيْثُ شِئْتُمْ ) * هر جا كه خواهيد و هر چه اراده كنيد * ( رَغَداً ) * خوردنى بسيار و گوارنده و خوشگوار نصب اين بر مصدريتست و يا حال است از واو ضمير اى ( راغدين مترفهين ) يعنى در آئيد در آن ديه در حالتى كه مترفه و متمتع باشيد با طيب عيش و گويند اين امر براى اباحت غنايم آن قريه بود بر ايشان و تملك املاك آن به جهت اتمام نعمت بر ايشان * ( وَادْخُلُوا الْبابَ ) * و درآئيد بدرى از درهاى اين ديه و يا بدر قبه بيت المقدس كه نزد آن نماز ميگذاردند و در اندرون آن داخل نميشدند و موسى تنها در اندرون آن ميرفت و نماز ميگذارد * ( سُجَّداً ) * در حالتى كه با تطامن و اخبات باشيد و متذلل و متخشع از براى خدا و يا سجده كنندگان براى شكر گذارى او بر آنكه شما را از تيه بيرون آورد و از آن سرگردانى و حيرانى\r\n","description":"","footnote":"","page_name":" 196 ","page_number":196},
  {"content":"\r\nخلاصى ارزانى داشت و يا معنى آنست كه چون در حياة موسى به بيت المقدس در نيامده بوديد و الحال ما دون شده‌ايد به آن پس به جهت شكرگزارى اين نعمت سجده كنندگان در اندرون آن رويد و از مجاهد نقل است كه آن باب ششم بود از بيت المقدس كه آن را باب حطه ميگفتند و نزد ابن عباس مراد بسجود ركوعست يعنى در اندرون بيت المقدس در آييد در حالتى كه پشت دو تا كنندگان باشيد و اين قول قريب بمعنى اول است چه ركوع مستلزم تذلل و تواضع است * ( وَقُولُوا حِطَّةٌ ) * و بگوئيد كه مسئله ما و درخواست ما از تو حطه است و اين فعله ايست ماخوذ از حط مانند جلسه و اين لفظ كلمهء استغفار ايشان بود يعنى بيفكن از ما گناهان ما را و گويند معنى آنست كه بگوئيد كه كار ما اينست كه واقع شويم در اينديه و اقامة كنيم و اول اولى و انسب است لقوله * ( نَغْفِرْ لَكُمْ ) * تا بيامرزيم ما مر شما را * ( خَطاياكُمْ ) * گناهان شما را بميامن سجود و دعا و بر هر تقدير حطه خبر مبتداى محذوفست در تقدير اينكه مسئلتنا حطة يا امرك حطة يا امرنا حطة و اين در اصل منصوب است يعنى ( حط عنا ذنوبنا حطة ) و ابدال آن برفع جهت افادهء معنى بقا است كقوله صبر جميل كه در اصل ( اصبر صبرا جميلا ) بوده پس معنى مراد آنست كه ما ثابت و مستمريم در گفتن كلمه حطة كه موضوع است براى طلب مغفرت و خطايا در اصل خطايى بود چون خطايى و نزد سيبويه ابدال ياى زايده بهمزه شده به جهت وقوع آن بعد از الف و بعد از آن به جهت اجتماع همزتين ثانيه بيا مبدل شده و بعد از آن بالف منقلب كشته و همزهء بين الالفين بيا بدلشده و نزد خليل تقديم همزه كرده‌اند بر يا و بعد از آن يا بالف شده و همزه بيا حاصل كه حق سبحانه ميفرمايد كه به گفتن اين كلمه كه مثمر مغفرتست ثابت و راسخ شويد تا خطاياى شما را عفو كنيم * ( وَسَنَزِيدُ الْمُحْسِنِينَ ) * و زود باشد كه زياده گردانيم نيكوكاران را در ثواب ايشان از روى تفضل و اگر چه اصل كلام ( نزد الثواب لكم ) است كه عطف باشد بر * ( نَغْفِرْ لَكُمْ ) * لكن امتثال را توبهء مسيء گردانيده‌اند و سبب زيادتى ثواب محسن گردانيده و اخراج آن نموده از صورة جواب بصورة وعد به جهت ايهام به اينكه محسن دايم بصدد اينست و اگر چه فاعل آن نباشد چه جاى آنكه به آن اقدام نمايد يا اشعار به آنكه محسن لا محالة به آن ارتكاب مينمايد و يا آنكه تا مفيد اين معنى باشد كه اين كلمه توبه و مغفرت مسيء است و سبب زيادتى ثواب محسن و نزد عكرمه مراد بكلمهء حطه لا إله الا اللَّه است چه آن حط ذنوب مىكند و اينكه در حديث قدسى واقع شده كه\r\nلا إله الا اللَّه حصنى فمن دخل حصنى امن من عذابى\r\nمؤيد اين قولست و آنچه از باقر ع مرويست كه\r\n( نحن باب حطتكم )\r\nايماء است به آنكه مغفرت ذنوب فرع مودت و محبت ما است يعنى كسى كه محب اهل بيت نيست هر چند استغفار كند موجب آمرزش او نميشود حاصل كه چون بنى اسرائيل مامور شدند بگفتار كلمه ( حطه ) كه بمعنى استغفار است از ذنوب * ( فَبَدَّلَ\r\n","description":"","footnote":"","page_name":" 197 ","page_number":197},
  {"content":"\r\n* ( الَّذِينَ ظَلَمُوا ) * پس بگردانيدند از روى استهزاء آنان كه ستم كردند بر خود آن كلمه را كه به آن مامور بودند * ( قَوْلًا غَيْرَ الَّذِي قِيلَ لَهُمْ ) * بگفتارى كه غير از آن چيزى بود كه گفته شده بود مر ايشان را يعنى چون حقتعالى فرمود كه حِطَّةٌ بگوئيد ايشان گفتند ( هطا سمقاثا ) كه بمعنى گندم سرخ است مراد آنست كه توبه و استغفار را بدلكردند به آنچه مطلوب و مشتهاى ايشان بود از اغراض دنيا و اطعمهء آن و نيز آن چيزى را كه بايشان گفتند كه از اين در تنگ در رويد تا پشت شما خم شود از بهر تواضع بدل كردند و بعضى بدرهاى فراخ در رفتند و راه بگردانيدند * ( فَأَنْزَلْنا ) * پس فرو فرستاديم * ( عَلَى الَّذِينَ ظَلَمُوا ) * بر آنان كه ستم كردند بتغيير و تبديل قول * ( رِجْزاً ) * عذابى و عقوبتى مقدر * ( مِنَ السَّماءِ ) * از آسمان * ( بِما كانُوا يَفْسُقُونَ ) * بسبب آنچه بودند كه بيرون رفتند از حد فرمان ماما از براى مصدرية است يعنى بسبب فسق ايشان ( و رجز و رجس ) در اصل لغت ما يعاف عنه است يعنى آن چيزى كه از آن كراهت داشته باشد و ناخوش آيد و استعمال آن در عذاب به جهت كراهت طبيعت است از آن و در تكرير * ( الَّذِينَ ظَلَمُوا ) * زيادتيست در تقبيح امر ايشان و ايذان به آنكه انزال رجز بر ايشان به جهت ظلم ايشان بود به وضع مامور به در غير موضع آن و يا به جهت ترك ان چيزى بود كه موجب نجاة ايشان بود به آنچه سبب هلاكت ايشان شد و بروايتى مراد برجز طاعونست چه در روايت واقع شده كه در يك ساعت بيست و چهار هزار كس مردند و بروايتى ديگر هفتاد هزار از كبر او شيوخ ايشان مردند و ابناى ايشان باقى ماندند و مراد بظلم و فسق كفر است چه استهزا بامر خدا و تبديل و تغيير آن از روى سخريه موجب كفر است و مراد بقوله * ( قَوْلًا غَيْرَ الَّذِي قِيلَ لَهُمْ ) * آنست كه ايشان مخالفت نمودند در امر بتوبه و استغفار و به آن امتثال نكردند نه آنكه مراد اين باشد كه بجاى لفظ حِطَّةٌ لفظى ديگر گفتند كه مفيد آن معنى بود چون ( نستغفرك و نتوب اليك ) و يا ( اللهم اعف عنا ) و امثال آن چه مؤاخذه به اين غير موجه است\r\nمرويست كه بنى اسرائيل چون در تيه ( من و سلوى ) بخوردند و تشنه شدند هفتاد هزار مرد ايشان زبان العطش العطش گشوده نزد موسى آمدند و از روى عجز و مذلت از موسى طلب آب كردند و موسى از حق تعالى استسقا نمود كه قال عج * ( وَإِذِ اسْتَسْقى مُوسى ) * و ياد كنيد اين را كه چون موسى درخواست از ما آب را * ( لِقَوْمِه ) * براى گروه خود كه بعد از خوردن ( من و سلوى ) تشنه شده بودند * ( فَقُلْنَا ) * پس گفتيم مر او را كه اى موسى * ( اضْرِبْ بِعَصاكَ ) * بزن بعصاى خود كه از شعيب به تو رسيده * ( الْحَجَرَ ) * سنگى معين را و آن سنگى بود مربع ببزرگى سر آدمى كه حقتعالى از بهشت بموسى فرستاده\r\n","description":"","footnote":"","page_name":" 198 ","page_number":198},
  {"content":"\r\nبود و گويند موسى آن سنگ را از زمين طور با خود برداشته بود و با خود داشت و يا آدم آن را از بهشت اهباط كرده بود و بطريق ارث در دست شعيب افتاده و شعيب آن را با عصا بموسى داده بود و در روايتى واقع شده كه آن سنگى بود كه موسى در وقتى كه ميخواست غسلكند جامه را بر بالاى آن مينهاد و آن سنگ جامهء آن را ميگريزانيد از بنى اسرائيل چه بعضى از ايشان گمان ميبردند كه موسى علت ادره دارد و در صدد آن بودند كه جامهء او را بردارند در وقت اغتسال تا برهنه از آب بيرون آيد و عورة او منكشف شود و رسوا گردد و جبرئيل بموسى گفت اين سنگ را بردار كه در آن قدرة غريب و عجيب مودع است و در خبر ديگر آمده كه موسى عليه السّلام در بعضى راهها بسنگى بگذشت آن سنگ با او بسخن درآمد كه مرا بردار كه بسيار فايده به تو و اصحاب تو خواهم رسانيد موسى عليه السّلام آن را برداشت چون قوم از او آب خواستند حقتعالى فرمود * ( اضْرِبْ بِعَصاكَ الْحَجَرَ ) * و نزد بعضى ديگر الف و لام براى جنس است نه عهد يعنى عصا را بر هر سنگ كه خواهى بزن و اين قول اظهر است در حجت وابين در قدرة و مؤيد اينست كه در وقت سفر بنى اسرائيل موسى را گفتند كه ممكن است كه ما در سفر بزمينى رسيم كه سنگ در آن نباشد و ما را احتياج به آن باشد موسى عليه السّلام سنگ را در ميان بار دراز گوش خود نهاد و در حين نزول چون عصا بر آن ميزد چشمه آب از آن روان ميشد و در وقت كوچ چون عصا بر آن ميزد خشك ميشد بنى اسرائيل گفتند اگر عصا از موسى گم شود ما از تشنگى هلاك خواهيم شد حق تعالى وحى كرد بموسى كه عصا را بر آن سنگ مزن و به آن امر كن تا آب از آن جارى شود بىآنكه عصا بر او واقع شود تا قوم تو از آن عبرت گيرند و گويند آن سنگ از رخام بود طول آن ده گز و عصا نيز ده گز بود بر قامت موسى عليه السّلام و از مورد بهشت بود و او را دو شعبه بود در شب تاريكاند و شعبه بمثابه آفتاب مشتعل و روشن و نام او عليق بود و موسى آن را بر حمار خود مينهاد و در وقت نزول در دست ميگرفت و همين عصا بود كه اژدها شد و در تفسير اهل البيت مذكور است كه چون تشنگى بر بنى اسرائيل غالب ميشد و نزديك به هلاكت ميرسيدند موسى عليه السّلام دست بدعا بر ميداشت و ميگفت\r\n( اللهم به حق محمد سيد الانبياء و به حق على سيد الاوصياء و به حق فاطمة سيدة النساء و به حق الحسن سيد الاولياء و به حق الحسين سيد الشهداء و به حق عترتهم و خلفائهم سادة الازكياء )\r\nكه آب دهى اين بندگان تشنه جگر خود را حقتعالى فرمود كه اى موسى عصا بر آن سنگ زن چون موسى عصا را بر سنگ زد * ( فَانْفَجَرَتْ مِنْه ) * پس شكافته شد از آن سنگ * ( اثْنَتا عَشْرَةَ عَيْناً ) * دوازده چشمه بعدد اسباط بنى اسرائيل * ( قَدْ عَلِمَ ) * بدرستى كه دانستى * ( كُلُّ أُناسٍ ) * هر يك از آدميان يعنى هر سبطى از اسباط * ( مَشْرَبَهُمْ ) * آبشخور خود را يعنى چشمهء معين و مقرر خود را كه از آن آب آشاميدندى بدانكه ( فاء فانفجرت ) متعلق است بفعل محذوف و تقدير اينست كه ( فضرب موسى\r\n","description":"","footnote":"","page_name":" 199 ","page_number":199},
  {"content":"\r\nفانفجرت ) و يا ( فان ضربت فقد انفجرت ) هم چنان كه در كريمهء فَتابَ عَلَيْكُمْ و بنا بر اين فاء فصيحه است كه مظهر شرط مقدر است و واقع نميشود مگر در كلام بليغ از ابو بكر وراق نقل است كه آن سنگى بود كه از دوازده رخنه او آب عذب بيرون آمدى و چون از آن مستغنى شدندى ديگر باره عصا بر او زدى منقطع گشتى و هر روز ششصد هزار مرد را آب دادى غير از چهار پايان و معسكر همهء ايشان دوازده ميل بود و گويند آن سنگ چهار روى داشت از هر رويى سه چشمه روان ميشد و هر جدولى از آن دوازده مخصوص بسبطى از اسباط و گفتيم ايشان را * ( كُلُوا وَاشْرَبُوا ) * بخوريد و بياشاميد * ( مِنْ رِزْقِ اللَّه ) * از روزى كه خدا بىرنج بشما داده يعنى بخوريد از ( من و سلوى ) و بياشاميد از آن چشمه ها كه اينها حق تعالى بمحض لطف خود روزى شما گردانيده و گويند مراد برزق آب تنها است زيرا كه از آن ميآشاميدند و آنچه از آن روئيده ميشد ميخوردند * ( وَلا تَعْثَوْا ) * و از حدى كه خدا تعيين كرده در مگذريد * ( فِي الأَرْضِ ) * در زمين * ( مُفْسِدِينَ ) * در حالتى كه شما تباه كاران باشيد تقييد عثى كه بمعنى اعتد است با فساد جهت آنست كه اعتدا اگر چه غالب در فساد مىباشد اما گاه هست كه بدون فساد مىشود چه مقابلهء ظلم معتدى بفعل او و گاه هست ظاهرا فساد است اما باطنا متضمن صلاح است مانند قتل خضر عليه السّلام غلام را و سوراخ كردن او سفينه را و عيث نيز قريب باعتدا است بدون افساد الا آنست كه آن غالب در چيزيست كه بحس ظاهر مدرك مىشود و بدانكه كسى كه منكر اين معجزاتست به جهت فرط جهل او است بخداى تعالى و قلت تدبر او در عجايب صنع او چه هر گاه ممكن باشد كه بعضى از احجار خلق شعر كند و جذب آهن نمايد ممتنع نيست كه حقتعالى خلق حجرى صغير كند كه جذب آب كند از زير زمين و يا جذب هوا كند از جوانب خود و به قوت تبريدى كه در آن مودع باشد آن را آب گرداند و غير آن از اسباب ممكنه آورده‌اند كه چون حقتعالى ( من و سلوى ) و آب چشمها بر بنى اسرائيل كرامت فرمود ايشان كفران آن نمودند طلب چيزهاى ديگر كردند كه اخس اطعمه‌اند كما قال * ( وَإِذْ قُلْتُمْ يا مُوسى ) * و ياد كنيد چون گفتيد كه اى موسى * ( لَنْ نَصْبِرَ ) * هرگز صبر نتوانيم كرد * ( عَلى طَعامٍ واحِدٍ ) * بر طعامى يگانه يعنى بر يك طعام مراد من و سلوى است و اين اگر چه دو طعام بود اما بنى اسرائيل چون كه هر دو را درهم سرشته يكى ميساختند از اين جهة آن را طعام واحد گفتند و يا وحدت آن به جهت عدم اختلاف و تبديل آن باشد كقولهم ( طعام مائدة الامير واحد ) يعنى الوان مائده امير متغير نميشود و يا آنكه مراد به آن نوع واحد باشد چه اين هر دو طعام اهل تلذذ و اتراف بود و ايشان مزارعان و برزگران بودند و مرغوب ايشان طعامى بود كه موافق\r\n","description":"","footnote":"","page_name":" 200 ","page_number":200},
  {"content":"\r\nطبيعت ايشان باشد پس به جهت اين از طعام اهل تنعم و تلذذ رغبت گردانيده گفتند ما بر اين صبر نتوانيم كرد * ( فَادْعُ لَنا رَبَّكَ ) * پس بخوان از براى ما پروردگار خود را * ( يُخْرِجْ لَنا ) * تا بيرون آورد و موجود سازد براى ما * ( مِمَّا تُنْبِتُ الأَرْضُ ) * بعضى از آن چيزى كه ميروياند آن را زمين * ( مِنْ بَقْلِها ) * از ترها و سبزهاى زمين * ( وَقِثَّائِها ) * و از خيار با درنگ آن * ( وَفُومِها ) * و از سير آن * ( وَعَدَسِها وَبَصَلِها ) * و از عدس و پياز آن بدانكه جزم يخرج به جهت آنست كه جواب فادع است چه دعوت او سبب اجابة است و اسناد انبات به زمين اسناد مجازيست و اقامت قابل در مقام فاعل و من اولى براى تبعيض است و ثانيه براى تبيين\r\nو در موضع حال و يا بدل ماء موصول است باعادهء حرف جر و بقل هر چيزيست كه از زمين روئيده مىشود از انواع خضر و مراد اطيب سبزيها است كه آن را ميخورند و فوم نزد بعضى بمعنى حنطه است و اين قول از ابن عباس و قتاده و سدى نقل است و از ابى جعفر نيز مرويست و گاه هست كه اطلاق آن بر خبز ميكنند و منه فوموا لنا اى اختبزوا لنا و نزد غير ايشان بمعنى ثوم است كه قلب ثا به فا كرده اند و اين اشبه است بما بعد و ما قبل و زجاج استضعاف اين قول كرده به اينكه جايز نيست كه ايشان طالب ثوم بوده باشند و طلب خبر نكرده كه اصل است و قرائت شاذه از ابن عباس و ابن مسعود كه ثومها است دافع قول زجاج است و بر هر تقدير چون از موسى اين استدعا كردند * ( قالَ ) * گفت موسى يا حق تعالى بعد از دعوت موسى از روى انكار و تعجب * ( أَ تَسْتَبْدِلُونَ الَّذِي ) * آيا بدل ميكنيد آن چيزى را كه بحسب واقع * ( هُوَ أَدْنى ) * او فروتر و زبونتر است * ( بِالَّذِي ) * به آن چيزى كه فى نفس الامر * ( هُوَ خَيْرٌ ) * آن بهتر و نكوتر است چون ترنجبين و گوشت مرغ كه در لذت و نفع و عدم حجة بسعى در تحصيل آن بهتر است از اشياء مذكوره و اصل دنو قربست در مكان پس براى خست مستعار شده مانند استعاره بعد از براى شرف و رفعت كقولهم ( بعيد المحل و بعيد الهمة ) حاصل كه موسى يا حقتعالى فرمود كه استبدال اعلى كرديد بادنى * ( اهْبِطُوا مِصْراً ) * فرو رويد در شهرى از شهرهاى ارض مقدسه و هبوط بمعنى انحدار است كما يقال ( هبط الوادى اذا نزل به و هبط منه اذا خرج منه ) و مصر بمعنى بلد عظيم است و اصل آن حد بين الشيئين و يا قطع شيء از شيء و اينجا مراد انقطاع معموره است بعمارت از غير ان و نزد بعضى مراد به آن علم است و صرف آن به جهت سكون وسط آنست مانند نوح و لوط و يا بنا بر تاويل بلد و مؤيد اينست كه غير منونست در مصحف ابن مسعود و نزد بعضى ديگر معربست و اصل آن مصرائيم است كه لفظ عجمى است و اسم بانى آن يعنى فرود آييد به شهر مصر كه شهر فرعون است * ( فَإِنَّ لَكُمْ ) * پس بدرستى كه در آن شهر مر شما را است\r\n","description":"","footnote":"","page_name":" 201 ","page_number":201},
  {"content":"\r\n* ( ما سَأَلْتُمْ ) * آنچه خواسته‌ايد از انواع بقول * ( وَضُرِبَتْ ) * و زده شد يعنى لازم گشت يا احاطه كرده شد * ( عَلَيْهِمُ ) * بر ايشان به جهت جزاى كفران نعمت و عدم رضا بقسمت * ( الذِّلَّةُ ) * خوارى و بيمقدارى بجزيه دادن * ( وَالْمَسْكَنَةُ ) * و ديگر بر ايشان وضع كرده شد درويشى و بيچارگى يا بر سبيل حقيقت و يا بر وجه تكلف به اين معنى كه هر چند توانگر باشند خود را در ذى محتاج و بينوا بخلق نمايند جهت خوف آنكه مبادا جزيه را بر ايشان مضاعف گردانند و ضرب مأخوذ است از ( ضربت القبة عليه اذا احيطت به و يا ضرب الطين على الحائط اذا الصق ) يعنى مانند قبه كه احاطه نمايد بر كسى و يا مانند گل بر ديوار ملصق شود مذلت و مسكنت بر ايشان احاطه كرده شد و لاصق و لازم ايشان گشت * ( وَباؤُ ) * و بازگشتند * ( بِغَضَبٍ مِنَ اللَّه ) * بخشمى از خدا يعنى سزاوار خشم حقتعالى شدند و يا مأخوذ است از باء فلان ( اذا كان حقيقا بان يقتل به لمساواته و مكافاته له و اصل بوء مساواتست * ( ذلِكَ ) * آن خارى و بيچارگى و خشم خدا مر ايشان را * ( بِأَنَّهُمْ ) * بسبب آن بود كه ايشان * ( كانُوا يَكْفُرُونَ ) * بودند كه كافرند ميشدند * ( بِآياتِ اللَّه ) * بآيتهاى حقتعالى يعنى بمعجزات او كه بموسى عطا كرده بود و از جملهء آن فلق بحر بود و اظلال غمام و انزال من و سلوى و انفجار عيون از حجر صغير و يا مراد به آن كتب منزله است چون انجيل و قرآن و آيات تورية مثل آية رجم و آياتى كه متضمن نعمت محمد ( ص ) است * ( وَيَقْتُلُونَ النَّبِيِّينَ ) * و بسبب آنكه ميكشتند پيغمبران را چون زكريا و يحيى و شعياع و غير ايشان از انبيا * ( بِغَيْرِ الْحَقِّ ) * بنا حق و ناواجب يعنى بزعم ايشان چيزى كه موجب قتل باشد از انبيا صادر نشده بود بلكه حمل ايشان بر اين قتل اتباع هوا بود و حب دنيا كما اشار اليه بقوله * ( ذلِكَ ) * آن مسكنت و مذلت و غضب الهى * ( بِما عَصَوْا ) * بدان بود كه\r\nعاصى شدند در فرمان خداى تعالى * ( وَكانُوا يَعْتَدُونَ ) * و بودند كه از حد در ميگذشتند در حدود خدا يعنى عصيان و تمادى در اعتدا ايشان را بر اين داشت كه كافر شدند بآيات و بقتل انبيا ارتكاب نمودند چه صغار ذنوب سببى است مؤدى بارتكاب كبار آن زيرا كه مقرر است كه اصرار بر صغاير موجب قساوت قلب است كه باعث جراتست بر كباير و گويند تكرار اسم اشاره جهت دلالت است بر آنكه آنچه لا حق ايشان شده از ذلت و مسكنت و غضب الهى بر ايشان هم چنان كه سبب كفر و قتل بود سبب ارتكاب معاصى و اعتدا از حدود خدا نيز بود و نزد بعضى ذلك اشاره است بكفر و قتل و با بمعنى مع يعنى آن قتل و كفر ايشان با عصيان و اعتداء ايشان بود و جواز اطلاق لفظ اشارهء مفرده به دو شيء يا بيشتر بنا بر تاويل مشار اليه است بما ذكر يا ما تقدم به جهت اختصار و محسن وضع اسم اشارهء مفرده در غير موضع مفرد آنست كه\r\n","description":"","footnote":"","page_name":" 202 ","page_number":202},
  {"content":"\r\nتثنيه مضمرات و مبهمات و جمع و تانيث آن بر سبيل حقيقت نيست و لهذا ( الذى ) بمعنى جمع آمده و در خبر است كه طغيان و اعتداى يهود بر وجهى بود كه در يك بامداد هفتاد پيغمبر را در بازار كشتند و در وقت نماز ديگر در همان روز و در همان موضع تره ميفروختند و تخليهء ميان كفار و انبياء مستلزم خذلان انبيا نبود بلكه آن موجب وصول ايشان بود بمنازل رفيعه و درجات عاليه كه بدون قتل به آن نمىرسيدند مانند تخليه ميان اوليا و ساير اهل ايمان و بيان قتله ايشان و از حسن منقولست كه عدم جواز قتل انبيا در صورتيست كه پيغمبر مامور بقتال بوده باشد نه مطلقا و انبياى مذكور بدون امر بقتال مقتول شدند و صحيح آنست كه پيغمبر اگر اداى تبلغ رسالت نكرده باشد ممكن نيست كه حقتعالى تمكين كفره نمايد بر قتل او چه اين موجب عدم ازاحة علت مىشود در تكليف و عدم رعايت لطف و مصلحت اما بعد از تبليغ جايز است كه حقتعالى تخليه نمايد ميان او و قوم او و واجب نيست بر او منع قتل او به جهت ثبوت ازاحة علت و وقوع لطف از جانب او سبحانه و ابو هريره از پيغمبر ص نقلكرده كه يهودان بعد از موسى عليه السّلام به مدت پانصد سال اختلاف كردند و هر فرقه طريقى اختيار كردند بعد از عيسى عليه السّلام به مدت دويست سال بعد از آن بيان وعد مىفرمايد بقوله * ( إِنَّ الَّذِينَ آمَنُوا ) * بدرستى كه آنان كه از روى نفاق گرويدند يعنى به مجرد زبان اقرار بايمان كردند بدون اعتقاد بدل * ( وَالَّذِينَ هادُوا ) * و آنان كه بملت يهوديه در آمدند * ( وَالنَّصارى ) * و ترسايان * ( وَالصَّابِئِينَ ) * و آنها كه از دين كفر بدينى ديگر از اديان كفره گرايندگانند و ميل نمايندگان يا كسانى كه از هر دينى چيزى اخذ كردند به اين وجه كه ملائكه مىپرستند و توريه ميخوانند و در نماز روى بكعبه ميآورند و گفته‌اند صابئان زنادقه‌اند و يا ستاره پرستان و يا عبدهء ملائكه با وجود اقرار به خدا و يا قوميند ميان نصارى و مجوس و گويند اصل دين ايشان دين نوح است و بدانكه هادوا بمعنى تهودوا است يقال ( هاد و تهود اذا دخل فى اليهودية ) و يهود يا عربى مقلوبست ماخوذ از ( هاد اذا تاب و هو هاد و هم هود ) و تسميه ايشان به جهت آنست كه از عبادت عجل توبه كردند و يا رجوع كردند از دين اسلام كه دين موسى است عمرو بن علا گفته كه لانهم يتهودون عند القراءة اى يتحركون يعنى چون تورية خوانند جنبند و گويند براى آن چنان ميكنيم كه چون خداى تورية بموسى فرستاد آسمان بجنبيد و يا معرب يهود است كه تسميه ايشان باسم اكبر اولاد يعقوب بوده باشد و نصارى جمع نصرانست چون ندامى و يا در نصرانى جهت مبالغه است همچو احمرى و تسميهء ايشان به اين اسم جهت آنست كه نصرت مسيح كردند كه نحن انصار اللَّه و يا به جهت آنكه با مسيح بودند در قريهء كه آن را نصران ميگفتند يا ناصره پس تسميه ايشان باسم قريه و يا به كسى كه به اين اسم مسمى بوده باشد و صابئين اگر عربيست ماخوذ است از ( صبأ اذا خرج ) يعنى جمعى كه از دين حق بيرون رفته\r\n","description":"","footnote":"","page_name":" 203 ","page_number":203},
  {"content":"\r\nدر دين باطل سلوك كردند و مراد به من موصول در * ( مَنْ آمَنَ بِاللَّه ) * طوايف اربعهء مذكوره است يعنى بدرستى كه اهل نفاق و يهود و\r\nنصارى و صابئان هر كدام كه ايمان آرند باخلاص تمام به خدا و صفات سلبيه و ثبوتيه او و يا آنكه مراد ثلثه اخيره‌اند و قوله و الذين آمنوا كسانى كه باخلاص متديناند بدين اسلام و گرويده‌اند بمحمد ص و آنان كه از يهود و نصارى و صابئان به آن حضرت و بمقتضاى شرع او عمل ميكنند * ( وَالْيَوْمِ الآخِرِ ) * و گرويده‌اند بروز باز پسين كه قيامتست و متعلقات آن * ( وَعَمِلَ صالِحاً ) * و گرده‌اند كارهاى شايسته و تسميه قيامة بيوم الآخر جهت آنست كه از پس آن شب نباشد تا در عقب آن روزى ديگر باشد * ( فَلَهُمْ أَجْرُهُمْ ) * پس مر ايشان راست مزد ايمان و عمل صالح ايشان * ( عِنْدَ رَبِّهِمْ ) * نزد پروردگار ايشان كه بر آن موعود شده‌اند * ( وَلا خَوْفٌ عَلَيْهِمْ ) * و ترسى نباشد بر ايشان هنگامى كه كفار خايف باشند از عقاب * ( وَلا هُمْ يَحْزَنُونَ ) * و نباشند كه اندوهگين شوند بفوت و نقص مجازات در وقتى كه اندوهناك باشند مقصران بتضييع عمر و تفويت ثواب و يا آنكه هيچ خوفى نيست بر ايشان از كباير زيرا كه حقتعالى آن را بيامرزد و هيچ اندوهى نيست بر ايشان از صغاير زيرا كه حقتعالى آن را باز پوشد و يا خائف نخواهند بود در عقبى و محزون نخواهند شد در دنيا بدانكه من مبتدا است و خبر آن * ( فَلَهُمْ أَجْرُهُمْ ) * و جمله خبر ان و رابطهء ضمير محذوفست و تقدير اينكه ( من الذين امنوا منهم ) و يا بدلست از اسم ( ان ) و خبر آن * ( فَلَهُمْ أَجْرُهُمْ ) * و ايراد فا به جهت آنست كه مبتدا متضمن معنى شرط است و سيبويه منع دخول فا كرده در خبر ان زيرا كه ان در شرطيه داخل نميشود و قول او مردود است بكريمهء إِنَّ الَّذِينَ فَتَنُوا الْمُؤْمِنِينَ وَالْمُؤْمِناتِ ثُمَّ لَمْ يَتُوبُوا فَلَهُمْ عَذابُ جَهَنَّمَ و در مجمع آورده كه بعضى برانند كه مراد به الذين آمنوا كسانى بودند كه بعيسى گرويدند و يهود و نصارى و صابى نشدند و انتظار خروج حضرت خاتم الانبياء ص مىكشيدند و چون آن حضرت مبعوث شد بوى گرويدند و نزد جمعى ديگر ايشان طلاب دين بودند كه از جملهء ايشان حبيب نجار است و زيد بن عمرو بن نفيل و ورقه بن نوفل و ابو ذر غفارى و سلمان فارسى و بحيرهء راهب و وفد نجاشى كه ايمان آوردند به حضرت رسالت ص قبل از مبعث و بعضى از ايشان بشرف ملازمت آن حضرت رسيدند و بعضى اين آرزو را به خاك بردند بعضى گويند اينها مؤمنان امم ماضيه‌اند و بعضى گويند مؤمنان اين امت و سدى بر آنست كه مراد سلمان فارسيست و جمعى از نصارى كه سلمان بدست ايشان نصرانى شده بود قبل از مبعث و ايشان او را خبر داده بودند كه زود باشد كه پيغمبر آخر الزمان مبعوث شود و چون مبعوث گشت همه به او ايمان آوردند و قوله * ( مَنْ آمَنَ بِاللَّه وَالْيَوْمِ الآخِرِ ) *\r\n","description":"","footnote":"","page_name":" 204 ","page_number":204},
  {"content":"\r\nاگر راجع بطوايف اربع باشد پس مراد به الذين آمنوا اهل نفاق خواهند بود چنان كه گذشت و يا مراد مؤمنان حقيقى باشند و نسبت ايمان بايشان ثبوت و دوام ايمان ايشان باشد و اگر راجع است بطوايف ثلثه پس نص است بر آنكه مراد به * ( الَّذِينَ آمَنُوا ) * اهل اخلاصند انتهى كلامه و عدم ذكر ترك معاصى جهت آنست كه ترك آن از اعمال صالحه است و در آيه دلالت است بر آنكه ايمان عبارتست از تصديق و اعتقاد بقلب و عمل صالح جزء آن نيست به جهت عطف آن بر آن چه عطف مقتضى مغايرتست و كسى كه عمل صالح را حمل بر تأكيد مىكند و يا بر فضل تارك ظاهر است و بعد از ذكر كفران بنى اسرائيل بر سبيل التفات نقل از غيبت بخطاب مىكند و ميگويد كه * ( وَإِذْ أَخَذْنا ) * و ياد كنيد اين را كه فرا گرفتيم از شما * ( مِيثاقَكُمْ ) * پيمان شما را بمتابعت موسى و عمل به احكام تورية كه از جملهء آن اين بود كه شريك نگيريد به خدا و به همه پيغمبران و كتابهاى ايشان تصديق كنيد و اوامر او را امتثال كنيد و از جميع نواهى اجتناب نمائيد * ( وَرَفَعْنا فَوْقَكُمُ الطُّورَ ) * و برداشتيم بر زبر شما اى بنى اسرائيل كوه را تا پيمان را قبول كرديد و سبب آن بود كه بنى اسرائيل بعد از نزول تورية تمرد آغاز كردند و گفتند احكام آن مشتمل بر آصار و اثقال و تكاليف شاقه است ما انقياد آن نمىتوانيم كرد حقتعالى بجبرئيل امر كرد كه كوهى را از كوه هاى فلسطين كه آن را طور گفتندى\r\nبه مقدار لشگرگاه ايشان به طول و عرض يك فرسنگ در يك فرسنگ بر كند و بر بالاى سر ايشان بداشت به مقدار قامت مردى و در بعضى تفاسير از ابن عباس نقلكرده‌اند كه آن كوه منسوب بود بطور بن اسماعيل و آن را بر بالاى سر ايشان بداشت مانند سايبانى و در پيش روى ايشان آتشى بيفروخت و در عقب ايشان دريايى زخار بديد آمد و چون گريز گاهى نديدند بتضرع و زارى بر وى در افتادند و نيمهء روى بر زمين نهادند و بنيمه ديگر و يك چشم بكوه مىنگريدند از بيم آنكه مبادا بر سر ايشان فرود آيد و از اينجا است كه سجدهء ايشان بر يك نيمه رويست و گفتيم ما ايشان را نزد اينحال كه * ( خُذُوا ) * فرا گيريد * ( ما آتَيْناكُمْ ) * آنچه داديم شما را از احكام شرع * ( بِقُوَّةٍ ) * بجد تمام و جهد قوى يعنى بثبات و يقين كه شايبهء شك نداشته باشد و عياشى روايت كرده كه از صادق عليه السّلام پرسيدند كه مراد بقوة در آيهء * ( خُذُوا ما آتَيْناكُمْ بِقُوَّةٍ ) * ابدانست يا قلوب فرمود ( بهما جميعا ) يعنى مراد هم قوة بدنست در طاعة و هم قوت دل در اعتقاد * ( وَاذْكُرُوا ) * و ياد گيريد و فراموش مكنيد و يا پيوسته ياد كنيد و تفكر نمائيد * ( ما فِيه ) * آنچه در او است از ثواب و عقاب و عمل بمضمون آن كنيد از ابو عبد اللَّه عليه السّلام مرويست كه معنى آنست كه ياد كنيد آنچه در ترك آنست از عقوبت پس عمل به آن كرده ترك آن مكنيد * ( لَعَلَّكُمْ تَتَّقُونَ ) *\r\n","description":"","footnote":"","page_name":" 205 ","page_number":205},
  {"content":"\r\nتا باشد كه شما بپرهيزيد از ناشايستگيها يعنى تا مجتنب شويد از معاصى و يا باميد آنكه از متقيان باشيد پس كلام در تقدير اينست كه ( لكى تتقوا و يا رجاء منكم ان تكونوا متقين ) و چون بمذهب حق افعال اللَّه معلل بغرض است پس اين كلام متعلق است بمحذوفى و تقدير اينكه قلنا خذوا و اذكروا ارادة ان تتقوا يعنى گفتيم كه اخذ احكام تورية كنيد و به آن متذكر شويد به جهت ارادهء آنكه بپرهيزيد از معاصى و ايشان ملجا شده و احكام آن را قبول كردند و به آن منقاد شدند و بعد از اخذ اين ميثاق به آن وفا نكرده از آن اعراض كردند كما قال * ( ثُمَّ تَوَلَّيْتُمْ ) * پس روى بگردانيديد از وفا به آن * ( مِنْ بَعْدِ ذلِكَ ) * از پس فرا گرفتن و قبول كردن آن و عهد كردن بر وفا نمودن بر آن بر جد تمام و عزيمت مالا كلام * ( فَلَوْ لا فَضْلُ اللَّه عَلَيْكُمْ ) * پس اگر نه فضل و بخشايش خداى بودى بر شما * ( وَرَحْمَتُه ) * و بخشش او نسبت بشما بتوفيق دادن شما را بتوبه و يا بوجود با جود محمد صلَّى اللَّه عليه و آله كه شما را به حق دعوت كرده و راه راست نموده * ( لَكُنْتُمْ مِنَ الْخاسِرِينَ ) * هر آينه ميبوديد از جملهء زيانكاران و مغبونان بانهماك در معاصى و يا باضلال در فترت رسل بدانكه لو در اصل براى امتناع شيء است جهت امتناع غير آن پس اگر بر لا داخل شود مفيد اثباتست كه آن امتناع شيء است به جهت ثبوت غير آن مانند قول عمر لو لا على لهلك عمر و اسمى كه بعد از آن واقع شده نزد سيبويه مبتداست و خبر آن واجب الحذفست به جهت دلالت كلام بر آن و سد جواب در مسد آن و نزد كوفيان فاعل فعل محذوفست اى ( لو انتفى الفضل ) از ابو العاليه روايت است كه مراد بفضل اللَّه اسلام است و برحمت قرآن يعنى امداد شما كرديم بر ايمان و ازاحهء علت نموديم در آن تا ايمان آورديد و غير ان برانند كه مراد بفضل و رحمت دفع عذاب بود از ايشان و امهال ايشان تا توبه كردند و خويشتن را از عذاب عاجل و عقاب اجل برهانيدند و ذكر اعطاء ايمان يا توبه بعنوان فضل جهت آنست كه حقتعالى داعى مردمان است به آن و مقدر بر آن و مرغب در آن و احتمال دارد كه مراد بفضل رفع جبل باشد چه آن متضمن لطف و توفيق است زيرا كه بسبب آن منقاد احكام و اوامر شده عذاب از ايشان مرتفع گشت و جبل بر ايشان واقع نشد * ( وَلَقَدْ عَلِمْتُمُ ) * و اين نيز خطاب بيهود است يعنى هر آينه نيك دانسته‌ايد * ( الَّذِينَ ) * احوال آنان را كه در زمان داود عليه السّلام * ( اعْتَدَوْا ) * از حد فرمان درگذشتند * ( مِنْكُمْ ) * از شما در شهر ايله * ( فِي السَّبْتِ ) * در حكم روز شنبه كه منع ايشان كرده بوديم از صيد ماهى در آن و ايشان مخالفت كرده در آن روز\r\nبحيله ماهى ميگرفتند لام براى توطيه قسم است و سبت مصدر سبت اليهود است بمعنى ( عظمت يوم السبت ) و اصل آن قطع است يعنى در اين روز مأمور شده بودند كه ترك صيد كنند و از صبح تا شام مشغول عبادت باشند پس بعضى از ايشان\r\n","description":"","footnote":"","page_name":" 206 ","page_number":206},
  {"content":"\r\nدر زمان او در قريه ايله كه بر ساحل بحر اخضر بود مقيم شده بودند از اين امر در گذشتند و بصيد ماهى مشغول شدند و در روايت آمده كه روز شنبه همهء ماهيان دريا به آن بقعه جمع ميشدند و سر از آب بيرون ميكردند و ايمن بودند از آنكه كسى در آن روز تعرض بايشان رساند چه مدت متمادى بود كه در اين روز كسى مزاحم ايشان نميشد و ايشان دانسته دليرانه در آن موضع جمع ميشدند و چون روز به آخر ميرسيد همه ميرفتند و از آنها كسى اثرى نميديد تا بشنبه ديگر اينحال بر سكنه انقريه شاق آمد و آخر حيله كرده در پيرامن آن دريا حوضها كندند و آب دريا در آن ميگشادند و روز شنبه آن حوضها پر از ماهى ميشد و ايشان در آخر روز راه آن آب را ميبستند و ماهيان نميتوانستند كه به دريا روند و روز يكشنبه آن را صيد ميكردند و ميگفتند روز جمعه آب را بحوض ميكنيم و روز يكشنبه ماهى را ميگيريم پس فعلى كه مخالف امر خدا باشد از ما صادر نميشود و در آن شهر هفتاد هزار مرد بودند و چون مدتى بر اين برآمد مردمان دلير شدند و روز شنبه نيز بصيد كردن ماهى مشغول ميشدند و مدتى بر اين گذشته صاحب جمعيت شدند و مال بسيار جمع كردند و بعضى از صلحاى ايشان هر چند ايشان را از اين نهى ميكردند ايشان از آن منزجر نميشدند و در آن عمل منهى ارتكاب مينمودند پس با ايشان گفتند كه ما از اينموضع جلاى وطن ميكنيم تا چون عذاب الهى بر شما فرود آيد ما داخل شما نباشيم پس بگوشه شهر رفته از ايشان اعتزال كردند و با ايشان مخالطه و مناكحت و معامله نميكردند داود عليه السّلام بر آنها دعا كرده حقتعالى انزال عذاب كرد بر ايشان و همه را به صورت بوزينه مسخ فرموده كما قال اللَّه تعالى * ( فَقُلْنا لَهُمْ ) * پس گفتيم ما مر ايشان را بعد از خلاف امر * ( كُونُوا قِرَدَةً ) * باشيد بوزينگان * ( خاسِئِينَ ) * رانده شدگان و خوار گشتگان اين خبر بعد از خبر است و تقدير اين است كه ( كونوا جامعين بين القردة و الخسوء و هو الصغار و الطراد ) يعنى جمع اين دو صفت كنيد كه آن صورت قرده است و صغار و طرد از رحمت پس صورت ايشان به صورت بوزينه شد و هر جا كه ميرفتند آنها را از نزد خود ميراندند تا شآمت آنها بايشان نرسد مرويست كه صباح آن شب كه اين عذاب برايشان فرود آمد مردمان مصلح كه از ايشان كنار كرده بودند از مواضع ايشان هيچ آوازى نميشنيدند و كسى را نميديدند و درهاى ايشان گشوده نشد پس بر بالاى حصار آن شهر برآمدند ديدند كه همه به صورت بوزينه مسخ شده بودند شكر الهى بتقديم رسانيدند و به خدا ملتجى شدند و در طاعت افزودند و آن همه ممسوخات سه روز ماندند و بعد از آن مردند و هيچ كدام بيش از سه روز زنده نماندند و مجاهد گفته صورت ايشان مسخ نشد بلكه قلوب ايشان ممسوخ شد پس تمثيل ايشان بقردة تمثيل ايشان باشد بحمار در آيه كَمَثَلِ الْحِمارِ يَحْمِلُ أَسْفاراً و قول اول اكثر و اشهر و اصح است و اصوب و مراد بقوله * ( كُونُوا قِرَدَةً ) * امر نيست به جهت عدم قدرت ايشان بر آن بلكه مراد به آن سرعت تكوينست و صيرورت ايشان به نحوى كه مراد او سبحانه بود * ( فَجَعَلْناها ) * پس گردانيديم مسخية و عقوبت\r\n","description":"","footnote":"","page_name":" 207 ","page_number":207},
  {"content":"\r\nرا و از ابى جعفر عليه السّلام مرويست كه ضمير راجع است بامت ممسوخه يعنى گردانيديم اهل ايله را كه مسخ شده بودند * ( نَكالًا ) * عبرتى نكل و قيد كننده يعنى بند نهنده از مثل عمل ايشان و پند دهنده * ( لِما بَيْنَ يَدَيْها ) * مر آنها را كه پيش از ايشان بوده‌اند از قرون سابقه * ( وَما خَلْفَها ) * و آنها كه پس از ايشان بوده‌اند مراد امم لاحقه‌اند چه مسخية ايشان مذكور بوده در زبر اولين و قصهء ايشان مشهور در ميان آخرين و يا بين يدى بمعنى عند است يعنى عبرتى از براى اهل عصر ايشان و از براى كسانى كه بعد از ايشان بودند و يا از براى قرايى كه قريب بايشان بودند و قرايى كه متباعد بود\r\nاز ايشان و يا از براى اهل انقريه و آنچه حوالى ايشان بود و يا به جهت آنچه مقدم بر اين عقوبت بود از ذنوب ايشان و آنچه متأخر از آن بود و بنا بر اين لام براى سببيه است * ( وَمَوْعِظَةً لِلْمُتَّقِينَ ) * و پندى براى پرهيزكاران از قوم ايشان و براى هر كه بپرهيزد از اين معاصى در حين استماع اين قصه از باقر و صادق عليه السّلام ماثور است كه\r\n* ( لِما بَيْنَ يَدَيْها ) * اى لما معها ينظر اليها من القرى و ما خلفها نحن و لنا فيها موعظة )\r\nو بنا بر اين ما بمعنى من است يعنى براى كسانى كه با ايشان بودند از اهل قرى و كسانى كه خلف ايشان باشند يعنى ما كه امت محمديم صلَّى اللَّه عليه و آله و موعظه از براى ما و در انوار گفته كه نكال بمعنى ما يقيد به است مأخوذ از نكل بمعنى قيد و اصل آن منع است و تسميهء عبرت به آن باعتبار آنست كه هر كه اين قضيه را ميبيند يا ميشنود از مثل آن نكول مىكند و ممتنع مىشود و باز ميايستد و ما يا بر معنى خود است و يا بمعنى من و ضمير يا راجع است به جماعت يا قرى باعتبار اهل آن اى ( لما بين يديها و ما خلفها من القرى او الامم او الجماعة ) و نزد سدى راجع است بذنوب و در آية دلالت است بر آنكه هر كه مثل اين عمل ميكرد از امم سابقه و لاحقه مستحق اين عقوبت ميشد كه آن تشويه و تغيير خلقت است چه اين عبرت همهء مردمانست و تحذير ايشان و تنبيه متقيان بر آنكه در معاصى اقدام مكنيد تا مستحق عذاب و سخط الهى نشويد و نيز در بيان قساوت قلب و عدم تنبيه بنى اسرائيل از معجزات ظاهره و آيات باهره ميفرمايد كه * ( وَإِذْ قالَ مُوسى ) * و ياد كنيد اى بنى اسرائيل وقتى كه گفت موسى * ( لِقَوْمِه ) * مر گروه خود را وقتى كه در ميان خود كشتهء يافتند عاميل نام و ميخواستند كه قاتل او معلوم گردد * ( إِنَّ اللَّه يَأْمُرُكُمْ ) * بدرستى كه خدا ميفرمايد شما را * ( أَنْ تَذْبَحُوا بَقَرَةً ) * آنكه بكشيد گاوى را و بيان اين قصه بر اين وجه بود كه در ميان بنى اسرائيل مردى بود عاميل نام و او را مال بسيار بود و هيچ وارثى نداشت غير از يك پسر پسران برادران او ميخواستند تا مال وى را بميراث بردارند نه پسر وى و اين عاميل مردى دراز عمر بود پس پسران برادران او به جهت طمع ميراث پسر عم را بكشتند و در شب وى را بدر مسجدى از بنى اسرائيل كه آن را دوازده در بود بعدد اسباط ايشان بينداختند و چون روز\r\n","description":"","footnote":"","page_name":" 208 ","page_number":208},
  {"content":"\r\nشد اهل آن در مقتول را بدر ديگر كشيدند و ميان دو سبط كه اين دو در تعلق بايشان داشت خصومت افتاد و گويند بنو عم وى آمدند و دعوى كردند بر سبطى كه ايندر تعلق بايشان داشت و ميان ايشان نزاع واقع شد و از ابن عباس روايتست كه مقتول عاميل بود نه پسرش چه او را هيچ فرزندى نبود و پسر برادرش استبطاى حياة او كرده وى را بكشت بطمع ميراث و گويند قتل او به جهت آن بود كه پسر برادر دختر او را خطبه كرده بود و او امتناع نموده آن را به كسى ديگر تزويج كرد و اين قول از صادق عليه السّلام مرويست و از امام رضا عليه السّلام نقل است كه مردى از بنى اسرائيل خويش خود را بكشت و او را بر طريق افضل اسباط بينداخت بعد از آن بيامد و دعوى خون بر او كرد القصه نزد موسى آمدند و صورت اين حال را بر او عرض كردند و وى را گفتند از حق تعالى در خواه كه ما را اعلام كند كه قاتل اين مرد كيست تا نزاع و خصومت ميان ما مرتفع گردد و موسى عليه السّلام بعد از دعاء ايشان را گفت كه حقتعالى ميفرمايد كه گاوى را بكشيد * ( قالُوا ) * گفتند قوم موسى عليه السّلام * ( أَ تَتَّخِذُنا ) * آيا فرا ميگيرى ما را * ( هُزُواً ) * اهل فسوس و سخريه يعنى با ما سخريه ميكنى هزء مصدر است پس ناچار باشد او را از تقدير مضافى مانند ( اهل هزء ) يا ( مكان هزء ) يا بمعنى مفعول اى ( مهزوء بنا ) و يا آنكه بر معنى مصدرية باقى باشد بدون تقدير مضاف به جهت فرط استهزا چه ايشان مبالغه كردند در استبعاد قول موسى و به آن استخفاف كردند و حفص هزوا خوانده بضم زا و قلب همزه بواو القصه چون قول موسى را حمل باستهزا كردند و گفتند ما از تو ميپرسيم كه پسر عاميل را كه كشته و تو مىگويى كه گاوى را بكشيد * ( قالَ أَعُوذُ بِاللَّه ) * گفت موسى كه پناه ميگيرم به خدا * ( أَنْ أَكُونَ مِنَ الْجاهِلِينَ ) * از آنكه باشم از نادانان زيرا كه هزء در مثل اين حال محض جهل است و عين سفه پس موسى عليه السّلام به اين كلام نفى هزء كرد از نفس خود بر طريق برهان و اخراج آن نمود در صورت استعاذه به جهت استفظاع هزء\r\nو فرمود كه هر كه از وى طلب رشد و صلاح كنند از او استهزا در آن حال عين جهالت و سفاهت خواهد بود پس چگونه من بشما استهزا كنم و تخصيص گاو از ساير حيوانات به جهت آن بود كه ايشان عبادت عجل كرده بودند و آن در چشم ايشان وقعى تمام داشت تا قتل آن بر دست ايشان موجب ذلت و مهابت آن باشد تا بدانند كه صلاحيت عبادت ندارد و گفته‌اند چون در قول مراجعت كردند حقتعالى بر ايشان سخت گيرى كرد و امر بگاوى كرد كه متصف بصفتى باشد كه مذكور خواهد شد و اگر نه هر گاوى كه ميكشتند كافى ميبود و علم الهدى ره فرموده كه حقتعالى امر به ذبح بقره كرد كه جامع صفات آتيه باشد و ليكن در اول حال تأخير بيان كرد و تأخير بيان از وقت خطاب روا بود و از وقت حاجت روا نبود و علما اختلاف كرده‌اند در مالك گاو موصوف ابن عباس و وهب بن منبه گفته‌اند كه در بنى اسرائيل مردى صالح بود و پسرى طفل داشت و او را گوسالهء بود چون اجلش نزديك شد آن گوساله را در بيشهء برد و گفت\r\n","description":"","footnote":"","page_name":" 209 ","page_number":209},
  {"content":"\r\nاى خداى ابراهيم اين گوساله را به تو ميسپارم تا چون فرزندم بزرگ شود به او رد كنى و آن مرد بجوار رحمت حق پيوست و آن گوساله در آن بيشه بزرگ شد و قوى گشت و دست به هيچ كس نميداد چون كودك بالغ شد هر روز بيامد و از آن بيشه پشته هيزم بياوردى و بفروختى و در نفقهء خود و مادر صرفكردى يك روز مادر وى را گفت پدر ترا در اين بيشه گوساله بود و آن را بوديعت بخداى سپرده بود و هيچ وديعهء نزد حق تعالى ضايع نشود پسر به بيشه درآمد و آواز داد كه ( يا إله ابراهيم يا من لا يضع الودايع ) وديعهء پدرم به من باز برسان نگاه كرد كاوى در غايت بزرگى و نيكويى بيامد و نزد وى بايستاد وى نام حق تعالى بر زبان رانده ريسمان بر سر او كرد و بياورد و چون ببازار آورد از نيكويى آن گاو مردمان متعجب شدند چون او را به خانه آورد مادرش گفت وى را به فروش و بهاى آن را سرمايه كارى كن و از آن معاش ميگذران و طاعة خدا ميكن گفت آن را چند بفروشم گفت بسه درهم اما چون به اين قيمت يا زياده از آن خرند بى رخصت من نفروشى پسر آن گاو را ببازار آورد و آن را بسه درهم رسانيدند گفت تا از مادرم رخصت نستانم نفروشم گفتند شش درهم بستان و او را خبر مكن گفت نستانم پس مردى قيمت آن را به دوازده رسانيد قبول نكرد و بعد از آن مضاعف ساختند گفت ممكن نيست كه آن را بدون اذن مادر بفروشم و همچنين مىافزودند تا آنكه راضى شدند كه پوست گاو را پر از زر كرده به او دهند گفت بىرخصت مادر محال است كه گاو را بشما دهم مردمان بخنديدند و حكم بسفاهت او كردند و مشترى اين گاو فرشتهء بود كه حق تعالى او را فرستاده بود تا بواسطه اين بخلقان نمايد كه هيچكس بطاعت خدا و رضاى مادر و پدر زيان نكند پس پسر مادر را از آن صورت اخبار كرد زن بالهام الهى دريافت كه خرنده گاو از بنى نوع انسان نخواهد بود گفت اى پسر اين مشترى از رجال الغيب است چون فردا او را ببينى با او مشورت كن در كار اين گاو تا آنچه صلاح بيند ترا خبر كند پس روز ديگر ببازار آمد و آن مرد را ديد با او در كار گاو مشورت كرد او گفت گاو را نگاه دار كه عنقريب در بنى اسرائيل حادثه افتد و ايشان را بدانگاو احتياج واقع شود چون از تو خرند بهاى او را كمتر از پوست او كه پر از زر كنند مفروش پس بعد از چند روز از اين صورت اين حادثه در ميان بنى اسرائيل افتاد و گاوى را كه متصف بصفتى باشد كه حقتعالى به ذبح آن امر كرده بود نيافتند مگر نزد اين پسر پس پوست آن گاو را از زر پر كرده به پسر داده قرار دادند كه گاو را از وى بخرند و در تفسير مجمع البيان آورده كه حضرت رسالت را از حقيقت اين گاو سؤال كردند فرمود كه در بنى اسرائيل جوانى بود نيكوكار و پدر و مادر را حرمت بسيار داشتى و نخواستى كه غبارى از او بر دل ايشان\r\nنشيند روزى سلعهء خريده بود و به خانه آمد تا ثمن او را ببايع دهد اتفاقا پدرش در خواب بود و كليد خانهء او در زير سر او بود وى كراهت داشت از آنكه پدر را بيدار كند پس ساعتى بر بالين او بنشست\r\n","description":"","footnote":"","page_name":" 210 ","page_number":210},
  {"content":"\r\nو او بيدار نميشد و چون كار از حد گذشت سلعه را به صاحبش رد كرد و پدر چون بيدار شد صورت حال را با او گفت پدر را بسيار خوش آمد و اين گاو را به او بخشيد و گفت بعوض سلعه اين را به تو دادم و حقتعالى به جهت ميامن آن نيكويى كه در حق پدر كرد كار اينگاو را بجايى رسانيد كه بچنين قيمتى رسيد و از سدى مرويست كه آن گاو را بفروخت بزرى كه وزن آن ده مقابل آن گاو بود حاصل كه چون موسى عليه السّلام فرمود كه حقتعالى ميفرمايد كه ذبح گاو كنيد * ( قالُوا ادْعُ لَنا ) * گفتند بخوان يعنى سؤال كن براى ما * ( رَبَّكَ ) * پروردگار خود را * ( يُبَيِّنْ لَنا ) * تا بيان كند براى ما * ( ما هِيَ ) * چيست حقيقت آن گاو و حق كلام اين بود كه چنين باشد اى ( بقرة هى يا كيف هى ) يعنى آن كدام بقره است و يا چه صفت دارد و سال او چند است ليكن سؤال ما هى جهت آن بود كه هرگز چنين چيزى نديده و نشنيده بودند كه از نوع بقره اين صورت صادر تواند شد كه به آن مرده زنده شود پس او را جارى مجراى چيزى داشتند كه گوئيا حقيقت آن ايشان را معلوم نيست و فى نفس الامر سؤال از ماهيت نبود بلكه از صفت و سال او ميپرسيدند لا جرم در جواب ايشان * ( قالَ ) * گفت موسى عليه السّلام كه * ( إِنَّه يَقُولُ ) * بدرستى كه ميگويد خدا كه * ( إِنَّها بَقَرَةٌ ) * آن گاويست كه * ( لا فارِضٌ ) * نه پير است و از كار افتاده * ( وَلا بِكْرٌ ) * و نه در اول جوانى و نارسيده به حد كار بلكه آن گاو * ( عَوانٌ بَيْنَ ذلِكَ ) * وسط آن است كه مذكور شد يعنى ميان پيرى و جوانى و لهذا بين به آن مضاف شده چه بين مضاف نميباشد مگر بمتعدد بدانكه فارض بمعنى مسنه است يق ( فرضت البقرة فروضا اذا اسنت ) و اين ماخوذ است از فرض كه بمعنى قطع است چه گاو پير قطع سن او شده و به آخر عمر رسيده و بكر بمعنى فتية و تركيب بكر براى اولية است و منه ( البكرة و الباكورة ) و عوان بمعنى نصف و وسطست كقوله ( نواعم بين ابكار و عون ) و ذلك اشارة است بفارض و بكر و توحيد و تذكير آن با آنكه مشار اليه او مؤنث است و متعدد باعتبار آنكه ذلك اشارتست بما ذكر و عود اين ضماير ببقره و اجراى اين صفات بر آن دلالت مىكند بر آنكه مراد به آن بقرهء معينه است و لازم اينست جواز تاخير بيان از وقت خطاب نه وقت حاجت كه جايز نيست باجماع چنان كه گذشت و كسى كه تاخير بيان از وقت خطاب را نيز تجويز نميكند ميگويد كه در اول امر مراد بقرهء غير مخصوصه بود اما به جهت سؤال ايشان منقلب ببقره مخصوصه شد و لازم اين قول است نسخ حكم قبل از فعل چه تخصيص ابطال تخييريست كه ثابت شده باشد بنص و اين جايز است قبل از فعل به جهت آنكه جايز است كه مصلحت مقتضى آن باشد كه حكم بعد از فوات وقت آن متغير شود و مؤيد اين قول است آنچه از پيغمبر ص مرويست كه ( لو ذبحوا اى بقرة أرادوا لأجزأتهم و لكن\r\n","description":"","footnote":"","page_name":" 211 ","page_number":211},
  {"content":"\r\nشددوا على انفسهم فشدد اللَّه على انفسهم ) يعنى اگر هر گاوى را كه ميخواستند ذبح ميكردند ايشان را مجزى ميبود و لكن چون تشديد و سخت گيرى كردند بر خود و در قول مراجعت نمودند حق تعالى نيز بر ايشان تشديد و مراجعت كرد پس به جهت اين تقريع ايشان فرمود بتمادى و زجر ايشان كرد از مراجعت بقوله * ( فَافْعَلُوا ما تُؤْمَرُونَ ) * پس بكنيد آنچه فرموده ميشويد به آن ضمير مفعول كه راجع بموصول باشد محذوفست اى ( ما تؤمرونه ) بمعنى ( تؤمرون به ) كقوله ( امرتك الخير فافعل ما امرت به ) و ميتواند بود كه ما مصدريه باشد و مصدر بمعنى مفعول اى ( فافعلوا امركم بمعنى مأموركم ) يعنى اقدام نمائيد بفرموده شدهء خود و امتثال امر حق تعالى نمائيد * ( قالُوا ) * گفتند بار ديگر * ( ادْعُ لَنا رَبَّكَ ) * بخوان براى ما پروردگار خود را * ( يُبَيِّنْ لَنا ) * تا ظاهر و هويدا سازد براى ما * ( ما لَوْنُها ) * كه چيست رنگ آن بقره * ( قالَ إِنَّه يَقُولُ ) * گفت موسى كه ميگويد خدا * ( إِنَّها بَقَرَةٌ صَفْراءُ ) * بدرستى\r\nكه آن گاويست زرد * ( فاقِعٌ لَوْنُها ) * در غايت زرديست رنگ آن بر وجهى كه * ( تَسُرُّ النَّاظِرِينَ ) * شاد گرداند و متعجب و مسرور سازد از رنگ خود نظر كنندگان را بوى فقوع بمعنى نصوع الصفرة است و لهذا اصفر به آن مؤكد مىشود فيقال ( اصفر فاقع ) كما يقال اسود حالك و اسناد آن بلون با آنكه صفت صفراء است به جهت ملابست لونست بصفراء و در اين اسناد مزيت تاكيد است كانه قيل ( صفراء شديدة الصفرة صفرتها ) و حسن تفسير آن نموده به اينكه سوداء شديدة السوداء و جمالات صفر را نيز به اين تفسير نموده‌اند و ميشايد كه تعبير بصفرة از سوداء به جهت آن باشد كه صفراء از مقدمات سواد است و يا اينكه بر فوق سواد ابل صفرة مىباشد و در اين نظر است زيرا كه صفرة به اين معنى مؤكد بفقوع نميشود و اصل سرور لذتيست در قلب نزد حصول نفع يا توقع آن مأخوذ از سر و چون هنوز اشتباه ايشان باقى بود از اين جهت تكرار سؤال اول كردند به جهت استكشاف زايد و بار ديگر\r\n* ( قالُوا ادْعُ لَنا ) * گفتند بموسى كه بخوان از بهر ما * ( رَبَّكَ ) * خداوند خود را * ( يُبَيِّنْ لَنا ) * تا آشكارا گرداند براى ما * ( ما هِيَ ) * كه آن چه گاويست كار كننده است يا در صحرا چرنده است و بعد از آن به جهت اعتذار تكرار سؤال گفتند كه * ( إِنَّ الْبَقَرَ ) * بدرستى كه گاو آن * ( تَشابَه عَلَيْنا ) * متشابه شده‌اند بر ما چه ميانه سال زرد رنگ بسيارند و تذكير فعل باعتبار لفظ بقر است * ( وَإِنَّا ) * و بدرستى كه ما * ( إِنْ شاءَ اللَّه ) * اگر خواهد خدا * ( لَمُهْتَدُونَ ) * هر آينه از جمله راه يافتگان باشيم بدين گاو يا بقاتل عاميل و از حضرت رسالت صلَّى اللَّه عليه و آله منقول\r\n","description":"","footnote":"","page_name":" 212 ","page_number":212},
  {"content":"\r\nاست كه اگر بنى اسرائيل انشاء اللَّه نگفتندى هرگز آن گاو را نيافتندى و شافعيه به اين آيه احتجاج كرده‌اند بر آنكه همه حوادث باراده حقتعالى است و بر آنكه امر گاه هست كه منفك مىشود از اراده و اگر نه وقوع شرط بعد از امر بيمعنى خواهد بود و اين قول باطل است چه آن مستلزم آنست كه اراده حق سبحانه متعلق شده باشد بحدوث زنا و شرب خمر و غير آن و موجب آنكه حقتعالى امر نمايد به چيزى كه خلاف مصلحت و حكمت باشد چه مصلحت لازم اراده است پس بر تقدير انفكاك امر از اراده مصلحت منتفى خواهد بود ( تعالى اللَّه عن ذلك علوا كبيرا ) و جواب از احتجاج ايشان آنست كه مراد شرطيه آنست كه اگر حق تعالى اسباب لطف و توفيق بما عنايت فرمايد به اين طريق كه تبيين را زياده گرداند در بقرهء مخصوصه هر آينه ما بعد از حدوث بيان راه يابيم و امر حقتعالى ايشان را بقتل بقره مانند امر او است كفار را بايمان كه موقوفست باسباب لطف و توفيق و تفكر و تدبر ايشان در آن پس ارادهء او موقوف به اين باشد و اين معنى مستلزم قول مذكور نيست تا احتجاج به آن توان كرد و معتزله گفته‌اند كه اين كلام دالست بر آنكه ارادهء حقتعالى حادث است اى ( ان حدث مشية اللَّه ) و بعضى جواب از اين داده‌اند كه تعليق باعتبار تعلق است حاصل كه چون بنى اسرائيل طلب تبيين كردند در بقره بر وجهى كه رفع تشابه شود * ( قالَ ) * گفت موسى بايشان كه * ( إِنَّه يَقُولُ ) * بدرستى كه حقتعالى ميفرمايد * ( إِنَّها بَقَرَةٌ ) * بتحقيق كه آن گاويست * ( لا ذَلُولٌ ) * نه رام گشته و نرم شده كه به حكم زارع * ( تُثِيرُ الأَرْضَ ) * بشوراند و منقلب سازد زمين را * ( وَلا تَسْقِي الْحَرْثَ ) * و نه كه آب دهد كشت را لا ذلول صفت بقره است بمعنى غير ذلول و لا ثانيه مزيده است براى تأكيد لاء اولى و اين هر دو فعل صفت ذلولند كانه قيل ( غير ذلول مثيرة و لا ساقية ) يعنى آن گاو متصف است به اينكه متذلل و رام نيست كه شورندهء زمين و آب دهندهء آن باشد بلكه آن * ( مُسَلَّمَةٌ ) * دست باز داشته شده است از همهء گاوها و بسر خود چرا مىكند و يا آنكه وارسته شده است از عيوب و يا خالص گردانيده شده است لون آن مأخوذ از ( سلم له كذا اذا خلص له ) * ( لا شِيَةَ ) * نيست هيچ رنگى كه مخالفت رنگ زردى باشد * ( فِيها ) * در او حتى كه سم و شاخش هم زرد است شية مصدر ( و شاه و شيئا و شية ) است اى ( خلط بلونه لون اخر ) و چون بنى اسرائيل صفات مذكوره كه موجب رفع تشابه ايشان بود شنيدند * ( قالُوا الآنَ ) * گفتند اكنون كه اين صفتهاى بيان كردى * ( جِئْتَ بِالْحَقِّ ) * آوردى راستى را يعنى حقيقت آن را بيان كردى و تمام صفت آن را روشن باز گفتى براى ما پس تفحص آن گاو كردند و آن را\r\n","description":"","footnote":"","page_name":" 213 ","page_number":213},
  {"content":"\r\nدر نزد آن پسر كه مذكور شد يافتند و نام اين گاو مذهبه بود و قيمت سوقى آن از سه درهم متجاوز نبود و هر چند كه او از فروختن ابا مينمود ايشان در بهاى آن ميافزودند تا قرار به اين دادند كه پوست آن را پر از زر كنند و به او دهند پس آن گاو را به اين بها بايشان فروخت * ( فَذَبَحُوها ) * پس بكشتند آن را و نكتهء در ذبح اين نوع گاو آن بود كه تا سرزنش گوساله پرستان بود به اينكه گاوى اين چنين با آنكه در نهايت حسن است و غايت جمال قابل ذبح است پس گاوهاى ديگر بطريق اولى سزاوار ذباحه باشند نه عبادت القصه آن را ذبح كردند * ( وَما كادُوا يَفْعَلُونَ ) * و نزديك نبود كه بكنند آنكار را يعنى ايشان نخواستند كه آن را بخرند و بكشند به جهت گرانى\r\nبهاى آن و اما در ثانى الحال به خريدن آن راضى شدند و آن را بكشتند و يا به جهت خوف فضيحت در ظهور قاتل نخواستند كه بكشند گاو را و يا نزديك به آن شده بود كه سؤالات را منتهى سازند به جهت كثرت مراجعات ايشان و تطويل آن بدانكه كاد از افعال مقاربه است كه موضوع است براى دنو خبر بر سبيل حصول و چون نفى بر او داخل شد بعضى بمعنى اثباتست مطلقا و نزد بعضى آنست كه اگر ماضى است بمعنى اثبات است و اگر مستقبل است بمعنى نفى و صحيح آنست كه آن مانند ساير افعال است * ( وَما كادُوا يَفْعَلُونَ ) * منافى * ( فَذَبَحُوها ) * نيست به جهت اختلاف وقتين زيرا كه معنى آنست كه ( ما قاربوا ان يفعلوا حتى انتهت سؤالاتهم و انقطعت تعللاتهم كالمضطر الملجأ الى الفعل ) * ( وَإِذْ قَتَلْتُمْ نَفْساً ) * اين اول قصهء مذكوره است و تقديم قوله وَإِذْ قالَ مُوسى لِقَوْمِه إِنَّ اللَّه يَأْمُرُكُمْ أَنْ تَذْبَحُوا بَقَرَةً تا بقوله و ما كادُوا يَفْعَلُونَ بر اين به جهت استقلال آنست بنوعى ديگر از مساوى و مقابح ايشان كه آن استهزاء است بامر و استقصاى مراجعت در سؤال و ترك مسارعت بامتثال و معنى آن اينست كه ياد كنيد وقتى كه بكشيد يكى را كه عاميل بود يا پسر او * ( فَادَّارَأْتُمْ فِيها ) * پس اختصام و اختلاف كرديد در آن نفس مقتول يعنى در آنكه كه او را كشته و اصل ( ادارأتم تداراتم ) بود بمعنى تدافعتم تا را در دال ادغام كردند و به جهت آنكه ابتدا بساكن محال است همزهء مكسوره در اول آن در آوردند و تنزيل ادراء بمعنى اختصام جهت آنست كه هر يك از متخاصمين در صدد دفع يكديگرند و يا آنكه ادراء بمعنى خود باقيست كه آن تدافع است چه هر يك طرح قتل ميكردند از نفس خود و بمخاصم خود نسبت ميدادند * ( وَاللَّه مُخْرِجٌ ) * و خداى بيرون آورنده است و ظاهر كننده * ( ما كُنْتُمْ تَكْتُمُونَ ) * آن چيزى را كه هستيد شما كه ميپوشيديد از قتل بناحق و اعمال مخرج به جهت آنست كه بمعنى مستقبل است مانند اعمال باسِطٌ ذِراعَيْه زيرا كه حكايت حال ماضيه است فَقُلْنا اضْرِبُوه عطفست بر فَادَّارَأْتُمْ و ما بين معطوف و معطوف عليه\r\n","description":"","footnote":"","page_name":" 214 ","page_number":214},
  {"content":"\r\nجملهء معترضه است و ضمير راجع بنفس است و تذكير بنا بر تأويل آن است به شخص يا قتيل يعنى گفتيم ما كه بزنيد شما آن مقتول را بِبَعْضِها بپارهء از آن گاو كه بيخ دم او بود يا زبان يا گوش و يا ران و يا استخوانى از آن يا گوشت پارهء كه بين الكتفين است على اختلاف الاقوال و چون بر وى زدند زنده شد و خون از گردن او ميريخت و نام قاتلان خود را بگفت و آن دو برادر زاده بودند كه بواسطه مال او را بصحرا برده بقتل رسانيده بودند و يا پسر عم مقتول بود چنان كه گذشت و بعد از تسميه يعنى ذكر قاتل خود فى الحال بيفتاد و بمرد كَذلِكَ هم چنان كه اين مرده را زنده گردانيد يُحْيِ اللَّه زنده گرداند خداى الْمَوْتى همهء مردگان را در روز بعث اين كلام دال است بر آنچه محذوفست در كلام سابق اى ( فضربوا فحيى ) يعنى بزدند بر آن مقتول پاره از گاو را پس زنده شد وَيُرِيكُمْ و مينمايد بشما خطاب با آن جماعتى است كه در مجلس احياى عاميل بودند و ميشايد كه خطاب با منكران زمان حضرت رسالت باشد يعنى اى اهل عناد انكار حشر مكنيد كه حق تعالى مينمايد بشما آياتِه دلايل قدرت خود را در احياء لَعَلَّكُمْ تا باشد كه شما يعنى بارادهء اينكه شما تَعْقِلُونَ فكر كنيد و دريابيد اين را و يا به جهت آنكه عقل شما كامل شود و بدانيد كه كسى كه قدرت دارد بر زنده كردن نفسى هر آينه بر احياى همه نفوس قادر خواهد بود و اينكه حق تعالى احياى آن مقتول نكرد ابتداء بلكه آن را مشروط ساخت بزدن بعضى از گاو مذبوح مشخص معين بر مقتول جهت آنست كه اين متضمن تقربست و اداى واجب و نفع يتيم و تنبيه بر بركة توكل و شفقة بر اولاد و ميمنة بر والدين و اشعار بر آنكه حق طالب آنست كه تقديم قربت كند پيش از قصد مطلوب و متقرب اختيار شيء احسن و پر قيمت نمايد براى قربت و دلالت بر آنكه مؤثر حقيقت مسبب است نه سبب چه از ضم دو مرده به يكديگر تولد حياة غير معقول است و ديگر ايما است به آنكه هر كه خواهد كه اعدا عدو خود\r\nرا بشناسد تا در اماته او سعى كند و موت حقيقى را به او چشاند طريقش آنست كه ذبح بقره نفس خود كند كه آن قوهء شهويه است تا حرص و شره صبى از او زايل شده و ضعف كبر لا حق آن شده معجب و رائق المنظر باشد و مذلل نباشد در طلب دنيا و مسلم باشد از تدنس بحطام آن و مخلوط نباشد بلونى از مقابح بر وجهى كه اثر آن تذكيه بنفس او رسيده زنده شود بحياة طيبه و حقيقت حال بر او منكشف شده ادراء و نزاع ميان عقل و وهم او مرتفع گردد و در ايراد اين قصه دلالت است بر صدق نبوت نبى ما چه غوامض اخبار بنى اسرائيل را بايشان اعلام نموده بر وجهى كه هيچ كس را ممكن نيست دانستن مگر كه كتب اولين را خوانده باشد و يا بطريقهء وحى به او رسيده باشد و يهود كه مخالف آن حضرت بودند\r\n","description":"","footnote":"","page_name":" 215 ","page_number":215},
  {"content":"\r\nتصديق قول او كردند در اين اخبار با آنكه ميدانستند كه امى است و هيچ كتابى نخوانده پس اين اخبار آيت صادعه و حجت ساطعه باشد در ثبوت نبوت آن حضرت بر ايشان و چون حقتعالى ذكر معجزهء باهره و علامت ظاهره نمود بر بنى اسرائيل در عقب آن بيان طغيان و عصيان ايشان ميفرمايد بقوله * ( ثُمَّ قَسَتْ قُلُوبُكُمْ ) * پس سخت گشت دلهاى شما اى يهود * ( مِنْ بَعْدِ ذلِكَ ) * از پس زنده شدن آن مقتول و يا بعد از جميع آيات و معجزات كه تعداد آن نموده شد خطاب راجع باولياء مقتول است يعنى يا آنكه از براى شما مقتول را زنده گردانيديم تا قاتل خود را براى شما بيان كرد و يا راجع بجميع بنى اسرائيل است كه با وجود مشاهده آيات مذكوره سخت دل شدند و انقياد نكردند و قساوت عبارتست از غلظ با صلابت هم چنان كه در حجر است و قساوت قلب مثل است در بعد آن از اعتبار و تذكر و ذكر ثم از جهت استبعاد قسوتست يعنى با آنكه آيات مذكوره موجب لين قلب است دل شما غليظ و سخت شده * ( فَهِيَ ) * پس دلها كه شما راست * ( كَالْحِجارَةِ ) * مانند سنگست در سختى و درشتى * ( أَوْ أَشَدُّ قَسْوَةً ) * يا سختتر است از سنگ از روى قساوت و غلظت يعنى در قساوت مثل حجاره است يا زايد بر آن و يا قلوب شما مثل حجاره است و يا مثل آن چيزى كه سختتر است از حجارت در قساوت مانند حديد پس بنا بر اين معنى مضاف محذوف باشد و مضاف اليه قائم مقام او شده و تقدير آنكه فهى ( مثل الحجارة او مثل ما هو اشد منها قسوة كالحديد ) و چون اشد متضمن مبالغه است و دلالت بر اشتداد ( قسوتين ) و اشتمال مفضل بر زياده از اين جهت نگفت كه ( او اقسى منها ) و او از براى ترديد است و معنى اينكه هر كه معرفت دارد به حال قلوب ايشان تشبيه آن مىكند بحجارة يا به آنچه قساوت آن از آن بيشتر است و سختتر و يا او بمعنى بل است يعنى دل ايشان مانند حجاره است بلكه سختتر از آن از قبيل وَأَرْسَلْناه إِلى مِائَةِ أَلْفٍ أَوْ يَزِيدُونَ چه از ابن عباس مرويست كه ايشان صد و چهل هزار بودند پس آن در حكم ام منقطعه است و يا آنكه ايراد او بر سبيل ابهام باشد بر مخاطب و المعنى ( انها كاحد هذين فى انه لا يخرج عنهما ) و يا آنكه از براى تفصيل و تميز باشد اى ( بعضها كالحجارة و بعضها اشد منها ) و يا از براى تخيير از قبيل جالس الحسن او ابن سيرين اى ان شبهة قستوتها بالحجر اصبت و ان شبهتها بما هو اشد اصبت و ان شيهتها بهما جمعيا اصبت و يا بمعنى واو است كقوله أَوْ بُيُوتِ أُمَّهاتِكُمْ كه بمعنى و بيوت امهاتكم است يعنى قلوب ايشان مانند حجارت است در وقتى و سختتر از آن در وقتى ديگر بعد از آن بيان اشدية قلوب ايشان مىكند از حجارة بقوله * ( وَإِنَّ مِنَ الْحِجارَةِ ) * و بدرستى كه بعضى از حجارة * ( لَما يَتَفَجَّرُ مِنْه الأَنْهارُ ) * آن چيزيست يعنى آن سنگى\r\n","description":"","footnote":"","page_name":" 216 ","page_number":216},
  {"content":"\r\nاست كه هر آينه روان ميگردد از آن جويهاى بزرگ * ( وَإِنَّ مِنْها ) * و بدرستى كه بعضى ديگر از آن سنگها * ( لَما يَشَّقَّقُ ) * آن چيزيست كه هر آينه ميشكافند * ( فَيَخْرُجُ مِنْه الْماءُ ) * پس بيرون ميآيد از آن آب خورد و گويند مراد از اول عين جاريه است و از ثانى نابعه پس تكرار نباشد و يا حجارة اول جبال است و ثانى حجارة\r\nموسى و يا اول انفجار عيون است بدون عمل يد كه ان انشقاق حجارة باشد بنفسه و ثانى بمعاونت يد كه آن شكافتن آن باشد * ( وَإِنَّ مِنْها ) * و بتحقيق كه برخى ديگر از آن * ( لَما يَهْبِطُ ) * آن چيزيست كه فرود آيد و از بلندى به پستى ميل كند * ( مِنْ خَشْيَةِ اللَّه ) * از جهة ترس خدا حاصل معنى آنست كه حجارة متاثر و منفعل مىشود به اين وجه كه بعضى از آن منشق مىشود و آب از آن تابع ميگردد و انهار از آن منفجر مىشود و برخى از آن از اعلاى جبل متردى مىشود به جهت انقياد اراده الهى و امتثال امر او و قلوب يهود متاثر و منفعل نميشود از امر او پس قلوب ايشان سختتر باشد از حجارة و چون تفجر بمعنى تفتح است بسعت و كثرة بخلاف تشقق از اينجهت اسناد آن بانهار كرده كه آن جداول عظيمه است و اسناد تشقق بمياه و خشية مجاز است در سنگ از امتثال و انقياد و يا آنكه معنى آن باشد كه كوه عظيم با وجود صلابة و شدة و عظمة اگر عقل داشته باشد و ترس الهى بر وى رسد بر جاى نماند و زايل گردد و فرو افتد كقوله تعالى لَوْ أَنْزَلْنا هذَا الْقُرْآنَ عَلى جَبَلٍ لَرَأَيْتَه خاشِعاً مُتَصَدِّعاً مِنْ خَشْيَةِ اللَّه و در حديث آمده كه\r\n( انى لأعرف حجرا بمكة يسلم على قبل ان ابعث و انى لاعرفه الان )\r\nيعنى سنگى را مىشناسم كه سلام بر من ميكرد پيش از آنكه مبعوث شوم و اكنون ميدانم كه آن سنگ كدام است و شبههء نيست كه اين بجهة اعطاى عقل بوده به آن و اگر نه از جماد اينمعنى متصور نيست بعد از آن جهت تهديد و تخويف و تشديد وعيد بر شدة قساوت ايشان ميفرمايد كه * ( وَمَا اللَّه بِغافِلٍ عَمَّا تَعْمَلُونَ ) * و نيست حقتعالى بى خبر از آنچه ميكنيد شما بلكه عالم است بهمهء آن و همه شما را به جهت آن ( به عذاب اليم و عقاب عظيم ) معذب و معاقب خواهد كرد و بعد از آن به جهت قطع طمع از ايمان اين نوع يهود خطاب به حضرت رسالت صلَّى اللَّه عليه و آله و ساير اهل ايمان مىكند و ميگويد كه * ( أَ فَتَطْمَعُونَ ) * آيا طمع ميداريد * ( أَنْ يُؤْمِنُوا لَكُمْ ) * آنكه تصديق كنند جهودان مر شما را در آنچه مىگوييد از دعوة ايشان با سلام و ميتواند بود كه لام براى سبب باشد يعنى طمع داريد كه يهودان ايمان آرند به جهت دعوت كردن شما ايشان را بدين اسلام * ( وَقَدْ كانَ ) * و حال آنكه بودند * ( فَرِيقٌ مِنْهُمْ ) * گروهى از اسلاف ايشان يعنى از آن هفتاد كس كه بىواسطهء بشرى * ( يَسْمَعُونَ كَلامَ اللَّه ) * ميشنودند كلام خدا را بر كوه طور * ( ثُمَّ\r\n","description":"","footnote":"","page_name":" 217 ","page_number":217},
  {"content":"\r\n* ( يُحَرِّفُونَه ) * پس ميگردانيدند آن سخن را * ( مِنْ بَعْدِ ما عَقَلُوه ) * از پس آنكه دانسته بودند و دريافته حقيقت آن را بدون شك و شبهه و چون بميان قوم آمدند گفتند ما سخن حق و امر و نهى او را شنيديم و ليكن در آخر گفت كه اينها را كه بشما فرموده‌ام مخيريد اگر ميخواهيد در عمل آريد و اگر نخواهيد نكنيد و از آن باك مداريد * ( وَهُمْ يَعْلَمُونَ ) * و حال آنكه ايشان ميدانستند كه افترا ميكنند و از ابو جعفر مرويست كه مراد يهودان زمان حضرت رسالت صلَّى اللَّه عليه و آله اند و معنى آنكه يهودانى كه معاصر تواند ميشنوند تورية را و تحريف ميكنند آن را مانند تحريف نعت و صفت تو و آيهء رجم و يا تأويل آن ميكنند و بر وفق متمناى خود تفسير ميكنند و بنا بر معنى اول مراد آنست كه اخيار اين جماعت و پيشوايان ايشان هر گاه بر اينحالت بوده باشند كه بعد از استماع كلام از خدا افترا كنند و چيزى كه او نگفته باشد به او نسبت دهند پس سفله و جهلهء ايشان كه در زمان شمااند كافر شوند و تحريف آيات تورية نمايند بطريق اولى چه اتباع در آنچه ميكنند تابع رؤساى خود ميباشند و در آيه دلالة است بر عظم ذنب در تحريف شرع و اين شامل اظهار بدع در فتاوى و قضايا و جميع امور دين نيز هست آورده‌اند كه روزى حضرت رسالت صلَّى اللَّه عليه و آله فرمود كه يهودان بعد از اين در مدينه داخل نشوند چه از آمدن ايشان به اين صوب فتنه و ناصواب ظاهر مىشود پس بعضى از منافقان يهود اول روز بمدينه ميآمدند كه ما مسلمانيم همچون شما و آخر روز بازگشته بياران خود ميپيوستند كما قال اللَّه تعالى * ( وَإِذا لَقُوا ) * و چون ملاقات كنند يهودان * ( الَّذِينَ آمَنُوا ) * آنان را كه ايمان آورده‌اند يعنى اصحاب محمد صلَّى اللَّه عليه و آله را * ( قالُوا آمَنَّا ) * گويند كه ما گرويده‌ايم مانند شما و تصديق كرده‌ايم به آنكه محمد صلَّى اللَّه عليه و آله رسولى است كه در تورية بشارة به او واقع شده * ( وَإِذا خَلا ) * و چون خلوت كنند * ( بَعْضُهُمْ إِلى بَعْضٍ ) * برخى از ايشان ببرخى كه ظاهرا و باطنا كافرند * ( قالُوا ) * گويند آن كافران بى نفاق ايشان را بر سبيل تقريع كه * ( أَ تُحَدِّثُونَهُمْ ) * آيا حديث ميكنيد و خبر ميدهيد اصحاب محمد را * ( بِما فَتَحَ اللَّه ) * به آنچه گشاده است خدا ابواب دانش آن را * ( عَلَيْكُمْ ) * بر شما در كتاب شما و قولى آنست كه بعضى از يهود مدينه در اول نزول قرآن اصحاب آن حضرت را از نعت و صفت وى كه در تورية مذكور بود خبر دادند و رؤساى ايشان مانند كعب وحى از آن آگاهى يافته از روى انكار و نهى مخبران را گفتند كه آيا شما ايشان را از صفات محمد خبر ميدهيد * ( لِيُحَاجُّوكُمْ بِه ) * تا مخاصمه كنند و حجة گيرند بر شما به آن * ( عِنْدَ رَبِّكُمْ ) * نزد پروردگار شما يعنى احتجاج نمايند بر شما به آنچه انزال كرده پروردگار شما در كتاب شما ذكر\r\n","description":"","footnote":"","page_name":" 218 ","page_number":218},
  {"content":"\r\nمحاجه بكتاب خدا و حكم او بعنوان محاجه نزد آن از قبيل آنست كه كسى گويد ( عند اللَّه كذا ) و مراد او اين باشد كه ( انه فى كتاب و حكمة\r\n) و گويند * ( عِنْدَ رَبِّكُمْ ) * بمعنى ( عند ذكر ربكم ) است و يا ( بما عند ربكم ) و يا ( بين يدى رسول ربكم ) و يا آنكه معنى اين باشد كه محاجه كنند با شما نزد پروردگار شما روز قيامت و گويند كه حق را ميدانستيد و متابعت نكرديد و در اين تفسير نظر است زيرا كه اخفا دافع اين محاجه نيست و قوله * ( أَ فَلا تَعْقِلُونَ ) * از تتمه كلام ملامت كنندگان است يعنى آيا چرا در نمييابيد اين معنى را كه اسرار خود با خصم در ميان نبايد نهاد و يا آن كه خطابيست از خدا بمؤمنان و متصل به أ فتطمعون و معنى اين كه اى مؤمنان چرا تعقل نميكنيد در حال ايشان تا قطع طمع كنيد از ايمان ايشان از مجاهد مرويست كه سبب نزول اين آيه آن بود كه چون رسول خدا صلَّى اللَّه عليه و آله از جنگ احزاب فارغ شد و قصد حصن بنى قريظه و بنى نضير كرد پس اهل اسلام حصن را احاطه كرده بر گردان خيمه زدند و امير المؤمنين ع رايت رسول اللَّه ( ص ) در دست داشت و در وقت آمدن به آن حصن رسول ( ص ) وى را گفت اى على برو ببركت خدا و يقين بدان كه حق تعالى ناصر توست و زمينها و سراهاى ايشان را به من وعده داده است و سوگند ميخورم به آن خدايى كه تو را بر عمرو بن عبد ود ظفر داد كه تو را مخذول نگرداند پس أمير المؤمنين ع به زير حصن آمد اهل حصن چون وى را بديدند خوف عظيم در دل ايشان افتاد يكى گفت ( جاءكم صاحب محمد ص ) و ديگرى گفت ( اقبل اليكم قاتل عمرو ) و كسى ديگر از كنار حصن آواز داد كه ( قتل على عمروا . صاد على صقرا . قصم على ظهرا . هتك على سترا . ابرم على امرا ) أمير المؤمنين ع بدانست كه ايشان ترسيده‌اند و چون ساعتى آن جا مكث فرمود ايشان بكنار حصن آمدند و زبان بدشنام و سفاهت بگشادند آن حضرت فرمود كه خواستم باز گردم و نگذارم كه رسول بيايد و اين سخنها بشنود در اين خيال بودم كه پيغمبر ( ص ) بيامد و آن سخنها را بشنيد آواز داد كه\r\nيا اخوة القردة و الخنازير انا اذ انزلنا بساحة قوم فساء صباح المنذرين )\r\nچون اين كلام بشنيدند گفتند يا ابو القاسم تو هرگز جاهل و دشنام ده نبودى آن حضرت بكرم و حلم خود ساكت شده برگشت ايشان چون قول ( يا اخوة القردة و الخنازير ) شنيدند گفتند محمد از كجا دانست كه بعضى از اسلاف ما بقردة و خنازير مسخ شده‌اند پس قرار بر اين دادند كه از ياران ما كسى او را به اين اخبار كرده پس به يكديگر نظر كرده گفتند * ( أَ تُحَدِّثُونَهُمْ بِما فَتَحَ اللَّه عَلَيْكُمْ لِيُحَاجُّوكُمْ بِه عِنْدَ رَبِّكُمْ أَ فَلا تَعْقِلُونَ ) * حقتعالى از اين خبر داده آيه مذكوره را انزال فرمود و بعد از آن در جواب ايشان گفت * ( أَ وَلا يَعْلَمُونَ ) * آيا نميدانند جهودان * ( أَنَّ اللَّه يَعْلَمُ ) * آن كه بتحقيق حقتعالى ميداند * ( ما يُسِرُّونَ ) * آن چه پنهان مىدارند * ( وَما يُعْلِنُونَ ) * و آنچه آشكارا\r\n","description":"","footnote":"","page_name":" 219 ","page_number":219},
  {"content":"\r\nميكنند و از جمله آن اسرار ايشان است كفر خود را و اعلان اسلام و اخفاى عداوت حضرت رسالت و ساير مؤمنان و اظهار مودت آن حضرت و اهل ايمان و اخفاى آن چه بر ايشان نازل ساخته از نعوت حضرت رسالت ( ص ) و اظهار غير آن و تحريف حكم از مواضع خود و معانى آن و اكثر مفسران در تفسير اين گفته‌اند كه آيا يهودان نميدانند كه حقتعالى سر و علانيه ايشان را ميداند پس چگونه است كه يكديگر را در خفيه منع مىكنند از تحدث به آنچه حق است و حال آنكه مقرند به آن و غير جاهدان پس ايشان به جهت اين به ملامت الزمند و در مذموميت الوم چه هر كه داند كه حقتعالى داناى آشكار و نهانست بايد كه ظاهر خود را بفرمانبردارى آراسته سازد و باطن خود را از لوث ناپاكى و بىباكى بپردازد * ( وَمِنْهُمْ ) * و از جهودان جماعتىاند كه * ( أُمِّيُّونَ ) * نانويسنده و ناخوانده‌اند * ( لا يَعْلَمُونَ الْكِتابَ ) * نميدانند تورية را و نمى شناسند آن چه در او است مراد جهلهء ايشانند كه علم بقرائت و كتاب ندارند تا مطلع شوند به احكام تورية و آنچه در اوست بر ايشان محقق شود * ( إِلَّا أَمانِيَّ ) * استثناى منقطع است يعنى ليكن ميدانند آرزوهاى خود را مراد آن است كه معتقد ايشان اينست كه آنچه در تورية است موافق هواهاى ايشانست و از جمله آنست كه اعتقاد دارند به صحت وعدهاى دروغ كه از علماى خود ميشنوند كه بهشت خاصه ايشان خواهد بود و آباء و اجداد ايشان را شفاعت خواهند كرد و غير آن كقوله تعالى وَقالَتِ الْيَهُودُ عُزَيْرٌ ابْنُ اللَّه و امانى جمع امنيه است و آن در اصل هر چيزى است كه انسان در نفس خود تقدير آن كند از امورى كه موافق طبع و مرغوب نفس باشد و اشتقاق از منى است كه بمعنى قدر است و لهذا اطلاق آن بر كذب مىكنند و بر آنچه متمنى باشد و بر آن چه قرائت آن كنند چه قارى تقدير كلمات و تصوير حروف مىكند و آن را قرائت مىكند حاصل معنى آنست كه يهودان معتقد اكاذيبند و بر وجه تقليد آن را از محرفين فرا گرفته‌اند و يا مواعيد كاذبه كه ايشان ميشنوند از اينكه كسى ديگر غير از يهود ببهشت نرود و آتش مس نكند ايشان را مگر اياما معدودة و نزد بعضى استثناى متصل است و معنى اين كه مگر كه قراءة آن ميكنند بر وجهى كه آن عاريست از معرفت معنى و از تدبر در آن بلكه محض تلقف است و بنا بر اين امانى ماخوذ است از قول شاعر كه ( تمنى كتاب اللَّه اول ليلة . تمنى داود الزبور على رسل ) و از اين قبيل است قوله تعالى إِذا تَمَنَّى أَلْقَى الشَّيْطانُ فِي أُمْنِيَّتِه و اين قول مناسب وصف ايشان نيست به امية * ( وَإِنْ هُمْ ) * و نيستند ايشان * ( إِلَّا يَظُنُّونَ ) * مگر آنكه گمان مىبرند بدون علم و يقين يعنى آنچه ميگويند محض گمانست و اصلا علم به آن ندارند و آن را از سر يقين نميگويند و گاه هست كه اطلاق ظن مىكنند بر راى و اعتقادى كه غير قاطع باشد و اگر چه صاحب آن به آن جازم باشد مانند اعتقاد مقلد وزيغ از\r\n","description":"","footnote":"","page_name":" 220 ","page_number":220},
  {"content":"\r\nحق به جهت شبههء كه او را عارض شده باشد و در اين آيه دلالت است بر آنكه تقليد در معانى كتاب و در آنچه راه به آن چيز بعلم است جايز نيست و اقتصار بر ظن در ابواب ديانات جايز نيست و حجت بكتاب بر جميع خلق واجب و قائم است و اگر چه عالم نباشد چه تمكن دارند بر دانستن آن بدليل و واجبست اينكه بوده باشد به تعويل بر معرفت معانى كتاب\r\nو عدم اكتفاء به مجرد تلاوت آن بعد از آن در تهديد محرفان ميفرمايد * ( فَوَيْلٌ ) * فا براى تفريع است بر قول سابق و ويل بمعنى تحسر و اهلاك است و در حديث آمده كه ويل نام واديست در دوزخ كه چون كافران را در آن اندازند تا چهل سال بقعر آن نرسند و از سعيد بن جبير روايت است كه اگر همهء كوه ها را در آن اندازند ناچيز گرداند و فرو برد و گويند نام كوهيست در جهنم پس اگر نام وادى يا جبل باشد معنى آنست كه در دوزخ موضعى است كه جايگيرند در آن كسانى كه حقتعالى در صدد اهلاك ايشان باشد و شايد كه تسميهء وادى يا جبل به آن مجاز باشد و آن در اصل مصدر است و فعل از آن مشتق نشده و ابتداء به آن آنكه نكره است جهت آنست كه بمعنى دعا است و يا آنكه علم تحسر است و عقوبت و ( يا علم جبل ) و يا بئر مخصوصه در هاويه چنان كه گذشت حاصل معنى آن كه اندوه و حسرت و هلاكت و عقوبت و يا وادى و يا جبلى كه در جهنم است * ( لِلَّذِينَ ) * مر آنان راست كه * ( يَكْتُبُونَ الْكِتابَ ) * مينويسند نوشته محرف را * ( بِأَيْدِيهِمْ ) * بدستهاى خود و ميتواند بود كه مراد به آن تاويلات زايغه باشد و ذكر بايديهم جهت تأكيد است كقولك ( كتبته بيمنى بيدى ) يعنى خود مباشر كتابة ميشوند و به ديگرى نميفرمايند * ( ثُمَّ يَقُولُونَ ) * پس ميگويند * ( هذا مِنْ عِنْدِ اللَّه ) * اين نوشته از نزد خدايست و چرا چنين ميكنند * ( لِيَشْتَرُوا ) * تا بخرند يعنى استبدال كنند * ( بِه ) * بآنكلام تحريف داده * ( ثَمَناً قَلِيلًا ) * بهاى اندك را يعنى به آن تحصيل غرضى از اغراض دنيا كنند و اغراض دنيا اگر چه جليل القدر باشد اما نسبت به آنچه مستوجب آنند بسبب آن از عقاب دايم قليل القدر است خلاصه معنى آنست كه علماى يهود بواسطهء اخذ رشوه صفت حضرت رسالت صلَّى اللَّه عليه و آله را كه در تورية بر اين وجه بود كه مردى باشد نيكو روى جعد موى گندم گون سياه چشم ميانه بالا تغيير كردند و نوشتند بجاى آنكه پيغمبر آخر الزمان صلَّى اللَّه عليه و آله شخصى باشد دراز قد ازرق چشم سفيد پوست فروهشته موى يك چشم و اين صفت دجال است و با عوام خود گفتند كه اين آن پيغمبر موعود نيست * ( فَوَيْلٌ لَهُمْ ) * پس ويل مر ايشان را * ( مِمَّا كَتَبَتْ ) * از آنچه نوشت * ( بِأَيْدِيهِمْ ) * دستهاى ايشان يعنى كلام محرف * ( وَوَيْلٌ لَهُمْ ) * و ديگر باره ويل بر\r\n","description":"","footnote":"","page_name":" 221 ","page_number":221},
  {"content":"\r\nايشان * ( مِمَّا يَكْسِبُونَ ) * از آن چيزى كه كسب ميكنند يعنى از رشوه و مآكل حرام و كسب فعلى را گويند كه به آن جر منفعت كنند و لهذا طيور شكارى را ( كواسب ) خوانند آورده‌اند كه علماى يهود مرسومى داشتند كه هر سال از يهودان ميگرفتند چون رسول صلَّى اللَّه عليه و آله مبعوث گشت ايشان دانستند كه او پيغمبر آخر الزمان است چه صفت او را موافق آن چيزى يافتند كه در تورية بود ترسيدند كه اگر افشاى اين معنى كنند يهودان ميل بدين اسلام كنند و مرسوم مقرر را از ايشان مسدود سازند پس آن را تحريف كردند بصفات مخالف آن و چون پيغمبر صلَّى اللَّه عليه و آله به مكه آمد جماعتى كه نعت و صفت او را شنيده بودند گفتند همانا اين آن پيغمبر است كه نعت او در تورية نوشته شده پس بنزديك رؤسا و احبار خود آمدند و گفتند پيغمبرى كه موسى ما را از او خبر داده و در تورية صفت او نوشته شده اين پيغمبر است گفتند كلا و حاشا پس تورية را بياوردند و آن سطور محرفه را بر ايشان خواندند و ايشان را از راه بردند پس مراد به * ( ثَمَناً قَلِيلًا ) * رسوم علماى يهود است\r\nو بعد از تهديد و وعيد ايشان تكذيب قول ايشان مىكند كه ميگفتند آتش دوزخ بما نرسد مگر روزهاى اندك و ميفرمايد كه * ( قالُوا ) * گفتند يهود بزعم باطل خود كه * ( لَنْ تَمَسَّنَا النَّارُ ) * هرگز مس نكند آتش دوزخ ما را و بما نرسد * ( إِلَّا أَيَّاماً مَعْدُودَةً ) * مگر به مقدار روزهاى شمرده شده يعنى ايام محصورهء قليله كه آن هفت روز است هر روز در مقابل هزار سال از هفت هزار سال كه نهايت مدت دنيا است و يا به مقدار چهل روز كه بدان عدد قوم ما گوساله پرستيده‌اند بدانكه مس ايصال شيء است ببشره بحيثيتى كه حاسه به آن متاثر گردد و لمس بمعنى طلب مس است و لهذا يقال ( المسه فلا اجده ) حاصل كه ايشان اعتقاد كرده بودند كه دنيا هفت هزار سال بيش نخواهد بود و ايشان بجاى هر هزار سال يك روز معذب خواهند بود در دوزخ و بعضى ديگر از ايشان گفتند كه به مقدار ايام عبادت عجل كه چهل روز بوده حق تعالى رد قول ايشان فرموده بقوله * ( قُلْ ) * بگو اى محمد صلَّى اللَّه عليه و آله در جواب ايشان بر سبيل انكار كه * ( أَتَّخَذْتُمْ ) * آيا فرا گرفته‌ايد * ( عِنْدَ اللَّه عَهْداً ) * از نزد خدا پيمانى كه شما را از آنچه مىگوييد عذاب نكند و حفص باظهار ذال خوانده و غير او بادغام و قوله * ( فَلَنْ يُخْلِفَ اللَّه عَهْدَه ) * جواب شرط مقدر است اى ( ان اتخذتم عند اللَّه عهدا فلن يخلف اللَّه عهده ) يعنى اگر بحسب فرض فرا گرفته‌ايد عهدى را نزد خداى پس هرگز خلاف نكند خدا عهد خود را ابن مسعود گفته كه مرد به اين عهد توحيد تعالى است لقوله تعالى إِلَّا مَنِ اتَّخَذَ عِنْدَ الرَّحْمنِ عَهْداً و هو قول ( لا إله الا اللَّه ) و در اين دليل است بر آنكه خلف در خبر او محال است * ( أَمْ تَقُولُونَ ) * يا مىگوييد يعنى افترا ميكنيد * ( عَلَى اللَّه ما لا تَعْلَمُونَ ) *\r\n","description":"","footnote":"","page_name":" 222 ","page_number":222},
  {"content":"\r\nبر خدا آنچه نميدانيد ( ام ) معادل همزه استفهام است بر سبيل تقدير علم بوقوع احدهما يعنى كدام يكى از اين دو امر است كه احدهما حق است يا ( ام ) منقطعه است بمعنى بل بر سبيل تقرير و تقريع يعنى بلكه آيا مىگوئيد و افترا ميكنيد بر خدا آن چيزى را كه علم به آن نداريد و قوله ( بلي ) اثبات آن چيزيست كه نفى آن كرده بودند از مساس نار ايشان را در زمان مديد و دهر طويل بر وجه اعم تا در حكم برهان باشد بر بطلان قول ايشان و مختص است بجواب نفى يعنى نه چنانست كه ايشان ميگويند كه مس آتش ايشان را در زمان اندك باشد بلكه * ( مَنْ كَسَبَ سَيِّئَةً ) * هر كه كسب كند خصلت قبيحهء كه آن شركست * ( وَأَحاطَتْ بِه خَطِيئَتُه ) * و فرا گيرد گرداگرد او را گناه او فرق ميانه سيئه و خطيئه آنست كه سيئه در چيزيست كه ( مقصود بالذات ) باشد و خطيئه غالبا در جائيست كه ( مقصود بالعرض ) باشد زيرا كه از خطا مشتق است و كسب استجلاب نفع است و تعليق آن بسيئه بطريقهء فَبَشِّرْهُمْ بِعَذابٍ أَلِيمٍ است و احاطه خطيئهء به او به اين معنى است كه بر او مستولى شود و شامل همهء احوال او گردد تا آنكه مانند شيء شود كه آن محاط به باشد و هيچ جانبى از جوانب او خالى نمانده باشد مراد آنست كه غرق خطيئه باشد تا كه بميرد و اين صورت گاهى صحيح است كه در شان كافر باشد زيرا كه غير او را اگر سواى تصديق قلبى و اقرار لسانى نباشد خطيئه محيط او نخواهد بود به جهت اعتقاد صحيح و لهذا سلف تفسير خطيئه بكفر كرده‌اند و تحقيق اين آنست كه هر كه گناهى كرد و قلع آن نكرد از خود آن گناه استجراى او مىكند بمعاودت به مثل آن و انهماك او در آن و ارتكاب او به آن چيزى كه اكبر از آن باشد تا آنكه ذنوب بر او مستولى مىگردد و مجامع قلب او را احاطه مىكند پس بطبعه مايل معاصى مىشود و آن را مستحسن دانسته معتقد اين مىشود كه لذتى غير از اين نيست و مبغض آن كس مىگردد كه مانع او شود از آن و مكذب كسى مىشود كه ناصح او است در ترك آن كما قال اللَّه تعالى ثُمَّ كانَ عاقِبَةَ الَّذِينَ أَساؤُا السُّواى أَنْ كَذَّبُوا بِآياتِ اللَّه و لهذا قال جل ذكره * ( فَأُولئِكَ ) * پس آن گروه كه متصفند به اين صفت سيئه و خصلت قبيحه * ( أَصْحابُ النَّارِ ) * اهل دوزخاند و ملازمان آتش در آخرت هم چنان كه در دنيا ملازم اسباب آن بودند * ( هُمْ فِيها خالِدُونَ ) * ايشان\r\nدر آتش جاويد ماندگانند و ميتواند بود كه مراد به اين جماعت اهل ايمان باشند كه دايم در معاصى و خطيئات بوده باشند تا مرده باشند و ح خلود بر اصل معنى خود باشد كه آن لبث طويل است و بنا بر اين وجه اتصال آن بما بعد آنست كه هر گاه اهل ايمان به جهت استغراق جميع اوقات ايشان بمعاصى و خطيئات ازمنهء طويله در دوزخ باشند پس چگونه كفار كه با وجود كفر همهء اوقات ايشان مستغرق معصيت بوده باشد مكث ايشان در دوزخ مدت قليله\r\n","description":"","footnote":"","page_name":" 223 ","page_number":223},
  {"content":"\r\nباشد و بنا بر اين وجه آيه حجت نباشد بر لبث دائمى صاحب كبيره و بنا بر قول اخير خطيئه عبارتست از آنكه مجاهد گفته كه چون بندهء مؤمن گناهى كند نقطهء سياه بر دلش پديد آيد و هر چند گناه بيشتر كند سياهى زياده گردد تا آنكه جملهء دل او سياه گردد و بعد از بيان حال كفار يا مطلق اهل عصيان ذكر مال صلحاء اهل ايمان مىكند تا داعى بندگان باشد بايمان و عمل صالح و ميفرمايد كه * ( وَالَّذِينَ آمَنُوا ) * و آنان كه گرويده اند به خدا و به آنچه از نزد او آمده * ( وَعَمِلُوا الصَّالِحاتِ ) * و كرده‌اند عملهاى نيكو و پسنديده * ( أُولئِكَ أَصْحابُ الْجَنَّةِ ) * آن گروه اهل بهشتاند و ملازم آن * ( هُمْ ) * ايشان نه غير ايشان * ( فِيها خالِدُونَ ) * در بهشت جاويد باشندگانند عطف عمل صالح بر ايمان دلالت مىكند بر خروج آن از مسماى ايمان و خلود اگر چه بحسب وضع بمعنى لبث طويل است اما اينجا مراد دوام ثبات است باجماع جميع امة و بعد از بيان حال فريقين باز سر رشتهء كلام را بذكر بنى اسرائيل كشيده مىگويد * ( وَإِذْ أَخَذْنا ) * و ياد كنيد چون فرا گرفتيم در تورية * ( مِيثاقَ بَنِي إِسْرائِيلَ ) * عهد و پيمان فرزندان يعقوب را و گفتيم بايشان كه * ( لا تَعْبُدُونَ إِلَّا اللَّه ) * مپرستيد مگر خداى را كه سزاوار پرستش او است نه غير او اخبار در معنى نهيست كقوله تعالى وَلا يُضَارَّ كاتِبٌ وَلا شَهِيدٌ و اين ابلغ است از صريح نهى به جهت آنكه اين متضمن ايهام است به آنكه منهى مسارعت كرده بانتها و الحال ناهى از آن خبر مىدهد و مؤيد اينست قراءة أَلَّا تَعْبُدُوا و عطف قولوا بر آن و بنا بر اين مقول قول محذوفست اى ( قلنا لهم لا تعبدوا الا اللَّه ) و نزد بعضى تقدير كلام ان لا تعبدوا است كه چون حذف ان شده فعل مرفوع گشته و قراءة ان لا تعبدوا دال است بر اين پس اين بدل باشد از ميثاق و يا معمول آن باشد بحذف جار اى ( بان لا تعبدوا ) و نزد بعضى ديگر جواب قسمست و معنى كلام دال است بر آن كانه قال ( خلقناهم لا تعبدون ) يعنى سوگند داديم ايشان را كه نپرستند غير خداى را و حمزه و كسايى بغيبت خوانده‌اند يعنى اخذ عهد كرديم از ايشان كه نپرستند ايشان مگر خداى را و قوله * ( وَبِالْوالِدَيْنِ ) * متعلق است بمضمر و تقدير كلام اينست كه و تحسنون يا و احسنوا يعنى نيكويى كنيد بر پدر و مادر * ( إِحْساناً ) * نيكويى كردنى يعنى رفعت و شفقت و دعاى خير و انفاق جميل در حق ايشان مرعى داريد وَبِذِي الْقُرْبى عطفست بر والدين يعنى و نيز نيكويى نمائيد بخويشان * ( وَالْيَتامى ) * و يتيمان يعنى فرزندان بىپدر قبل از بلوغ بدليل ( لا يتم بعد الحلم ) * ( وَالْمَساكِينِ ) * و بيچارگان و درويشان يتامى جمع يتيم است چون نديم و ندامى و قليل الاوزانست و مسكين مفعيلست ماخوذ از سكون ( كان الفقر اسكنه ) و قوله * ( وَقُولُوا لِلنَّاسِ حُسْناً ) * در تقدير قولوا\r\n","description":"","footnote":"","page_name":" 224 ","page_number":224},
  {"content":"\r\nللناس قولا حسنا ) است و تسميهء حسن بحسن جهت مبالغه است و مراد به آن تخلق و ارشاد است يعنى بگوئيد مر عامهء مردمان را گفتارى نيكو يعنى با خلق نيكويى كنيد و با ايشان نيك تكلم كنيد و ايشان را به راه صواب و رشد راه نمونى كنيد حمزه و كسايى حسنا خوانده‌اند بفتحين هم چنان كه اصل كلام مقتضى است * ( وَأَقِيمُوا الصَّلاةَ ) * و به پا داريد نماز را بر طريقى كه در ملت شما بر شما مفروض گشته * ( وَآتُوا الزَّكاةَ ) * و بدهيد زكات را بر وجهى كه مأمور است * ( ثُمَّ تَوَلَّيْتُمْ ) * پس پشت گردانيديد بعد از اين پيمان و برگشتيد از اين عهد و ميثاق اينكلام بر طريقه التفاتست از غيبت بخطاب و ميشايد كه مراد يهودان عهد رسول ص بوده باشند و آنان كه قبل از ايشان بودند بر وجه تغليب يعنى همهء شما با آباء و اجداد خود اعراض كرديد از ميثاق\r\nو ترك آن نموديد * ( إِلَّا قَلِيلًا مِنْكُمْ ) * مگر اندكى از شما مراد كسانى بودند كه بر يهوديت اقامه نمودند بر طريقى كه به آن مامور شده بودند قبل از نسخ و كسانى كه اسلام آوردند از ايشان * ( وَأَنْتُمْ مُعْرِضُونَ ) * و حال آنكه شما اعراض كنندگانيد از حكم تورية كه در متابعت پيغمبر آخر الزمان ص صادر شده يعنى عادت شما هميشه اعراض است از وفا بميثاق و اطاعة است و اصل اعراض ذهاب است از مواجهة به جهت عرض و گويند كه جمع ميان تولى و اعراض جهت آنست كه ايشان هم به صورت و هم بمعنى تارك ميثاق بودند و بدانكه ذكر و الذين در عقب امر بتوحيد به جهت تعظيم و توقير ايشان است و مبالغه در نيكويى با ايشان و تهديد بر عقوق اولاد از ايشان و از اين جهت است كه در حديث قدسى وارد شده كه\r\n( من رضى عنه والده فانه أ راض و الجنة تحت اقدام الامهات )\r\nو در خبر آمده كه چون پيغمبر ص از مكه بمدينه آمد از براى وى مسجدى بنا كردند و آن حضرت در آن مسجد بنزديك ستونى كه آن را حنانه گويند ميايستاد و بر آن تكيه ميكرد و مردمان را وعظ ميفرمود و همان جا خطبه ميخواند بعد از چند مدت اصحاب گفتند يا رسول اللَّه ص اجازه فرماى تا از براى تو منبرى بسازيم تا بر آنجا نشسته خطبه ادا كنى و موعظه فرمايى حضرت اجازه فرمود پس منبرى راستكردند سه پايه و چون حضرت قصد آن منبر كرده پاى مبارك بر پايهء اول نهاد فرمود آمين و بر دوم و سيم نيز زبان مباركش به اين كلمه ترنم نمود چون بر آنجا نشست و آغاز خطبه كرد حنانه بناليد بر وجهى كه آواز او بلندتر از آواز پيغمبر شد آن حضرت از منبر به زير آمد و آن ستون را در بغل گرفت و او را خاموش گردانيد چنان كه مادرى كه كودك را خاموش كند و بعد از آن فرمود بدان خدايى كه مرا بخلقان فرستاد كه اگر وى را خاموش نكردمى تا قيامت بر فراق من ناليدى گفتند يا رسول اللَّه ص سه بار آمين گفتى و كسى دعا نميكرد فرمود جبرئيل دعا مىكرد و من آمين ميگفتم گفتند جبرئيل چه دعا مىكرد فرمود چون پاى بر پايهء اول نهادم گفت هر كه مادر و پدر يا يكى از ايشان را دريابد و آمرزيده نشود ابعده اللَّه خدا او را از رحمت\r\n","description":"","footnote":"","page_name":" 225 ","page_number":225},
  {"content":"\r\nخود دور گرداند من گفتم آمين و چون بر پايهء دوم برآمدم گفت هر كه ماه رمضان را دريابد و وى را نيامرزند خداى او را هلاك كناد من گفتم آمين و در پايه سيم كه رسيدم گفت هر كه نام تو بشنود و بر تو صلوات نفرستد از رحمت خدا دور باد من گفتم آمين و در مجمع آورده كه علما را در قول حسن اختلافست ابن عباس ره فرموده كه آن خلق كريمست كه مرضى و محبوب حقتعالى است و سفيان ثورى گفته كه امر بمعروف و نهى از منكر است و ربيع بن انس نيز گفته كه * ( قُولُوا لِلنَّاسِ حُسْناً ) * اى ( معروفا ) و جابر از ابو جعفر ع روايت كرده كه معنى * ( قُولُوا لِلنَّاسِ حُسْناً ) * آنست كه بگوئيد مردمان را هر چيزى كه دوست داشته باشيد كه در حق شما گويند چه حقتعالى دشمن دارد هر كه را كه دشنام دهد و طعن زند بر مومنان و كسى را كه متفحش وسائل ملحف باشد و دوست دارد حليم عفيف متعفف را و در ناس نيز اختلافست از باقر ع مرويست كه آن شامل همهء مؤمن و كافر است و نزد بعضى خاص است بمؤمنان و ابن عباس و قتاده بر قول اولند و مىگويند كه آن بآيهء السيف منسوخ است و\r\nبقوله ع ( قاتلوهم حتى يقولوا لا إله الا اللَّه او يقروا بالجزية )\r\nو اين از صادق ع نيز مرويست و اكثر برانند كه منسوخ نيست زيرا كه ممكن است قتال با حسن قول كه آن دعوت ايشانست بايمان كما قال تعالى ادْعُ إِلى سَبِيلِ رَبِّكَ بِالْحِكْمَةِ وَالْمَوْعِظَةِ الْحَسَنَةِ وَجادِلْهُمْ بِالَّتِي هِيَ أَحْسَنُ و در آيه ديگر فرموده كه وَلا تَسُبُّوا الَّذِينَ يَدْعُونَ مِنْ دُونِ اللَّه فَيَسُبُّوا اللَّه عَدْواً بِغَيْرِ عِلْمٍ و ابن عباس در تفسير زكات فرموده كه مراد به آن قربان است كه علامت قبول آن آتشى بود كه از آسمان نازل مىشد و آن را بر مىداشت و علامت رد آن عدم نزول آتش و نيز از او روايتست كه مراد به آن طاعت است بر وجه اخلاص و در قوله إِلَّا قَلِيلٌ مِنْهُمْ و قوله فَشَرِبُوا مِنْه إِلَّا قَلِيلًا كه در قصهء طالوتست و قوله وَقَلِيلٌ مِنْ عِبادِيَ الشَّكُورُ كه در قصه داود است وَما آمَنَ مَعَه إِلَّا قَلِيلٌ كه در قصهء نوح است دلالت تمام است بر آنكه اهل حقاند كند كما قال الشاعر و قلت لها ان الكرام قليل و نيز در آيه دلالت است بر ترتيب حقوق چه حقتعالى ابتدا به حق خود كرده و آن را بر همه حقوق مقدم داشته به جهت آنكه خالق همه است و منعم اصول نعم و بعد از آن آن را مثنى گردانيد به حق والدين و بمزيت اختصاص آنها را نوازش فرموده زيرا كه سبب وجودند و حق نعمت تربيت دارند بر اولاد و بعد از آن ذكر ذَوِي الْقُرْبى فرموده زيرا كه آنها اقربند بمكلف از غير و بعد از آن بيان حق يتامى كرد به جهت ضعف ايشان و در عقب آن ذكر فقراء كرده به جهت فقر و مسكنت ايشان و بعد از ذكر نقض يهود مواثيق و عهود مذكوره را بايشان خطاب مىكند بر نحو ما سبق كه * ( وَإِذْ أَخَذْنا ) * و آن را نيز ياد كنيد كه فرا گرفتيم * ( مِيثاقَكُمْ ) * پيمان را از اسلاف شما و بر ايشان اين عهد بستيم كه * ( لا تَسْفِكُونَ دِماءَكُمْ ) * نريزيد خونهاى خود را يعنى اقربا و همدينان خود را * ( وَلا تُخْرِجُونَ\r\n","description":"","footnote":"","page_name":" 226 ","page_number":226},
  {"content":"\r\n* ( أَنْفُسَكُمْ ) * و بيرون مكنيد نفسهاى خود را يعنى كسان خود را بظلم و ستم * ( مِنْ دِيارِكُمْ ) * از خانمان خويش مراد آنست كه متعرض يكديگر مشويد بقتل و اجلاء از وطن و ذكر * ( لا تَسْفِكُونَ دِماءَكُمْ وَلا تُخْرِجُونَ أَنْفُسَكُمْ مِنْ دِيارِكُمْ ) * در مقام ( لا تسفكون دماء اقاربكم و اهل ملتكم و لا تخرجونهم من ديارهم ) كه معنى مراد است به جهت شدة اتصال ( مقتولين و مخرجين بقاتلين و مجرجين ) در نسب و دين بر وجهى كه گوييا نفسهاى ايشان عين نفسهاى اينها است و از اينجا است كه رسول صلَّى اللَّه عليه و آله فرمود كه\r\n( انما المؤمنون فى تراحمهم و تعاطفهم بمنزلة الجسد الواحد )\r\nو ديگر آنكه قتل و اجلا موجب مجازاتست به مثل آن پس گوييا قاتل خودند و مخرج نفس خود و گويند معنى آنست كه ارتكاب مكنيد آن چيزى را كه مبيح سفك دماء شما و مبيح اخراج شما است از ديار خودتان و يا مكنيد آن چيزى را كه موذى و مهلك شما است كه آن عقوبت اخرويست و صارف شما از حياة ابديه چه قتل حقيقى اينست و اقتراف آن چيزى مكنيد كه مانع شما شود از جنت كه دار ابدى شما است چه جلاى حقيقى اينست و عهدى ديگر بر ايشان آن بود كه اسيران بنى اسرائيل را باز خرند * ( ثُمَّ أَقْرَرْتُمْ ) * پس اقرار كرديد و قبول نموديد اين ميثاق را و بلزوم آن معترف شديد * ( وَأَنْتُمْ تَشْهَدُونَ ) * و حال آنكه شما گواهى ميدهيد بر اين ذكر جمله حاليه براى تاكيد است كقولك اقر فلان شاهدا على نفسه و نزد بعضى مراد يهودان زمان حضرت رسالت صلَّى اللَّه عليه و آله اند كه گواهى ميدادند بر اقرار اسلاف خود پس اسناد اقرار بايشان بر سبيل مجاز باشد و معنى حقيقى آن كه ( ثم اقر اسلافكم و انتم تشهدون ) و گفته‌اند كه آيه در شان بنى قريظه و بنى نضير است كه ايشان را فرموده بودند كه يكديگر را نكشند و مال يكديگر را غصب نكنند و اگر از ايشان كسى اسير گردد باز خرند و ايشان وفا به آن نكردند و اكثر بر آنند كه مراد اسلاف يهودند و اخراج ايشان در مخرج خطاب بر طريقيست كه در ما تقدم گذشت و حمل آن بر اسلاف و اخلاف اوليتر است زيرا كه ميان هر دو تنافى نيست * ( ثُمَّ أَنْتُمْ هؤُلاءِ ) * مبتدا و خبر است و ذكر ثم كه موضوع است براى تراخى زمانى جهت تراخى رتبة است كه آن استبعاد آن چيزيست كه بعد از ميثاق و اقرار به آن و شهادت بر آن ارتكاب مينمودند از قتل و اجلا و عدوان و معنى آنست كه ( انتم بعد ذلك هؤلاء الناقضون ) يعنى شما آن گروهيد كه بعد از اخذ ميثاق پيمان را شكسته‌ايد و مثل اينست كه ( انت ذاك الرجل الذى فعل كذا ) و چون ايشان در جميع صفات نقض مثل اسلاف خود نبودند چه اسارى خود را مفادات مينمودند چنان كه بعد از اين مذكور خواهد شد پس مراد اينست كه شما مثل اسلاف خوديد در نقض بعضى از عهود كه آن قتل و اخراج است فلهذا صاحب كشاف گفته كه معنى ( ثم انتم بعد ذلك هؤلاء الشاهدون )\r\n","description":"","footnote":"","page_name":" 227 ","page_number":227},
  {"content":"\r\nاين است كه ( انكم قوم آخرون غير اولئك المقربين ) به جهت تنزيل تغيير صفت در منزلت تغيير ذات وعد ايشان بمنزله حضور باعتبار ما اسند اليهم است كه آن قتل و اخراج است و بمنزلهء غيبت باعتبار ( ما سيحكى عنهم و هو قوله و ان يأتوكم اسارى تفادوهم ) و قوله تعالى * ( تَقْتُلُونَ أَنْفُسَكُمْ ) * تفسير جمله سابقه است يعنى شما آن گروهيد كه اسلاف شما بودند به اين معنى كه ميكشيد اهل خود را هم چنان كه ايشان ميكشتند و ميتواند بود كه حال باشد و معنى اشاره عامل آن يعنى شما آن جماعت ناقضانيد در حالتى كه ميكشيد يكديگر را و يا ( هؤلاء ) تأكيد است و اين جمله فعليه خبر يعنى شما ميكشيد اهل خود را و يا ( هؤلاء ) بمعنى الذين باشد و جمله صله آن و مجموع خبر انتم يعنى شما آن كسانيد كه ميكشيد اهل ملت خود را * ( وَتُخْرِجُونَ فَرِيقاً مِنْكُمْ ) * و بيرون ميكنيد گروهى را از خود * ( مِنْ دِيارِهِمْ ) * از سراها و منزلهاى ايشان * ( تَظاهَرُونَ عَلَيْهِمْ ) * حال است از فاعل تخرجون يا از مفعول يا از هر دو و تظاهر بمعنى تعاون است مأخوذ از ظهر يعنى اخراج ميكنيد جماعتى را از خود از ديار خودشان در حالتى كه هم پشت ميشويد بر آن قوم مغلوب شده و يارى يكديگر ميدهيد در اخراج ايشان * ( بِالإِثْمِ ) * ببزه كارى * ( وَالْعُدْوانِ ) * و افزون طلبى اثم گناهيست كه متعدى نشود به غير و عدوان گناهى كه تعدى كند به غير مرويست كه در مدينه دو قبيله بودند از يهود قريظه و نضير كه با يكديگر مقاتله كردندى و قبل از هجرت دو قبيلهء مشرك نيز بودند يكى اوس و ديگرى خزرج قريظه با اوس يكى شدند و بنى نضير با خزرج اتفاق كردند هر دو فرقه از يهود بمعاونت حليف خود با آن ديگرى قتال كردندى و بعد از غلبه در خرابى منازل ايشان كوشيدند تا مهم قوم مغلوب بجلاى وطن انجاميدى و چون كسى اسير شدى باتفاق فدا دادندى چنان كه ميفرمايد كه\r\n* ( وَإِنْ يَأْتُوكُمْ ) * و اگر آيند بشما * ( أُسارى ) * اسيران بنى اسرائيل كه در دست دشمن افتاده‌اند * ( تُفادُوهُمْ ) * فديه ميدهد ايشان را و باز ميخريد باسيرى ديگر كه از دشمن گرفته‌ايد يعنى اسير خود را ميگيريد و بعوض او اسيرى را كه از دشمن گرفته‌ايد به ايشان رد ميكنيد و نزد بعضى معنى آنست كه اگر بيايند بشما اسيرانى كه در دستهاى شياطين گرفتارند متصدى انفاذ ايشان ميشويد بارشاد و وعظ با آنكه تضييع نفس خود ميكنيد و به آن ارشاد و وعظ متعظ نميشويد كقوله أَ تَأْمُرُونَ النَّاسَ بِالْبِرِّ وَتَنْسَوْنَ أَنْفُسَكُمْ و حمزه اسرى ميخواند كه جمع اسير است چون جرحى و جريح و تفدوهم از ثلاثى مجرد و ابو عمرو و ابن عامر و ابن كثير در تفدوهم شريك اويند و قوله * ( وَهُوَ مُحَرَّمٌ عَلَيْكُمْ إِخْراجُهُمْ ) * متعلق است بقوله * ( وَتُخْرِجُونَ فَرِيقاً مِنْكُمْ مِنْ دِيارِهِمْ ) * و ما بينهما جمله\r\n","description":"","footnote":"","page_name":" 228 ","page_number":228},
  {"content":"\r\nمعترضه است و ضمير از براى شأنست يا ضمير مبهم است و اخراجهم مفسران يا راجع باخراج كه مصدر تخرجون است چه فعل دال است بر مصدر و اخراجهم تأكيد آنست يا مفسران يعنى قوم خود را از ديار ايشان بيرون مكنيد و حال آنكه حرام كرده شده است بر شما به حكم ميثاق و بيرون كردن ايشان * ( أَ فَتُؤْمِنُونَ ) * آيا ميگرويد * ( بِبَعْضِ الْكِتابِ ) * بپارهء از احكام كتاب تورية كه فديهء اسيران است * ( وَتَكْفُرُونَ بِبَعْضٍ ) * و كافر ميشويد و تصديق نميكنيد به بعضى ديگر كه آن قتل و اخراج است * ( فَما جَزاءُ مَنْ يَفْعَلُ ) * پس نيست مكافات آن كس كه بكند * ( ذلِكَ ) * اين چنين عهد شكنى يا نافرمانى را * ( مِنْكُمْ ) * از شما كه يهوديد * ( إِلَّا خِزْيٌ ) * مگر خارى و رسوايى * ( فِي الْحَياةِ الدُّنْيا ) * در زندگانى دنيا كه آن قتل بنى قريظه است و سبى ايشان و اجلاى بنى نضير و ضرب جزيه بر غير ايشان از اهل يهود اصل خزى ذلى است كه مستحى منه باشد و لهذا در هر يك از قتل و اجلا و ضرب جزيه مستعمل است و به صحت پيوسته كه چون لشگر اسلام به زير حصن بنى النضير فرود آمدند و تا بيست و پنج روز آنجا نشستند اهل حصن بزنهار آمده التماس كردند از پيغمبر ( ص ) كه سعد معاذ را حكم سازد تا به حكم او راضى شده از حصن پائين آيند پيغمبر ص سعد را حكم ساخت و چون فرود آمدند سعد حكم بقتل رجال ايشان و سبى نسوان و صبيان ايشان كرد و رسول ( ص ) فرمود به خدا سوگند اى سعد كه حكمى كردى كه خداى تعالى از بالاى هفت آسمان همين حكم كرده پس بفرمود تا مردان را مقيد كرده بمدينه بردند و در سراى بنى النجار حبس كردند و زنان و كودكان را سبى كردند و مالهاى ايشان را قسمت كردند و چون رسول ( ص ) بمدينه آمد فرمود تا چند خندق بكندند و أمير المؤمنين عليه السّلام را بفرمود تا همهء مردان ايشان را بيرون آورد و در كنار آن خنادق برده كردن ايشان ميزد و در آن خنادق ميانداخت حى بن اخطب و كعب بن اشرف كه رؤساى ايشان بودند گفتند آيا با ما چه كنند كعب گفت حكم بقتل ما مقرر شده به آن تسليم بايد شد چون حى را نزد رسول ( ص ) آوردند دست با گردن بسته آن حضرت در او نگاه كرد و گفت اى حى هر كه را خدا مخذول كند چنين باشد و چون وى را نزد أمير المؤمنين آوردند گفت\r\nقتل الشريف على يد الشريف\r\nكشته شد شريف بر دست شريف آن گاه حى گردن بكشيد و سر پيش انداخت و أمير المؤمنين عليه السّلام گردن وى را بزد خزى در دنيا اين بود كه برايشان رفت * ( وَيَوْمَ الْقِيامَةِ ) * و روز قيامت * ( يُرَدُّونَ ) * باز گردانيده شوند در محشر * ( إِلى أَشَدِّ الْعَذابِ ) * بسوى سختترين عذابى كه آتش دوزخ است و يكى از علامات شدت آن دوام آنست و اين به جهت آنست كه عصيان ايشان اشد است * ( وَمَا اللَّه بِغافِلٍ ) * و خداى\r\n","description":"","footnote":"","page_name":" 229 ","page_number":229},
  {"content":"\r\nتعالى غافل نيست * ( عَمَّا تَعْمَلُونَ ) * از آنچه ميكنند يهود از نقض عهد و غير آن از ساير معاصى اين تأكيد وعيد است يعنى حقتعالى از افعال قبيحه و اقوال شنيعه ايشان غافل و ذاهل نيست و همه را بر وفق كردار و گفتار ناصواب در سلسله عذاب و عقبه عقاب و چنگال نكال خواهد كشيد و حفص بخطاب ميخواند لقوله منكم يعنى اى يهود از آنچه ميكنيد از انواع گناه خدا به آن آگاهست و ميشايد خطاب عام باشد يعنى اى بندگان آنچه از شما صادر مىشود علم الهى محيط است به آن و به هيچ چيز از آن ذاهل نبوده و نيست پس در عمل صالح كوشيد و از كردار قبيح پا بيرون كشيد و وجه غيبت كه قرائت غير حفص است بنا بر ارجاع آنست به من موصول و بدانكه * ( أَ فَتُؤْمِنُونَ بِبَعْضِ الْكِتابِ وَتَكْفُرُونَ بِبَعْضٍ ) * اجتماع ايمانست با كفر كه مخالف مذهب حقست و صحيح آنست كه ايمان اينجا بمعنى لغويست نه اصطلاحى چه ايمان اصطلاحى تصديق است بجميع ما جاء به النبى ( ص ) و گويند معنى آنست كه ايشان اظهار تصديق ميكردند ببعضى از كتاب و انكار مينمودند ببعضى ديگر و محتملست كه معنى اين باشد كه چون شما عمل ببعضى ميكنيد دون بعضى پس گوئيا ايمن آورده‌ايد ببعضى دون بعضى ديگر و اين آيه دالست بر آنكه ايمان ببعضى با كفر ببعضى نفع نمىدهد ايشان را * ( أُولئِكَ ) * آن گروه ناقضان عهد و عهد شكنان * ( الَّذِينَ ) * آنانند كه از بيخردى * ( اشْتَرَوُا الْحَياةَ الدُّنْيا ) * خريده‌اند و بدل كرده‌اند زندگانى محقر دنيا را * ( بِالآخِرَةِ ) * بنعمت جاودان سراى ديگر * ( فَلا يُخَفَّفُ عَنْهُمُ ) * پس سبك كرده نشود از ايشان * ( الْعَذابُ ) * مطلق عذاب نه در دنيا بنقض جزيه و نه در آخرت بنقض تعذيب * ( وَلا هُمْ يُنْصَرُونَ ) * و نباشند ايشان كه يارى داده شوند در دنيا بدفع آفات و بليات از ايشان و نه در عقبى برفع عقوبات در آيه دلالتست بر آنكه سرمايه عذاب ايشان دوستى دنيا است كه\r\n( حب الدنيا رأس كل خطيئة )\r\nو در حديث آمده كه\r\nاشقى الاشقياء\r\nكسيست كه دين را به دنيا بفروشد يعنى دنيا بر آخرت اختيار كند و كسى كه شقاوت او از اين كس بيشتر است كسيست كه دين خود را بدنياى غيرى بفروشد و بعد از آن ذكر نعمت كتاب تورية و ارسال رسل مىكند بر ايشان و كفران ايشان به آن تكذيب در مقابل آن و ميگويد كه * ( وَلَقَدْ آتَيْنا مُوسَى ) * بدرستى كه ما عطا كرديم بموسى * ( الْكِتابَ ) * تورية را كه جامع احكام شريعت ايشان بود * ( وَقَفَّيْنا ) * و از پى در آورديم * ( مِنْ بَعْدِه ) * از پس موسى * ( بِالرُّسُلِ ) * بفرستادگان يقال ( قفاه اذا تبعه و قفاه به اتبعه من القفا نحو ذنبه من الذنب ) يعنى در عقب موسى فرستاديم پيغمبران را چون يوشع\r\n","description":"","footnote":"","page_name":" 230 ","page_number":230},
  {"content":"\r\nو اشموئيل و شمعون و داود و سليمان و شعيا و ارميا و عزير و حزقيل و الياس و يونس و زكريا و يحيى عليهم السلام * ( وَآتَيْنا عِيسَى ابْنَ مَرْيَمَ ) * و داديم عيسى را كه پسر مريم عليه السّلام است * ( الْبَيِّناتِ ) * نشان هاى روشن و معجزات هويدا كه مصدق نبوت او بودند چون احياء موتى و ابراء اكمه و ابرص و اخبار بمغيبات و انجيل كه متضمن آيات مبينه است ميان حلال و حرام و حق و باطل عيسى عبرانيست يا سريانى و گويند بلغت عبرية ايسوعست و ميتواند بود كه اشتقاق آن از عيسى باشد كه بر وزن صحراست كه بمعنى ابل كريم و مباركست و مريم بسريانيه بمعنى خادمست و گويند كه مريم بلغت عربيه از نساء در مقابل زير است از رجال و زير مرديست كه رغبت داشته باشد كه با زنان سخن كند كقول رؤبه قلت لزير لم تصله مريمه و وزن آن مفعل است زيرا كه فعيل در كلام عرب واقع نشده و فى الصحاح مريم مفعل من رام يريم و الريم البراح يقال لا ترمه اى لا تبرحه * ( وَأَيَّدْناه بِرُوحِ الْقُدُسِ ) * و نيرومند و با قوت گردانيديم او را بروح پاكيزه اصل كلام ( بالروح المقدسه ) است پس اضافه روح بقدس از قبيل اضافه موصوفست بصفت مانند حاتم الجود و رجل صدق كه بمعنى حاتم الجود و الرجل الصادقست و مراد به آن جبرئيل است كه همه وقت قرين عيسى بود و يا روح عيسى و وصف آن بقدس به جهت طهارت و پاكيزگيست او را از مس شيطان و يا به جهت كرامت و گرامى او نزد خداى و اختصاص و تقرب وى به او سبحانه و لهذا اضافه آن به خود فرموده كه روح اللَّه مانند بيت اللَّه و ناقة اللَّه و يا به جهت آن كه اصلا و ارحام او را بطوامث ضم نكرده بودند و گويند مراد به آن انجيلست كه تازگى دل و زندگانى جان از آن يافتندى هم چنان كه قرآن را روح گفته در كريمه و كذلك اوحينا اليك روحا من امرنا و يا اسم اعظمست كه ببركت آن موتى را زنده ميساخت و بنا بر آنكه مراد جبرئيل باشد در وجه تسميه آن به آن دو قولست يكى آنكه محيى اديان است به آنچه از نزد حقتعالى برسل آورده از كتب و ساير بينات هم چنان كه ارواح محيى ابدانند دوم تسميهء شيء است باسم اكثر و اغلب آنچه در او است چه روحانيت بر او غالب است و ساير ملائكه اگر چه به اين صفتند اما اختصاص وى به اين اسم جهت تكريم و تشريف او است و گويند تسميهء عيسى به اين اسم و اضافه آن بقدس جهة آنست كه حقتعالى به كلمه كن تكوين او فرموده از نز خود و او را از محض روح ايجاد كرده بدون توسط والد و تخصيص عيسى بتأييد جبرئيل او را با آنكه او مؤيد جميع انبيا است جهت ثبوت اختصاص جبرئيل است بعيسى از ابتداى صغر تا نهايت كبر او و مقارنت او بوى در جميع احوال و اوقات و در معنى قدس نيز اختلاف است بعضى برانند كه بمعنى طهر است و سدى گفته كه بمعنى بركة است و نزد حسن و ربيع و ابن زيد مراد بقدس ذات مقدس حقتعالى است چه قدس بمعنى قدوس است فكما قال ( و ايدناه بروح اللَّه ) حاصل كه حقتعالى ميفرمايد كه اى بنى اسرائيل ما پيغمبران را بشما فرستاديم با\r\n","description":"","footnote":"","page_name":" 231 ","page_number":231},
  {"content":"\r\nمعجزات ظاهره و آيات بينه * ( أَ فَكُلَّما ) * آيا پس هر گاه كه از نزد ما * ( جاءَكُمْ رَسُولٌ ) * آمد بشما فرستادهء * ( بِما لا تَهْوى ) * به آنچه دوست نميداشت آن را * ( أَنْفُسُكُمُ ) * نفسهاى شما و سخن او بر وفق هوا و مدعاى نفس شما نبود * ( اسْتَكْبَرْتُمْ ) * سركشى كرديد به آن يعنى گردن ننهاديد بامر او و امتثال آن نكرديد * ( فَفَرِيقاً كَذَّبْتُمْ ) * پس گروهى\r\nاز ايشان را بدروغ داشتيد چون محمد ( ص ) و عيسى عليهم السلم * ( وَفَرِيقاً تَقْتُلُونَ ) * و گروهى را ميكشتيد چون زكريا و يحيى عليه السّلام بدانكه تهوى ماخوذ است از ( هوى بالكسر يقال هوى هوى اذا أحب و هوى بالفتح هو يا اذا سقط ) و توسيط همزه ميان فا و آنچه متعلقست به آن به جهت توبيخ ايشانست بر آنچه در عقب فا مذكور است و تعجب از شأن ايشان و احتمال دارد كه اين جمله استينافيه باشد و همزه براى توبيخ و فا براى عطف بر مقدر اى ( و لقد اتيناه ففعلتم ما فعلتم ) و فاء ثانيه يا براى سببيت است يا از براى تفصيل و تقتلون به صيغه مضارع بر سبيل حكايت است از حال ماضيه به جهت استحضار آن در نفوس چه اين امريست فظيع و شنيع و به جهت مراعات فواصل و به جهت دلالت بر آنكه ايشان هنوز در صدد اين فعل قبيحند چه در قتل حضرت رسالت ( ص ) سعى بليغ ميكردند و اگر حقتعالى عاصم آن حضرت از ايشان نميبود او را هلاك ميكردند و لهذا سحر به او ميكردند و گوسفند زهر آلود ميساختند تا تناول فرمايد و حضرت در وقت احتضار فرمود كه\r\nما زالت اكلة خيبر تعادنى فهذا او ان قطعت ابهرى )\r\nيعنى هميشه زهر گوشت بزغالهء مسموم كه در خيبر خورده‌ام به من عود مىكند و اكنون وقت آنست كه رگ جان من منقطع شود * ( وَقالُوا ) * و گفتند جهودان * ( قُلُوبُنا غُلْفٌ ) * دلهاى ما مغلوف و مغطى است أغطيهء خلقيه اصليه و به جهت اين حجاب آنچه بر ما ميخوانى و ميارى در نمييابيم و فهم نميكنيم غلف جمع اغلف است مانند احمر و حمر و هذا كقوله وَقالُوا قُلُوبُنا فِي أَكِنَّةٍ و گويند اصل غلف غلفست كه جمع غلافست مانند حمر و حمار و به جهت تخفيف ضمه را اسقاط كرده‌اند و معنى اينكه دلهاى ما اوعيه علم است و زياده از آنچه دانسته‌ايم در نمييابد و يا ما مستغنىايم به آنچه در او است از غير آن و يا آنكه دلهاى ما ظروف علم است اگر سخن تو حق ميبود آن را قبول ميكرد هم چنان كه علوم ديگر را قبول مىكند حاصل كه ايشان را به اين سخن نااميد ميگردانيدند حضرت رسالت ( ص ) را از ايمان آوردن ايشان به قرآن و متابعت آن حضرت حقتعالى رد قول ايشان كرده فرمود كه * ( بَلْ ) * نه چنانست كه ايشان ميگويند بلكه قلوب ايشان مخلوقست بر فطرت و تمكين از قبول\r\n","description":"","footnote":"","page_name":" 232 ","page_number":232},
  {"content":"\r\nحق و لكن * ( لَعَنَهُمُ اللَّه ) * رانده است خدا ايشان را از لطف و توفيق خود و خذلان ايشان كرده و تخليه ايشان نموده * ( بِكُفْرِهِمْ ) * بسبب ناگرويدن ايشان بر وجه عناد و انكار با وجود آيات داله بر وجوب ايمان و به جهت اين استعداد ايمان از ايشان منتفى شده يا آنكه اباى قلوب ايشان از آنچه محمد ص مىگويد و بر ايشان ميخواند به جهت خللى نيست كه در آن باشد بلكه جهت آنست كه حقتعالى خذلان ايشان كرد بسبب كفر و عناد ايشان كما قال اللَّه تعالى فَأَصَمَّهُمْ وَأَعْمى أَبْصارَهُمْ و يا آنكه ايشان جماعت كفره‌اند و ملعون و مردود از رحمت الهى پس از كجا است دعوى علم ايشان و استغناى ايشان از تو و آيه دليلست بر آنكه كفر فعل عبد است زيرا كه اگر فعل خدا ميبود سزاوار لعن نميشدند * ( فَقَلِيلًا ما يُؤْمِنُونَ ) * پس بايمان آوردنى اندك ايمان ميآرند يعنى ببعضى كتاب تصديق ميكنند و از بيشتر آن اعراض ميكنند و نميگروند پس نصب قليلا بر مصدرية است و تقدير اينست كه ( ايمانا قليلا يؤمنون ) و نزد بعضى مراد بقلة ايمان نفى ايمانست يعنى به هيچ چيز ايمان نميآورند و ذكر قلت شيء و ارادهء عدم آن در كلام عرب شايع است كما يقال ( قل ما رأيت هذا قط اى ما رايت هذا قط ) و ما مزيده و تنكير قليلا كه از براى مبالغه است در تقليل مؤيد قول ثانيست و نزد بعضى نصب آن بر حاليت است اى ( يؤمنون و هم قليل ) يعنى در حالتى كه اندكند ايمان آورده‌اند مانند ابن سلام و اصحاب او و نزد بعضى تقدير اينست كه ( بقليل ما يؤمنون ) كه حذف جاره كرده‌اند و فعل به آن وصل كرده‌اند و منصوب ساخته و اين قول موافق تفسير قول اولست * ( وَلَمَّا جاءَهُمْ ) * و آن هنگام كه آمد بديشان * ( كِتابٌ مِنْ عِنْدِ اللَّه ) * نوشتهء از نزد خدا يعنى قرآن * ( مُصَدِّقٌ ) * كه تصديق كننده است يعنى موافقست * ( لِما مَعَهُمْ ) * مر آن چيزى را كه با ايشانست يعنى تورية از توحيد و نبوت و وقوع بعث و نشور و غير آن از اصول دين جواب لما محذوفست و لما ثانيه دالست بر آن يعنى چون كتابى بايشان آمد كه موافق تورية است در اصول دين اسلام نگرويدند به آن و تصديق نكردند به آن * ( وَكانُوا مِنْ قَبْلُ ) * و حال آنكه بودند پيش از فرود آمدن اين كتاب كه در وقت اضطرار و درماندگى * ( يَسْتَفْتِحُونَ ) * طلب فتح و نصرت ميكردند بدان كتاب و به كسى كه اين بر او فرود آيد و سبب آن بود كه هر گاه كفار عرب قصد يهود كردندى و كار بر ايشان تنگ شدى دست ها برداشتندى و گفتندى ( اللهم انصرنا بنبى آخر الزمان المنعوت فى التورية ) بار خدايا از تو نصرت ميخواهيم به محمد ص كه پيغمبر آخر الزمان است و در توريه وصف او مذكور است ( على الَّذين\r\n","description":"","footnote":"","page_name":" 233 ","page_number":233},
  {"content":"\r\nكفروا ) بر آنان كه نگرويدند از مشركان عرب و يا آنكه معنى آنست كه يهود قبل از بعثت بر مشركان عرب ميگشودند باب علمى را كه بر ايشان مسدود بود يعنى ايشان را اعلام ميكردند كه نزديك شده كه پيغمبرى مبعوث شود و بيان آن كند كه ما بر حقيم و شما بر باطل و مصدق پيغمبر ما و كتاب ما باشد و شما را بكشد مانند كشتن عاد\r\nو ارم و بنا بر معنى اخير سين از براى مبالغه است و اشعار به آنكه يهود از نفس خود طلب فتح ميكردند بر مشركان و يا آنكه از يكديگر طلب فتح و علم ميكردند يعنى از علماى خود كه پيغمبر آخر الزمان كى ظاهر گردد تا مشركان را بقتل آرد و ما را از دست ايشان خلاصى دهد * ( فَلَمَّا جاءَهُمْ ) * پس آن وقت كه آمد بديشان * ( ما عَرَفُوا ) * آن چيزى را كه شناخته بودند در تورية از حق كه محمد و قرآنست * ( كَفَرُوا بِه ) * كافر شدند به آن چه ايشان را گمان بود كه پيغمبر از بنى اسحاق باشد چون اسمعيلى بود كافر شدند و يا به جهت حسد و خوف بر فوت رياست از ايشان به آن نگرويدند * ( فَلَعْنَةُ اللَّه ) * پس لعنت خدا و دورى از رحمت او * ( عَلَى الْكافِرِينَ ) * بر ناگرويدگان است كه بدانش خود كار نكردند و عناد و جحود ورزيدند وضع ظاهر در موضع ضمير تسجيلست بر كفر ايشان يعنى دلالت بر آنكه وقوع لعن بر ايشان جهت كفر ايشان بود به حق كه محمد است ص پس الف و لام براى عهد است و ميشايد كه براى جنس باشد و شامل جميع كفار اولين و آخرين زيرا كه كلام در بيان حال ايشانست\r\nپس در بيان ذم ايشان بر ايثار دنيا بر دين ميفرمايد كه * ( بِئْسَمَا اشْتَرَوْا بِه أَنْفُسَهُمْ ) * ما نكره است بمعنى شيء كه مميز فاعل بئس است كه در او مستتر است و اشتروا صفت آنست يعنى بد است آن چيزى كه فروختند و بدل كردند به آن بهرهء نفسهاى خود را * ( أَنْ يَكْفُرُوا بِما أَنْزَلَ اللَّه ) * مخصوص بذمست يعنى بد چيزيست آنكه كافر ميشوند به آنچه فرو فرستاد خداى از حق كه قرآنست * ( بَغْياً ) * از جهت طلب كردن آن چيزى كه شايسته آن نيستند و حسد بردن بر آن اين علت يكفروا است نه اشتروا به جهت وقوع فصل يعنى كافر شدند به آن به جهت حسد * ( أَنْ يُنَزِّلَ اللَّه ) * بر آنكه فرو ميفرستد خداى * ( مِنْ فَضْلِه ) * از فضل خود كه آن كتابست و مطلق وحى * ( عَلى مَنْ يَشاءُ مِنْ عِبادِه ) * بر آن كس كه خواهد از بندگان خود كه سزاوار اين باشد كه او را براى رسالة برگزيند يعنى محمد ص * ( فَباؤُ بِغَضَبٍ ) * پس بازگشتند يهود بخشمى از خداى * ( عَلى غَضَبٍ ) * بر بالاى خشمى ديگر يكى به جهت كفر و ديگرى به جهت حسد بر افضل خلايق كه محمد است و يا اول به جهت انكار عيسى و انجيل و ثانى به جهت انكار محمد ص و قرآن و يا اول بجهة\r\n","description":"","footnote":"","page_name":" 234 ","page_number":234},
  {"content":"\r\nآنكه ميگفتند عزير ابن اللَّه و ثانى به جهت نگرويدن بمحمد ( ص ) و يا اول بسبب تغيير تورية قبل از بعث و ثانى به جهت انكار نبوت محمد ص و ميشايد كه تكرير جهت تاكيد باشد در لزوم آن * ( وَلِلْكافِرِينَ ) * و مر كافرانراست كه منكر نبوت محمد صاند * ( عَذابٌ مُهِينٌ ) * عذابى خوار كننده يعنى عذابى كه موجب اذلال ايشان باشد بخلاف عذاب مؤمن عاصى چه آن بسبب تطهير ذنوبست * ( وَإِذا قِيلَ لَهُمْ ) * و چون گفتند مر يهود را كه * ( آمِنُوا بِما أَنْزَلَ اللَّه ) * ايمان آريد به آنچه فرو فرستاده است خدا آن را از انجيل و قرآن و ساير كتب منزله * ( قالُوا نُؤْمِنُ ) * گويند ميگرويم * ( بِما أُنْزِلَ عَلَيْنا ) * به آنچه فرو فرستاده شده است بر ما يعنى تورية * ( وَيَكْفُرُونَ بِما وَراءَه ) * در حالتى كه كافر ميشوند بدان چيزى كه غير كتاب ايشانست از قرآن اين حالست از ضمير قالوا و نزد ابن انبارى كلام مستانف است و وراء در اصل مصدر است و آن را ظرف گردانيده‌اند و گاهى اضافه آن بفاعل ميكنند و از آن ما يتوارى به قصد ميكنند و آن خلفست و گاهى اضافهء آن بمفعول ميكنند و از آن ما يواريه ميخواهند كه آن قدام است و لهذا آن را از اضداد شمرده‌اند و اينجا مراد اولست يعنى نميگروند به آنچه در خلف ايشانست و عقب ايشان * ( وَهُوَ الْحَقُّ ) * و آن چيز يعنى قرآن درست و راست است و از نزد حقتعالى منزل گشته * ( مُصَدِّقاً ) * در حالتى كه تصديق نماينده است و موافق * ( لِما مَعَهُمْ ) * مر آن كتاب را كه با ايشان است اين حال مؤكده است و متضمن در مقال ايشان چه ايشان چون كه نگرويده‌اند به آنچه موافق تورية است پس بتورات نيز نگرويده‌اند و بعد از آن بر قول ايشان اعتراض مينمايد بقوله * ( قُلْ ) * بگو اى محمد ص در جواب ايشان كه ميگويند بتورات ايمان دارند * ( فَلِمَ تَقْتُلُونَ ) * پس چرا ميكشيد * ( أَنْبِياءَ اللَّه ) * پيغمبران خدا را * ( مِنْ قَبْلُ ) * پيش از اين زمان * ( إِنْ كُنْتُمْ مُؤْمِنِينَ ) * اگر بوديد از گرويدگان بتورات چه تورية مسوغ اين امر قبيح نيست پس اگر ايمان شما بتورات درست و راست بودى كشتن پيغمبران از شما صادر نشدى اسناد قتل بيهودان زمان پيغمبر جهت آنست كه از فعل آباى ايشان بود و ايشان راضى بودند به آن و عازم بر مثل آن * ( وَلَقَدْ جاءَكُمْ مُوسى ) * و بدرستى كه آمد بشما موسى * ( بِالْبَيِّناتِ ) * بنشانهاى روشن و معجزهاى هويدا يعنى آيات تسع كه مذكور است در آيهء وَلَقَدْ آتَيْنا مُوسى تِسْعَ آياتٍ بَيِّناتٍ * ( ثُمَّ اتَّخَذْتُمُ الْعِجْلَ ) * پس فرا گرفتيد گوساله را بخدايى\r\n","description":"","footnote":"","page_name":" 235 ","page_number":235},
  {"content":"\r\n* ( مِنْ بَعْدِه ) * از پس رفتن موسى بطور * ( وَأَنْتُمْ ظالِمُونَ ) * و حال آنكه شما بيدادگران بوديد بر نفس خود بعبادت عجل يا باخلال نمودن بآيات او و ميتواند بود كه اين جمله معترضه باشد و معنى اينكه ( و انتم قوم عادتكم الظلم ) يعنى شما گروهى هستيد كه ظلم و ستم و تجاوز از حق عادة شما است مساق اين آيه نيز براى ابطال قول ايشانست كه نُؤْمِنُ بِما أُنْزِلَ عَلَيْنا و تنبيه بر آنكه طريقه ايشان با رسول همان طريقهء اسلاف ايشانست با موسى نه از براى تكرير قصه و همچنين است آنچه بعد از اين ميفرمايد كه * ( وَإِذْ أَخَذْنا مِيثاقَكُمْ ) * و ياد كنيد چون\r\nفرا گرفتيم پيمان شما را * ( وَرَفَعْنا فَوْقَكُمُ الطُّورَ ) * و برداشتيم بر زير شما كوهى كه منسوب بود بطور بن اسماعيل از كوه هاى فلسطين و آن شهريست از بلاد شام و گفتيم بشما * ( خُذُوا ما آتَيْناكُمْ ) * فرا گيريد آنچه بشما داديم يعنى امتثال به آن نمائيد به آنچه مأمور شده‌ايد به آن در تورية از احكام شرع * ( بِقُوَّةٍ ) * بعزمى درست و جدى تمام * ( وَاسْمَعُوا ) * و بشنويد بسمع طاعت يعنى فرمان بريد احكام آن را * ( قالُوا سَمِعْنا ) * گفتند شنيديم گفتار ترا به گوش * ( وَعَصَيْنا ) * و نافرمانى كرديم بدل امر ترا و يا آشكارا گفتند كه سمعنا و در خفيه با خود گفتند كه عصينا و گويند ايشان قائل اين قول نشدند ليكن چون بعد از استماع آن عصيان كردند حقتعالى به اين قول از حال ايشان خبر داد و گفت حال شما همچه حال كسانيست كه با ايشان گويند بشنويد و اطاعت آن نمائيد گويند شنوديم و نافرمانى او كرديم * ( وَأُشْرِبُوا ) * و خورانيده شدند يعنى در آورده شد * ( فِي قُلُوبِهِمُ ) * در دلهاى ايشان * ( الْعِجْلَ ) * دوستى گوساله را به اين معنى كه سامرى ايشان را بر شرب محبة عجل داشت بر وجهى كه آن دوستى در قلوب ايشان تداخل نموده راسخ و متمكن شد و همهء آن را فرا گرفت مانند تداخل صبغ بثوب و شراب باعماق بدن و ذكر فى قلوبهم به جهت بيان مكان اشراب است كقوله إِنَّما يَأْكُلُونَ فِي بُطُونِهِمْ ناراً و اين فرط دوستى گوساله و رسوخ محبت آن در قلوب ايشان * ( بِكُفْرِهِمْ ) * بسبب ناگرويدن و جحود و عناد ايشان بود چه ايشان مجسمه بودند يا حلوليه و جسمى اعجب از آن گوساله زرين نديده بودند پس در قلوب ايشان متمكن شد آنچه سامرى براى اضلال ايشان تسويل كرده بود و گويند مشرب محبت عجل در قلوب ايشان ابليس بود و اتباع او از شياطين جن و انس * ( قُلْ ) * بگو اى محمد بايشان كه * ( بِئْسَما يَأْمُرُكُمْ ) * بد چيزيست كه ميفرمايد شما را * ( بِه ) * به آن چيز * ( إِيمانُكُمْ ) * ايمان شما بتورات كه آن كفر است بمحمد و قرآن مخصوص بذم محذوفست تقدير اينكه\r\n","description":"","footnote":"","page_name":" 236 ","page_number":236},
  {"content":"\r\n( بئسما يامركم به ايمانكم هذا الامر ) و ميتواند بود كه مخصوص بذم جميع قبايح ايشان باشد كه در آيات مذكوره سمت ذكر يافته به جهت الزام حجت بر ايشان يعنى بد چيزيست اين كه ايمان بتورات شما را به آن ميفرمايد كه آن انكار نبوت محمد ص است و قرآن و يا اقدام بر قبايح مذكوره * ( إِنْ كُنْتُمْ مُؤْمِنِينَ ) * اگر هستيد شما گرويدگان بتورات اين تقرير قدح است در دعوى ايشان بگرويدن بتورات و تقدير اينست كه ( ان كنتم مومنين بها ما امركم بهذه القبائح و رخص لكم فيها ايمانكم ) يعنى اگر گرويده ميبوديد بتورات شما را به اين قبايح امر نميكرد ايمان شما به آن و شما را رخصت نمى داد در كردن آن و چون اين افعال قبيحه از شما صادر شده پس معلوم مىشود كه بتورات ايمان نداريد و در اين دعوى كاذبيد و مىتواند بود كه تقدير آيه اين باشد كه ( ان كنتم مومنين بها فبئسما امركم به ايمانكم بها ) يعنى اگر گرويده‌ايد بتورات پس بد چيزيست اينكه ايمان شما به آن شما را امر كرده چه مؤمن را سزاوار است كه فرا نگيرد مگر آن چيزى را كه ايمان او اقتضاى آن كرده و چون ايمان بتورات آمر شما نيست بفعل قبيح پس شما مؤمن نباشيد به آنچه ايمان كسى را بكفر نمىفرمايد و يهود با وجود اقتراف اين قبايح و كسب مساوى دعوى مىكردند كه بهشت جز ما را نخواهد بود حقتعالى فرمود كه * ( قُلْ ) * بگو اى محمد ص در جواب دعوى ايشان كه * ( إِنْ كانَتْ لَكُمُ الدَّارُ الآخِرَةُ ) * اگر هست بزعم شما كه مر شما راست سراى ديگر كه بهشتست * ( عِنْدَ اللَّه ) * نزد خدا * ( خالِصَةً ) * در حالتى كه آن خالص است مر شما را يعنى خاصهء شما است * ( مِنْ دُونِ النَّاسِ ) * غير از ديگر مردمان يا غير مسلمانان لقولهم لَنْ يَدْخُلَ الْجَنَّةَ إِلَّا مَنْ كانَ هُوداً أَوْ نَصارى الف و لام بنا بر اول از براى جنس است و بنا بر ثانى براى عهد و بر هر تقدير ميفرمايد كه اگر در اين دعوى صادقيد * ( فَتَمَنَّوُا الْمَوْتَ ) * پس آرزو كنيد مرگ را * ( إِنْ كُنْتُمْ صادِقِينَ ) * اگر هستيد راستگويان در آنكه بهشت خاصهء شما است يا در آنكه ابناى خدا و احباى اوئيد لقولهم نَحْنُ أَبْناءُ اللَّه وَأَحِبَّاؤُه زيرا كه هر كه متيقن است به آن كه از اهل بهشتست لا محالة مشتاق آن خواهد بود و در آرزوى آنكه باسرع زمان از اين دار محنت خلاص شده به آن جا\r\nرود كه موضع روح و راحتست چنان كه مرويست كه أمير المؤمنين ع در جنگ صفين غلاله در سر داشت امام حسن وى را گفت\r\n( يا ابى ما هذا بزى المحاربين )\r\nاى پدر بزرگوار اين ذى اهل حرب و روش اهل قتال نيست در جواب فرمود كه\r\n( يا بنى لا يبالى ابوك على الموت سقط ام عليه سقط الموت )\r\nيعنى اى فرزند ارجمند هيچ باك ندارد پدر تو كه بر مرگ واقع شود يا مرگ به او رسد\r\n( و فزت\r\n","description":"","footnote":"","page_name":" 237 ","page_number":237},
  {"content":"\r\nو رب الكعبة )\r\nكه در وقت ضربت فرمود نيز به جهت تيقن او بود بوصول او ببهشت و عمار ياسر نيز در حرب صفين ميگفت كه ( الان الا فى الاحبة محمدا ص و حزبه ) يعنى اكنون ميرسم بدوستان خود كه محمد است و ياران او پس هر كه جازم است به رسيدن ببهشت البته تمناى آن خواهد كرد و در صدد آن خواهد بود كه هر چند زودتر از دار نقمت بدار نعمت ارتحال نمايد خصوصا گاهى كه متيقن باشد كه بهشت خاصهء او خواهد بود و غيرى در آن شريك او نخواهد بود و اينكه در حديث واقع شده كه\r\nلا يتمنين احدكم الموت بضر نزل به و لكن ليقل اللهم احينى ما دامت الحياة خير الى و توفنى ما دامت الوفاة خير الى\r\nمراد نهى است از تمناى موت نزد ضرر چه آن دال است بر جزع و مامور به صبر است و تفويض به او سبحانه و ديگر اين كه ما ايمن نيستيم از وقوع تقصير در مامور به پس حياة ضرورى باشد براى تدارك ما فات * ( وَلَنْ يَتَمَنَّوْه ) * و آرزو نكنند جهودان مرگ را * ( أَبَداً ) * هرگز * ( بِما قَدَّمَتْ أَيْدِيهِمْ ) * بسبب آن چه پيش فرستاده است دستهاى ايشان از موجبات دوزخ چون قتل انبياء و تحريف نعت حضرت مصطفى ص و انكار آن حضرت با وجود علم ايشان بحقيقت او و بدانكه چون يد عامله كه مختص به انسان است آلت قدرت او است بر عامهء صنايع و اكثر منافع او از آنست از اين جهت حقتعالى يك بار نفس را به آن تعبير نمود و يك بار قدرت را به آن كما قال يَدُ اللَّه فَوْقَ أَيْدِيهِمْ پس مراد * ( بِما قَدَّمَتْ أَيْدِيهِمْ ) * ( ما قدمت انفسهم ) است و اين جمله اخبار است بغيب كه موافق واقع بوده زيرا كه اگر موت متمناى ايشان ميبود هر آينه ميگفتند و مشهور ميشد ميان اهل كتاب كه اهل مطاعناند در اسلام و هيچكس از ايشان اين را از ايشان نقل نكرده و تمنى از عمل قلب نيست تا مخفى بماند بلكه آن عبارتست از آنكه كسى گويد ليت كذا پس اگر تمناى موت ميداشتند هر آينه تلفظ ميكردند به اينكه ( قد تمنيتا الموت فى قلوبنا ) و ابن عباس از پيغمبر ص نقلكرده كه ( لو تمنوا الموت لغص كل انسان بربقه فمات مكانه و ما بقى على وجه الارض يهودى ) يعنى اگر مرگ تمنا كردندى در حال آب دهن در گلوى ايشان گرفته شدى و همه بمردندى چنان كه بر روى زمين يك يهودى نماندى * ( وَاللَّه عَلِيمٌ ) * و خدا دانا است * ( بِالظَّالِمِينَ ) * بستمكاران و دروغگويان اين تهديد است مر ايشان را و تنبيه بر آن كه ظالمند در دعوى آنچه ايشان را نيست و در نفى آن از غير خود * ( وَلَتَجِدَنَّهُمْ ) * لام قسم است يعنى به خدا كه هر آينه يا بى تو در عقل خود جهودان را * ( أَحْرَصَ النَّاسِ ) * حريصتر از جميع مردمان * ( عَلى حَياةٍ ) * بر زندگانى دنيا * ( وَمِنَ الَّذِينَ أَشْرَكُوا ) *\r\n","description":"","footnote":"","page_name":" 238 ","page_number":238},
  {"content":"\r\nو از آن كسانى نيز كه شرك آوردند و بقول اصح مراد مجوساند چه هيچ كس در زندگانى حريص تر از ايشان نيست و بدانكه و جدان بعقل جارى مجراى علم است و هر دو مفعول آن ( هم و احرص ) است و تنكير حياة جهت آنست كه مراد به آن فرديست از افراد كه حياة متطاوله است و قوله * ( وَمِنَ الَّذِينَ ) * محمولست بر معنى فكانه قال ( احرص من الناس و من الذين اشركوا ) و افراد ايشان بذكر جهت مبالغه است چه حرص ايشان شديد است زيرا كه غير حياة عاجله را نميشناسند و به جهت زيادتى در توبيخ و توضيح چه هر گاه حرص ايشان زايد باشد بر حرص منكرين و حال آنكه ايشان مقرند بجز او بعث بخلاف اهل شرك پس اين دلالت مىكند بر علم ايشان به آنكه رجوع ايشان به آتش دوزخ است و ميتواند بود كه * ( مِنَ الَّذِينَ ) * عطف باشد بر احرص بتقدير مضاف اى ( و احرص من الذين ) و حذف آن جهت دلالت اول باشد بر آن و يا آنكه خبر مبتداء محذوف باشد و قوله * ( أَشْرَكُوا يَوَدُّ أَحَدُهُمْ ) * صفت آن گاهى كه مراد به * ( الَّذِينَ أَشْرَكُوا ) * يهود باشد زيرا كه قايل عُزَيْرٌ ابْنُ اللَّه اند اى ( و من الذين اشركوا اناس يود احدهم ) يعنى آن كسانى كه شرك آورده‌اند مردمانيند كه دوست ميدارد هر يكى از ايشان * ( لَوْ يُعَمَّرُ أَلْفَ سَنَةٍ ) * كاش عمر داده شود هزار سال و بنا بر دو قول اول * ( يَوَدُّ أَحَدُهُمْ ) * بيان ازدياد حرص ايشان است بر طريق استيناف و بر هر تقدير ( لو يعمر الف سنة ) حكايت و داد ايشان است و ( لو ) بمعنى ( ليت ) است و اصل آن ( لو اعمر ) است و حقيقت معنى اينكه هر كدام از ايشان ميگويند كه كاش عمر داده شوم و اجراى آن بر غيبت جهت ( يود ) است كقولك ( حلف باللَّه ليفعلن ) كه بمعنى ( لافعلن ) است و به جهت شدت حرص ايشان است بر طول عمر كه تحيت مجوس وقتى كه بهم ميرسند اينست كه ( عش الف نيروز و الف مهرجان ) كما قال ابن عباس ( و هو قول الاعاجم منهم لن عطس ) بزى هزار سال و نزد بعضى علماء مهر لفظ مكروه است * ( وَما هُوَ بِمُزَحْزِحِه ) * و نيست آن كس كه دور گرداننده و رهانندهء خود باشد * ( مِنَ الْعَذابِ ) * از عذاب دوزخ * ( أَنْ يُعَمَّرَ ) * آنكه عمر داده شود يعنى طول\r\nعمر دافع عذاب الهى نيست چه فنا لازم عمر است بلكه آن موجب ازدياد عذابست به جهت وقوع كثرت معاصى در آن ضمير هو راجع به * ( أَحَدُهُمْ ) * است و * ( أَنْ يُعَمَّرَ ) * فاعل * ( بِمُزَحْزِحِه ) * و تقدير اينكه ( و ما احدهم به من يزحزحه من النار تعميره ) يعنى نيست يكى از ايشان كه دور گرداند و برهاند او را از آتش دراز گردانيدن عمر او و ميتواند بود كه ضمير راجع باشد به چيزى كه ( يعمر ) دلالت بر آن مىكند و آن تعمير است و * ( أَنْ يُعَمَّرَ ) * بدل آن و يا ضمير مبهم باشد و ان يعمر موضح آن و اصل ( سنه سنوه ) است چه جمع آن سنواتست و گويند اصل آن ( سنهة ) است\r\n","description":"","footnote":"","page_name":" 239 ","page_number":239},
  {"content":"\r\nمانند جبهة كقولهم ( سانهته او تسنهت النخلة إذا أتت عليها السنون ) و زحزحه بمعنى تبعيد است * ( وَاللَّه بَصِيرٌ ) * و خدا بينا است * ( بِما يَعْمَلُونَ ) * به آنچه ميكنند يهود و مجوس و غير ايشان پس همه را مجازات خواهد داد ذكر اين به جهت تهديد و وعيد ايشان است و در اين دلالت است بر آنكه حرص بر طول بقاء به جهت طلب دنيا مذموم است و آنچه محمود است طلب ازدياد عمر است در طاعت و تلافى فائت بتوبه و انابة و ادراك سعادت باخلاص در عبادت و به اين معنى أمير المؤمنين عليه السّلام اشاره فرموده كه\r\n( بقية عمر المؤمن لا قيمة له يدرك بها ما فات و يحيى بها ما امات )\r\nيعنى بقية عمر مؤمن قيمت ندارد چه به آن در مييابد آنچه از او فوت شده و زنده ميگرداند آنچه آنجا ميرانده مراد آنست كه ترك عبادتى كه از او فوت شده تدارك مىكند در بقيهء عمر خود آورده‌اند كه جمعى يهود از اهل فدك چون عبد اللَّه بن صوريا و امثال او نزد رسول صلَّى اللَّه عليه و آله و سلَّم آمدند و گفتند ما را خبر ده كه سبب چيست كه فرزند گاهى مشابه پدر است و خويشان پدر و گاهى مانند بمادر است و اقرباى او فرمود كه نه شما در كتب خود ميخوانيد كه آب مرد سفيد است و سطبر و آب زن زرد است و تنگ گفتند نعم گفت هر كدام از اين دو آب كه غالب است فرزند مشابه صاحب آن مخلوق مىشود گفتند نيكو گفتى باز گفتند كه ولد از پدر است يا از مادر فرمود كه عظام و عصب و عروق از پدر است و لحوم و دم و ظفر و شعر از مادر گفتند صدقت ديگر گفتند خداى تو كيست حقتعالى سورهء قل هو اللَّه فرو فرستاد ابن صوريا گفت يك سؤال ديگر داريم اگر جواب ميدهى به تو ايمان مياوريم فرمود بگوئيد گفتند خبر ده ما را كه پيغمبر آخر الزمان ( ص ) را خواب چگونه بود فرمود به خدا بر شما سوگند مىدهم كه هم در كتب خود خوانده‌ايد كه پيغمبر آخر الزمان ( ص ) كه منم نيمهء چشم او در خواب بود و نيمه ديگر بيدار گفتند اللهم نعم ديگر پرسيدند كه اين فرشته كه وحى به تو مىآورد چه كس است فرمود جبرئيل گفتند او دشمن ما است اگر بجاى او ميكائيل بودى ايمان ميآورديم حضرت فرمود كه سبب دشمنى شما با جبرئيل چيست گفتند وى صاعقه و انواع بلا بر ما نازل ساخت و در كتب خود خوانده‌ايم كه بيت المقدس بر دست مردى كه بخت نصر نام او باشد در فلان وقت خراب شود ما كسى فرستاديم تا وى را بدست آورده بقتل در آرد چون در بابل وى را دريافت كودكى بود ضعيف و بىقوة خواست كه او را بكشد جبرئيل عليه السّلام بيامد و نگذاشت و گفت از خدا بترس هنوز اين كودكست و گناهى از او صادر نشده كه موجب قتل او باشد پس كشتن او گناه محض باشد و ديگر آنكه اگر خداى او را بر شما مسلط سازد البته بر دست او كشته خواهيد شد و شما را بر او دستى نخواهد بود پس سعى در كشتن او چه وجه داشته باشد آن مرد دست از او بداشت و ما را از آن خبر داد بسى بر نيامد كه بخت نصر بزرگ شد و پادشاهى با استقلال گشته بيت المقدس را خراب كرد و خلقى بسيار را بكشت\r\n","description":"","footnote":"","page_name":" 240 ","page_number":240},
  {"content":"\r\nپس به جهت آنكه اسلاف ما را زحمت بسيار رسانيده و اكثر ما را بقتل آورده و بر بيشتر انبياء ما به عذاب و بلا نازل گشته و ديار ما را خراب كرده بخسف و عذاب او را دشمن ميداريم و اگر بجاى او ميكائيل به تو وحى ميآورد كه صاحب خصب است و سلامتى و يسر و رخا به تو ايمان مياورديم حقتعالى آيه فرستاد * ( قُلْ ) * بگو اى محمد در جواب ايشان كه * ( مَنْ كانَ عَدُوًّا لِجِبْرِيلَ ) * هر كه باشد دشمن مر جبرئيل را و اين ناميست عبرانى يا سريانى و معنى آن عبد اللَّه است و او امين خزاين وحى است و منع صرف او به جهت عجمية و علمية است و برواية بكر بر وزن جحمرش است و بقرائة حفص بر وزن قنديل است و من موصول مبتدا است و خبر محذوف و تقدير آنكه ( من كان عدوا لجبرئيل فهو عدو للَّه ) يعنى هر كه دشمن جبرئيل است پس او دشمن خداست و حذف خبر بجهة دلالت كلام لا حق است بر آن يعنى قوله * ( فَإِنَّه نَزَّلَه ) * پس بدرستى كه او فرو ميآورد قرآن را * ( عَلى قَلْبِكَ بِإِذْنِ اللَّه ) * بر دل تو بفرمان خدا پس ضمير بارز در فانه راجع بجبرئيل است و در نزله راجع به قرآن و اضمار آن بدون ذكر مرجع جهت آنست كه دلالت كند بر فخامة شان آن چه به جهت تعين و فرط شهرت آن احتياج بسبق ذكر ندارد و ذكر قلب بجهة آنست كه آن قابل اول است مر وحى را و محل فهم و حفظ و حق كلام آن بود كه على قلبى باشد لكن بر طريقه حكاية كلام حقتعالى واقع شده كانه قال ( قل ما تكلمت به من قولى من كان عدوا لجبريل\r\nفانه نزله على قلبك ) و اذن بمعنى امر و تيسير است و جار و مجرور حال است از فاعل نزل يعنى جبرئيل فرود ميآورد بر دل تو در حالتى كه تنزيل او بامر و تيسير حقتعالى است و قوله * ( مُصَدِّقاً ) * و ما بعد آن احوالند از مفعول * ( نَزَّلَه ) * يعنى در حالتى كه آن قرآن تصديق كننده است * ( لِما بَيْنَ يَدَيْه ) * مر آن چيزى را يعنى مر كتبى را كه پيش از وى نازل شده و حالا با ايشانست چون تورية و انجيل و زبور * ( وَهُدىً ) * و در حالتى كه راه نماينده است به حق * ( وَبُشْرى ) * و در حالتى كه مژده دهنده است * ( لِلْمُؤْمِنِينَ ) * مر مؤمنان را بنجات از دركات مرديه و رسيدن بدرجات عاليه و در انوار گفته كه ظاهر آنست كه * ( فَإِنَّه نَزَّلَه ) * تا آخر جواب شرط باشد و معنى آنكه هر كه معادات كند از يهود بجبرئيل پس خلع ربقهء انصاف كرده از رقبهء خود و يا كافر شد به آنچه با اوست از كتاب به جهت نزول او بر تو بوحى زيرا كه ترك كتابى كرده كه مصدق كتب متقدمه است پس حذف جوابشده و اقامة علت شده در مقام آن و يا آنكه معنى اين باشد كه هر كه معاداة نمايد بجبرئيل پس سبب در عداوة او آنست كه تنزيل قرآن مىكند بر تو و گويند جواب شرط محذوفست بدون اقامهء غير در مقام آن و تقدير اينكه ( من كان عدوا لجبرئيل فليمت\r\n","description":"","footnote":"","page_name":" 241 ","page_number":241},
  {"content":"\r\nغيظا ) يعنى هر كه دشمن جبرئيل است پس بايد كه از خشم بميرد و يا تقدير اينكه ( فهو عدو لى و انا عدوة ) چنان كه گذشت يعنى هر كه عدو جبرئيل است پس او عدو من است و من عدو اويم و اين اوجه است لما قال بعده * ( مَنْ كانَ عَدُوًّا لِلَّه ) * هر كه باشد دشمن مر خداى را * ( وَمَلائِكَتِه ) * و فرشتگان او را * ( وَرُسُلِه ) * و فرستادگان او را * ( وَجِبْرِيلَ وَمِيكالَ ) * و اين دو فرشته مقرب را * ( فَإِنَّ اللَّه ) * پس بدرستى خداى تعالى * ( عَدُوٌّ لِلْكافِرِينَ ) * دشمنست مر كافران را كه دشمن ملائكه و رسل اويند مراد بعداوت كه با خداى مخالفت است باوامر او بر وجه عناد و يا مراد معاداتست با مقربان او كه آن ارادهء ضرر است بر ايشان و بنا بر اين تصدير كلام بذكر حقتعالى به جهت تفخيم شأن مقربين است كقوله وَاللَّه وَرَسُولُه أَحَقُّ أَنْ يُرْضُوه و افراد جبرئيل و ميكائيل بذكر جهت مزيت فضل ايشان است فكان از جنس ديگرند و به جهت تنبيه است بر آنكه معادات واحد و كل مساويست در كفر و استجلاب عداوة از حق تعالى و اشعار بر آنكه هر كه معاداة ايشان نمايد يا يكى از ايشان را گوئيا بجميع ايشان معاداة نموده زيرا كه موجب محبت و عداوت ايشان يكى است و ديگر آنكه محاجة در ايشان واقع شده و وضع ظاهر در موضع مضمر به جهت دلالت است بر آنكه حقتعالى معادى ايشانست به جهت كفر ايشان و اشعار بر آنكه عداوت با ملائكه و رسل كفر است و حفص ميكال خوانده چون ميعاد حاصل كه ايشان دعوى كردند كه دوست ميكائيلند و دشمن جبرئيل حقتعالى رد قول ايشان كرده فرمود نه چنان است كه ايشان ميگويند چه هر كه دوست ميكائيل است البته دوست جبرئيل خواهد بود و هر كه دشمن جبرئيل است البته دشمن ميكائيل خواهد بود و هر كه دشمن ايشانست دشمن همهء پيغمبرانست و هر كه دشمن ايشان باشد البته دشمن خدايست و هر كه دشمن خداست خدا دشمن اوست و دشمن خدا كافر است و مرويست كه ابن صور يا به سيد انبياء ( ص ) گفت ( ما جئتنا بشيء نعرفه و ما انزل عليك من آية فنتبعك ) يعنى آنچه بما آوردهء آن را ميدانيم و ميفهميم و آنچه بر تو نازل شده از آيات بينه تابع تو ميشويم در آن حقتعالى رد قول او كرده فرمود * ( وَلَقَدْ أَنْزَلْنا إِلَيْكَ ) * و هر آينه فرستاديم بسوى تو * ( آياتٍ بَيِّناتٍ ) * آيتهاى روشن و هويدا يعنى قرآن * ( وَما يَكْفُرُ بِها ) * و كافر نشوند بدان آيتها * ( إِلَّا الْفاسِقُونَ ) * مگر بيرون رفتگان از فرمان حقتعالى يعنى متمردان و معاندان كفره چه فسق هر گاه مستعمل شد در نوعى از معاصى دلالت مىكند بر اعظم آن نوع از كفر پس گوئيا آن نوع متجاوز شده از حد خود پس ايثار آن بر كافرون به جهت ايماست بتمرد ايشان در كفر و يا اشعار بخروج ايشان از امر حق\r\n","description":"","footnote":"","page_name":" 242 ","page_number":242},
  {"content":"\r\nباعظم معاصى و الف لام براى عهد است چه مراد به آن معاندان يهودند\r\nو ميتواند بود كه براى جنس باشد پس شامل جميع اقسام كفار باشد و در بعضى تفاسير مذكور است كه يهودان قبل از مبعث حضرت رسالت صلَّى اللَّه عليه و آله بر مشركان احتجاج ميكردند و مىگفتند كه رسول موعود نزديكست كه ظاهر شود و چون او مبعوث گردد ما را بر شما ظفر دهد و بگويد كه ما بر حقيم و شما بر باطل چون آن حضرت مبعوث گشت بوى نگرويدند و كافر شدند معاذ بن جبل گفت سبحان اللَّه رسول هنوز نيامده بود استعجال ميكرديد در آمدن او تا بر ما حجت آوريد و اكنون كه آمد به دو كافر شديد و ما كه مشرك بوديم بوى ايمان آورديم گفتند محمد صلَّى اللَّه عليه و آله آيتى نياورده كه ما را نزد آن ايمان لازم شود حقتعالى آيه مذكوره را نازل ساخت و رد قول ايشان كرد و فرمود كه ما آيات و معجزات ظاهره را به تو فرستاديم كه دلالت تمام مىكند بر صحت نبوت تو اما متمردان و معاندان به آن نميگروند\r\nمرويست كه مالك بن ضيف يهود را گفت كه نه حقتعالى به زبان موسى از شما عهد فرا گرفته است كه چون پيغمبر آخر الزمان صلَّى اللَّه عليه و آله ظاهر شود به او بگرويد و تصديق او نمائيد گفتند خداى را بر ما هيچ عهدى نيست در اين معنى در تورية حقتعالى آيه فرستاد كه * ( أَ وَكُلَّما عاهَدُوا عَهْداً ) * همزه براى انكار است و واو عطف است بر محذوف و تقدير اين كه ( اكفروا بالايات و كلما عاهدوا ) يعنى آيا نگرويدند بآيات بينه داله بر صدق نبوت حضرت خاتميت و هر گاه عهد كردند عهد كردنى * ( نَبَذَه فَرِيقٌ مِنْهُمْ ) * بشكستند گروهى از ايشان اصل نبذ طرح است لكن غالبا استعمال آن در هر چيزيست كه فراموش كرده باشند و ذكر فريق جهت آنست كه بعضى از ايشان نقض عهد نكرده بودند * ( بَلْ أَكْثَرُهُمْ لا يُؤْمِنُونَ ) * بلكه بيشتر ايشان نميگرويدند بتورات اين رد توهم آنست كه فريقى كه ناقض عهد بودند اقل ايشان باشند و يا رد تو هم آنكه كسانى كه آشكارا نبذ عهد نكرده‌اند ايمان به آن آورده باشند و بحقيت آن اعتراف نموده * ( وَلَمَّا جاءَهُمْ ) * و آن هنگام كه آمد بديشان * ( رَسُولٌ مِنْ عِنْدِ اللَّه ) * فرستادهء از نزد خداى چون عيسى و محمد صلى اللَّه عليهما * ( مُصَدِّقٌ ) * كه تصديق كننده است * ( لِما مَعَهُمْ ) * مر تورية را كه با ايشان است * ( نَبَذَ فَرِيقٌ ) * بينداختند گروهى * ( مِنَ الَّذِينَ أُوتُوا الْكِتابَ ) * از آنان كه داده شده‌اند كتاب تورية يعنى علماى ايشان بينداختند * ( كِتابَ اللَّه ) * كتاب خداى را كه تورية است * ( وَراءَ ظُهُورِهِمْ ) * در پس پشتهاى خود زيرا كه نگرويدن ايشان برسولى كه مصدق تورية است نگرويدنست بتورات در آنچه رسول تصديق به آن\r\n","description":"","footnote":"","page_name":" 243 ","page_number":243},
  {"content":"\r\nكرده و نقض آن چيزيست كه در او است از وجوب ايمان برسلى كه مؤيد باشند بآيات بينه و معجزات ظاهره و گويند كتاب اللَّه قرآنست يعنى قرآن را پس پشت انداختند و التفات بدان نكردند و قوله وراء ظهورهم مثلى است براى اعراض ايشان از كتاب خدا مانند اعراض كردن از چيزى كه آن را به پس پشت اندازند به جهت عدم التفات به آن * ( كَأَنَّهُمْ ) * گوييا آن نابذان و عهد شكنان كه علماى يهودند * ( لا يَعْلَمُونَ ) * نميدانند كه آن كلام خدايست و محمد صلَّى اللَّه عليه و آله رسول ويست يعنى ايشان عالمند بحقيت آن و به آن متيقناند و لكن به جهت عناد تمرد و جحود تجاهل ميكنند حقتعالى به اين دو آيه دلالت فرموده بر آنكه همهء يهود بر چهار فرقه‌اند يك فرقه آنانند كه ايمان آورده‌اند بكتاب تورية و بحقوق آن گرويده‌اند مانند مؤمنان اهل كتاب چون عبد اللَّه سلام و اصحاب او و اينها در عدد اقل فرق ديگرند بدليل قوله و اكثرهم لا يؤمنون و فرقه ديگر كسانىاند كه نبذ عهد تورية كردند به آشكارا و از حد آن تخطى نمودند به جهت تمرد و فسوق ( و هم المغيبون بقوله ( فنبذ فريق منهم ) و فرقه ديگر به آشكارا نبذ آن نكرده‌اند و لكن بجهة جهالة ايشان به آن ناقض آن شده‌اند و ايشان اكثر فرق اربعاند و فرقه رابع ظاهرا متمسك به آن شده‌اند و خفية نبذ آن كرده‌اند بجهة بغى و عناد با آنكه عالمند بحقيقة آنچه در او است و اينها اهل تجاهلند آورده‌اند كه ديوان در عهد سليمان على نبينا و عليه السلم شعبدههاى صد رنگ را با نيرنگهاى گوناگون برآميختند و آن شعابد و نيرنجات را بر زبان آصف بن برخيا نوشتند و بر ظهر آن ثبت كردند كه هذا ( ما علم آصف بن برخيا سليمان الملك ) يعنى اين آن چيزيست كه آصف بن برخيا سليمان را آموخته و آن را در ميان اراذل و جهال شايع كردند و گويند باستراق سمع سخنان ملائكه را فرا گرفتند و آن را با بعضى اكاذيب ضم كرده بكهنه القا كردند و ايشان تدوين آن كرده تعليم مردمان كردند و سليمان عليه السّلام بر آن اطلاع يافته بفرمود تا آن نوشتها را آوردند و در صندوقى نهاده مقفل ساخت و در زير تخت خود دفن كرد و اصح روايت آنست كه ديوان آن را در زير سرير او مدفون ساختند و او از اين خبر نداشت و بعد از وفات او ديوان او را از زير تخت وى بيرون آورده چنان بمردمان فرا نمودند كه سليمان با اين شعبدهها و نيرنجها پادشاهى ميكرده و به جهت اين بر جن و انس و وحش و طير مسلط شد و همهء آنها را مسخر حكم خود گردانيد شما نيز اين را بياموزيد تا بمرتبهء او رسيد علما و\r\nصلحا از اين ابا كردند و گفتند مَعاذَ اللَّه كه اينچنين تواند بود و از آن ( تبرا ) كردند و اما ( سفله ) و ( جهله ) قوم آن را نوشتند و آموختند و سليمان را بسحر و شعبده نسبت دادند و اين در ميان يهود مستمر بود تا آنكه بعهد رسول در اين بيشتر غلو كردند حقتعالى ابراى ساحت سليمان نموده اين آيه فرستاد كه * ( وَاتَّبَعُوا ) *\r\n","description":"","footnote":"","page_name":" 244 ","page_number":244},
  {"content":"\r\nعطفست بر نَبَذَ يعنى نبذ عهد كردند و پيروى نمودند جماعت يهود * ( ما تَتْلُوا الشَّياطِينُ ) * آن چيزى را كه مىخواندند ديوان جن و انس * ( عَلى مُلْكِ سُلَيْمانَ ) * بر عهد پادشاهى سليمان عليه السّلام يا در زمان او چه على بمعنى فى آمده و گويند معنى آنست كه پيروى آن چيزى كردند كه تابع آن شده بودند شياطين در زمان سليمان عليه السّلام چه تلو بمعنى تبع آمده مراد به آن سحر و نيز نجست و يا تلو بمعنى كذب و افتراست يقال ( تلا عليه اذا كذب ) يعنى تبعيت آن چيزى ميكردند كه شياطين افتراء آن ميكردند بر پادشاهى سليمان و ايراد تتلو به صيغه مضارع بر سبيل حكايتست از حال ماضيه * ( وَما كَفَرَ سُلَيْمانُ ) * و هرگز كافر نشد سليمان تفسير سحر بكفر جهت دلالت است بر آنكه سحر بر وجه استحلال كفر است كما\r\nقال أمير المؤمنين عليه السّلام ( الكاهن كالساحر و الساحر كالكافر و الكافر فى النار )\r\nو هر كه پيغمبر باشد البته از اين معصوم خواهد بود * ( وَلكِنَّ الشَّياطِينَ ) * و ليكن ديوان زمان او * ( كَفَرُوا ) * كافر شدند باستعمال آن * ( يُعَلِّمُونَ النَّاسَ السِّحْرَ ) * در حالتى كه مىآموزانيدند مردمان را جادويى به جهت اغوا و اضلال ايشان اين جمله حال است از ضمير كفروا و مراد بسحر هر چيزيست كه استعانت نمايند در تحصيل آن بتقرب بشيطان از آنچه انسان به آن مستقل نباشد و اين فعل كسيست كه مناسبتى بشيطان داشته باشد در شرارت و خبث نفس چه تناسب در تضام و تعاون شرط است و به اين قيد ساحر از نبى و ولى متميز مىشود و اما آنچه متعجب منه است مانند آنچه اصحاب حيل ميكنند بمعونت الات و ادويه و يا به جهت سبكدستى و چستى و چالاكى سحر نيست و فاعل آن فاسق است نه كافر و تسميهء آن بسحر بر سبيل تجوز است و يا به جهت آنكه متضمن دقت است چه سحر در اصل آن چيزيست كه سبب آن مخفى باشد و قوله * ( وَما أُنْزِلَ ) * عطفست بر * ( السِّحْرَ ) * و مراد به ( معطوف و معطوف عليه ) يكيست و عطف جهت تغاير اعتباريست و يا آنكه معطوف نوعى از سحر است كه اقوى از ( معطوف عليه ) است و معنى آنست كه ديوان تعليم مردمان مىكردند آن چيزى را كه فرو فرستاده شده بود از سحر * ( عَلَى الْمَلَكَيْنِ ) * بر دو فرشته * ( بِبابِلَ ) * در شهر بابل اين منصوب المحل است بر ظرفيت يا آنكه حال است از ملكين يا از ضمير انزل در حالتى كه آن دو فرشته در بابل بودند و يا نزول سحر بر ايشان در بابل بود و آن بر قول مشهور شهرى بود از سواد كوفه و نزد سدى بابل دماوند است و گويند شهر نصيبين است و قوله * ( هارُوتَ وَمارُوتَ ) * عطف بيان ملكين است و منع صرف اينها به جهت حمية علمية است و گويند اشتقاق آن از ( هرت و مرت ) است بمعنى كسر چه نزول اينها به جهت آن بود كه مردمان را بر سحر مطلع ساخته كسر و ابطال آن كنند و ايشان را از آن باز دارند و اين قول مستلزم انصراف آنها است\r\n","description":"","footnote":"","page_name":" 245 ","page_number":245},
  {"content":"\r\nو چون هيچ قارى آن را منصرف نخوانده پس عجمى باشد و بيان اين قصه بر اين وجه بود كه در زمان ادريس عليه السّلام سحر در ميان مردمان فاش گشته مردمان به آن اقدام ميكردند و انواع فسق و فجور به جهت آن بظهور ميرسيد و اين مستمر بود تا بعد از نوح عليه السّلام همه بعلم سحر و تمويه مشغول شدند و ترك تدين كردند حق سبحانه اين دو فرشته را فرستاد بر صورت بشر تا ايشان را از آن نهى كردند و وعيد و تهديد ايشان نمودند بر آن و حقيقت سحر را بايشان تعليم كردند تا بطلان آن را دانسته از آن اجتناب نمايند و اين مثل آنست كه شخصى را بر حقيقت سم اطلاع دهند تا آن را نخورد و آنچه در روايت عامه واقع شده كه اين دو فرشته از جملهء فرشتگانى بودند كه زبان طعن بر آدميان دراز كردند حقتعالى فرمود كه ايشان اسير نفس و هوايند و شهوات نفسانى بر ايشان غالبست اگر شما را نيز همان حالت كه ايشان را هست بودى صدور عملهاى بدتر از افعال ايشان از شما امكان داشتى ايشان از اين استبعاد كردند حقتعالى نفس بشرى بايشان داد و لباس شهوت در ايشان پوشانيد و براى حكومت خلق ايشان را به زمين فرستاد چون به زمين آمدند بر زنى زهره نام عاشق شدند و بفرمودهء معشوقه خود بشرب خمر و قتل بناحق و سجده صنم اقدام نمودند و بعد از آن با آن زن زنا كردند و در مدت يك ماه اين چهار معصيت عظيمه از ايشان بظهور رسيد حق تعالى ايشان را از صعود بر آسمان منع فرمود و مستوجب عذاب شدند پس ايشان را مخير ساخت ميان عذاب دنيا و آخرت ايشان گفتند بار خدايا عذاب آخرت سخت است ما عذاب اين جهان را اختيار مىكنيم كه اسهل است حقتعالى ايشان را در چاه بابل به موى سر ايشان بر بالاى آبى بياويخت و حالا از غايت تشنگى زبان ايشان از دهن بيرون آمده به آب مينگرند و تشنگى مىبرند تا روز قيامت و آن زن را مسخ كرد به اين ستارهء كه آن را زهره ميگويند هم چنان كه سهيل كه عشارى بود در يمن او را بستارهء مسخ كرد و اين قوليست در غايت سخافت و سخنى است مردود و نامعقول و از صوب صواب منحرف چه\r\nملائكه معصومند بالطاف الهى و از معاصى منزه و مبرااند چنان كه در عيون الرضا عليه السّلام مذكور است كه از امام على بن موسى الرضا صلوات اللَّه عليه و على آبائه پرسيدند كه زعم قوم آنست كه هاروت و ماروت دو فرشته بودند كه حقتعالى ايشان را خليفه زمين گردانيد در وقتى كه معصيت و فسق در بنى آدم بسيار شده بود و چون به زمين آمدند بعشق زنى زهره نام مفتون گشتند و بشرب خمر و قتل ناحق و زنا و عبادت صنم ارتكاب نمودند چنان كه گذشت آن حضرت فرمود معاذ اللَّه من هذه المقالة فرشتگان معصومند و محفوظ از كفر و قبايح كما قال اللَّه تعالى لا يَعْصُونَ اللَّه ما أَمَرَهُمْ وَيَفْعَلُونَ ما يُؤْمَرُونَ و قال عز و جل وَلَه مَنْ فِي السَّماواتِ وَالأَرْضِ وَمَنْ عِنْدَه لا يَسْتَكْبِرُونَ عَنْ عِبادَتِه وَلا يَسْتَحْسِرُونَ يُسَبِّحُونَ اللَّيْلَ وَالنَّهارَ لا يَفْتُرُونَ و قوله بَلْ عِبادٌ مُكْرَمُونَ لا يَسْبِقُونَه بِالْقَوْلِ وَهُمْ بِأَمْرِه يَعْمَلُونَ\r\n","description":"","footnote":"","page_name":" 246 ","page_number":246},
  {"content":"\r\nو غير آن از آيات داله بر عصمت ايشان بلكه بايد كه اعتقاد كنيد به اينكه حقتعالى ايشان را به پيغمبر آن زمان فرستاد به صورت بشرى تا مردمان را بر حقيقت سحر مطلع ساخته بدانند كه آن امريست باطل و كاريست ناشايسته و نابايسته و بعد از آن فرمود كه بنا بر قول عامه اگر حقتعالى ملائكه را خلفاى زمين گردانيده باشد پس از جمله انبيا و ائمه ميبودند در دنيا و اين مستلزم آنست كه از همهء انبيا و ائمه نيز قتل نفس و زنا و شرب خمر و عبادت اصنام صادر شود هم چنان كه از ايشان صادر شد نعوذ باللَّه من هذه العقيدة المردية پس فرمود كه آيا ندانسته‌ايد كه حقتعالى رسل را از جنس مرسل اليهم مبعوث گردانيده حيث قال وَما أَرْسَلْنا مِنْ قَبْلِكَ إِلَّا رِجالًا نُوحِي إِلَيْهِمْ مِنْ أَهْلِ الْقُرى چه در اين آيه اخبار فرموده كه او سبحانه هرگز بعث ملائكه نكرده باهل زمين تا انبيا و ائمه و حكام ايشان باشند بلكه بشر را بر ايشان مبعوث ساخته يا به جهت جنسية با سهل وجه احكام الهى را به سهولت از ايشان فرا توانند گرفت و اگر نه موجب رهبت ترس و نفرت ايشان ميشد و طباع همه ايشان رميده ميگشت گفتند يا بن رسول اللَّه پس ابليس فرشته نبوده باشد فرمود نه بلكه از جن است كما قال تعالى وَإِذْ قُلْنا لِلْمَلائِكَةِ اسْجُدُوا لآدَمَ فَسَجَدُوا إِلَّا إِبْلِيسَ كانَ مِنَ الْجِنِّ و هو الذى قال اللَّه عج وَالْجَانَّ خَلَقْناه مِنْ قَبْلُ مِنْ نارِ السَّمُومِ گفتند بعضى مردمان ميگويند كه حقتعالى ولايت أمير المؤمنين ع را بر اهل سماوات عرض فرمود هم چنان كه بر اهل زمين بعضى ملائكه از اين ابا كردند حقتعالى ايشان را به صورت ضفادع مسخ گردانيد فرمود معاذ اللَّه ( هؤلاء المفترون المكذبون علينا ) اين جماعت افترا كرده‌اند بر ما ملائكه رسل خدايند پس ايشان مانند ساير انبيا و رسل اويند بخلق و هم چنان كه انبيا از كفر منزه‌اند ملائكه نيز از آن مبرااند چه شان ملائكه عظيمست و خطب ايشان جليل گفتند چه ميفرمائيد در حق ستارهء زهره و سهيل كه ميگويند از مسوخاتند فرمود ( كذبوا فى قولهم ) در اين گفتار نيز دروغ ميگويند بلكه زهرهء زانيه كه بنى آدم به او زنا ميكردند و سهيل عشار هر دو ممسوخ شدند به دو دابهء بحركه مسمى باسم اين هر دو ستاره‌اند و مردمان غلط كرده گمان برده‌اند كه اين دو ستاره باشند و چون تواند بود كه حقتعالى اعداى خود را بانوار مضيئه مسخ كرده باشد كه تا آسمان و زمين باقى باشد ايشان باشند و حال آنكه ممسوخ بيش از سه روز زنده نبودند و از ايشان نسلى پيدا نشد و امروز بر روى زمين هيچ ممسوخى نيست و اينكه مثل قردة و خنازير و اشباه آن را ممسوخات ميگويند به اين معنى است كه حق تعالى كفار را بامثال ايشان مسخ كرده بعد از آن فرمود كه و ما هاروت و ماروت دو فرشته بودند كه حق تعالى ايشان را به جهت تعليم سحر به زمين فرستاد زيرا كه در آن زمان سحره دعوى نبوت ميكردند پس آن هر دو فرشته را فرستاد تا تعليم مردمان دهند و ايشان را بر حقيقت بطلان سحر و كيفيت احتيال\r\n","description":"","footnote":"","page_name":" 247 ","page_number":247},
  {"content":"\r\nدر آن مطلع ساخته معارض مدعيان نبوت گردند و به جهت آنكه تمييز ميان سحر و معجز و ابطال دعوى سحره كنند و از صادق عليه السّلام مرويست كه حق تعالى هاروت و ماروت را بنزد پيغمبرى\r\nفرستاد بعد از آنكه نوح ع مبعوث شده بود تا اهل آن روزگار را بر احتيال سحر و بطلان آن واقف گردانند و آن پيغمبر اين هر دو فرشته را امر كرد تا به صورت دو بشر بر آمده تعليم سحر كردند بامت او و نزد بعضى لفظ ما در ما انزال حرف نفى است عطف بر ما كفر به جهت تكذيب يهود در اين قصه و تقدير اينكه ( و ما كفر سليمان و لا انزل اللَّه السحر على هاروت و ماروت ) يعنى كافر نشد سليمان به جهت سحر و نفرستاد خدا سحر را بر هاروت و ماروت تا بر مردمان خوانند و تعليم ايشان كنند هم چنان كه زعم يهود است و گويند مراد بهاروت و ماروت دو مرد صالح بودند كه ايشان را ملكين ميگفتند به جهت كمال صلاحيت ايشان و بر تقدير آنكه دو فرشته بودند يا دو مرد صالح و لفظ ما اسم موصول پس معنى قول حق تعالى * ( وَما يُعَلِّمانِ مِنْ أَحَدٍ حَتَّى يَقُولا ) * اينست كه نمىآموختند هاروت و ماروت جادويى را به هيچ يكى از مردمان تا آنكه بر طريق نصح و موعظه ميگفتند او را پيش از آموزانيدن كه * ( إِنَّما نَحْنُ فِتْنَةٌ ) * جز اين نيست كه ما آزمايش خلقيم از خدا تا ظاهر شود كه آن متعلم به آن سحر عمل خواهد كرد يا نه و به جهت اعتقاد عدم ترتب ذنب بر آن كافر خواهد شد و يا آنكه علم ببطلان آن حاصل كرده از عمل كردن به آن احتراز خواهد كرد و بر ايمان خود ثابت قدم خواهد بود * ( فَلا تَكْفُرْ ) * پس كافر مشو تو به اعتقاد كردن آنكه بر عمل سحر گناهى مترتب نيست و در اين آيه دليل است بر آنكه تعلم سحر و امثال آن مخطور نيست گاهى كه مقصود از دانستن آن اطلاع باشد بر احتيال آن تا آن را از معجز تميز كند بلكه حرمت آن منحصر است در عمل كردن به آن يا دانستن آن نه بر قصد مذكور و بنا بر آنكه مراد بما حرف نفى باشد معنى آنست كه هاروت و ماروت تعليم نميدادند سحر را به كسى تا آنكه ميگفته باشند به او كه ما آزمايش خلقان ميكنيم پس تو كافر مشو به عمل كردن به آنچه از ما آموختهء يا ما مفتونيم تو مثل ما مباش * ( فَيَتَعَلَّمُونَ ) * ضمير راجع است بناس كه مدلول عليه * ( مِنْ أَحَدٍ ) * است يعنى پس مىآموختند * ( مِنْهُما ) * از آن دو ملك يا دو مرد صالح و از صادق عليه السّلام مرويست كه ضمير منهما راجع بشياطين است و هاروت و ماروت يعنى تعليم ميگرفتند از اين دو صنف * ( ما يُفَرِّقُونَ بِه ) * آن چيزى را يعنى سحرى را كه جدايى افكنند بسبب آن * ( بَيْنَ الْمَرْءِ وَزَوْجِه ) * ميان مرد و زن او و گويند كه در شرع سليمان هر كه سحر ميآموخت و يا ساحرى ميكرد زن او مطلقه ميشد و مراد بما يفرقون به اينست و ميشايد كه اين به جهت\r\n","description":"","footnote":"","page_name":" 248 ","page_number":248},
  {"content":"\r\nآن بوده باشد كه ساحر با اعتقاد عدم حرمت آن كافر باشد و كفر موجب رفع علاقهء نكاح است و يا آنكه بسبب نميمه و سعايت بر طريق خدع و تمويه و انواع حيل سنگ تفرقه در ميان زوجين ميانداختند و يا اغواى ازواج ميكردند و ايشان را بر كفر ميداشتند و بسبب آن علاقه زوجيت مرتفع ميشد و اگر نه بحسب حقيقت سحر را تأثير نيست چنان كه بيايد و صادق ع فرمود كه مراد تعلم اضرار است بمردمان بضروب حيل و نمايم و ايهام زوجين به آنكه دفن كردن فلان نوشته در فلان موضع و فلان عمل موجب تفرقست و زوجين به جهت اين اوهام باطله از هم متفرق ميشوند و بر تقدير نفى ما انزل معنى آنست كه هاروت و ماروت تعليم سحر بمردمان نميكردند تا مردمان او را از ايشان فرا گرفته باشند و به آن ميان زوج و زوجه تفريق كرده و شبههء نيست كه قول اول اظهر است * ( وَما هُمْ ) * و نيستند ساحران * ( بِضارِّينَ بِه ) * ضرر رساننده بسبب سحر * ( مِنْ أَحَدٍ ) * هيچ كس را * ( إِلَّا بِإِذْنِ اللَّه ) * مگر بعلم خدا مراد آنست كه هيچ سحر كنندهء به آن ضرر به غير نرساند الا كه علم خدا ملابس آنست يعنى حق تعالى آن را ميداند پس وعيدى كه بر فعل سحر مترتب ساخته بساحر رساند و گويند اذن بمعنى تخليه است و معنى اينكه بسحر ضرر نتوانند رسانيد غيرى را مگر بتخليه و تمكين خداى و اگر خواهد منع آن ميتواند كرد بجبر و قهر ليكن تكليف مانع آنست و قول اخير از صادق ع\r\nمرويست و گفته‌اند اذن بمعنى قضا و قدر است به اين وجه كه هر كه استحقاق ضرر داشته باشد اثر آن سحر بوى رسد و الا فلا * ( وَيَتَعَلَّمُونَ ما يَضُرُّهُمْ ) * و ميآموزند آن چيزى را كه زيان رساند ايشان را زيرا كه غرض ايشان از تعلم عمل است به آن و يا آن كه علم منجر به عمل مىشود غالبا * ( وَلا يَنْفَعُهُمْ ) * و سود ندهد ايشان را زيرا كه مجرد علم به آن غير مقصود است و غير نافع در دنيا و آخرت و عاقل هرگز عملى نكند كه موجب ضرر باشد و نفعى بر آن مترتب نشود * ( وَلَقَدْ عَلِمُوا ) * و هر آينه نيك دانستند يهود كه * ( لَمَنِ اشْتَراه ) * هرگز نخرد سحر را يعنى استبدال كند آن را بدين حق به اين وجه كه بياموزد آن را و به آن عمل كند * ( ما لَه ) * نيست مر او را * ( فِي الآخِرَةِ مِنْ خَلاقٍ ) * در آن سراى هيچ بهرهء نيكوى و لام ابتدا معلق علموا است از عمل و گويند مراد بخلاق خلاص است يعنى او را در آخرت خلاصى نباشد از عذاب * ( وَلَبِئْسَ ما شَرَوْا ) * و هر آينه بد چيزيست كه فروختند يعنى استبدال كردند * ( بِه ) * بدانچيز * ( أَنْفُسَهُمْ ) * نفسهاى خود را يعنى حظ و نصيب خود را بدان فروختند * ( لَوْ كانُوا يَعْلَمُونَ ) * اگر هستند كه تفكر كنند در آن\r\n","description":"","footnote":"","page_name":" 249 ","page_number":249},
  {"content":"\r\nيا عالم باشند بقبح آن بر وجه يقين و يا دانند حقيقت آنچه تابع آن است از عذاب كه عين غبن و زيان اين سود است و توفيق ميان * ( وَلَقَدْ عَلِمُوا ) * و * ( لَوْ كانُوا يَعْلَمُونَ ) * آنست كه چون ايشان عمل نكردند به آنچه دانستند پس گوييا علم به آن نداشتند و گويند ضمير در ( اول ) راجع بشياطين و احبار سحره است و در ( ثانى ) راجع بيهود و در انوار آورده كه مثبت قبح استبدال مر ايشان را در اول بر تأكيد قسمى عقل غريزى بود و علم اجمالى بقبح آن و عدم تيقن ايشان در ثانى جهت عدم تحقق ايشان بود بترتب عقاب بر آن و يا اول به جهت دليل عقلى باشد بر قبح آن و ثانى جهت عدم مشاهده عذاب بر آن * ( وَلَوْ أَنَّهُمْ ) * و اگر اين جهودان آمَنُوا گرويدندى بمحمد صلَّى اللَّه عليه و آله و قرآن * ( وَاتَّقَوْا ) * و پرهيز كردندى از سحر و كيش يهود و نبذ كتاب و ساير معاصى * ( لَمَثُوبَةٌ ) * هر آينه پاداش * ( مِنْ عِنْدِ اللَّه ) * از نزد خداى * ( خَيْرٌ ) * بهتر است از رشوه بر كتمان نعت پيغمبر و ساير افعال قبيحه مذكوره * ( لَوْ كانُوا يَعْلَمُونَ ) * اگر بودندى كه بدانستند كه ثواب بهتر است تجهيل ايشان به جهت ترك تدبر است و يا به جهت ترك عمل بعلم يعنى چون عمل به آن نمىكنند پس گوييا كه علم به آن ندارند و بدانكه * ( لَمَثُوبَةٌ مِنْ عِنْدِ اللَّه خَيْرٌ ) * جواب * ( لَوْ ) * است و اصل آن اينست كه ( لا يثيبوا مثوبة من عند اللَّه خيرا مما اشتروا به انفسهم ) يعنى اگر يهود ايمان آوردندى و از معاصى اجتناب كردندى هر آينه ايشان را پاداش دادندى پاداشى از نزد خداى كه بهتر است از آن چيزى كه نفس خود را استبدال به آن كرده‌اند پس حذف فعل شده و ما بقى به جمله اسميه مركب گشته تا دلالت كند بر ثبوت مثوبت و جزم بخيرية آن و حذف مفضل عليه به جهت اجلال مفضل است از آنكه منسوب ( بمفضل عليه ) باشد و تنكير مثوبة جهت افادهء قلت آنست اى ( شيء من الثواب خير فضلا عن كثير ) و گويند لو براى تمنى است * ( لَمَثُوبَةٌ مِنْ عِنْدِ اللَّه خَيْرٌ ) * كلاميست مبتدا و مستقل و تسميهء جزا به ثواب و مثوبة جهت آنست كه بازگشت محسن به آنست چه ثواب و مثوبة بمعنى باز گشتن است و در آيات مذكوره دلالت است بر آنكه افعال مختلف مىشود بحسب اختلاف مقاصد و لهذا تعلم سحر به جهت ازالهء شبهه و تحرز از آن ايمانست و به جهت استعمال آن كفر است و اينكه بعضى گفته‌اند كه ساحر ميتواند كه انسان را بحمار گرداند و قلب صورتى كند به صورت ديگر و انشاى حيوان كند بر وجه اختراع و از مغيبات خبر دهد غير صحيح است و مصدق اين منكر نبوت و اما بمعجزات اين صورت ممكن است و اگر ساحر بر اين نوع قادر ميبود هر آينه قدرت ميداشت بر استخراج كنوز از معادن باطنيه و تسلط ببلدان بقتل ملوك و غير آن و حال آنكه حال سحره در نهاية سوئة است و پريشانى و هميشه در كيد و احتيال ميگذرانند و قادر نيستند كه توسعهء روزى خود كنند و اما آنچه مرويست\r\n","description":"","footnote":"","page_name":" 250 ","page_number":250},
  {"content":"\r\nكه پيغمبر ص\r\nرا مسحور ساختند و آن حضرت به جهت آن بر فعلى اقدام نمود كه هرگز نكرده بود و نتوانست كه بامرى قيام نمايد كه هميشه آن را كرده بود قوليست غير مسموع چه حقتعالى حكايت از كفار مىكند كه در حق مؤمنان ميگفتند كه إِنْ تَتَّبِعُونَ إِلَّا رَجُلًا مَسْحُوراً پس اگر سحر در او اثر كرده باشد كفار در اين مقاله صادق بوده باشند و حاشا كه آن حضرت متصف بوده باشد بصفتى كه موجب نقص او و تنفر طباع از قبول قول او باشد چه آن حضرت حجة خدا بود بر خليفهء او و صفوة او بربريت او و مراد بامر او حق سبحانه باستعاذه در معوذتين از شر سحره امر است باستعاذه او از صنعتى ايشان كه موجب اثم عظيم است و فتنه انداختن آنها مردمان را بسحر خود و بخداع باطل خود و ايهام ايشان مردمان را به آنكه ضر و نفع و خير و شر بايشان ميتواند رسانيد و تصديق جهله ايشان را و تعظيم كردن آنها را به اين عمل و اعتقاد كردن تاثير آن كه موجب تشويش خاطر و قلق قلب است و چون حقتعالى يهود را از سحر نهى كرد در عقب آن نهى مؤمنان مىكند از قول راعنا كه يهود به آن قصد شتم ميكردند بر پيغمبر صلَّى اللَّه عليه و آله و ميگويد * ( يا أَيُّهَا الَّذِينَ آمَنُوا ) * اى كسانى كه ايمان آورده ايد * ( لا تَقُولُوا راعِنا ) * مگوييد لفظ راعنا را در وقت مكالمهء با محمد ص كه يهود گفتار شما را دست آويز ساخته با آن حضرت اين كلمه ميگويند و قصد دشنام فاحش ميكنند و مؤمنان بدانمعنى ميگفتند كه مراعاة كن با ما و رعى حفظ غير است براى مصلحت آن يعنى مراقبة احوال ما كن و تانى فرما بما در آنچه بما تلقى مىفرمايى و توقف نما تا سخن ترا نيك بفهميم و يهود استماع اين لفظ كرده از اهل ايمان فرصت دانسته آن حضرت را به آن خطاب ميكردند و مراد ايشان نسبت رعونة و حمق بود به او و آن را تشبيه به كلمه عبرانى كرده كه آن را عينا است و به آن سب يكديگر ميكردند پس به جهت اين حقتعالى مؤمنان را از اين نهى كرده ايشان را بكلمهء كه مفيد اين فايده است و قابل تلبيس نيست امر كرد و فرمود * ( وَقُولُوا انْظُرْنا ) * و بگوئيد بجاى آن انظرنا كه بمعنى انظر الينا است و يا بمعنى انتظرنا ماخوذ از ( نضره اذا انتظره ) يعنى بنگر بسوى ما و ملاحظه حال ما كن و يا مهلت ده ما را تا نيك بسخن تو وارسيم و بعد از آن بسخن ديگر اقدام فرماى و اسمعوا و نيكو بشنويد اى مؤمنان سخن خداى را تا احتياج بطلب مراعاة نداشته باشيد و يا استماع نمائيد آن را بسمع قبول نه مثل سماع يهود كه گفتند سَمِعْنا وَعَصَيْنا و يا بشنويد آنچه به آن مامور ميشويد بجد تمام تا عود ننمائيد به آنچه از آن منهى شده‌ايد * ( وَلِلْكافِرِينَ ) * و مر كافران را است يعنى يهود را كه بر سبيل مذمت اين كلمه ميگويند * ( عَذابٌ أَلِيمٌ ) * عذابى دردناك كه هرگز انقطاع نيابد مرويست كه چون يهود كلمهء راعنا را از مؤمنان بشنيدند با يكديگر گفتند محمد را در سر دشنام ميداديم اكنون آشكارا دشنام خواهيم\r\n","description":"","footnote":"","page_name":" 251 ","page_number":251},
  {"content":"\r\nداد پس نزد آن حضرت آمدند و گفتند يا محمد راعنا و ميخنديدند و بدين استهزاء ميكردند و سعد بن معاذ چون غرض ايشان را از اين كلمه بدانست ايشان را گفت بخداى كه محمد ص را به حق بخلق فرستاد كه اگر ديگر اين لفظ را از شما استماع كنم با شما جز بتيغ خطاب نكنم گفتند صحابهء او اين لفظ ميگويند گفت قصد ايشان خير است و قصد شما سب حقتعالى اين آيه فرستاد كه اى مؤمنان اينكلمه مگوييد تا زبان كفار يهود از اين گفتار منقطع گردد و مفسران را در نهى از كلمهء راعنا وجهى ديگر هست و آن اينست كه اين كلمه را زبر دستان با زير دستان گفتندى حقتعالى مؤمنانرا از اين منع فرمود و گفت شرط ادب نگاه داريد و پيغمبر را بكلمهء راعنا كه زبر دستان با زير دستان ميگويند مگوييد و بجاى آن بگوئيد كه اى رسول خداى در سخن توقف فرماى تا ما آن را بشنويم و در آن تامل كنيم و به نظر عاطفت در ما نگر تا سخن را از لب درفشان و دهان گهرنشان تو بشنويم و زودتر و بهتر فهم كنيم زيرا كه چون شنوندهء شمايل و آثار و حركات گوينده مشاهده\r\nكند سخن او را بهتر فهم تواند كرد و از ابن عباس مرويست كه هر كجا در قرآن يا أَيُّهَا النَّاسُ واقع شده آن مكى است و در هر موضع كه * ( يا أَيُّهَا الَّذِينَ آمَنُوا ) * است مدنى و در تورية بجاى ( يا ايها الذين آمنوا يا ايها المساكين ) است پس حق تعالى در زمان موسى جهودان را بلفظ مسكنة ياد فرمود و در زمان خاتم الانبياء بتازيانهء مسكنة و مذلة ايشان را ادب فرمود كه وَضُرِبَتْ عَلَيْهِمُ الذِّلَّةُ وَالْمَسْكَنَةُ بخلاف مسكينان و فقيران امت حضرت خاتمية ص كه در دنيا معززند و در عقبا مكرم و معظم خواهند بود و ملوك جنت با رفعت آورده‌اند كه پيره زنى بود نام او مسكنة بر مجلس عيسى بن زادان واعظ مواظبة نمودى و هيچ روز غايب نگشتى اتفاقا دو روز نيامد عيسى پرسيد كه مسكنة كجا است كه در اين دو روز پيدا نشد گفتند بر فراش بيمارى افتاده است چون از مجلس بپرداخت با جماعتى بعيادة او رفت و بر بالين او بنشست او را در حالت نزع يافت نفسى چند بزد و روح او از بدن او مفارقت كرد واعظ چون از تجهيز او بپرداخت و وى را دفن كرد در همانشب وى را در خواب ديد كه تاج كرامت بر سر نهاده و جامهاى بهشت پوشيده گفت مسكنة تويى گفت آرى و لكن بايد كه بعد از اين مرا مسكنة نگويى كه ( ذهبت المسكنة و جاءت المملكة ) درويشى رفت و پادشاهى و مملكت آمد و از ابن عباس روايتست كه هيچ جايى در قرآن * ( يا أَيُّهَا الَّذِينَ آمَنُوا ) * نيست مگر كه مهتر ايشان على بن ابى طالب مراد است و اين روايت در صحيح بخارى نيز مذكور است آورده‌اند كه جمعى از يهود اظهار مودة ميكردند با مؤمنان و زعم مؤمنان آن بود كه آنها خير خواه ايشانند حقتعالى تكذيب قول ايشان كرده فرمود * ( ما يَوَدُّ الَّذِينَ كَفَرُوا ) * دوست ندارند آنان كه حق را پوشيده‌اند و به آن نگرويده * ( مِنْ أَهْلِ الْكِتابِ ) * از اهل تورية يعنى يهود وَالْمُشْرِكِينَ و نه از مشركان * ( أَنْ يُنَزَّلَ عَلَيْكُمْ ) * آنكه فرو فرستاده شود بر شما\r\n","description":"","footnote":"","page_name":" 252 ","page_number":252},
  {"content":"\r\n* ( مِنْ خَيْرٍ ) * هيچ نيكويى دنيوى و اخروى * ( مِنْ رَبِّكُمْ ) * از نزد پروردگار شما ود محبت شيء است با تمنى آن و ان ينزل مفعول يود است و من اولى براى بيانست زيرا كه كفر جنس است و در تحت آن دو نوع است كه اهل كتاب و مشركانند كقوله تعالى لَمْ يَكُنِ الَّذِينَ كَفَرُوا مِنْ أَهْلِ الْكِتابِ وَالْمُشْرِكِينَ و ثانيه مزيده است براى استغراق و ثالثه براى ابتدا و در بعضى تفاسير آمده كه مسلمانان يهود و مشركان را كه خلفاى ايشان بودند قبل از اسلام گفتند بيائيد و بمحمد ( ص ) ايمان آريد ايشان گفتند در ايمان بمحمد ( ص ) خيرى نيست و اگر خيرى بودى ما را در آن نصيبى بودى و شما را به آن ميپسنديديم حقتعالى بدين آيه تكذيب ايشان فرمود و گفت اهل كتاب و مشرك هيچكدام نميخواهند كه خيرى از خدا بشما رسد كه آن وحى است و قرآن كه جامع همهء خير است و بعضى تفسير خير بعلم و نصرة كرده‌اند و چون يهود كاره بودند از آنكه نبوة بآل اسماعيل انتقال يابد و مشركان را نيز داعيهء آن بود كه نبوة بوليد مغيره و نعيم ثقفى رسد حق تعالى فرمود * ( وَاللَّه يَخْتَصُّ ) * و خدا اختصاص دهد * ( بِرَحْمَتِه ) * بنبوت و وحى را كه محض رحمت اوست * ( مَنْ يَشاءُ ) * هر كرا خواهد و مصلحت و حكمت بيند * ( وَاللَّه ذُو الْفَضْلِ الْعَظِيمِ ) * و خداى خداوند فضل بزرگ است بر هر كه او را نبوت كرامت فرمود و بنا بر آنكه مراد بخير علم و نصرتست رحمت نيز به آن وجه تفسير بايد كرد اما قول اول انسب و اظهر و اشهر است و لقوله ( ا هم يقسموا رحمة ربك ) كه باجماع مراد از آن نبوتست و در ذكر فضل عظيم اشعار است به آنكه نبوت از معظم فضل است كقوله إِنَّ فَضْلَه كانَ عَلَيْكَ كَبِيراً و حرمان بعضى عباد از آن نه به جهت ضيق فضل او است بلكه محض مشية و حكمت و مصلحت است و به جهت اين محمد ( ص ) را به آن اختصاص داد و خلعت رسالت در او پوشانيد نه در غير او و در حق او فرمود كه وَما أَرْسَلْناكَ إِلَّا رَحْمَةً لِلْعالَمِينَ به جهت آن كه نبوت كه به او مختص شده محض رحمت است آورده‌اند كه جهودان با مشركان طعن ميزدند و ميگفتند محمد ( ص ) را راى متين و ثابت\r\nنيست چه گاهى حكم مىكند و بعد از آن پشيمان مىشود و حكمى ديگر بخلاف آن مىكند حقتعالى رد قول ايشان كرده فرمود كه اين كار تعلق بما دارد نه به او و هم چنان كه نبوت تبع مصلحت است احكام شرعيه نيز تابع حكم و مصالح است پس هم چنان كه در وقتى مصلحت ما آن بود كه موسى پيغمبر ايشان باشد و تورية كتاب ايشان در وقتى ديگر مقتضى آنكه عيسى و انجيل باشد و اكنون مصلحت ما آنست كه محمد ( ص ) مبعوث شده پيغمبر ما باشد و كتاب قرآن و احكام شريعت نيز چنين است چه بعضى اوقات تقاضاى حكمى مىكند و در زمان ديگر مقتضى خلاف آنست پس به جهت مصلحت خلقان در تكاليف و عبادات كه ايشان علم به آن ندارند آيتى بآيتى و حكمى بحكمى منسوخ ميسازيم و آن هنگام * ( ما نَنْسَخْ ) *\r\n","description":"","footnote":"","page_name":" 253 ","page_number":253},
  {"content":"\r\nهر چه منسوخ ميگردانيم * ( مِنْ آيَةٍ ) * از آيتى از قرآن بر وفق مصالح خلق و مقتضاى زمان * ( أَوْ نُنْسِها ) * يا فراموش ميگردانيم آن را و از دلها ميبريم * ( نَأْتِ بِخَيْرٍ مِنْها ) * ميآوريم بهتر از آن آيهء منسوخه در نفع عباد چنان كه مصابرهء يك غازى را با ده تن منسوخ كرديم به دو تن و يا در مثوبة به جهت شدت مشقت كه در ناسخ باشد و در منسوخ نباشد * ( أَوْ مِثْلِها ) * يا ميآريم مانند آنچه نسخ كرده‌ايم در منفعت و مثوبت با وجود رعايت مصلحت چون تحويل قبله از بيت المقدس بكعبه بدانكه ماء شرطيه جازم ننسخ است و نأت مجزوم بر جواب شرط و نسخ در لغت ابطال شيء است و اقامهء غير آن در مقام ان يقال ( نسخت الشمس الظل اى اذهبته و حلت محله ) و يا ابدال صورتى به صورتى و تناسخ از اين ماخوذ است و مراد بنسخ آيه ازالهء لفظ يا معنى يا هر دو است و ابدال غير آن در مكان او پس ناسخ حكم شرعيست كه دلالت كند بر ازالهء حكمى كه قبل از آن ثابت بوده باشد و منسوخ حكميست كه ازالهء آن كرده شده باشد و تفصيل و تبيين نسخ و منسوخ و ناسخ و ابحاثى كه متعلق است به آن در كتب اصول فقه مسطور است فلتظالع ثمة و انساء آيه اذهاب آنست از قلوب چنان كه در روايت آمده كه مردى در مجلس رسول ( ص ) بر پاى خواست و گفت يا رسول اللَّه چند آيه قرآن ميدانستم و در نماز تهجد ميخواندم شب برخاستم فراموش كرده بودم و هر چند خواستم كه ياد من آيد ميسر نشد و ديگرى برخواست و گفت مرا نيز همچنين قضيه دست داد و ديگرى همچنين گفت پيغمبر ( ص ) فرمود هيچ ميدانيد كه سبب اين چيست گفتند اللَّه و رسوله اعلم فرمود اين به جهت آنست كه حقتعالى آن را نسخ فرمود و هر گاه آيتى را نسخ نمايد آن را از ياد مردمان ببرد و اين از جملهء معجزات حضرت رسالت ( ص ) است و در مجمع آورده كه نسخ بر سه قسم است يكى منسوخ اللفظ و الحكم چنان كه از ابى بكر روايتست كه ما در اول اسلام قراءة ميكرديم كه ( لا ترعنوا عن آبائكم فانه كفر لكم ) حقتعالى آن را نسخ گردانيد دويم مرتفع الحكم فقط كقوله وَإِنْ فاتَكُمْ شَيْءٌ مِنْ أَزْواجِكُمْ إِلَى الْكُفَّارِ فَعاقَبْتُمْ الايه كه ثابت اللفظ است در خط سيم مرتفع اللفظ فقط مانند آيهء رجم و اخبار بسيار واقع شده كه دلالت مىكند بر نسخ تلاوت بعضى از آيات قرآن از جمله ابو موسى روايت كرده كه مسلمانان در اول اسلام ميخواندند كه ( لو ان لابن آدم واديين من ذهب لا تبغى لهما ثالثا و لا يملأ جوف ابن آدم الا التراب و يتوب اللَّه على من تاب ) و بعد از آن مرفوع شد و نيز از انس روايت است كه هفتاد كس از انصار در بئر معونه كشته شدند و در حق ايشان نازل شد كه ( انا لقينا ربنا فرضى عنا و ارضانا ) و بعد از آن مرفوع گشت و چون يهود در نسخ مجادله ميكردند و ميگفتند كه آن پشيمانيست و آن بر خدا روا نيست كه از چيزى پشيمان گردد و از حكمت الهى و مصلحت پادشاهى در نسخ\r\n","description":"","footnote":"","page_name":" 254 ","page_number":254},
  {"content":"\r\nاحكام غافل بودند حق تعالى بر سبيل انكار توبيخ و تقريع ايشان فرمود كه اى منكر مجادل * ( أَ لَمْ تَعْلَمْ ) * آيا معلوم ندارى * ( أَنَّ اللَّه ) * آن كه خداى تعالى * ( عَلى كُلِّ شَيْءٍ ) * بر همه چيزها از محو و اثبات و نسخ و انساء و غير آن از مقدورات * ( قَدِيرٌ ) * تواناست پس تواند كه\r\nبر وفق مصلحت نسخ حكمى كند و اتيان نمايد بحكمى ديگر كه بهتر از آن باشد يا مثل آن كه متضمن حكمت باشد و نزد بعضى مخاطب حضرت رسالت ص است و همزه براى تقدير يعنى البته ميدانى اى محمد ص كه حقتعالى قادر است بر نصرت تو و توانا بر انتصار از براى تو بر اعدا و گويند ظاهر خطاب با حضرت است و مراد جميع امت و افراد او بخطاب جهت آنست كه اعلم همه است و در انوار گفته كه در آيه دلالتست بر جواز نسخ زيرا كه اصل اختصاص آنست و آنچه متضمن آنست چون ما و من و غير آن بامور محتمله و اين به جهت آنست كه احكام مشروعه و آيات منزله به جهت مصالح عباد و تكميل نفوس انسان است بر سبيل تفضل و رحمت از جانب حضرت عزت و اين مختلف مىشود باختلاف اعصار و اشخاص مانند اسباب معاش چه نافع در عصرى گاه هست كه ضار است در غير آن عصر و كسانى كه مانع نسخاند بدون بدل يا ببدل اثقل و مانع نسخ كتاب نسبت به اين آيه احتجاج كرده‌اند زيرا كه در نسخ بدون بدل يا ببدل اثقل خيريت و مثليت منتفى است و ناسخ مأتى به است كه بدل منسوخ باشد و سنت از اين قبيل نيست و اين احتجاج ضعيف است زيرا كه عدم حكم با اثقل گاه هست كه اصلح مىباشد و نسخ گاه هست كه به غير بدل شناخته مىشود و سنت از آن چيزى است كه حق تعالى به آن اتيان نموده و فرموده و مراد بخيرية و مثل لازم نيست كه مانند منسوخ باشد در لفظ و در مجمع نيز آورده كه كسانى كه دعوى ميكنند كه نسخ قرآن به نسبت معلومه جايز نيست به اين آيه استدلال كرده‌اند كه حق تعالى اضافه اتيان بخير و مثل با نفس خود كرده و سنة حقيقت منسوب به او نيست و ديگر آنكه بعد از آن فرموده كه * ( أَنَّ اللَّه عَلى كُلِّ شَيْءٍ قَدِيرٌ ) * و اين دالست بر آنكه ناسخ آن چيزى باشد كه مختص باشد بقدرت حقتعالى بر آن كه آن قرآنست و معجزه و بعد از آن گفته كه صحيح آنست كه قرآن جايز است كه منسوخ گردد بسنت مطهرهء مقطوعه و معنى خير منها آنست كه اصلح باشد از براى ما در دين و انفع در استحقاق مزيت ثواب و اضافهء آن به خدا ابا ندارد و از آنكه سنت باشد زيرا كه سنت بامر حقتعالى است و در آيه دلالت است بر آنكه قرآن محدثست زيرا كه تغير لازم نسخ است و چون قرآن عبارتست از الفاظ و حروف مترتبه هم چنان كه بديههء عقل حاكم است به اين پس اينكه اشاعره جواب داده‌اند از اينكه تغير از عوارض امورى نيست كه متعلق بمعنيى باشد قائم بذات قديم غير موجه باشد * ( أَ لَمْ تَعْلَمْ ) * آيا ندانستى خطاب بپيغمبر ص است و مراد امت اويند لقوله و ما لكم\r\n","description":"","footnote":"","page_name":" 255 ","page_number":255},
  {"content":"\r\nاز قبيل يا أَيُّهَا النَّبِيُّ إِذا طَلَّقْتُمُ النِّساءَ و چون او سبحانه ميداند كه حضرت خاتميت صلَّى اللَّه عليه و آله و سلَّم اعلم امتست و مبدء علم ايشانست از اين جهت است كه خطاب به او فرموده چنان كه گذشت و اين آيه در حكم دليلست بر قدرت او بر جميع مقدورات و بر جواز نسخ و لهذا ترك عاطف فرموده پس معنى آنست كه آيا ندانسته‌ايد اى مردمان * ( أَنَّ اللَّه ) * آنكه خداى تعالى بلا شك و شبهه * ( لَه مُلْكُ السَّماواتِ وَالأَرْضِ ) * مر او راست پادشاهى آسمانها و زمينها پس هر چه خواهد تواند كرد * ( وَما لَكُمْ ) * و نيست مر شما را * ( مِنْ دُونِ اللَّه مِنْ وَلِيٍّ ) * از غير حقتعالى كه از او بشما نفع رسد * ( وَلا نَصِيرٍ ) * و نه يارى كه از شما دفع ضرر كند يعنى او است نه غير او كه مالك امور شما است و مدبر شما و اجراى امور مىكند بر آنچه صلاح شما در آنست پس بر احكام او اعتراض مكنيد و در تحصيل رضاى او كوشيد و فرق ميان ولى و نصير آنست كه ولى گاه هست كه ضعيف است از نصرة و نصير گاه هست كه اجنبى مىباشد از منصور مرويست كه يهود از وجه تحكم و تعنت از پيغمبر صلَّى اللَّه عليه و آله و سلَّم اقتراح چيزها مىكردند و از آن جمله مىگفتند كه ما ايمان به تو نمىآوريم تا مشاهده ببينيم كه حقتعالى يك بار كتاب را از آسمان نازل سازد حق تعالى فرمود * ( أَمْ تُرِيدُونَ ) * ام معادل همزه است\r\nدر الم تعلم يعنى آيا ندانستيد كه حقتعالى مالك امور است و قادر بر همهء اشياء يا دانسته‌ايد و مىخواهيد * ( أَنْ تَسْئَلُوا ) * آن كه سؤال كنيد از روى اقتراح * ( رَسُولَكُمْ ) * از پيغمبر خود * ( كَما سُئِلَ مُوسى ) * هم چنان كه سؤال كرده شد موسى * ( مِنْ قَبْلُ ) * بيش از اين يعنى از محمد صلَّى اللَّه عليه و آله همان چيزهاى متعصبانه مىطلبيد كه پدران شما از موسى مىطلبيدند و ميگفتند أَرِنَا اللَّه جَهْرَةً و گويند خطاب بمشركانست كه مىگفتند لَنْ نُؤْمِنَ لِرُقِيِّكَ حَتَّى تُنَزِّلَ عَلَيْنا كِتاباً نَقْرَؤُه و ميتواند بود كه ام منقطعه باشد بمعنى بل يعنى بلكه اراده مىكنيد كه مثل آنچه از موسى ميطلبيدند از پيغمبر صلَّى اللَّه عليه و آله و سلَّم طلبيده مراد نهى ايشانست از اقتراح و توصيهء ايشان بثقة بر آيات بينه * ( وَمَنْ يَتَبَدَّلِ الْكُفْرَ ) * و هر كه بدل كند كفر را * ( بِالإِيمانِ ) * بايمان يعنى كفر را بر ايمان اختيار كند * ( فَقَدْ ضَلَّ ) * پس هر آينه گم گشته است * ( سَواءَ السَّبِيلِ ) * از ميانه راه راست يعنى هر كه ترك ثقه نمايد بآيات بينه و شك كند در آن و اقتراح غير آن نمايد پس طريق مستقيم را گم كرده است و در كفر كه وادى ضلالت است و غوايت افتاده خلاصهء معنى آنست كه اقتراح مكنيد تا گمراه مشويد از جادهء راه راست و از مقصد دور نيفتيد آورده‌اند كه چون مسلمانان را در واقعهء احد از يهود وهنى رسيد فنحاص بن عازورا\r\n","description":"","footnote":"","page_name":" 256 ","page_number":256},
  {"content":"\r\nو زيد بن قيس عمار ياسر و حذيفهء يمانى را گفتند كه اگر پيغمبر شما حق بودى اين شكست بر او نيامدى شما از وى بر گرديد و بدين ما در آئيد كه شما را بهتر خواهد بود عمار گفت شما تجويز نقض عهد ميكنيد گفتند نه نقض عهد امرى عظيمست گفت كه ما با خدا عهد كرده‌ايم كه بمحمد كافر نشويم فنحاص گفت ( اما هذا فقد صبا ) اينمرد صابى شد و به جهت بيخردى و بىعقلى دين ما را گذاشته تابع محمد شد عمار گفت ( رضيت باللَّه ربا و بالاسلام دينا و بمحمد نبيا و بالقرآن كتابا و بالكعبة قبلة و بالمؤمنين اخوانا ) پس هر دو بيامدند و رسول را از اين خبر دادند آن حضرت در حق ايشان دعا فرمود و زبان بمدحت و ثناى ايشان بگشود و يهود را نفرين كرد حق تعالى آيه فرستاد كه * ( وَدَّ كَثِيرٌ ) * دوست ميدارند بسيارى * ( مِنْ أَهْلِ الْكِتابِ ) * از اهل تورية چون فنحاص بن عازورا كه دانشمند آنها است و امثال او * ( لَوْ يَرُدُّونَكُمْ ) * آنكه برگردانند شما را اى مؤمنان * ( مِنْ بَعْدِ إِيمانِكُمْ ) * از پس ايمان شما مراد عمار و حذيفه‌اند * ( كُفَّاراً ) * در حالتى كه ناگرويدگان باشيد اين حال است از ضمير مخاطب و ميتواند بود كه مفعول دوم يردوا باشد يعنى ميخواهند كه شما را كافر گردانند و لو نايب مناب ان است در معنى دون لفظ چنان كه به اين مفسر شد و قوله * ( حَسَداً ) * علت ود است يعنى دوست داشتن ايشان ارتداد شما را از ايمان به جهت حسد است بر شما * ( مِنْ عِنْدِ أَنْفُسِهِمْ ) * از نزديك نفسهاى ايشان يعنى اين حسد بمقتضاى طبع ايشان است نه بفرمودهء كسى و ميتواند بود كه جار و مجرور متعلق بود باشد يعنى تمناى اينكه شما كافر شويد از نزد نفسهاى ايشان است و تشهى ايشان نه از قبل تدين و ميل به حق و ظاهر آنست كه متعلق به حسد باشد يعنى به جهت حسدى منبعث از اصل نفوس ايشان * ( مِنْ بَعْدِ ما تَبَيَّنَ ) * از پس اينكه روشن گشت * ( لَهُمُ الْحَقُّ ) * مر ايشان را آن چه درست و راستست يعنى رسالت محمد صلَّى اللَّه عليه و آله و حقيت قرآن و صحت دين اسلام بسبب معجزات باهره و نعوت مكتوبه در تورية ذكر كثرت جهت آنست كه اقل ايشان ايمان آورده بودند چون عبد اللَّه بن سلام و كعب بن احبار و حسد ايشان بر اهل اسلام به جهت ذهاب نبوت و زوال رياست بود از ايشان و انتقال آن ببنى اسماعيل و اين را ندانستند كه حسد محرق جگر حسود است و رفع مرتبه محسود موجب شهرت فضل و مناقب او نزد مردمان در وقت تذكرهء حاسد آن را از روى غيظ و حرمان مرويست كه روزى رسول ص در حجرهء عايشه بود جمعى يهود دستورى خواسته درآمدند و گفتند السام عليك و رسول آن را دانست اما بكرم و حلم جبلى خود اغماض فرمود و تجاهل\r\n","description":"","footnote":"","page_name":" 257 ","page_number":257},
  {"content":"\r\nنمود پس ايشان چيزى چند از آن حضرت سؤال كردند و جواب شنيده برگشتند عايشه گفت من از اين بسيار\r\nغمگين شدم و چون ايشان رفتند جمعى ديگر از ايشان آمدند و بر طريق طايفهء اول سلام كردند من بيطاقت شدم و در پس پرده گفتم ( و عليكم السام و الغضب و اللعنة يا اعداء اللَّه و اعداء اللَّه ) رسول مرا گفت خاموش باش و چون برفتند مرا ملامت كرد گفتم يا رسول اللَّه از استماع آن عنان صبر و طاقت از دست من رها شد و بىطاقت و بىاختيار شدم و به جهت آن اين سخن را در جواب ايشان گفتم فرمود جهودان قوميند در نهايت حسد و بر هيچ چيز اين قدر حسد ندارند كه بر سلام بر مسلمانان به جهت آنكه سلام تحيت اهل بهشتست * ( فَاعْفُوا ) * پس در گذريد اى مسلمانان از عقوبت يهودان و قتال و جدال با ايشان * ( وَاصْفَحُوا ) * و روى بگردانيد از تعرض رسانيدن بايشان و تثريب ايشان * ( حَتَّى يَأْتِيَ اللَّه بِأَمْرِه ) * تا بيارد خداى تعالى فرمان خود را كه اذن است در قتال ايشان و ضرب جزيه بر ايشان و يا قتل قريظه و اجلاى بنى النضير به زمين شام از ابن عباس مروى است كه اين آيه منسوخ است به آيه قاتِلُوا الَّذِينَ لا يُؤْمِنُونَ بِاللَّه وَلا بِالْيَوْمِ الآخِرِ و بقول ربيع و سدى بآيهء فَاقْتُلُوا الْمُشْرِكِينَ حَيْثُ وَجَدْتُمُوهُمْ منسوخ شد و در منسوخيت آن نظر است زيرا كه امر بعفو و صفح از ايشان غير مطلق است * ( إِنَّ اللَّه ) * بدرستى كه خداى * ( عَلى كُلِّ شَيْءٍ قَدِيرٌ ) * بر همه چيز تواناست پس قادر باشد بر تعذيب ايشان و انتقام ايشان بقتل و سبى و ضرب جزيه و اين كه امر بعفو و صفح فرمود به جهت كثرت قبايل و عشاير و استيلاى كفار بود و ضعف و قلت اهل اسلام و چون قضيه منعكس گشت آيه قتال نازل شد از ابو جعفر عليه السّلام مرويست كه رسول بقتال مأمور نشد تا آنكه جبرئيل عليه السّلام آيه أُذِنَ لِلَّذِينَ يُقاتَلُونَ بِأَنَّهُمْ ظُلِمُوا وَإِنَّ اللَّه عَلى نَصْرِهِمْ لَقَدِيرٌ بر آن حضرت نازل ساخت و تيغى از آسمان آورد و در گردن رسول افكند\r\n* ( وَأَقِيمُوا الصَّلاةَ ) * عطفست بر فاعفوا يعنى درگذريد از مجازات و مكافات كفار و بپايداريد نماز را با شرايط و اركان * ( وَآتُوا الزَّكاةَ ) * و بدهيد زكات را بمستحقان يعنى صبر بر تحمل افعال و اقوال كفار و عدم مجازات را مقارن سازيد بملتجى شدن به خدا بوسيله عبادت بدنيه و ماليه و استعانت نمودن به آن * ( وَما تُقَدِّمُوا لأَنْفُسِكُمْ ) * و آن چه از پيش فرستيد براى نفسهاى خود * ( مِنْ خَيْرٍ ) * از كردار نيكو چون صلاة و زكات و انواع خيرات و گويند خير اينجا بمعنى مال است يعنى از صدقات و نفقات واجبه و مندوبه * ( تَجِدُوه ) * يابيد آن را نوشته و ثبت كرده * ( عِنْدَ اللَّه ) *\r\n","description":"","footnote":"","page_name":" 258 ","page_number":258},
  {"content":"\r\nنزديك خداى يا ثواب آن را يابيد از نزديك وى * ( إِنَّ اللَّه ) * بدرستى كه خداى تعالى * ( بِما تَعْمَلُونَ ) * به آنچه ميكنيد از خيرات و مبرات و ساير عبادات * ( بَصِيرٌ ) * بينا است پس آن نزد او سبحانه ضايع نخواهد بود بلكه ثواب آن را اضعافا مضاعفة بشما خواهد رسانيد و در خبر است كه هر كه يك لقمه نان يا يك خرما به صدقه بدهد حقتعالى آن را پرورش دهد تا چندان شود كه كوهى عظيم لقوله تعالى يَمْحَقُ اللَّه الرِّبا وَيُرْبِي الصَّدَقاتِ و در روايت آمده كه اگر مؤمنى يا مؤمنه از سراى دنيا بدار عقبى رحلت نمايد هم چنان كه مردمان ميگويند ( ما ذا خلف ) چه باز پس گذاشته فرشتگان گويند ( ما ذا قدم ) چه از پيش فرستاده و مروى است كه چون فاطمه زهرا بجوار ايزدى پيوست امير المؤمنين عليه السّلام بر سر قبر او رفت و اين دو بيت در مرثيهء او بر زبان راند\r\nلكل اجتماع من خليلين فرقة . و كل الذى دون الفراق قليل . و ان افتقادى فاطما بعد احمد . دليل على ان لا يدوم خليل\r\nو بعد از آن ببقيع رفته بر اهل قبور سلام كرد به اين عبارت كه\r\nالسلام عليكم يا اهل القبور اموالكم قسمت و دياركم سكنت و نساؤكم نكحت\r\nاى اهل قبور مالهاى شما را كه گذاشته بوديد قسمت كردند و در خانه هاى شما نشستند و زنان شما را بنكاح درآوردند\r\n( هذا ما عندنا فما عندكم )\r\nاين خبر هست از نزد ما پس نزد شما چه خبر هست هاتفى آواز داد كه\r\n( ما اكلنا ربحنا و ما قدمنا وجدنا و ما خلفنا خسرنا )\r\nآنچه خورديم سود كرديم و آنچه از پيش فرستاديم يافتيم و آنچه گذاشتيم زيان كرديم و بروايتى ديگر آواز آمد كه\r\nان خير الزاد التقوى\r\nبدرستى كه بهترين توشه براى آخرت پرهيزكارى است در راه خدا و جد و جهد نمودن در عبادت مالى و بدنى پس عاقل آنست كه بر جمع مال اهتمام ننمايد بلكه خود را از آن محفوظ ساخته حقوق آن را به مستحقان رساند تا در قيامت تاسف و تحسر نخورد و به جهت آن بدرجهء عظمى و مرتبهء قصوى رسد و اگر نه در دنيا موجب عدم راحت و رفاهيت او خواهد بود و باعث انواع مشقت و كلفت و در عقبى سبب حسرت و ندامت و در حديث نبوى ص آمده كه\r\nاشد ندامة من كان له مال و لم يخرج حقوقه و مات و انتقل الى وارثه و اخرج حقوقه و اذا كان يوم القيمة يوضع ماله على الميزان و يؤمر الى جهنم بسبب ماله و يؤمر الوارث الى الجنة بسبب مال غيره\r\nترجمه حديث آن است كه سختترين ندامت و حسرت آنست كه شخصى را مالى باشد و اداء حقوق آن نكند پس بميرد و آن مال منتقل بوارث آن شود و آن وارث حقوق آن را ادا كند و چون روز قيمة باشد مال او را در ميزان عمل او نهند و به جهت آنكه اخراج حقوق آن نكرده باشد وى را بدوزخ امر كنند و وارث او را كه اداى حقوق آن مال كرده باشد به بهشت برند بسبب مال غير خودش و در بعضى تفاسير آورده‌اند كه قبل از مبعث ميان يهودان و ترسايان مخالفت و منازعهء عظيم بود و چون رسول ص مبعوث شد و نسخ شرع ايشان\r\n","description":"","footnote":"","page_name":" 259 ","page_number":259},
  {"content":"\r\nفرمود وى را بغايت دشمن گرفتند و به جهت تعاون با يكديگر بر دفع آن حضرت رابطهء دوستى و محبت در ميان ايشان پيدا شد و كينهاى ديرينه كه با يكديگر داشتند از سينه هاى خود بيرون كردند و بموجب ( عند الشدائد تذهب الاحقاد ) با يكديگر اتحاد ورزيدند و متفق شده گفتند كه بهشت مخصوص است بما و هر كه متدين بدين ما نيست به بهشت نخواهد رفت پس باتفاق با يكديگر كمر عداوت آن حضرت ص بر ميان بستند و بر مجادله و منازعه مناظرهء آن حضرت متفق گشتند كما قال اللَّه تعالى * ( وَقالُوا ) * عطفست برود و ضمير راجع باهل كتابست كه يهود و نصارىاند يعنى گفتند يهودان و ترسايان * ( لَنْ يَدْخُلَ الْجَنَّةَ ) * هرگز داخل نشود ببهشت * ( إِلَّا مَنْ كانَ هُوداً ) * مگر آن كسى كه باشد يهودى * ( أَوْ نَصارى ) * يا نصرانى هود جمع هايد است چون عايد و عود و توحيد اسم مضمر و جمع خبر باعتبار لفظ و معنى اسم موصول است و قول اكثر و اشهر ميان اهل تفسير بلكه صحيح و معتبر پيش ايشان معنى آيه آنست كه گفتند يهود در بهشت نرود مگر يهودان و ترسايان گفتند كه در بهشت داخل نشود مگر نصارى به جهت آنكه ميان اين دو فرقه تعادى بود و هميشه يكديگر را تضليل ميكردند و آيتى كه بعد از اين مىآيد مؤيد و مصحح اين قول است و بنا بر اين تلفيف ميان قول يهود و نصارى به جهت اعتماد است بر فهم سامع كه رد هر فرقه كند بقول خودش و مانند اين است آيهء وَقالُوا كُونُوا هُوداً أَوْ نَصارى * ( تِلْكَ ) * اين آرزوى مذكور كه دعوى عدم نزول خير است از خدا بر مؤمنان و تمناى رد ايشان بكفر و عدم دخول غير يهود و نصارى در جنت * ( أَمانِيُّهُمْ ) * آرزوهاى يهودان و ترسايان است و ميتواند بود كه مشار اليه تلك قول اخير باشد و جمع خبر بنا بر حذف مضاف در اسم اشارة و تقدير اينكه امثال * ( تِلْكَ أَمانِيُّهُمْ ) * يعنى امثال اين نوع آرزوها كه عدم دخول غير يهود و نصارى است در بهشت امانى يهود و ترسايانست و اين جمله اعتراضيه است و امانى جمع امنية است ماخوذ از تمنى و در اصل امنويه بوده چون اضحوكه و اعجوبه كه واو به يا قلب شده و ضمه بكسره بدل گشته و گويند امانى بمعنى اكاذيب و اباطيل است بلغت قريش و يا ماخوذ است از ( تمنى كتابا اى تلاه ) يعنى اين اقاويل و يا تلاوت ايشان است * ( قُلْ ) * بگو اى محمد ص در جواب ايشان كه * ( هاتُوا بُرْهانَكُمْ ) * بياريد حجت خود را بر دعوى اختصاص شما بدخول جنت * ( إِنْ كُنْتُمْ صادِقِينَ ) * اگر هستيد راستگويان در قول خود چه هر قولى كه لا عن دليل باشد غير ثابت و غير مسموع است كما قيل ( من ادعى شيئا بلا حجة\r\n","description":"","footnote":"","page_name":" 260 ","page_number":260},
  {"content":"\r\nلا بد ان يبطل دعواه ) هر كه دعوى چيزى كند بدون دليل البته آن دعوى باطل باشد و تكيه بر تمناى بيدليل مستلزم حماقت است و بلاهت كما\r\nقال أمير المؤمنين عليه السّلام لاتتك على المنى فانها بضائع النوكى\r\nيعنى تكيه مكن بر آرزوهاى باطل و غير واقع كه آن سرمايهء احمقانست و از حضرت رسالت ( ص ) مرويست كه\r\nالكيس من دان نفسه و عمل لما بعد الموت و العاجز من اتبع نفسه هواها و تمنى على اللَّه\r\nعاقل كسى است كه حساب نفس خود كند و عمل كند از براى آنچه بعد موتست و عاجز آنكه عقل خود را تابع هواى نفس خود گرداند و تمنا كند بر خدا و در آيه دلالت است بر فساد تقليد زيرا كه اگر تقليد جايز ميبود ببرهان و حجت مأمور نميشدند و نيز دلالت مىكند بر جواز محاجه در دين و قوله * ( بَلى ) * كلمه ايجابست از براى اثبات آنچه نفى آن كرده‌اند از دخول غير ايشان در جنت يعنى ( آرى ) در بهشت داخل مىشود غير ايشان و قوله * ( مَنْ أَسْلَمَ وَجْهَه ) * كلاميست مستانف براى تبيين رد قول ايشان و مراد بوجه همهء بدنست از قبيل تسميهء شيء باشرف اجزاى آن و اسلام بمعنى اخلاص است يقال ( اسلم له أي أخلص له ) و منه قوله ( رجلا سالما ) اى ( خالصا ) يعنى هر كه خالص ساخت همهء خود را و من جميع الوجوه انقياد نمود * ( لِلَّه ) * مر خداى را و پاكيزه گردانيد نفس خود را از براى خدا و غير او را در عبادت او شريك نگردانيد * ( وَهُوَ مُحْسِنٌ ) * و حال آنكه او نيكوكار است در كردار و گفتار يعنى آن را برآميخته نگردانيده و بر وفق مأمور بجاى آورده * ( فَلَه أَجْرُه ) * پس مر او راست ( مزد ) او كه موعود است بر عمل او در حالتى كه آن ثابتست * ( عِنْدَ رَبِّه ) * نزد پروردگار او كه ضايع و ناقص نميشود اين جمله جواب من است اگر شرطيه باشد و خبر ان اگر موصول است وفا در او به جهت آنست كه متضمن معنى شرط است و ميتواند بود كه * ( مَنْ أَسْلَمَ ) * فاعل فعل مقدر باشد و تقدير اينكه ( بلى يدخلها من اسلم ) ارى داخل مىشود در بهشت هر كه متصف باشد بصفت مذكوره و گويند مراد باسلام استسلام است و خضوع زيرا كه اصل اسلام انقياد و خضوع است و ذكر وجه جهت آنست كه هر گاه آن در سجود كه اشرف عبادت است و دلالت آن بيشتر است بر اذلال و خضوع متخاضع و منقاد باشد پس باقى اعضا بطريق اولى يعنى هر كه استسلام نمايد و خضوع و انقياد كند براى طاعة خدا پس مزد عمل ايشان نزد خداى است * ( وَلا خَوْفٌ عَلَيْهِمْ ) * و هيچ ترسى نيست مر ايشان را از فوت مزد ايشان * ( وَلا هُمْ يَحْزَنُونَ ) * و نه اندوهناك باشند از تصور زوال آن مزد در آخرت آورده‌اند كه جمعى ترسايان نجران بمدينه آمدند و با احبار و رؤساى يهود مناظره كردند و\r\n","description":"","footnote":"","page_name":" 261 ","page_number":261},
  {"content":"\r\nحرمله كه اعلم احبار يهود بود ايشان را گفت ( ما انتم من شيء ) شما بر هيچ چيزى نيستيد و انكار عيسى كرد و قدح نبوت او نمود يكى از ترسايان گفت بلكه شما بر هيچ امرى نيكو اقدام نمينمائيد و انكار نبوت موسى و كتاب او كرد حقتعالى آيه فرستاد كه * ( وَقالَتِ الْيَهُودُ ) * و گفتند يهودان * ( لَيْسَتِ النَّصارى ) * نيستند گروه ترسايان * ( عَلى شَيْءٍ ) * بر چيزى معتد به از دين حق * ( وَقالَتِ النَّصارى ) * و گفتند ترسايان * ( لَيْسَتِ الْيَهُودُ ) * نيستند يهودان * ( عَلى شَيْءٍ ) * بر چيزى كه تعبد به آن جايز باشد * ( وَهُمْ ) * و حال آنكه ايشان * ( يَتْلُونَ الْكِتابَ ) * ميخوانند كتاب را يعنى يهود از تورية ميدانند كه نصارى به جهت اثبات زن و فرزند مر خداى را بر امرى باطلند و ترسايان در انجيل ميخوانند كه يهود به جهت انكار عيسى و انجيل كافر و بىحاصلند و يا آنكه يهود در تورية حديث عيسى و نبوت او و بشارت بآمدن او ميخوانند و ترسايان در انجيل حديث موسى و صحت نبوت او را تلاوت ميكنند و ميدانند كه هر دو حق است و با وجود اين انكار ميكنند * ( كَذلِكَ ) * هم چنان كه اينها مىگويند * ( قالَ الَّذِينَ ) * گفتند آنان كه * ( لا يَعْلَمُونَ ) * هيچ نميدانند يعنى آنان كه اهل كتاب نيستند چون مجوس و مشركان عرب و معطله * ( مِثْلَ قَوْلِهِمْ ) * مانند گفتار يهود و نصارى يعنى همهء اصناف كفار كه صاحب كتاب نيستند و هيچ نميدانند دربارهء يكديگر همين گفتند اين توبيخ عظيم است مر ايشان را چه تشبيه ايشان بجهال كرده و آنها را مساوى ايشان گردانيده اگر گويند چرا حقتعالى توبيخ ايشان كرده و حال آنكه ايشان در قول خود صادقند زيرا كه دين يهود و نصارى بعد از نسخ بر حق نيست گوئيم ايشان در اين قول قصد اينمعنى نكرده‌اند بلكه هر فريقى از ايشان قصد كرده بودند به آن ابطال دين ديگر را در اصل و عدم حقيت نبى و كتاب آن و مع ذلك آن چيزى را كه از كتابين منسوخ نشده حق است و واجب\r\nالقول و لازم العمل و گويند معنى آيه آنست كه عبدهء اصنام و معطله نيز ميگفتند كه دين ما بر حق است و محمد ( ص ) بر باطل هم چنان كه يهود و نصارى در حق يكديگر ميگفتند و يا آنكه آبا و اجداد مشركان عرب در حق جميع پيغمبران و امم ايشان ميگفتند كه بر حق نيستند و يا آنكه مشركان دربارهء يهود و نصارى همين گفتند كه ايشان بر خلاف حقاند * ( فَاللَّه يَحْكُمُ ) * پس خدا حكم كند و داورى نمايد * ( بَيْنَهُمْ ) * ميان اين دو فريق * ( يَوْمَ الْقِيامَةِ ) * در روز رستخيز * ( فِيما كانُوا ) * در آن چيزى كه هستند ايشان * ( فِيه يَخْتَلِفُونَ ) * كه در آن اختلاف ميكنند از حق و باطل و حكم حقتعالى دربارهء ايشان در آن روز به اين وجه باشد كه از براى هر فريقى از ايشان\r\n","description":"","footnote":"","page_name":" 262 ","page_number":262},
  {"content":"\r\nعذابى كه لايق آن باشد مقرر فرمايد و يا تكذيب هر دو نمايد و همه را در آتش دوزخ در آرد و يا انتصاف نمايد از ظالم مكذب كه به غير حجت و برهان است از براى مظلوم مكذب و يا بمعاينه بنمايد بيهود و نصارى آن كسى را كه ببهشت رود و آن كسى را كه بدوزخ رود آورده‌اند كه چون ( بخت نصر ) استيلا و تسلط تمام يافت بر بنى اسرائيل نصارى را جمع كرده بر ايشان تاخت و رجال ايشان را بكشت و نساء و صبيان ايشان را سبى كرد و بيت المقدس را خراب كرد حق تعالى از اين اخبار فرمود كه * ( وَمَنْ أَظْلَمُ ) * و كيست ستمكارتر * ( مِمَّنْ مَنَعَ ) * از آن كس كه بازداشت * ( مَساجِدَ اللَّه ) * مسجدهاى خدا را * ( أَنْ يُذْكَرَ فِيهَا اسْمُه ) * از آنكه ياد كرده شود در آنجا نام خدا يعنى مانع شد از آنكه در آنجا ياد خدا كنند و پرستش او نمايند * ( وَسَعى فِي خَرابِها ) * و سعى كرد در خرابى و ويرانى مساجد بيت المقدس با آنكه يك مسجد است بعنوان جمع ادا كرد به جهت تعظيم و يا باعتبار آنكه هر موضعى از آن مسجدى است يعنى محل ( سجده ) و گويند مراد ططسوس بن اوشنانوس روميست كه بيت المقدس را خراب كرد و احبار بنى اسرائيل را بقتل آورد از ابى عبد اللَّه عليه السّلام روايتست كه مراد مشركان قريش بودند كه رسول صلَّى اللَّه عليه و آله را منع كردند در عام حديبيه از دخول ( مكه ) و ( مسجد الحرام ) و نگذاشتند كه طواف و سعى كند در آنجا و نماز گذارد كما قال هُمُ الَّذِينَ كَفَرُوا وَصَدُّوكُمْ عَنِ الْمَسْجِدِ الْحَرامِ و چون بمشركان قريش در تخريب مسجد الحرام سعى نميكردند پس مراد به خرابى آن تعطيل آنست از عبادت چه عمارت مسجد به نماز گذاردن است و ايقاع ساير عبادات در آن و خرابى آن بر ترك عبادت در آن و اخراج مؤمنان از آن و نزد بعضى مراد بمساجد جميع مساجد است و به من هر كه مردمان را منع كرده باشد از عبادت در آن و در خرابى آن كوشيده و در تعطيل آن سعى كرده و بر هر تقدير حق تعالى ميفرمايد كه * ( أُولئِكَ ) * آن گروه كه در منع ذكر و خرابى مسجد كوشيده‌اند * ( ما كانَ لَهُمْ ) * نيست مر ايشان را يعنى سزاوار نيست ايشان را * ( أَنْ يَدْخُلُوها ) * آنكه در آيند در آن مساجد * ( إِلَّا خائِفِينَ ) * مگر در حالتى كه ترس كاران باشند چه جاى آنكه جرات نمايند بر تخريب آن و يا آنكه غير حق است اينكه ايشان در مساجد در آيند مگر كه خايف باشند از آنكه مؤمنان ( بطش ) ايشان كنند چه جاى آنكه منع اهل ايمان كنند از مساجد و يا در علم خدا و قضاى او نبود كه ايشان در مساجد درآيند مگر كه خايف باشند پس اين آيه وعده ايست مر مؤمنانرا بنصرت او سبحانه و استخلاص مساجد از كفره و حق سبحانه انجاز اين وعده فرمود در زمان دولت اسلام چه ترسايان و ساير كفار را قوت رفتن در مسجد اقصى و يهودان و ساير كفره\r\n","description":"","footnote":"","page_name":" 263 ","page_number":263},
  {"content":"\r\nرا تمكين بر دخول در مسجد الحرام بر طرف شد و هيچ يك جرأت نداشتند كه در مساجد درآيند به جهت خوف از اهل اسلام و نزد بعضى معنى آيه نهى است از تمكين كفار از دخول در مساجد و علماى امت را اختلافست در تمكين ابو حنيفه و مالك تجويز آن كرده و شافعى بر آنست كه اگر مسجد الحرام است تمكين كفار در آن جايز نيست و در غير آن جايز است و جميع علماى اماميه بر عدم تجويز آن رفته‌اند مطلقا و احاديث صحيحه از ائمه معصومين عليه السلام\r\nدال است بر اين و از ابن عباس مرويست كه چون اين آيه آمد هيچ جهود و ترسا در بيت المقدس نرفت مگر خايف و متفكر و اين روايت مصدق آنست كه مراد بمساجد بيت المقدس باشد و اينكه در روايت واقع شده كه چون فتح مكه واقع شد منادى رسول صلَّى اللَّه عليه و آله بآواز بلند ندا كرد كه بايد امروز هيچ مشرك گرد خانه كعبه نگردد و هيچ كس برهنه طواف نكند مؤيد آنست كه مراد مسجد الحرام باشد و اولى عمومست و مقوى اينست كه زيد بن على از پدران خود نقل كرده كه أمير المؤمنين عليه السّلام فرمود كه مراد بمساجد جميع زمين است\r\nلقول النبى صلَّى اللَّه عليه و آله جعلت لى الارض مسجدا و ترابها طهورا\r\nو جبائى نيز گفته كه حقتعالى در اين آيه بيان فرمود كه مشركان را جايز نيست كه در مسجد الحرام و غير آن از مساجد داخل شوند پس اگر يكى از ايشان در يكى از مساجد درآيد بر مسلمانان واجبست اخراج او مگر به جهت خصومتى كه ميان او و غير او باشد كه در اين صورت جايز است كه نزديكى از حكام شرع آيد كه در يكى از مساجد نشسته باشد فحينئذ دخول او در آن مسجد بر وجه خوف و خشية خواهد بود از آنكه او را اخراج كنند و طرد او نمايند بعد از انقضاى حكومت و انفصال خصومت و نگذارند كه آنجا بنشيند هم چنان كه مسلمانان مينشينند بدون خوف و شيخ طوسى ره فرموده كه اين قول موافق مذهب ما است و ممكن است استدلال به اين آيه بر آنكه جايز نيست تمكين كفار بر هيچ مسجدى مطلقا اما مسجد الحرام زيرا كه ممنوعند از دخول در آن و عدم تمكين ايشان در آن خواه بواسطهء حكومت باشد يا غير آن به جهت عموم آيه فَلا يَقْرَبُوا الْمَسْجِدَ الْحَرامَ بَعْدَ عامِهِمْ هذا و اما مساجد ديگر لقوله ما كانَ لِلْمُشْرِكِينَ أَنْ يَعْمُرُوا مَساجِدَ اللَّه شاهِدِينَ عَلى أَنْفُسِهِمْ بِالْكُفْرِ مر ايشان را است يعنى مر اهل كتاب را * ( فِي الدُّنْيا خِزْيٌ ) * در اين جهان رسوايى و خوارى كه آن قتل است و سبى و ذلت بضرب جزيه و اخذ آن از دست ايشان نه از وكيل ايشان لقوله حَتَّى يُعْطُوا الْجِزْيَةَ عَنْ يَدٍ وَهُمْ صاغِرُونَ * ( وَلَهُمْ فِي الآخِرَةِ ) * و مر ايشان راست در آن سراى * ( عَذابٌ عَظِيمٌ ) * عذاب بزرگ بجهة كفر و ظلم ايشان مرويست كه خزى ايشان در دنيا در زمان خروج صاحب الامر صلوات اللَّه عليه باشد كه فتح قسطنطنيه نمايد و همه را بقتل درآرد از ابن عباس مرويست كه چون آيه تحويل قبله نازل شد مسلمانان روى بكعبه آوردند جهودان بر ايشان طعنه زدند و عيب كردند و\r\n","description":"","footnote":"","page_name":" 264 ","page_number":264},
  {"content":"\r\nانكار آن نمودند حقتعالى آيه فرستاد كه * ( وَلِلَّه الْمَشْرِقُ وَالْمَغْرِبُ ) * و مر خدايراست جاى برآمدن آفتاب چون مكه و كعبه و جاى فرو رفتن آن چون بيت المقدس و از جابر روايتست كه حضرت رسالت ص جمعى از لشگريان را بغزايى فرستاده بود شبى بسبب ابر و تاريكى در سمت قبله اختلاف كردند و هر كسى براى خود اجتهاد كرده محرابى ساختند و توجه به آن كرده به نماز مشغول شدند چون روز شد خطوط محاريب ايشان از سمت قبله منحرف بود چون بمدينه آمدند اعادهء قضاء آن نماز را از حضرت رسالت ص استفسار نمودند اين آيه آمد كه بعد از آنكه به قدر امكان در قبله اجتهاد نموده‌ايد اعادهء آن نماز روا نيست چه همهء جهات از آن او است * ( فَأَيْنَما تُوَلُّوا ) * پس هر جا كه روى ميآوريد * ( فَثَمَّ وَجْه اللَّه ) * پس آنجا وجه خدايست يعنى جهت طاعت او است كه به آن مأمور شده‌ايد يا آنجا ذات خدايست كقوله تعالى وَيَبْقى وَجْه رَبِّكَ يعنى ذات او عالم است و مطلع بر آنچه در آن كرده‌ايد از نماز واجبه و مندوبه و از ابن عمر روايتست كه آيه در حق مسافريست كه نماز بر پشت راحله كند و بتكبير احرام روى به قبله كند و ما بقى بهر جهتى كه واقع شود صحيح است و گويند اين طوطيه نسخ قبله است و تنزيه معبود از آنكه در حيزى و جهتى باشد و نزد برخى اين مخصوص است بصلاة تطوع بر راحله در سفر بهر جانب كه راحله به آن توجه كند و اما در فرايض واجبست كه متوجه قبله باشد لقوله وَحَيْثُ ما كُنْتُمْ فَوَلُّوا وُجُوهَكُمْ شَطْرَه و اين مرويست از ائمه هدى ع و هم از ائمه ع مرويست كه پيغمبر ص وقتى كه از مدينه متوجه خيبر شد نماز تطوع بر راحله ميگذارد بهر نحوى كه واقع ميشد و چون از مكه مىآمد نماز را بر راحله ميگذارد و قبله در خلف او بود و نزد جمعى ديگر مسلمانان در اول اسلام مخير بودند ميان توجه بصخره بيت المقدس و كعبه و بعد از آن منسوخ شد بقول فَوَلِّ وَجْهَكَ شَطْرَ الْمَسْجِدِ الْحَرامِ و اين قول از قتاده مرويست و جماعتى ديگر برانند كه نزول اين آيه در دعا و اذكارست و در انوار گفته كه مراد بمشرق و مغرب همهء زمين است زيرا كه همه آن متصفست بشرقى و غربى يعنى همه زمين مر خداراست نه آنكه مختص باشد به او مكانى دون مكانى پس اگر ممنوع شويد از آنكه نماز را در\r\nمسجد الحرام يا به مسجد اقصى گذاريد حق تعالى همهء زمين را مسجد شما گردانيده پس در هر مكانى كه بشطر قبله توليه نمائيد آنجا جهتى است كه به آن مأمور شده‌ايد چه مكان توليه مختص بمسجدى يا مكانى نيست * ( إِنَّ اللَّه واسِعٌ ) * بدرستى كه خداى تعالى فراخ مغفرتست و يا بسيار عطا و رحمت او احاطه كرده بهمهء اشيا كه رَحْمَتِي وَسِعَتْ كُلَّ شَيْءٍ مراد توسعه و تيسير قبله است بر عباد و عدم تشديد تكاليف بر ايشان * ( عَلِيمٌ ) * دانا است بمصالح احوال مسلمانان و اعمال ايشان در اماكن و صاحب كنز العرفان آورده كه هر گاه ممكن\r\n","description":"","footnote":"","page_name":" 265 ","page_number":265},
  {"content":"\r\nباشد تكثير فايده با بقاى لفظ بر عموم خود اوليست از تخصيص پس بنا بر اين ممكن است احتجاج به اين آيه در فريضه بر چند مسئله يكى صحت صلاة ظان يا ناسى گاهى كه در اثناى نماز خطاى او متبين شود و او مستدبر مشرق و مغرب نبوده باشد پس متوجه قبله شود و نماز را تمام كند دوم صحت صلاة ظان گاهى كه خطاى او ظاهر شود بعد از نماز و او متوجه بوده باشد ميان مشرق و مغرب سيم آنكه صورت بر حال خود باشد و او در نماز متوجه مشرق و مغرب بوده باشد و تبين او بعد از خروج وقت باشد چهارم آنكه متحير فاقد الامارات نماز بگذارد به چهار جهت و قضاى آن لازم نيست پنجم صحت صلاة شدت خوف بهر جا كه متوجه باشد ششم صحت صلاة ماشى نزد ضيق وقت كه متوجه غير قبله باشد و مشى او ضرورى بوده باشد هفتم صحت صلاة مريض كه ممكن نباشد او را توجه به قبله و كسى را نيابد كه توجيه او كند به قبله و اما احتجاج به آن بر صحت نافله در حضر ضعيفست به جهت آن كه مخالف فعل پيغمبر است چه هيچ كس از او نقل نكرده كه نماز نافله در حضر به غير قبله گذارده باشد و يا امر به آن كرده باشد و يا تقرير آن كرده پس اين از قبيل ادخال است در شرع آن چيزى را كه از آن نبوده باشد آرى احتجاج به آن ميتوان كرد بر موضوع اجماع كه آن در حال سفر و حربست و اين تخصيص عموم وَحَيْثُ ما كُنْتُمْ است بما عداى اين دو امر كه موضع اجماع است و چون حق تعالى حكايت قول يهود نمود در امر قبله بعد از آن به جهت رد مقالهء ايشان كه ميگفتند عزير بن اللَّه ورد قول نصارى كه ميگفتند ( مسيح بن اللَّه ) و قول مشركان كه قائل الملائكه بنات اللَّه بودند فرمود كه * ( وَقالُوا اتَّخَذَ اللَّه وَلَداً ) * عطفست بر قالت اليهود يا بر منع يا بر مفهوم قوله و من اظلم يعنى گفتند بىباكان و ناپاكان از يهود و نصارى و مشركان يا كيست ظالمتر از آنان كه ميگفتند فرا گرفت خدا فرزندى يعنى عزير و مسيح و ملائكه * ( سُبْحانَه ) * پاكى و بيعيبى او راست نصب اين بر مصدرية است اى نسبح تسبيحه طلحة بن عبد اللَّه از حضرت رسالت ص پرسيد كه سبحانه بچه معنى است فرمود تنزيها للَّه عن كل سوء يعنى منزه و مبرا ميدانيم او را از هر بدى و اينجا مراد تنزيه او سبحانه است از اقوال باطلهء ايشان چه آن مقتضى تشبيه و حاجة و سرعة فناست و لهذا اجرام فلكيه با وجود امكان و فنا چون كه متصف ببقاست مادامى كه عالم باقى باشد طبع او ابا دارد از اتخاذ ولد و حيوان چون سريع الفنا است اتخاذ آن مىكند و قوله * ( بَلْ لَه ما فِي السَّماواتِ وَالأَرْضِ ) * رد قول ايشانست و استدلال بر فساد آن يعنى نه چنانست كه يهود و نصارى و مشركان ميگويند بلكه مر او راست آنچه در آسمانها است و زمينها و چون همهء اهل آسمان و زمين مملوك و مربوب و مخلوق وى باشند كه از جمله آن عيسى و عزير و ملائكه اند پس نتواند بود كه\r\n","description":"","footnote":"","page_name":" 266 ","page_number":266},
  {"content":"\r\nايشان ولد او باشند چه ولد نمىباشد مگر از جنس والدين * ( كُلٌّ ) * همهء آن چيز كه در آسمان و زمينست * ( لَه قانِتُونَ ) * مر او را فرمانبردارانند يعنى منقاد امر او در ايجاد و غير ممتنع از مشيت و تكوين او و هر چيزى كه به اين صفت باشد مجانس مكون خود نخواهد بود كه واجب لذاته است پس او را ولد نباشد بجهة عدم مجانسه بينهما و حق ولد مجانسة او است با والد چه مخلوق با خالق و مملوك با مالك و مربوب با رب مجانس نيست و ايراد ما كه\r\nاز براى غير اولوا العلم است و ذكر قانتون بعد از آن بنا بر تغليب اولى العلم به جهت تحقير شأن ايشانست و تنوين كل عوض مضاف اليه است اى كل ما فيهما و ميتواند بود كه معنى اين باشد كه همهء كسانى كه كفار ايشان را معبود ميگويند مطيع و مقرند بعبودية او سبحانه و بنا بر اين معنى ذكر اين به جهت الزام عبدهء ايشان باشد بعد از اقامهء حجة و آيه مشعر است بر فساد آنچه ميگفتند از سه وجه و فقهاء به اين احتجاج كرده‌اند بر آنكه هر كه مالك ولد خود شود بر او آزاد گردد زيرا كه حق تعالى نفى ولد فرمود باثبات ملك و اين مقتضى تنافى ولد و ملك است و گويند كه كل له قانتون به اين معنى است كه همهء بندگان از مؤمن و كافر فرمان بردار امر اويند و مامور او در عبادت او و كافر اگر چه خدا را سجده نمى كند اما زعم او آنست كه ساجد خداست و يا به جهت آثار صنعة در او دلالت بر مربوبيت و مملوكيت مىكند مر او سبحانه را كقوله وَلِلَّه يَسْجُدُ مَنْ فِي السَّماواتِ وَالأَرْضِ طَوْعاً وَكَرْهاً وَظِلالُهُمْ بِالْغُدُوِّ وَالآصالِ و گفته‌اند قنوت كافران در قيامت باشد لقوله وَعَنَتِ الْوُجُوه لِلْحَيِّ الْقَيُّومِ و اصح آنست كه معنى اينست كه همهء ممكنات در تحت ملك و قهر اويند و غير ممتنع بر مشيت و تكوين چنان كه به اين مترجم شد * ( بَدِيعُ السَّماواتِ وَالأَرْضِ ) * از نو پديد آرندهء همهء آسمانها و زمينها است پس بديع بمعنى مبدع باشد و نظير اينست سميع كه واقع شده در قول عمرو كه امن ريحانة الداعى السميع اى المسمع يا اضافة صفة مشبهه است بفاعل اى بديع سماواته و ارضه يعنى از نو پديد آمده است همهء سماوات و ارض او و اين حجت رابع است بر ابطال قول ايشان و تقدير اين اينست كه والد عنصر ولد است كه منفعل است بانفصال مادهء او از او و حق سبحانه مبدع همهء اشيا است و فاعل همهء مكونات على الاطلاق و منزه از انفعال پس والد نتواند بود و ابداع اختراع شيء است لا عن شيء دفعة واحدة و اين اليق است به اين موضع از صنع كه عبارتست از تركيب صورت بعنصر و از تكوين كه آن تغير شيء است و حدوث آن در زمان غالبا * ( وَإِذا قَضى أَمْراً ) * و چون اراده كند كارى را يعنى خواهد كه چيزى موجود شود * ( فَإِنَّما يَقُولُ لَه ) * پس جز اين نيست كه گويد مر آن چيز را * ( كُنْ ) * بباش يعنى حادث شو * ( فَيَكُونُ ) * پس بباشد و حادث گردد و قضا اتمام شيء\r\n","description":"","footnote":"","page_name":" 267 ","page_number":267},
  {"content":"\r\nاست قولا كقوله تعالى و قضى ربك يا فعلا كقوله فقضيهن و اطلاق آن بر تعلق ارادهء الهية بوجود شيء از حيثيت آنست كه موجب آنست و كان تامه است پس كن فيكون بمعنى احدث فيحدث است و مراد به آن حقيقت امر و امتثال نيست چه اين از معدوم ممتنع است و مامور شد او به آنكه فاعل نفس خود شود محال بلكه مراد تمثيل حصول آن چيزيست كه ارادهء الهيت به او تعلق گرفته باشد بلا مهلة بطاعة مامور مطيع بلا توقف و گوييا حق تعالى در اين آيه با بنده ميگويد كه كار من بر خلاف كار تست هم چنان كه ذات من بر خلاف ذات تست چه كار تو موقوفست بر آلت و وقت و مهلة و مهيا شدن براى آن و من چون خواهم كه كارى بسازم هنوز قائل لفظ كن كه ارادهء فعلى كرده باشد كاف را بنون نرسانيده باشد كه هيجده هزار عالم آفريده باشم و نزد بعضى كلمهء كن علامتيست كه حق تعالى آن را از براى ملائكه تعيين كرده تا آنكه چون آن را بشنوند بدانند كه او سبحانه احداث امرى خواهد كرد و گويند چون حق تعالى ارادهء شيء مىكند بملائكه امر ميفرمايد تا اين لفظ را ميگويند آن شيء موجود مىشود و نيز گفته‌اند كه چون اشياء معدومه معلوم او سبحانه‌اند پس در حكم موجودند و جايز است كه مخاطب شوند به اين لفظ و قول اول اصح است و اين تقرير معنى ابداع است و ايما بحجة خامسه و تبيين آن اينست كه اتخاذ ولد باطوار و مهلة مىباشد و فعل او سبحانه مستغنى است از آن و بدانكه سبب در اين ضلالة آنست كه ارباب شرايع متقدمه اطلاق اب ميكردند بر او سبحانه باعتبار آنكه سبب اولست حتى كه ميگفتند اب اب\r\nاصغر است و او سبحانه اب اكبر و بعد از آن جهله گمان بردند كه مراد ايشان از اينكه او سبحانه اب است معنى ولادتست پس بتقليد به اين اعتقاد كردند و لهذا حق تعالى تكفير قائل آن فرمود و او را از اين منع نمود مطلقا به جهت جسم مادهء فساد حاصل كه ذكر اين آيه به جهت دلالت است بر آنكه او سبحانه را جايز نيست اتخاذ ولد زيرا كه چون ثابت شد كه او منشئى همه سماوات و ارضين است دفعة واحدة بدون توقف آن بمدة و مادة پس ثابت شد كه او متصف نيست بصفت اجسام و جواهر زيرا كه متعذر است بر جسم فعل اجسام و هر كه متصف به اين صفت باشد اتخاذ ولد او را ممتنع خواهد بود چه آن از لوازم جسمية است و مع ذلك اتخاذ ولد با مادة و مدة و مهلة است و حق تعالى از اين مستغنى است و چون حقتعالى تبيين حال كفار نمود در انكار توحيد و ادعاى اتخاذ ولد بر او سبحانه در عقب آن ذكر مخالفت ايشان مىكند در باب نبوة و سلوك ايشان در مسلك تعنت و عناد و ميفرمايد كه * ( وَقالَ الَّذِينَ لا يَعْلَمُونَ ) * و گفتند آنان كه نميدانند يعنى جهلهء مشركان و يا متجاهلان از اهل كتاب * ( لَوْ لا يُكَلِّمُنَا اللَّه ) * چرا سخن نميگويد خدا با ما بمعاينه هم چنان كه با ملائكه تكلم مينمايد و يا با اباى ما در طور سخن ميگفت و يا چرا وحى نمى كند بما كه تو پيغمبر و فرستادهء اويى * ( أَوْ تَأْتِينا آيَةٌ ) * يا نمىآرد بما حجتى بر صدق قول تو قول اول\r\n","description":"","footnote":"","page_name":" 268 ","page_number":268},
  {"content":"\r\nرا جهت استنكاف ميگفتند و ثانى را به جهت جحود اينكه هيچ آيتى بايشان نداده كه دلالت بر صدق پيغمبر كند و عناد و استهانت بآيات بينه داله بر صدق نبوت آن حضرت و اقتراح آيات ديگر كقوله لَنْ نُؤْمِنَ لَكَ حَتَّى تَفْجُرَ لَنا مِنَ الأَرْضِ يَنْبُوعاً تا آخر آياتى كه مقول قول ايشانست * ( كَذلِكَ ) * هم چنان كه اين كفار ميگويند * ( قالَ الَّذِينَ مِنْ قَبْلِهِمْ ) * گفتند آنان كه بودند پيش از ايشان از امم ماضيه * ( مِثْلَ قَوْلِهِمْ ) * مانند گفتار ايشان يعنى ايشان نيز با وجود آيات داله بر صدق انبياى خود از ايشان اقتراح آيات ديگر ميكردند و از آن جمله يهودان موسى را ميگفتند أَرِنَا اللَّه جَهْرَةً و نصارى عيسى را ميگفتند كه هَلْ يَسْتَطِيعُ رَبُّكَ أَنْ يُنَزِّلَ عَلَيْنا مائِدَةً مِنَ السَّماءِ و حضرت رسالت صلَّى اللَّه عليه و آله را گفتند حول لنا الصفا ذهبا و غير آن از آيات مقترحه كه بر وجه عناد و انكار و جحود طلب ميكردند و لهذا حضرت عزت دربارهء ايشان فرمود كه أَ تَواصَوْا بِه * ( تَشابَهَتْ قُلُوبُهُمْ ) * به يكديگر مشابه است دلهاى ايشان و كسانى كه پيش از ايشان بودند در عمى و عناد و يا دلهاى منكران اهل كتاب و مشركان مانند يكديگرند در كفر و قساوت و سؤالات مقترحه بر وجه عناد و جحود * ( قَدْ بَيَّنَّا الآياتِ ) * بتحقيق كه روشن گردانيديد نشانها را بر توحيد و نبوت يعنى حجج بينه و آيات ساطعه كه دالند بر توحيد و نبوت ارسال گردانيديم * ( لِقَوْمٍ يُوقِنُونَ ) * براى قومى كه طلب يقين ميكنند به آن نه آنان كه تابع عنادند و تعنت و تحكم و يا براى قومى كه متيقناند بحقايق و شبهه و عناد ايشان را طارى نميشود و اين اشاره است به آنكه كفار آنچه ميگفتند نه به جهت خفاى آيات بود و يا براى مزيد طلب يقين بلكه آن را به جهت محض عتو و عين عناد ميگفتند اگر گويند چرا حقتعالى آيات مقترحه را بايشان ننمود تا حجت بر ايشان اكد و اوثق باشد گوئيم اين بمصالح و حكم منوط است و اگر حقتعالى ميدانست كه در اظهار مقترحات ايشان مصلحتى و حكمتى هست البته اظهار آن ميفرمود و چون اظهار آن نفرمود معلوم شد ما را كه در عدم اظهار آن مصلحت و حكمت مندرج است بعد از آن بيان حقيقت و صدقيت حضرت رسالت ص مىكند در نبوت بقوله * ( إِنَّا أَرْسَلْناكَ ) * بدرستى كه ما فرستاديم تو را اى محمد ص * ( بِالْحَقِّ ) * در حالتى كه متلبس و مؤيدى بحقيقت و درستى و راستى يعنى تو را به حق بخلق فرستاديم و گفته‌اند با بمعنى مع است و مراد به حق قرآنست يا دين اسلام يعنى تو را با قرآن يا با دين اسلام بخلقان فرستاديم * ( بَشِيراً ) * در حالتى كه مژده دهندهء مؤمنان را به ثواب عظيم * ( وَنَذِيراً ) * و بيم كنندهء كافران را به عذاب\r\n","description":"","footnote":"","page_name":" 269 ","page_number":269},
  {"content":"\r\nجحيم پس حرجى نيست اگر اهل عناد\r\nاصرار نمايند در كفر يا مكابره كنند * ( وَلا تُسْئَلُ ) * و پرسيده نخواهى شد روز قيامت * ( عَنْ أَصْحابِ الْجَحِيمِ ) * از آنها كه اهل جحيماند يعنى از تو سؤال كنند كه چرا ايشان ايمان نياوردند بعد از آنكه تبليغ رسالت كردى و بر وفق آن آيات بينه و معجزات ظاهره بر ايشان نمودى و جحيم آتش سوزان است كه بسيار زبانه باشد از مقاتل مرويست كه روزى بر زبان معجز بيان حضرت رسالت ص جارى شد كه اگر خداى تعالى بر يهودان درى از عذاب بگشايد و اثر غضب خود بر ايشان نمايد غالب آن است كه از بيم عذاب اليم بمنهاج مستقيم باز آيند حق تعالى فرمود كه * ( وَلا تُسْئَلُ عَنْ أَصْحابِ الْجَحِيمِ ) * يعنى ايشان از ياران جحيماند و ترا نخواهيم پرسيد كه چرا ايمان نياوردند پس بر تو همين اداى رسالت است و بر ما عذاب اهل ضلالت از ابن عباس نقل است كه رسول ص فرمود\r\nليت شعرى ما فعل اللَّه بالكفار\r\nكاش دانستمى كه خداى با كافران گذشته چه كرده آيه آمد كه * ( لا تُسْئَلُ عَنْ أَصْحابِ الْجَحِيمِ ) *\r\nو بعد از آن به جهت اقناط رسول ص از اسلام ايشان فرمود كه * ( وَلَنْ تَرْضى عَنْكَ ) * و هرگز خوشنود نشوند از تو * ( الْيَهُودُ وَلَا النَّصارى ) * جهودان و نه ترسايان * ( حَتَّى تَتَّبِعَ مِلَّتَهُمْ ) * تا آنكه پيروى كنى كيش ايشان را و تتبع تو كيش ايشان را جايز نيست پس هرگز ايشان اسلام نخواهند آورد مرويست كه جمعى از يهود نزد رسول ص آمده گفتند اى محمد ص اگر با ما صلح كنى و با ما مدارا كنى و طريق ملايمت پيش گيرى ما به تو ايمان آريم رسول ص بغايت حريص بود بر ايمان ايشان بدين سخن با ايشان مدارا ميكرد حق تعالى فرمود كه اى محمد ص جهودان از تو راضى نشوند و اگر چه بسيار مساعده و مدارا كنى با ايشان تا آنكه تو متابعت ملت ايشان كنى و ملت مأخوذ است از مله كه خاكستر گرمست كه چون خمير در آنجا اندازند بتدريج پخته شود و چون صاحب ملت بتدريج و مهلت در دنيا امتثال مىكند به آنچه در آن مأمور شده يا به جهت آن از عذاب آخرت خلاص مىشود و بنعيم بهشت و اطعمهء لذيذه آن منتفع ميگردد از اين جهت ملت به اين اسم مسمى شده و ميتواند بود كه از ملال مأخوذ باشد به جهت آنكه هر مذهبى مستلزم صبر است بر ملالت و سامت و كلفت كه از ممر امتثال باوامر آن سانح ميگردد و يا مأخوذ است از امللت الكتاب اذا املية چه ملت هر چيزيست كه حقتعالى املاء آن كرده باشد بر زبان پيغمبر ص خود از اوامر و نواهى و بدانكه ميشايد كه آيهء مذكوره از قول كفار باشد كه حق تعالى از آن حكايت كرده باشد و لهذا تعليم پيغمبر خود فرموده كه در جواب ايشان * ( قُلْ ) * بگو كه * ( إِنَّ هُدَى اللَّه ) * بدرستى كه راه نمودن خداى بصواب كه دين اسلام است هو الهدى آنست راه راست نمودن به حق و اين راه نجات و رستگارى طريق مسلمانيست نه آنچه شما مرا به آن ميخوانيد از ملت يهودية و نصرانية\r\n","description":"","footnote":"","page_name":" 270 ","page_number":270},
  {"content":"\r\n* ( وَلَئِنِ اتَّبَعْتَ ) * و اگر متابعت نمايى اى محمد ص بِأَهْوائِهِمْ آرزوهاى ايشان را هوا رائيست كه تابع شهوتست يعنى اگر پيروى امور شهوى ايشان كنى كه از تسويلات نفسانى و شيطانى است * ( بَعْدَ الَّذِي ) * از پس آن چيزى كه براستى * ( جاءَكَ ) * آمده است به تو * ( مِنَ الْعِلْمِ ) * از دانش كه وحى است در حقيقت اسلام و بطلان ملت ايشان يا از دين معلوم الصحه ببراهين ظاهره * ( ما لَكَ مِنَ اللَّه ) * نباشد مر تو را از عذاب خداى * ( مِنْ وَلِيٍّ ) * هيچ دوستى كه رهانندهء تو باشد از آن * ( وَلا نَصِيرٍ ) * و نه يارى دهنده در دفع آن گويند صورت خطاب راجع به آن حضرت است و معنى راجع بامت چه اين صورت از آن حضرت از امور مستحيله است و بنا بر آنكه مراد حضرت باشد آيه دليل خواهد بود بر صحت وعيد آن كسى كه معلوم حقتعالى باشد كه هرگز مرتكب معصيت نخواهد شد و از جادهء مستقيمه شريعت اسلام قدم بيرون نخواهد نهاد چه حقتعالى علم داشت كه پيغمبر او تابع اهواى يهود و نصارى و ساير اديان باطله نخواهد شد پس آيه جارى مجراى لَئِنْ أَشْرَكْتَ لَيَحْبَطَنَّ عَمَلُكَ باشد و مقصود از آن تنبيه باشد بر آنكه حال امت او در آن اغلظ است از حال او زيرا كه منزلت ايشان دون منزلت او است يعنى با وجود علو رتبه و رفعت عاليه پيغمبر اگر تابع اهواى غير ملت دين اسلام شود او را ولى و ناصرى نباشد در دفع عذاب از او پس امت او بطريق اولى كه يارى و ناصرى نداشته باشند و بعد از ذكر احوال كفار اهل كتاب در بيان مؤمنان ايشان ميفرمايد كه * ( الَّذِينَ آتَيْناهُمُ الْكِتابَ ) * آنان كه عطا كرده‌ايم ايشان را كتاب تورية * ( يَتْلُونَه ) * ميخوانند آن كتاب را يا متابعت آن ميكنند * ( حَقَّ تِلاوَتِه ) * چنان كه حق خواندن و يا متابعت كردن آنست يعنى با خضوع و خشوع و صفاى اعتقاد بدون تغيير و تحريف و آنها عبد اللَّه بن سلام و شعيب بن عمرو و تمام بن يهودا و اسد و اسيد و كعب و ابن يامين و ابن صوريا و بحيراء راهب بودند و از ابن عباس روايتست كه آيه در شان اهل سفينه است از ملازمان نجاشى كه با جعفر بن ابى طالب از ديار حبشه بمدينه آمدند و ايمان آوردند و بنا بر اين مراد بكتاب انجيل است چه ايشان نصارى بودند و از قتاده و عكرمه مرويست كه مراد اصحاب حضرت\r\nرسالت ( ص ) اند كه بخضوع تمام تلاوة قرآن ميكردند كه الَّذِينَ إِذا ذُكِرَ اللَّه وَجِلَتْ قُلُوبُهُمْ و بمامور به آن امتثال ميكردند و از منهى آن اجتناب مينمودند و بر هر تقدير ميفرمايد كه * ( أُولئِكَ يُؤْمِنُونَ بِه ) * آن گروه كه ايمان آورده‌اند بكتاب خدا نه آنها كه تحريف و تبديل كردند و كلبى گفته كه حق تلاوت آن وقوفست نزد ذكر جنت و نار و سؤال جنت و استعاذهء از نار و گويند حق تلاوت ترتيل الفاظ است و فهم معانى آن و تدبر در آن و يا عمل كردنست بمحكمات آن و ايمان آوردن\r\n","description":"","footnote":"","page_name":" 271 ","page_number":271},
  {"content":"\r\nبمتشابه آن و واگذاشتن آن چيزى كه مشكل است بعالم آن و بنا بر اقوال اخيره مراد قرآن است * ( وَمَنْ يَكْفُرْ بِه ) * و هر كه كافر گردد بكتاب و احكام آن را تغيير دهد يا معتقد بحلال و حرام و امر و نهى او نباشد * ( فَأُولئِكَ هُمُ الْخاسِرُونَ ) * پس آن گروه ايشانند زيان كاران در دنيا به جهت عدم نصرة و ظفر و وقوع مذلت و خزى بر ايشان از قتل و سبى و جزيه و در آخرت بگرفتارى در عذاب دوزخ و نرسيدن بنعيم جنت و هيچ خسارتى به اين نميرسد كه شخصى كفر را بايمان بدل كند و آن را بر اين اختيار كند * ( يا بَنِي إِسْرائِيلَ ) * اى فرزندان يعقوب * ( اذْكُرُوا نِعْمَتِيَ الَّتِي ) * ياد كنيد نعمتهاى مرا كه * ( أَنْعَمْتُ عَلَيْكُمْ ) * انعام كردم بر شما و بر اسلاف شما * ( وَأَنِّي فَضَّلْتُكُمْ ) * و آن كه من تفضيل دادم پدران شما را * ( عَلَى الْعالَمِينَ ) * بر عالميان زمان خودتان پس اداى بشكر گذارى اين نعمت عظيمه كنيد و شكر اين نعمت آنست كه بمحمد ( ص ) كه رسول من است ايمان آوريد * ( وَاتَّقُوا يَوْماً ) * و بترسيد از عذاب روزى كه از هيبت آن * ( لا تَجْزِي ) * كفايت نكند * ( نَفْسٌ عَنْ نَفْسٍ ) * كسى از كسى * ( شَيْئاً ) * چيزى را از عذاب * ( وَلا يُقْبَلُ مِنْها عَدْلٌ ) * و قبول كرده نشود از هيچ نفسى فداى او را يعنى بدلى كه بعوض او معذب گردد يا فديه بدهد و خود را از آن باز خرد * ( وَلا تَنْفَعُها شَفاعَةٌ ) * و سود نكند هيچ نفسى را در خواست كردنى بر تقدير وجود شفيع * ( وَلا هُمْ يُنْصَرُونَ ) * و نباشند ايشان يعنى كافران كه يارى كرده شوند در دفع عذاب يعنى ايشان را سودى نكند يارى هر يارى كه هست بدان كه چون حقتعالى تصدير قصص اهل كتاب نمود بامر كردن ايشان بذكر نعم و قيام نمودن بحقوق آن و حذر كردن از اضاعه آن و خوف از ساعت قيامت و اهوال آن و بامر كردن ايشان باعمال ناجيهء آن در آخر آن تكرير اين فرمود و ختم كلام به آن نمود به جهت مبالغه در تقرير نعمت و تذكير آن و تخويف ايشان از كفران آن و به جهت ايذان به آنكه مضمون اين دو آيهء مكرره فذلكه اين قصه است و مقصود بالذات از اين قصه و در مجمع وجه تكرير اين دو آيه را بسه وجه بيان كرده يكى آنكه نعم حقتعالى چون كه اصول هر نعمتى است پس بايندو آيه تكرير و تذكير آن نمود به جهت مبالغه در استدعاى ايشان بشكر گذارى آن تا اقبال كنند بطاعت پروردگار خود كه نعم او بر ايشان ظاهر است دوم آنكه چون مباعدة واقع شده بين الكلامين پس تنبيه و تذكير و اعاده و تكرير حسن باشد به جهت ابلاغ در حجت و تاكيد تذكره سيم آنكه چون ذكر تورية نمود كه متضمن شان\r\n","description":"","footnote":"","page_name":" 272 ","page_number":272},
  {"content":"\r\nعيسى و محمد است صلوات اللَّه عليهما در نبوت و بشارت بقدوم ايشان پس به اين دو آيه تذكير اين دو نعمت نموده بر ايشان و تنبيه ايشان فرموده بر آنچه تفضيل ايشان نمود به آن نه تذكير نعمتى كه در آيات سابقه مذكور شد هم چنان كه تعداد نعم نموده در سورهء الرحمن و تكرير فَبِأَيِّ آلاءِ رَبِّكُما تُكَذِّبانِ كرده در عقب هر يك از آن نعمت و آن را موصول ساخته بتذكير نعمت ثانيه كه غير اولى است و ثالثه كه غير ثانيه است تا آخر سوره و مانند اينست وعيد در سوره مرسلات بقوله فَوَيْلٌ يَوْمَئِذٍ لِلْمُكَذِّبِينَ كه هر يك در عقب مهددبه است كه غير مهددبه ديگر است و بعد از ذكر احوال موسى و امت او بيان قصهء ( ابراهيم ) عليه السّلام مىفرمايد كه جد حضرت رسالت صلَّى اللَّه عليه و آله است و ساير بنى اسرائيل و ميفرمايد كه * ( وَإِذِ ابْتَلى إِبْراهِيمَ ) * و ياد كن اى محمد صلَّى اللَّه عليه و آله وقتى را كه بيازمود يعنى تكليف فرمود ابراهيم\r\nرا * ( رَبُّه ) * پروردگار او * ( بِكَلِماتٍ ) * بسخنان يعنى باوامر و نواهى ابتلا در اصل تكليف است بامر شاق ماخوذ از بلا لا كن چون كه آن مستلزم اختبار است نسبت به كسى كه جاهل باشد از عواقب مظنهء ترادف آنست با اختبار پس ابتلا اين جا بر اصل معنى خود باشد و نزد بعضى بمعنى اختبار است و بنا بر اين معنى اختبار حق تعالى بنده را مجاز است از تمكين دادن او بنده را مر اختيار احد امرين را كه آن مراد اللَّه است و مشتهاى عبد پس گوييا او سبحانه امتحان بنده مىكند از آنچه از او صادر شود از يكى از ايندو امر تا مجازات آن نمايد بر حسب ان و معنى اول اصح است چه حقيقت از مجاز اوليست و ضمير راجع بابراهيم است و وجه آن تقدم مرجع آنست لفظا و اگر چه متاخر است رتبه زيرا كه شرط ضمير احد تقدمين است و كلمات را گاه هست كه اطلاق بر معانى مىكنند فلهذا تفسير آن كرده‌اند به سى خصلت محموده كه ده تا از آن مذكور است در كريمهء التَّائِبُونَ الْعابِدُونَ و ده تا در آيهء إِنَّ الْمُسْلِمِينَ وَالْمُسْلِماتِ و ده ديگر در اين آيه كه قَدْ أَفْلَحَ الْمُؤْمِنُونَ الى قوله أُولئِكَ هُمُ الْوارِثُونَ هم چنان كه تفسير آن كرده‌اند بخصال مذكوره در آيهء فتلقى آدم من ربه كلمات و يا به چهل كه ده ديگر در اين آياتست كه وَالَّذِينَ هُمْ عَلى صَلَواتِهِمْ يُحافِظُونَ تا آخر و به جهت همين است تفسير آن بده خصلت كه از سنن او است و بمناسك حج و بكوكب و قمرين و ذبح ولد و نار و هجرت و به آنچه آيات آتيه متضمن آنست اعنى قوله * ( إِنِّي جاعِلُكَ ) * تا آخر على اختلاف الاقوال و على بن ابراهيم در تفسير خود آورده كه سنن حنيفيه پنج از آن در سر است كه آن اخذ شاربست و اعفاى لحيه و طم شعر و مسواك و خلال و پنج در بدن كه آن حلق شعر است از آن و ختان و تقليم أظافير و غسل جنابت به آب مطلق و اما نزد غير او آن پنجى كه در سر است مضمضه و استنشاق و سواك و فرق شعر و قص شارب و پنجى كه در\r\n","description":"","footnote":"","page_name":" 273 ","page_number":273},
  {"content":"\r\nبدنست قص اظفار است و حلق عانه و ابطين و ختان و استنجا و اين ده خصلت منسوخ نشده و تا قيامت خواهد بود و هو قوله وَاتَّبَعَ مِلَّةَ إِبْراهِيمَ حَنِيفاً و از صادق عليه السّلام مروى است كه كلماتى كه حق تعالى ابراهيم را به آن ابتلا نموده ذبح ولدا و بود يعنى اسماعيل كه پدر عربست و ابو على جبائى گفته كه مراد به آن جميع طاعات عقليه و شرعيه است و بعضى ديگر گفته‌اند كه مراد بكلمات تسبيح و تهليل و تكبير است چنان كه از پيغمبر صلَّى اللَّه عليه و آله روايتست كه روزى صحابه را گفت هيچ ميدانيد كه حقتعالى چرا ابراهيم را خليل خود گردانيده گفتند اللَّه و رسوله اعلم فرمود بسبب آنكه هر بامداد و شبانگاه گفتى كه فَسُبْحانَ اللَّه حِينَ تُمْسُونَ وَحِينَ تُصْبِحُونَ و سعيد بن جبير گفته كه آن تسبيحات اربع بود كه در وقت بناى كعبه مكرر ميفرمود يعنى\r\nسبحان اللَّه و الحمد للَّه و لا إله الا اللَّه و اللَّه اكبر\r\nو چون تمام گشت گفت\r\nربنا تقبل منا انك انت السميع العليم\r\nو بر هر تقدير حقتعالى ابراهيم را بكلمات تكليف فرمود * ( فَأَتَمَّهُنَّ ) * پس ابراهيم باتمام رسانيد و قيام نمود به تمام آن چنان كه حق قيام بود لقوله تعالى وَإِبْراهِيمَ الَّذِي وَفَّى و در مجمع آورده كه شيخ ابو جعفر بن بابويه در كتاب النبوة اسناد رسانيده بفضل بن عمرو كه او گفت از حضرت جعفر بن محمد الصادق پرسيدم كه كدام كلمات بود كه حقتعالى ابراهيم را به آن ابتلا فرمود حيث قال * ( وَإِذِ ابْتَلى إِبْراهِيمَ رَبُّه بِكَلِماتٍ ) * فرمود كه آن كلماتى بود كه آدم به آن متوسل شد و توبهء آن به آن پذيرفته گشت و آن اينست كه\r\nالهى اسئلك به حق محمد و على و فاطمة و الحسن و الحسين الا تبت على\r\nپس حق سبحانه فى الحال توبهء او را قبول فرمود گفتم يا ابن رسول اللَّه صلَّى اللَّه عليه و آله معنى فاتمهن چيست فرمود اينست كه حقتعالى اتمام آن نمايد تا بقائم ائمه اثنى عشر كه نه از آن از اولاد حسيناند عليه السّلام گفتم يا بن رسول اللَّه خبر ده مرا از قول حق تعالى كه وَجَعَلَها كَلِمَةً باقِيَةً فِي عَقِبِه فرمود كه معنى اينست كه حقتعالى معين و مقرر ساخت امامت را در عقب حسين تا بروز قيامت گفتم يا بن رسول اللَّه چگونه بود كه حقتعالى امامت را در اولاد حسين عليه السّلام وضع فرمود نه در اولاد حسن عليه السّلام و حال آنكه هر دو ولد و سبط حضرت رسالتند و سيد جوانان اهل بهشت فرمود كه موسى و هارون هر دو نبى مرسل بودند و برادران يكديگر حق تعالى نبوت را در صلب هارون نهاد نه در صلب موسى و كسى را نرسد كه گويد چرا حقتعالى چنين كرد و چنان نكرد چه در ضمن آن حكمتى و مصلحتى هست كه بندگان به آن علم ندارند و او سبحانه در جميع افعال حكيم است لا يُسْئَلُ عَمَّا يَفْعَلُ وَهُمْ يُسْئَلُونَ و در عدة الداعى مذكور است كه حق سبحانه چهار خصلت در عوض شهادت امام حسين بوى كرامت فرمود يكى آنكه شفا را در تربت وى مندرج ساخته دوم در تحت قبه وى دعا را باجابت مقرون گردانيده سيم ائمه را از\r\n","description":"","footnote":"","page_name":" 274 ","page_number":274},
  {"content":"\r\nذريه او گردانيده چهارم ايام زائران او را از اعمار ايشان نشمرده از سعيد بن مسيب روايتست كه ابراهيم عليه السّلام اول كسى بود كه مهمان را ضيافت نمود و اول شخصى بود كه ختنه كرد و اول كسى بود كه قص شارب فرمود و حلق عانه نمود و اول شخصى بود كه چون موى سفيد را در محاسن خود بديد گفت خداوندا اين چيست خطاب آمد كه هذا الوقار اين وقار تست گفت\r\nيا رب فزدنى وقارا\r\nپس وقار مرا زياده گردان و اول كسى بود كه مقاتله كرد در راه خدا و اول شخصى بود كه اخراج خمس نمود و اول شخصى بود كه نعلين را بپوشيد و اول شخصى بود كه اخذ رايات كرد و اين روايت را سكونى نيز از ابى عبد اللَّه ع روايت كرده اما قص شارب و حلق عانه در روايت او مذكور نيست و هم در مجمع آورده كه امور متعدده در تحت كلمات مندرج است گاهى كه مراد از آن معانى باشد و مفسران را در كلمات چند وجه ديگر هست يكى يقين و ذلك قوله عز و جل وَلِيَكُونَ مِنَ الْمُوقِنِينَ دوم معرفت بتوحيد و تنزيه او از تشبيه در حينى كه نظر در كوكب و شمس و قمر كرد سيم شجاعت بدلالت قوله فَجَعَلَهُمْ جُذذاً إِلَّا كَبِيراً لَهُمْ و مقاومت نمودن با كفار چهارم حلم لقوله إِنَّ إِبْراهِيمَ لَحَلِيمٌ أَوَّاه مُنِيبٌ پنجم سخا لقوله تعالى هَلْ أَتاكَ حَدِيثُ ضَيْفِ إِبْراهِيمَ الْمُكْرَمِينَ ششم عزلت از عشيره كه وَأَعْتَزِلُكُمْ وَما تَدْعُونَ مِنْ دُونِ اللَّه هفتم امر او بمعروف و نهى او از منكر لقوله يا أَبَتِ لِمَ تَعْبُدُ ما لا يَسْمَعُ وَلا يُبْصِرُ تا به آخر آيه هشتم دفع سيئه بحسنه در جواب پدر كه ميگفت لَئِنْ لَمْ تَنْتَه لأَرْجُمَنَّكَ وَاهْجُرْنِي مَلِيًّا او در جواب گفت سَلامٌ عَلَيْكَ سَأَسْتَغْفِرُ لَكَ رَبِّي إِنَّه كانَ بِي حَفِيًّا نهم توكل لقوله تعالى الَّذِي خَلَقَنِي فَهُوَ يَهْدِينِ دهم محنت در نفس وقتى كه او را در منجنيق نهادند و در آتش انداختند يازدهم محنت در ولد وقتى كه مامور شد به ذبح او دوازدهم محنت در اهل وقتى كه حق تعالى تخليص حرم او نمود از مزاحمت فجره سيزدهم صبر او بر سوء خلق ساره چهاردهم استقصاء نفس خود در طاعت لقوله وَلا تُخْزِنِي يَوْمَ يُبْعَثُونَ پانزدهم زلفت در قول حق تعالى كه ما كانَ إِبْراهِيمُ يَهُودِيًّا وَلا نَصْرانِيًّا شانزدهم جمع كردن شروط طاعات كما قال إِنَّ صَلاتِي وَنُسُكِي وَمَحْيايَ وَمَماتِي لِلَّه الى قوله وَأَنَا أَوَّلُ الْمُسْلِمِينَ هفدهم استجابت حق تعالى دعاى او را در وقتى كه گفت رَبِّ أَرِنِي كَيْفَ تُحْيِ الْمَوْتى هيجدهم اصطفاى او در دنيا نوزدهم شهادت او سبحانه از براى او در عاقبت لقوله وَلَقَدِ اصْطَفَيْناه فِي الدُّنْيا وَإِنَّه فِي الآخِرَةِ لَمِنَ الصَّالِحِينَ بيستم اقتداى انبيا به او بعد از او كقوله ثُمَّ أَوْحَيْنا إِلَيْكَ أَنِ اتَّبِعْ مِلَّةَ إِبْراهِيمَ حَنِيفاً بيست و يكم اتخاذ خلت كقوله وَاتَّخَذَ اللَّه إِبْراهِيمَ خَلِيلًا و از صادقين عليه السّلام و مجاهد مرويست كه مراد بكلمات امامتست زيرا كه منفصل نيست از قول او سبحانه كه * ( قالَ إِنِّي جاعِلُكَ لِلنَّاسِ إِماماً ) * يعنى خداى تعالى گفت كه گردانندهء توام براى همه مردمان عالم پيشواى در\r\n","description":"","footnote":"","page_name":" 275 ","page_number":275},
  {"content":"\r\nدين كه همهء اهل صلاح و تقوى بعد از تو به تو اقتدا كنند و در انوار گفته كه اين استينافست اگر ناصب از مضمر باشد كانه قيل فما ذا قال له ربه حين اتمهن فاجيب بذلك و يا بيان ابتلا است پس مراد بكلمات امامت باشد و تطهير بيت و رفع قواعد آن و قواعد اسلام و اگر ناصب آن قال باشد مجموع جمله معطوف بر ما قبل باشد و جاعل ماخوذ از جعل است كه دو مفعولى است و امام اسمى است از براى من يؤتم به و امامت حضرت خليل عليه السّلام عام بود و مؤبد زيرا كه هيچ پيغمبرى بعد از او مبعوث نشد مگر كه مامور بود باتباع او و لهذا حضرت رسالت مامور شد به اينكه وَاتَّبَعَ مِلَّةَ إِبْراهِيمَ حَنِيفاً و امة مرحومه را نيز امر فرمود به اين حيث قال مِلَّةَ أَبِيكُمْ إِبْراهِيمَ و چون ابراهيم را بشرف امامت نوازش فرمود * ( قالَ ) * گفت ابراهيم به او سبحانه * ( وَمِنْ ذُرِّيَّتِي ) * و بعضى از فرزندان و نبيره گان مرا نيز امام گردان اين عطف است بر كاف و من براى تبعيض اى و جاعل بعض ذريتى كما تقول و زيدا در جواب ساكرمك و اصل كلام آنست كه ( و اجعل بعض ذريتى اماما ) و ذرية نسل رجل است بر وزن فعليه يا فعولة در اصل ذرورة كه قلب راء ثالثه بيا شده مانند تقضيت و امليت كه در اصل تقصصت و امللت بود ماخوذ از ذر بمعنى تفريق چه اولاد متفرق و منفصلند از اباء و امهات و يا بر وزن فعلية يا فعلولة در اصل ذرءية يا ذرؤءة كه قلب همزه بيا شده ماخوذ از ذرء بمعنى خلق حاصل كه چون ابراهيم عليه السّلام از\r\nحق تعالى امامت ذريت را استدعا فرمود * ( قالَ ) * گفت حقتعالى در جواب او كه * ( لا يَنالُ عَهْدِي الظَّالِمِينَ ) * نرسد عهد من كه امامت است بستمكاران يعنى عاصيان را اين اجابت ملتمس ابراهيم عليه السّلام است و تنبيه بر آن كه بعضى از ذريهء او ظالم باشد و امامت بايشان نرسد زيرا كه امامت امانت و عهدى است از جانب حقتعالى و ظالم صلاحيت آن ندارد بلكه اين به بر ره و اتقياى ايشان خواهد رسيد و در اين دليل است بر عصمت انبيا و ائمه از كباير و صغاير در جميع عمرو بر آن كه فاسق صلاحيت امامت ندارد و نيز دلالت مىكند بر آن كه امامت ميبايد كه منصوص باشد از جانب حقتعالى لقوله * ( إِنِّي جاعِلُكَ لِلنَّاسِ إِماماً ) * چه ابراهيم با وجود منصب نبوت و رسالت امام نشد تا حق تعالى او را امام نگردانيد و نيز اگر چنانچه كار امامت متعلق به خدا نميبود و مخلوق را جايز مىبود كه كسى را منصب امامت بدهد پس لازم نميبود كه ابراهيم با وجود منصب نبوت اين مدعا را از حق سبحانه استدعا نمايد بلكه خود مرتكب آن شده بعضى از ذريت خود را منصب امامت ميداد و چون ظلم مانع امامتست و ظالم بمعنى عاصى زيرا كه اعم از آنست كه ظلم بر نفس خود كند يا بر غير پس عصمت شرط باشد در امامت و آن امرى معنوى است و به غير از حق تعالى كسى بر آن اطلاع ندارد پس لا محالة نصب امامت از جانب حق سبحانه باشد نه از غير\r\n","description":"","footnote":"","page_name":" 276 ","page_number":276},
  {"content":"\r\nاو و نيز بدانكه ظالم بمعنى من ثبت لهم الظلم است و اين معنى صادق است بر او دائما و از اين جهت نائم را مؤمن ميگويند چه او را ايمان ثابت است در حال نوم و اگر چه در آن حال او را تصديق حاصل نيست پس كسى كه متصف بشرك بوده باشد ظالم باشد بدليل إِنَّ الشِّرْكَ لَظُلْمٌ عَظِيمٌ و همچنين كسى كه مرتكب معصيت بوده نيز ظالم باشد و اگر چه تائب شده باشد پس امامت و خلافت مخصوص به كسانى باشد از بنى اسرائيل كه از اول عمر تا آخر عمر از جميع معاصى كبيره و صغيره معصوم بوده باشد فحينئذ امامت و خلافت حضرت خاتم الانبياء و ائمه معصومين ( ع ) را باشد كه ائمه اثنى عشراند بنص الهى كه از اول عمر تا آخر عمر معصوم بوده‌اند و خدا پرست در جميع عمر خود نه حق جماعتى كه معظم اوقات عمر ايشان بكفر و بت پرستى صرف شده باشد و صاحب كشاف گفته كه آيه دال است بر آنكه فاسق صلاحيت امامت ندارد و چگونه او در خور امامت باشد كه حكم و شهادت او جايز نباشد و اطاعت او واجب نبود و خبر او غير مقبول باشد و تقديم او نتوان كرد براى نماز و از ابن عيينه نقل كرده كه او گفت هر ظالم امام نميتواند بود و چگونه نصب ظالم براى امامت جايز باشد كه نصب امام براى كف ظلم است پس كسى كه ظالم باشد بر نفس خود يا بر غير اين مثل ساير در حق او جارى شود كه من استرعى الذئب ظلم و در مجمع آورده كه امام كسيست كه اقتدا به او كنند در افعال و اقوال زيرا كه مستفاد از لفظ امام دو امر است يكى آنكه مقتدى به باشد در قول و فعل دوم آنكه قيام نمايد بتدبير امت و سياست بايشان و متصدى امور ايشان شود و تاديب ايشان نمايد از جنايت و توليت ولايت كند بر ايشان و اقامة حدود نمايد بر مستحقان آن و محاربه كند با كسى كه معادى و مزاحم آنست پس بنا بر اول نبى نباشد مگر امام و بنا بر ثانى واجب نباشد كه هر نبى امام باشد زيرا كه جايز است كه پيغمبر ص مامور نباشد بتاديب جناة و محاربهء عداة و دفاع از جايران دين و مجاهدهء با كفار پس چون كه حق تعالى ابتلاى ابراهيم نمود بكلمات و ابراهيم اتمام آن فرمود حق تعالى به جهت پاداش او بر اين امتثال منصب خلافت و امامت را به او داد و دليل بر اين مدعا آنست كه جاعلك عامل است در اماما و اسم فاعل گاهى كه بمعنى ماضى باشد عمل فعل خود نميكند و لهذا انا ضارب زيدا امس جايز نيست باتفاق نجاة پس واجبست كه مراد اين باشد كه حقتعالى وى را امام گردانيد در زمان حال يا استقبال و باتفاق نبوت او قبل از اين\r\nحاصل بود پس امامت غير نبوت باشد نه عين او و قوله * ( وَمِنْ ذُرِّيَّتِي ) * استدعاى او باشد امامت را در اولاد او هر چند كه پائين رود و مراد بعهد امامت باشد بدليل سؤال و حديث صحيح متواتر از صادقين ( ع ) و روايت مجاهد و من تبعيضية مقتضى اعطاى امامتست ببعضى از ذرارى او كه به سمت ظلم و معصيت متسم نباشند پس آيه دليل باشد بر وجوب عصمت ائمه از اول عمر تا آخر عمر و باتفاق امت بعد از حضرت رسالت ( ص ) غير از ائمه اثنا عشر ع كه بنى اسماعيلند معصوم نبودند پس امامت بعد\r\n","description":"","footnote":"","page_name":" 277 ","page_number":277},
  {"content":"\r\nاز آن حضرت مخصوص بايشان باشد اگر گويند عدم نيل امامت به ظالم در حال ظلم او است پس بعد از توبه ظالم نباشد پس او را لياقت امامت باشد گوئيم كه ظالم اگر چه توبه كند از تحت آيه * ( لا يَنالُ عَهْدِي الظَّالِمِينَ ) * بيرون نميرود زيرا كه لفظ ظالم شامل او است در حال ظلم پس نفى نيل آن موجب حكمست بر عدم نيل آن به او و آيه غير مقيد است بوقتى دون وقتى پس واجبست حمل آن بر جميع اوقات فحينئذ امامت او را نرسد و اگر چه توبه كند از ظلم انتهى كلام صاحب المجمع و جواب ديگر از اين آنست كه در اطلاق حقيقى اسم مشتق بقاى مشتق منه شرط نيست چنان كه اهل تحقيق در اصول فقه اين مبحث را به اين وجه مقرر داشته‌اند و اگر سؤال صحيح باشد لازم آيد كه اطلاق مؤمن برنايم در حالت نوم مجاز باشد و او مسلوب الايمان باشد حقيقة چنان كه انفا مذكور شد و اين خلاف اهل اسلام است پس از اين مقدمات معلوم شد كه آيه دليل است بر بطلان خلافت شيوخ ثلثه زيرا كه ايشان پيش از بعثت پيغمبر ( ص ) مشرك بودند و بت پرستى شيمهء ايشان و عبادت اصنام شيوهء ايشان بوده است چنان كه در كتب تواريخ و سير مذكور است و به حد تواتر رسيده پس ايشان از عهد امامت و نيل اين سعادت محروم باشند و چون خلاصهء معنى آيهء كريمه آنست كه حق تعالى ابراهيم را تكليف نمود باوامر و نواهى و ابراهيم ( ع ) چون كه به آن تكاليف قيام نمود و همه را ادا كرد حقتعالى به او خطاب فرمود كه اى ابراهيم من ميخواهم كه تو را در ميان خلق سرافراز گردانم و تو را مقتدا و پيشواى ايشان سازم چنان كه همه متابعت تو نمايند و از فرمان تو بيرون نروند و مطيع تو باشند ابراهيم چون اين بشارت بشنيد خواست كه معلوم كند كه از ذريهء او آيا كسى خواهد بوده كه او نيز لايق اين منصب جليل باشد پس از پروردگار درخواست نمود و گفت خداوندا چنان كه بر من منت نهادى و تفويض اين منصب شريف به من نمودى آيا از ذريهء من كسى را نيل اين مرتبه خواهد بود و سرير امامت و منصب خلافت به او خواهيد رسيد يا نه حق تعالى در جواب او فرمود كه اى ابراهيم اينمنصب را ظالمان و طاغيان درنيابند يعنى هر كه بر دامن عمرش گرد گناه نشسته باشد و لباس حياتش بمعاصى آلوده گشته او را خلعت امامة نپوشانند و از كاس إِنِّي جاعِلٌ فِي الأَرْضِ خَلِيفَةً شراب خلافت ننوشانند و از مائده با فايده وَمِنْهُمْ سابِقٌ بِالْخَيْراتِ بِإِذْنِ اللَّه محفوظ و بهره مند نگردانند و تاج ولايت و هدايت وَلِكُلِّ قَوْمٍ هادٍ بر فرق او نه نهند و كيف يجوز نصب الظالم للامانة و الامام انما هو لكف الظلم پس هم چنان كه اين آيه دلالة بر عصمة انبيا مىكند قبل از بعثت و بعد از بعثت هم چنان كه اهل سنت در تفسير اين آيه تصريح به آن كرده‌اند دلالت او بر عصمة ائمه ( ع ) و خلفا نيز و اصح و لايح است و منازع در اين منحرف از طريق انصاف و على بن مغازلى كه يكى از مشاهير اهل سنت است در كتاب مناقب آورده كه روايت كرد عبد اللَّه بن مسعود كه من از حضرت\r\n","description":"","footnote":"","page_name":" 278 ","page_number":278},
  {"content":"\r\nرسالت شنيدم كه فرمود منم آن كس كه ابراهيم او را از خدا طلب مينمود و آرزوى او ميكرد پس صحابه و آنان كه در آن مجلس حاضر بودند گفتند يا رسول اللَّه كيفيت طلب ابراهيم ع و متمناى او را از براى ما بيان فرما و ما را از مقالهء آن خبر نما حضرت فرمود كه چون حق سبحانه ابراهيم را بكريمهء * ( إِنِّي جاعِلُكَ لِلنَّاسِ إِماماً ) * سرافراز گردانيد ابراهيم از حق تعالى سؤال\r\nكرد كه آيا از نسل من كسى باشد كه او مرتبهء امامة و هدايت را دريابد حق تعالى به او وحى كرد و او را آگاه ساخت كه من عهد امامت را بظالمان ندهم و از نسل تو هر كه ظالم باشد او از منصب امامت محرومست پس چون ابراهيم اين كلام را از ملك علام بشنيد دعا فرمود و مضمون وَاجْنُبْنِي وَبَنِيَّ أَنْ نَعْبُدَ الأَصْنامَ بر زبان راند پس حقتعالى دعاى او را در حق من و در شان على بن ابى طالب ع اجابت فرموده و مرا و على را از عبادة اوثان و سجود اصنام نگاه داشت\r\nفاتخذنى نبيا و اتخذ عليا وصيا\r\nپس مرا نبى خود گردانيد و على را وصى من و خلاصهء خبر مغازلى دال است بر آنكه آنان كه بت پرستى شعار ايشان و عبادة اصنام شيوه و شيمه ايشان بوده است از منصب امامت بعيدند و خلعت خلافت بر قد و بالاى ايشان راست نميآيد و در عيون الرضا منقولست كه ابو العباس محمد بن اسحاق طالقانى روايت كرده از ابو احمد بن على هارونى و او از ابو حامد عمران بن موسى و وى از حسن بن قاسم رقام و او از قاسم بن مسلم و قاسم از برادر خود عبد العزيز بن مسلم كه او گفت كه ما روز جمعه در مسجد جامع مرو در ايام امام على بن موسى الرضا عليه و على آبائه السلم و الثناء نشسته بوديم و مردمان از اطراف و جوانب در امر امامت بحث ميكردند و اختلاف بسيار در آن باب ميكردند من نزد آن حضرت رفتم و گفتم يا بن رسول اللَّه امروز مردمان در بحث امامت خوض نموده از هر گونه سخنى ميگفتند و اختلاف بسيار مىنمودند تو چه مىفرمايى حضرت تبسم نمود و فرمود أ يعبد العزيز مردمان جاهلند از اديان بدانكه حق تعالى قبض روح پيغمبر خود نكرد تا كه دين او را كامل گردانيد و قرآن را بر او نازل ساخت و در او تفصيل همه چيز نمود و تبيين حلال و حرام و حدود و احكام و جميع محتاج اليه مردمان فرمود كما قال ما فَرَّطْنا فِي الْكِتابِ مِنْ شَيْءٍ و در حجة الوداع كه آخر عمر آن حضرت بود اين آيه فرستاد كه الْيَوْمَ أَكْمَلْتُ لَكُمْ دِينَكُمْ وَأَتْمَمْتُ عَلَيْكُمْ نِعْمَتِي وَرَضِيتُ لَكُمُ الإِسْلامَ دِيناً و امر امامت را از تمامية دين گردانيد و از ميان امت بيرون نرفت تا آنكه براى ايشان بيان معالم دين كرد و ايضاح طريق حق نمود و ايشان را بطريق هدايت واگذاشت و على بن ابى طالب ع را امام و نشانهء هدايت ايشان گردانيد پس هر كه گمان ميبرد كه حق تعالى تكميل دين خود نفرموده رد كتاب او كرده و هر كه رد كتاب او كند كافر است و بدانيد كه امامة اجل است در قدر اعظم در شان و اعلى در مكان و ابعد از آنكه مردمان بعقول خود به آن رسند و به اختيار خود اقامت امامى كنند حق تعالى ابراهيم را مخصوص گردانيد بامامت بعد از اعطاى نبوة و خلة و آن را مرتبهء ثالثه گردانيد و به آن وى را تفضيل و تشريف داده ايشان را به اين\r\n","description":"","footnote":"","page_name":" 279 ","page_number":279},
  {"content":"\r\nاخبار فرمود كه * ( إِنِّي جاعِلُكَ لِلنَّاسِ إِماماً ) * و خليل به آن مسرور و متبهج شده فرمود كه و من ذريتى حق تعالى فرمود * ( لا يَنالُ عَهْدِي الظَّالِمِينَ ) * پس به اين آيه امامت ظالم باطل باشد تا بروز قيامت و مخصوص گشت باهل صفوة و تقوى و اكرام كرد وى را به اينكه امامت را از ذريهء او گردانيد كه بصفوة و تقوى و ورع و طهارت آراسته باشد وَوَهَبْنا لَه إِسْحاقَ وَيَعْقُوبَ نافِلَةً وَكُلًّا جَعَلْنا صالِحِينَ وَجَعَلْناهُمْ أَئِمَّةً يَهْدُونَ بِأَمْرِنا وَأَوْحَيْنا إِلَيْهِمْ فِعْلَ الْخَيْراتِ وَإِقامَ الصَّلاةِ وَإِيتاءَ الزَّكاةِ وَكانُوا لَنا عابِدِينَ پس امامة بامر او سبحانه در ميان ذريهء او بطريق ارث از بعضى ببعضى و از قرنى بقرنى منتقل ميشد تا آنكه بپيغمبر ما رسيد فقال تعالى إِنَّ أَوْلَى النَّاسِ بِإِبْراهِيمَ لَلَّذِينَ اتَّبَعُوه وَهذَا النَّبِيُّ وَالَّذِينَ آمَنُوا وَاللَّه وَلِيُّ الْمُؤْمِنِينَ و آن حضرت بفرمودهء حق تعالى آن را بامير المؤمنين ع تفويض فرمود و از او بذريهء اصفياى او كه حق تعالى اعطاى علم و حكمت و ايمان كامل كرده بود بايشان انتقال يافت بنص خدا و رسول او لقوله تعالى وَقالَ الَّذِينَ أُوتُوا الْعِلْمَ وَالإِيمانَ لَقَدْ لَبِثْتُمْ فِي كِتابِ اللَّه إِلى يَوْمِ الْبَعْثِ پس امامت در ميان اولاد على بن ابى طالب ع است تا بقيامت زيرا كه بعد از سيد انبيا ص هيچ پيغمبرى نخواهد بود پس أ يعبد العزيز اين جهال از كجا ميگويند كه امامت منزلة انبياء است نه چنانست كه ميگويند بلكه امامت خلافت حق تعالى است و خلافت رسول ص او و خلافت أمير المؤمنين ع و ميراث حسن و حسين ع امامت زمام دينست و نظام اهل اسلام و صلاح دنيا و عز اهل ايمان امامت اس نامى اسلام است و فرع سامى آن و بامامت است تمامية صلاة و زكات و صيام و حج و جهاد و توفير فيء و صدقات و امضاء حدود و احكام\r\nو منع ثغور و امام محلل ما احل اللَّه است و محرم ما حرم اللَّه و مقيم حدود اللَّه و ذاب اعدا از دين اللَّه و داعى مردمان بسبيل حكمة و موعظة حسنه و حجة بالغة امام مانند شمس طالع است كه دست هيچ كس به آن نميرسد امام بدر منير است و سراج زاهر و نور ساطع و نجم هادى در ظلمات ليالى و در بلد قفار و لجج بحار امام آب عذبست بر متعطشان و دليل است بر هدى و منجى مردمان از ردى امام آتش ملايم است كه مردمان در برودت هواى اهواى باطله به آن گرم شوند و دليل هالكانست هر كه از او مفارقت كرد هلاك شد امام ابر ريزانست و باران رحمت و شمس مضيء امام امينى رفيق است و والدى رقيق و اخى شفيق و ناجى بندگان از بليهء عظيمه امام امين خداى است در زمين او و حجت او بر بندگان و خليفه او در ميان عباد و داعى مردمان به خدا و مجنب ايشان از حرام امام مطهر است از ذنوب و مبرا است از عيوب مخصوص است بعلم موسومست بحلم نظام دينست و عز مسلمين و غيظ منافقين و بوار كافرين امام يگانه عصر خود است كه هيچ كس مانند او نيست و هيچ احدى معادل او نه عالمى است بىبدل و بىنظير و مثل مخصوص بجميع فضل بدون اكتساب بلكه باختصاص از مفضل وهاب پس كيست كه رسيده باشد بمعرفت امامت و زمام اختيار آن بدست او باشد تا بهر كس كه خواهد دهد هيهات هيهات عقول مردمان\r\n","description":"","footnote":"","page_name":" 280 ","page_number":280},
  {"content":"\r\nدر وادى ضلالت و الباب ايشان متحير گشته و عيون ايشان متحسر شده و عظماى ايشان متصاغرند و حكماى ايشان متغير و حلماى ايشان متقاصر آيا گمان ايشان آنست كه امامت در غير آل رسول بوده باشد و اللَّه كه دروغ ميگويند اقدام ايشان در حضيض جهالت و غوايت فرو رفته و عقول ايشان در وادى ضلالة سر گشته قاتَلَهُمُ اللَّه أَنَّى يُؤْفَكُونَ و زَيَّنَ لَهُمُ الشَّيْطانُ أَعْمالَهُمْ فَصَدَّهُمْ عَنِ السَّبِيلِ وَكانُوا مُسْتَبْصِرِينَ رغبت گردانيده‌اند از كسانى كه حقتعالى و رسول او ايشان را اختيار فرموده‌اند و غير ايشان را برگزيده‌اند و امام گردانيده‌اند و قال عز و جل ما لَكُمْ كَيْفَ تَحْكُمُونَ أَمْ لَكُمْ كِتابٌ فِيه تَدْرُسُونَ إِنَّ لَكُمْ فِيه لَما تَخَيَّرُونَ أَمْ لَكُمْ أَيْمانٌ عَلَيْنا بالِغَةٌ إِلى يَوْمِ الْقِيامَةِ إِنَّ لَكُمْ لَما تَحْكُمُونَ سَلْهُمْ أَيُّهُمْ بِذلِكَ زَعِيمٌ أَمْ لَهُمْ شُرَكاءُ فَلْيَأْتُوا بِشُرَكائِهِمْ إِنْ كانُوا صادِقِينَ و قال عز و جل أَ فَلا يَتَدَبَّرُونَ الْقُرْآنَ أَمْ عَلى قُلُوبٍ أَقْفالُها طُبِعَ عَلى قُلُوبِهِمْ فَهُمْ لا يَفْقَهُونَ و قالُوا سَمِعْنا وَهُمْ لا يَسْمَعُونَ إِنَّ شَرَّ الدَّوَابِّ عِنْدَ اللَّه الصُّمُّ الْبُكْمُ الَّذِينَ لا يَعْقِلُونَ وَلَوْ عَلِمَ اللَّه فِيهِمْ خَيْراً لأَسْمَعَهُمْ وَلَوْ أَسْمَعَهُمْ لَتَوَلَّوْا وَهُمْ مُعْرِضُونَ و قالُوا سَمِعْنا وَعَصَيْنا بلكه امامت از فضل خدايست فقال ذلِكَ فَضْلُ اللَّه يُؤْتِيه مَنْ يَشاءُ وَاللَّه ذُو الْفَضْلِ الْعَظِيمِ و چگونه زمام اختيار امامت در دست مردمان باشد و حال آنكه امام عالميست كه هرگز جاهل نشود و راعيست كه نكول نكند و معدن قدس و طهارتست و نسك و زهادت و علم و شجاعت و عبادة مخصوص بدعوت رسول و نسل مطهر بتول غير مغمر در نسب و صاحب حسب و رتب مكرم از قريش و ذروهء عظمى از هاشم و عترة آل رسول و شرف اشراف و فرع آل عبد مناف نامى العلم و كامل الحلم عالم بسياست مفروض الطاعة قائم بامر اللَّه حافظ دين اللَّه و بدان أ يعبد العزيز كه انبيا و ائمه هدى عليه السّلام مخزن علم و حكم او سبحانه‌اند و حقتعالى بايشان عطا فرموده آنچه غير ايشان را نداده پس علم ايشان فوق علم اهل زمانست و قال اللَّه تعالى أَ فَمَنْ يَهْدِي إِلَى الْحَقِّ أَحَقُّ أَنْ يُتَّبَعَ أَمَّنْ لا يَهِدِّي إِلَّا أَنْ يُهْدى فَما لَكُمْ كَيْفَ تَحْكُمُونَ و قال عج وَمَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً و قال اللَّه إِنَّ اللَّه اصْطَفاه عَلَيْكُمْ وَزادَه بَسْطَةً فِي الْعِلْمِ وَالْجِسْمِ وَاللَّه يُؤْتِي مُلْكَه مَنْ يَشاءُ وَاللَّه واسِعٌ عَلِيمٌ و در حق پيغمبر خود فرموده كه وَكانَ فَضْلُ اللَّه عَلَيْكَ عَظِيماً و در حق ائمه اهل البيت و عترت و ذريت او فرمود كه أَمْ يَحْسُدُونَ النَّاسَ عَلى ما آتاهُمُ اللَّه مِنْ فَضْلِه فَقَدْ آتَيْنا آلَ إِبْراهِيمَ الْكِتابَ وَالْحِكْمَةَ وَآتَيْناهُمْ مُلْكاً عَظِيماً فَمِنْهُمْ مَنْ آمَنَ بِه وَمِنْهُمْ مَنْ صَدَّ عَنْه وَكَفى بِجَهَنَّمَ سَعِيراً و بدان اى\r\nعبد العزيز كه هر گاه حقتعالى بندهء را از بندگان خود برگزيند از براى امور عباد خود سينهء او را منشرح گرداند و ينابيع حكمت را در قلب او ابداع نمايد و علوم را با او الهام نمايد بر وجهى كه به هيچ جواب در نماند و از صواب منحرف نشود و معصوم باشد از جميع زلل و مؤيد و موفق باشد از جانب او سبحانه و از جميع خطايا و عثرات و معاصى ايمن گردد و حقتعالى او را اين مرتبه جليله كرامت فرمايد تا حجت باشد بر بندگان او و شاهد او بر خلقان او ذلِكَ فَضْلُ اللَّه يُؤْتِيه مَنْ يَشاءُ وَاللَّه ذُو الْفَضْلِ الْعَظِيمِ پس أ يعبد العزيز\r\n","description":"","footnote":"","page_name":" 281 ","page_number":281},
  {"content":"\r\nآيا مردمان بر مثل اين كس قدرت دارند تا او را اختيار كنند و او را مقدم دارند بر خود يا آنكه مختار ايشان به اين صفة است تا امامت ايشان تواند كرد و چون اين فوق قدرت ايشانست پس بر خدا واجبست كه شخصى كه رتبهء امامت داشته باشد و بصفات مذكوره مبعوث بود او را امام گرداند و به زبان پيغمبر خود مردمان را به آن اخبار فرمايد تا مطيع و منقاد او شوند در جميع اوامر و نواهى او و جهال از اين بىخبرند و با هواى و آرزوى خود هر كرا خواهند امام ميگردانند و حق تعالى ذم ايشان فرموده در كتاب خود حيث قال وَمَنْ أَضَلُّ مِمَّنِ اتَّبَعَ هَواه بِغَيْرِ هُدىً مِنَ اللَّه إِنَّ اللَّه لا يَهْدِي الْقَوْمَ الظَّالِمِينَ و قال عج فَتَعْساً لَهُمْ وَأَضَلَّ أَعْمالَهُمْ و قال كَبُرَ مَقْتاً عِنْدَ اللَّه وَعِنْدَ الَّذِينَ آمَنُوا كَذلِكَ يَطْبَعُ اللَّه عَلى كُلِّ قَلْبِ مُتَكَبِّرٍ جَبَّارٍ حاصل كه حقتعالى ميفرمايد كه اى محمد ( ص ) ياد كن چون ابراهيم ع را آزموديم بكلمات مذكوره و او را و بعضى از ذرارى او را كه اهل عصمتاند امامت داديم * ( وَإِذْ جَعَلْنَا الْبَيْتَ ) * و اين را نيز ياد كن كه چون گردانيديم خانه كعبه را * ( مَثابَةً ) * جاى بازگشت به آن * ( لِلنَّاسِ ) * براى مردمان يعنى از براى اعيان زوار ايشان بر وجهى كه هر سال از اطراف و جوانب متوجه آن شوند به جهت مناسك و هر چند به آنجا آيند آرزوى آن داشته باشند كه بعد از معاودت از آن به آن رجوع كنند و در روايت آمده كه قصد عود به آن مكان موجب زيادتى عمر است و قصد عدم عود به آن موجب قرب اجل و يا مراد بمثابه موضع ثوابست كه مردمان به جهت اداى مناسك حج و عمره مثاب شوند * ( وَأَمْناً ) * و موضع امن و ايمنى كه در او كسى را نكشند و متعرض اذيت او نشوند لقوله حَرَماً آمِناً وَيُتَخَطَّفُ النَّاسُ مِنْ حَوْلِهِمْ يا موضع ايمنى حاج از عذاب آخرت چه حج مكفر ذنوب متقدمه حاج است و يا جايى كه جانى ملتجى به آن مؤاخذ نشود بلكه مطعم و مشرب بر او تنگ كنند .\r\nتا بالضرورة از آنجا بيرون آمده به زمين حل آيد و اين مخصوص به زمان اسلام نيست چه قبل از اسلام نيز هيچ كس قاتل پدر و ساير اقارب خود را آنجا نميكشت و اين حكم از زمان اسماعيل بوده و ببايد دانست كه بيت معرف بلام علم كعبه است و از اعلام غالبه مانند النجم و الصعن و الثريا و مثابة بمعنى مرجع است ماخوذ از ثاب بمعنى رجع و يا بمعنى موضع ثواب چنان كه گذشت و امن بمعنى ذا امن است مانند زيد عدل كه بمعنى ذو عدل است و تسميهء اين بيت ببيت الحرام جهت آنست كه حرام است بر مشركان كه در آن روند و تسميه آن بكعبه به جهت آنست كه مربع است و به خدا بيت المعمور واقع شده كه مربع است و بيت المعمور بحذاء عرش واقع شده كه مربع است و تربيع عرش جهت آنست كه كلماتى كه بناى اسلام بر آنست چهارند و آن اينست كه سبحان اللَّه و الحمد للَّه و لا إله الا اللَّه و اللَّه اكبر و قوله * ( وَاتَّخِذُوا ) * بر ارادهء قولست و تقدير اينست و اذا قلنا اتخذوا يعنى گفتيم بمؤمنان كه بعد از آنكه شرف حرم دانستيد فرا گيريد * ( مِنْ مَقامِ إِبْراهِيمَ ) * از مقامى كه منسوبست\r\n","description":"","footnote":"","page_name":" 282 ","page_number":282},
  {"content":"\r\nبابراهيم * ( مُصَلًّى ) * موضع نماز و يا عطف است بر مقدر كه عامل * ( إِذْ ) * است اى ( اذكروا و اتخذوا ) يا اعتراض است معطوف بر مضمر و تقدير اينكه توبوا اليه و اتخذوا يعنى باز گرديد به آن خانه و فرا گيريد مقام ابراهيم را نمازگاه خود مراد نماز طواف است و متعين است كه در مقام ابراهيم عليه السّلام گذرانه نه در غير آن مگر در حالت ضرورت و مقام ابراهيم عليه السّلام حجريست وضع كرده شده كه اثر قدمهاى مبارك آن حضرت بر آن است و يا موضع حجريست كه ابراهيم عليه السّلام در حين دعوت مردمان به حج بر بالاى آن ايستاده بوده و ندا كرده و يا بر بالاى آن برآمده رفع بناى بيت ميفرمود و در روايت آمده كه روزى رسول صلَّى اللَّه عليه و آله بمقام ابراهيم آمد و فرمود\r\nهذا مقام ابراهيم\r\nگفتند يا رسول اللَّه أ فلا تتخذ مصلى فرمود به اين مأمور نشده‌ام هنوز آفتاب غروب نكرده بود كه اين آيه نازل شد و مراد به اين امر است به دو ركعت نماز طواف در آن مقام و اين مرويست از ائمه هدى عليه السّلام و فقهاى ما به اين استدلال كرده‌اند بر آنكه نماز طواف فريضه است چه حق سبحانه به اين امر فرموده و ظاهر امر مقتضى وجوب است و باتفاق در مقام ابراهيم غير از صلاة طواف نماز ديگر واجب نيست پس اين نماز واجب باشد و بعضى از عامه بر استحباب آن رفته‌اند چنان كه بيايد و اين خلاف ظاهر است و مخالف مذهب حق از جابر روايتست كه چون رسول صلَّى اللَّه عليه و آله از طواف حج فارغ شد متوجه مقام ابراهيم شد و دو ركعت نماز آنجا بگذارد و اين آيه تلاوت فرمود كه * ( وَاتَّخِذُوا مِنْ مَقامِ إِبْراهِيمَ مُصَلًّى ) * و گويند مراد بمقام ابراهيم همهء حرم است و نزد بعضى ديگر مواقف حج است و اتخاذ آن براى مصلى باينست كه در او دعا كنند و بامور متقربه مرتكب شوند پس بنا بر اين ( عرفه ) و ( مزدلفه ) و ( منى ) نيز در اين داخل باشد و صحيح آنست كه مقام ابراهيم موضعى است كه امروز به اين اسم مشهور است و مراد باتخاذ آن اداى صلاة است در آن هم چنان كه از صادق عليه السّلام مرويست كه\r\nامر بالصلاة عند مقام ابراهيم بعد الطواف\r\nيعنى امر واقع شده به نماز كردن نزد مقام ابراهيم عليه السّلام بعد از طواف و نيز از آن حضرت سؤال كردند كه اگر شخصى طواف فريضه كند و نماز را در مقام ابراهيم فراموش كند در كجا بگذارد فرمود\r\nيصليها و لو بعد ايام ان اللَّه قال و اتخذوا من مقام ابراهيم مصلى\r\nنماز را در مقام ابراهيم بگذارد و اگر چه بعد از چند رو باشد زيرا كه حقتعالى در كريمهء * ( وَاتَّخِذُوا مِنْ مَقامِ إِبْراهِيمَ مُصَلًّى ) * به اين امر فرموده و اين ظاهرتر است نسبت باقوال ديگر زيرا كه از اطلاق مقام ابراهيم مفهوم نميشود مگر مقام معروف كه در مسجد الحرام است و از ابى جعفر عليه السّلام روايتست كه سه سنگ از بهشت به دنيا نازل شد يكى مقام ابراهيم دوم حجر بنى اسرائيل و سيم حجر اسود و اين سنگى بود سفيدتر از كاغذ كه حقتعالى بابراهيم عليه السّلام فرستاد و ابراهيم آن را در ركن بيت اللَّه وضع فرمود و به جهت آنكه اهل خطايا مس آن ميكردند سياه گشت و در مقام دلالتى ظاهر است بر نبوت حضرت ابراهيم زيرا كه حقتعالى سنگ را در زير قدم او مانند گل گردانيد تا آن كه هر دو قدم او در آن فرو رفت و سبب اين چنان بود كه چون ابراهيم از هاجر اسماعيل آورد و ساره بر آن رشك برد\r\n","description":"","footnote":"","page_name":" 283 ","page_number":283},
  {"content":"\r\nحقتعالى ابراهيم را امر كرد كه هاجر و اسماعيل را از نزد ساره بموضعى ديگر برد كه وى را رشك ميآيد گفت بار خدايا ايشان را كجا برم فرمود هر جا كه جبرئيل ترا امر كند پس ايشان را همراه گرفت و ميبرد و جبرئيل در پيش او ميرفت بهر بقعهء خوش كه رسيدى گفتى اينجا فرود آيم جبرئيل گفتى فرمان نيست تا بموضعى رسيد كه امروز مسجد الحرامست آنجا نه آبى بود و نه گياهى و نه انيسى جبرئيل گفت اين حرم خداست و حقتعالى اين جا خانه محترم بنا كند پس ابراهيم ايشان را آنجا فرود آورد و اسماعيل طفل بود پس ايشان را به خدا تسليم كرده بازگشت و چون مدتى بر آمد و اسماعيل بزرگ شد و هاجر وفات كرد و جرهميان كه بتجارت از نواحى شام بيمن تردد ميكردند آن جا فرود آمدند اسماعيل از ايشان زنى خواست و چون عهدى بعيد برآمد ابراهيم از ساره دستورى خواست تا بيايد و هاجر و اسماعيل را زيارت كند گفت برو به شرط آنكه از پشت راحله فرو نيايى و ندانست كه هاجر رحلت كرده پس چون ابراهيم آنجا آمد جايى ديد از مردم آبادان و قبيله بزرگ فرود آمده طلب اسماعيل كرد گفتند بيرون حرم بصيد رفته زن اسماعيل از خيمه بيرون آمد و گفت كه را مىخواهى گفت شوهرت اسماعيل را گفت حاضر نيست ابراهيم گفت هيچ طعامى و شرابى دارى جوابداد كه هيچ چيز و هيچكس در خانه نيست گفت چون اسما عمل باز آيد او را بگوى كه پيرى بدين صفة اينجا آمد و ترا سلام رسانيد و گفت آستانهء در را بگردان كه موافق و مناسب تو نيست و رفت چون اسماعيل باز آمد بوى ابراهيم شنيد گفت اى زن هيچ غريبى اينجا آمد گفت آرى پيرى بدين صفة اينجا آمد و بسيار در استخفاف او كوشيدم آن گاه گفت چه وصيت كرد چون ميرفت گفت سلام مرا باسماعيل برسان و به او بگوى كه آستانهء در را تغيير ده كه مناسبتى به حال تو ندارد اسماعيل گفت هيچ طعامى و شرابى نخواست گفت آرى اما من چيزى به او ندادم گفت برخيز كه ترا طلاق دادم پس زنى ديگر بخواست و چون مدتى از اين بر آمد باز ابراهيم از ساره دستورى طلبيد و ساره او را رخصت داد به شرط مذكور پس ابراهيم متوجه آن سو بشد اتفاقا اين نوبت نيز اسماعيل بصيد رفته بود چون بدر خيمه رسيد زن اسماعيل از خيمه بيرون دويد و گفت فرود آى و ساعتى استراحت فرماى تا اسماعيل از صيد باز گردد گفت فرو نمىتوانم آمد و ليكن هيچ طعامى و شرابى دارى گفت آرى پس برفت و گوشت و شير آورد و ابراهيم بر پشت شتر آن را بخورد و دعاى خير در حق ايشان بتقديم رسانيد و بركت خانه ايشان را از خدا درخواست و در خبر است كه اگر زن اسماعيل نان و خرما آوردى ببركت دعاى ابراهيم در همهء روى زمين هيچ جا گندم و جو و خرما بيش از زمين مكه نبودى زن گفت اى پير مبارك پى فرود آى تا سرت را بشويم و شانه كنم و گرد راه از آن زايلگردانم گفت در اين باب عذرى دارم و نميتوانم كه فرود آيم ليكن سنگى بيار تا يكپاى را بدانجا نهم و پاى ديگر در ركاب باشد زن اسماعيل سنگى بياورد و در زير قدم وى نهاد ابراهيم عليه السّلام يكپاى را\r\nبر آن سنگ نهاد تا يك جانب سرش را بشست و اثر\r\n","description":"","footnote":"","page_name":" 284 ","page_number":284},
  {"content":"\r\nپاى مبارك ابراهيم ع در آن سنگ بماند پس زن سنگ را بجانب ديگر آورد ابراهيم ع پاى ديگر بر آن سنگ نهاد تا جانب ديگر سرش را بشست و اثر آن پاى نيز در آن سنگ ظاهر گشت پس آن پا را نيز بر ركاب نهاد و گفت شوهرت كه باز آيد بگو كه پيرى بدين صفة آمد و ترا سلام رسانيد و گفت آستانه در تو بغايت مستقيم است و بسيار نيكو است آن را مگردان پس وداع كرد و برفت و چون اسماعيل باز آمد پدر را نديد اما بوى او ميشنيد با زن گفت كسى اينجا آمده بود گفت آرى پيرى نورانى و نيكو خو اينجا آمد و بسيار مدح و ثناى او بگفت اسماعيل گفت دربارهء او چه بجا آوردى گفت ضيافت او كردم و سرش را شستم و بسيار مبالغه كردم فرود نيامد و اين اثر قدم مبارك او است كه بر بالاى شتر قدم بر آن نهاده گفت چه پيغام داد گفت ترا سلام رسانيد و فرمود عتبهء باب را نگه دار كه مستقيم است و تبديل آن مكن گفت دانى چه كس بود گفت نه گفت او پدر من است ابراهيم خليل الرحمن ع و اين روايت از ابن عباس منقولست و على بن ابراهيم نيز از پدر خود روايت كرده و او از ابن عمير و ابن عمير از ابان و ابان از صادق ع باندك اختلافى در الفاظ عربيه و در آخر اين روايت از آن حضرت نقلكرده كه اسماعيل بر روى آن سنگ افتاد و بسيار بگريست و ببوسيد و بروايتى ديگر از آن حضرت ماثور است كه ساره ابراهيم ع را رخصت داد كه بيشتر از يك شب از او جدا نشود و از بالاى دراز گوش فرود نيايد گفتند يا بن رسول اللَّه ميانه او و هاجر مسافتى بعيد بود چون در يك شب به آنجا رفت فرمود طى ارض شد براى او تا در يك شب مسافت چند روزه راه را طى كرده و از انس مالك روايت كرده‌اند كه گفت من اثر انگشتان و پاشنه در آن سنگ ديده‌ام و بعد از آن از بس كه مردم دست و روى در او ماليدند اثر آن زايل شد و عبد اللَّه عمر از پيغمبر ص روايت كرده كه ركن و مقام دو ياقوت بودند از ياقوتهاى بهشت كه حق تعالى آن را به زمين فرستاد و طمس روشنايى و نورانيت آن نمود و اگر هم چنان روشن بودى همهء زمين از مشرق تا به مغرب بنور آن منور بودى و مرويست كه نوبة سيم كه ابراهيم به مكه آمد با اسماعيل ملاقات كرد امر الهى در رسيد برفع خانه بر اساسى كه قبل از او بود در زمان آدم چنان كه مذكور خواهد شد و بعد از اتمام آن ايشان را امر فرمود كه آن را از لوث اصنام و ساير خبائث پاكيزه سازند يعنى نگذارند كه عبدهء اوثان آنجا آيند و بتان را كه در آنجا نهاده‌اند بپرستش آن مشغول شوند كما قال جل ذكره * ( وَعَهِدْنا ) * و عهد كرديم يعنى فرمان فرستاديم * ( إِلى إِبْراهِيمَ وَإِسْماعِيلَ ) * بسوى ابراهيم و پسرش اسماعيل * ( أَنْ طَهِّرا بَيْتِيَ ) * آنكه پاك سازيد خانهء مرا از اوثان و انجاس و خبائث و معاصى و از هر چه لايق آن نباشد * ( لِلطَّائِفِينَ ) * براى طواف كنندگان در گرداگردان * ( وَالْعاكِفِينَ ) * و براى مجاوران و اقامت كنندگان و يا براى معتكفان در آن * ( وَالرُّكَّعِ السُّجُودِ ) *\r\n","description":"","footnote":"","page_name":" 285 ","page_number":285},
  {"content":"\r\nو براى ركوع كنندگان در آن و سجده نمايندگان يعنى نماز گذارندگان و أمير المؤمنين ع نيز بفرمودهء حضرت رسالت اين فرمان بجاى آورده بر پشت آن حضرت بالا رفت و خانه كعبه را از اوثان و ارجاس پاك ساخت و حسان بن ثابت در اينباب مدحى گفته و در روضة الاحباب و غير آن از كتب مذكور است و و آن اينست كه قيل لى قل لعلى مدحا . مدحه يحمد نارا موصدة . قلت لا اقدم فى مدح امرء حار ذو اللب الى ان عبده . و النبى المصطفى قال لنا . ليلة المعراج لما صعده . وضع اللَّه بظهرى يده . فاحس انقلب ان قد برده . و على واضع اقدامه . فى محل وضع اللَّه يده و معنى ابيات به اين راجع است كه مرا گفتند مدحى در شأن أمير المؤمنين ع بگو كه مدح او مينشاند آتش سوزان دوزخ را گفتم اقدام نميتوانم كرد در مدح گفتن مردى كه صاحب عقل صافى حيرانشده\r\nدر مذهب خود و بپرستش او ميل كرده و پيغمبر ما در شبى كه بمعراج رفته بود ما را گفت حقتعالى يد قدرت را بر پشت من نهاد تا آنكه خنكى آن بدل من رسيد و على ع پاى خود را بر موضعى نهاد كه حق تعالى يد قدرت خود را بر آن نهاده بود يعنى پشت حضرت رسالت و از اين كلام شمهء از رتبهء حضرت أمير المؤمنين ع معلوم ميتوان كرد و بدان كه ان در آيهء كريمه ميتواند بود كه مصدريه باشد و حرف جر در او مقدر و تقدير آنكه بان طهرا و يا آنكه مفسره باشد به جهت آنكه عهد متضمن معنى قول است يعنى گفتيم ايشان را كه تطهير بيت كنيد از اوثان و انجاس و ركع جمع راكعست چون طلب و طالب و سجود جمع ساجد چون عدول و عادل و مفسران را در تطهير كعبه چند وجه است يكى آنكه مراد تطهير آنست از فرث و دم چه قبل از ابراهيم ع مشركان آنجا ذبح ميكردند و آن خانه را بدم ملطخ مىساختند و سرگين مذبوح را آن جا ميانداختند و اين قول جبائيست دويم آنكه مراد تطهير آنست از اوثان كه مشركان قبل از ابراهيم آن را بر در كعبهء معظمه مىآويختند و آن را مىپرستيدند و اين قول مجاهد و قتاده است سيم آنكه مراد بناى آنست بر طهارت و توحيد كقوله تعالى فَمَنْ أَسَّسَ بُنْيانَه عَلى تَقْوى مِنَ اللَّه وَرِضْوانٍ خَيْرٌ و اولى عموم تطهير است تا شامل منع جميع انجاس باشد از آن حتى كه جنب و حايض و نفسا و متنجس و ساير اهل حدث اصغر و اكبر را جايز نباشد طواف آن و اضافهء بيت بذات خود به جهت تفضيل آنست بر ساير بقاع و تمييز و تخصيص آن و نزد سعيد بن جبير مراد بطائفين مسافرانند كه از اطراف و جوانب متوجه آن مىشوند و مراد بعاكفين مقيمان و نزد ابن عباس مراد بعاكفين مصليناند كه در حين نماز قيام مىكند و مراد بركع و سجود نزد حسن جميع مسلمانانند زيرا كه از شأن اهل اسلام ركوع و سجود است و عطا گفته كه اگر طواف كنند از طائفيناند و اگر نشستگانند در آن از عاكفيناند و اگر نماز گذارندگانند از راكعان و ساجدان و\r\n","description":"","footnote":"","page_name":" 286 ","page_number":286},
  {"content":"\r\nقول اصح و اشهر آنست كه مراد بطائفين زائران حول بيتند و بعاكفين مجاوران و ساكنان حرم و بركع و سجود نماز گذارندگان و در حديث آمده كه حق سبحانه در شبانه روزى صد و بيست رحمت بكعبه ميفرستد شصت از براى طواف كنندگان و چهل براى نمازگذارندگان و بيست براى نظر كنندگان و در خبر است كه\r\nالنظر الى الكعبة عبادة\r\nو گفته‌اند المقام بمكة سعادة و الخروج منها شقاوة و اينكه در حديث واقع شده كه مكروه است مجاورة مكه و سنتست مجاورة مدينه نظر به آن است كه حضرت رسالت صلَّى اللَّه عليه و آله بكراهت از آنجا بيرون آمد و در مدينه متوطن شد و صاحب كنز العرفان در تفسير اين آيه آورده كه مقام ابراهيم معروف و مشهور است كه آن محل صخره ايست كه اثر قدم او بر آن است نه آنكه مراد از آن جميع حرم يا عرفه يا مشعر و منى باشد و غير آن هم چنان كه قول بعضى است چه اين خلاف ظاهر است و غير مشهور و صاحب كنز العرفان گفته كه در اين مقام چند حكم است اول استحباب تكرار حج لقوله مثابة اى مرجعا و مفهوم رجوع مقتضى عود است به آنچه در آن بوده باشد و لهذا سنت است نيت عود و در حديث آمده كه\r\nمن رجع من مكة و هوى ينوى الحج من قابل زيد فى عمره و من رجع من مكة و هو لا ينوى العود اليها فقد اقرب اجله\r\nو ترجمه اين حديث در صدر آيه رقم ذكر يافته دوم وجوب صلاة در مقام ابراهيم به جهت امر به اينكه آن را مصلى گيرند و امر دال است بر وجوب و مراد دو ركعت نماز طوافست زيرا كه صلاة نزد آن واجب نيست غير از اين دو ركعت بلا خلاف و اين مرويست از صادق عليه السّلام و حسن و قتاده و سدى نيز بر اينند و اجماع اصحاب بر اينست و مالك و ابو حنيفه نيز قائلند به اين و احمد فتوى بر استحباب آن داده و شافعى را در اين دو قول است سوم در آيه اشارتست بارجحيت طواف و كريمهء وَلْيَطَّوَّفُوا بِالْبَيْتِ الْعَتِيقِ دليل بر وجوب اينست و طواف از مجملاتيست كه مفتقر است ببيان پيغمبر صلَّى اللَّه عليه و آله و ائمه هدى و اين نزد ما ركن است و حج تبرك آن عمدا باطل مىشود نه سهوا چه در حال سهو واجبست بر ساهى عود به مكه براى اداى آن و اگر معتذر باشد استنابه كند در آن و بعد از سعى طواف نسا واجبست و اگر عمدا ترك كند مبطل حج نيست بلكه واجبست عود براى اداى آن و اگر بسهو ترك كند استنابه جايز است و اگر چه با قدرة باشد چهارم قول * ( وَعَهِدْنا إِلى إِبْراهِيمَ وَإِسْماعِيلَ أَنْ طَهِّرا ) * امر است ايشان را بتطهير و در اين دلالتست بر وجوب تنحيه نجاسات از بيت و مسجد و اين اظهر است از قول تنحيه اصنام و عبادت اوثان و اگر چه آن نيز واجبست پنجم ظاهر آيه وجوب تطهير است براى طائفين و عاكفين و ركع و سجود پس واجب لغيره باشد نه لذاته با آن كه ظاهر آن فتواست بر وجوب تنحيه نجاست از مساجد لذاته\r\nلقوله صلَّى اللَّه عليه و آله جنبوا مساجدكم النجاسة\r\nو ممكن است جوابدادن به اينكه لام براى عاقبت است مانند لدوا للموت\r\n","description":"","footnote":"","page_name":" 287 ","page_number":287},
  {"content":"\r\nو ابنوا للخراب ششم هر گاه واجب باشد ازالهء نجاست براى طائفين پس وجوب ازاله نجاست از او بطريق اولى باشد پس جايز نباشد مقاربت شيء از نجاسات عينيه و حكميه و همچنين است كلام در معتكف و مصلى پس اگر مكلف بشيء از اين اخلال كند عمدا طواف و اعتكاف و صلاة او باطل باشد به جهت آنكه مقرر است در اصول كه نهى در عبادة مستلزم بطلان آنست انتهى كلامه و اهل تحقيق و اصحاب تدقيق بر آنند كه پاك داريد خانهء دل را كه حرم دوست است از ادناس تعلقات كونين و گفته‌اند كه تطهير بدن نمائيد از ادناس و اوزار و تطهير دل كنيد از ملاحظه اغيار\r\n\r\nفرد اگر حريم دل از غير دوست سازى پاك\r\nصفات وحدت صرف اندر او كنى ادراك\r\n\r\nو چون كعبه معظمه در موضعى واقع شده كه غير ذى زرع بود و از آب و گياه خالى و اين موجب اضطرار و عجز آمدن سكنهء اقطار ارض بود به آن موضع براى طواف از اين جهت حضرت ابراهيم عليه السّلام از حقتعالى استدعاى توسعهء رزق نمود در آن موضع كما قال عج * ( وَإِذْ قالَ إِبْراهِيمُ ) * و ياد كن اى محمد صلَّى اللَّه عليه و آله وقتى كه گفت ابراهيم عليه السّلام يعنى دعا كرد كه * ( رَبِّ اجْعَلْ ) * اى پروردگار من بگردان * ( هذا ) * اين مكان را كه براى تو در آنجا خانه ساخته‌ايم * ( بَلَداً آمِناً ) * شهرى ايمن از قحط و خسف و مسخ و يا اهل او را از جور متغلبان در امان خود نگه دار امن بمعنى ذا امن كقوله تعالى فِي عِيشَةٍ راضِيَةٍ پس ان از قبيل لابن و تامر است كه بمعنى ذو لبن و تمر است و يا فاعل آن محذوف شده و تقدير اينكه آمنا اهله كقولك ليل نائم پس از قبيل تسيمهء محل باشد باسم حال يعنى بگردان اين شهر را شهرى كه ايمن باشند اهل آن و از ابن عباس نقل است كه مراد آنست كه حرام گردان صيد آن و قطع شجرهء آن را و قول صادق عليه السّلام كه هر كه داخل شود ايمن گردد از سخط حقتعالى و اگر وحش و طير در آن در آيند ايمن باشند از آنكه ايذا به آنها رسانند و يا بر مانند آنها را كه تا از آن بيرون روند و بحل آيند راجع به اين معنى است و پيغمبر ( ص ) در روز فتح مكه فرمود كه\r\n( ان اللَّه حرم مكة يوم خلق السماوات و الارض فهى حرام الى ان تقوم الساعة لا تحل لاحد قبلى و لا تحل لاحد من بعدى و لم تحل لى الا ساعة من النهار )\r\nپس اين خبر و امثال آن كه مشهور است ميان اصحاب دلالت مىكند بر آنكه حرم امن بوده قبل از دعوت ابراهيم و بدعاى او حرمت آن متأكد شده و نزد بعضى بدعاى وى حرام گشته و قبل از دعاى او مانند ساير بلاد بوده و استدلال كرده‌اند بر اين بقول حضرت رسالت صلَّى اللَّه عليه و آله كه\r\nان ابراهيم حرم مكة و انى حرمت المدينة )\r\nو گويند مكه قبل از دعاى ابراهيم عليه السّلام حرام بود بوجهى كه غير وجهى كه بدعاى او حرام شد پس حرمت اول بمنع حقتعالى بود آن را از اضطلام و انتقال و بتعظيم آن در نفوس و حرمت دوم تعظيم آن بر السنهء رسل پس معنى آيه آنست كه بار خدايا تعظيم اين خانه را بر زبان پيغمبران خود جارى\r\n","description":"","footnote":"","page_name":" 288 ","page_number":288},
  {"content":"\r\nگردان تا موجب مزيت عظمت آن شود * ( وَارْزُقْ أَهْلَه ) * و روزى ده اهل اين بلد را * ( مِنَ الثَّمَراتِ ) * از ميوه ها حق تعالى ايندعا را نيز مستجاب فرموده حكم فرمود بجبرئيل تا ديهى از ديههاى فلسطين را كه مشتمل بود بر ثمرات بسيار از زمين منقلع ساخته به مكه آورد و هفت بار گرد خانه طواف داده در زمين تهامه بر رأس سه مرحله از مكه وضع كرد و اين ديه را به جهت طواف خانه طايف گويند و ميوهء اهل مكه از آنجا است و از ابى جعفر روايتست كه مراد به اين حمل ثمراتست از آفاق به آنجا و از صادق ع مرويست كه مراد بثمرات ثمرات قلوبست يعنى در دلهاى مردمان انداز تا متوجه آن شوند بعد از آن ابراهيم ع رزق را بمؤمنان تخصيص فرموده گفت * ( مَنْ آمَنَ ) * يعنى روزى ده هر كه ايمان آورده * ( مِنْهُمْ ) * از آنان كه ساكن اينشهر باشند * ( بِاللَّه وَالْيَوْمِ الآخِرِ ) * به خدا و روز بازپسين پس من امن بدل است از اهله بدل بعض از كل به جهت تخصيص و چون ابراهيم عليه السّلام از عموم سؤال و من ذريتى مؤدب شده بود بقوله تعالى لا يَنالُ عَهْدِي الظَّالِمِينَ از اينجهت اينجا مرزوق عليه را على العموم از حقتعالى مسئلت ننمود بلكه آن را معتقد ساخت بمؤمنان حقتعالى در جواب او * ( قالَ ) * گفت كه * ( وَمَنْ كَفَرَ ) * يعنى و نيز روزى مىدهم هر كه را كه نگرود و اين عطفست بر من امن و تقدير اينكه و ارزق من كفر و در اين جواب تنبيه او فرمود به آنكه ارزاق رحمتى است دنيويه اعم از مؤمن و كافر است بخلاف امامت و تقدم در دين و محتملست كه من كفر مبتدا باشد متضمن معنى شرط خبر آن قوله * ( فَأُمَتِّعُه قَلِيلًا ) * و لهذا فا در آن داخل شده يعنى هر كه نگرود پس برخوردار گردانم او را بر خوردارى اندك و كفر اگر چه سبب تمتع نيست ليكن سبب تقليل آنست به اين وجه كه تمتع او مقصود باشد بحظوظ دنيويه بدون توسل به نيل ثواب و لهذا بر آن معطوف ساخته قوله * ( ثُمَّ أَضْطَرُّه ) * پس مضطر و بيچاره گردانم او را و بر وجه اضطرار و بيچارگى بكشم او را * ( إِلى عَذابِ النَّارِ ) * بسوى عذاب دوزخ * ( وَبِئْسَ الْمَصِيرُ ) * و بد بازگشتى است دوزخ بدانكه فاء در امتعه بنا بر وجه اول استينافست و نصب قليلا بر مصدريت يعنى ( تمتيعا قليلا ) چنان كه به اين مفسر شد و يا بر ظرفيت اى ( فى قليل ) يعنى در اندك زمانى كه آن ايام دنيا است چه دنيا نسبت بآخرت در غايت قلت است و اضطرار فعلى است در غير بر وجهى كه ممكن الانفكاك نباشد از او گاهى كه آن فعل از جنس مقدور او بوده باشد و لهذا نميگويند كه فلان مضطر الى لونه و مخصوص بذم محذوفست اى بئس المصير العذاب و در كنز العرفان آورده كه در ذكر ثم كه از براى تراخيست اشعار است به آنكه قلت زمان تمتيع بر وجهى نبود كه اقامت حجت بر او نتوان كرد بلكه بعد از مرور زمانى كه اقامت حجت در آن\r\n","description":"","footnote":"","page_name":" 289 ","page_number":289},
  {"content":"\r\nواقع شده ايشان بر وجه اضطرار رانده شدند بدوزخ و يا مراد باضطرار حق تعالى ايشان را آنست كه چون او سبحانه عالم بود بر عدم انتفاع ايشان بآيات و دلايل عقل و بالطاف و زواجر ايشان را دريد طبيعت واگذاشت تا آنكه طبيعت خبيثه ايشان را باسفل سافلين كشيد و شكى نيست كه وجود شيء واجب مىشود نزد وجوب سبب تام ان آن شيء معنى اضطرار است و سبب دواعى طبيعت و عدم موانع الطاف الهيه و چون اين مقرر شد بدانكه در آيه چند فايده است يكى آنكه مراد با من حرمت صيد اسب و قطع شجره و حشيش آن چنان كه در حديث نبوى ( ص ) گذشت و يا مراد امن است از جذب دوم در آيه دلالت است بر جواز سؤال رزق و توسعهء آن بلكه سؤال رفاهيت در معيشت و حسن حال و طيب مأكل لقوله من الثمرات زيرا كه اگر مراد قوتى ميبود كه سد رمق مىكند احتياج بذكر ثمرات نمىشد و از صادق\r\nع مرويست كه\r\nو هو ثمرات القلوب اى حببهم الى الناس ليتوبوا اليهم\r\nو ترجمهء حديث در صدر آيه گذشت و از باقر ع روايتست كه ثمرات را از آفاق حمل ميكنند به آنجا تا آنكه هيچ ميوه در بلاد شرق و غرب نيست مگر كه در مكه يافت مىشود و در يك روز فواكه ربيعية و صيفية و خريفية و شتايية در آن يافته‌اند سيم وصف مكه با من و بيت و دعا از براى اهل آن بكثرت رزق و غير آن از نعم مشعر است با فضيلت آن و افضليت مجاورت در آن و سؤالى وارد مىشود كه هر گاه مكه افضل بقاع باشد پس چرا مجاورت در آن مكروه است و جواب از اين آنست كه كراهت به جهت چند چيز است يكى خوف عدم احترام آن و سقوط محل آن از قلوب دوم خوف از مقازمة ذنب چه ذنب در آن عظيمست و موجب تضاعف عقاب سيم مداومت بر صحبت آن موجب ملالت است و مفارقة از آن باعث بر شوق به آن چهارم از فوايد مذكوره آنست كه نزد بعضى مكه قبل از دعوت ابراهيم ( ع ) در زمان آدم ( ع ) متصف بوده است بامنيت از خسف و زلازل و طوفان و غير آن از انواع مهلكات و بدعاى ابراهيم ( ع ) متاكد شد بامنيت و جميع اين اقوال در ما تقدم مذكور شد و تكرار آن به جهت ذكر آن است باسانيد معتبره متعدده و قصهء مهاجرت هاجر و اسماعيل بروايت ابن عباس و وهب منبه و ابراهيم بن هاشم از پدر خود و او از نضر بن سويد و نضر از هشام و او از صادق ( ع ) آنست كه ابراهيم على نبينا و عليه السّلام در باديهء شام متوطن بود و چون ساره هاجر را بابراهيم داد و او باسماعيل حامله شد بعد از وضع ساره بر او حسد برد و از اين بسيار غمگين گشت چه نور محمدى ( ص ) كه در جبين مبارك ابراهيم بود باسماعيل منتقل شد و آن شرف و بزرگى از ساره دور شد و به جهت اين ابراهيم را اذيت و آزار رسانيدى ابراهيم شكايت وى را به خدا معروض داشت خطاب آمد كه زنان مثل استخوان كجاند اگر به حال خود بگذارى كج بماند و اگر خواهى كه راست گردانى شكسته شود و مع ذلك چون ساره با تو مروت مرعى داشته و هاجر را به تو\r\n","description":"","footnote":"","page_name":" 290 ","page_number":290},
  {"content":"\r\nبخشيده او را رنج مرسان و مگذار كه رشك برد بر هاجر و اسماعيل پس ايشان را بر مركبى نشانده از نزد او بيرون بر گفت خداوندا اينها را بكجا برم فرمود به زمين حرم من و موضع امن من و اول بقعهء كه خلق آن كرده‌ام از زمين خود و آن مكه است پس جبرئيل را فرمود كه براقى براى ابراهيم ببر جبرئيل براى ابراهيم عليه السّلام براقى آورد و او را بر آن براق سوار كرد و هاجر و اسماعيل را بر مركبى نشاند و ميرفتند چنان كه قبل از اين گذشت ناگاه بر پشتهء ريگ سرخ رسيد و پيرامن آن درختى چند بود جبرئيل اشاره كرد بموضعى كه حجر الاسود آنجا مودع بود و گفت اينجا فرود آى و اسماعيل و هاجر را فرود آور گفت اى جبرئيل اين چه موضعى است گفت موضعى معظم و با بركت است و خانهء در اينجا بود كه آن را بيت المعمور ميگفتند و طوافگاه آدميان بود حقتعالى آن را بدست تو آبادان خواهد ساخت ابراهيم اسماعيل و هاجر را آنجا فرود آورد و براى ايشان سايبانى بساخت تا در زير آن فرود آمدند و مشكى كه اندكى از آب در او مانده بود نزد ايشان بنهاد جبرئيل گفت اى ابراهيم حكم حقتعالى چنانست كه اينها را اينجا بگذارى و خود باز گردى ابراهيم قصد رفتن كرد هاجر گفت يا خليل الرحمن ما را بكه ميگذارى گفت بخدايى كه بامر او شما را اينجا فرود آورده‌ام و مرا در غار طعام و شراب داد و پرورش داد و مرا از شر شرارهء آتش نمرودى نگاه داشت هاجر گفت رضيت بقضاء اللَّه و امتثلت لامر اللَّه حسبى اللَّه و عليه توكلت پس ابراهيم ايشان را بخداى تسليم فرمود و مراجعت نمود چه ساره با او شرط كرده بود كه از راحله پائين نيايد تا كه باز گردد و چون بجبل ذيطوى رسيد روى بجانب ايشان كرد و گفت رَبَّنا إِنِّي أَسْكَنْتُ مِنْ ذُرِّيَّتِي بِوادٍ غَيْرِ ذِي زَرْعٍ الى قوله يَشْكُرُونَ و چون ساعتى از رفتن ابراهيم بر آمد هاجر قدرى آب كه در قربه بود باز خورد و بعد از زمانى ديگر تشنه شد و\r\nاز غايت تشنگى و گرسنگى شير از پستانش منقطع شد و چون آفتاب مرتفع شد اسماعيل از غايت تشنگى و بيشيرى به زمين افتاد و پاى بر زمين ميزد و ميناليد هاجر درمانده و بيچاره شد پس برخواست و بر كوه صفا برآمد باميد آنكه كسى را ببيند و احوال آب از او معلوم كند هيچ كس را نديد و بازگشت و بنزد اسماعيل آمد وى را بسيار ضعيف و نزار ديد گمان برد كه فوت خواهد شد با خود گفت از نزد وى بروم تا جانكندن ويرانه بينم پس بر مروه برآمد و ندا كرد از هيچ جانب آوازى نيامد باز نزديك فرزند رفت او را زنده يافت و همچنين ميامد و ميرفت باميد آنكه كسى را پيدا كند تا دليل او شود بر آب و هيچكس را نمييافت تا بار هفتم كه بر مروه برآمد و نگاه كرد بنزديك اسماعيل سفيدى آب بديد و بروايت محمد بن اسحاق چون هاجر اول بار كه بر كوه صفا برآمد تا نگاه كند كه هيچ جا آبى يا آدمى هست از جانب مروه آوازى شنيد بدانجا دويد و به كوه مروه برآمد و نگاه كرد كسى را نديد از جانب صفا همان آواز شنيد بصفا دويد هيچ كس را نديد\r\n","description":"","footnote":"","page_name":" 291 ","page_number":291},
  {"content":"\r\nهمچنين تا هفت بار ميآمد و ميشد و در هر بار آوازى مىشنيد متحير شد و آواز داد كه اى خداوند آواز نميدانم كه تو كيستى آوازت ميشنوم و تو را نمىبينم به خدا بر تو سوگند كه اگر نزد تو فرجى هست بفرياد من رس كه هلاكت بما نزديك رسيده حقتعالى به جهت مشقت و رياضت اين ضعيفه دويدن او را ركنى از اركان حج گردانيد القصه آواز متتابع ميامد و هاجر بر اثر آن ميرفت تا بنزديك درختى رسيد كه نزد اسماعيل بود از آنجا آواز آب به گوش او رسيد از آن متعجب شد و بنزديك اسماعيل آمد آب را در زير قدم اسماعيل مشاهده كرد و در روايتى آمده كه هر بار كه از صفا بمروه و از مروه بصفا مىرفت از دور سراب ميديد و به گمان آب به آن كوه ديگر ميرفت تا در شوط هفتم آب را در زير قدم اسماعيل مشاهده كرد و از وهب مرويست كه بار هفتم چون هاجر مايوس شد جبرئيل بيامد و پاشنهء پاى اسماعيل را بر زمين ميماليد تا چشمهء آب پيدا شد و روايت اشهر آن است كه اسماعيل از جهت فرط تشنگى و گرسنگى پاشنه هاى پاى خود را بر زمين ميماليد حق تعالى از زير قدم او آب را ظاهر ساخت و هر ساعت آب بيشتر مىشد تا كه بر روى زمين روان شد هاجر از مروه نگاه كرد بياض آب ديد از زير پاى اسماعيل نزديكتر آمد ديد كه آب از زير پاى اسماعيل بر ميجوشد و بر روى زمين جارى مىشود پارهء ريگ بر گرداگرد آن كرد و اطراف آن را بلند ساخت و گوى بكند تا آب بر آن بايستاد و از اينجهت آن را زمزم گويند چه زم بمعنى بلند برداشتن و رفتن است پس قربه را از آن پر كرد و از رسول ( ص ) مرويست كه\r\nرحم اللَّه امى هاجر\r\nخدا بر مادرم هاجر رحمت كناد اگر او آب را منع نكردى در همهء باديه آب جارى بودى و هاجر را دل نمىداد كه از آن آب سير خورد هاتفى آواز داد كه آب باز خور و مترس كه حق تعالى اين آب از براى شما پيدا كرده و اين مشرب حجاج خانه او خواهد بود و بر دست شما اساس اين خانه پيدا خواهد شد تا خلايق از اطراف عالم متوجه اينجانب شوند هاجر خوشدل گشته آب را چندان بخورد كه سير شد و آن آب هر روز زياده ميشد و بعد از آن بند از پيش آن بر گرفت آب بر روى زمين روان شده زمين از گياه سبز و تازه شده و درختان تازه و سبز گشتند اتفاقا جماعتى از قبيله جرهم ببازرگانى از شام بيمن ميرفتند در ذى المجاز و عرفات منزل كرده بودند از دور نگاه كردند مرغانى را ديدند كه پرواز ميگردند گفتند البته در اين حوالى آب خواهد بود چه مرغ جايى پرواز مىكند كه آب باشد و اگر نه گرد آن نميپرد پس مرغان را ديدند كه از جوانب روى بدان موضع نهاده ميروند دو مرد بر اثر آن مرغان روان شدند و اين دو مرد بر اثر مرغان ميرفتند تا به مكه رسيدند نگاه كردند زنى و پسرى را ديدند تنها و آبى ديدند كه آنجا روانست و گياه خرم در نواحى آن از آن تعجب كرده نزد هاجر آمدند و گفتند اى زن تو جنى يا انسى گفت انس گفتند اينجا هرگز آب نبوده و سيصد يا چهار صد گز چاه ميبايد كند تا آبى شور پيدا شود اينچه حال است\r\n","description":"","footnote":"","page_name":" 292 ","page_number":292},
  {"content":"\r\nكه ما مىبينيم هاجر گفت من زن ابراهيم خليل الرحمن ام و اين پسر او است و تمامى قصهء خود باز گفت دانستند كه اين از كرامت حق سبحانه است بر ايشان پس از هاجر طلب آب كردند هاجر هر يك را شربتى آب داد چون باز خوردند آبى شيرين و خوشمزه بود گفتند اين آب ملك كيست هاجر گفت ملك من و پسرم اسماعيل پس بر كوه برآمدند و نگاه كردند زمينى بسيار ديدند كه مانند مورد سبز است و مملو از درختان سبز گفتند با شما در آب و گياه و درختان شريكى هست هاجر گفت نه اصل اين آب ملك ماست و هيچ كس را در آن دخلى نيست پس ايشان برفتند و قوم خود را خبر دادند و ايشان صاحب شتر و گاو و گوسفند بودند شادمان شدند و برخاستند و روى بدانموضع نهادند و در حوالى آن فرود آمدند و كسى را نزد هاجر فرستادند كه تو اينجا تنهايى و انيسى ندارى و كسى نيست كه تو را و فرزند ترا مددى كند ما را از اين آب و گياه نصيبى تعيين كن تا اينجا در جوار تو متوطن شويم و در خدمت تو و فرزند تو به واجبى اقدام نمائيم هاجر گفت اين موقوف برخصت ابراهيم است و در روز سيم ابراهيم ع به زيارت آنها آمد هاجر از ابراهيم اذن طلبيد و ايشان آن جا فرود آمدند و خيمه زدند و بفراغت معيشت ميگذراندند و در خدمتكارى هاجر و اسماعيل دقيقهء فرو نمىگذاشتند تا اسماعيل بزرگ شد و ايشان اصحاب صيد بودند وى را صيد وحش بياموختند و مردمان از اين خبر يافته از اطراف و جوانب روى بدانجا نهادند و هر جنس متاع و ميوه و انواع نعم بدانجا كشيدند و در نوبت دوم كه ابراهيم ع به زيارت ايشان آمد از كثرت مردمان در آن بسيار مسرور شد و هر يك از جر هميان هر روز يك گوسفند به هاجر و دو گوسفند باسماعيل مىبخشيدند و به آن معيشت مىگذرانيدند و فضايل زمين مكه در نهاية قصوى است و در خبر است كه در بداية خلق اول بقعهء از زمين كه خدا آفريد مكه بود و بعد از آن زمين را از زير آن منبسط ساخت از اين جهت آن را ام القرى مىگويند يعنى اصل همهء زمين و در روايت آمده كه چون خانهء خداى را خراب كردند و باساس ابراهيم ع رسيدند لوحى يافتند بر آنجا نقش كرده كه انا اللَّه ذو بكة منم خدايى كه خداوند مكه‌ام حرام كردم آن را از آن روز كه آسمان و زمين را آفريدم و آفتاب و ماه خلق كردم و چون اين دو كوه آنجا آفريدم هفت فرشته را موكل كردم بر آن و اينخانه زايل نشود تا كوه ها زايل نگردند و بركت\r\nكردم اهل آن را در آب و شير و نيز در روايت ثابت شده كه چون آدم به زمين آمد از شيطان ايمن نبود استعاذه نمود به خدا از شر او حق تعالى جمعى فرشتگان را فرستاد تا از چهار جانب بگرد مكه درآمدند و حقتعالى آن مقدار كه فرشتگان ايستاده بودند حرم گردانيد و حد حرم بنزد اهل البيت ع چهار فرسخ در چهار فرسخ است و از جملهء فضايل مكه و كعبه آنست كه پيغمبر چون خواست كه بمدينه هجرت كند بيامد و طواف خانه كرده استلام حجر فرمود و چون بميان مسجد الحرام رسيد به خانه\r\n","description":"","footnote":"","page_name":" 293 ","page_number":293},
  {"content":"\r\nنگاه كرد و گفت من ميدانم كه در همهء روى زمين از تو جايى فاضلتر نيست و از تو محبوبتر نزد خداى هيچ جاى ديگر نيست و من ترا دوست ميدارم و ليكن كافران نميگذارند كه در اينجا مقام كنم بعضى ازواج رسول صلَّى اللَّه عليه و آله گفتند اگر نه هجرت ضرورة بودى ما از اين بقعهء مباركه مفارقت نميكرديم چه هيچ جاى به آسمان از اين موضع نزديكتر نيست و در هيچ جا ماهتاب چنان روشن ننمايد كه در مكه و دلها به هيچ مكانى چنان خوشحال و خرم نشود كه اينجا و امنية آن موضع مبارك بر وجهى است كه اگر شير با گاو يوز با آهو و سگ با خرگوش در يك جا باشند و هيچ كدام بيكدگر گزند نتوانند رسانيد و همه از يكديگر ايمن باشند ما دام كه در حرم باشند و كبوتران و مرغان بر سر دوش مردمان نشينند و كس را زهرهء آن نباشد كه ايشان را تعرض رساند عبد اللَّه الغزيرانى روايت كرده كه جمعى بذى طوى فرود آمدند وحوش و طيور آنجا با ايشان انس گرفتند يكى پاى آهويى بگرفت گفتند دست از اين بدار وى ساعتى نگه داشت آهو بول كرد آن مرد چون قيلوله كرد مارى بيامد و بر سينه او خوابيد چون از خواب درآمد گفتند بنگر بدان بىحرمتى كه بوحش حرم محترم كردى تو را چه پيش آمد و هر چند كه خواستند كه آن مار را دور كنند ميسر نشد تا كه آن مرد از ترس آن حدث كرد بعد از آن از سينهء آن برخواست و برفت و امام محمد باقر عليه السّلام روايت كرده كه با پدر خود على بن الحسين عليه السّلام طواف ميكردم مردى در آمد و با پدرم گفت مسئله ميخواهم از تو معلوم كنم پدرم جواب نداد تا از طواف فارق شد و بمقام ابراهيم عليه السّلام آمد و نماز گذارد چون بحجر آمد و بنشست گفت آن سائل چه كس بود مرد بر پاى خواست و گفت منم يا بن رسول اللَّه فرمود سؤال چه بود گفت خبر ده مرا از ابتداى طواف اينخانه و ابتداى بناى آن و كيفيت آن و سبب آن پدرم گفت تو از كجايى گفت از شام فرمود از كدام شهرى گفت از ابيت المقدس فرمود تورية و انجيل دانى گفت دانم فرمود بدانكه ابتداى طواف آن وقتى بود كه حقتعالى ملائكه را گفت إِنِّي جاعِلٌ فِي الأَرْضِ خَلِيفَةً ايشان گفتند أَ تَجْعَلُ فِيها مَنْ يُفْسِدُ فِيها وَيَسْفِكُ الدِّماءَ حق سبحانه در جواب فرمود إِنِّي أَعْلَمُ ما لا تَعْلَمُونَ ايشان گفتند مبادا كه بر حقتعالى اعتراض كرده باشيم و بر ما خشم گيرد پس بتضرع تمام بگرد عرش ميگرديدند و اظهار ندامة از اين قول مذكور مينمودند حق تعالى به نظر رحمت در ايشان نگريست و بعد از آن در زير عرش خانهء بنا كرد بر چهار ستون از زبرجد سبز و غاشيهء آن را از ياقوت سرخ ساخت و آن را بيت الصراخ نام نهاد و فرشتگان را امر كرد كه طواف عرش را بگذاريد و بطواف اين خانه مشغول شويد و آن خانه را بيت المعمور ميگويند و اينكه در قرآن واقع شد كه وَالْبَيْتِ الْمَعْمُورِ مراد اين خانه است و هر روز هفتاد هزار فرشته در آن ميروند و زيارت ميكنند تا روز قيامة و به آخر آن نميرسند و بعد از آن فرشتگان را به زمين فرستاد و فرمود كه در برابر اينخانه در زمين خانهء بنا كنيد به اين طول و عرض و ارتفاع و هم چنان كه شما اينخانه را طواف ميكنيد اهل زمين طواف آن خانه كنند آن مرد\r\n","description":"","footnote":"","page_name":" 294 ","page_number":294},
  {"content":"\r\nگفت صدقت يا ابن رسول اللَّه هم چنان است كه تو مىگويى اى پسر رسول خدا و مجاهد روايت كند كه آدم از زمين هند پياده به حج آمدى و جبرئيل دليل او بودى به خانه كعبه\r\nراوى خبر گويد كه مجاهد را گفتم چرا آدم پياده آمدى گفت كدام چهارپاى را قوة آن بود كه وى را بر دارد چه هر گام كه او بر ميداشت سه روزه راه ما بود و هر جا كه پاى بنهادى امروز معموره است و چون به مكه آمد جبرئيل مناسك حج را به او تعليم نمود و چون از حج فارغ شده ملائكه او را تهنيت كردند و گفتند بر حجك حقتعالى حج تو را قبول كناد ما اين خانه را قبل از تو به دو هزار سال زيادت كرده‌ايم گفت در طواف چه ميگفتيد گفتند ( سبحان اللَّه و الحمد للَّه و لا إله الا اللَّه و اللَّه اكبر ) پس آدم در حين طواف اين تسبيحات اربع ميگفت حق تعالى فرمود كه ( و لا حول و لا قوة الا باللَّه ) بر آن زياده كن آدم عليه السّلام امتثال امر الهى كرده به همين طريق در طواف ميگفت و چون ابراهيم عليه السّلام طواف مىكرد تسبيحات اربع را به همين وجه ميگفت از على اعلى خطاب رسيد كه العلى العظيم را بر آن بيفزاى ابراهيم فرمان بجاى آورده در طواف ميگفت كه\r\nسبحان اللَّه و الحمد للَّه و لا إله الا اللَّه و اللَّه اكبر و لا حول و لا قوة الا باللَّه العلى العظيم )\r\nاز ابن عباس مرويست كه آدم عليه السّلام چهل حج پياده كرده از زمين هند به مكه و از ابى جعفر مرويست كه آدم عليه السّلام از ناحيهء شام هزار بار پياده بطواف اين خانه آمده هفتصد بار براى حج و سيصد بار براى عمره و بر گاو نشسته نيز طواف مىكرد و آن خانه هم چنان بر حال خود باقى بود تا ايام نوح عليه السّلام و چون وقت طوفان رسيد حقتعالى آن را به آسمان چهارم برد و بروايت ديگر به آسمان هفتم و چون طوفان بر طرف شد جاى آن خانه خالى ماند تا بروزگار ابراهيم عليه السّلام حق سبحانه ابراهيم و اسماعيل را ببناى آن امر فرمود ايشان به آن اقدام نمودند كما قال عز و علا * ( وَإِذْ يَرْفَعُ إِبْراهِيمُ الْقَواعِدَ ) * و ياد كن وقتى كه بر ميداشت ابراهيم اصلها و اساسها را * ( مِنَ الْبَيْتِ ) * از خانه كعبه * ( وَإِسْماعِيلُ ) * عطفست بر ابراهيم عليه السّلام يعنى اسماعيل شريك پدر بود در رفع قواعد به اين وجه كه هر يك از طرفى از خانه كار ميكردند يا به نوبت ديوار را بر ميآوردند و اصح آنست كه اسماعيل عليه السّلام سنگ جمع ميكرد و بدست ابراهيم ميداد و او در بنا وضع ميكرد و بنا بر اين چون كه اسماعيل عليه السّلام را دخلى بود بنا بر اين معطوف شده بر ابراهيم عليه السّلام و بدانكه يرفع به صيغه مضارع بجهة حكايتست از حال ماضيه و قواعد جمع قاعده است بمعنى اساس و اين از صفات غالبه است ماخوذ از قعود بمعنى ثبات و ميشايد كه مجاز باشد از مقابل قيام و منه ( قعدك اللَّه ) و رفع آن بمعنى بنا نهادنست بر آن چه رفع آن بنقل آن است از هيئت انخفاض بهيئت ارتفاع و محتمل است كه مراد بقواعد ساقات بنا باشد چه هر ساقة قاعدهء آن چيزيست كه وضع كرده شده است بر فوق آن و بنا آن چيزيست كه ما تحت آنست و رفع آن بنا ساقات و گويند مراد رفع مكانة و اظهار شرف آنست بتعظيم آن و دعوة مردمان به حج آن و در ابهام قواعد و\r\n","description":"","footnote":"","page_name":" 295 ","page_number":295},
  {"content":"\r\nتبيين آن بيت تفخيم شان آن قواعد است و در مجمع آورده كه از ابن عباس و عطا مرويست كه آدم عليه السّلام بناى كعبه نمود و چون بمرور دهور اثر آن مندرس گشت ابراهيم مامور شد بتجديد آن و اين قول از ائمه هدى عليه السّلام نيز ماثور است پس مراد بقواعد اصول بيت است كه قبل از زمان ابراهيم عليه السّلام بوده و نزد مجاهد مراد برفع قواعد انشاى آنست بامر حقتعالى و نزد حسن اول كسى كه حج خانه كعبه كرد ابراهيم عليه السّلام بود و در روايات اصحاب ما وارد شده كه اول كسى كه حج خانه كعبه كرد آدم عليه السّلام بود چنان كه انفا گذشت و از باقر عليه السّلام روايتست كه حق تعالى در تحت عرش چهار اسطوانه وضع فرمود و آن را صراخ نام نهاد و آن بيت المعمور است و ملائكه را بطواف آن امر فرمود و بعد از آن بعضى ملائكه را امر كرد به آنكه در زمين خانهء بر مثال و قدر آن بنا كردند و كسانى را كه در زمين بودند بطواف آن امر فرمود و عياشى باسناد خود از صادق عليه السّلام روايت كرده كه حق تعالى حجر الاسود را از بهشت بآدم عليه السّلام فرستاد تا بر ركن خانه كعبه وضع كرد و آن خانه در آن روز يك در سفيد بود و در حين طوفان آن را به آسمان برد و اساس او بماند و آن درهء بيضا است در محاذى اين اساس و بعد از آن آن حضرت فرمود كه هر روز هفتاد هزار فرشته به آن خانه داخل مىشوند كه باز به آن مراجعت نخواهند كرد تا قيامت پس ابراهيم و اسماعيل عليه السّلام را امر كرد تا بناى بيت كردند بر آن قواعد و از أمير المؤمنين عليه السّلام روايتست كه اول چيزى كه از آسمان به زمين نازل شد خانه كعبه بود و آن يك ياقوت سرخ بود و چون در زمان نوح عليه السّلام قوم او در فسق و فجور افراط كردند حقتعالى آن را باسمان برد و بعد از آن ابراهيم عليه السّلام و اسماعيل عليه السّلام ببناى آن مامور شدند و نيز از باقر مروى است كه اسماعيل اول كسى بود كه زبان او منشق شد بعربية و در حينى كه بناى كعبه ميكردند ابراهيم عليه السّلام باسماعيل عليه السّلام ميگفت هابى و اين\r\nلغت سريانيست و معنى اين كه سنگ را به من ده و اسماعيل عليه السّلام وى را ميگفت\r\nيا ابة هاك حجرا\r\nايپدر سنگ را بستان و هر دو زبان يكدگر را ميدانستند و مرويست كه چون هر دو مأمور شدند برفع قواعد كعبه گفتند بار خدايا در كدام بقعه بناى آن كنيم فرمود كه در بقعهء كه قبه آدم بر آن بود و آن قبه از زمان آدم بود تا بطوفان نوح و چون همهء دنيا غرقشد حقتعالى آن قبه را به آسمان رفع فرمود و اما موضع آن قبه غرقه نشد و اصلا آب به آن نرسيد و لهذا آن را بِالْبَيْتِ الْعَتِيقِ ميگويند يعنى خانه آزاد از غرق پس جبرئيل را امر كرد تا موضع آن قبه را خط بكشيد و ابراهيم عليه السّلام و اسماعيل عليه السّلام بر بالاى آن بنا كردند و جبرئيل قواعد آن را از بهشت نازل ساخت و حجر الاسود را نيز از بهشت به زمين آورد و آن سفيدتر از برف بود و به جهت آنكه دستهاى كفار و فساق به آن رسيد سياه گشت و گويند حق سبحانه سحابه را بر بالاى آن بداشت و بابراهيم عليه السّلام امر كرد كه خانه را بر قدر اين سحابه بنا كن بىزياده و نقصان اسماعيل ع نقل حجر ميكرد از ذيطوى و ابراهيم عليه السّلام بناى آن ميفرمود تا هفت گز بلند گردانيد و بعضى مفسران گفته‌اند كه كعبه را از سنگ پنج كوه بنا كردند طور سيناء و طور زيتا و لبنان وجودى و حراء اساس و قواعد آن از حراء بود چون بموقع سنگ سياه رسيدند كه حجر الاسود است هر سنگ كه بر\r\n","description":"","footnote":"","page_name":" 296 ","page_number":296},
  {"content":"\r\nميداشتند و در بنا مينهادند ميافتاد و قرار نميگرفت از كوه ابو قبيس آواز آمد كه يا ابراهيم او را نزد من وديعهء هست بستان ابراهيم بيامد و آن سنگ بر گرفت بر وفق آن موضع بود نه زياده و نه كم و مرويست كه كوه ابو قبيس متحرك شده شكافته شد و حجر الاسود كه حق تعالى در زمان طوفان نوح ع در آن پنهانكرده بود ظاهر شد و آن ياقوتى سفيد بود و بعد از آن در زمان جاهلية به جهت ملامسهء كفره و حيض سياه گشت و گويند جبرئيل ابراهيم را دلالت نمود بر موضع حجر و ابراهيم ع استخراج آن كرده بر ركن آن وضع فرمود و دو در در آن بگذاشت يكى بجانب مشرق بود و ديگرى به طرف مغرب و درى كه به طرف مغرب بود آن را مستجار گفتند و بعد از آن ( شيح و اذخر ) را بر بالاى آن انداخت و هاجر گليمى بر در آن بياويخت و همه در زير آن خانه متوطن شدند و چون ابراهيم ع از بناى آن فارغ شد طواف آن فرمود و اسماعيل نيز اقتفا به پدر بزرگوار نموده طواف آن فرمود و جبرئيل ع در روز هشتم ذى الحجة نزد ابراهيم ع آمد و مناسك حج را تعليم او نمود و مواضع نسك را كه عرفاتست و مشعر و منى به او نمود و گفت از آب زمزم سيراب شو كه در عرفات و منى آب نيست تا در وقت اداى مناسك تشنه نشوى ابراهيم از آب زمزم سيراب شده متوجه عرفات و منى و مشعر شد و اعمال آن را بتعليم جبرئيل بجا آورد و لهذا آن را ترويه نام نهاده‌اند كه بمعنى سيراب شدنست و بعد از آنكه ابراهيم ع از بناى كعبه فارغ شد فرمود رَبِّ اجْعَلْ هذا بَلَداً آمِناً وَارْزُقْ أَهْلَه مِنَ الثَّمَراتِ و در حين رفع قواعد باتفاق پسر دست تضرع برداشته گفتند * ( رَبَّنا ) * اى پروردگار ما در كشاف گفته كه اينجال است از فاعل يرفع يعنى رفع قواعد ميكردند در حالتى كه ميگفتند اى پروردگار ما * ( تَقَبَّلْ مِنَّا ) * قبول كن از ما اين كار خير را اين دلالت است بر آنكه بناى آن به قصد عبادة بود نه براى سكنى چه سؤال تقبل نميباشد مگر در آنچه عبادت در او واقع شود و اين سؤال بر وجه انقطاع بود و استقصار در عمل و ديگر سؤال از شيء گاه هست كه با وجود وقوع آن شيء مىباشد كقوله رَبِّ احْكُمْ بِالْحَقِّ و غرض از آن اظهار آن باشد بر وجه فرط شعف به آن پس اينكه بعضى از حشويه به اين آيه استدلال كرده‌اند بر آنكه اجزأ در شرع گاه هست منفك از قبول مىباشد فاسد باشد * ( إِنَّكَ أَنْتَ السَّمِيعُ ) * بدرستى كه تويى شنوا مر دعايمان را * ( الْعَلِيمُ ) * دانا بنيتهايما * ( رَبَّنا ) * اى خداوند ما * ( وَاجْعَلْنا ) * و بگردان بالطاف خود ما هر دو را * ( مُسْلِمَيْنِ ) * ثابت بر اسلام و استسلام يا بر توحيد و اخلاص * ( لَكَ ) * مر تو را\r\nمراد طلب زيادتى است در ثبات بر اسلام و يا در اخلاص و ملخص معنى آنست كه الطافى بما كرامت فرما كه داعى باشد بر ثبات بر اسلام و انقياد و يا توفيق ماده در مزية اخلاص و اذعان تو * ( وَمِنْ ذُرِّيَّتِنا ) * و گردان بعضى از فرزندان ما را * ( أُمَّةً مُسْلِمَةً لَكَ ) * گروهى\r\n","description":"","footnote":"","page_name":" 297 ","page_number":297},
  {"content":"\r\nگردن نهنده و منقاد شده مر تو را و تخصيص ذريت بدعا جهت آنست كه ايشان احقاند بشفقت و لهذا حضرت رسالت پناه ص مامور شد به اينكه وَأَنْذِرْ عَشِيرَتَكَ الأَقْرَبِينَ و امت مرحومه مامور گشتند به اينكه قُوا أَنْفُسَكُمْ وَأَهْلِيكُمْ ناراً و ديگر اينكه هر گاه ذرية انبيا صالح باشند و منقاد اوامر الهى اتباع نيز به جهت ايشان متصف بصلاحية و انقياد خواهند بود و تخصيص بعضى ذرية جهت آنست كه ابراهيم ع و اسماعيل مىدانستند كه در ميان ذرية ايشان ظلمه باشند به جهت استماع لا يَنالُ عَهْدِي الظَّالِمِينَ در وقت سؤال از مطلق ذرية هم چنان كه گذشت و گويند مراد از امت امت حضرت رسالت ص اند بدليل * ( رَبَّنا وَابْعَثْ فِيهِمْ رَسُولًا مِنْهُمْ ) * الاية و از صادق ع مرويست كه مراد بنى هاشماند خاصة و ميتواند بود كه من از براى تبيين باشد كقوله وَعَدَ اللَّه الَّذِينَ آمَنُوا مِنْكُمْ كه مقدم بر مبين شده و به آن فاصله واقع شده ميان عاطف و معطوف كما فى قوله خَلَقَ سَبْعَ سَماواتٍ وَمِنَ الأَرْضِ مِثْلَهُنَّ يعنى بگردان گروهى را كه ذرية من باشند منقاد امر خودت وَأَرِنا مَناسِكَنا و بنما ما را مواضعى كه در آن افعال حج بجا آرند چون ميقات براى احرام و عرفات براى وقوف و منى براى قربان و غير آن از افعال حج و ارى بمعنى ابصر است و لهذا متعدى به دو مفعول است نه بسه و مناسك مواضع عبادتست در حج پس بمعنى معبد باشد و مجاهد گفته كه بمعنى مذبح است ماخوذ از نسيكه بمعنى ذبيحه و اول اصح و اشهر است و نسك در اصل غاية عبادتست و آن در حج شايع گشته به جهت آنكه متضمن زيادتى كلفت است و بعد از عادة و از حضرت رسالت ص مرويست كه حق تعالى اجابت دعاى او نموده جبرئيل را فرستاد تا دست ابراهيم بگرفت و بمنى برد و آنجا نماز پيشين و پسين و شام و خفتن بگذارد و بعد از آن او را به عرفات برد چون وقت نماز پيشين درآمد ظهرين را آنجا ادا فرمود و بعد از آن او را امر كرد بوقوف در آنجا تا وقت غروب و آن گاه او را بمزدلفه آورد و آنجا عشائين بگذارد و آنجا مكث كرد تا نماز صبح بجا آورد و بعد از طلوع شمس او را به منى آورد و آنجا تعليم رمى و ذبح نمود پس از آن او را به حلق امر كرد و آن گاه او را از منى به مكه آورد و طواف حج و سعى به او تعليم كرد و از اينجا است كه حضرت رسالت ص را فرمود كه اتَّبَعَ مِلَّةَ إِبْراهِيمَ و بعد از آن اسماعيل ع و قبيلهء بنى جرهم را افعال حج تعليم نمود و چون حج را تمام كردند اسماعيل ع را آنجا بگذاشت و متوجه شام شد و در آنجا متوفى شد القصه بعد از سؤال ارائه و تعليم مناسك حج گفتند وَتُبْ عَلَيْنا و بپذير توبه را بر ما توبهء پيغمبران بر سبيل خضوع و انقطاع است و هضم نفس و يا بجهة ارشاد ذرية تا اقتفا بايشان كنند و يا مراد قبول توبه باشد از ترك اولى مانند ترك مندوبات و اشتغال بمباحات چه عصمة مانع ايشانست بر معصية و يا در كلام مضاف محذوف باشد اى ( تب على ذريتنا ) يعنى قبول كن توبه را از فرزندان و ساير ذرية ما إِنَّكَ\r\n","description":"","footnote":"","page_name":" 298 ","page_number":298},
  {"content":"\r\nأَنْتَ التَّوَّابُ بتحقيق كه تويى بسيار پذيرنده توبهء مقصران و عاصيان و بسيار رجوع كننده بر ايشان برحمت الرَّحِيمُ بخشاينده بر گناه كاران در مجمع آورده كه چون توبه بمعنى رجوع است پس تواند بود كه معنى اين باشد كه رجوع كن بر ما بمرتبه رحمة و مثوبة بر اعمال ماموره و نميتواند بود كه مراد قبول توبه باشد از ذنوب چه انبيا معصومند از جميع صغيره و كبيره بدلايل واضحه و حجج مبرهنه و در آيه دلالتست بر آنكه دعا در حين عبادت و بعد از عبادت مرغب فيه و مندوب اليه است مستحسن است كه داعى دعا كند به آن چيزى كه دانسته باشد كه لا محالة به او\r\nخواهد رسيد چه ابراهيم عليه السّلام و اسماعيل عليه السّلام ميدانستند كه از ذنوب و اثام مبرااند و از دين اسلام هرگز مفارقت نخواهند كرد * ( رَبَّنا ) * از تتمه دعاى ابراهيم عليه السّلام و اسماعيل عليه السّلام است يعنى بار خدايا * ( وَابْعَثْ فِيهِمْ ) * و برانگيز در ميان ذرية من يا امت * ( رَسُولًا مِنْهُمْ ) * فرستادهء از ايشان تا ذرية مرا عزى و شرفى باشد بدان رسول حق تعالى اجابت دعاى ايشان نموده حضرت مصطفى صلَّى اللَّه عليه و آله را مبعوث گردانيد چه غير از حضرت پيغمبر ديگرى از ذرية ابراهيم ع و اسماعيل ع نبود زيرا كه انبياى بنى اسرائيل از نسل اسحاق بودند از اينجاست كه حضرت رسالت صلَّى اللَّه عليه و آله فرمود كه\r\nكنت نبيا و آدم بين الماء و الطين و انا دعوة ابى ابراهيم و بشرى عيسى رؤيا امى\r\nدر وقتى كه پرسيدند اخبرنا عن نفسك يعنى از آن حضرت پرسيدند كه از نفس خود خبر ده فرمود من پيغمبر صلَّى اللَّه عليه و آله خدا بودم وقتى كه آدم هنوز ميان آب و گل افتاده بود و من از دعاى پدر خودم ابراهيم عليه السّلام يعنى مرا از خداى درخواست و بشارت عيسى ام كه بآمدن من مژده داد كقوله مُبَشِّراً بِرَسُولٍ يَأْتِي مِنْ بَعْدِي اسْمُه أَحْمَدُ و خواب مادر خودم كه در مكه بخواب ديده بود كه نورى از او جدا شد كه قصور شام به آن روشن گشت و قوله تعالى * ( يَتْلُوا عَلَيْهِمْ آياتِكَ ) * صفت رسولا است يعنى رسولى را در ميان ذريت من مبعوث گردان كه خواند بر ايشان آيتهاى كتاب ترا و تبليغ نمايد آنچه بر سبيل وحى بر او فرود آيد از دلايل توحيد و نبوت * ( وَيُعَلِّمُهُمُ الْكِتابَ ) * و بياموزاند ايشان را كتاب قرآن * ( وَالْحِكْمَةَ ) * و آن چيزى را كه به آن نفوس ايشان كامل شود از معارف و احكام يعنى امر و نهى و مواعظ و زواجر و حلال و حرام * ( وَيُزَكِّيهِمْ ) * و پاكيزه گرداند ايشان را از شرك و معاصى بسبب شرايع احكام كقوله وَيُحِلُّ لَهُمُ الطَّيِّباتِ وَيُحَرِّمُ عَلَيْهِمُ الْخَبائِثَ * ( إِنَّكَ أَنْتَ الْعَزِيزُ ) * بدرستى كه تويى توانا و غالب كه هرگز مغلوب نشوى از آن چه اراده كنى پس بر اجابة دعاى ما قادرى * ( الْحَكِيمُ ) * تويى\r\n","description":"","footnote":"","page_name":" 299 ","page_number":299},
  {"content":"\r\nداناى محكم كار و عالم بحقايق اشياء يعنى هر چه كنى بر وجه حكمت باشد و در آيه دلالتست بر آن كه ابراهيم ( ع ) و اسماعيل ( ع ) دعا كردند براى پيغمبر ما ( ص ) بجميع شرايط نبوة زيرا كه اداى رسالت ( ص ) در تحت تلاوت است و بيان در تحت تعليم و سنت در تحت حكمت و دعا كردند براى امت مرحومه آن حضرت بلطفى كه به جهت آن متمسك بكتاب و شريعت او شدند و از ازكيا گشتند\r\nمرويست كه عبد اللَّه بن سلام سلمه و مهاجر را كه پسران برادر او بودند باسلام دعوت كرد و گفت شما ميدانيد كه صفت محمد صلَّى اللَّه عليه و آله در تورية مسطور است پس سلمه اسلام آورد و مهاجر از آن ابا نمود اين آيه نازل شد كه * ( وَمَنْ يَرْغَبُ ) * و كيست كه باز گردد استفهام براى استعباد و انكار است از آنكه كسى از ملت واضحه غرا رغبة بگرداند يعنى هيچكس باز نگردد و رغبت نگرداند * ( عَنْ مِلَّةِ إِبْراهِيمَ ) * از دين ابراهيم عليه السّلام كه ملت بيضا و طريق سعد او مسلك سداد است * ( إِلَّا مَنْ سَفِه نَفْسَه ) * مگر كسى كه سبك گرداند و خوار و بىمقدار سازد نفس خود را و به جهت اين خود را در وادى ضلالت و غوايت انداخته به هلاكت ابدى گرفتار گرداند مبرد و تغلب گفته‌اند كه سفه بكسر متعدى است و بضم لازم و شاهد اينست حديث نبوت صلَّى اللَّه عليه و آله كه\r\nالكبر ان تسفه الحق و تغمض الناس\r\nحاصل معنى اينكه كبر خوار و بيمقدار ميگرداند حق را و خوار ميشمرد مردمان را و گويند اصل كلام سفه نفسه بوده برفع كه منصوب شده بر تميز يعنى بيخرد باشد نفس او مانند ( غبن رايه و الم راسه ) يا آنكه سفه فى نفسه بوده كه منصوب شده بنزع خافض يعنى بى خرد شد بر نفس خود و مستثنى در محل رفع است در مذهب مختار كه بدل باشد از ضمير يرغب زيرا كه در معنى نفى است چنان كه مفسر شد و اصم گفته كه من سفه نفسه بمعنى كفر است يعنى رغبة نگرداند از ملت ابراهيم عليه السّلام مگر كسى كه كافر باشد چه هر كه خود را نشناسد خداى را نشناسد و هر كه خداى را نشناسد كافر بود كما\r\nقال النبى صلَّى اللَّه عليه و آله اعرفكم بنفسه اعرفكم بربه\r\nو أمير المؤمنين عليه السّلام فرموده كه\r\nمن عرف نفسه فقد عرف ربه\r\nو بعد از آن تبيين حجت مىكند بر اين قول بقوله * ( وَلَقَدِ اصْطَفَيْناه ) * و هر آينه برگزيده‌ايم ابراهيم عليه السّلام را * ( فِي الدُّنْيا ) * در اين سرا بكرم و فتوة يا بشرف نبوت يا بفرط اطاعت يا بصفت خلت يا بعمارة خانه كعبه * ( وَإِنَّه فِي الآخِرَةِ ) * و بدرستى كه او در آن سراى * ( لَمِنَ الصَّالِحِينَ ) * از جمله شايستگانست و فيروزى يافتگان بصلاح و هر كه بصفوهء عباد باشد در دنيا و مشهود له باستقامت و صلاح در روز قيامت حقيق است باتباع پس هيچ كس رغبت از ملت او نگرداند\r\n","description":"","footnote":"","page_name":" 300 ","page_number":300},
  {"content":"\r\nمگر سفيه يا متسفه كه اذلال نفس خود كند بجهل و اعراض از نظر و گويند اين كلام اجابت دعاى ابراهيم عليه السّلام است حيث قال رَبِّ هَبْ لِي حُكْماً وَأَلْحِقْنِي بِالصَّالِحِينَ و بعد از آن سبب اصطفاى او در دنيا و ادخال او در زمرهء صلحا در عقبى بيان ميفرمايد بقوله * ( إِذْ قالَ لَه ) * يعنى برگزيديم او را در دنيا و او را در زمرهء صلحا در آورديم در وقتى كه گفت مر ابراهيم را * ( رَبُّه ) * پروردگار او * ( أَسْلِمْ ) * گردن بنه فرمان مرا يا دين خود را خالص گردان بتوحيد و عمل صالح يا تسليم شو در هر چه از مجارى قضا بر تو جارى شود * ( قالَ أَسْلَمْتُ ) * گفت ابراهيم عليه السّلام كه گردن نهادم و يا خالص گردانيدم دين خود را يا تسليم كردم خود را * ( لِرَبِّ الْعالَمِينَ ) * براى پروردگار عالميان تا هر چه خواهد مرا فرمايد و در حق من اجرا كند ( فان شاء احيانى و ان شاء اتلفنى ) و در انوار گفته كه اذ ظرف اصطفا است در اصطفيناه و تعليل او چنان كه به اين مفسر شد و يا منصوب با ذكر مقدر يعنى ياد كن اى محمد صلَّى اللَّه عليه و آله اين وقت را تا بدانى كه او بنده برگزيده و شايستهء ما است و مستحق امامت و تقدم و سزاوار رسيدن بمرتبهء اذعان و اخلاص سر در حينى كه خداى تعالى الهام او كرد و در خاطر او در آورد دلايل مؤدية بمعرفت كه داعى بود باسلام و اين وقتى بود كه از غار بيرون آمده كه به ماه و آفتاب و ستارگان نظر كرد علمش بحدوث آن حاصل شده به محدث و موجد آن راه برد و گفت * ( أَسْلَمْتُ لِرَبِّ الْعالَمِينَ ) * و گويند اين وقت بعد از نبوة او بود پس معنى اسلم اينست كه مستقيم شو بر دين و ثابت قدم باش بر توحيد كقوله تعالى فَاعْلَمْ أَنَّه لا إِله إِلَّا اللَّه و چون حق سبحانه بيان دعاى ابراهيم عليه السّلام نمود از براى ذرية وى و حكم بسفه كسى نمود كه رغبت بگردانيد از ملت او در عقب او ذكر اهتمام او نموده بامر دين و اخذ عهد او به آن از فرزندان خود و فرمود كه * ( وَوَصَّى بِها إِبْراهِيمُ ) * و وصيت كرد ابراهيم عليه السّلام در حين وفات بملت خود يا بكلمهء اسلمت يا به جمله آنچه مذكور شد * ( بَنِيه ) * پسران خود را توصيه تقدم غير است بفعلى كه در او صلاح و قربت باشد و اصل آن وصل است يقال ( وصاه اذا وصله و فصاه اذا فصله ) پس كان موصى وصل كرده فعل خود را بفعل وصى * ( وَيَعْقُوبُ ) * عطفست بر ابراهيم عليه السّلام يعنى وصيت كرد نيز يعقوب عليه السّلام اولاد خود را بموافقت جد خود و مضمون وصيت هر دو اين بود كه * ( يا بَنِيَّ ) * اى پسران من اين كلام بر اضمار قولست نزد بصريان و متعلق بوصى نزد كوفيان زيرا كه وصيت نوعى از قول است و فرزندان ابراهيم عليه السّلام چهار بودند ( اسماعيل و اسحاق و مدين و مدان ) ( 1 ) اسحاق از ساره بود و اسماعيل ع از هاجر و باقى از يقطن كنعانيه و نزد\r\n\r\n","description":"","footnote":"\r\n( 1 ) - مداين\r\n","page_name":" 301 ","page_number":301},
  {"content":"\r\nبعضى هشت بوده‌اند و جمعى ديگر بر آنند كه چهارده بوده‌اند و فرزندان يعقوب دوازده بودند ( روبين و شمعون و لاوى و يهودا و يستبوخرون ( 1 ) و رويالون ( 2 ) و ذولى ( 3 ) و تفتونى و كودا و اوشير و بينامين و يوسف ) و هر يكى پدر قبيله‌اند و آنها را اسباط گويند و وجه تسميهء يعقوب آن بود كه از وعيص توام بودند اول عيص از شكم آمد و در عقب او يعقوب و اسحاق همين دو پسر داشت حاصل كه هر يك از ابراهيم و يعقوب وصيت كردند به اولاد خود به اين وجه كه اى پسران من * ( إِنَّ اللَّه اصْطَفى ) * بدرستى كه خدا برگزيد * ( لَكُمُ الدِّينَ ) * براى شما دين مرضى مشروع مامور به را كه اسلام است لقوله * ( فَلا تَمُوتُنَّ ) * پس بايد كه نميريد * ( إِلَّا وَأَنْتُمْ مُسْلِمُونَ ) * مگر در حالتى كه شما مسلمانان باشيد ظاهر اين نهى است از موت بر خلاف حال اسلام و مقصود از آن نهى است از آنكه ايشان در حين موت بر خلاف حال اسلام باشند\r\nكقوله لا تصل الا و انت خاشع\r\nو معنى مراد اينكه بر اسلام مداومت ميكنيد تا كه چون مرگ بشما رسد شما را بر دين اسلام يابد پس مراد نهى است از ترك اسلام نه از مرگ و تغيير عبارت به جهت دلالتست بر آنكه موت ايشان نه بر دين اسلام موتيست كه هيچ خيرى در او نيست و سزاوار آنست كه آن موت بايشان حلول نكند و نظير اينست در امر به اينكه ( مت و انت شهيد ) و مرويست كه يهود گفتند كه يا محمد ص ( الست تعلم ان يعقوب اوصى بينه باليهودية يوم مات ) يعنى اى محمد ص آيا ندانستهء كه يعقوب در حين موت پسران خود را بدين يهوديت وصيت كرد حق تعالى اين آيه فرستاد كه مضمون وصيت يعقوب اين بود كه اى فرزندان من بر دين اسلام استمرار نمائيد تا بوقت حلول مرگ بشما نه آنكه ايشان را بدين يهوديت وصيت كرده باشد پس در رد قول ايشان ميفرمايد كه * ( أَمْ كُنْتُمْ شُهَداءَ ) * آيا شما حاضر بوديد ام منقطعه است و معنى همزه انكار است يعنى بلكه حاضر نبوديد * ( إِذْ حَضَرَ يَعْقُوبَ الْمَوْتُ ) * آن هنگام كه آمد يعقوب را مرگ او و در آن حال وصيت كرد بفرزندان خود پس از كجا شما دعوى ميكنيد كه وصيت او بر اولاد بدين يهودى بود و ميتواند بود كه ام متصله باشد و متعلق بمحذوف و تقدير اينكه ( أ كنتم غائبين ام كنتم شهداء ) و نزد بعضى خطاب باهل ايمانست و معنى اينكه شما حاضر نبوديد نزد وصيت كردن يعقوب پسران خود را بلكه آن را از وحى دانستيد * ( إِذْ قالَ لِبَنِيه ) * بدل از حضر است يعنى حاضر نبوديد در وقتى كه گفت يعقوب مر پسران خود را\r\n\r\n","description":"","footnote":"\r\n( 1 ) - يشنوخور\r\n( 2 ) - زبولون\r\n( 3 ) - دون\r\n","page_name":" 302 ","page_number":302},
  {"content":"\r\n* ( ما تَعْبُدُونَ مِنْ بَعْدِي ) * چه چيز خواهيد پرستيد از پس وفات من مراد يعقوب ع به اين تقرير فرزندان بود بر توحيد و اسلام و اخذ ميثاق از ايشان بر ثبات بر توحيد و بر ملت اسلام و ما مسئول به است از هر چيزى كه معلوم نباشد و هر گاه كه معروف باشد اگر از ذوى العقول است مخصوص است به من گاهى كه سؤال از تعيين آن باشد و اگر سؤال از وصف آن باشد مخصوص است به ما مانند ( ما زيدا فقيه ام طبيب ) و همچنين مخصوص است بما گاهى كه معلوم باشد و از غير ذوى العقول و چون ذات يا وصف معبود پسران بر يعقوب معلوم نبود از اين جهت ما تعبدون گفت نه من تعبدون و از عطا روايتست كه حقتعالى پيغمبران را مخير گردانيد ميان موت و حياة و ايشان اختيار موتكردند و در حينى كه يعقوب اختيار موتكرد گفت بار خدايا مرا مهلت ده چندان كه وصيتى كنم حق تعالى او را مهلت داد پس پسران را جمع كرد و گفت ما تعبدون من بعدى و اين به جهت آن گفت كه اهل عصر بعضى بت پرست بودند و برخى آتش پرست يعقوب انديشه كرد كه مبادا فرزندان او نيز ميل كنند به آن فرمود كه چه چيز از اشيا را خواهيد پرستيد بعد از آنكه من نباشم قالوا گفتند پسران در جواب پدر كه * ( نَعْبُدُ إِلهَكَ ) * خواهيم پرستيد خداى ترا * ( وَإِله آبائِكَ ) * و خداى پدران تو را * ( إِبْراهِيمَ وَإِسْماعِيلَ وَإِسْحاقَ ) * عطف بيان اباء است و ابراهيم كه جد بود پدر گفتند جهت آنكه جد در حكم ابست و اسماعيل كه عم ايشان بود هم پدر گفتند بنا بر تغليب آب و جد بر او و يا به جهت آنكه عرب عم را اب ميگويند و حرمت او را مثل حرمت پدر بجا ميآورند\r\nكقوله عليه السّلام عم الرجل صنو ابيه\r\nو در روز بدر فرمود كه\r\nردوا على ابى يعنى العباس عمه\r\nو تقديم اسماعيل بر اسحاق به جهت آنست كه اكبر از اسحاق بود و قوله * ( إِلهاً واحِداً ) * بدل إله آبائك است كقوله بِالنَّاصِيَةِ ناصِيَةٍ كاذِبَةٍ يعنى ميپرستيم خداى را كه يكتا و يگانه است و فايده بدل تصريح است به توحيد و نفى توهم ناشى از تكرير مضاف و تكرير مضاف جهت تعذر عطفست بر مجرور و تعذر تاكيد آن بدون اعاده خافض و يا منصوبست بر اختصاص يعنى مخصوص ميگردانيم خداى يكتا را در معبوديت و الوهيت * ( وَنَحْنُ لَه مُسْلِمُونَ ) * و حال اينكه ما مر اينخداى را كه يكتاست و يگانه گردن نهاده گانيم بعبوديت او و منقاد آن بطاعت و فرمان بردارى او و يا اخلاص نمايندگان عبادت براى او و اين حال از فاعل نعبد يا مفعول آن يا از هر دو و احتمال دارد كه جمله معترضه موكده باشد اى ( و من حالنا انا له مسلمون ) يا جملهء معطوفه باشد بر نعبد و در آيه دلالتست بر استحباب وصيت و ترغيب در آن چه حق تعالى ابراهيم و يعقوب را بر وصيت مدحت فرموده و چون ابراهيم و يعقوب با آنكه دانستند كه در پس\r\n","description":"","footnote":"","page_name":" 303 ","page_number":303},
  {"content":"\r\nايشان پيغمبران خواهند بود كه هادى ذرية ايشان باشند و نگذارند كه مردمان در ضلالت و غوايت افتند اولاد خود را بتوحيد بر طريق حق وصيت كردند و كار و بار ايشان را معطل نگذاشتند پس چگونه پيغمبر ما ص با آنكه ميدانست كه بعد از او پيغمبرى نخواهد بود وصيت نكرده باشد و كار امت را مهمل فرو گذاشته باشد و نيز آيه دليل است بر جواز اينكه مراد به اب در آيه وَإِذْ قالَ إِبْراهِيمُ لأَبِيه آذر عم او باشد چنان كه اجماع مذهب اهل حق است * ( تِلْكَ ) * اينجماعت يعنى ابراهيم و يعقوب و اولاد ايشان * ( أُمَّةٌ ) * گروهى بودند * ( قَدْ خَلَتْ ) * كه درگذشتند و بدانكه امت بر چند معنى در كلام عرب شايع است يكى بمعنى جماعت چنان كه در اين آيه دوم بمعنى قدوه و امام كقوله إِنَّ إِبْراهِيمَ كانَ أُمَّةً قانِتاً سيم بمعنى قامت كما قال الاعشى ( و ان معونة الاكرمين حسان الوجوه طول الامم ) چهارم بمعنى استقامت در دين كما قال النابغة ( خلقت فلم اترك لنفسى ريبة و هل ياتمن ذو امة هو و طائع اى ذو ملت و دين ) پنجم بمعنى حين كقوله وَادَّكَرَ بَعْدَ أُمَّةٍ ششم بمعنى اهل ملت واحده مانند امت موسى و امت عيسى و امت محمد ص و اصل تركيب آن قصد است ماخوذ از ( امه يامه أما اذا قصده ) و خلت بمعنى مضت و اصل آن انفراد است يق ( خلا الرجل بنفسه اذا انفرد و خلا المكان من من اهله اذا انفرد منهم ) و ميتواند بود كه مراد بامت اينجا من يقتدى به باشد و معنى اينكه ابراهيم و اسماعيل و اسحاق و يعقوب و ذرية ايشان امامان و پيشوايانى بودند كه درگذشتند * ( لَها ما كَسَبَتْ ) * مر ايشان راست آنچه كسب كردند * ( وَلَكُمْ ما كَسَبْتُمْ ) * و مر شما را باشد آنچه كسب كرديد يعنى هر يك از ايشان و شما را بر عملهاى خود پاداش خواهند داد * ( وَلا تُسْئَلُونَ ) * و پرسيده نخواهيد شد * ( عَمَّا كانُوا يَعْمَلُونَ ) * از آنچه بودند كه ايشان عمل ميكردند يعنى اگر از ايشان سيئات صادر شده باشد شما را به آن مواخذه نخواهند كرد هم چنان كه بحسنات ايشان مثاب نشويد اعتقاد يهودان بود كه ابنا را بطاعة اباء ثواب دهند و بر كفر ايشان معاقب سازند حقتعالى در اين آيه رد ايشان فرموده كه نه شما را باعمال ايشان مثاب خواهند ساخت و نه ايشان را باعمال شما مؤاخذه خواهند كرد يعنى انتساب شما بايشان موجب انتفاع شما نشود باعمال ايشان بلكه انتفاع شما باعمال شما بموافقت و اتباع ايشانست و مانند اين آيه است كريمهء وَلا تَزِرُ وازِرَةٌ وِزْرَ أُخْرى و كريمه كُلُّ نَفْسٍ بِما كَسَبَتْ رَهِينَةٌ و لَها ما كَسَبَتْ وَعَلَيْها مَا اكْتَسَبَتْ و در آيه دلالت است بر بطلان قول مجبره كه ميگويند ابناء بذنوب آباء مؤاخذ گردند و ذنوب اهل اسلام را بر كفار حمل كنند از ابن عباس مرويست كه عبد اللَّه بن صوريا و كعب بن اشرف و مالك بن ضعيف\r\n","description":"","footnote":"","page_name":" 304 ","page_number":304},
  {"content":"\r\nو جماعتى از يهود و نصاراى نجران با اهل اسلام مخاصمه نمودند و هر كدام از ايشان دعوى نمودند كه ما احقيم بدين خدا از غير يهود گفتند موسى كه پيغمبر ما است افضل انبياى ديگر است و تورية كه كتاب ماست بهتر از كتب ديگر و نصارى گفتند عيسى كه نبى ماست بهترين\r\nانبيا است و انجيل كه كتاب ماست بهتر از ساير كتب و هر كدام از ايشان گفتند بمؤمنان كه بر دين ما باشيد و گويند ابن صوريا به پيغمبر صلَّى اللَّه عليه و آله گفت طريق هدى نيست مگر آنچه ما بر آنيم پس تابع ما شو تا مهتدى شوى و نصارى نيز چنين گفتند حق تعالى آيه فرستاد كه * ( وَقالُوا ) * و گفتند اهل كتاب مر مؤمنان را * ( كُونُوا هُوداً ) * باشيد يهودان * ( أَوْ نَصارى ) * يا ترسايان يعنى يهودان به مسلمانان گفتند بر دين يهودى باشيد و نصارى گفتند بر دين نصرانى * ( تَهْتَدُوا ) * تا راه راست يابيد پس ضمير غايب راجع باهل كتابست و او براى تنويع و حقيقت معنى آنست كه مقاله ايشان يكى از اين دو قولست و تهتدوا جواب امر است * ( قُلْ ) * بگو اى محمد در جواب ايشان كه نه چنانست كه شما مىگوييد * ( بَلْ ) * بلكه هست طريق اهتدا كه دين حقست * ( مِلَّةَ إِبْراهِيمَ ) * كيش ابراهيم عليه السّلام و بنا بر اين ملة ابراهيم خبر يكونست كه محذوف گشته و ميتواند بود كه كلام در اين تقدير باشد كه ( بل نتبع ملة ابراهيم ) يعنى بلكه متابعت ميكنيم ملت ابراهيم را يا آنكه ( بل اتبعوا ملة ابراهيم ) يعنى اى اهل كتاب پيروى كنيد ملة ابراهيم را * ( حَنِيفاً ) * در حالتى كه آن ملت مايل است از همهء كجيها به راه راست يا ابراهيم مايل بوده از همهء دينهاى باطله بسوى دين حق كه اسلام است پس حنيفا حال است از مضاف اليه يا از مضاف كقوله وَنَزَعْنا ما فِي صُدُورِهِمْ مِنْ غِلٍّ إِخْواناً و اصل حنف ميل است در قدمين * ( وَما كانَ ) * و نبود ابراهيم عليه السّلام * ( مِنَ الْمُشْرِكِينَ ) * از شرك آورندگان اين تعريض است باهل كتاب و غير ايشان چه ايشان دعوى ميكنند كه از اتباع ابراهيمند و حال آنكه مشركند زيرا كه يهود را زعم آنست كه عزير پسر خداست و نصارى را اعتقاد آنكه مسيح پسر خداست كه وَقالَتِ الْيَهُودُ عُزَيْرٌ ابْنُ اللَّه وَقالَتِ النَّصارى الْمَسِيحُ ابْنُ اللَّه و در آيه حجتست بر وجوب اتباع ملت ابراهيم به جهت سلامتى آن از تناقض و بودن تناقض در يهودية و نصرانية فلهذا ملة ابراهيم احرى است باتباع از غير آن و تناقض در يهودية منع يهود است جواز نسخ را با آنكه در تورية دلالتست بر جواز آن و امتناع ايشان از اذعان آنچه آيات ظاهره و معجزات باهره دال است بر آن و آن نبوت عيسى و محمد است با وجود اقرار ايشان بنبوت موسى به جهت دلالت معجزات بر آن و غير آن از انواع تناقض و تناقض در قول نصارى قائل شدن ايشانست به آنكه ( اب و ابن و روح القدس ) إله واحدند با وجود زعم ايشان به آنكه اب غير ابن است\r\n","description":"","footnote":"","page_name":" 305 ","page_number":305},
  {"content":"\r\nو اب إله است و ابن إله و روح القدس إله و امتناع ايشان از آنكه گويند خدا سه‌اند و غير آن از متناقضات مذكوره در كتب و لهذا حقتعالى ميفرمايد كه اى اهل اسلام كه متابعان ملت ابراهيميد اعراض كنيد از قول يهود و نصارى و در جواب ايشان كه شما را بدين يهود و نصارى دعوت ميكنند * ( قُولُوا ) * بگوئيد كه * ( آمَنَّا بِاللَّه ) * گرويده‌ايم به خدا * ( وَما أُنْزِلَ إِلَيْنا ) * و به آنچه فرو فرستاده شده است بسوى ما ما يعنى قرآن تقديم ذكر ان بر صحف به جهت آنست كه آن اول است نسبت بما و سبب ايمان ما است به غير آن از كتب * ( وَما أُنْزِلَ ) * و به آنچه فرو فرستاده شده است * ( إِلى إِبْراهِيمَ ) * بسوى ابراهيم عليه السّلام كه آن بيست صحيفه بوده است * ( وَإِسْماعِيلَ وَإِسْحاقَ ) * و باسماعيل و اسحاق كه فرزندان اويند * ( وَيَعْقُوبَ ) * و يعقوب كه نبيره او است * ( وَالأَسْباطِ ) * و بفرزندان يعقوب اگر چه صحف بر ابراهيم عليه السّلام بر آن اولاد او ليكن چون ايشان مستند بودند بتفصيل آن و داخل در تحت احكام آن پس گوئيا آن بر ايشان نيز منزل شده هم چنان كه قرآن نيز بر ما منزل است و اسباط جمع سبط است بمعنى حافد و مراد به آن حفدهء يعقوبند يا ابناء آن و ذرارى ايشان چه ايشان حفدهء ابراهيم و اسحاقند هم چنان كه حسن و حسين عليه السّلام سبطين حفدهء رسول اللَّه * ( وَما أُوتِيَ مُوسى وَعِيسى ) * و به آنچه داده شده است موسى و عيسى عليه السّلام را يعنى تورية و انجيل افراد اين هر دو كتاب بذكر بحكمى كه ابلغ است به جهت آنست كه اين هر دو كتاب نسبت بموسى و عيسى مغاير ما سبق است كه صحف\r\nاست زيرا كه فروع شرايع اينها مخالف فروع شرايع ايشانست و ديگر آنكه نزاع در اينها واقع است نه در غير ايشان از كتب ديگر * ( وَما أُوتِيَ النَّبِيُّونَ ) * و آنچه داده شده‌اند پيغمبران ديگر از كتب و معجزات * ( مِنْ رَبِّهِمْ ) * از نزد پروردگار ايشان * ( لا نُفَرِّقُ بَيْنَ أَحَدٍ مِنْهُمْ ) * هيچ جدايى نمىافكنيم ميان يكى از ايشان بلكه به همه ايمان داريم نه مانند يهود كه ببعضى ايمان آورده‌اند دون بعضى و چون احد در سياق نفى است عام واقع شده پس جايز است كه مضاف اليه بين واقع شود * ( وَنَحْنُ لَه مُسْلِمُونَ ) * و ما مر خداى را گردن نهاده گانيم و مذعن و مخلص توحيد اوئيم و بدانكه اكثر مفسران بر آنند كه همهء فرزندان يعقوب كه دوازده بودند انبيا بودند و آنچه مذهب ما مقتضى آنست خلاف اين است به جهت وقوع معصيت از ايشان در آنچه با يوسف كردند و نبى نزد ما معصومست از صغاير و كباير و ظاهر قرآن نيز دلالت بر نبوت همه ايشان نميكند وَما أُنْزِلَ إِلَيْهِمْ دلالت نميكند بر آنكه ايشان انبيا بوده باشند زيرا كه جايز است كه انزال آن بر بعضى از ايشان بوده باشد كه پيغمبر بوده‌اند و محتمل است كه آن مثل ما انزل الينا باشد چه قرآن همين بر پيغمبر ما نازل شده ليكن چون مسلمان مأمورند به آنچه در او است اضافهء انزال بايشان شده و عياشى باسناد خود از\r\n","description":"","footnote":"","page_name":" 306 ","page_number":306},
  {"content":"\r\nحسان بن سدير روايت كرده كه او از پدر خود نقل نموده كه از ابى جعفر عليه السّلام پرسيدند كه اولاد يعقوب انبيا بودند فرمود نه بلكه اسباط بودند و از دنيا مفارقت نكردند مگر كه تائب شدند و از صلحا و سعدا گشتند و فايدهء اين آيه امر است بايمان به خدا و اقرار بجميع پيغمبران وى و بهمهء كتب و شرايع ايشان و رد بر كسانى كه تفريق كردند ميان ايشان و ببعضى گرويدند دون بعضى و اگر چه شرايع ايشان لازم ما نيست چه ايمان بايشان مقتضى لزوم شرايع ايشان نيست و از ضحاك روايتست كه گفت اولاد و اهالى و خدم خود را تعليم اسماء انبيا كنيد كه حقتعالى در كتاب خود ذكر ايشان كرده تا بايشان ايمان آورند و تصديق شرايع ايشان كنند چه حقتعالى فرموده كه * ( قُولُوا آمَنَّا ) * الايه مروى است كه چون حضرت رسالت صلَّى اللَّه عليه و آله در حين تلاوت آيهء مذكوره بر اهل كتاب بذكر عيسى عليه السّلام رسيد نصارى را خوش نيامد و در مقام جدال درآمده گفتند پيغمبرانى كه مذكور شدند برتبهء عيسى عليه السّلام نبودند چه او پسر خدا است پس چرا او را در عد ايشان ذكر كردى و مانند ايشان گردانيدى آيه آمد كه * ( فَإِنْ آمَنُوا ) * پس اگر ايمان آورند همهء اهل كتاب از يهود و نصارى * ( بِمِثْلِ ما آمَنْتُمْ بِه ) * بمانند آنچه شما ايمان آورده‌ايد اى مهاجر و انصار به آن يعنى بهمهء كتب و رسل * ( فَقَدِ اهْتَدَوْا ) * پس هر آينه راه راست يافتند باء زايده است از براى تأكيد كقوله جَزاءُ سَيِّئَةٍ بِمِثْلِها و تقدير اينست كه ( ايمانا مثل ايمانكم به ) و يا مثل مقحم است هم چنان كه در آيه شَهِدَ شاهِدٌ من بنى اسرائيل على مثله اى عليه پس معنى مراد آنست كه اگر بگروند اهل كتاب گرويدنى كه آن عين گرويدن شما است يعنى بهمهء پيغمبران و كتابها و گويند با براى آلت است و مثل غير مقحم است و معنى اينكه اگر طلب ايمان كنند بوسيله طريقى كه راه يابند به حق مانند طريق شما چه وحدت مقصد ابا ندارد از تعدد طرق پس ميتواند بود كه ايشان بطريقى خاص و دليلى مخصوص طلب ايمان كنند و راه برند به آنكه غير طريقى و دليلى باشد كه مؤمنان به جهت آن راه برده‌اند بايمان و ظاهر آنست كه آيه از باب تعجيز و تبكيت باشد كقوله فَأْتُوا بِسُورَةٍ مِنْ مِثْلِه زيرا كه آنچه مسلمانان به آن ايمان آورده‌اند مثل ندارد و هيچ دينى نيست كه مثل دين اسلام باشد پس معنى آنست كه اگر توانند اهل كتاب كه ايمان آرند به چيزى كه مانند چيزى باشد كه مؤمنان به آن ايمان آورده‌اند پس بر راه راست خواهند بود ليكن آنچه مؤمنان به آن گرويده‌اند مثل و مانند ندارد پس به هيچ چيز مهتدى نشوند مگر بدين اسلام * ( وَإِنْ تَوَلَّوْا ) * و اگر برگردند و اعراض كنند از ايمان * ( فَإِنَّما هُمْ ) * پس جز اين نيست كه ايشان * ( فِي شِقاقٍ ) * در مقام شقاقند يعنى در مقام خلاف و نزاعاند با حق و تسميهء مخالفت بشقاق جهت آنست كه هر\r\nيك از مخالفين در شقىاند كه غير شق ديگر است و صادق عليه السّلام تفسير شقاق بكفر كرده و اين لازم معنى آنست\r\n","description":"","footnote":"","page_name":" 307 ","page_number":307},
  {"content":"\r\nبعد از آن به جهت تسليه و تسكين مؤمنان وعده ميدهد ايشان را بحفظ و نصرت با كسانى كه با ايشان در مقام مخالفت و معاداتند و ميگويد اى محمد صلَّى اللَّه عليه و آله از دشمنى و نزاع ايشان انديشه مكن * ( فَسَيَكْفِيكَهُمُ اللَّه ) * پس زود باشد كه خدا كفايت كند و باز دارد از تو شر يهود و نصارى را اما يهودان را بقتل و اجلاى وطن مانند بنى النضير و بنى القريظه و اما ترسايان را بمذلت و جزيه مانند نصارى نجران * ( وَهُوَ السَّمِيعُ ) * و او است شنوا مقاله موحدان و كافران را از اقرار و انكار * ( الْعَلِيمُ ) * دانا به اعتقاد صحيح و فاسد هر دو گروه و در انوار آورده كه اين از تمام وعد است و معنى اينكه حقتعالى ميشنود اقوال شما را و ميداند اخلاص شما را پس لا محاله شما را بر آن مجازات عظيمه خواهد داد و يا وعيد است براى معرضان و معنى اينكه ميشنود آنچه اظهار ميكنند از حسد و غل و ميداند آنچه اخفاى آن ميكنند پس او معاقب ايشان خواهد بود بر آن و در آيه دلالتست بر نبوت حضرت رسالت صلَّى اللَّه عليه و آله و صدق او در آن دعوى چه اين اخبار است از آنچه بعد از آن واقع شد از مخذوليت و مغلوبيت كفار و نصرت و فتح اهل اسلام پس از امور غيبه باشد آورده‌اند كه بعد از نزول اين آيات جهودان به كلى از متابعت حضرت رسالت صلَّى اللَّه عليه و آله اعراض كردند و ترسايان نيز طرح مخالفت افكنده با مسلمانان در مقام مفاخرت درآمدند كه ما را صبغة هست و شما را نيست و صبغت ايشان آن بود كه مولود خود را بعد از هفت روز در آبى زرد غوطه دادندى و آن را آب معموديه گفتندى و اعتقاد ايشان آن بود كه آن آب پاك كننده مولود است از غير دين مسيحا و آن را قائم مقام ختان دانستندى و گفتندى ( صبغنا بالنصرانية ) ما او را رنگ كرديم بعلامت ملت نصرانيت و گويند كه جهودان رنگى در فرزندان خود ماليدندى و ترسايان رنگى بخلاف رنگ جهودان در اولاد خود ماليدندى و به آن شعار هر يك از ايشان از يكديگر ممتاز بودندى حقتعالى آيه فرستاد كه * ( صِبْغَةَ اللَّه ) * نصب آن بر مصدرية است كه مؤكد آمنا باللَّه است تا آخر آيه و تقدير اينكه صبغنا اللَّه صبغة يعنى بگوئيد اى مسلمانان كه رنگ كرده است ما را خدا رنگ كردنى و اين صبغة فطرة خداست كه همهء مردمان بر آن مخلوق و مفطورند چه فطرت اسلام حليهء انسان است هم چنان كه صبغة حليهء مصبوغ است پس مراد آنست كه اسلام رنگ اصل خلقت و آفرينش حقتعالى است كه\r\nكل مولود يولد على الفطرة فابواه يهودانه و ينصرانه و يمجسانه\r\nو يا مراد از آن هدايت و ارشاد است بحجت و معنى اينكه هدانا هداية و ارشدنا حجة يعنى هدايت و راه راست نموده است ما را خدا به راه راست خود و راه نمونى كرده ما را بحجت خود و يا مراد از آن تطهير قلوب باشد بايمان و معنى اينكه طهر قلوبنا بالايمان تطهيره پاكيزه گردانيده است دلهاى ما را بايمان پاكيزه گردانيدن خود و بنا بر اين تسميه ايمان بصبغ به جهت آنست كه\r\n","description":"","footnote":"","page_name":" 308 ","page_number":308},
  {"content":"\r\nاثر ايمان بر مؤمنان ظاهر است مانند ظهور صبغ بر مسبوغ و تداخل كرده در قلوب ايشان مانند تداخل صبغ در ثوب و يا به جهت مشاكلة بماء معموديه كه بزعم نصارى مطهر ايشانست و محقق نصرانيت ايشان ايمان بصبغة مسمى شده باشد و ميتواند بود كه نصب صبغة اللَّه بر اغرا باشد مانند ( اخاك اخاك اى الزام اخاك ) پس كلام در تقدير اينست كه الزموا صبغة اللَّه يعنى ملازم دين اسلام شويد و از آن به هيچ وجه جدا مگرديد و نزد بعضى بدل ملت ابراهيم است و تقدير اينكه اتبعوا صبغة اللَّه يعنى تابع شويد فطرة اسلام را و يا بتقدير قولوا و گويند مراد بصبغة ختانست كه تطهير مسلمانان به آن است * ( وَمَنْ أَحْسَنُ ) * و كيست نيكوتر * ( مِنَ اللَّه ) * از خدا * ( صِبْغَةَ ) * از روى شعار و علامت دين يا تطهير از ادناس تلوين و يا ارشاد بطريق تعيين استفهام در معنى انكار است و مراد آنست كه هيچ دينى بهتر از دين او نيست * ( وَنَحْنُ لَه عابِدُونَ ) * و ما مر او سبحانه را پرستندگانيم اين تعريض است باهل كتاب يعنى شرك نميگيريم به خدا هم چنان كه شما شرك ميگيريد و معطوف عليه اين آمنا است و اين مقتضى آنست كه صبغة اللَّه مفعول قولوا باشد و كسى كه آن را منصوب ميداند بر اغرا يا بدل اضمار قولوا مىكند عطف بر الزموا يا فَاتَّبِعُوا مِلَّةَ إِبْراهِيمَ و قُولُوا آمَنَّا را بدل اتبعوا ميگرداند تا لازم نيايد فك نظم و سوء ترتيب و بدانكه حقتعالى در كتاب عزيز خود دين اسلام را به چند عبارت ايراد فرموده يكى صبغة اللَّه چنان كه در اين آيه دوم فطرة اللَّه كقوله فِطْرَتَ اللَّه الَّتِي فَطَرَ النَّاسَ عَلَيْها سيم كلمة اللَّه كقوله هِيَ الْعُلْيا چهارم صراط كقوله صِراطِ اللَّه الَّذِي پنجم نور كقوله لِيُطْفِؤُا نُورَ اللَّه ششم ( حبل ) كقوله وَاعْتَصِمُوا بِحَبْلِ اللَّه جَمِيعاً هفتم سبيل كقوله ادْعُ إِلى سَبِيلِ رَبِّكَ يكى از علما فرموده كه صبغة رتبهء ولايت و درجهء محبتست هر كرا برنگ دوستى بر آورند از همه عالمش بسر آورند و نزد اهل تحقيق صبغة اللَّه رنگ بىرنگى است و تا كسى از رنگ آميزى پاك نشود رنگ صبغة اللَّه نگيرد و خلاصه وسايل اهل عرفان و نقاوهء عبارات ايشان بيان معنى صبغة اللَّه است و حقيقت آن را از اين رباعى پى توان برد رباعية\r\n\r\nپس بى رنگست يار دل خواه اى دل\r\nقانع نشوى برنگ ناگاه اى دل\r\n\r\n\r\nاصل همه رنگها از آن بيرنگيست\r\nمن احسن صبغة من اللَّه اى دل\r\n\r\nآورده‌اند كه يهود و نصارى از تعريضات قرآنى ديگر باره در ورطهء تعصب افتاده گفتند نَحْنُ أَبْناءُ اللَّه وَأَحِبَّاؤُه ما را كه شرف دوستى و عزت فرزندى حق تعالى ثابتست بوى سزاوارتريم از مسلمانان حقتعالى پيغمبر خود ( ص ) را فرمود كه * ( قُلْ ) * بگو اى محمد در جواب ايشان كه * ( أَ تُحَاجُّونَنا ) * آيا مجادله و مخاصمه ميكنيد بما * ( فِي اللَّه ) * در دين خداوند و در دعوى اولويت در انتساب به حق و در بعضى تفاسير آمده كه اهل كتاب به پيغمبر ص گفتند كه همهء انبيا از ما پيدا\r\n","description":"","footnote":"","page_name":" 309 ","page_number":309},
  {"content":"\r\nشده‌اند پس اگر تو پيغمبر خدا ميبودى بايستى كه از ما ميبودى و چون از ما نيستى پس پيغمبر خدا ( ص ) نباشى و در كشاف آورده كه اهل كتاب گفتند ما صاحب كتابيم و عرب عبده اوثان پس جايز نباشد كه پيغمبر ص از عرب معبوث شود بر هر تقدير حق تعالى رد قول ايشان كرده فرموده اى محمد بگو بايشان كه آيا مجادله و محاجه ميكنيد با ما در شأن خدا و اصطفاى پيغمبرى صلَّى اللَّه عليه و آله و سلَّم را از عرب نه از شما * ( وَهُوَ رَبُّنا ) * و حال آن كه او پروردگار ما است * ( وَرَبُّكُمْ ) * و آفريدگار شما و اختصاص نيست او را بقومى دون قومى پس هر كرا از بندگان كه حكمت و مصلحت او مقتضى آنست كه او پيغمبر باشد او را مرتبهء نبوت ميدهد و بنا بر قول اول معنى آنست كه چون حقتعالى آفريدگار همه مردمان است پس عبودية او بر همه واجب باشد و عبودية منافى نبوتست * ( وَلَنا أَعْمالُنا ) * و ماراست جزاى كردارهاى ما * ( وَلَكُمْ أَعْمالُكُمْ ) * و مر شما راست مكافاة عملهاى شما * ( وَنَحْنُ لَه مُخْلِصُونَ ) * و ما مر او را مخلصانيم در اعتقاد و عمل و موحدان اوئيم بايمان و طاعت نه شما پس دور نمينمايد كه نبوة را بما اختصاص كرده باشند به جهت حسن اعمال ما كان او سبحانه در اين آيه الزام جميع كفار نموده بر هر مذهبى كه باشند بر سبيل افحام و تبكيت و فرمود كه كرامة نبوة يا بفضل حق سبحانه است كه هر كرا نوارش به آن فرمايد و همهء بندگان در اين مساويند و يا بافاضهء حق بر اهل استعداد آن به جهت مواظبت بر طاعت و تحلى اخلاص و هم چنان كه شما را اعمالى است كه شايد حق تعالى اعتبار آن كرده اعطا نبوة نمايد بشما ما را نيز اعمالى است كه محتمل اينست پس از كجا حكم ميكنيد كه نبوة مختص است بما و غير ما را جايز نيست كه پيغمبر ( ص ) باشد حذيفه يمانى روايت كند كه از پيغمبر خدا ص پرسيدم كه اخلاص چيست فرمود از جبرئيل ع سؤال كردم گفت من از حضرت رب العزة پرسيدم فرمود\r\nهو سر من سرى استودعه قلب من احببته من عبادى\r\nاخلاص سريست از سرهاى من آن را بوديعه نهم در دل آن كس كه دوست داشته باشم از بندگان خود و ابو ادريس خولانى از حضرت رسالت ص نقلكرده كه\r\nان لكل حق حقيقة و ما بلغ عبد حقيقة الاخلاص حتى لا يحب ان يحمد على شيء من عمل للَّه\r\nيعنى هر حقى را حقيقتى است و بنده بحقيقة اخلاص نرسد تا آنكه دوست نداشته باشد كه مردمان او را بر آن كارى كه براى خدا مىكند مدح او نمايند و سعيد بن جبير گفته كه ( الاخلاص ان يخلص العبد دينه و عمله و لا يشرك به فى دينه و لا يرائى بعمله احدا ) يعنى اخلاص آنست كه بنده دين و عمل خود را پاكيزه گرداند از شرك و ريا و در دين خود شريك نگيرد به خدا و عمل خود را بمردمان ننمايد و بعضى گفته‌اند كه اخلاص آنست كه اعمال عبد در ظاهر و باطن مساوى يكديگر باشد و گويند اخلاص استتار است از خلايق و استصفا\r\n","description":"","footnote":"","page_name":" 310 ","page_number":310},
  {"content":"\r\nاز علايق و جمعى ديگر گفته‌اند كه اخلاص كتمان حسنات است مانند كتمان سيئات\r\n* ( أَمْ تَقُولُونَ ) * ام منقطعه است و همزه براى انكار يعنى بلكه آيا ميگويند اهل كتاب و حفص و ابن عامر و حمزه و كسايى بخطاب ميخوانند يعنى شما مىگوييد اى جهودان و ترسايان و احتمال دارد كه ام معادل همزه باشد در أ تحاجوننا يعنى آيا محاجه ميكنيد در شأن حق تعالى يا در اين قول كه * ( إِنَّ إِبْراهِيمَ وَإِسْماعِيلَ وَإِسْحاقَ وَيَعْقُوبَ وَالأَسْباطَ ) * بدرستى كه اين پيغمبران و پيغمبر زادگان * ( كانُوا هُوداً ) * بودند يهودان و اين قول جهودان است * ( أَوْ نَصارى ) * يا بر كيش نصرانية و اين سخن ترسايان است * ( قُلْ ) * بگو اى محمد صلَّى اللَّه عليه و آله بايشان بر سبيل توبيخ * ( أَ أَنْتُمْ أَعْلَمُ ) * آيا شما داناتريد باديان انبيا * ( أَمِ اللَّه ) * يا خدايى كه ايشان را بدان دين مبعوث گردانيده و او سبحانه نفى اين هر دو كرده از ابراهيم بقوله ما كانَ إِبْراهِيمُ يَهُودِيًّا وَلا نَصْرانِيًّا و احتجاج آورده بر اين بقوله وَما أُنْزِلَتِ التَّوْراةُ وَالإِنْجِيلُ إِلَّا مِنْ بَعْدِه و پيغمبران ديگر كه معطوفند بر او تابع اويند در دين باتفاق پس از كجا حكم به يهودية يا نصرانية ايشان ميكنند اهل كتاب اين دعوى را يا بر سبيل ظن و توهم ميگفتند و يا بطريق جحود و اسناد علم بايشان بر طريق تنزيل گواهى ايشانست در منزلهء كسى كه عالم باشد به اين دعوى * ( وَمَنْ أَظْلَمُ ) * و كيست ستمكارتر بر خود * ( مِمَّنْ كَتَمَ ) * از آن كس كه بپوشد * ( شَهادَةً عِنْدَه ) * گواهى كه نزد او ثابت باشد * ( مِنَ اللَّه ) * از خداى كه بواسطهء كتاب الهى دانسته باشد يعنى شهادت حق تعالى براى ابراهيم بحنيفيت و برائة او از يهودية و نصرانية خلاصهء معنى آنست كه هيچ كس ظالمتر از اهل كتاب نيست زيرا كه ايشان كتمان اين نوع شهادة كرده‌اند و ميتواند بود كه مراد اين باشد كه هيچ كس اظلم از ما نيست اگر كتمان اين شهادة كرده باشيم و در اين تعريض است بكتمان اهل كتاب شهادة حق تعالى را براى محمد صلَّى اللَّه عليه و آله بنبوت در كتب ايشان و غير آن و من براى ابتداء است كقوله بَراءَةٌ مِنَ اللَّه پس وعيد ايشان مينمايد بقوله * ( وَمَا اللَّه بِغافِلٍ ) * و نيست خدا بىخبر * ( عَمَّا تَعْمَلُونَ ) * از آنچه ميكنيد از كتمان حق و تكذيب قرآن و انكار محمد و شما را بر كتمان شهادة مكافاة خواهد داد و گويند ما براى عموم است يعنى هيچ چيز از معلومات بر او مخفى نيست پس بترسيد از جزا دادن او بر اعمال شما به آنچه مستحق آن باشيد از عقاب و در مجمع آورده كه در * ( مَنْ أَظْلَمُ مِمَّنْ كَتَمَ شَهادَةً عِنْدَه مِنَ اللَّه ) * چند وجه است يكى آنكه من براى ابتداى غايتست و متصل بشهادة نه بكتمان و معنى آنكه هيچكس ظالمتر از آن كسى نيست كه نزد او شهادتى باشد از جانب خداى تعالى و او\r\n","description":"","footnote":"","page_name":" 311 ","page_number":311},
  {"content":"\r\nكتمان او نمايد و مراد به اين شهادة تبيين حقتعالى است در تورية و انجيل صحت نبوة محمد ص را و بشارة قدوم او و اين قول حسن و قتاده است و نزد بعضى ديگر مراد به اين شهادة آنست كه ابراهيم و اسماعيل و و اسحاق و يعقوب و اولاد او حنفا بودند و اهل كتاب اين را از مؤمنان كتمان كردند و دعوى نمودند كه آنها بر دين ايشانند و اين قول مجاهد است و اين هر دو وجه مذكور شد دوم آنكه من متصل بكتمان باشد يعنى كيست ظالمتر از آن كسى كه بپوشاند آنچه در تورية است از خدا يعنى از بندگان او يا آنكه مراد بشهادة نزد حق تعالى تاديهء آنست به خدا بجد تمام سيم معنى آنست كه كيست ظالمتر در كتمان شهادت از خدا اگر كتمان آن نمايد و مانند اينست قول عرب ( من اظلم ممن يجور على الفقير الضعيف من السلطان الغنى القوى ) و بنا بر اين خلاصهء معنى آن خواهد بود كه لازم قول شما است كه هيچ احدى اظلم از خدا نباشد اگر كتمان شهادت نمايد نزد خود تا عباد خود را در ضلالت اندازد ( تعالى اللَّه عن ذلك علوا كبيرا ) يعنى اگر ابراهيم يهود و يا نصارى ميبود البته حق تعالى بندگان را به آن اخبار مينمود و اين قول بلخى و ابو مسلم است * ( تِلْكَ أُمَّةٌ ) * آن جماعت مذكوره قومى بودند كه * ( قَدْ خَلَتْ ) * رفتند و درگذشتند * ( لَها ما كَسَبَتْ ) * مر ايشانراست آنچه كسب كردند * ( وَلَكُمْ ما كَسَبْتُمْ ) * و مر شما راست آنچه كسب كرده‌ايد يعنى جزاى كردار هر يك از ايشان\r\nو شما فراخور اعمال خواهد بود كه از ايشان و از شما صادر شده باشد * ( وَلا تُسْئَلُونَ ) * و پرسيده نخواهيد شد * ( عَمَّا كانُوا يَعْمَلُونَ ) * از آن چيزى كه ايشان كرده باشند تكرار اين آيه جهت مبالغة است در تحذير و زجر از آنچه در طباع ايشان مستحكم شده بود از افتخار آبا و اعتماد بر ايشان و گويند خطاب در آيهء سابقه باهل كتابست و در اين آيه بما بجهة تحذير ما از اقتدا بايشان و يا مراد بامت در اول الجزء الثانى من الاجزاء الثلاثين انبيااند و در ثانى اسلاف يهود و نصارى آورده‌اند كه حضرت رسالت صلَّى اللَّه عليه و آله در مكه بوقت نماز توجه بكعبه فرمودى بعد از هجرت بمدينه فرمان الهى در رسيد كه روى ببيت المقدس كرده نماز گذارد يهود از اين صورة مبتهج و مسرور شده گفتند اگر چه محمد دين ما ندارد اما بقبلهء ما نماز ميگذارد و از ابن عباس روايتى است كه يهود ميگفتند كه اينمرد و اصحاب او راه به قبله نميبردند تا نماز ما را نديدند قبله را نيافتند خاطر عاطر آن حضرت ملول شد امر الهى صادر شد كه روى از بيت المقدس بكعبه آر و برواية ديگر مشركان زبان طعن دراز كرده گفتند محمد متحير است در امر قبله گاهى روى بكعبه مىكند و گاهى ببيت المقدس القصه جهودان و منافقان بعد از تحويل قبله زبان طعن گشودند و گفتند اشتاق الرجل الى بلده محمد مشتاق شهر و مولد خود است و به جهت اين روى بكعبه كرده نماز ميگذارد حق تعالى قبل از آنكه ايشان\r\n","description":"","footnote":"","page_name":" 312 ","page_number":312},
  {"content":"\r\nقائل اين لفظ شوند از آن خبر داد كه * ( سَيَقُولُ السُّفَهاءُ ) * زود باشد كه گويند بيخردان و سبكباران * ( مِنَ النَّاسِ ) * از مردمان يعنى يهودان و منافقان و مشركان كه بتقليد و اعراض از نظر منكر تغيير قبله‌اند گويند كه * ( ما وَلَّاهُمْ ) * چه باز گردانيد مسلمانان را * ( عَنْ قِبْلَتِهِمُ ) * از قبله ايشان * ( الَّتِي كانُوا عَلَيْها ) * آن قبله كه ثابت بودند بر آن يعنى بيت المقدس و فايده تقديم اين اخبار توطين نفس است تا چون بگويند بر او دشوار نيايد و ديگر اعداد جوابست و اعجاز حضرت رسالت ص چه اين از علم غيبى است كه مطابق واقع گشته و قبله در اصل حالى است كه انسان بر آن باشد از استقبال و در عرف شرع اسم مكانيست كه توجه بان كنند در نماز * ( قُلْ ) * بگو اى محمد در جواب ايشان * ( لِلَّه الْمَشْرِقُ وَالْمَغْرِبُ ) * مر خدايراست جهت مشرق كه خانه كعبه در آن جانب واقع است و هم مغرب كه بيت المقدس در آن صوبست يعنى مالك جهت مشرق و مغرب و ساير جهاتست و مختص نيست به او مكانى دون مكانى به جهت خاصيت ذاتية آن كه مانع اقامت غير باشد در مقام آن بلكه عبرت در اين بارتسام امر او است نه مخصوص مكان * ( يَهْدِي مَنْ يَشاءُ ) * راه مينمايد بالطاف خود يا ثابت ميدارد هر كرا ميخواهد * ( إِلى صِراطٍ مُسْتَقِيمٍ ) * بسوى راه راست كه امور دينيه است و از جمله آن چيزيست كه حكمت او مرتضى آنست و مصلحت او مقتضى آن و آن بيت المقدس است يك بار و مكه معظمه بار ديگر پس اگر صلاح در اين بيند كه روى بمشرق آرند امر فرمايد و اگر مصلحت او اين باشد كه توجه به مغرب كنند به آن امر كند و از جملهء مصلحت آن اينست كه فرموده * ( لِنَعْلَمَ مَنْ يَتَّبِعُ الرَّسُولَ مِمَّنْ يَنْقَلِبُ عَلى عَقِبَيْه ) * و تسميهء دين بر شد و صِراطٍ مُسْتَقِيمٍ جهت آنست كه آن طريقيست مؤدى بجنت و در مجمع آورده كه در اين آيه ابطال قول كسيست كه زعم او آنست كه ارض مقدسه اولى است بتوجه به آن زيرا كه موطن انبيا است و از ابن عباس مرويست كه پيغمبر بعد از هجرت بمدينه مدت هفده ماه در نماز متوجه ببيت المقدس بود و از براء بن عازب منقولست كه گفت مدت شانزده ماه با رسول خدا نماز را بجانب بيت المقدس گذاردم بعد از مقدم شريف او از مكه بمدينه و بروايت ديگر از او هفده ماه و بعد از آن در نماز متوجه كعبه شديم و اين روايت را مسلم در صحيح خود آورده و از انس بن مالك نيز مرويست كه مدت گذاردن نماز بجانب بيت المقدس نه ماه بود و يا ده ماه و از معاذ بن جبل روايتست كه سيزده ماه بود و على بن ابراهيم باسناد خود از صادق عليه السّلام روايت كرده كه آن حضرت فرمود كه قبله متحول شد\r\nبكعبه بعد از آنكه رسول در مكه ده ماه بجانب بيت المقدس نماز گذارده بود و بعد از مهاجرة بمدينه هفت ماه و سبب تحويل آن بود كه يهود سر زنش حضرت ميكردند و ميگفتند به او كه تو تابع مايى چه نماز را بقبلهء ما ميگذارى و رسول از اين بسيار\r\n","description":"","footnote":"","page_name":" 313 ","page_number":313},
  {"content":"\r\nمغموم و مهموم بود و آخر نيمشب برخواست و در آسمان مينگريد منتظر اينكه حق تعالى او را در اين امر فرجى و فرحى دهد چون روز شد و وقت نماز ظهر رسيد در مسجد بنى سالم به نماز ظهر مشغول شد و چون دو ركعت نماز بگذارد جبرئيل نازل شد و بازوى مبارك آن حضرت را بگرفت و بجانب كعبه متحول ساخت و اين آيه بر او فرود آمد كه * ( قَدْ نَرى تَقَلُّبَ وَجْهِكَ فِي السَّماءِ فَلَنُوَلِّيَنَّكَ قِبْلَةً تَرْضاها فَوَلِّ وَجْهَكَ شَطْرَ الْمَسْجِدِ الْحَرامِ ) * پس آن حضرت دو ركعت را بجانب بيت المقدس و دو ركعت را بجانب كعبه يهود گفتند ما وَلَّاهُمْ عَنْ قِبْلَتِهِمُ الَّتِي كانُوا عَلَيْها و زجاج گفته كه مامور شدن پيغمبر بصلاة بجانب بيت المقدس بجهة آن بود كه عرب بسيار الفت گرفته بودند به مكه و بيت الحرام به جهت اداى حج پس حق سبحانه خواست كه امتحان مردمان كند به غير آنچه مالوف ايشان باشد تا ظاهر گردد كه كس تابع رسول صلَّى اللَّه عليه و آله مىشود و كدام پيروى او نميكنند ( انتهى كلام صاحب المجمع ) و در كنز العرفان بعد از ذكر اقوال مذكوره آورده كه وجه اينكه توجه بكعبه صراط مستقيم است آنست كه توجه به آن غير مايل است به قبله يهود كه بيت المقدس است در جانب غرب و نه به قبله نصارى كه مشرق است چه يمين و شمال مضلند زيرا كه توجه به آنها مظنه عبارتست مر شمس را و در آيه دلالت است بر جوار نسخ و وقوع آن بعد از آن بيان فضل امت مرحومه مىكند بر ساير امم بقوله وَكَذلِكَ اشارت است بمفهوم آيه متقدمه يعنى هم چنان كه گردانيديم شما را راه يافتگان بصراط مستقيم يا هم چنان كه قبلهء شما را افضل از قبلهاى ديگران گردانيديم جَعَلْناكُمْ گردانيم شما را أُمَّةً وَسَطاً گروهى برگزيده يا جمعى با عدالت كه مزكى شده‌ايد و عمل وسط در اصل اسم مكانيست كه مستوى باشد در آن مساحت از جوانب و بعد از آن مستعار شده براى خصال محموده بجهة وقوع آن از طرفى افراط و تفريط مانند جود كه ميانه اسراف و بخل است و شجاعة كه ميان تهور و جبن است و بعد از آن اطلاق آن كرده‌اند بر هر چه متصف بخصال محموده باشد و واحد و جمع و تذكير و تانيث در او مساويست مانند ساير اسماء جنسى كه به آن وصف كرده مىشود و استدلال كرده‌اند به اينكه اجماع امت حجت است زيرا كه اگر در آنچه در آن اتفاق بر آن كرده‌اند باطل باشد منثلم شود عدالت ايشان پس بيان علت جعل مذكور مىكند بقوله لِتَكُونُوا يعنى شما را گروهى با عدل گردانيديم و يا برگزيديم تا باشيد شُهَداءَ گواهى براى انبياء عَلَى النَّاسِ بر مردمانى كه منكر نبوةاند وَيَكُونَ الرَّسُولُ و تا باشد فرستاده من يعنى محمد عَلَيْكُمْ بر راستى شما شَهِيداً گواهى معدل و مزكى ملخص كلام آنست كه تا بدانيد بتامل صحيح در آنچه منصوب شده براى شما از حجج و منزل گشته بر شما از كتاب كه حق\r\n","description":"","footnote":"","page_name":" 314 ","page_number":314},
  {"content":"\r\nتعالى بخل نكرده و ظلم ننموده بر هيچ كس بلكه ايضاح سبل فرموده و ارسال رسل كرده پس ايشان تبليغ رسالت كرده‌اند و نصيحت و موعظه مردمان نموده‌اند و ليكن آنان كه نگرويده‌اند شقاوت ايشان را بر اتباع شهوات و اعراض از آيات داشته پس گواهى ميدهيد به اين بر معاصران خود و بر كسانى كه قبل از شما بودند و بعد از شما پيدا شوند و رسول بر راستى شما گواهى ميدهد بتاديه دين حق را بشما و در روايت آمده كه اين شهادت در روز قيامت باشد كه امم انبياى سابق جاحد تبليغ انبياى خود باشند پس امت حضرت رسالت را بيارند و گواهى دهند بر تبليغ همهء انبياء و آن گاه امم سابقه ايشان را گويند كه از كجا دانستيد كه پيغمبران تبليغ كرده‌اند ايشان گويند ما دانستيم اين را باخبار حق تعالى در كتاب ناطق خود بر لسان پيغمبر خود كه صادق القولست پس حضرت رسالت ( ص ) را حاضر سازند و او را از حال امت وى سؤال كنند آن حضرت به عدالت ايشان گواهى دهد و شهادت آن حضرت اگر\r\nچه براى امت خود باشد نه برايشان ليكن چون رسول مانند رقيب مهيمن است بر امت خود تعدبة شهادت او به على شده تقديم صله به جهت دلالت آنست بر اختصاص ايشان به آنكه رسول شاهد است برايشان و در بعضى تفاسير آمده كه يهود با معاذ جبل گفتند كه ما امت عدليم معاذ گفت كه دين ما حقست و ما امت عدليم حق تعالى اين آيه فرستاد و رد قول ايشان كرد و بنزديك ما آيه مخصوص است بائمه هدى به دو وجه يكى آنكه حق تعالى وصف امت فرموده به عدالت و هر كه حق تعالى به عدالت او حكم كند جز معصوم نباشد زيرا كه حق تعالى عالم است بر ظاهر و باطن هر كه حكم به عدالت او كرده دوم آنكه ايشان را در شهادت مثل رسول گردانيده و آن حضرت معصوم است پس ايشان نيز معصوم باشند و بريد بن معويه عجلى از امام زين العابدين ع و امام محمد باقر ع روايت كرده كه فرمود\r\nنحن الامة الوسط و رسول اللَّه شاهد علينا و نحن شهداء اللَّه على خلقه و حججه فى ارضه\r\nيعنى مائيم امت وسط و بر گزيدهء حق تعالى و رسول خدا ص گواه است بر ما و ما گواهان خدائيم بر خلقان او و حجت اوئيم در زمين او و حاكم ابو القاسم حسكانى در كتاب شواهد التنزيل باسناد خود از سليمان بن قيس هلالى و او از أمير المؤمنين ع نقلكرده كه آن حضرت فرمود كه\r\nان للَّه تعالى ايانا عنى بقوله لتكونوا شهداء على الناس فرسول اللَّه شاهد علينا و نحن شهداء اللَّه على خلقه و حجته فى ارضه و نحن الذين قال اللَّه تعالى وَكَذلِكَ جَعَلْناكُمْ أُمَّةً وَسَطاً لِتَكُونُوا شُهَداءَ عَلَى النَّاسِ\r\nيعنى بتحقيق و يقين كه حق تعالى در كريمه لِتَكُونُوا شُهَداءَ عَلَى النَّاسِ ما را خواسته است نه غير ما را پس رسول خدا ص گواه است بر ما و ما گواهيم بر خلق و حجت او در ارض او و مائيم جماعتى كه حق تعالى در حق ايشان فرموده كه وَكَذلِكَ جَعَلْناكُمْ أُمَّةً وَسَطاً الايه ابى زيد گفته كه شهداء در روز قيامت چهار باشند ملائكه و انبيا و امت محمد و جوارح و بعد از ذكر فضل امة مرحومهء كه مامورند بتحويل بيان حكمت تحويل ميفرمايد بقوله وَما\r\n","description":"","footnote":"","page_name":" 315 ","page_number":315},
  {"content":"\r\nجَعَلْنَا الْقِبْلَةَ و نساختيم ما قبله عبادة تو الَّتِي آن جهتى را كه كُنْتَ عَلَيْها تو بودى پيش از اين زمان بر آن يعنى جهت قبلهء كعبه كه آن حضرت در مكه نماز را بجانب آن ميگذارد و چون بمدينه هجرت فرمود مامور شد كه در نماز متوجه صخره شود به جهت تالف يهود و دلجويى ايشان تا بالكليه از آن حضرت متوحش نشوند و نرمند و بعد از آن مامور شد بتوجه بكعبه كه قبل از هجرت بر آن بود و يا مراد به قبله صخره است چه از ابن عباس روايتست كه قبلهء پيغمبر ص در مكه بيت المقدس بود الا آن بود كه كعبه را در ميان خود و ميان بيت المقدس ميگرفت پس مخير به بنا بر اول جعليست كه ناسخ است و بر ثانى منسوخ و معنى اينكه اصل امر در اين باب استقبال تست بكعبه و ما نگردانيديم قبلهء تو را بيت المقدس إِلَّا لِنَعْلَمَ مگر براى آنان كه بدانيم يعنى امتحان نمائيم به اين وجه كه معامله آرمايندگان كنيم مَنْ يَتَّبِعُ الرَّسُولَ آن كس را يعنى يهود را كه پيروى رسول كنند بعد از تحويل از آن در گذاردن نماز بجانب كعبه مِمَّنْ يَنْقَلِبُ از آن كس يعنى يهودانى كه باز گردند عَلى عَقِبَيْه بر پاشنه هاى خود يعنى ارتداد نمايند از قبله كعبه به جهت الفت بقبلهء آباى خود يا براى آنكه بدانيم قبل از تحويل بكعبه كسى را يعنى مشركان را كه تابع رسولاند از كسى يعنى از مشركانى كه تابع رسول نيستند به جهت تالف ايشان بكعبه و بنا بر ناسخ معنى آنست كه ما اراده نكرديم از تو آنچه بر آن بودى مگر كه بدانيم كسى را كه ثابتست بر اسلام از كسى كه ارتداد نمايد از آن به جهت قلق و ضعف ايمان اگر گويند چگونه علم او سبحانه غايت جعل باشد و حال آنكه هميشه عالم بود گوئيم اين كلام و امثال آن باعتبار تعلقيست حالى كه مناط جزا است و حقيقت معنى آنست كه تا متعلق شود علم ما بآنكس در حينى كه بوجود آيد اتباع او و نزد بعضى مراد به لنعلم اينست كه تا بداند رسول او و مؤمنان ليكن اسناد علم بنفس خود كرده به جهت آنكه رسول و امت مرحومهء او خواص او سبحانه‌اند و يا علم بمعنى تميز است يعنى تا متميز سازيم ثابت بر ايمان را از متزلزل كقوله لِيَمِيزَ اللَّه الْخَبِيثَ مِنَ الطَّيِّبِ پس وضع علم شده در موضع تميزى كه مسبب است از آن و علم بمعنى معرفت است و يا معلق است از عمل به جهت آنكه متضمن معنى استفهام است كه حرف تعلق است و يا مفعول ثانى او مِمَّنْ يَنْقَلِبُ است اى ( لنعلم من يتبع الرسول متميزا ممن ينقلب ) يعنى تا بدانيم كسى را كه تابع رسول است متميز از كسى كه باز گردد بر هر دو عقب خود و اين مثلى است در باب كسى كه از راهى باز گردد و عدول كند به غير آن و آنچه مذكور شد محصل كلام صاحب مجمع است و در ( كنز العرفان ) نيز آورده كه وَما جَعَلْنَا الْقِبْلَةَ الَّتِي احتمال دو وجه دارد يكى آنكه جعل متضمن معنى تحويل باشد و يا از باب اطلاق عام بر خاص و معنى مراد اينكه و ما حولنا زيرا كه تحويل نيز جعليست و اين بنا بر آن قول است كه رسول صلَّى اللَّه عليه و آله در مكه متوجه بيت المقدس بود قبل از هجرت الا آن بود كه كعبه\r\n","description":"","footnote":"","page_name":" 316 ","page_number":316},
  {"content":"\r\nرا در ميان خود و ميان بيت المقدس ميگرفت در نماز چنان كه گذشت و اين قول منقول است از صادق ( ع ) و ابن عباس دوم آنكه موصوف و محذوف باشد و تقدير اينكه ( و ما جعلنا القبله الجهة التي كنت عليها ) و آن كعبه است پس الَّتِي كُنْتَ عَلَيْها مفعول ثانى جعلنا باشد نه صفت قبله و اين بنا بر اين آن قولست كه رسول\r\nصلَّى اللَّه عليه و آله در مكه نماز را به طرف كعبه گذارده بود و در مدينه نماز را به جهت صخره به جهت تالف يهود به او پس مخبريه بر قول اول منسوخ باشد و بر قول ثانى ناسخ و اول اصح است زيرا كه قول علماء اهل بيت عليه السّلام است و علم مضمن تمييز است اى لنميز بالعلم چه علم صفتى است كه مقتضى تميز معلوم است پس معنى آنست كه تا تمييز نمايد مردمانى را كه تابع رسولند و كسانى را كه منحرفند از او و اين يا در مكه بود پس معنى آنست كه امر كرديم تو را بتوجه ببيت المقدس تا ممتاز شوند كسانى كه تابع تواند از مشركان مكه زيرا كه مشركان متالف بودند بتوجه بكعبه و يا در مدينه بود پس معنى آنست كه امر كرديم تو را بتوجه بكعبه تا ممتاز شوند منافقان و يهود زيرا كه ايشان متوجه بيت المقدس بودند و در آيه دلالتست بر آنكه احكام اللَّه معلل باغراضاند وَإِنْ كانَتْ لَكَبِيرَةً ان مخففه است از مثقله نه شرطيه و فارق بينهما لام است و ضمير راجع به آنچه ما جَعَلْنَا الْقِبْلَةَ الَّتِي كُنْتَ عَلَيْها دال است بر آن و آن توليه يا تحويله است و يا راجع است بقلبه يعنى بدرستى كه توليه يا تحويله كه بمعنى گرديدن است از نبله و يا بتحقيق كه قبله بزرگ و گرانست و شاق بر مردمان إِلَّا عَلَى الَّذِينَ هَدَى اللَّه مگر بر آنان كه راه نموده است خدا ايشان را به حكم احكام ايمان و به آن ثابت و راسخ گشته‌اند و امتثال او امر او كرده‌اند يعنى كسانى كه نزد ظهور آيات داله بر هدايت كه محض لطف و توفيق الهيست در طريق اهتدا سلوك نموده‌اند و منقاد احكام دين او شده به آن رسوخ و ثبات ورزيده‌اند و نزد كوفيان ان نافيه است و لام بمعنى الا يعنى نيست تحويله مگر كه گرانست بر مردمان مگر بر كسانى كه بلطف الهى مهتدى شده‌اند بطريق حق چه برايشان سهل و آسانست و فرط رسوخ ايمان أمير المؤمنين عليه السّلام از اينجا معلوم ميتوان كرد كه در اثناى نماز ظهر كه پيغمبر صلَّى اللَّه عليه و آله مأمور شد بتحول بجانب كعبه چون آن حضرت متحول شد حضرت أمير المؤمنين عليه السّلام با بعضى از مؤمنان راسخ الايمان بلا توقف بجانب كعبه توجه فرمودند و باقى مأمومين به جهت ضعف ايمان و نفاق بر حال خود ماندند و لهذا در حق أمير المؤمنين ( ع ) واقع شده كه ( المصلى الى القبلتين ) و موافق و مخالف در اين قول اتفاق دارند و از مشاهير مناقب آن حضرت است بر وجهى كه هيچكس انكار آن نميتواند كرد شعبى روايت كرده كه ما در بصره بوديم بنزديك حجاج بن يوسف لعنه اللَّه و جمعى از اولاد مهاجر و انصار و اكثر قراء مدينه و شام آنجا حاضر بودند هر يك بر مرتبهء خود نشسته حسن\r\n","description":"","footnote":"","page_name":" 317 ","page_number":317},
  {"content":"\r\nبصرى از در درآمد حجاج بفرمود تا براى او كرسى بنهادند در مقابل تخت وى و او را بر آنجا نشاندند و اكرام و تعظيم تمام در حق وى مرعى داشت و بمكالمه و محاوره مشغول شدند در اثناى كلام حديث أمير المؤمنين ( ع ) را در ميان انداختند حجاج بر آن حضرت نفرين كرد و ناسزا گفت و ما نيز از خوف او متابعت وى كرديم حسن بصرى خاموش بود و هيچ نميگفت حجاج روى به او كرد و گفت يا ابا سعيد در حق على ( ع ) چه مىگويى و رأى تو در باب او چيست گفت حقتعالى ميفرمايد كه وَما جَعَلْنَا الْقِبْلَةَ الَّتِي كُنْتَ عَلَيْها إِلَّا لِنَعْلَمَ تا اينجا كه إِلَّا عَلَى الَّذِينَ هَدَى اللَّه تلاوت كرد و بعد از آن گفت ( فعلى ممن هدى اللَّه و هو ابن عم رسول اللَّه و ختنه على ابنته و احب الناس عليه و اقربهم اليه ) يعنى على از آن كسانى بود كه حقتعالى شرف هدايت و رسوخ ايمان به او ارزانى فرموده تحويل قبله بر او شاق نيامد و اول كسى بود كه در تحويل اقتدا به حضرت رسالت صلَّى اللَّه عليه و آله نمود و او پسر عم رسول خداست و داماد اوست و دوستترين خلقان و نزديكترين مردمان به او و او را نزد خدا سابقهء هست كه نه تو و نه كسى ديگر از مردمان دفع آن تواند كرد ذلِكَ فَضْلُ اللَّه يُؤْتِيه مَنْ يَشاءُ حجاج چون اين بشنيد ساكت شد و هيچ نگفت مرويست كه بعد از آيهء تحويل يهود هر لحظه شبههء ميانگيختند در باب\r\nتحويل قبله و از جمله ميگفتند اگر قبلهء حق جهت كعبه است پس آنان كه بجانب بيت المقدس نماز كردند از اصحاب محمد صلَّى اللَّه عليه و آله و سلَّم و پيش از تحويل قبله وفات كردند چون سعد بن زراره و براء بن معرور بر ضلالت مرده باشند حقتعالى آيه فرستاد كه وَما كانَ اللَّه و نيست خداى با فضل و كرم لِيُضِيعَ إِيمانَكُمْ تا آنكه ضايع گرداند ايمان شما را يعنى نمازى را كه بر وجه اعتقاد صحيح روى ببيت المقدس ميگذارديد و تسميه صلاة بايمان به جهت آنست كه ركن اعظم ايمانست يا تباه نكند ايمان شما را كه به قبله بيت المقدس داشتيد قبل از نسخ آن و گويند سبب نزول اين بود كه جماعتى از اهل ايمان كه قبل از تحويل به قبله به بيت المقدس نماز گذارده بودند و متوفى شده از رسول صلَّى اللَّه عليه و آله پرسيدند كه يا رسول اللَّه نمازهايى كه ما كرديم و ايشان بجانب آن قبله چگونه باشد نزد حقتعالى آيه آمد كه خدا نمازهاى شما را ضايع نگرداند و اكثر برانند كه اين متعلق است به الَّذِينَ هَدَى اللَّه و معنى اينكه خدا ضايع نگرداند ثبات شما را بر ايمان و رسوخ شما را در حكمت احكام اسلام كه به جهت آن تحويل قبله بر شما ثقيل و شاق نمينمايد إِنَّ اللَّه بِالنَّاسِ لَرَؤُفٌ بدرستى كه خدا مهربان است بمردمان مزد ايشان را ضايع نگرداند رَحِيمٌ بخشاينده است صلاح ايشان را فرو نگذارد و مزد عمل بتمامه بايشان رساند و ميشايد كه تقديم رؤف با آنكه ابلغ است به جهت محافظت باشد بر فواصل از عبد اللَّه عباس روايتست كه اول نسخى كه در قرآن واقع شده حكم\r\n","description":"","footnote":"","page_name":" 318 ","page_number":318},
  {"content":"\r\nقبله است و آيات مذكوره ناسخ اين آيه است كه وَلِلَّه الْمَشْرِقُ وَالْمَغْرِبُ فَأَيْنَما تُوَلُّوا فَثَمَّ وَجْه اللَّه و مرويست كه چون حق تعالى در آيهء سَيَقُولُ السُّفَهاءُ وعدهء حضرت رسالت داده بود تحويل قبله را و هميشه آن حضرت منتظر ميبود و ديگر آنكه چون كعبه قبلهء ابراهيم عليه السّلام بود كه جد آن حضرت بود و اقدام القبلتين و ادعى بايمان عرب به جهت اين كعبه نزد او احب قبلتين بود و مع ذلك يهود ميگفتند كه محمد روى بقبلهء ما نماز ميگذارد و آن حضرت از اين قول بسيار غمگين بود و به اين جهت بسيار ميل داشت كه كعبه قبله او باشد روزى جبرئيل عليه السّلام نزد وى آمد گفت يا جبرئيل\r\nوددت ان اللَّه صرفنى عن قبلة اليهود الى غيرها\r\nدوست ميدارم كه حقتعالى روى مرا به غير قبلهء يهود گرداند جواب داد كه يا رسول اللَّه ( انا عبد مثلك و انت كريم على ربك فسئله ) يعنى جز اين نيست كه من بنده‌ام مثل تو و تو بزرگوارى بر پروردگار خود پس دعا كن و از او درخواه تا تحويل قبله كند بجايى كه مرضى تو است و چون جبرئيل برفت آن حضرت پيوسته بر هوا مينگريست باميد اينكه در اين باب وحى نازل شود حق تعالى اين آيه فرستاد كه * ( قَدْ نَرى ) * بدرستى كه ميبينيم * ( تَقَلُّبَ وَجْهِكَ ) * تحول و گرديدن روى تو را * ( فِي السَّماءِ ) * در جهت آسمان براى تطلع وحى * ( فَلَنُوَلِّيَنَّكَ ) * پس متمكن ساختيم تو را از روى آوردن * ( قِبْلَةً تَرْضاها ) * به آن قبله كه تو ميخواهى و مىپسندى و اين مأخوذ است از ( وليتك كذا اذا صيرته واليا ) و يا معنى آنست كه گردانيديم تو را كه يلى جهت قبله و در آيه دليل است بر كمال ادب آن حضرت كه منتظر وحى بود بدون سؤال كردن به آن از حضرت عزت و چون قبله كه مرضى او بود موافق مشيت و حكمت حق سبحانه بود از اين جهت فرمود كه متمكن گردانيديم تو را بجانب قبلهء كه مرضى تست و بعد از آن به جهت تصريح بر تعيين آن فرمود كه * ( فَوَلِّ وَجْهَكَ ) * پس بگردان روى خود را مراد همهء بدن است * ( شَطْرَ الْمَسْجِدِ الْحَرامِ ) * در جانب مسجد الحرام كه محيط است به خانه و تسميهء بدن بوجه جهت آنست كه ظهور توجه بدن بوجه است و شطر در اصل موضوع است براى آنچه منفصل است از شيء مأخوذ از ( شطر اذا انفصل و دار شطور اى منفصلة عن الدور ) و بعد از آن مستعمل شده براى جانب شيء و اگر چه از آن منفصل نباشد مانند قطر و حرام بمعنى محرمت اى ( المسجد المحرم فيه القتال او ممنوع عن الظلمة ان يتعرضوه ) و ذكر مسجد دون كعبه جهت آنست كه آن حضرت در مدينه بود و بعيد را كافى است مراعات جهت چه استقبال عين قبله موجب حرج است بخلاف قريب و ثعلبى در كتاب خود از ابن عباس روايت كرده كه ( البيت كله قبله و قبله البيت الباب و الباب قبلة اهل المسجد و المسجد قبلة اهل الحرم و الحرم قبلة اهل الارض كلها ) و اين موافق قول بعضى\r\n","description":"","footnote":"","page_name":" 319 ","page_number":319},
  {"content":"\r\nاز فقهاى ما است كه حرم قبلهء كسى است كه دور باشد از اهل افاق چنان كه بتفصيل بيايد و مرويست كه آن حضرت روز دوشنبه منتصف رجب در سال دوم از هجرت قبل از واقعهء بدر به دو ماه در مسجد بنى سلمه دو ركعت نماز ظهر گذارده بود كه اين حكم نازل شد هم در نماز روى از صخره گردانيده بميزاب توجه فرمود و آن مسجد بذى القبلتين اشتهار يافت ابو غارب روايت كند كه ما روى ببيت المقدس داشتيم و در ركوع بوديم كه رسول روى بكعبه كرد ما نيز روى بآنصوب كرديم مردان بصف زنان و زنان بصف مردان آمدند و بعد از تخصيص خطاب جهت تصريح بعموم حكم همهء امت آن حضرت را ميگويد كه * ( وَحَيْثُ ما كُنْتُمْ ) * و هر جا كه باشيد در بر و بحر و سهل و جبل و شرق و غرب و خواهيد كه نماز بگذاريد * ( فَوَلُّوا وُجُوهَكُمْ ) * پس بگردانيد رويهاى خود را * ( شَطْرَه ) * در جانب مسجد مذكور در انوار آورده كه حق تعالى اول رسول خود را مخصوص ساخت بخطاب جهت تعظيم و ايجاب رغبت او و بعد از آن تعميم آن فرمود به جهت تصريح بعموم حكم و تاكيد امر قبله تخصيص امت بر متابعت از حسن بصرى منقولست كه اول حق تعالى وحى كرد به حضرت رسالت صلَّى اللَّه عليه و آله كه من توجه ببيت المقدس را منسوخ كردم و نزول اين وحى در وقتى بود كه هنوز زمان اداى نماز در نرسيده بود و در آن وقت نگفت كه روى بكعبه كن چون وقت نماز درآمد رسول صلَّى اللَّه عليه و آله در آسمان نگاه ميكرد بانتظار اينكه وحى نازل شود كه بچه جهت توجه نمايد پس حق سبحانه و تعالى به او وحى فرستاد و او را و ساير امت او را بتوجه بكعبه امر كرد و بنا بر اين آيه دليل است بر آنكه تأخير بيان از وقت خطاب جايز است و از وقت حاجت جايز نيست چنان كه قاعدهء علماى اماميه است در اصول مذهب و بعد از آن بيان عناد يهود با رسول صلَّى اللَّه عليه و آله مىكند بقوله * ( وَإِنَّ الَّذِينَ ) * و بدرستى\r\nكه آنان كه * ( أُوتُوا الْكِتابَ ) * داده شدند كتاب تورية يعنى علماى يهود * ( لَيَعْلَمُونَ أَنَّه الْحَقُّ ) * هر آينه ميدانند كه تحويل يا توجه بقبلهء كعبه درست و راست است و حكم آن صادر شده * ( مِنْ رَبِّهِمْ ) * از نزد پروردگار ايشان به جهت علم ايشان على الاجمال به آنكه عادة اللَّه جاريست بر تخصيص هر شريعتى به قبله و على التفصيل به آنكه در تورية مكتوبست كه پيغمبر آخر الزمان به دو قبله نماز گذارد و آخر قبلهء كه بر آن باشد كعبه باشد و با وجود اين انكار ميكنند و عناد ميورزند و تحويل را حق نميدانند جهت حسد و حقد و استكبار و خوف فوت رياسة از ايشان و گويند مراد به اين جماعت علماى يهود و نصارىاند * ( وَمَا اللَّه ) * و نيست خدا * ( بِغافِلٍ عَمَّا يَعْمَلُونَ ) * غافل و بى خبر از آنچه ميكنند يهود از انكار قبله با وجود علم ايشان بحقيت آن و از آنچه اهل ايمان عمل ميكنند از تحويل و تصديق به آن اين وعد و وعيد است براى فريقين و در آيه\r\n","description":"","footnote":"","page_name":" 320 ","page_number":320},
  {"content":"\r\nدلالت است بر جواز تواطئى قومى معدود بر كذب چه مراد به * ( الَّذِينَ أُوتُوا الْكِتابَ ) * علماى يهود و نصارى بودند كه اظهار خلاف آن چيزى كردند كه ميدانستند و اما تواطئى جمعى عظيم و جمعى غفير جايز نيست كه بر كذب باشد و همهء ايشان را جايز نيست كه اظهار خلاف آن چيزى كنند كه دانسته باشند و اين آيه ناسخ توجه است ببيت المقدس و از ابن عباس مرويست كه اول چيزى كه منسوخ شد از قرآن شأن قبله بوده و قتاده گفته كه اين آيه ناسخ ما قبل خود است و ابو جعفر بن مبشر بر آنست كه اين از قسم نسخ سنتست به قرآن و اين اقويست زيرا كه در قرآن چيزى نيست كه دلالت كند بر تعبد بتوجه ببيت المقدس و نزد بعضى اين آيه ناسخ آيه فَأَيْنَما تُوَلُّوا فَثَمَّ وَجْه اللَّه است و نزد ما آنست كه آيهء فاينما تولوا مخصوص است بنوافل در حال سفر برواية موثوقه از ابى جعفر و ابى عبد اللَّه ع بس منسوخ نباشد و صاحب ( كنز العرفان تغمده اللَّه بالغفران ) در تفسير اين آيه فرموده كه در اينجا چند فايده است يكى آنكه مشهور آنست كه قد نرى بمعنى ربما نرى است و معنى آن تكثير است كقوله ( قد اترك القرن مصفرا انامله ) و تحقيق آنست كه قد بر اصل تقليل باقيست كه آن دلالة آنست بر قلة در حين دخول آن بر مضارع و تقليل رؤية به جهت تقليل مرئيست چه فعل هم چنان كه قليل مىباشد فى نفسه همچنين قليل مىباشد به جهت قلة متعلق آن و لازم نميآيد از قلة فعلى كه متعلق است قلة فعلى كه مطلق باشد زيرا كه از عدم مقيد عدم مطلق لازم نمىآيد و بر همين معنى است لفظ قد در كريمهء قَدْ يَعْلَمُ اللَّه الْمُعَوِّقِينَ مِنْكُمْ و همچنين در بيت مذكور چه مراد تقليل ترك است به جهت قلة متعلق آن كه آن قرنست پس منافات نداشته باشد بكثرت مطلق تركى كه مقصود شاعر است دوم * ( تَقَلُّبَ وَجْهِكَ فِي السَّماءِ ) * به اين معنى است كه ( تردد وجهك و تصرف نظرك تطلعا للوحى ) هم چنان كه به اين مترجم شده و تحقيق آنست كه جايز نيست تعلق ( فى السماء به نرى ) جهت تنزه بارى عز و علا از مكان و نه بتقلب زيرا كه تقلب وجه در سما نبود و نه بصفة مقدره بتقدير ( وجهك الكافرين فى السماء ) به جهت همان دليل بلكه تقدير اينست كه ( تقلب مطارح شعاع عين وجهك فى السماء ) و مطارح شعاع عين در سما است و مجسمه استدلال كرده‌اند به اين آيه بر آنكه بارى تعالى در جهت سماء است از حيثيت توقع حضرت رسالت ص نزول حكم را از سماء و بديهيست كه حكم از نزد حق تعالى ميآيد پس او سبحانه در آسمان باشد و جواب از اين آنست كه آن حضرت انتظار وحى ميكشيد از طرف سما بر لسان جبرئيل و از اين لازم نميآيد كه بارى تعالى در آسمان باشد و اگر نه لازم آيد از صعود ملائكه از ارض بسماء جهت امرى بسبب آنكه حق تعالى در ارض باشد و اين باطل است سيم ذكر سبب تحويل قبله است كه قبل از اين گذشت چهارم آنكه * ( فَوَلِّ وَجْهَكَ شَطْرَ الْمَسْجِدِ الْحَرامِ ) * ناسخ توجه حضرت رسالت است بصخره و بعد از ذكر ناسخيت و بيان اقوال مذكوره در آن گفته كه امر اينجا بر سبيل تحتم است و جزم نه بر تخيير هم چنان كه مذهب بعضى است به جهت انعقاد اجماع\r\nبر بطلان توجه بصخره و شطر بمعنى\r\n","description":"","footnote":"","page_name":" 321 ","page_number":321},
  {"content":"\r\nنحو و جهت است و اينكه جبائى گفته كه بمعنى نصفست باطل است باتفاق مفسران و محققان اصحاب ما برانند كه قبله عين كعبه است حقيقة نسبت به كسى كه مشاهد آنست يا حكما نسبت به اعمى و بآنكسى كه ميان او و ميان كعبه حاجزى باشد كه اگر آن زايل شود مشاهدهء كعبه تواند كرد و اما كسى كه اينچنين نباشد قبلهء او جهة است و عمدهء فقها بر اينند و اين احق است به چند وجه يكى اجماع علما بر وجوب استقبال بكعبه نسبت به كسى كه مشاهد آنست نه به غير آن از اجزاى مسجد الحرام پس عين كعبه قبله باشد دوم روايتست از اسامة بن زيد كه حضرت رسالت ( ص ) متوجه كعبه شد و فرمود هذه القبلة سيم روايت اصحاب ما از احدهما كه فرمودند كه بنى عبد الاشهل در ميان نماز بودند بايشان خبر آوردند كه پيغمبر شما در نماز متوجه كعبه شد و نساء به مكان رجال آمدند و رجال بموضع نساء ايشان بعد از آنكه دو ركعت بجانب بيت المقدس گذارده بودند متوجه كعبه شدند و دو ركعت ديگر را بآنصوب گذاردند و يك نماز را به دو قبله ادا كردند و به جهت اين مسجد ايشان را مسجد ذى القبلتين نام كردند و غير اين از روايات داله بر وجوب توجه به قبله اگر گويند هر گاه توجه به عين كعبه واجب و متحتم باشد چرا حقتعالى در موضع ( فول وجهك شطر المسجد فول وجهك شطر الكعبة ) نفرمود جواب گوئيم كه حضرت رسالت در مدينه بود كه اين آيه نازل شد و شبههء نيست كه فرض بعيد جهت است نه عين به جهت لزوم حرج و نيز اگر توجه به مسجد يا جهة آن واجب بودى عمل به ظاهر آيه بايستى كه اين بر حاضر مشاهد نيز واجب بودى و لازم باطلست پس ملزوم نيز باطل باشد و بيان ملازمت ظاهر است اگر گويند اين بر صورتى مسلم است كه تخصيص نباشد گوئيم جواب اين بضعف مخصص است زيرا كه رواة به آن بعضى عامى المذهبند و بعضى زيدى و بعضى مرسل و اما رواية مفضل بن عمير جعفى در او كشى طعن كرده بفساد عقيده و بدانكه در تعبير معنى جهة بشطر ايما است به آنكه امر قبله مبنى بر مساهله است و مقاربة نه بر وجه تحقيق و يقين چه علامة قبله عراقى و خراسانى يكيست و نزد تحقيق توجه عراقى به غير موضع خراسانيست به جهت اختلاف بلدان در عروض فايدهء پنجم آنست كه حيثما براى مكان است ( اى فى اى مكان كنتم ) و از اين لازم ميآيد كه اهل عالم در صلاة خود بر دواير حول مسجدند كه بعضى از آن دواير صغير قريبه باشد و بعضى ديگر كبيره بعيده ششم آنكه ضمير انه الحق راجع بتحويلست يا توجه چنان كه معلوم شد در ترجمه آيه آورده‌اند كه جهودان گفتند كه اگر محمد ص آيتى و معجزه بيارد بر صدق دعوى خود در باب توجه بكعبه به او ايمان آوريم حقتعالى تكذيب ايشان كرده بيان فرط ضلالة و تمادى ايشان در غوايت نموده فرمود كه * ( وَلَئِنْ أَتَيْتَ ) * و بخداى كه اگر بياورى تو اى محمد ( ص ) * ( الَّذِينَ أُوتُوا الْكِتابَ ) * به آنان كه داده شده اند كتاب تورية و انجيل يعنى يهود و نصارى * ( بِكُلِّ آيَةٍ ) * هر معجزه و نشانى را يعنى اگر به يارى هر معجزه\r\n","description":"","footnote":"","page_name":" 322 ","page_number":322},
  {"content":"\r\nبينه را كه از تو طلبند بر حقيقة توجه بكعبه * ( ما تَبِعُوا قِبْلَتَكَ ) * پيروى نكنند ايشان قبله تو را اين برهان و حجة است بر آنكه كعبه قبله است و لام موطئى قسم است و ما تبعوا قبلتك جواب قسم مقدر است و ساد مسد جواب شرط و حقيقة معنى اينست كه اهل كتاب ترك قبلهء تو نكرده‌اند به جهت شبههء كه بحجة زايل شود بلكه مخالفت تو كرده‌اند به جهت مكابره و عناد مرويست كه اهل كتاب به جهت تعزير مر آن حضرت را و طمع در رجوع او گفتند كه اگر محمد ص بر قبله ما ثبات قدم ورزد ما بوى ايمان آريم حقتعالى به جهت قطع اطماع ايشان فرمود كه * ( وَما أَنْتَ بِتابِعٍ قِبْلَتَهُمْ ) * و تو نيستى پيروى كننده مر قبله ايشان را اگر چه قبله ايشان متعدد بود لكن متحد بود در بطلان و مخالفت حق و لهذا آن را بصورة توحيد ادا فرموده * ( وَما بَعْضُهُمْ ) * و نيست بعضى از ايشان * ( بِتابِعٍ قِبْلَةَ بَعْضٍ ) * متابعت كننده و پيروى نماينده قبله بعضى را چه جهت قبلهء نصارى شرقيست و از آن يهود غربى پس توافق ايشان متعذر باشد و غير مرجو الوقوع\r\nهم چنان كه موافقت ايشان مر تو را متعسر است به جهت تصلب هر حزبى از ايشان در آنچه به آن راسخ شده‌اند * ( وَلَئِنِ اتَّبَعْتَ ) * و اگر پيروى كنى بر سبيل فرض و تقدير بِأَهْوائِهِمْ آرزوهاى ايشان را در باب قبله * ( مِنْ بَعْدِ ما جاءَكَ ) * از پس آنكه آمد به تو * ( مِنَ الْعِلْمِ ) * از دانستن آنكه قبلهء ابراهيم حق است يعنى اگر فرضا بعد از آنكه حق بر تو ظاهر شد و وحى به تو آمد در باب قبلهء تو پيروى قبلهء اهل كتاب كنى * ( إِنَّكَ إِذاً ) * بدرستى كه باشى آن هنگام كه متابعت ايشان بكنى * ( لَمِنَ الظَّالِمِينَ ) * از جملهء ستمكاران حق تعالى از چند وجه تاكيد تهديد او نموده و در آن مبالغه فرموده از جهت چهار چيز يكى تعظيم حقى كه معلوم است دوم تحريص بر اقتضاى او سيم تحذير از متابعت هوى چهارم استفظاع صدور ذنب بر انبيا و گويند ظاهر خطاب راجع است به پيغمبر ص و مراد امت است و در كنز العرفان آورده كه در اين آيه اخباراتى است كه مستلزم چند حكم است يكى آنكه حقتعالى اخبار فرمود كه اهل كتاب اسلام نيارند و تابع قبلهء اسلام نشوند پس ( لام لئن اتيت ) موطئى قسم محذوف است و تقدير اينكه ( و اللَّه لئن اتيت ) چه لام در جواب قسم مىباشد و الذين با صلهء آن مفعول به است و باء در بكل آية براى مصاحبت نحو قولك ( اتيت الامير بحجتى اى مع حجتى ) و ما تبعوا جواب قسم كه مستغنى به است از جواب شرط چه هر دو در معنى واحدند و غرض از اين كلام قطع طمع حضرت رسالتست در صلاح ايشان چه ايشان ترك متابعت او به جهت شبهه نكرده بودند تا ببرهان زايل توان ساخت چنان كه گذشت و دليل است بر عناد ايشان و لهذا علماى حكمة عمليه گفته‌اند كه\r\n","description":"","footnote":"","page_name":" 323 ","page_number":323},
  {"content":"\r\nعلاج جهل مركب ممكن نيست و در اين خلافست كه آيه عام است در جميع اهل كتاب يا خاص است بمعاندان ايشان صحيح قول ثانيست زيرا كه بعضى از ايشان اسلام آوردند و تابع قبلهء اهل اسلام شدند و اين بعيد نيست زيرا كه عام قابل تخصيص است و از ابن عباس مرويست كه ( ما من عام الا و قد خص الا قوله وَهُوَ بِكُلِّ شَيْءٍ عَلِيمٌ ) با آنكه بعضى حكما برانند كه حق سبحانه علم ندارد بذات خود و بجزئيات زمانى دوم آنكه * ( وَما أَنْتَ بِتابِعٍ قِبْلَتَهُمْ ) * متضمن قطع اطماع يهود است چنان كه گذشت و توحيد قبله با آنكه قبلهء يهود بيت المقدس است و قبلهء نصارى مطيع شمس به جهت ارادهء معنى جنس است كه صادقست در حالتين افراد و تثنيه سيم آنكه هر يك از اهل قبلتين تابع قبلهء يكديگر نشوند بدلالت قوله * ( وَما بَعْضُهُمْ بِتابِعٍ قِبْلَةَ بَعْضٍ ) * و قوله وَقالَتِ الْيَهُودُ لَيْسَتِ النَّصارى عَلى شَيْءٍ وَقالَتِ النَّصارى لَيْسَتِ الْيَهُودُ عَلى شَيْءٍ چهارم - توعد حق تعالى پيغمبر خود را در اتباع اهواى ايشان با آنكه محال است كه او از عداد ظالمان باشد به جهت مبالغه در قطع طمع ايشان و شرطيه گاه هست كه مركب مىشود از دو محال كقولنا ( ان كان زيد حجرا فهو جماد ) و نيز در بيان فرط عناد و انكار اهل كتاب ميفرمايد كه * ( الَّذِينَ آتَيْناهُمُ الْكِتابَ ) * آنان كه داده‌ايم ايشان را كتاب تورية * ( يَعْرِفُونَه ) * ميشناسند پيغمبر و عدم سبق مرجع به جهت دلالت كلام است بر آن و گويند ضمير راجع بعلم است يا قرآن يا تحويل و قول اول اصح و اشهر است يعنى يهود حضرت ص رسالت را ميشناسند در صدق نبوت * ( كَما يَعْرِفُونَ أَبْناءَهُمْ ) * هم چنان كه مىشناسند پسران خود را و اين شاهد قول اول است يعنى او را باوصاف مذكوره در تورية و ساير معجزات باهره ميدانند و ميشناسند مانند شناختن ايشان پسران خود را كه ملتبس نميشوند برايشان به غير يعنى بلا شك و شبهه ميدانند كه او پيغمبر خدايست و اما به جهت عناد و جحود و انكار و استكبار اذعان او نميكنند يكى از اصحاب روايت كرده كه من خواستم كه از اهل كتاب كسى را كه مصدق اين آيه باشد و به آن اعتراف كند بشناسم عبد اللَّه بن سلام را كه از احبار و علماى عظام ايشان بود گفتم شما در كتاب خود اين پيغمبر ص را ميشناسيد گفت ( انا اعلم به من ابنى ) من او را بهتر شناسم از پسر خود كه در ميان كودكان بازى مىكند گفتم چگونه گفت ( لانى لست اشد فى محمد انه نبى فاما ولدى فلعل والدته خانته ) يعنى به جهت\r\nآنكه من هيچ شك ندارم در آنكه محمد ص پيغمبر خداست و اما پسر من ميتواند بود كه مادرش خيانت كرده باشد و از كسى ديگر حاصل كرده و به من نسبت داده باشد من تعجب كردم از موافقت تشبيه او با تشبيهى كه حق تعالى در اين آيه نموده در باب معرفت يهود رسول را * ( وَإِنَّ فَرِيقاً مِنْهُمْ ) * و بدرستى كه گروهى از ايشان چون حى بن اخطب و كعب ابن اشرف و امثال ايندو * ( لَيَكْتُمُونَ\r\n","description":"","footnote":"","page_name":" 324 ","page_number":324},
  {"content":"\r\n* ( الْحَقَّ ) * هر آينه ميپوشانند حق را كه صفت حضرت رسالت صلَّى اللَّه عليه و آله در تورية از عوام و سفله * ( وَهُمْ يَعْلَمُونَ ) * و حال آنكه ايشان ميدانند كه ميپوشند اينكلام تخصيص است مر اهل عناد را و استثنا است براى كسانى كه ايمان آورده‌اند از اهل كتاب و قوله * ( الْحَقُّ مِنْ رَبِّكَ ) * كلام مستأنفست يعنى آنچه درست و راستست از نزد پروردگار تست پس الحق مبتدا است و خبر آن من ربك و الف لام براى عهد و اشارت به آنچه رسول بر آنست از دين اسلام و احكام آن و يا مراد حقى است كه كتمان او مينموده‌اند يعنى نبوت آن حضرت و يا براى جنس است و معنى اينكه حق هر آن چيزيست كه ثابت شده باشد كه آن از جانب حقتعالى است مانند آنچه تو برانى نه مانند آنچه ثابت نبوده باشد مثل آنچه اهل كتاب برانند و ميتواند بود كه الحق خبر مبتدا باشد اى هو الحق و من ربك حال يا خبر بعد از خبر يعنى محمد صلَّى اللَّه عليه و آله يا تحويل قبله حق است و از نزد حقتعالى آمده * ( فَلا تَكُونَنَّ ) * پس مباش خطاب به حضرت رسالتست صلَّى اللَّه عليه و آله و مراد امت اويند يعنى مباشيد * ( مِنَ الْمُمْتَرِينَ ) * از شك كنندگان در اينكه آن از نزد حقتعالىست يا در كتمان ايشان حق را با آنكه عالمند مراد به اين نهى رسول نيست از شك كردن در آن زيرا كه اين از او متوقع نيست پس مراد تحقق امر است بر وجهى كه هيچ ناظرى در آن شك نميتواند كرد و در انوار گفته كه مراد يا آنست كه مذكور شد و يا مراد امر امت است باكتساب معارفى كه مزيل شك باشد بر وجهى ابلغ عبد اللَّه بن ابى بكر انصارى روايت كرده از صفيه بنت حى بن اخطب كه چون رسول صلَّى اللَّه عليه و آله به مدينه آمد از پدر و عم خود شنيدم كه به يكديگر ميگفتند كه آيا اين آن پيغمبر باشد كه مانعت و صفت او را در تورية خوانده‌ايم پس با يكديگر قرار دادند كه فردا برويم و او را ببينيم و حديث وى بشنويم و علاماتى كه ما يافته‌ايم در تورية ببينيم كه در او هست يا نه و رسول در قبا فرود آمده بود پس بامداد بر خواستند و برفتند و نماز شام باز آمدند تنگدل و غمگين عمم با پدرم گفت كه اين آن كس است كه در تورية صفت او واقع شده گفت ( نعم باللَّه الذى انزل التورية على موسى ع ) بخدايى كه تورية بموسى فرستاد كه اين آن كس است عمم گفت او را در دل خود چگونه مييابى گفت ( عداوته ما بقيت ) يعنى در دل خود دشمنى او مييابم تا زنده باشم و عبد اللَّه بن قدامه روايت كرده كه جمعى از يهود نزد رسول صلَّى اللَّه عليه و آله آمدند و از جمله پدرى با پسرى رنجور با ايشان بودند رسول صلَّى اللَّه عليه و آله روى بايشان كرد و گفت به آن خدايى كه تورية بموسى فرستاد كه شما نعت و صفت مرا در تورية مييابيد پدر آن پسر تورية گشود و ميخواند و آن پسر بيمار ميشنيد چون بذكر محمد صلَّى اللَّه عليه و آله رسيد خواست كه بپوشاند پسر با حضرت گفت اينست صفت و نعت تو كه ميخواند و پدرم در صدد آن است كه پنهان كند پس گفت ( انا اشهد ان لا إله الا اللَّه و انك رسول\r\n","description":"","footnote":"","page_name":" 325 ","page_number":325},
  {"content":"\r\nاللَّه ) و در مدينه متوفى شد رسول فرمود كه\r\nتولوا اخاكم بتجحيز و دفن\r\nبدفن برادر خود مشغول شويد پس اصحاب بتجهيز او قيام نموده او را دفن كردند و تخصيص ابناء بذكر دون اولاد كه اعم از ذكور و اناث است جهت آنست كه ذكور اشهر و اعرفند و به صحت اباء الزم و بقلوب ايشان الصق پس هر گاه معرفت ايشان به حضرت رسالت صلَّى اللَّه عليه و آله بيشتر باشد از ابناء نسبت باناث بطريق اولى خواهد بود و نيز در باب قبله ميفرمايد كه لِكُلٍّ وِجْهَةٌ تنوين عوض مضاف اليه است يعنى مر هر شخصى يا مر هر صاحب شريعتى و يا مر هر امتى را قبله ايست كه متوجه آنند يا هر قومى را از مسلمانان جهتيست و جانبى از كعبه يعنى مر هر اقليمى را از مسلمانان جهتى است از جهات كعبه كه توجه ميكنند به آن مانند جهتى كه در آن ( حجر الاسود ) است براى اهل عراق است و آنچه مقابل آنست مر اهل مغرب را است و يمانى از آن يمنى و مقابل آن براى شامىوَ مُوَلِّيها كه او متوجه سازنده است به آن روى خود را يا خدا گردانندهء روى او است به آن جهت يعنى وى را به آن امر كرده و بر هر تقدير يكى از دو مفعول توليه محذوفست اى ( هو موليها وجهه او اللَّه موليها اياه ) و چون هر امتى را قبلهء است پس چرا تو را عيب ميكنند و ميگويند كه ما وليهم عن قبلتهم التي كانوا عليهااسْتَبِقُوا الْخَيْراتِ پس پيشى گيريد اى مسلمانان بر ديگران بر نيكوئيها از امر قبله و غير آن تا به آن بسعادت دارين فايز شويد و يا در فاضلات از جهات يعنى سبقت گيريد بفاضلترين جهات كه آن مسامه باشد بكعبه محققان برانند كه از هر نهادى چيزى سر بر زده و در هر سويدايى سودايى ظهور كرده كه قبلهء او است و هر يك روى بقبلهء خود آورده از توجه بكعبه حقيقى باز ميمانند مگر محرمان حريم تجريد و محرمان حرم تفريد كه از قبلهء فَثَمَّ وَجْه اللَّه روى نميگردانند كما قيل :\r\n\r\nقبله شاهان بود تاج و كمر\r\nقبله ارباب دنيا سيم و زر\r\n\r\n\r\nقبله صورت پرستان آب و گل\r\nقبلى معنى شناسان جان و دل\r\n\r\n\r\nقبله زهاد محراب قبول\r\nقبله بد سيرتان كار فضول\r\n\r\n\r\nقبله تن پروران خواب و خورش\r\nقبله انسان بدانش پرورش\r\n\r\n\r\nقبله عاشق وصال بيزوال\r\nقبله عارف كمال ذى الجلال\r\n\r\nأَيْنَما تَكُونُوا هر جا كه باشيد و بهر قبله كه رو آريد شما و اهل كتابأْتِ بِكُمُ اللَّه جَمِيعاً بيارد خدا همهء شما را و جمع كند روز قيامت براى امتياز حق از باطل يا در هر موضعى كه باشيد از موافق و مخالفت مجتمع الاجزاء و مفترقها همهء شما را به زمين محشر حشر كند براى جزاى اعمال يا هر جا كه باشيد از اعماق ارض و قلل و جبال قبض ارواح شما كند يا در هر مكانى كه باشيد از جهات متقابله حقتعالى همهء شما را در يك جا جمع كند و نمازهاى شما را در حكم جهت واحد گرداند و چنان سازد كه گوئيا همه در مسجد الحرام نماز گذارده ايدنَّ اللَّه بدرستى كه خداى تعالىلى كُلِّ شَيْءٍ بر همهء چيز\r\n","description":"","footnote":"","page_name":" 326 ","page_number":326},
  {"content":"\r\nها بر احضار و تمييز و اماتة و احياء و جمع و غير آندِيرٌ تواناست و در اخبار از ائمه هدى عليه السّلام آمده كه مراد به اين اصحاب مهدى عليه السّلاماند در آخر الزمان و از امام رضا منقول است كه\r\nو اللَّه لو قام قائمنا لجمع اللَّه اليه جميع شيعتنا من جميع البلدان\r\nيعنى به خدا سوگند كه وقتى كه قائم ما بامر دين قيام نمايد حق تعالى همهء شيعيان او را از جميع شهرها بنزديك وى جمع كند و چون حق تعالى على الاطلاق امر فرموده بتوجه به مسجد الحرام و آن محتمل تقييد و عدم آن بود از اين جهت بعد از اين مبين ساخت كه امر مذكور واجبست در هر مكان و بر هر حال و فرمود * ( وَمِنْ حَيْثُ خَرَجْتَ ) * و از هر مكانى و زمانى يعنى در هر شهرى كه بيرون آيى براى سفرى * ( فَوَلِّ وَجْهَكَ ) * پس بگردان روى خود را هنگام نماز * ( شَطْرَ الْمَسْجِدِ الْحَرامِ ) * به طرف مسجد الحرام * ( وَإِنَّه ) * و بدرستى كه اين امر * ( لَلْحَقُّ ) * هر آينه درست و راستست * ( مِنْ رَبِّكَ ) * از نزد پروردگار تو تاكيد امر بجمله اسميه است و ان و لام در جبر آن و وصف آن به حق به جهت رفع تو هم نسخ است يعنى اين امر ثابتست كه هرگز زايل نشود * ( وَمَا اللَّه بِغافِلٍ ) * و نيست خدا بى خبر * ( عَمَّا تَعْمَلُونَ ) * از آنچه ميكنيد از توجه بكعبه و غير آن و همه را بر وفق آن جزا خواهد داد حق تعالى در اين آيه بيان فرمود كه حكم مسافر همان حكم حاضر است در وجوب توجه بكعبه در صلاة تا كسى توهم نكند كه حكم مسافر خلاف حكم حاضر است * ( وَمِنْ حَيْثُ خَرَجْتَ ) * و از هر موضعى كه بيرون آيى\r\n* ( فَوَلِّ وَجْهَكَ ) * پس متوجه ساز روى خود را در وقت صلاة * ( شَطْرَ الْمَسْجِدِ الْحَرامِ ) * در طرف مسجد الحرام * ( وَحَيْثُ ما كُنْتُمْ ) * و هر جا كه باشيد امت محمد صلَّى اللَّه عليه و آله * ( فَوَلُّوا وُجُوهَكُمْ ) * هر آينه بگردانيد رويهاى خود را يعنى همهء بدن خود را * ( شَطْرَه ) * در جانب مسجد در انوار گفته كه تكرير اين حكم به جهت تعدد علل آنست چه حق تعالى براى تحويل سه علت ذكر كرده يكى تعظيم رسول بابتغاى مرضات او دوم جرى عادة الهيه بر آنكه اهل هر ملتى و صاحب شريعتى را جهتى باشد كه استقبال به آن كنند و متميز به آن شوند از يكديگر سيم دفع حجج مخالفين بر طريقى كه بعد از اين تبيين نموده و مقارن ساخته بهر علتى معلول آن هم چنان كه مقارن ميگردانند مدلول را بهر يك از دلايل آن به جهت تقريب و تقرير و مع ذلك شان قبله عظيم و جليل است و نسخ در مظان فتنه و شبهه پس سزاوار آنست كه امر آن را مؤكد سازند و اعادهء ذكر آن\r\n","description":"","footnote":"","page_name":" 327 ","page_number":327},
  {"content":"\r\nكنند ( مرة بعد اخرى ) پس در بيان علت * ( فَوَلُّوا وُجُوهَكُمْ شَطْرَه ) * ميفرمايد كه * ( لِئَلَّا يَكُونَ لِلنَّاسِ ) * يعنى همه روى بكعبه كنيد در نماز تا نباشد مر يهود را * ( عَلَيْكُمْ ) * بر شما در باب توجه به مسجد اقصى * ( حُجَّةٌ ) * حجتى كه خواهند به آن بر شما غالب شوند يعنى تا يهود نگويند كه محمد صلَّى اللَّه عليه و آله منكر دين ما است و با وجود اين معتقد قبلهء ما شده به آن توجه مىكند و يا گويند كه در تورية نوشته كه قبلهء پيغمبر آخر الزمان كعبه باشد پس چون كه محمد ص به قبله ما نماز مىگذارد پيغمبر نباشد و يا آنكه تا مشركان را بر شما حجتى نباشد يعنى نگويند اين مرد را چه شد كه روى از قبلهء پدران خود گردانيد پس بتحويل قبله كسى را بر شما حجتى نباشد * ( إِلَّا الَّذِينَ ظَلَمُوا ) * مگر آنان كه ستم كردند بر نفس خود بعناد و مكابره * ( مِنْهُمْ ) * از يهود مدينه و بت پرستان مكه چه يهود ميگفتند كه به جهت ميل باقرباى خود روى به مكه آورد و مشركان طعن ميزدند كه محمد صلَّى اللَّه عليه و آله دانست كه ما بر حقيم ديگر بار روى به قبلهء ما كرد اين استثنا است از الناس يعنى تا هيچ كس از مردمان را حجت نباشد بر شما مگر معاندان ايشان را كه قائل ميشوند بقول مذكور و تسميهء اين بحجت جهت آنست كه زعم اهل كتاب آن بود كه اين قول ايشان حجت باشد و اگر چه قوليست باطل كقوله حجتهم داحضة و گويند حجت بمعنى احتجاج است و خصومت و نزد بعضى استثناء منقطع است جهت مبالغه در نفى حجت راسا و اصلا كقوله ( و لا عيب فيهم غير ان سيوفهم بهن فلول من قراع الكتاب ) به جهت علم ضرورى به آنكه ظالم را حجة نيست و چون مطاعن اهل كتاب و شرك بشما ضرر نميرساند * ( فَلا تَخْشَوْهُمْ ) * پس ميترسيد اى مؤمنان از ايشان در توجه بجانب كعبه * ( وَاخْشَوْنِي ) * و بترسيد از من بمخالفت فرمان من * ( وَلأُتِمَّ نِعْمَتِي ) * عطفست بر لئلا يكون يعنى روى بكعبه آريد تا كسى را بر شما حجتى نباشد و تا تمام كنم بفضل و كرم خود نعمت خود را كه اختصاص شما است به مكه * ( عَلَيْكُمْ ) * بر شما و يا علت امر محذوفست اى امرتكم لاتم نعمتى يعنى امر كردم شما را بتوجه بكعبه به جهت آنكه تمام گردانم بر شما نعم خود را و يا عطف است بر علت مقدره مانند ( و اخشونى لاحفظكم عنهم و لاتم نعمتى ) يعنى بترسيد از من تا شما را نگاه دارم از كفار و تا تمام گردانم نعمت خود را بر شما * ( وَلَعَلَّكُمْ تَهْتَدُونَ ) * و تا شايد شما راه يابيد بشرايع و احكام دين و در حديث آمده كه\r\nتمام النعمة دخول الجنة\r\nيعنى نعمتى عظيم را بر شما تمام كنم در آخرت بدر آوردن شما را در جنت از أمير المؤمنين عليه السلام مرويست كه\r\nتمام النعمة الموت على الاسلام\r\nو نيز از آن حضرت مرويست كه نعم شش است اسلام و قرآن و محمد ص و ستر و عافية\r\n","description":"","footnote":"","page_name":" 328 ","page_number":328},
  {"content":"\r\nو غنى از آنچه در دستهاى مردمان باشد و از ابن عباس منقولست كه مراد آنست كه تمام كنم نعمت خود را بر شما در دنيا و آخرت اما در دنيا شما را بر اعدا مظفر و منصور گردانم و ارضين و ديار و اموال ايشان را به تصرف شما درآورم و اما در آخرة جنت و رحمت خود را بشما كرامت نمايم و شبههء نيست كه محبت امير المؤمنين و اولاد امجاد او صلوات اللَّه عليهم اجمعين از تمامى نعمتست چنانچه در آيهء كريمهء الْيَوْمَ أَكْمَلْتُ لَكُمْ دِينَكُمْ وَأَتْمَمْتُ عَلَيْكُمْ نِعْمَتِي شاهد اينست و تبيين اين آيه در موضع خود سمت تحرير خواهد يافت انشاء اللَّه تعالى و در كنز العرفان مذكور است كه در سبب تكرار آن چند وجه ذكر كرده‌اند اول آنكه از باب تاكيد لفظى است چه تاكيد در جمله و مفرد ميرود دوم تاكيد امر قبله است و در دفع احتمال نسخ چه هر حكمتى شرعى در مظنهء آنست كه منسوخ شود سيم آنكه اعاده به جهت آنست كه تا ما بعد ان بر آن معلق شود هم چنان كه در اين آيه فرمود كه * ( لِئَلَّا يَكُونَ لِلنَّاسِ عَلَيْكُمْ حُجَّةٌ ) * پس ذكر آن در مرتبهء ثانيه نيز به جهت اين است چهارم اينكه در هر صورتى كه ممكن باشد حمل كلام بر معنى تاسيس از آن عدول جايز نيست پس بنا بر اين در اين كلام تكرار منفى است زيرا كه مىگوييم مراد از اول آنست كه ( اذا خرجت مترقبا للوحى فى امر القبلة طالبا للصلاة فى مسجدك فول وجهك و كذلك اصحابك حيث كانوا من المواضع فى المدينة ) و مراد از ثانى اينكه ( اذا خرجت الى السفر و اردت الصلاة و از ثالث اينكه اى بلد كنتم من البلاد فولوا وجوهكم ) يا آنكه ( على اى حال كنتم حاضرين او مسافرين ) پنجم آنكه تكرار آن به جهت تعدد علل آنست چنان كه از انوار نقل كرده شد دوم آنكه * ( لِئَلَّا يَكُونَ لِلنَّاسِ ) * به اين معنى است كه ( امرتم بالتوجه الى - الكعبة لئلا يكون لاهل الكتاب حجة عليكم ) چه اگر تحويل قبله نميشد هر آينه عرب گفتندى كه محمد ( ص ) بر ملت ابراهيم است و قبله ابراهيم كعبه بوده پس چرا توجه به آن نميكند و يهود گفتندى در تورية مذكور است كه قبلهء پيغمبر آخر الزمان ( ص ) كعبه باشد بعد از آنكه نماز كرده بجانب صخره و چون محمد ( ص ) بر قبلهء ما نماز ميگذارد پس پيغمبر نيست حقتعالى ميفرمايد كه اگر قبله تو را بيت المقدس ميگردانيديم و تحويل آن نميكرديم ايراد اين هر دو طايفه بر تو متوجه ميشد سيم و لاتم نعمتى عطفست بر ( لئلا يكون اى وجوب التولية ليتم نعمتى عليكم فان قبلتكم وسط كما ان نبيكم وسط و شريعتكم وسط و انتم امة وسط ) و قوله * ( لَعَلَّكُمْ تَهْتَدُونَ ) * سبب ثالث غائيست از براى توليه * ( كَما أَرْسَلْنا فِيكُمْ رَسُولًا مِنْكُمْ ) * متصل است بما قبل خود و ما مصدريه و تقدير اينكه ( و لاتم نعمتى عليكم فى امر القبلة او فى الآخره كما اتممتها بارسال رسول منكم ) يعنى اتمام نعمت كردم بر شما در امر قبله يا\r\n","description":"","footnote":"","page_name":" 329 ","page_number":329},
  {"content":"\r\nدر آخرت هم چنان كه اتمام آن كردم بر شما به اينكه فرستاديم در ميان شما فرستادهء از شما يعنى از عرب و آن محمد ( ص ) است و وجه تسميه حضرت رسالت بنعمت بر اهل عرب حصول شرف و ذكر ايشان بود به او و ديگر آنكه عرب تابع رسول نشده بودند كه از غير ايشان باشد و مع ذلك با نخوت و عزت بودند پس رسولى كه از ايشان بوده باشد داعى بوده باشد بايمان آوردن ايشان به او حاصل كه حق سبحانه ميفرمايد كه پيغمبرى صلَّى اللَّه عليه و آله از شما بشما فرستاديم * ( يَتْلُوا عَلَيْكُمْ ) * كه ميخواند بر شما * ( آياتِنا ) * آيتهاى ما را كه قرآن است * ( وَيُزَكِّيكُمْ ) * و پاك ميگرداند شما را از وسخ شرك به آب طهور شريعة يعنى تحميل مىكند بر چيزى كه پاكيزه ميگرديد بسبب آن از ايمان و طاعت يا براى شما استغفار مىكند تا از گناه پاك شويد * ( وَيُعَلِّمُكُمُ الْكِتابَ ) * و مىآموزاند شما را قرآن * ( وَالْحِكْمَةَ ) * و علم شريعت و احكام آن از حلال و حرام اين اعم از كتابست پس از قبيل عطف عام باشد بر خاص و يا معطوف و معطوف عليه بمعنى قرآن باشد به جهت افادهء اينكه كتاب جامع اين دو صفت مختلفست و يا آنكه مراد بحكمت\r\nسنت باشد و تقديم تزكيه بر تعليم باعتبار قصد است و تاخير آن در دعوة ابراهيم چنان كه گذشت باعتبار فعل است * ( وَيُعَلِّمُكُمُ ) * و تعليم ميدهد شما را * ( ما لَمْ تَكُونُوا تَعْلَمُونَ ) * به آن چيزى كه نبوديد شما كه بدانيد آن را بفكر و نظر زيرا كه طريقى نيست بمعرفت آن سواى وحى مانند علم به صحت دعواى حضرت رسالت در نبوة بمعجزات بينه و تكرير فعل جهت آنست كه دلالت كند بر آنكه اين از جنس ديگر است و ميتواند بود كه * ( كَما أَرْسَلْنا ) * متعلق باشد بقوله * ( فَاذْكُرُونِي ) * و تقدير اينكه ( كما ذكرتم بالارسال فاذكرونى ) يعنى هم چنان كه ياد كرديم شما را بفرستادن پيغمبر از قبلهء شما پس ياد كنيد مرا بطاعت و عبادت * ( أَذْكُرْكُمْ ) * تا ياد كنم شما را به ثواب و مغفرت * ( وَاشْكُرُوا لِي ) * و سپاس دارى كنيد از براى من بر آنكه انعام كرده‌ام بر شما از نعم دنيويه و دينيه * ( وَلا تَكْفُرُونِ ) * و ناسپاسى مكنيد مراد بجهود نعم و عصيان امر من و كفران كه موجب وقوع عذابست كه وَلَئِنْ كَفَرْتُمْ إِنَّ عَذابِي لَشَدِيدٌ ابن عينيه روايت كرده كه در اخبار بما رسيده است كه حقتعالى فرمود كه بندگان خود را چيزى داده‌ام كه اگر جبرئيل و ميكائيل را ميدادمى هر آينه نعمت بزرگ ايشان را تمام كردمى و آن اين است كه گفتم * ( فَاذْكُرُونِي أَذْكُرْكُمْ ) * و مفسران را در اين كلمه شريفه وجوه بسيار است سعيد بن جبير گفته كه معنى آنست كه اذكرونى بطاعتى اذكركم برحمتى بيانه أَطِيعُوا اللَّه وَالرَّسُولَ لَعَلَّكُمْ تُرْحَمُونَ و از ابن عباس مرويست كه ( اذكرونى بطاعتى اذكركم بمعونتى ) بيانه وَالَّذِينَ جاهَدُوا فِينا لَنَهْدِيَنَّهُمْ\r\n","description":"","footnote":"","page_name":" 330 ","page_number":330},
  {"content":"\r\nسُبُلَنا و ابن كيسان گفته كه ( اذكرونى بالشكر اذكركم بالزيادة ) بيانه لَئِنْ شَكَرْتُمْ لأَزِيدَنَّكُمْ و گفته‌اند ( اذكرونى على ظهر الارض اذكركم فى بطنها ) و در دعا واقع شده كه\r\nاذكرونى عند البلاء اذا نسينى الناسون من الورى\r\nو يا\r\n( اذكرونى فى الدنيا اذكركم فى العقبى )\r\nو يا\r\n( اذكرونى فى النعمة و الرخاء اذكركم فى الشدة و البلاء )\r\nبيانه فَلَوْ لا أَنَّه كانَ مِنَ الْمُسَبِّحِينَ لَلَبِثَ فِي بَطْنِه إِلى يَوْمِ يُبْعَثُونَ و در خبر آمده كه\r\nتعرف الى اللَّه فى الرخاء يتعرفك فى الشدة\r\nيعنى آشنايى كن به خدا در حالت خوشى و شادى تا با تو آشنايى كند در حالت محنت و نامرادى و يا\r\n( اذكرونى بالدعاء اذكركم بالاجابة )\r\nبيانه قوله ادْعُونِي أَسْتَجِبْ لَكُمْ و يا اذكرونى بالتوحيد و الايمان اذكر كم بالدرجات فى الجنان بيانه وَبَشِّرِ الَّذِينَ آمَنُوا وَعَمِلُوا الصَّالِحاتِ از ابى جعفر عليه السّلام روايت است كه حضرت رسالت صلَّى اللَّه عليه و آله فرموده كه\r\nان الملك ينزل بالصحيفة من اول النهار و اول الليل يكتب فيها عمل ابن آدم فاعملوا فاملوا فى اولها خيرا و فى آخرها خيرا فان اللَّه يغفر لكم ما بين ذلك انشاء اللَّه فان اللَّه يقول * ( فَاذْكُرُونِي أَذْكُرْكُمْ ) *\r\nيعنى بدرستى كه فرشتهء انزال صحيفه مىكند از اول روز و اول شب و مىنويسد در آن عمل فرزند آدم را پس املا كنيد در اول آن لوح و در آخر آن كار نيكو را چه حقتعالى مىآمرزد براى شما آنچه ما بين اين صحيفه نوشته شده است زيرا كه ميفرمايد * ( فَاذْكُرُونِي أَذْكُرْكُمْ ) * و نيز در حديث قدسى واقع شده كه\r\nيا بن آدم اذكرونى بعد الصبح ساعة و بعد العصر ساعة اكفك ما اهمك\r\nيعنى اى پسر آدم بعد از صبح و بعد از عصر ساعتى ياد من كن تا من همهء مهمات تو را كفايت كنم و مؤيد اينست كه ربيع در اين آيه گفته كه ( ان اللَّه عز و جل ذاكر من ذكره و زائد من شكره و معذب من كفره ) و گويند معنى اينست كه ( اذكرونى فى الخلا اذكركم فى الملا ) مرا در خلوت ياد كنيد تا شما را در ميان مردمان ياد كنم يعنى نگذارم كه اعمال قبيحهء شما بر ملا افتد بيانش اينست كه در كتب متقدمه فرموده كه ( انا عند ظن عبدى بى فليظن بى ما شاء و انا مع عبدى اذا ذكرنى فمن ذكرنى فى نفسه ذكرته فى نفسى و من ذكرنى فى ملاء ذكرته فى ملاء خير منه و من تقرب الى شبرا تقربت اليه ذراعا و من نقرب الى ذراعا تقربت اليه باعا و من اتانى مشيا آتيته هرولة و من اتانى بتراب الارض خطيئة اتيته بمثلها مغفرة ما لم يشرك بى شيئا ) يعنى من نزديك ظن بندهء خودم پس بايد كه بنده به من ظن برد به آنچه خواهد و من با بندهء خودم وقتى كه مرا ياد كند در نفس خود پس هر كه ياد كند مرا در نفس خود من او را ياد كنم در ذات خود و هر كه مرا ياد كند در ميان مردمان پس من او را ياد كنم در ميان ايشان بهتر از او و هر كه به مقدار شبرى به من نزديك شود من به مقدار ارشى به او نزديكى كنم و هر كه به مقدار ارشى به من نزديك شود من به مقدار بازوى به او نزديك\r\n","description":"","footnote":"","page_name":" 331 ","page_number":331},
  {"content":"\r\nگردم و هر كه به من آيد بطريق رفتار متعارف من بيايم به او بتاختن و برجستن و هر كه به من آيد با چندان گناهى كه زمين از او پر شود من بيايم به او بمغفرتى و آمرزشى كه مانند آن گناه باشد ما دام كه به من شرك نيارد از سلمان فارسى ره روايتست كه چون بنده بدرگاه إله آشنا شود و او را بلائى پيش آيد فرشتگان شفيع وى شوند و گويند خداوندا فلان خادم حضرت تست و بنده درگاه تو اگر مصلحت باشد آن بلا را از وى كفايت كنيم و چون به اين درگاه آشنايى نداشته باشد و بلائى به او نازل شود و آن گاه بدر او رود و فرشتگان به او گويند كه آلآنَ وَقَدْ عَصَيْتَ قَبْلُ و بعضى گفته‌اند كه ( اذكرونى بالاخلاص اذكر كم بالخلاص اذكرونى بالايمان اذكركم بالامان اذكرونى بالاسلام اذكركم بالاكرام ) از عبد اللَّه بن مبارك روايتست كه سالى به حج ميرفتم در راه از قافله باز ماندم و در باديه بتوكل شتر ميراندم جوانى سيزده يا چهارده ساله را ديدم جامه كهنه پوشيده نه با وى زادى بود و نه راحلهء چون نزد من رسيد گفتم اى جوان بر خود رحم نكردى كه به اين طريق رو به بيابان خون خوار نهادهء و يا آنست كه تو از قافله منقطع شدهء گفت نه من به اين وجه طى بيابان ميكنم گفتم طعام و شرابت كو اشاره به آسمان كرد خواستم تا وى را امتحان كنم گفتم بسيار تشنه‌ام و ميل يك دم آب دارم چون اين بگفتم دست به هوا دراز كرد و قدحى از آب بگرفت و برف در آنجا افكند و بجنبانيد و بدست من داد من از آن متعجب شدم گفتم اى جوان اينمرتبه از كجا يافتى گفت\r\nاذكره فى الخلوات يذكرنى فى الفلوات\r\nياد او ميكنم در خلوتها تا او ياد من مىكند در بيابانها پس از چشم من غايب شد و چون به مكه رفتم وى را ديدم كه مردمان بر او گرد آمده از او مسائل حلال و حرام استفسار ميكنند از يكى پرسيدم كه اين چه كس است گفت او را نميشناسى همه سنگريزه هاى مكه وى را ميشناسند او ادم آل عبا على بن الحسين زين العابدين است من در دست و پاى او افتادم و زبان بمعذرت گشادم و بدانكه جمع ميانه ذكر و شكر جهت آنست كه شكر قسمى از ذكر است پس از قبيل عطف خاص باشد بر عام مانند تَنَزَّلُ الْمَلائِكَةُ وَالرُّوحُ چنان كه در عدة الداعى آورده كه ذكر محثوث اليه و مرغب فيه است بدليل عقلى و نقلى اما اول به جهت وجوب شكر نعم و شكر قسميست از اقسام ذكر و به جهت آنكه ذكر دافع ضرر مظنونست و هر ضررى كه مظنون الحصول است دفع آن واجبست با قدرة بر آن اما اينكه ذكر دافع ضرر است جهة آنكه ابو عبد اللَّه عليه السّلام از پيغمبر صلَّى اللَّه عليه و آله و سلَّم روايت كرده كه در هر مجلسى كه مردمان در آن مجتمع شوند و در آن ذكر خدا نكنند و صلوات بر پيغمبر او نفرستند آن مجلس حسرت و و بال باشد بر ايشان و صادق فرموده كه در هيچ مجلسى ابرار و فجار جمع نشوند كه بدون ذكر خدا از آن متفرق شوند مگر كه آن در روز قيامت حسرت ايشان باشد بر ايشان و نيز فرموده كه مؤمن بهر ميته فوت شود مگر بصاعقه كه چون در ذكر خدا باشد به او نرسد و اما اينكه هر ضررى مظنون\r\n","description":"","footnote":"","page_name":" 332 ","page_number":332},
  {"content":"\r\nالحصول دفع آن واجبست امرى ضروريست و احتياج بدليل ندارد و دليل نقلى كتابست و سنت اما كتاب كقوله تعالى ادْعُوا رَبَّكُمْ تَضَرُّعاً وَخُفْيَةً و قوله * ( فَاذْكُرُونِي أَذْكُرْكُمْ ) * و قوله اذْكُرُوا اللَّه ذِكْراً كَثِيراً وَسَبِّحُوه بُكْرَةً وَأَصِيلًا و قوله لنبيه قُلِ اللَّه ثُمَّ ذَرْهُمْ و اما سنت بسيار است و ذكر آن مفضى با طناب و اينجا بر ترجمه بعضى از روايات اختصار ميرود از ابى عبد اللَّه ع روايتست كه حق تعالى فرموده كه هر كه به جهت مشغولى او بذكر من از رفع مسئله خود به من غافل شود افضل آنچه از من توقع داشته باشد به او عطا نمايم و نيز صادق ع فرموده كه در حديث قدسى آمده كه هر كه ياد من كند در مجمع مردمان من ياد او كنم در مجمع فرشتگان و نيز فرموده هر چيز بر احدى و نهايتى هست مگر ذكر من كه او را حدى نيست كه به آن منتهى شود و بعد از آن فرمود كه پدرم ع كثير الذكر بود بر وجهى كه در رفتن و نشستن و طعام خوردن و مكالمه كردن با مردمان در ياد خدا بودى و من پيوسته ميديدم كه لسان او بحنك ملصق شده بود و ميگفت\r\nلا إله الا اللَّه\r\nو ما را جمع ميكرد و بذكر قراءة امر ميفرمود تا كه آفتاب طلوع ميكرد و ميگفت كه در خانهء كه در او ذكر و قراءة بسيار باشد حقتعالى بركت در آن زياد كند و ملائكه در آن حاضر شوند و شياطين از آن فرار نمايند و آن خانه روشن و درخشان باشد از براى اهل آسمان مانند درخشيدن ستارگان از براى اهل زمين و هر خانه كه در او ذكر خدا نكنند و قراءة قرآن ننمايند بركت آن كم شود و ملائكه از آن هجرت كنند و شياطين در آن حاضر شوند و بعد از آن فرمود كه مردى نزد پيغمبر ص آمد و گفت يا رسول اللَّه بهترين اهل مسجد كدامند فرمود\r\nاكثرهم ذكرا\r\nهر كه ذكر او بيشتر باشد و ابو بصير از ابى عبد اللَّه ع روايت كرده كه شيعهء ما كسانيند كه در خلوة ذكر خدا بسيار كنند و نيز فرموده كه حق تعالى بموسى خطابكرد كه ذكر مرا بسيار كن در شب و روز و در حالت ذكر خاشع و خاضع باش و از حضرت رسالت ص مرويست كه چهار چيزند كه غير مؤمن به آن اقدام نمينمايد يكى صمت و اين اول عبادتست دوم تواضع براى خدا سيم ذكر او سبحانه در همهء احوال چهارم قلة مال و صادق ع فرموده كه مؤمن بهر ميتهء فوت شود از غرق و هدم و سبع و صاعقه و غير آن و اما اگر ذاكر خدا باشد به اين نوع ميته هلاك نشود و در بعضى احاديث قدسيه وارد شده كه هر بندهء كه من مطلع شوم بر قلب او و غالب بر او تمسك او باشد بذكر من او را سياست نكنم و هميشه جليس و انيس و مكالم او باشم و از حضرت رسالت ص ماثور است كه حق تعالى به من خطاب فرمود كه اگر بنده بذكر من مشغول باشد و نفس او ارادهء خطيئهء نمايد من حايل شوم ميان نفس او و خطيئه او و نگذارم كه هيچ معصيتى از او صادر شود و اگر جماعتى در زمين مستوجب آن شده باشند كه عقوبت من بر ايشان نازل شود و در ميان ايشان يكى ذاكر من باشد من به جهت ذكر او آن عقوبت را از ايشان بگردانم و نيز از آن حضرت مرويست كه موسى ع از حق تعالى سؤال كرد كه بار خدايا تو نزديكى به من تا با تو راز\r\n","description":"","footnote":"","page_name":" 333 ","page_number":333},
  {"content":"\r\nگويم يا دورى كه بآواز بلند ترا بخوانم حق تعالى وحى فرستاد بوى كه يا موسى\r\nانا جليس من ذكرنى\r\nمن همنشين كسىام كه ذكر من كند از وهب بن منبه روايتست كه حق تعالى بداود على نبيا و عليه السلام وحى كرد كه اى داود اهل طاعت من در ضيافت منند و اهل شكر من در زيادتى من و اهل ذكر من در نعمت من و اهل معصيت را از رحمت خود مأيوس نگردانم اگر توبه كنند اجابت آن كنم و اگر مرا بخوانند جواب ايشان بدهم و اگر بيمار شوند طبيب ايشان باشم بمحن و مصايب تا آنكه ايشان را به جهت آن پاك گردانم از جميع ذنوب و معايب و پيغمبر ص فرموده كه در هيچ مجلسى جماعتى ذكر خدا نكنند مگر كه حقتعالى از آسمان بايشان ندا كند كه برخيزيد كه سيئات شما را بحسنات بدل گردانيدم و همه شما را آمرزيدم و در هيچ مجلسى ذكر خدا نكنند مگر كه جمعى از ملائكه با ايشان در آن ذكر شريك باشند و ثواب ذكر خود را بايشان دهند و نيز از آن حضرت مرويست كه در رياض بهشت بچريد گفتند يا رسول اللَّه رياض بهشت چه چيز است فرمود مجالس ذكر بايد كه در صبح و شام بذكر خدا مشغول شويد و بدانيد كه هر كه خواهد بداند منزلت و قدر خود را نزد حقتعالى بايد كه نظر كند كه منزلت حقتعالى نزد او چگونه است چه حقتعالى به قدر مكانت و مرتبة خود در دل مؤمن او را مرتبه و مكانت خواهد داد و بهترين اعمال شما نزد پروردگار شما پاكيزه تر و بلندتر و بهتر از آنچه آفتاب بر آن تابد ذكر حق تعالىست چه او فرمود كه\r\nانا جليس من ذكرنى\r\nو در قرآن مجيد ياد كرده كه * ( فَاذْكُرُونِي أَذْكُرْكُمْ ) * يعنى شما ياد من كنيد بطاعت من و عبادت من تا من ياد شما كنم بنعم و احسان و رحمت و رضوان و نيز از ائمهء هدى روايت است كه در بهشت بيابانى است وسيع هر گاه بندگان بذكر خدا مشغول شوند فرشتگان در آن بيابان بدرخت نشاندن مشغول شوند براى او و چون بعضى از ايشان توقف كنند در درخت نشاندن ايشان را گويند چرا توقف كرديد گويند ( ان صاحبى قد فتر عن الذكر ) صاحب من در ذكر خدا سست شد و اسباب و ادوات درخت نشاندن ما ذكر او است و ببايد دانست كه ذكر خدا در همهء اوقات و جميع حالات مستحبّ است و به هيچ حالى از احوال مكروه نيست چنانچه حلبى از ابى عبد اللَّه ع روايت كرده كه باكى نيست ذكر خدا در وقت قضاء حاجت زيرا كه ذكر او سبحانه نيكو است بر هر حالتى كه باشد و نيز از آن حضرت روايتست كه حق تعالى بموسى وحى كرد كه اى موسى شادمان مشو بكثرت مال و ذكر مرا در هيچ حال فرو مگذار چه كثرت مال ذنوب را پرورش ميدهد و ترك ذكر من دل را سخت و غليظ ميگرداند و ابو حمزه از ابى جعفر ع روايت كرده كه در تورية نوشته كه موسى از حق تعالى سؤال كرد كه خداوند آگاه هست كه در بعضى مجالس واقع ميشوم كه تو را اعز و ارفع از آن ميدانم كه ذكر تو كنم در آنجا حق تعالى فرمود كه يا موسى\r\nان ذكرى حسن على كل حال\r\nاى موسى ذكر من نيكو است در همهء احوال\r\n","description":"","footnote":"","page_name":" 334 ","page_number":334},
  {"content":"\r\nو حسن بن ابى حسن ديلمى روايت كند از پيغمبر خدا صلَّى اللَّه عليه و آله كه ملائكه بر حلقه هاى ذكر ميگذرند و بر زبر سر ايشان مينشينند و بگريه ايشان ميگريند و بر دعاى ايشان آمين ميگويند پس چون به آسمان صعود مىكنند حق تعالى بايشان گويد كه اى فرشتگان من كجا بوديد و حال آنكه او سبحانه از ايشان اعلم باشد گويند اى پروردگار ما حاضر شده بوديم در مجلسى از مجالس ذكر تو ديديم جمعى را كه تسبيح و تمجيد و تقديس تو ميكنند و به جهت خوف از آتش دوزخ تو ميگريند حق تعالى بايشان گويد كه اى ملائكه من شما را گواه ميگيرم بر آنكه همهء ايشان را آمرزيدم و از آنچه ميترسند ايشان را ايمن گردانيدم گويند بار خدايا در ميان ايشان فلان بنده بود و ذكر نميكرد گويد او را نيز آمرزيدم به جهت مجالست او با ايشان زيرا كه جليس ذاكران هرگز شقى و مايوس نباشد از رحمت من و متأكد است استحباب ذكر هر گاه ذاكر در ميان اهل غفلت باشد چه ذكر موجب تنبيه ايشانست از غفلت و باعث نجات ايشان و لهذا صادق عليه السّلام فرمود كه ذاكر خدا در ميان غافلان مانند مقاتل است در ميان هاربان و نيز حضرت رسالت ص فرموده كه ذاكر خدا در ميان غافلان مانند مقاتل است در ميان فرار نمايندگان و مقاتل در ميان اهل فرار در بهشتست و نيز فرمود كه هر كه باخلاص ذكر خدا كند در بازار كه وقت غفلت مردمانست و شغل ايشان بامور دنيوى حق تعالى براى او هزار حسنه نويسد و او را بيامرزد و مرتبهء به او دهد در قيامت كه در خاطر هيچ بشرى نگذشته باشد و افضل اوقات ذكر وقت صباح و مساء است و بعد از نماز صبح و عصر چنان كه رسول ص فرموده كه حق تعالى فرموده كه اى فرزند آدم ياد من كن بعد از صبح ساعتى و بعد از عصر ساعتى تا همهء مهم تو را كفايت كنم و باقر عليه السّلام فرموده كه ابليس از وقت غيبوبت آفتاب و طلوع آن لشگر خود را در زمين پراكنده ميسازد بسيار گردانيد ذكر خداى را در اين وقت و به خدا پناه گيريد از شر ابليس و جنود او و تعويذ اولاد صغار خود كنيد درآيند و ساعت چه اين هر دو ساعت از ساعت غفلت است و صادق عليه السّلام در آيهء كريمهء وَظِلالُهُمْ بِالْغُدُوِّ وَالآصالِ فرموده كه مراد به آن دعا است قبل از طلوع شمس و قبل از غروب آن و اين ساعت اجابت دعا است و مستحبّ است اسرار ذكر زيرا كه اقربست باخلاص و ابعد از ريا و حضرت رسالت صلَّى اللَّه عليه و آله با ابو ذر گفت كه حق سبحانه را ذكر خامل كن گفت ذكر خامل كدام است فرمود كه ذكر خفى و أمير المؤمنين عليه السّلام فرموده كه هر كه در خفيه ذكر خدا كند پس بتحقيق و يقين كه بسيار ذكر خدا كرده و بعد از آن فرمود كه منافقان آشكارا ذكر خدا ميكردند و در خفيه ذكر خدا نميكردند حق سبحانه فرمود كه ايشان مرائيند و ذكر خدا نميكنند مگر اندكى و صادق عليه السّلام فرمود كه حق سبحانه فرمود كه هر كه آهسته ذكر من كند من باشكارا ياد او كنم و زراره از احدهما روايت كرده كه فرشته نمينويسد مگر آنكه شنيده باشد از بنده و حقتعالى فرموده كه اذْكُرْ رَبَّكَ فِي نَفْسِكَ تَضَرُّعاً وَخِيفَةً\r\n","description":"","footnote":"","page_name":" 335 ","page_number":335},
  {"content":"\r\nپس ثواب ذكر پنهان نميداند غير از حق تعالى به جهت عظمت و كثرة و مزيت مرتبهء آن و مرويست كه رسول خدا ص بغزايى ميرفت اصحاب بوادى رسيدند و بآواز بلند زبان بتهليل و تكبير گشودند آن حضرت فرمود اى مردمان باز ايستيد از رفع صوت چه شما اصم را نميخوانيد و نه غايب را بلكه سميع و قوى را ميخوانيد و بدانكه ذكر لسانى بر چند صنف است تحميد و تمجيد و تكبير و تسبيح و استغفار و در هر يك از آن احاديث بسيار واقع شده و چون كلام بسر حد اطناب انجاميده لا جرم ببعضى از آن اقتصار ميرود از پيغمبر صلَّى اللَّه عليه و آله مرويست كه هر كه بگويد\r\nالحمد للَّه كما هو اهله\r\nملائكه آسمان از نوشتن ثواب آن عاجز آيند گويند بار خدايا نميدانيم كه ثواب اين كلمه بزرگوار چيست تا بنويسيم خطاب آيد كه\r\nاكتبوها كما قال عبدى و على ثوابها\r\nبنويسيد آنچه بندهء من گفته و بر من است كه ثواب آن به او برسانى بر وجهى كه هيچ چشمى آن را نديده باشد و اين حديث در فاتحه مذكور شده و على بن حسان از بعضى اصحاب روايت كرده كه ابو عبد اللَّه عليه السّلام فرموده كه هر دعايى كه در او تمجيد نباشد ابتر باشد و بحيز قبول نرسد چه اول تمجيد است و بعد از آن دعا گفتم ادنى تمجيد كدام است فرمود آن كه بگوئيد\r\nالحمد للَّه الذى علا فقهر و الحمد للَّه الذى ملك فقدر و الحمد اللَّه الذى بطن فخبر و الحمد للَّه الذى يحيى الموتى و يميت الاحياء و هو على كل شيء قدير\r\nو بروايت ديگر از او اينكه\r\nاللهم انت الاول فليس قبلك شيء و انت الآخر فليس بعدك شيء و انت الظاهر فليس فوقك شيء و انت الباطن فليس دونك شيء و انت العزيز الحكيم\r\nو اين اصح روايتين است و ربعى از فضيل روايت كرده از احدهما عليه السّلام كه تهليل و تكبير بسيار گوئيد كه هيچ چيزى به خدا محبوبتر از تكبير و تهليل نيست و پيغمبر ص فرموده كه\r\nخير العبادة لا إله الا اللَّه\r\nو بروايت ديگر\r\nافضل الذكر لا إله الا اللَّه\r\nو از ابى عبد اللَّه عليه السّلام روايتست كه لشگرگاه سليمان على نبينا و عليه السلم صد فرسخ در صد فرسخ بود بيست و پنج فرسخ براى انس و بيست و پنج فرسخ براى جن و بيست و پنج فرسخ براى طير و بيست و پنج فرسخ براى وحش و او را هزار خانه بود از آبگينه و در آن سيصد منكوحه بود و هفتصد سريه و جن براى او بساطى از ذهب و ابريشم بافته بودند دو فرسخ در دو فرسخ منبر او را در ميان بساط مينهادند و او بر بالاى او مينشست و سيصد هزار كرسى از طلا و نقره در حوالى آن منبر مينهادند انبيا بر كرسىهاى طلا و علماء بر كرسيهاى نقره مينشستند و گرداگرد آن كرسىها مردمان مينشستند و حوالى مردمان جنيان و ديوان و مرغانى ببالهاى خود پرها بهم متصل ميساختند تا آنكه آفتاب بر او نمىآمد و باد صبا بساط او را برميداشت و مسير يك ماهه در يك روز ميبرد و حقتعالى باد را امر كرده بود كه هيچ كس سخنى نگويد مگر كه آن را به گوش سليمان رساند روزى به اين كوكبه در هوا ميرفت بر دهقانى بگذشت آن دهقان چون وى را به اين كوكبه ديد گفت سبحان اللَّه حقتعالى چه پادشاهى عظيم بپسر داود عليه السّلام داده باد\r\n","description":"","footnote":"","page_name":" 336 ","page_number":336},
  {"content":"\r\nاين سخن را به گوش سليمان رسانيد سليمان ع پائين آمد و نزد دهقان رفت و گفت\r\nتسبيحة واحدة يقبلها اللَّه خير مما اوتى آل داود\r\nثواب يك سبحان اللَّه كه حق سبحانه قبول كند بهتر است از هر چه بآل داود داده‌اند و از صادق ع مرويست كه أمير المؤمنين ع فرمود كه تسبيح نصف ميزان است و تحميد پر ميسازد همهء ميزان را و تكبير پر ميگرداند جميع سماوات و ارض را و ديگر از جمله اذكار اين است كه\r\nاشهد ان لا إله الا اللَّه وحده لا شريك له الها واحدا احدا صمدا فردا و ترا حيا قيوما دائما ابدا لم يتخذ صاحبة و لا ولدا\r\nاز حضرت رسالت صلَّى اللَّه عليه و آله منقولست كه هر كه اين ذكر را چهل و پنج بار بگويد خداى تعالى از براى او چهل و پنج هزار هزار حسنه بنويسد و چهل و پنج هزار هزار سيئه محو كند و چهل و پنج هزار درجه براى او رفع كند و هم چنان باشد كه آن روز دوازده بار قرآن را ختم كرده و از براى او خانهء بنا كند در جنت بخوبتر وجهى و نيز از آن حضرت مرويست كه فرمود اى اصحاب پنج كلمه را تعليم شما ميكنم كه بر زبان خفيف باشد و در ميزان ثقيل و خداى را خشنود گرداند و شيطان را براند و از كنوز جنت و تحت عرش باشد و صالحات باقياتى باشد كه حق تعالى در قرآن ذكر فرموده حيث قال وَالْباقِياتُ الصَّالِحاتُ خَيْرٌ عِنْدَ رَبِّكَ ثَواباً وَخَيْرٌ أَمَلًا گفتند بلى يا رسول اللَّه فرمود كه اينست\r\nسبحان اللَّه و الحمد للَّه و لا إله الا اللَّه و اللَّه اكبر و لا حول و لا قوة الا باللَّه العلى العظيم\r\nو بعد از آن فرموده كه\r\nبخ بخ لهن ما اثقلهن فى الميزان\r\nچه خوش كلماتند و چه گران ميگردانند ترازوى عمل را از ثواب و از ابى جعفر روايت است كه پيغمبر ص فرمود كه هر كه بگويد\r\nسبحان اللَّه و الحمد للَّه و لا إله الا اللَّه و اللَّه اكبر\r\nحق سبحانه بهر تسبيحهء از آن ده درخت از براى او در بهشت بنشاند كه در هر يك از آن انواع فاكهه باشد و اين تسبيحات اربع از باقيات صالحاتند اصل آن در زمين است و فرع آن در آسمان و دفع كند از صاحب خود هدم و غرق و حرق وردى و اكل سبع و ميته سوء و هر بليهء كه از آسمان نازل شود در اين روز بر اين بنده و نيز ابو جعفر از باى گرام خود ع روايت كرده كه حضرت رسالت ص فرمود شبى كه مرا بمعراج ميبردند جمعى فرشتگان را ديدم كه در عرصهء از زمين بهشت عمارتى ميساختند خشتى از طلا و خشتى از نقره و در اثناى بنا كردن توقفى ميكردند و باز به آن مشغول ميشدند سبب اين را از ايشان پرسيدم گفتند تا نفقه بما نميرسد ما به اين عمل اشتغال نمينمائيم گفتم نفقهء شما چه چيز است گفتند\r\nسبحان اللَّه و الحمد اللَّه و لا إله الا اللَّه و اللَّه اكبر\r\nكه بندهء مؤمن بگويد و هر گاه او قايل اين تسبيحات اربع شد ما ببنا مشغول شديم و اگر از آن امساك نمود ما نيز از عمارت امساك نموديم و از آن حضرت ماثور است كه قول\r\nلا إله الا اللَّه استغفر اللَّه\r\nبهترين عبادتست قال اللَّه العزيز الحكيم فَاعْلَمْ أَنَّه لا إِله إِلَّا اللَّه وَاسْتَغْفِرْ لِذَنْبِكَ و نيز فرموده كه هر كه استغفار بسيار كند حق تعالى او را از همهء هم و غم\r\n","description":"","footnote":"","page_name":" 337 ","page_number":337},
  {"content":"\r\nفرج دهد و از هر مضيقى او را بيرون آورد و روزى او را به آن رساند از جايى كه هرگز گمان نداشته باشد و صحيفهء عمل او را به آسمان برند و آن مانند روشنى آفتاب درخشنده و نور دهنده باشد و بهترين اوقات استغفار سحر است و بعد از صبح و عصر چه حقتعالى در قرآن مجيد مدح كسانى كرده كه در وقت سحر به استغفار مشغول شوند حيث قال وَالْمُسْتَغْفِرِينَ بِالأَسْحارِ و مرويست كه ابا قمقام نزد ابو الحسن عليه السلام آمد و شكايت كرد از ضيق معيشت و پريشانى روزگار آن حضرت فرموده كه هر روز بعد از نماز صبح ده بار بگو\r\nسبحان اللَّه العظيم و بحمده استغفر اللَّه و اسئله من فضله\r\nو بعد از آن يك بار بگوى\r\nسبحان اللَّه العظيم و بحمده و لا حول و لا قوة الا باللَّه العلى العظيم\r\nو ابو القمقام روايت كند كه من به اين التزام نمودم در اندك روزى جماعتى از باديه آمدند و مرا خبر دادند كه مردى از قوم تو مرده است و وارثى غير از تو ندارد من رفتم و مال او را به تصرف خود درآوردم و مستغنى شدم و بعد از آن درويشى به من نرسيد و تلعكبرى باسناد خود از صادق ع روايت كرده كه پيغمبر ص فرموده كه هر كه هر روز يك بار بعد از نماز عصر بگويد\r\nاستغفر اللَّه الذى لا إله الا هو الحى القيوم ذو الجلال و الاكرام و اسئله ان يتوب على توبة عبد ذليل خاضع فقير بائس مسكين مستكين مستجير لا يملك لنفسه نفعا و لا ضرا و لا حياة و لا موتا و لا نشورا\r\nحق تعالى امر كند بهر دو فرشته كه حافظ عمل اويند تا صحيفه عمل او را پاره پاره كنند و هر چه در آن نوشته باشد محو كنند و ديگر احاديث كه در باب فضيلت ذكر از حضرت رسالت ص و ائمه اطهار ( صلواة اللَّه و سلامه عليه و عليهم اجمعين ) ماثور است حواله بكتب اصحابست به جهت انجرار مبحث باكثار و اطناب بنا بر اين درختم اينباب اكتفاء بذكر تقسيم ذكر نموده بعد از آن شروع در تفسير آيهء ديگر ميرود بايد دانست كه ذكر بر سه قسمست ذكر بدل و ذكر بلسان و ذكر بساير جوارح اول عبارتست از نظر و فكر در بدايع الهى و صنايع پادشاهى كه سبب سكون نفس و طمانينه قلب است كقوله تعالى أَلا بِذِكْرِ اللَّه تَطْمَئِنُّ الْقُلُوبُ و اين سر همه عبادات است و لهذا\r\nقال رسول اللَّه ص تفكر ساعة خير من عبادة ستين سنة\r\nدوم ذكر بلسان و آن قائل شدن است بتسبيح و تهليل و تكبير و غير آن چنان كه مفصلا گذشت سيم ذكر بجوارح كه آن نماز است و روزه و حج و جهاد و بعضى از علماء گفته‌اند كه ذكر بر سه نوع است ذكر الالاء و ذكر الاسماء و ذكر رب الارض و السماء اما ذكر الالاء فقوله وَاذْكُرُوا نِعْمَتَ اللَّه و اما ذكر الاسماء فقوله وَاذْكُرِ اسْمَ رَبِّكَ وَتَبَتَّلْ إِلَيْه تَبْتِيلًا و اما ذكر اللَّه فقوله اذْكُرُوا اللَّه ذِكْراً كَثِيراً ابو سعيد خدرى روايت كند كه چون اين آيه آمد كه اذْكُرُوا اللَّه ذِكْراً كَثِيراً رسول چندان ذكر كرد كه كافران گفتند محمد ص ديوانه شده و بعد از آن گفت كه حقتعالى سه چيز را بسه چيز موعود ساخته يكى ذكر را بذكر در كريمهء * ( فَاذْكُرُونِي أَذْكُرْكُمْ ) * دوم و فارا بوفاء در آيهء أَوْفُوا بِعَهْدِي أُوفِ بِعَهْدِكُمْ سيم فسحت را بفسحت كه فَافْسَحُوا يَفْسَحِ اللَّه لَكُمْ محققان گفته اند\r\n","description":"","footnote":"","page_name":" 338 ","page_number":338},
  {"content":"\r\nكه ذكر لسان منتج محبت او سبحانه است ببنده هم چنان كه در حديث قدسى واقع شده كه\r\nلا يزال العبد يذكرنى و اذكره حتى عشقنى\r\nيعنى هميشه بنده مرا ياد مىكند و من او را ياد ميكنم تا كه مرا عاشق خود ميگرداند دوم ذكر دل و جان كه عبارتست از كمال محبت كه آن را عشق خوانند يكى از عرفا را پرسيدند كه چرا از شما ذكر زبان كمتر ميشنويم فرمود كه زبان بيگانه است در ميان نگنجد واسطى گفته كه حقيقت ذكر دل نسيان ذكر است و مستغرق بمذكور و عزيزى در اينباب فرموده :\r\n\r\nجز ياد توام از دل ناشاد برفت\r\nوز سينه هواى گل و شمشاد برفت\r\n\r\n\r\nمستغرق ذكر تو چنانم كه دگر\r\nدر ذكر توام ذكر تو از ياد برفت\r\n\r\nو چون دوام ذكر مستلزم حبس نفس است از مشتهيات مقبحه و تنفير آن از اينجهت در عقب آن امر بذكر ميفرمايد كه * ( يا أَيُّهَا الَّذِينَ آمَنُوا ) * اى كسانى كه گرويده‌ايد * ( اسْتَعِينُوا ) * يارى جوييد بر قيام به حقوق الهى * ( بِالصَّبْرِ ) * بشكيبايى از معاصى و حظوظ نفس از امور مستقبحه كه كليد در نجاتست * ( وَالصَّلاةِ ) * و به نماز كه ام عباداتست و معراج مؤمنين و مناجات برب العالمين * ( إِنَّ اللَّه ) * بدرستى كه خداى تعالى * ( مَعَ الصَّابِرِينَ ) * با صبر كنندگان است بحفظ و حمايت و نصرت و رعايت در جميع حالت و اجابت دعوة از أمير المؤمنين عليه السّلام روايتست كه صبر بر دو قسم است صبر بر مكروهات و صبر بر آنچه محبوب نفس باشد از مستلذات و نزد بعضى صبر بمعنى صوم است چنانچه در ما تقدم مذكور شد و در مجمع آورده كه چون صلاة متضمن ذكر است و خشوع و تلاوت قرآن كه مشتمل است بر وعده و وعيد و بيان هدايت و اين داعيست بحسنات و زاجر از سيئات از اين جهت تخصيص بذكر آن كرده از ساير عبادات و علما را اختلافست در آنكه استعانت بصبر و صلاة بر چه چيز است بعضى بر آنند كه مراد استعانتست به آن بر جميع طاعات فكانه قال ( استعينوا بهذا الضرب من الطاعة على غيره من الطاعات ) و نزد جمعى ديگر استعانت است به آن بر جهاد در راه خدا بدليل آيهء آتيه و در * ( إِنَّ اللَّه مَعَ الصَّابِرِينَ ) * دو وجه است يكى آنكه حقتعالى با صابران است بمعونة و نصرة چنان كه گذشت يقال ( السلطان معك فلا تبال مما لقيت ) دوم آنكه مراد آنست كه او سبحانه با ايشان است بتوفيق و تشديد يعنى حقتعالى ارتكاب عبادات و اجتناب از مقبحات بر ايشان آسان گرداند و نظير اينست قوله وَيَزِيدُ اللَّه الَّذِينَ اهْتَدَوْا هُدىً و جايز نيست كه مع اينجا بمعنى خود باشد كه آن اجتماع است در مكان زيرا كه اين از صفات اجسام است ( تعالى اللَّه عن ذلك علوا كبيرا ) و در آيه دلالت است بر آنكه صلاة لطفيست از خدا بر بنده چه اوامر نموده باستعانت به آن و مؤيد اينست قوله تعالى إِنَّ الصَّلاةَ تَنْهى عَنِ الْفَحْشاءِ وَالْمُنْكَرِ و چون حقتعالى امر فرمود باستعانت به صبر و صلاة بر عبادت شاقه كه معظم آن\r\n","description":"","footnote":"","page_name":" 339 ","page_number":339},
  {"content":"\r\nجهاد است در عقب آن ميفرمايد كه * ( وَلا تَقُولُوا لِمَنْ يُقْتَلُ ) * و مگوييد مر آن كس را يعنى در حق كسى كه كشته شود * ( فِي سَبِيلِ اللَّه ) * در راه خدا يعنى در جهاد * ( أَمْواتٌ ) * كه ايشان مردگانند اين خبر مبتداء محذوفست اى ( هم اموات ) و جمله مفعول به قول است مرويست كه صحابه بعد از حرب بدر ذكر شهدا مىكردند و ايشان چهارده تن بودند شش از مهاجر و هشت از انصار بعضى بر سبيل تحسر ميگفتند كه بيچاره فلان كه در روز بدر جان شيرين را بداد و از لذات دنيا محروم شد و مرد حق سبحانه فرموده كه ايشان را مرده نخوانيد * ( بَلْ أَحْياءٌ ) * بلكه ايشان زندگانند در حضرت ما * ( وَلكِنْ لا تَشْعُرُونَ ) * و ليكن شما نميدانيد كيفيت آن حياة را زيرا كه ادراك آن بعقل متصور نيست و در انوار گفته كه در اين تنبيه است بر آنكه حياة ايشان بجسد نيست و از جنس چيزى نيستند كه محسوس شوند به آن مانند حيوانات بلكه حياة ايشان امريست كه بعقل مدرك نميشود پس ادراك آن بوحى است از حسن منقولست كه شهدا نزد خدا زندگانند و صبح و شام ارزاقرا بر ارواح ايشان عرض ميكنند پس روح و فرح بايشان ميرسد هم چنان كه آتش را عرض ميكنند بر ارواح آل فرعون صبح و شام كما قال النَّارُ يُعْرَضُونَ عَلَيْها غُدُوًّا وَعَشِيًّا پس در غدو و عشى وجع و الم بايشان ميرسد و در اين دلالتست بر آنكه ارواح جواهرند قائم بنفس خود مغاير آنچه محسوس مىشود از بدن و بعد از موت بصفة دراكية باقى ميمانند و جمهور صحابه و تابعين بر اينند و آيات و سنن بر اين ناطق است و بنا بر اين پس تخصيص شهدا به جهت اختصاص ايشانست بكمال قرب از حقتعالى و مزيت به جهت و كرامت ايشان نزد حضرت عزت انتهى كلامه و از ابن عباس روايتست كه شهدا زنده‌اند نزد خدا بارواح و اجساد خود و بامداد و شبانگاه روزى بايشان ميرسد و ايشان خرم و شادمانند به آنچه خدا بايشان مىدهد و در مجمع آورده كه\r\nعلما را در شهدا چند قولست قول صحيح آنست كه ايشان زنده‌اند از روى حقيقت تا بروز قيامت و اين قول ابن عباس است و قتاده و مجاهد و حسن و عمرو بن عبيد و و اصل بن عطا و مختار جبائيست و رمانى و جميع مفسران دوم آنكه ايشان روز قيامت زنده خواهند شد و مثاب خواهند گشت و بنا بر اين اسناد احياء بايشان بر سبيل مجاز باشد از قبيل تسميهء شيء باسم ما يؤل اليه و اين قول مختص است ببلخى و كسى ديگر بر اين نرفته سيم آنكه زنده‌اند بدين و طاعة و هدى يعنى مگوييد كه ايشان مردگانند در دين بلكه زندگانند بايمان و عبادت و هدايت و مثل اينست تسميه ضلال بموت و هدايت بحياة چهارم آنكه زنده‌اند بجميل ذكر و ثنا هم چنان كه حضرت أمير المؤمنين عليه السّلام فرموده كه\r\nهلك خزان الاموال و العلماء باقون ما بقى الدهر اعيانهم مفقودة و آثارهم فى القلوب موجودة\r\nو معتمد قول اول است\r\n","description":"","footnote":"","page_name":" 340 ","page_number":340},
  {"content":"\r\nزيرا كه اجماع جميع مفسران بر آنست و ديگر اينكه خطاب با مؤمنان است و ايشان ميدانند كه شهدا بر حقاند و بر سمت هدايت منشور و محشور خواهند شد در روز قيامت پس قوله * ( وَلكِنْ لا تَشْعُرُونَ ) * جايز نباشد به جهت شعور ايشان به اين و اقرار ايشان به اين و ديگر حمل حياة بر ذكر جميل مبطل تخصيص ايشانست به آنچه همهء علما و صلحاى امت متسم به اين سمةاند و چون روزى كه عبارت از اكل و شربست بدون بدن محال است پس شهدا نزد خدا زنده خواهند بود بارواح و اجساد نه بارواح فقط اگر گويند كه ما جثهء شهدا مىبينيم كه بر زمين افتاده و هيچ از علامات احيا در او مرئى نميشود گوئيم اصحاب ما تصريح كرده‌اند كه بعد از مفارقت ارواح از اجساد شهدا حقتعالى اجسادى را خلق مىكند كه من جميع الوجوه مماثل اجسادى باشد كه در دنيا داشته‌اند و ارواح ايشان را به آن نقل مىكند و در بهشت به آن اجساد متنعمند تا روز حشر و بعد از حشر نقل ارواح ايشان كند از اجساد دوم به اين اجساد و حساب ايشان كرده ببهشتشان در آرد و چون التذاذ بنعم و تالم به عذاب اليم راجع بنفس است كه انسان عبارت از آن است نه بدن پس در ايصال نعم و نقم به آن احتياج بجسد اول نباشد و از جمله روايات داله بر اين مطلب شيخ ابو جعفر طوسى ره در تهذيب الاحكام و شيخ شهيد رض در ذكرى ذكر كرده‌اند مسند بعلى بن مهزيار از قاسم بن محمد و او از حسين بن احمد و وى از يونس بن ظبيان كه گفت نزد ابو عبد اللَّه عليه السّلام نشسته بودم آن حضرت فرمود\r\nما يقول الناس فى ارواح المؤمنين\r\nمردمان چه ميگويند در ارواح مؤمنان گفتم ميگويند كه ( فى حواصل الطير خضر فى قناديل تحت العرش ) در حوصلهاى مرغان سبزند در قنديلهايى كه در زير عرشند آن حضرت فرمود\r\nسبحان اللَّه المؤمن اكرم على اللَّه من ان يجعل روحه فى حوصلة طاير اخضر\r\nيعنى سبحان اللَّه مؤمن گرامىتر از آن است كه حق تعالى روح او را در حوصلهء مرغ سبز در آورد\r\nيا يونس اذا قبضه اللَّه صير روحه فى قالب كقالبه فى الدنيا فياكلون و يشربون فاذا قدم عليهم القادم عرفوه بتلك الصورة التي كانت فى الدنيا\r\nاى يونس چون حقتعالى قبض روح مؤمن كند آن روح را در قالبى نقل كند كه مانند قالب او باشد در دنيا پس در بهشت خورند و آشامند و هر گاه كه آيندهء از دنيا نزد ايشان آيد او را بشناسند به همين صورت كه در دنيا بوده باشد و نيز از ابى تميم و حمياوى نقلكرده‌اند كه ابو بصير روايت كند كه از ابى عبد اللَّه عليه السّلام پرسيدم از ارواح مؤمنين فرمود كه\r\nفى الجنة على صورة ابدانهم لو رايته لقلت فلان\r\nيعنى ارواح مؤمنان در بهشت بر صورت بدنهاى خود باشند بر وجهى كه چون او را ببينى گويى اين فلان است و اما جمعى از اصحاب ما كه قائلند بر آنكه انسان اين هيكل و شكل هيئت مشاهد است و ارواح نفس است كه متردد است بر مخارق حيوان و از اجزاى هوا است مىگويند كه حقتعالى تلطيف اجزاى ايشان نمايد تا بمرتبهء كه ممكن\r\n","description":"","footnote":"","page_name":" 341 ","page_number":341},
  {"content":"\r\nنباشد كه كمتر از آن زنده تواند بود و بعد از آن ايصال نعم كند بواو و اگر چه هيكل او بر وجه كمال نباشد زيرا كه اجزا بر طريق ما كان شرط حلول روح نيست در آن و بعضى ميگويند كه ميتواند بود كه جثه شهدا كه بر زمين افتاده باشد حياة داشته باشد و لذات به آن و اصل شود مانند زندهء كه در خواب باشد لذات به او و اصل مىشود و آن محسوس غير نميشود چه در خواب انواع التذاذ و اصناف بمتجه و سرور مييابد و اينكه در حديث آمده كه منكر و نكير بعد از سؤال قبر بمؤمن گويند كه\r\nنم نومة العروس\r\nمصدق اين است و در آيه دلالتست بر صحت مذهب ما در سؤال قبر و اثابهء مؤمن در آن و عقاب عصاة در آن هم چنان كه در احاديث صحيحه متواتر و متضافر است و اينكه بلخى حمل آيه كرده بر حياة حشر جهت آنست كه منكر عذاب قبر است و از حضرت رسالت صلَّى اللَّه عليه و آله و سلم مروى است كه حق تعالى شهدا را شش خصلت كرامت ميفرمايد يكى آنكه اول قطرهء خون كه از بدن شهيد بر زمين رسد جملهء گناهان او را عفو نمايد دوم منزلتى كه در بهشت نامزد او باشد به او نمايد سيم هفتاد و دو حور عين را به او دهد چهارم او را از فزع اكبر و عذاب قبر ايمن گرداند و بحيلهء ايمانش بيارايد پنجم تاج وقار از ياقوت سرخ كه بهتر باشد از دنيا و هر چه در او است بر سر او نهد ششم شفاعة او را در حق هفتاد كس از اقربا قبول فرمايد و چون حق تعالى بيان چيزى نمود كه بندگان را به آن تكليف فرموده از عبادات در عقب آن بيان چيزى مىفرمايد كه امتحان كند ايشان را به آن از فنون مشقات و ميفرمايد كه * ( وَلَنَبْلُوَنَّكُمْ ) * خطاب باصحاب پيغمبر صلَّى اللَّه عليه و آله و سلَّم است با ساير اهل تكليف و معنى اينست كه هر آينه ميآزمائيم شما را يعنى با شما معامله از مايندگان ميكنيم و اگر چه حال شما بر ما پوشيده نيست اما ميخواهيم كه عيار كار و بار هر كس بر محك امتحان ظاهر گردد تا بر عالميان ظاهر شود كه كدام از شما صابرند بر بلا و مستسلم قضا شده‌اند و سر تسليم را برضاى او نهاده‌اند و چه كسانيند كه به جهت بيصبرى و عدم رضا به قضاى بارى از ايشان ممتاز شده‌اند و اين آزمايش به چند نوعست * ( بِشَيْءٍ مِنَ الْخَوْفِ ) * به چيزى اندك از بيم دشمن در غزايا از ترس حق تعالى تقليل شيء نسبت به آن چيزى است كه حق تعالى ايشان را از آن نگاه مىدارد تا تخفيف مشاق نمايد بر ايشان و بنمايد بايشان كه رحمت واسعهء او مفارقت نميكند از ايشان يا نسبت به آن چيزى كه معاندان ايشان را رسد در دنيا و در آخرت و اخبار ايشان بابتلا قبل از وقوع آن به جهت آنست كه تا توطين نفوس خود نمايند بر آن * ( وَالْجُوعِ ) * و ديگر به چيزى اندك از گرسنگى كه آن قحط است و تنگى و يا روزه داشتن * ( وَنَقْصٍ مِنَ الأَمْوالِ ) * و نقصان بعضى از مالها كه بتاراج حادثات رود در غزايا و غير آن از آفات\r\n","description":"","footnote":"","page_name":" 342 ","page_number":342},
  {"content":"\r\nروزگار مانند خسران تجارات و هلاكت مواشى و غير آن و گويند مراد اخراج زكاتست و صدقات * ( وَالأَنْفُسِ ) * و نقصان نفسها بقتل در غزوات يا به بيمارى و ضعف به پيرى * ( وَالثَّمَراتِ ) * و نقصان ميوه ها و تلف محصولات بآفات سماوى و ارضى يا به جهت مشغولى بغزا از تربيت آن غافل شوند يا مرگ فرزندان كه ميوه باغ دلند و از حضرت رسالت پناه نقل است كه چون فرزند بندهء مؤمن بميرد حقتعالى با ملائكه گويد\r\nقبضتم ولد عبدى\r\nقبض كرديد روح فرزند بندهء مرا گويند بلى باز ميفرمايد\r\nأ قبضتم ثمرة قلبه\r\nقبض ميوهء دل او كرديد گويند نعم فرمايد\r\nما ذا قال عبدى\r\nبندهء من نزد آن حال چه گفت گويند\r\nحمدك و استرجع\r\nحمد تو كرد و بكلمهء إِنَّا لِلَّه وَإِنَّا إِلَيْه راجِعُونَ تكلم نمود پس فرمايد كه\r\nابنوا لعبدى بيتا فى الجنة و سموه بيت الحمد\r\nاز براى بندهء من خانه بنا كنيد در بهشت و آن را ( بيت الحمد ) نام كنيد * ( وَبَشِّرِ الصَّابِرِينَ ) * و بشارت ده اى محمد صبر كنندگان را در اين مشاق و مكاره بجزيل مثوبة و جميل عاقبة و گويند خطاب بهر كسى است كه از شان او بشارت باشد و اين صابرانى كه مستحق بشارتند * ( الَّذِينَ ) * آنانند كه * ( إِذا أَصابَتْهُمْ مُصِيبَةٌ ) * چون برسد ايشان را بليتى و مصيبتى و اذيتى و مكروهى توطين نفس خود بر آن نموده به جهت احتساب اجر * ( قالُوا ) * گويند بر وجه اعتراف بانقياد حكم قضا و اتصاف بتسليم و رضا * ( إِنَّا لِلَّه ) * بدرستى كه ما از آن خداونديم و مملوك اوئيم و بكمند بندگى او در بنديم پس در هر چه از مولى ببنده رسد جز رضا و تسليم چارهء نباشد * ( وَإِنَّا إِلَيْه راجِعُونَ ) * و بدرستى كه ما بسوى مجازاة و مكافاة او باز گردندگانيم و رجوع ما به حضرت او خواهد بود و جزا فراخور كردار ما بما خواهد رسانيد پس به حكم او خورسند باشيم تا موجب ثواب ابد گرديم و اگر از آنچه مراد او است سر به پيچيم مستحق عذاب او شويم :\r\n\r\nسر قبول ببايد نهاد و گردن طوع\r\nكه هر چه حاكم عادل كند همه داد است\r\n\r\nقول اول اقرار است بعبودية و ثانى اعترافست ببعث و نشور بدانكه مصيبة هر چيزيست كه به انسان رسد از مكروه\r\nلقوله صلَّى اللَّه عليه و آله كل شيء يؤذى المؤمن فهو مصيبة\r\nهر چيزى كه موجب اذيت مؤمنست آن مصيبت او باشد چنان كه از عكرمه روايت است كه شبى چراغ نزد رسول ص منطفى شد فرمود * ( إِنَّا لِلَّه وَإِنَّا إِلَيْه راجِعُونَ ) * گفتند يا رسول اللَّه اين نيز مصيبت باشد فرمود بلى هر چيزى كه كسى را برنجاند مصيبت باشد و صبر باسترجاع منحصر نيست بلسان بلكه بقلب نيز هست به اين وجه كه تصور كند آن چيزى را كه از جهت آن مخلوق شده چه آن راجع به او سبحانه است و متذكر نعم او شود كه بر او است تا ببيند آن چيزى را كه بر او باقى ماندهء اضعاف آنچه حقتعالى استرداد آن كرده تا آن مسترد متهون شود بر نفس او و استسلام نمايد به آن و گفتن كلمه ( استرجاع ) در حين\r\n","description":"","footnote":"","page_name":" 343 ","page_number":343},
  {"content":"\r\nمصيبت موجب ثواب عظيمست سعيد بن جبير گفته كه كلمهء استرجاع را از جميع امت بدين امت مرحومه عطا فرموده‌اند نه به غير ايشان و اگر نه بايستى كه يعقوب عليه السّلام نزد فقدان يوسف عليه السّلام بجاى ( يا اسفا انا للَّه ) گفتى أمير المؤمنين عليه السّلام فرمود كه\r\nان قولنا انا للَّه اقرار على انفسنا بالملك و انا اليه راجعون اقرار على انفسنا بالهلك\r\nو ذكر اين كلمه نزد مصيبت مؤذّن است بر آنكه حق تعالى جبران كند اگر عدل باشد و مشعر بر نصفت و عدالت و انتقام از فاعل آن اگر ظلم باشد و تقدير اينست كه ( انا للَّه تسليما لامره و رضا بتدبيره و انا اليه راجعون ثقة بانا نصير على عدله و انفراده بالحكم فى اموره ) و در حديث آمده كه هر كه استرجاع كند نزد مصيبت حقتعالى جبر مصيبت او كند و عاقبت او را نيكو گرداند و او را خلفى صالح بدهد كه راضى باشد از او و نيز فرموده هر كه را مصيبتى برسد و او استرجاع نمايد و اگر چه بعد از تقادم عهد باشد از آن حق تعالى اجر آن را براى او بنويسد كه مثل اجر او باشد در روز مصيبت و صادق عليه السّلام از آباى گرام خود نقلكرده كه حضرت رسول فرموده كه چهار چيزند كه هر كه آن را منظور خود دارد و به آن عمل كند از اهل بهشت باشد يكى آنكه عصمت او شهادت ( ان لا إله الا اللَّه ) باشد دوم چون نعمة حقتعالى به او رسد گويد الحمد للَّه سيم چون خطيئه كند بگويد اسْتَغْفِرِ اللَّه چهارم چون مصيبتى به او برسد بگويد * ( إِنَّا لِلَّه وَإِنَّا إِلَيْه راجِعُونَ ) * و حضرت رسالت ص در بعضى ادعيه فرموده‌اند كه\r\nاعددت لكل هول لا إله الا اللَّه و لكل هم و غم ما شاء اللَّه و لكل ذنب استغفر اللَّه و لكل مصيبة انا للَّه\r\nام سلمه روايت كند كه از رسول ص شنيدم كه گفت هر كه وى را مصيبتى پيش آيد و بگويد * ( إِنَّا لِلَّه وَإِنَّا إِلَيْه راجِعُونَ ) * و بعد از آن بگويد\r\nاللهم اجبرنى فى مصيبتى و اخلفنى خيرا منها\r\nحق تعالى عوض آن را بهتر از آن بوى دهد و چون ابو سلمه را وفات رسيد من اين كلمات را گفتم و با خود انديشه كردم كه در ميان مردمان بهتر از او كه تواند بود بعد از مدتى رسول صلَّى اللَّه عليه و آله خاطب ابى بلتعه را بخطبه من فرستاد گفتم من زنى غيورم و دخترى دارم وض ؟ ؟ ؟ هء خود را نميتوانم ديد پس چگونه لياقت صحبت آن حضرت داشته باشم حضرت فرمود دخترش را حقتعالى كفايت كند و غيرتش را من دعا كنم تا زايل گردد پس مرا بنكاح درآورد و چنان شد كه بر زبان مبارك آن حضرت گذشت انس بن مالك روايت كند كه روزى رسول صلَّى اللَّه عليه و آله زنى را ديد كه بر كودك خود ميگريست فرمود اى زن\r\nاتقى اللَّه و اصبرى\r\nاز خدا بترس و صبر كن بر اين مصيبت گفت از مصيبت خبر ندارى كه چنين مىگويى اگر شمهء از آن ميديدى مرا منع نميكردى و چون آن حضرت از او بگذشت او را گفتند اينمرد را نشناختى كه چنين گستاخى كردى اين رسول خدا صلَّى اللَّه عليه و آله است زن چون اين بشنيد برجست و بر اثر آن حضرت روان شد و تضرع و زارى كرده از آن تايب شد و گفت ( يا رسول اللَّه ) معذورم دار كه تو را نشناختم آنچه فرمودى انقياد\r\n","description":"","footnote":"","page_name":" 344 ","page_number":344},
  {"content":"\r\nنمودم و سپر صبر در سر كشيدم رسول ص فرمود\r\nالصبر عند الصدمة الاولى\r\nصبر نزد زخم اولى است كه اصعبست يعنى مصيبة هر كه بيشتر باشد مزد صبر او بر آن اكثر باشد و ذو النون مصرى گويد بمقبرهء بگذشتم زنى نيكو صورت را ديدم ميگريد و نزد قبرى چند نشسته و بيتى چند ميخواند مشعر بر عظم مصيبت خود او را گفتم ترا چه رسيده گفت دو پسر داشتم كه راحت دل و آسايش جان من بودند روزى پدر ايشان گوسفندى را ذبح كرد و كارد را آنجا بگذاشت و برفت و من مشغول كارى بودم و بجست و جوى ايشان نپرداختم پسر مهتر كهتر را گفت بيا تا تو را بگويم كه پدر گوسفند را چگونه كشت پس دست و پاى او را بهم بست و وى را بخوابانيد و كارد بر گلوى وى ماليد و او را بكشت چون خبر يافتم بانگ بر وى زدم بگريخت و پناه بكوهى برد چون پدر ايشان آمد من صورت واقعه را به او باز گفتم وى بطلب پسر رفت و بسيار بگرديد و چون او را باز يافت شير وى را دريده بود پس او را بر دوش بسته باز آورد از اين حركت تشنگى عظيم بآنمرد رسيده بود بر زمين افتاد و ساعتى بطپيد و متوفى شد و در همان روز پسركى ديگر خرد داشتم و من طعام ميپختم چون به كار پدر و پسر مشغول شدم آن پسر نزديك ديگ طعام رفت و آن را بيفكند و بر خود ريخت و سوخته شد و بمرد در يك روز اين همه مصيبت به من رسيد و اكنون به غير از صبر چارهء ندارم و با خود انديشه ميكنم كه اگر صبر و جزع دو مرد بودندى و با يكديگر مقاتله كردندى صبر غالب شدى من تعجب كردم از شكيبايى آن زن و جزع و فزع نكردن او و أمير المؤمنين ع فرموده كه\r\nان صبرت جرت عليك المقادير و انت مأجور و ان جزعت جرت عليك المقادير و انت مأزور\r\nاگر صبر كنى قضا بر تو جارى شود و مزد صبر تو جز به تو نرسد و اگر جزع كنى قضا بر تو جارى گردد و تو گناه كار باشى انس مالك گويد كه مردى از اصحاب رسول خدا ص كه هميشه در ملازمت آن حضرت بودى پسرش متوفى شد وى بسيار ميگريست رسول ص فرمود كه وى را بخوانيد چون حاضر شد فرمود كه اى فلان بهشت را هشت در است و دوزخ را هفت راضى نيستى كه بهر درى از بهشت كه داخل شوى پسرت را به بينى ايستاده گويد اى پدر من بىتو در بهشت نميروم آن مرد خوشحال گشت صحابه گفتند يا رسول اللَّه اين كرامت مخصوص به او است يا هر كه مصيبت فرزند ديده باشد در اين داخل است فرمود نه اين كرامت شامل همهء اهل ايمان خواهد بود گاهى كه صبر كنند و نيز انس روايت كند كه مردى بود از اصحاب كنيهء او ابو طلحه پسرش فوت شد مادر برخاست و آن كودك را در خانه پنهان كرد و برخاست و طعامى بپخت مرد درآمد و گفت بيمار ما چگونه است زن گفت امشب ساكنتر است پس طعام پيش آوردند و بخوردند و جامهء خواب انداختند و بخفتند و مرد خلوت كرد و از غسل فارغ شد چون آخر شب خواست كه بيرون رود زن گفت يا ابا طلحه فلان كس عاريتى از كسى ايستده بود و\r\n","description":"","footnote":"","page_name":" 345 ","page_number":345},
  {"content":"\r\nمدتى از آن تمتع گرفته اكنون صاحبش آن را از وى طلب مىكند وى از آن كراهت دارد و نمى خواهد كه وديعهء او را رد كند ابا طلحه گفت بيخرد و بىانصاف كسى خواهد بود زن گفت بدان كه آن پسر كه بعاريت خدا بما داده بود از ما گرفت پس شرط ديندارى و حق گذارى آنست كه با رضا و تسليم قرين شويم و با صبر و سپاس دارى همنشين مرد گفت نيكو گفتى * ( إِنَّا لِلَّه وَإِنَّا إِلَيْه راجِعُونَ ) * چون از تجهيز وى فارغ شد نزد رسول ص آمد رسول ص فرمود\r\nبارك اللَّه فى ليلتكما\r\nخدا شب گذشتهء شما را بر شما مبارك گر داناد پس حقتعالى پسرى ديگر به او داد و عقبش از وى باز ماند * ( أُولئِكَ ) * آن گروه كه در مصايب صبر و شكيبايى ورزند و رجوع بكلمهء استرجاع نمايند * ( عَلَيْهِمْ صَلَواتٌ ) * بر ايشان است رحمتهاى بسيار * ( مِنْ رَبِّهِمْ ) * از نزد پروردگار ايشان * ( وَرَحْمَةٌ ) * و نعمت عظيمه و گفته‌اند مراد از رحمت بهشتست چه بهشت را بعنوان رحمت ذكر فرموده در كريمهء وَأَمَّا الَّذِينَ ابْيَضَّتْ وُجُوهُهُمْ فَفِي رَحْمَتِ اللَّه * ( وَأُولئِكَ هُمُ ) * و آن گروه ايشانند نه غير ايشان * ( الْمُهْتَدُونَ ) * راه يافتگان به حق و صواب كه آن رضا و تسليم است يا به كلمه استرجاع كه ثواب عظيم بر آن مترتب است يكى از اصحاب روايت كرده كه حضرت چون اين آيه خواندى گفتى\r\nنعم العدلان\r\nيعنى صلوات و رحمت نيكو دو عدل يكديگرند و دو تاى بار هم سنگ\r\nو نعم العلاوة الاهتداء\r\nو اهتدا خوش سرباريست و در انوار آورده كه ( صلاة ) در اصل بمعنى دعا است و از جانب حق تعالى تزكيه و مغفرتست و جمع آن تنبيه است بر كثرة و تنوع آن و مراد برحمت لطف و احسان است عاجلا و اجلا انتهى كلامه از جعفر بن محمد الصادق عليهم السلام مرويست كه سبب نزول اين آيه آن بود كه چون حق تعالى آيه وَإِذِ ابْتَلى إِبْراهِيمَ رَبُّه بِكَلِماتٍ فَأَتَمَّهُنَّ انزال فرمود رسول خدا ص فرمود\r\nنعم الخليل ابراهيم ابتلى فصبروا عطى فشكر و لو لا انى اخاف عترتى لسالت لهم الامانة و ما لهم و الدنيا فانهم خلقوا للآخرة و خلقت الدنيا لهم\r\nنيكو دوستى بود ابراهيم ع ابتلا و امتحان او كردند بانواع مشقت و او صبر كرد و اصلا چيزى كه دلالت بر جزع و بىصبرى كند از او صادر نشد و نعمت به او دادند بشكر گذارى آن اقدام نمود و به هيچ وجه اثر كفران از او مشاهده نگشت و به جهت اين خلعت امامت در بر او كردند و اگر من بر عترة خود نميترسيدم براى ايشان از حق تعالى امامت ميخواستم چه ايشان براى آخرت آفريده شده‌اند و دنيا براى ايشان مخلوق گشته جبرئيل ع آمد و اين آيه يعنى و لنبلونكم الخ آورد آن حضرت أمير المؤمنين ع را طلبيد و اين آيه بر او خواند و فرمود\r\nهذه كلماتك و كلمات ابراهيم هى الشمس و القمر\r\nاين كلمات تست كه اقتفا به آن منتج مرتبهء امامتست و كلمات ابراهيم شمس و قمر بود كه به آن رتبهء امامت يافت ( و لقد\r\n","description":"","footnote":"","page_name":" 346 ","page_number":346},
  {"content":"\r\nسبقت اجابت اللَّه مسئلتى ) و بتحقيق كه پيشى گرفت اجابت حقتعالى بر مسئله من يعنى پيش از آنكه براى تو امامت طلبم حقتعالى اجابت آن فرمود پس ابتلاى ابراهيم به اين كلمات است كه فَلَمَّا جَنَّ عَلَيْه اللَّيْلُ رَأى كَوْكَباً تا آخر و ابتلاى تو به اين كلمات كه وَلَنَبْلُوَنَّكُمْ بِشَيْءٍ مِنَ الْخَوْفِ تا آخر يعنى امتحان كرديم شما را اى أَهْلَ الْبَيْتِ به چيزى از خوف در وقت قتال و جهاد و جدال و اين امتحان كه او را بود در ثبات حرب و عدم مبالات او از ابطال و شجعان كفره هيچكس از اصحاب را نبود چه هر كجا سرى از گريبان كفر برآمدى بتيغ آبدار آن را برداشتى و انديشه و خوف در دل خود راه ندادى و شهرة اين بر وجهيست كه هيچكس انكار آن نميتوان كرد و الجوع مراد به آن روزه داشتن آن حضرت است چه در معظم سال به روزه بودى و افطار از كفى چند از سپست جو كردى و گفتى\r\nحسبى من الطعام ما يقيم ظهرى و لا يمنعنى من عبادة ربى\r\nمرا از طعام اين قدر بس است كه پشت مرا راست دارد و از عبادت باز ندارد و از اينجاست كه حقتعالى در حق او فرمود كه وَيُؤْثِرُونَ عَلى أَنْفُسِهِمْ وَلَوْ كانَ بِهِمْ خَصاصَةٌ وَيُطْعِمُونَ الطَّعامَ عَلى حُبِّه مِسْكِيناً وَيَتِيماً وَأَسِيراً إِنَّما نُطْعِمُكُمْ لِوَجْه اللَّه وَنَقْصٍ مِنَ الأَمْوالِ مراد به آن بذل و بخشش و اعطاى آن حضرتست بيانش آنكه حق تعالى فرموده كه الَّذِينَ يُنْفِقُونَ أَمْوالَهُمْ بِاللَّيْلِ وَالنَّهارِ سِرًّا وَعَلانِيَةً و بعضى از علما بر آنند كه مراد به آن منع ايشانست از فدك و فاطمه عليه السّلام در اين باب فرموده كه\r\nكانت لنا فدك من جميع ما اظله الفلك فشحت بها قوم و سخت بها قوم آخرون\r\nيعنى ما را جميع آنچه آسمان بر آن سايه انداخته باغ فدك بود گروهى به آن بخيلى كردند و گروهى به آن سخاوت كردند و بعلو همت خود از سر آن گذشته مراد خودش بود و ساير اهل البيت عليه السّلام و نزد بعضى ديگر مراد به نقص اموال ترك غنيمت است به جهت اشتغال بقتال يعنى تا به جهت مشغول شدن به آن از قتال باز نماند چه همت آن حضرت مصروف بود بر بودن نفوس ابطال نه نفايس اموال و قطع سرهاى سران نه جمع اموال گران ( ان الاسود اسود الغاب همتها يوم الكريهته فى المسلوب لا السلب ) مرويست كه چون عمرو بن عبد ود را از پاى درآورد خواست تا سرش را بردارد عمرو گفت اى پسر عم مرا به تو يك حاجت است فرمود چيست گفت اينكه كشف عورت من نكنى و سلاح و جامه از تن من بيرون نكنى فرمود\r\nذاك اهون شيء على\r\nاين كمترين چيزيست بر من عمر خطاب گفت اى على عليه السّلام چرا درع او را برنداشتى كه در همه عرب مثل آن درع كسى ندارد فرمود كه شرم داشتم كه كشف عورت پسر عم خود كنم و اين براى آن گفت كه عمرو قرشى بود و نقصان انفس آن بود كه وى را خبر دادند بقتل او وى در منبر و غير منبر نيز گفتى كه\r\nما يحبس اشقاها ان يخضبها بدمى\r\nيعنى چه منع مىكند بدبختترين امت را كه ريش مرا به خون سر من خضاب كند و نقصان ميوه ها\r\n","description":"","footnote":"","page_name":" 347 ","page_number":347},
  {"content":"\r\nميوه هاى دل ويست يعنى فرزندان او و رسول وى را خبر داده بود كه حسن را بزهر بكشند و حسين عليه السّلام را در كربلا شهيد كنند و اطلاق ثمرات بر اولاد در كلام عرب شايع است چنان كه مرويست كه يكى از أمير المؤمنين پرسيد كه ( ما بالنا الثمرة احب الينا من الشجرة ) چگونه است كه ميوه ها را دوستتر از درخت داريم يعنى محبت فرزند زاده ها از فرزند بيشتر است فرمود فرزندان دشمنان شمايند لقوله تعالى إِنَّ مِنْ أَزْواجِكُمْ وَأَوْلادِكُمْ عَدُوًّا لَكُمْ و فرزندان ايشان دشمنان ايشانند پس دشمن دشمن باشند و همه كس دشمن دشمن را دوست دارد و نيز صادق عليه السّلام فرمود كه بَشِّرِ الصَّابِرِينَ هم در حق أمير المؤمنين عليه السّلام است كه چون خبر شهادت برادرش جعفر از موته آوردند زبانش به اين كلمات جارى شد كه إِنَّا لِلَّه وَإِنَّا إِلَيْه راجِعُونَ بعدا از آن آن حضرت فرمود كه هيچكس پيش از أمير المؤمنين عليه السّلام اين كلمات را نگفته بود حقتعالى فرمود كه من اين را سنت گردانيدم تا بعد از وى هر مصيبت زدهء كه اقتدا بوى كند من صلوات و رحمت نامتناهى بود كرامت فرمايم و اين آيه دليل است بر آنكه * ( صَلَواتٌ ) * فرستادن بر اهل البيت عليه السّلام جايز است و بنا بر عموم آيه ادنى شخصى كه بر مصيبت صبر كند مستحق صلوات اللَّه باشد پس اهل البيت سيد انام عليهم السلم بطريق اولى كه مستحق صلوات باشند فَكَيْفَ كه آيه خاص باشد بايشان و در زمان بنى اميه و بنى عباس بر اهل البيت عليه السّلام صلوات داده‌اند و كسى انكار اين نكرده و از جمله حسن هانى در حق على بن موسى الرضا عليه السّلام گفته ( مطهرون نقيات جيوبهم تجرى الصلاة عليهم اينما ذكروا ) پس اينكه اهل خلاف منع صلوات كرده‌اند بر اهل بيت سيد انبيا صلوات اللَّه عليهم محض عناد و غايت عداوتست بايشان ( فلعنة اللَّه على معانديهم و مخالفيهم و جاحديهم لعنا كبيرا كثيرا كثيرا ) و چون حق سبحانه ذكر امتحان عباد نمود به تكليف و الزام بمصايب و آلام در عقب اين ذكر احكام حج ميفرمايد كه از جملهء مشقات عظيمه و تكاليف شاقه شرعيه است و ميفرمايد كه * ( إِنَّ الصَّفا وَالْمَرْوَةَ ) * بدرستى كه صفا و مروه كه علم دو كوهند در مكه * ( مِنْ شَعائِرِ اللَّه ) * از نشانهاى خدايست در حج خانهء كعبه يعنى طواف آن دو كوه از اعلام مناسك است و شعاير جمع شعيره است كه بمعنى علامتست و چون طواف آن از اعلام حج است * ( فَمَنْ حَجَّ الْبَيْتَ ) * پس هر كه قصد كند خانه كعبه را باعمال مخصوصه به حج يا احرام * ( أَوِ اعْتَمَرَ ) * يا متوجه زيارت كعبه شود بعملهاى مختصه بعمره * ( فَلا جُناحَ عَلَيْه ) * پس هيچ گناهى نيست بر او * ( أَنْ يَطَّوَّفَ بِهِما ) * آنكه طواف كند به اين دو كوه يعنى سعى نمايد در ما بين آن به اين وجه كه از ( صفا بمروه ) آيد و به عكس تا بهفت بار و حج در لغت قصد است و اعتمار زيارت و در شرع حج عبارتست از قصد ببيت به جهت اداى مناسك مخصوصهء آن و اعتمار زيارت بيت است بر طريق خاص و بدانكه اجماع\r\n","description":"","footnote":"","page_name":" 348 ","page_number":348},
  {"content":"\r\nامت بر آنست كه طواف صفا و مروه مشروعست در ( حج و عمره ) و خلاف در وجوب آنست نزد احمد سنتست لقوله * ( فَلا جُناحَ ) * كه مفهم تخيير است و اين ضعيف است زيرا كه نفى جناح دلالت بر جوازى مىكند كه در معنى وجوب داخل است پس دافع آن نباشد و ابو حنيفه بر آنست كه واجبست و جبر ترك آن بدم است و مالك و شافعى بر آنند كه ركن است\r\nلقوله عليه السّلام اسعوا فان اللَّه كتب عليكم السعى\r\nو جميع فقهاى اماميه بر اينند و مجمع عليه ايشان چنان كه مبين خواهد شد * ( وَمَنْ تَطَوَّعَ خَيْراً ) * و هر كه بطوع و رغبت خود بكند عملى نيكو از زيادتى طواف يا حج و عمره بر سبيل تبرع خيرا صفت مصدر محذوفست اى تطوعا خيرا و يا محذوف الجار است و ايصال فعل به آن و يا نصب آن بتعديهء فعل است به جهت آنكه تطوع متضمن ( فعل و اتى ) است يعنى هر كه بكند نيكويى را * ( فَإِنَّ اللَّه شاكِرٌ ) * پس بدرستى كه خدا جزا دهندهء شكر گويندگان است و اطاعت نمايندگان باضعاف ثواب * ( عَلِيمٌ ) * دانا باعمال بندگان بر وجهى كه هيچ چيز از آن بر او پوشيده و پنهان نيست پس به قدر آنچه واجبست ايصال آن از جزا عالم باشد و در ذكر لفظ شاكر تلطفست بعباد و مظاهرت در احسان و انعام بايشان كما قال مَنْ ذَا الَّذِي يُقْرِضُ اللَّه قَرْضاً حَسَناً و بديهى است كه استقراض از حق تعالى ممتنع است لكن ذكر اين لفظ نموده بر طريق تلطف اى ( يعامل عباده معاملة المستقرض من حيث ان العبد ينفق فى حال غناه فياخذ اضعاف ذلك فى حال فقره و حاجته ) پس همچنين حقتعالى چون با بنده معامله شاكر مىكند از حيثيت آنكه ( ثنا و ثواب ) را براى او واجب ميگرداند از اين جهت خود را شاكر گفته از ابن عباس مرويست كه سبب نزول اين آيه آن بود كه در جاهليت دو بت بودند ( يكى اساف ) نام داشت و ( ديگرى نائله ) اساف بر صورت مردى بود و نائله بر صورت زنى اساف را بر صفا نهاده بودند و نايله را بر مروه و اهل كتاب گفته‌اند كه ايشان مردى و زنى بودند كه در خانه كعبه زنا كردند حقتعالى ايشان را سنگ گردانيد پس يكى را بر صفا نهادند و ديگرى را بر مروه تا خلقان آن را ببينند و از آن عبرت گيرند چون مدت متمادى بر اين برآمد مشركان پنداشتند كه ايشان را براى عبادت نصب كرده‌اند و طواف كعبه جهت تعظيم آنها است بعبادت آنها مشغول شدند و هر وقت كه سعى كردندى دست بر ايشان ماليدندى و بايشان تقرب جستندى و چون زمان اسلام در رسيد و خانه كعبه را از بتان پاك كردند و آن دو سنگ را نيز بشكستند مسلمانان كاره سعى آن بودند و متحرج به آن به جهت آنكه ميپنداشتند كه آن سنت جاهليت و شعار اهل شركست حقتعالى اين آيه فرستاد و رفع توهم و تحرج ايشان نمود و از صادق عليه السّلام روايتست كه آدم عليه السّلام در وقت هبوط بصفا نازل شد و حوا بمروه و به جهت اين صفا را باسم آدم صفى تسميه كردند و مروه را باسم\r\n","description":"","footnote":"","page_name":" 349 ","page_number":349},
  {"content":"\r\nامراة او ( و صاحب كنز العرفان ) در تفسير اين آيه فرموده كه صفا در اصل لغت بمعنى حجر صلبست و واحد آن صفاة است مثل حصى و حصاة و جوهرى از اصمعى نقلكرده كه مرو حجارهء بيض براقست كه قدح نار ميكنند از آن و واحد آن مروه و بعد از آن علم و جبل مشهور شده‌اند در مكه و شعاير اعلام حج است و واحد آن نزد اصمعى شعيره است و نزد غير او شعاره و جناح اثم است و اصل آن از جنوح است بمعنى ميل كردن از قصد و اصل يطوف يتطوف است كه ادغام تا در طا شده و بعد از ذكر سبب نزول آن بر طريقى كه از ابن عباس نقلكرده شد فرموده كه اصل ( تطوع تبرع ) است مأخوذ از ( طاع يطوع طوعا اذا تبرع ) و در اينمقام چند حكم است يكى آنكه سعى نزد ما واجبست و ركن هر كه ترك آن كند عمدا حج او باطل باشد و مالك و شافعى بر اينند\r\n( لان النبى ص قال اسعوا فان اللَّه كتب عليكم السعى و لنصوص اهل البيت ع\r\n) و نزد ابو حنيفه واجب غير ركن است و جمعى از مفسران و برخى از فقهاى عامه بر سنت آن رفته‌اند به جهت ظاهر آيه چه رفع حرج مستلزم وجوب نيست زيرا كه آن اعم از وجوبست و عام مستلزم خاص نيست و جواب از اين آنست كه علم باستلزام از بيان رسول صلَّى اللَّه عليه و آله و بيان ائمه هدى عليه السّلام معلوم شده ( دوم سعى ) هفت شوط است از صفا بمروه شوطيست و به عكس شوط ديگر و نزد بعضى از صفا بصفا شوطيست هم چنان كه طواف خانه كعبه از حجر است بحجر و اين باطل است به جهت عدم نص در بيان پيغمبر صلَّى اللَّه عليه و آله بر آن سيم واجبست ابتداء بصفا و اگر چه و او مفيد ترتيب نيست به جهت حديث متواتر حضرت نبوى صلَّى اللَّه عليه و آله\r\nابدؤا بما بدا اللَّه به\r\nو ديگر آنكه فعل آن حضرت همچنين بوده پس بواجب باشد چهارم آنكه در فَمَنْ تَطَوَّعَ خَيْراً بعضى گفته‌اند كه مراد به آن زيادتيست در سعى ميان صفا و مروه بعد از اتيان بوجوب آن و اين غير صحيح است زيرا كه استحباب سعى ابتداء وارد نشده بلكه اگر شوطى زياده شود بسهو مستحبّ است اكمال اسبوعين و ح مراد اين باشد كه ( و من تطوع بالحج او العمره بعد الإتيان بالواجب ) يا آنكه مراد صعود باشد بصفا و اطاله وقوف بر آن چه در روايت واقع شده كه سنتست وقوف بر صفا به قدر قرائت سورهء بقره بترتيل مرويست كه ان مورث غنا است و نزد بعضى ( خيرا على اطلاقه ) است اى ( اى خير كان من القربات ) انتهى كلامه در نقل است كه ابن عباس جمعى را ديد كه سعى ميكردند فرمود ( هذا ما ورثتكم امكم ام اسماعيل ) اين آنست كه مادر شما كه مادر اسماعيل است به ارث بشما داده چه در وقتى كه تشنه شد بر كوه صفا دويد و در وادى نگريست تا كسى را ببيند و از او احوال آب بپرسد و چون كسى را نديد فرود آمد و بمروه دويد آنجا نيز كسى را نديد تا هفت بار حق تعالى آن را از مناسك حج گردانيد و به جهت موافقت او بر حاجيان واجب ساخت و بعد از بيان حكم حج حث عباد ميفرمايد بر اظهار حق و بيان آن و نهى از اخفا و كتمان آن بقوله * ( إِنَّ الَّذِينَ يَكْتُمُونَ ) *\r\n","description":"","footnote":"","page_name":" 350 ","page_number":350},
  {"content":"\r\nبدرستى كه آنان كه ميپوشند بطمع حطام دنيا * ( ما أَنْزَلْنا ) * آنچه فرو فرستاديم * ( مِنَ الْبَيِّناتِ ) * از نشانهاى روشن مراد احبار يهودند چون كعب بن اشرف و كعب بن اسد و عبد اللَّه صوريا كه علامات و صفت حضرت را كه در تورية بود اخفا ميكردند * ( وَالْهُدى ) * و آنچه راه مينمايد بوجوب اتباع او و ايمان به او از ادلهء عقليه * ( مِنْ بَعْدِ ما بَيَّنَّاه لِلنَّاسِ ) * از پس آنكه بيان كرده‌ايم آن را از براى مردمان * ( فِي الْكِتابِ ) * در تورية يعنى آنچه ما در تورية آشكارا گردانيده بوديم از نعوت محمد صلَّى اللَّه عليه و آله و وجوب اتباع او ايشان آن را مخفى كردند * ( أُولئِكَ ) * آن گروه كه پوشندگان حقند * ( يَلْعَنُهُمُ اللَّه ) * لعن مىكند و دور مىدارد خدا ايشان را از رحمت خود * ( وَيَلْعَنُهُمُ اللَّاعِنُونَ ) * و لعنت ميكنند بر ايشان لعن كنندگان يعنى كسانى كه از ايشان لعنت ميايد از ملائكه و جن و انس بر ايشان لعنت ميكنند و گويند مراد همهء مخلوقاتند حتى سباع و هوام و طيور و لعن لاعنان بر ايشان بر اين وجه است كه گويند اللهم العنهم و از ابن عباس مرويست كه لاعنان همهء مخلوقانند غير از جن و انس و بنا بر اين ذكر لاعنون بعنوان صيغه ( ذوى العقول ) به جهت صدور فعل ذوى العقول است از ايشان فكان از ذوى العقولند كقوله وَالشَّمْسَ وَالْقَمَرَ رَأَيْتُهُمْ لِي ساجِدِينَ و اضافه لعن به من لا يعقل به جهت مبالغه است در زجر از معاصى زيرا كه عاصى چون دانست كه حقتعالى دواب و هوام را ملهم ساخته بر لعن بر او زودتر از معصيت منزجر ميگردد و نزد بعضى حقتعالى در قيامت دواب و هوام را عقول اعطا فرمايد تا آنها زبان بلعن ايشان بگشايند مرويست كه معاذ جبل و سعد معاذ احبار يهود را گفتند كه شما هيچ ذكر محمد ( ص ) را در تورية يافته‌ايد گفتند نه حقتعالى اين آيه فرستاد دربارهء ايشان و فرمود كه ايشان كتمان صفات محمد صلَّى اللَّه عليه و آله ميكنند با آنكه ما تبيين آن نموده‌ايم در تورية و به جهت اين سزاوار لعن خدا و لعن جميع لاعنانند\r\n* ( إِلَّا الَّذِينَ تابُوا ) * مگر آنان كه باز گرديدند از كفر بايمان و از كتمان نعت محمد صلَّى اللَّه عليه و آله باظهار آن و از ساير آنچه واجبست توبه از آن * ( وَأَصْلَحُوا ) * و بصلاح آوردند كار هاى تباه شدهء خود را از تحريف و غير آن بتدارك يا اصلاح سريره و نيات خود كنند * ( وَبَيَّنُوا ) * و بيان كردند آنچه حقتعالى بيان آن كرده در كتاب ايشان از صفات پيغمبر صلَّى اللَّه عليه و آله به جهت ( تتميم توبه ) به آن يا آشكارا كردند آنچه احداث آن كرده بودند در تورية از محو اسم حضرت رسالت صلَّى اللَّه عليه و آله تا اضراب ايشان به او نگروند و اقتدا بايشان كنند * ( فَأُولئِكَ ) * پس ايشانند كه بسبب توبه و اصلاح و تبيين * ( أَتُوبُ عَلَيْهِمْ ) * باز گرديدم بايشان بقبول توبه و مغفرت * ( وَأَنَا التَّوَّابُ ) * و منم نيك قبول كننده توبهء بندگان بر وجهى كه به هيچ وجه رد تايب نكنم و ميتواند بود كه صيغهء مبالغه جهت كثرت قبول توبه باشد يعنى من قبول\r\n","description":"","footnote":"","page_name":" 351 ","page_number":351},
  {"content":"\r\nكنندهء توبهء جميع تائبانم * ( الرَّحِيمُ ) * مهربان برايشان باضافهء رحمت و عدم تعجيل در عقوبت ايشان از ضحاك روايتست كه چون كافر را در قبر نهند فرشتگان بيايند و گويند ( من ربك و من نبيك و ما دينك ) خدا و پيغمبر تو كيست و دين تو چيست گويد نميدانم مطرقهء آتش بر او زنند كه آواز آن همهء جانوران بشنوند مگر انس و جن و هر يك كه بشنوند بر او لعن كنند از ابن عباس نقل است كه رسول خدا صلَّى اللَّه عليه و آله و سلَّم فرمود كه\r\nمن سئل عن علمه فكتمه الجم بلجام من النار\r\nهر كه او علمى داند و او را از او پرسند و وى آن را بپوشد و نگويد فرداى قيامت لجامى از آتش دوزخ در دهن او كنند و نيز ابن عباس از آن حضرت روايت كرده كه علماى اين امت دو فرقه‌اند يكى آنكه حقتعالى ايشان را علم داده باشد و بر مردمان بذل كنند و بخل نورزند و بر آن طمع در مال مردمان نكنند و ببهاى اندك نفروشند پس اين فرقه همهء مخلوقات حتى مرغان هوا و دواب زمين براى ايشان استغفار كنند و چون نزد حق تعالى روند مكرم و مشرف باشند و طايفهء ديگر كسانيند كه حقتعالى ايشان را توفيق علم داده باشد و به آن بخل ورزند و ببندگان خدا نياموزند حقتعالى روز قيامت لجام آتشين بر سر ايشان كند و در مجمع قيامت ايشان را رسوا سازد و فرشتگان ندا كنند كه اى اهل عرصات اينها كسانيند كه بعلم بخل كردند و ببهاى اندك آن را فروختند پس در عذاب معذب باشند تا حقتعالى از حساب بندگان بپردازد و در مجمع آورده كه در آيه دلالت است بر آنكه كتمان حق با احتياج مردمان باظهار آن از اعظم كباير است و هر كه كتمان شيء از علوم دين كند فعل او مثل فعل احبار يهود باشد مانند ايشان در عظم جرم و مستوجب وعيد ايشان و نيز دلالتست بر آنكه واجبست كه مردمان را دعوت كنند ( بتوحيد و عدل ) چه حقتعالى در آيه بيان فرموده آنچه دال است بر توحيد و عدل به جهت تاكيد آنچه در عقولست از ادله اما فرض على الكفايه است و در ذكر رحيم بعد از ثواب دلالتست بر آنكه اسقاط عذاب نزد توبه تفضل است از حقتعالى هم چنان كه قول اصحاب ما است و اسقاط آن واجب نيست عقلا هم چنان كه مذهب معتزله است و چون حق سبحانه تبيين حال كسانى نمود كه كتمان حق كردند و ذكر حال جماعتى نمود كه از آن تائب شده‌اند در عقب آن بيان حال كسانى مينمايد كه بىتوبه از كفر و كتمان مردند و ميفرمايد كه * ( إِنَّ الَّذِينَ كَفَرُوا ) * بدرستى كه آنان كه كافر شدند از احبار يهود بسبب كتمان نبوت محمد صلَّى اللَّه عليه و آله و ميتواند بود كه مراد مطلق اهل كفر باشند يعنى جميع كسانى كه نگرويدند به خدا و رسول او صلَّى اللَّه عليه و آله * ( وَماتُوا وَهُمْ كُفَّارٌ ) * و مردند و حال آنكه ايشان كافر و ناگرويدگانند يعنى با صفت كفر مردند يا توبه از كتمان ناكرده فوت شدند * ( أُولئِكَ ) * آن گروه * ( عَلَيْهِمْ لَعْنَةُ اللَّه ) * بر ايشانست لعنت خداى و دورى از رحمت او بعد از موت * ( وَالْمَلائِكَةِ ) * و لعنت\r\n","description":"","footnote":"","page_name":" 352 ","page_number":352},
  {"content":"\r\nفرشتگان * ( وَالنَّاسِ ) * و لعنت مردمان * ( أَجْمَعِينَ ) * در حالتى كه بهيئت مجموعى باشند و مجتمع در لعن كردن يعنى لعن همهء ملائكه و آدميان بايشان رسيده و احاطه ايشان نموده و اين حالت است از ملائكه و ناس و جار و مجرور متعلق بمستقر است يعنى مستقر است لعنت جميع ملائكه و آدميان برايشان و گويند در آيهء اولى لعن ايشان است در حال حياة و در اين آيه لعن ايشانست در حال ممات و قوله * ( خالِدِينَ فِيها ) * حال است از لعنت يعنى لعنت خدا و ملائكه و انس و جن بر ايشان است در حالتى كه جاويد ماندگانند در آن لعنت و ميتواند بود كه ضمير راجع بنار باشد و اضمار قبل از ذكر جهت تفخيم شان آن باشد و تهويل مردمان از آن و اكتفاء بدلالت لعن بر آن يعنى مخلد باشند در آتش دوزخ * ( لا يُخَفَّفُ عَنْهُمُ ) * سبك كرده نشود از ايشان * ( الْعَذابُ ) * عذاب آتش دوزخ * ( وَلا هُمْ يُنْظَرُونَ ) * و نباشند ايشان كه مهلت داده شوند يا انتظار ايشان دهند تا زبان باعتذار بگشايند و يا منظور نظر الهى گردند و در تفسير اهل البيت عليه السّلام آمده كه\r\nان الذين كفروا باللَّه فى ردهم نبوة محمد و ولاية على ابن ابى طالب ع و ماتوا على كفرهم ذلك وَهُمْ كُفَّارٌ أُولئِكَ عَلَيْهِمْ لَعْنَةُ اللَّه وَالْمَلائِكَةِ وَالنَّاسِ أَجْمَعِينَ\r\nو بدانكه اسناد لعن بر كفار در حالتى كه در كفر بميرند با آنكه مطلق كفار در حالت كفر ملعونند خواه آنكه بصفت كفر بميرند يا نه به جهت آنست كه دلالت كند بر آنكه خلود لعن و عذاب مشروط است بر موت بصفت كفر چه اگر بعد از كفر ايمان آورده بميرند سزاوار لعن و عذاب مذكور نيستند اگر گويند در ميان مردمان كسانى هستند كه لعن بر كافر نميكنند مانند ابناى او پس چگونه حق تعالى فرموده النَّاسِ أَجْمَعِينَ جواب از اين بر چند وجه است يكى آنكه معنى آنست كه هر فردى از افراد آدميان لعن بر كافر مىكند يا در دنيا و يا در آخرت و يا در هر دو كما قال يَوْمَ الْقِيامَةِ يَكْفُرُ بَعْضُكُمْ بِبَعْضٍ وَيَلْعَنُ بَعْضُكُمْ بَعْضاً و اينقول ابو العاليه است دوم مراد بناس مؤمنانند گويا غير ايشان از كفار معتد به نيستند كما يق ( الناس هم المؤمنون ) پس معنى آنست كه مستقر است بر كفار لعنت خدا و لعنت ملائكه و لعنت هر كه معتد به باشد در انسانيت و اين قول قتاده است و ربيع ( سيم ) آنكه هيچ كس امتناع نميكند از لعن بر ظالمان و كافران در ايشان داخلاند زيرا كه ظالمند بر نفس خود به جهت كفر و اين قول سديست لعن و از آدميان و فرشتگان بر وجه دعا است و از حقتعالى بر وجه حكم و از ابن عباس مرويست كه كفار قريش گفتند اى محمد صلَّى اللَّه عليه و آله وصف خداى خود كن تا ما به او بگرويم حقتعالى سورهء ( اخلاص ) با اين آيه نازل ساخت كه * ( وَإِلهُكُمْ ) * و خداى شما اى عامهء خلايق كه مستحق آنست كه عبادت او كنيد * ( إِله واحِدٌ ) * معبودى است يكتا كه هيچ شريكى در\r\n","description":"","footnote":"","page_name":" 353 ","page_number":353},
  {"content":"\r\nذات و صفات ندارد * ( لا إِله ) * هيچ معبودى نيست مستحق عبادت * ( إِلَّا هُوَ ) * مگر او كه واحِدٍ است در ذات واحد در صفات اين تقرير وحدانية او است و ازاحهء توهم اينكه تواند بود كه الهى باشد كه مستحق عبادت نباشد از ايشان * ( الرَّحْمنُ ) * خداى شما كه معبود يكتا است يگانهء بخشاينده است در تربيت اشباح * ( الرَّحِيمُ ) * مهربانست بر تقويت ارواح اين در حكم ( حجة ) است بر ( وحدانية ) يعنى چون كه او مولى همه نعم است از اصول و فروع آن و ما سواى او يا نعمت است و يا ( منعم عليه ) پس احدى غير او استحقاق عبادت نداشته باشد و ميتواند بود كه * ( الرَّحْمنُ الرَّحِيمُ ) * دو خبر ديگر باشد مر * ( إِلهُكُمْ ) * را يا خبر مبتداى محذوف و وحدانيت حق تعالى بر ( چهار ) وجه است يكى آنكه مثلى و كفوى ندارد ( دوم ) آنكه متفرد است بالهية و استحقاق عبادت ( سيم ) تجزيه و تبعيض به روى روا نيست ( چهارم ) در قدميت ذات و صفات متفرد است و بدانكه لا در * ( لا إِله ) * از براى نفى جنس است و معنى آنست كه هر چه ادعاى معبوديت او مىكند غير از او همه منفى است و او را صلاحيت الهية و استحقاق عبادت نيست مگر او سبحانه را و اين كلمهء ( اخلاص ) است هر كه دست در آن زند دست در عروة الوثقى زده لقوله تعالى فَمَنْ يَكْفُرْ بِالطَّاغُوتِ وَيُؤْمِنْ بِاللَّه فَقَدِ اسْتَمْسَكَ بِالْعُرْوَةِ الْوُثْقى و كلمه تقواست لقوله وَأَلْزَمَهُمْ كَلِمَةَ التَّقْوى و مفتاح جنت\r\nلقوله ص مفتاح الجنة لا إله الا اللَّه\r\nو حصن حصين و حرز حريز است\r\nلقوله عز و جل لا إله الا اللَّه حصنى و من دخل حصنى امن من عذابى\r\nآورده‌اند كه چون حق تعالى ذكر وحدانيت خود فرمود مشركان از اين تعجب كرده گفتند يا محمد صلَّى اللَّه عليه و آله ( كيف يسع الناس إله واحد ) همهء مردمان عالم را يك خدا چگونه كافى باشد امروز بر گرد كعبه سيصد و شصت بت هست و اهل آن را كافى نيست و چنان كه بايد مهمسازى ايشان نميتوانند كرد و اگر در ايندعوى صادقى آيتى بيار كه مصدق تو باشد تا به آن تصديق قول تو كنيم سعيد بن جبير گفت جهودان گفتند ارنا آية ما را آيتى بنما تا بدان علم بصدق قول تو پيدا كرده به تو بگرويم و بروايت ديگر مشركان گفتند كه يهود ميگويند آيت موسى ( يد بيضا و فلق دريا و قلب عصا ) بود و نصارى بر آنند كه آية عيسى ابراء اكمه و ابرص و احياى موتى بود و تو نيز از خداى خود در خواه تا كوه صفا را منقلب سازد بطلانا بوحدانيت او بگرويم و ترك الهيهء خود كنيم حقتعالى آيتى فرستاد كه منطويست بر هفت دليل بر وحدانيت او سبحانه و هى قوله * ( إِنَّ فِي خَلْقِ السَّماواتِ ) * بدرستى كه در آفريدن آسمانها كه خيمه ايست بيستون برافراشته و بىعلامت معلق بداشته * ( وَالأَرْضِ ) * و در آفرينش زمين كه بساطيست مبسوط و مهادى مضبوط جمع سماوات و\r\n","description":"","footnote":"","page_name":" 354 ","page_number":354},
  {"content":"\r\nافراد ارض به جهت آنست كه سماوات طبقات متفاصله‌اند بالذات و مختلفه بحسب حقيقت بخلاف زمين * ( وَاخْتِلافِ اللَّيْلِ وَالنَّهارِ ) * و آمدن و رفتن ( شب و روز ) بر سبيل تعاقب كقوله تعالى جَعَلَ اللَّيْلَ وَالنَّهارَ خِلْفَةً باختلاف ايشان در طول و قصر و سودا و بياض و تقديم ليل به جهت آنست كه آن را قبل از نهار خلق فرموده بلكه نهار از ليل ايجاد نموده لقوله وَآيَةٌ لَهُمُ اللَّيْلُ نَسْلَخُ مِنْه النَّهارَ * ( وَالْفُلْكِ الَّتِي تَجْرِي ) * و ديگر در كشتىهاى گرانبار كه ميرود * ( فِي الْبَحْرِ ) * در دريا * ( بِما يَنْفَعُ النَّاسَ ) * به آنچه نفع رساند بمردمان از محمولات آن و مىتواند بود كه ما مصدريه باشد يعنى بنفع رسانيدن آن بآدميان استدلال ببحر و احوال آن و تخصيص فلك بذكر جهت آنست كه سبب خوض است در آن و اطلاع بر عجايب آن كه منتج قدرت و علم و وحدانيت خالق آنست و لهذا تقديم آن فرموده بر ذكر مطر و سحاب و يا به جهت آنكه منشأ مطر و سحاب غالبا بحر است و تانيث فلك به جهت آنكه بمعنى سفينه است و يا جمع است * ( وَما أَنْزَلَ اللَّه ) * و در آنچه فرو فرستاد خدا * ( مِنَ السَّماءِ ) * از آسمان يا از ابر يا از جهت علو * ( مِنْ ماءٍ ) * از آب باران * ( فَأَحْيا بِه الأَرْضَ ) * پس زنده ساخت و تازه گردانيد به آن آب زمين را از نباتات * ( بَعْدَ مَوْتِها ) * از پس مردگى و پژمردگى آن من اولى براى ابتدا است و ثانيه براى بيان و سما احتمال فلك و سحاب و جهت علو دارد * ( وَبَثَّ فِيها ) * عطف است بر انزل يعنى و در آنچه پراكنده كرده در زمين * ( مِنْ كُلِّ دَابَّةٍ ) * از هر جنبنده اى چون بهائم و سباع و وحوش و غير آن گوييا استدلال كرده بنزول ( مطر و كينونت ) نبات و بث حيوانات در زمين بر وحدانيت خود و بث بمعنى ( نشر و تفريق ) است و يا عطفست بر احيا چه نمو دواب بخصب است و زندگانى ايشان بباران و فراخ سالى ( و تصريف الرّياح ) و در گردانيدن بادهاى متنوعه از قبول و دبور و جنوب و شمال در هر جهتى كه محل هبوب آنست و يا در تقلب احوال آن از حرارة و برودت و عصف و لين و عقم و لقاح و يا در رحمت و عذاب آن و حمزه و كسايى تصريف الريح خوانده بصيغهء مفرده يعنى در گردانيدن جنس باد را هر جانبى ( و السّحاب المسخّر ) و در ابر رام گردانيده شد مر امر خداى را و فرو داشته شده * ( بَيْنَ السَّماءِ وَالأَرْضِ ) * ميان آسمان و زمين كه پائين نمىآيد و از هم منفصل و منقطع نميشود با آنكه طبع آن مقتضى يكى از اين دو است تا آنكه امر الهى به آن رسد و حكم بنزول و انفصال آن صادر شود و گويند تسخير سحاب برياح است كه تقليب آن مىكند در جو بمشيت او\r\n","description":"","footnote":"","page_name":" 355 ","page_number":355},
  {"content":"\r\nسبحانه و اشتقاق سحاب از سحب است زيرا كه بعضى از آن جر بعضى ديگر مىكند * ( لآياتٍ ) * اسم ان است يعنى بدرستى كه در جميع اين امور سبعه هر آينه علامات و نشانهاست از صنايع و عجايب حكمت و بدايع فطرت بر وجود حضرت عزت و قدرت\r\nو علم و وحدانية او * ( لِقَوْمٍ يَعْقِلُونَ ) * مر گروهى را كه خرد دارند و نظر تفكر و تأمل بر آن ميگمارند از حضرت رسالت ( ص ) مرويست كه\r\nويل لمن قرء هذه الاية فمج بها\r\nواى بر كسى كه اين آيه بخواند پس بيندازد آب را از دهن خود يعنى در آن تأمل و تفكر نكند و در انوار گفته كه اين آيه دلالت مىكند بر وجود وحدانيت او سبحانه از وجوه كثيره كه شرح آن مفصلا موجب اطنابست و كلام مجمله در اين آنست كه اشياى مذكوره از امور ممكنه است كه هر يك از آن موجود شده‌اند بوجهى مخصوص از وجوه محتمله و انحاى مختلفه زيرا كه جايز است مثلا كه سماوات يا بعضى از آن متحرك نشوند مانند ارض و يا تحرك او به عكس حركات آن باشد بر وجهى كه منطقهء دايره ماره شود بقطبين و يا سماوات را اصلا اوج و حضيض نباشد و يا بر اين وجه خاص كه هست نباشد به جهت بساطت و تساوى اجزاى آن پس ناچار او را موجدى قادر و عالم هست كه ايجاد آن كرده بر نهجى كه حكمت او مستدعى آنست و مشيت او مقتضى آن و متعاليست از معارضه غير او زيرا كه اگر با او إله ديگر مىبود كه قادر باشد بر آنچه او بر آن قدرت دارد پس اگر ارادهء هر دو متوافق ميبود بفعل خاص اجتماع موثرين بر اثر واحد لازم مىآمد و اگر ارادهء يكى تعلق ميگرفت به آن دون ارادهء ديگرى ترجيح فاعل بدون مرجع لازم ميآمد و عجز هر دو و اين نيز نافى الهية است و اگر اختلاف ميان ارادهء هر دو واقع ميشد تمانع و تطارد لازم مىآمد و عجز ديگرى كه نافى الوهيت است و موجب اختلال نظام عالم كما اشار بقوله لَوْ كانَ فِيهِما آلِهَةٌ إِلَّا اللَّه لَفَسَدَتا و در آيه تنبيه است بر شرف علم كلام و اهل آن و حث مردمان بر بحث و نظر در آن انتهى كلامه و صاحب مجمع آورده كه حق سبحانه و تعالى ذكر آيات و دلالات نموده و ذكر نكرده كه آنها دلالت بر چه چيز مىكند به جهت دلالت كلام بر آن و علما بيان تفصيل آن چيزى كرده‌اند كه آيه دلالت مىكند بر آن و گفته‌اند كه اما سماوات و ارض پس تغيير اجزاء و احتمال زياده و نقصان آن و عدم انفكاك آن از حدوث دلالت مىكند بر حدوث و خلق آن و حدوث و خلق آن دلالت مىكند بر آنكه آن را خالقى هست كه مشابه آن نيست و آن مشابه خلق نيست زيرا كه هيچكس قادر بر خلق اجسام نيست مگر قديمى كه قادر بالذات باشد و جسم و عرض نباشد چه جميع آنچه بصفت اجسام و اعراض است محدث است و لا بد است آن را از محدثى كه محدث نباشد بجهة استحاله تسلسل و دلالت مىكند اتقان و احكام و اتساق و انتظام آن بر آنكه فاعل آن عالم و حكيمست و اما اختلاف\r\n","description":"","footnote":"","page_name":" 356 ","page_number":356},
  {"content":"\r\nليل و نهار و جرى آن بر و تيره واحده و اخذ احدهما از صاحب خود زياده و نقصان را و تعلق هر يك بمجارى شمس و قمر دلالت مىكند بر عالم مدبر كه تدبير آن مينمايد بر اين وجه معين و حد مقرر كه غير ساهى و ذاهل است از آن زيرا كه آنها افعال محكمه متقنه‌اند كه واقع شده‌اند بر نظام و ترتيبى كه تفاوت و اختلال در آن راه ندارد و اما فلك كه در بحر جريان مينمايد به آنچه نفع مردمان است دلالت مىكند برقت و لطافت آب كه اگر نباشد ممكن نبود جريان بر آن و بتسخير رياح به جهت اجراء سفينه در خلاف جهتى كه آب به آن جارى مىشود بر منعم مدبر كه تدبير آن نموده براى منافع خلق و از جنس بشر و از قبيل اجسام نيست چه متعذر است صدور اين فعل از اجسام و اما آبى كه از آسمان نازل مىشود پس انشاى آن و انزال آن قطره قطره بدون التقاى اجزاء آن و ايتلاف آن در جو با آنكه مثل سيل نازل ميگردد و احياى ديار و بلاد مىكند و امساك آن در هوا در اوقات مخصوصه تا وقت نزول آن به قدر حاجت با آنكه طبع آن موجب انحدار است و ذات آن مقتضى نزول دلالت مىكند بر آنكه مدبر آن قادر است بر آنچه خواهد و عالم و خبير و حكيم است و اما احياى ارض بعد از موت آن دلالت مىكند بظهور ثمار و انواع نبات و آنچه از آن حاصل مىشود از اقوات خلق و ارزاق حيوانات و اختلاف طعوم و الوان و روايح آن و اختلاف مضار و منافع آن در اغذيه و ادويه\r\nبر كمال قدرت او سبحانه و علم و حكمت بالغهء او و اما بث دواب در ارض دلالت مىكند بر آنكه او را صانعى هست كه مخالف ايشانست در ذات و صفات و منعم ايشان بانواع نعم و خالق ذوات مختلفه به هيئت مختلفه در تركيب متنوعه از لحوم و عظام و اعصاب عروق و غير آن از اعضا و اجزايى كه متضمن بدايع فطرت و غرايب حكمت است كه دال است بر عظم قدرت او و جسيم نعم او و اما رياح دلالت مىكند بتصريف و تحريك آن در جهات مختلفه و بتقليب احوال آن از حرارت و برودت و عصف و لينت و عقم و لقاح و رحمت و عذاب بر آنكه مصرف آن قادر است بر آنچه غير او بر آن قدرت ندارد چه اگر همهء خلايق مجتمع شوند بر آنكه صبا راد بور گردانند و جنوب را شمال از حيز امكان ايشان بيرون باشد و اما سحاب مسخر دلالت مىكند بر آنكه ممسك آن قديريست كه شبيه و نظير ندارد زيرا كه هيچكس قادر نيست بر تسكين اجسام بدون علاقه و دعامه مگر او سبحانه كه قادر بالذاتست و مقدورات او را حدى و نهايتى نيست پس اين آيات دالند بر آنكه او سبحانه صانع غير مصنوع است و قادرى است كه هيچ چيز او را عاجز نتواند ساخت و عالميست كه هيچ چيز بر او مخفى نيست وحيى است كه آفات لاحق او نميشود و حادثات تغيير او نميدهند و مثقال ذرهء در ارض و سما بر او پوشيده نيست و سميع و بصير است و بحدوث اين اشيا استشهاد نموده بر قدم و ازليه خود و عجز و تسخر ممكنات دلالت مىكند بر كمال قدرت و بدايع اشياء دال است بر عجايب حكمت او و ديگر در اين آيات دلالت صريح است\r\n","description":"","footnote":"","page_name":" 357 ","page_number":357},
  {"content":"\r\nبر آنكه او سبحانه منانست بر بندگان بفوايد نعمى كه غير او بر مثل آن قادر نيست پس به اين معلوم شد كه او سبحانه معبودى است يكتا كه غير او سبحانه استحقاق عبادة ندارد و در آيه دلالتست بر وجوب نظر و استدلال و بر آنكه نظر در مصنوعات او طرق معرفت او است نه غير او و اشعار بر ابطال تقليل و نعم ما قيل ( ففى كل شيء له آية تدل على انه واحد )\r\n\r\nبرگ درختان سبز در نظر هوشيار\r\nهر ورقى دفتريست معرفت كردگار\r\n\r\nو بعد از بيان ادله توحيد ذكر مشرك و موحد مىكند بقوله * ( وَمِنَ النَّاسِ مَنْ يَتَّخِذُ ) * و از مردمان كسانيند كه فرا مىگيرند * ( مِنْ دُونِ اللَّه ) * بجز از خدا كه صانع امور مذكوره است * ( أَنْداداً ) * همتايان و شريكان يعنى بتان كه بزعم باطل ايشان شريكان خدايند با آنكه در كمال عجزند و بر آفريدن هيچ چيز قادر نيستند و جمادند كه درك هيچ چيز نمىتوانند كرد و گويند مراد از انداد رؤساى كفارند كه اطاعت ايشان ميكنند لقوله تعالى * ( إِذْ تَبَرَّأَ الَّذِينَ اتُّبِعُوا مِنَ الَّذِينَ اتَّبَعُوا ) * و قوله هم أَئِمَّةَ الْكُفْرِ و اين قول جابر است از ابى جعفر ع و مىشايد كه مراد اعم از اين هر دو بوده باشد يعنى چيزهايى كه شاغل مردمان مىشوند از خداى يُحِبُّونَهُمْ دوست مىدارند ايشان را كَحُبِّ اللَّه مانند دوست داشتن خدا را يعنى تعظيم و اطاعة ايشان ميكنند مانند تعظيم و اطاعت خدا كردن و ميل بطاعت او نمودن مراد آنست كه تسويه ميكنند ميان ايشان و ميان خدا در محبت و اطاعت بدانكه محبة ميل قلب است ماخوذ از حب مستعار از حبة قلب بعد از آن حب از آن مشتق شده به جهت اصابت آن بقلب و رسوخ آن در آن و محبت عبد مر خداى را ارادهء طاعت او است و اعتنا به تحصيل مراضى او و محبت خدا ببنده ارادهء اكرام او است و استعمال آن در طاعت و صون او از معاصى و ملخص معنى آنست كه دوستى انداد و دوستى خدا نزد ايشان مساويست و روايتى از ابن عباس مروى است كه معنى آنست كه محبت ايشان بانداد مانند محبت مؤمنان است به خدا وَالَّذِينَ آمَنُوا و آنان كه ايمان آورده‌اند أَشَدُّ حُبًّا لِلَّه ايشان قوىتر و ثابتترند از روى دوستى كردن مر خداى را يعنى محبت ايشان به خدا بيشتر است نسبت بمحبت كفار بانداد زيرا كه محبت ايشان به خدا منقطع نميشود بخلاف محبت انداد به جهت اغراض فاسدهء موهومه است كه بادنى سببى زايل مىشود و لهذا از الههء خود عدول ميكنند به خدا نزد نزول شدايد بر ايشان كقوله تعالى وَإِذا مَسَّكُمُ الضُّرُّ فِي الْبَحْرِ ضَلَّ مَنْ تَدْعُونَ إِلَّا إِيَّاه و\r\nدر بعضى ازمنه عبادت صنمى ميكنند و بعد از آن آن را گذاشته به غير آن از اصنام ديگر ميل ميكنند و ميگويند كه اين بهتر از آن است پس محبت كفار محبتى است فانى و عارضى نفسانى و دوستى مؤمنان محبتى است باقى ذاتى پس اين محبت اشد باشد از آن\r\n","description":"","footnote":"","page_name":" 358 ","page_number":358},
  {"content":"\r\nو ديگر آنكه دوستى كافران عام است بر جملهء بتان و دوستى خدا مقصود است بر ذات واحد و خالص از براى او پس اقوى و اشد باشد و نيز مشركان از بتان مقابلهء محبة خود نميبينند و مؤمنان از خداى مقابلهء محبة خود ميبينند كه يُحِبُّهُمْ وَيُحِبُّونَه و دوست داشتن كسى را كه او دوستى داشته باشد بمحب خود اكد و اقويست از دوست داشتن كسى را كه محبت محب خود نداشته باشد و گفته‌اند كه حقيقت معنى اشد حبا للَّه آنست كه اول خدا ايشان را دوست داشته كه يحبهم تا ايشان آن را دوست گرفتند كه يحبونه پس دوستى ايشان مر خداى را بدوستى خدايست مر ايشان را و يكى از اكابر گفته كه اگر تخم يحبهم نكشتى نهال يحبونه نرستى :\r\n\r\nميل از طرف يار پديد آمد از آغاز\r\n\r\nو نيز مؤمنان دوستى ميكنند با خداى خود به جهت آنكه عالماند به آنكه او منعم حقيقى است و مدبر ايشان و آنچه اصلح است بايشان در حق ايشان مرعى ميدارد پس بيقين اميدوارند برحمت شاملهء او و عبادة او ميكنند برغبت تمام و ميدانند كه صفات على و اسماى حسنى مختص است به او و او حكيم و خبيريست كه مثل و نظير ندارد و مالك نفع و ضرر است و خداوند ثواب و عقاب و بسوى حضرت او است مرجع و مأب و از جانب او است احسان و ثواب پس محبة ايشان به او اشد است از محبة كافران نسبت باوثان و نيز مؤمن عبادة حقتعالى مىكند بلا واسطه و كافر عبادة او مىكند بواسطه پس اول اقوى باشد از سعيد بن جبير مرويست كه فرداى قيامت حقتعالى امر كند تا مؤمنان و كافران را جمع كنند پس كافران را گويند در دنيا دعوى دوستى بتان ميكرديد و اين مؤمنان دعوى دوستى من ميكردند اگر بتان امروز شما را گويند كه بدوزخ رويد انقياد مينمائيد و سخن ايشان را كه محبوب شما بودند ميشنويد ايشان ابا كنند مؤمنان گويند بار خدايا اگر فرمايى ما را بدوستى تو بدوزخ رويم و هيچ از آن باك نداريم ندا آيد كه وَالَّذِينَ آمَنُوا أَشَدُّ حُبًّا لِلَّه وَلَوْ يَرَى الَّذِينَ ظَلَمُوا و اگر ببينند يعنى بدانند آنها كه ظلم كردند بر خود و از حق درگذشتند باتخاذ انداد إِذْ يَرَوْنَ الْعَذابَ در وقتى كه معاينه به بينند عذاب دوزخ را و نافع و ابن عامر ترى بصيغهء خطاب ميخواند و ابن عامر يرون بصيغهء مجهول از باب افعال يعنى چون بدانى اى محمد آنها را كه ستم كردند بر خود بشرك در وقتى كه نموده شوند يعنى بايشان نمايند عذاب دوزخ را أَنَّ الْقُوَّةَ لِلَّه جَمِيعاً آنكه همهء قدرت و قوت و غلبه بر هر شيء مر خدايراست نه مر انداد ايشان را وَأَنَّ اللَّه و بدانند آن را نيز كه خدا شَدِيدُ الْعَذابِ سخت عذابست بر ايشان هر آينه علم بظلم خود پيدا كنند و بدانند مضرت اتخاذ انداد را و زيان انحراف از عبادت رب العباد و حسرت و ندامت ايشان بر وجهى باشد كه به وصف در نيايد بدانكه اذ در مستقبل صارف معنى آنست بماضى هم چنان كه اذا در ماضى صارف آنست بمستقبل پس اذ يرون بمعنى إذ رأوا باشد فحينئذ اجراى مستقبل در مجراى ماضى به جهت تحقق وقوع باشد كقوله وَنادى أَصْحابُ\r\n","description":"","footnote":"","page_name":" 359 ","page_number":359},
  {"content":"\r\nالْجَنَّةِ و قوله أَنَّ الْقُوَّةَ لِلَّه جَمِيعاً ساد مسد هر دو مفعول يرى است و جميعا منصوب است بر حاليت كانه قيل ( ان القوه ثابتة للَّه فى حال اجتماعها ) و جواب لو محذوفست و تقدير اينست كه ( لو يعلمون ان القوه للَّه جميعا اذا عاينوا العذاب لعلموا ظلمهم باتخاذ الانداد و ندموا اشد الندم بذلك ) و گويند اين متعلق جوابست و هر دو مفعول يرى محذوفند و تقدير اينست كه ( و لو يرى الذين ظلموا اندادهم لا ينفع لعلموا ان القوه للَّه جميعا لا ينفع و لا يضر غيره و قوله و ان اللَّه شديد العذاب ) تخصيص بعد تعميم است به جهت مبالغه در وعيد و اشاره به آنكه اين جبابره با وجود تعزز ايشان در دنيا چون محشور گردند ذليل و خاذل باشند و بفظيعترين عذاب معذب شوند و لهذا وضع اسم ظاهر شده در موضع ضمير عطا گفته معنى آنست كه چون ظالمان در روز قيامت ببينند كه دوزخ پانصد ساله راه باستقبال ايشان آيد و هم چنان كه مرغ دانه چيند ايشان را برچيند بدانند كه قوت و قدرت و ملكوت و جبروت مر خدايراست كه عذاب او سخت است و قوله * ( إِذْ تَبَرَّأَ الَّذِينَ اتُّبِعُوا ) * بدل است از اذ يرون يعنى در وقتى كه عالم شوند به اينكه همه قدرت مر خدايراست و عذاب او سخت است بيزارى كنند آنان كه پيروى كرده شده باشند * ( مِنَ الَّذِينَ اتَّبَعُوا ) * از آنان كه پيروى كرده‌اند ايشان را يعنى پيشوايان ضعفا و سفلهء اهل شرك بيزار شوند از ايشان * ( وَرَأَوُا الْعَذابَ ) * در حالتى كه به بينند متبوعان و تابعان عذاب را اسناد برائة بر حسب ظاهر برؤسا جهت آنست كه انعقاد محبت اول از جانب ايشان بوده چه ايشان اعطاى اموال ميكردند بر ضعفا تا تابع ايشان شوند و چون ضعفا اخذ آن ميكردند محبت بايشان پيدا ميكردند و بدانكه واو در راوا العذاب براى حال است و قد مضمر و گويند كه عطفست بر تبرا\r\nيعنى بيزارى كنند متبوعان از تابعان و همه به بينند عذاب دوزخ را * ( وَتَقَطَّعَتْ بِهِمُ الأَسْبابُ ) * و بريده شود بايشان سببها و ربطها كه در دنيا داشتند از عهود و مواثيق و قرابة و محبة و مصاحبة و ميتواند بود كه اين عطف باشد بر تبرا يا بر راوا و اول اظهر است و اسباب و صلى است كه ميان ايشان بود از اتباع و اتفاق بر ملت كفر و اغراض داعيه و ميتواند بود كه مراد اسباب نجاة باشد و اصل سبب حبلى است كه به آن بر شجر مر تقى ميشوند و نزد بعضى از مفسران مراد به * ( إِذْ تَبَرَّأَ الَّذِينَ اتُّبِعُوا ) * اصنامند كه حقتعالى آنها را در قيامت بسخن درآرد تا بآواز فصيح از پرستندگان خود تبرا كنند در وقت مشاهدهء عذاب و تقطع اسباب وصلت و حصول ياس و حسرت * ( وَقالَ الَّذِينَ اتَّبَعُوا ) * و گويند آنها كه متابعت كرده باشند يعنى تابعان چون بيزارى متبوعان از خود مشاهده كنند گويند * ( لَوْ أَنَّ لَنا كَرَّةً ) * كاشكى ما و ايشان را بازگشتى بودى به دنيا * ( فَنَتَبَرَّأَ مِنْهُمْ ) * تا اينكه بيزارى ميكرديم از ايشان آنجا\r\n","description":"","footnote":"","page_name":" 360 ","page_number":360},
  {"content":"\r\n* ( كَما تَبَرَّؤُا مِنَّا ) * هم چنان كه ايشان بيزارى كردند از ما اينجا پس لو از براى تمنى است و لهذا فا در جواب واقع شده اى ( ليت لنا كرة الى الدنيا فتبرء منهم ) * ( كَذلِكَ ) * هم چنان كه در آن روز نمود بايشان اين امر فظيع را * ( يُرِيهِمُ اللَّه ) * نمايد ايشان را خدا * ( أَعْمالَهُمْ ) * كردارهاى ايشان را * ( حَسَراتٍ عَلَيْهِمْ ) * حسرتها و پشيمانيها بر ايشان اين مفعول سيم يرى است اگر مأخوذ از رؤيت قلب باشد و الا حال است از اعمال و ملخص معنى آنست كه اعمالى كه بزعم ايشان نيكو باشد از حج و عمره و ضيافات و تصدقات همه را بر ايشان رد كنند و قبول ننمايند و سبب حسرت ايشان شود و يا اعمال سيئه كه مباشر آن ميشدند از قتل و دفن بنات موجب مزيد حسرت ايشان گردد در وقت عذاب و گويند چرا چنين ميكرديم * ( وَما هُمْ ) * و نباشند متبوعان و تابعان * ( بِخارِجِينَ مِنَ النَّارِ ) * بيرون آيندگان از آتش دوزخ يعنى در دوزخ مؤبد باشند اصل كلام و ما يخرجون است و عدول از آن به اين عبارت به جهت مبالغه است در خلود و اقناط از خلاص و رجوع به دنيا سدى گفته كه مراد از اين حسرت آنست كه روز قيامت درجات و منازل ايشان كه در بهشت داشته باشند بر تقدير ايمان بايشان نمايند و گويند اگر ايمان ميآورديد و عمل صالح مىكرديد اين منازل شما ميبود پس ايشان حسرت خوردند كه بدل كفر و معصيت ايمان و عمل صالح كسب نكردند و از ابى جعفر ( ع ) مرويست كه بنده چون مالى را كه در دنيا كسب كرده باشد و در وجوه البر صرف نكند و متوفى شود و او منتقل شود بوارث او و وارث آن را در راه خيرات و مبرات صرف نمايد چون وارث او را به جهت عمل صالح ببهشت برند و او را به جهت عدم صرف آن و در وجوه البر بدوزخ حسرت و ندامت خورد كه چرا آن را در راه خدا صرف نكردم تا مرتبهء كه وارث دارد من داشته ميبودم حاصل كه حق سبحانه ميفرمايد كه كفار حسرت خورند در وقتى كه در آن حسرت و ندامت نفعى بايشان نرسد و اين ترغيب است در تحسر وقتى كه در او نفع دهد و اكثر مفسران برانند كه اين آيه دربارهء كفار نازل شده و در اين آيه دليل است بر آنكه عباد قادرند بر طاعت و معصيت بخلاف مجبره چه اين معقول نيست كه انسان حسرت خورد بر ترك آنچه ممكن الانفكاك نباشد از او و يا بر فعلى كه ممكن الإتيان نباشد هم چنان كه معقول نيست كه متحسر شود بر عدم صعود بر آسمان زيرا كه از تحت قدرت او بيرون است در اكثر تفاسير مذكور است كه قبيلهء ثقيف و خزاعه و بنى عامر بن صعصعة و بنى مذحج حرام گردانيدند بر خود بعضى از حرث و انعام و بحيره و سايبه و وصيه را حق سبحانه ايشان را از آن نهى كرده بر سبيل عموم فرمود كه * ( يا أَيُّهَا النَّاسُ ) * اى مردمان * ( كُلُوا مِمَّا فِي الأَرْضِ ) * بخوريد از آن چيزى\r\n","description":"","footnote":"","page_name":" 361 ","page_number":361},
  {"content":"\r\nكه در زمين است * ( حَلالًا طَيِّباً ) * پاك و پاكيزه را در انوار گفته كه اين مفعول كلوا است و ميتواند بود كه صفت مصدر محذوف باشد و تقدير اينكه اكلا حلالا و يا حال باشد از مما فى\r\nالارض و من براى تبعيض است زيرا كه هر چه در زمينست مأكول نميشود و طيب بمعنى آن چيزيست كه شرع استطابة آن نمايد و يا مراد از آن شهوت مستقيمه زيرا كه حلال دلالت بر استطابت اول مىكند * ( وَلا تَتَّبِعُوا ) * و پيروى مكنيد * ( خُطُواتِ الشَّيْطانِ ) * گامهاى ابليس را يعنى بر پى او مرويد و اقتدا به او مكنيد در اتباع هوى به آنكه تحليل حرام و تحريم حلال كنيد و خطوات جمع خطوه است و آن ما بين قدمين خاطى است * ( إِنَّه لَكُمْ ) * بدرستى كه شيطان مر شما را * ( عَدُوٌّ مُبِينٌ ) * دشمنى است آشكارا چه ميخواهد كه شما را بفريب و غرور بدوزخ درآرد پس او ظاهر العداوتست نزد ذوى البصيرة و اگر چه اظهار موالات كند با كسى كه در صدد اغوا و اضلال او مىشود و لهذا او را ولى گفته در آيهء أَوْلِياؤُهُمُ الطَّاغُوتُ و در كنز العرفان آورده كه اين آيه نازل شده در قومى كه لذيذ و رفيع اطعمه و البسه بر خود حرام ساخته بودند و امر اينجا براى اباحه است و حلالا محتمل است كه مفعول كلوا باشد و اجود آنست كه صفت مصدر محذوف باشد و اجود از اين آنست كه حال باشد از ما فى الارض و طيب بر چند معنى اطلاق ميكنند يكى مستلذ دوم ما حلله الشارع سيم آنچه ظاهر باشد چهارم آنچه خالى از اذية در نفس و بدن و اول بر سبيل حقيقت است به جهت تبادر آن بذهن و مراد به آن اينجا به اين معنى است تا تكرار لازم نيايد و اگر مراد از آن معنى ثانى باشد پس معنى آنست كه بخوريد آنچه جامع صفتين است كه حل و لذتست و خبيث در مقابله طيب است در معانى مذكوره و در آيه چند فايده است اول ظاهر آيه اباحه انتفاع است باشياء محلله مستلذه لكن بر سبيل اجمال و بيان آن يا بكتابت است يا بسنت دوم آنكه محتمل است كه مراد بطيب معنى رابع باشد پس دلالت مىكند بر تحريم آنچه در او اذيت باشد در بدن از مرض و هلاكت و يا در نفس از اذهاب عقل يا شيء از ادراكات پس بنا بر اين اگر قليل آن ضرر به بدن نرساند بلكه كثير آن مضر باشد به آن قدر كه موذيست حرام باشد نه غير آن اما آنچه كثير آن اذهاب عقل كند نه قليل آن همهء آن حرام است به جهت اقتضاى حكمتى است كه آن محافظت است بر عقل و ديگر آنكه اگر قليل آن مباح ميبود مؤدى بافساد باستهتار ميشد و عدم مبالات به آن به جهت غلبهء شهوت بر نفس بخلاف اذيت بدنى چه انسان بالطبع محاذر است بر بدن خود ممتنع از موذى آن پس احتياج نيفتد بتأكيد تحريم آنچه ايذا مىرساند به بدن سيم قوله مما فى الارض من براى تبعيض است و ما براى عموم پس شامل نباتات و حيوانات و معادن باشد و عموم آن مخصوص شده بكتاب و سنت\r\n","description":"","footnote":"","page_name":" 362 ","page_number":362},
  {"content":"\r\nبتحريم اشياء مفصله در كتب فقهيه چهارم آنكه بعضى گفته‌اند كه حقتعالى در هر شريعتى از شرايع كه هست حفظ پنج چيز فرموده اول نفوس بشرع قصاص دوم دين بقصاص مرتد سيم نسب بتحريم زنا وجوب حد بر آن چهارم اموال بتضمين غاصب و سارق و تعزير اول و قطع ثانى پنجم عقول بتحريم مسكرات و ايجاب حد در تناول آن و در آيه دلالت است بر اباحه آنچه معلوم الإباحة باشد نه مجهول الإباحة پس دلالت نكند بر اباحه اكل آن چيزى كه مرور به آن واقع شود از ثمره هم چنان كه بعضى از فقهاى اماميه برانند و در مجمع آورده كه در معنى * ( وَلا تَتَّبِعُوا خُطُواتِ الشَّيْطانِ ) * اختلافست ابن عباس فرموده كه ( لا تتبعوا فى اعماله ) و مجاهد و قتاده گفته‌اند كه فى خطاياه و سدى بر آنست كه ( فى طاعتكم اياه ) و خليل گفته كه فى آثاره و از ابى جعفر و ابى عبد اللَّه عليه السّلام مرويست كه\r\nان من خطوات الشيطان الحلف بالطلاق و النذر فى المعاصى و كل يمين به غير اللَّه\r\nو قاضى گفته كه ( فى وساوس الشيطان و خواطره ) و ماوردى گفته كه ( هو ما ينقلهم به من معصية الى معصية حتى يستوعبوا جميع المعاصى مأخوذ من خطو القدم فى نقلها من مكان حتى يبلغ الى مقصده ) و چون حق تعالى نهى فرمود از اتباع شيطان در عقب آن بيان چيزى مىكند كه مردمان را به آن دعوت مىكند از مخالفت دين و ميفرمايد كه * ( إِنَّما يَأْمُرُكُمْ ) * جز اين نيست كه امر مىكند شما را شيطان يعنى وسوسه مينمايد * ( بِالسُّوءِ ) * ببدى * ( وَالْفَحْشاءِ ) * و كار زشت * ( وَأَنْ تَقُولُوا ) * و ديگر ميفرمايد آنكه بگوئيد يعنى افترا كنيد * ( عَلَى اللَّه ) * بر خداى * ( ما لا تَعْلَمُونَ ) * آنچه نميدانيد مانند اتخاذ انداد و تحليل محرمات و تحريم طيبات و غير آن از مذاهب باطله و اعتقادات فاسده و در انوار آورده كه آيه در بيان عداوت شيطان است و وجوب تحرز از متابعت او و امر مستعار است براى تزيين شيطان و بعث او مطيعان خود را بر شر به جهت تسفيه راى ايشان و تحقيرشان ايشان و سوء و فحشاء هر چيزيست كه عقل آنكار آن كند و شرع استقباح آن نمايد و عطف به جهت اختلاف وصفين است چه سوء به جهت اغتمام عقلست به آن و فحشاء باستقباح او آن را و نزد بعضى سوء شامل جميع قبايح است و فحشاء آنچه از حد درگذرد در قبح از كباير و گويند سوء هر چيزيست كه در شرع حدى بر آن مقرر نشده باشد و فحشاء آنچه حدى بر آن معين شده باشد و يا سوء گناهان نهان است و فحشاء جرايم آشكارا و يا سوء ميل است به دنيا و فحشاء متابعت نفس و هوا و يا فحشاء زنا است و سوء ساير معاصى ديگر و قوله * ( وَأَنْ تَقُولُوا عَلَى اللَّه ما لا تَعْلَمُونَ ) * دليل است بر منع از اتباع ظن و اما اتباع مجتهد مر آن چيزى را كه ظن مؤديست به آن مستند بمدرك شرعيست پس وجوب آن قطعى است و ظن در طريق آنست چنان كه در كتب اصول مذكور است\r\nاز ابن\r\n","description":"","footnote":"","page_name":" 363 ","page_number":363},
  {"content":"\r\nعباس مرويست كه حضرت رسالت صلَّى اللَّه عليه و آله يهود را باسلام دعوت ميكرد گفتند ما تابع ابا و اجداد خوديم و بآثار ايشان اقتدا ميكنيم چه ايشان از ما اعلم بودند حق تعالى اين آيه فرستاد كه * ( وَإِذا قِيلَ لَهُمُ ) * و چون گفته شود مر كفار را كه در باب حلال و حرام * ( اتَّبِعُوا ما أَنْزَلَ اللَّه ) * پيروى كنيد آنچه خدا فرستاد يعنى قرآن و از ضحاك مرويست كه نزول اين آيه در مشركين است كه مامور شدند باتباع قرآن در حلال و حرام و ساير آنچه حق تعالى آن را انزال فرموده از حجج و آيات و بنا بر اين عدول از خطاب بغيبة جهت نداء است بر ضلالت ايشان گوييا التفات بعقلا كرده ميفرمايد كه نظر به اين جماعت حمقى كنيد كه از اين امر چه جواب ميدهند * ( قالُوا ) * گويند كه به قرآن نگرويم * ( بَلْ نَتَّبِعُ ) * بلكه پيروى ميكنيم * ( ما أَلْفَيْنا عَلَيْه ) * آنچه يافته‌ايم بر آن چيز * ( آباءَنا ) * پدران خود را پس بر سبيل انكار ميگويد كه * ( أَ وَلَوْ كانَ آباؤُهُمْ ) * آيا متابعت پدران ميكنند و اگر چه بودند پدران ايشان كه * ( لا يَعْقِلُونَ شَيْئاً ) * فهم نميكردند چيزى را از احوال دين يعنى تفكر نمينمودند در توحيد و عدل و ساير شريعت * ( وَلا يَهْتَدُونَ ) * و راه راست نيافته بودند در انوار گفته كه ( و او در اولو كان ) از براى حال است يا عطف است و همزه از براى درو يا تعجب و جواب لو محذوفست اى ( لو كان آباؤهم جهلاء لا يتفكرون فى امر الدين و لا يهتدون الى الحق لاتبعوهم ) و اين دليل است بر منع از تقليد مر كسى را كه قدرت داشته باشد بر نظر و اجتهاد و بعد از آن بيان مثلى مىكند از براى كفار در ترك اجابت داعى خود بتوحيد و ركون ايشان بتقليد و ميفرمايد كه * ( وَمَثَلُ الَّذِينَ كَفَرُوا ) * كلام بر حذف مضاف است و تقدير اينكه مثل داعى الذين يعنى صفت خوانندهء كافران بتوحيد * ( كَمَثَلِ الَّذِي يَنْعِقُ ) * مانند صفت كسيست كه بانگ مىزند * ( بِما لا يَسْمَعُ ) * بجانورى كه نميشنود * ( إِلَّا دُعاءً وَنِداءً ) * مگر خواندنى و آوازى و هيچ از آن فهم نميكند يعنى هم چنان كه حيوان نميفهمد نعق ناعق خود را و همين صوتى ميشنود همچنين كافران از بيم كننده و پند دهندهء خود جز آوازى نميشنوند و حقيقت سخن او را در نمييابند به جهت عدم تفكر و تامل در آن از روى عناد و جحود و استكبار و يا تقدير اينست كه ( مثل الذين كفروا كمثل بهايم الذى ينعق ) يعنى مثل كفار مانند مثل بهايم كسيست كه بانگ زند بر ايشان و ايشان فهم اقوال او نكنند مراد آنست كه كفره به جهت انهماك ايشان در تقليد القا نميكنند اذهان خود را به آنچه بر ايشان خوانده مىشود و تامل نمينمايند مانند بهايم كه آنها را آواز دهند و ايشان آواز شنوند و فهم معنى آن نكنند و گويند اين تمثيلى است در اتباع آباء بر ظاهر حال ايشان با\r\n","description":"","footnote":"","page_name":" 364 ","page_number":364},
  {"content":"\r\nجهالت بحقيقت آن حال ببهايمى كه استماع صوت كنند و فهم معنى آن نكنند يا تمثيل ايشان است در دعاى ايشان اصنام را بنعق ناعق كه آن تصويتست بر بهايم و اين قول مغنى است از اضمار لكن قوله الا دعاء و نداء مساعدة آن نمىكند زيرا كه اصنام نمىشنوند مگر گاهى كه آن را از باب تمثيل مركب گردانند و قول اول منقول از ابن عباس و حسن و مجاهد و قتاده و مروى از ابى جعفر عليه السّلام و مختار جبائى و رمانى و طبرى و چون حال داعى كفار مثل ناعق بهايم است پس ايشان * ( صُمٌّ ) * كرانند از شنودن كلام حق و استماع حجت * ( بُكْمٌ ) * گنگانند از سخن گفتن درست * ( عُمْيٌ ) * كورانند از ديدن راه راست * ( فَهُمْ لا يَعْقِلُونَ ) * پس ايشان عقل ندارند يعنى در نمىيابند آنچه پيغمبر بايشان ميگويد به جهت اخلال بتفكر و نظر مراد آنست كه چون ايشان از حواس و عقل خود منتفع نميشوند و بوسيلهء آن بطريق حق مهتدى نميگردند پس بمنزلهء آن كسانيند كه ( مسلوب الحواس و العقل ) باشند و رفع صم و ما بعد آن بر ذم است پس از كفار اعراض نموده خطاب بمؤمنان مىكند و ذكر احسان و نعم ظاهرهء خود بر ايشان مينمايد و ميگويد كه * ( يا أَيُّهَا الَّذِينَ آمَنُوا ) * اى كسانى كه ايمان آورده‌ايد * ( كُلُوا ) * بخوريد بر وجه اباحه * ( مِنْ طَيِّباتِ ما رَزَقْناكُمْ ) * از پاكيزه ها يعنى از مستلذات آنچه روزى داديم شما را و ميتواند بود كه مراد\r\nبطيب حلال باشد زيرا كه رزق غير حلال نميتواند بود و چون قبل از اين توسيع امر نموده بود بر كافه مردمان و مباح ساخته بود مر ايشان را آنچه در زمين است سواى آنچه بر ايشان حرام گردانيده بود پس اينجا بمؤمنان امر مىكند كه طيبات مرزوق را تحرى نمايند و بحقوق آن قيام نمايند كما قال * ( وَاشْكُرُوا لِلَّه ) * و سپاس گوئيد خداى را بر آنچه روزى شما كرده‌ايم * ( إِنْ كُنْتُمْ ) * اگر هستيد شما كه از روى صدق و اخلاص * ( إِيَّاه تَعْبُدُونَ ) * او را ميپرستيد نه غير او را يعنى اگر صادقيد در اينكه مختصايد بعبادت او سبحانه و مقريد به اين كه او است كه مولى نعم است نه غير او پس عبادت او تمام نميشود مگر بشكر و از اينجا معلوم مىشود كه معلق بفعل عبادت امر است بشكر به جهت اتمام آن و عدم آن نزد عدم اينست و از حضرت رسالت مرويست كه\r\nيقول اللَّه تعالى انى و الجن و الانس فى نبأ عظيم اخلقهم و يعبدون غيرى و ارزقهم و يشكرون غيرى\r\nيعنى حق سبحانه ميفرمايد كه مرا با آدميان و جنيان كارى عظيم افتاده است ايشان را ميآفرينم و عبادت غير من ميكنند و روزى مىدهم بايشان و غير مرا شكر گذارى ميكنند و ابو هريره از پيغمبر روايت كرده كه\r\nان اللَّه طيب لا يقبل الا الطيب ان اللَّه امر المؤمنين بما امر به المرسلين فقال يا ايها الرسل كلوا من الطيبات\r\nيعنى خدا پاك است و غير پاكان را دوست نمىدارد و قبول نميكند بدرستى كه خدا مؤمنان را به همان امر فرموده كه پيغمبران را امر كرده\r\n","description":"","footnote":"","page_name":" 365 ","page_number":365},
  {"content":"\r\nيعنى به خوردن پاك و حلال و لذيذ و در روايتى آمده كه خدا پاك است و پاك را دوست دارد كريمست كرم را دوست دارد جواد است جود را دوست دارد پس پيرامون خود را پاكيزه داريد و چنان مكنيد كه جهودان پليدى در پيرامون خود ميريزند و در حديث قدسى آمده كه\r\nمنك الدعاء و على الاجابة فلا تحجب عنى دعوة الا دعوة اكل الحرام\r\nيعنى حق سبحانه و تعالى ميفرمايد كه اى بنده از تو دعا كردنست و از من اجابت كردن پس هيچ دعائى از من محجوب نميشود يعنى رد كرده نميشود مگر دعاى خورندهء طعام حرام و حضرت رسالت ميفرمايد كه\r\nمن احب ان يستجاب دعاؤه فليطيب مطعمه و كسبه\r\nهر كه ميخواهد كه دعاى او مستجاب شود بايد محل طعام و كسب خود را پاكيزه سازد و نيز فرموده كه\r\nترك لقمه حرام احب الى اللَّه من صلاة الفى ركعة تطوعا\r\nيك لقمهء حرام را ترك كردن دوستتر است نزد حقتعالى از دو هزار ركعت نماز سنتى و نيز از او ماثور است\r\nرد دانق حرام يعدل عند اللَّه سبعين حجة\r\nرد كردن دانق از حرام نزد خدا برابر هفتاد حج است و در كنز العرفان آورده كه ذكر امر بشكر دليل است بر اينكه طيب اينجا منتفع به است و يا صفت حسن و اگر نه در مقابلهء آن شكر واجب نميبود زيرا كه وجوب شكر نميباشد مگر در مقابلهء نعمت و در اين اشارتست به آنكه عبادة گاه هست كه شكر واقع مىشود و در مجمع مذكور است كه كلوا بحسب ظاهر امر است و مراد به آن اباحه است زيرا كه تناول مشتهى در تحت تعبد داخل نيست و گفته‌اند كه حقتعالى از دو وجه امر فرموده يكى اكل حلال دوم اكل در وقت حاجت به جهت دفع ضرر از نفس و ذكر شرط بر وجه مظاهر تست در حجاج و متضمن حسن بيان و تلخيص كلام اينست كه ( ان كانت العبادة للَّه سبحانه واجبة عليكم بانه الهكم فالشكر له واجب عليكم بانه منعم و محسن عليكم ) و چون او سبحانه ذكر اباحه طيبات نمود در عقب آن بيان تحريم محرمات فرموده كه * ( إِنَّما حَرَّمَ عَلَيْكُمُ ) * جز اين نيست كه حرام گردانيد حقتعالى بر شما * ( الْمَيْتَةَ ) * مردار را يعنى خوردن آن و انتفاع از آن و آن مطلق حيوانى است كه بطريق شرع تزكيه نيافته باشد الا ما هى و ملخ\r\nلقوله عليه السّلام احل لكم ميتتان و دمان\r\nو حرمت كه مضاف به عين است در عرف شرع مفيد حرمت تصرف است در آن مطلقا ( الا ما اخرجه الدليل الشرعى ) * ( وَالدَّمَ ) * و خون را غير از دم مستخلف در تضاعيف لحوم باجماع اهل بيت عليه السّلام و غير طحال على الاختلاف و اصح حرمت آنست * ( وَلَحْمَ الْخِنْزِيرِ ) * و گوشت خوك را و همهء اجزاى آن را نيز حكم حرمت شامل است و تخصيص لحم بذكر جهت آنست كه معظم آن چيزى است كه ماكول مىشود از حيوان و ساير اجزاى آن در حكم تابع آنست * ( وَما أُهِلَّ بِه ) * و حرام كرد آنچه او از بردارند در وقت ذبح\r\n","description":"","footnote":"","page_name":" 366 ","page_number":366},
  {"content":"\r\n* ( لِغَيْرِ اللَّه ) * براى غير خداى يعنى بنام بتان بكشند مانند باسم اللات و باسم العزى كه در جاهليت ميگفتند يا باسم پيغمبران يا باسم غير ايشان و اهلال در اصل لغت بمعنى رؤية هلال است يق ( اهل الهلال و اهللته ) لكن چون عادت جاريست بر آنكه رفع صوت مينمايند بتكبير در وقت رؤيت هلال از اين جهت تكبير باهلال تسميه يافت و بر مطلق رفع صوت نيز اطلاق ميكنند و اگر چه غير تكبير باشد * ( فَمَنِ اضْطُرَّ ) * پس هر كه درمانده و بيچاره گردد باكراه يا گرسنگى بر وجهى كه خوف تلف يا مرض نفس باشد و هيچ ماكول نيابد كه سد رمق كند * ( غَيْرَ باغٍ ) * در حالتى كه ستم كار نبود بر مضطرى ديگر باستيثار خود بر او يا بقطع طرق يا خروج بر امام عليه السّلام يا عاصى به سفر يا به قصد لذت * ( وَلا عادٍ ) * و نه تجاوز كننده از سد رمق يا از جوعه يا غير باغى در افراط و غير عادى در تقصير و آنچه از مجاهد و سعيد بن جبير منقولست و از ابى جعفر و ابى عبد اللَّه عليه السّلام مرويست آنست كه مراد غير باغيست بر امام معصوم و غير عادى بقطع طريق و طلب معصيت * ( فَلا إِثْمَ عَلَيْه ) * پس هيچ گناهى نيست بر او در تناول آن اين اشاره است به آنكه اكل آن در اصل مباح نيست و رفع حرج و اثم به جهت ضرورت است * ( إِنَّ اللَّه غَفُورٌ ) * بدرستى كه خدا آمرزنده است مر كسى را كه عند الضرورة از اين محرمات بخورد * ( رَحِيمٌ ) * مهربانست بر بندگان برخصت دادن ايشان در اكل محرمات اگر گويند انما مفيد قصر حكم است بر آنچه مذكور شد و حال آنكه بسيارى از محرمات هست كه مذكور نشده گوئيم مراد قصر حرمت است بر آنچه مذكور شد از آنچه استحلال آن كردند نه مطلقا يا قصر حرمت آن بر اختيار كانه قيل ( انما حرم عليكم هذه الاشياء ما لم تضطروا اليها ) از عبد اللَّه بن عباس مرويست كه احبار يهود چون كعب بن اشرف و كعب بن اسد و مالك بن ضيف و حى بن اخطب و غير ايشان قبل از بعثت حضرت رسالت سفله و عوام قوم خود را خبر مىدادند كه نزديك شد كه حق تعالى پيغمبرى از مكه بشما فرستد كه شما را از خمر و زنا و ربا و غير آن از قبايح نهى كند و چون آن حضرت مبعوث شد ترسيدند كه اگر تصديق بنبوت آن حضرت كنند همه مردمان به او بگروند و وظايف و رسومى كه هر سال از ايشان مىگرفتند بايشان نرسد پس تغيير دادند صفات حضرت را كه در تورية مكتوب بود و گفتند پيغمبر آخر الزمان ص ازرق و اشقر و طويل القامة و ابيض اللون باشد و محمد ( ص ) اين صفتها ندارد حق تعالى اين آيه فرستاد * ( إِنَّ الَّذِينَ يَكْتُمُونَ ) * بدرستى كه آنان كه مىپوشند از علماى يهود به جهت اخذ رشوه * ( ما أَنْزَلَ اللَّه ) * آنچه فرو فرستاد خداى * ( مِنَ الْكِتابِ ) * از\r\n","description":"","footnote":"","page_name":" 367 ","page_number":367},
  {"content":"\r\nتورية يعنى صفات حضرت رسالت را و غير آن از احكام چون آية رجم * ( وَيَشْتَرُونَ ) * و مىخرند يعنى بدل ميكنند * ( بِه ) * بدان كتمان * ( ثَمَناً قَلِيلًا ) * بهاى اندك و عوضى حقير * ( أُولئِكَ ) * آن گروه كانمان * ( ما يَأْكُلُونَ ) * نميخورند * ( فِي بُطُونِهِمْ ) * در شكمهاى خود * ( إِلَّا النَّارَ ) * مگر آتش را و اين يا در زمان حال است زيرا كه ايشان ميخورند آنچه ملتبس بنار مىشود زيرا كه نار عقوبتست بر اكل رشوه پس گوئيا كه آتش مىخورند فحينئذ تسميهء شيء باشد باسم ملتبس به آن و منه قولهم ( اكل فلان دما اذا اكل الدية التي هى بدل منه ) و يا در مال يعنى نخورند روز قيامت الا آتش و معنى فى بطونهم ملئوا بطونهم است يق ( اكل فى بطنه و اكل فى بعض بطنه ) يعنى شكمهاى خود را پر نميكنند مگر از آتش و\r\nدر مجمع آورده‌اند كه ذكر بطن با آنكه اكل نميباشد مگر در بطن به جهت دو وجه است يكى آنكه جوع و شبع غير خود را جارى مجراى جوع و شبع خود ميگرداند و ميگويد كه ( جعت فى غير بطنى و شبعت فى غير بطنى ) يعنى گرسنه شدم در غير شكم خود و سير شدم در غير شكم خود پس به جهت ازالهء اين لبس ذكر فى بطونهم فرموده دوم آنكه چون بر سبيل مجاز اطلاق اسم نار بر رشوه واقع مىشود پس ذكر بطون فرموده تا دلالت كند بر آنكه بحقيقت نار در جوف ايشان داخل خواهد شد * ( وَلا يُكَلِّمُهُمُ اللَّه ) * و سخن نگويد خدا بايشان * ( يَوْمَ الْقِيامَةِ ) * در روز رستخيز سخنى كه در ضمن آن نفى و راحتى باشد يا اصلا سخن بايشان نكند و وقعى و محلى بايشان ننهد هم چنان كه شخصى كه از كسى در غضب باشد با او سخن نكند پس اين عبارتست از غضب حق سبحانه بر ايشان و تعريض بحرمان ايشان در مقابل كرامت و زلفى از حق تعالى نسبت باهل بهشت * ( وَلا يُزَكِّيهِمْ ) * و پاك نگرداند ايشان را از خباثة اعمال يعنى حكم بتزكيه ايشان ننمايد و بر ايشان ثنا و مدح نكند و وصف ايشان نكند به آنكه از كيااند و هر كه از ثناى حق تعالى محروم باشد هر آينه معذب باشد و يا ايشان را از دوزخ نجات ندهد بمغفرة يا قبول اعمال ايشان نكند هم چنان كه قبول افعال از كيا كند * ( وَلَهُمْ عَذابٌ أَلِيمٌ ) * و مر ايشان را باشد عذابى دردناك و رنجانندهء ايشان * ( أُولئِكَ الَّذِينَ ) * آن گروه آنانند كه از روى جهالت * ( اشْتَرَوُا الضَّلالَةَ ) * بخريدند گمراهى را يعنى كفر را كه محض ضلالت است * ( بِالْهُدى ) * بايمان و معرفت كه عين هدايت است و اين معامله دنيا است * ( وَالْعَذابَ بِالْمَغْفِرَةِ ) * و بخريدند عذاب جاودانى را بآمرزش ربانى و اين سوداء آخرت است و اين همه به جهت كتمان حق است از براى مطامع و اغراض دنيويه * ( فَما أَصْبَرَهُمْ ) * پس چه چيز شكيبا گردانيد\r\n","description":"","footnote":"","page_name":" 368 ","page_number":368},
  {"content":"\r\nيا چه شكيبااند ايشان * ( عَلَى النَّارِ ) * بر آتش اين تعجب است از حال ايشان در التباس بموجبات نار بدون مبالاة يا چه شكيبا باشند فردا بر آتش مؤبد و يا چه چيز شكيبا گرداند ايشان را بر آتش دوزخ ماى تامه است مرفوع به ابتداء و تخصيص آن مانند تخصيص شر أهر ذا ناب است و يا استفهاميه است و ما بعد آن خبر آن چنان كه ابن عباس فرموده كه معناه اى ( شيء اجراهم على النار و اعملهم على عمل اهل النار ) يا موصوله و ما بعد آن صلهء آن و خبر محذوف و مؤيد معنى اول است اينكه على بن ابراهيم از ابى عبد اللَّه ع روايت كرده كه معناه\r\nما اجراهم على النار\r\nيعنى چه دليرند ايشان بر عملى كه موجب آتش دوزخ است و حسن و قتاده نيز بر اينند از قراء روايت كنند كه گفت در يمن نزد قاضى آنجا بودم وى يكى را حكم به سوگند كرد خصم وى ميگفت ( ما اصبرك على اللَّه ) من گفتم چه ميگويد گفت ميگويد ( ما اجراك على اللَّه ) و قطرب و كسايى گفته‌اند كه معنى آنست كه ( ما ادومهم عليها ) يعنى چه مصرند ايشان بر معصيت كه آن عمل اهل دوزخ است و صبر حبس نفس است و مجاهد گفته كه ( ما اعملهم باعمال اهل النار ) و موافق قول ثانيست اينكه زجاج گفته كه معناه ( ما ابقيهم على النار ) هم چنان كه ميگويند ( ما اصبر فلان على الحبس ) و بر هر تقدير مراد به آن انكار است و تقريع بر اكتساب سبب هلاك و تعجب غير از آن بعد از آن مىفرمايد كه * ( ذلِكَ ) * اين عذاب مر ايشان را * ( بِأَنَّ اللَّه ) * بسبب آنست كه خدا * ( نَزَّلَ الْكِتابَ بِالْحَقِّ ) * فرو فرستاد تورية را براستى و درستى پس ايشان آن را واگذاشتند و در تكذيب آن كوشيدند يا نعت محمد ص را در آن پوشيدند و يا قرآن را فرستاد و ايشان متابعت ننمودند و در مخالفت افزودند * ( وَإِنَّ الَّذِينَ اخْتَلَفُوا ) * و بدرستى كه آنان كه اختلاف كردند * ( فِي الْكِتابِ ) * در كتاب خدا الف لام يا براى جنس است و مراد همهء كتابهاى منزله و اختلاف ايشان در آن بمعنى اين بود كه ببعضى از آن كتب ايمان آوردند و ببعضى از آن كافر شدند و يا الف لام عهد و مراد به آن تورية است و اختلاف ايشان در آن بمعنى تخلف ايشان بود از منهج مستقيم بتاويل باطل يا وضع كردند خلاف آنچه حق تعالى انزال كرده بود در مكان آن يعنى تحريف كردند آنچه در آن بود و يا مراد قرآنست و اختلاف ايشان در آن اين بود كه مىگفتند سحر است و مفترى و يا كلاميست كه بشرى تعليم محمد صلَّى اللَّه عليه و آله نموده به آن و يا اساطير اولين است و بر هر تقدير اهل اختلاف در كتاب خداى * ( لَفِي شِقاقٍ بَعِيدٍ ) * هر آينه در خلافى و عنادى دورند از الفت به اجتماع بر حق و صواب و يا بعيدند و بسيار فرو رفته در شقاق و جدال به شهادت هر يك بر صاحب خود بضلالت و حال آنكه هر دو از حق و سداد عدول كرده‌اند و يا در اختلافى شديدند در احكام تورية و انجيل و قرآن آورده‌اند كه يهودان در نماز\r\n","description":"","footnote":"","page_name":" 369 ","page_number":369},
  {"content":"\r\nروى به مغرب كردندى و ترسايان بمشرق و در اين باب بسيار خوض نمودندى و در مبالغه افزودندى و چون حضرت رسالت ص مأمور شد كه در نماز روى آرد بكعبه و به آن توجه به بيت المقدس منسوخ گشت هر قومى ميگفتند كه قبلهء ما بهتر است و مبناى امر خود را بر اين نهادند و هميشه اوقات خود را در اين گفتگوى صرف كردندى و طاعت خود را منحصر ساخته به نماز در مشرق و مغرب و به جهت تقليد و حميت جاهلية بكارى ديگر نميپرداختند و هر كدام مىگفتند كه نماز كردن بر منحصر است در توجه بقبلهء ما حق تعالى آيه فرستاد كه * ( لَيْسَ الْبِرَّ ) * نيست بر كه فعل مرضيست و پسنديده * ( أَنْ تُوَلُّوا وُجُوهَكُمْ ) * آنكه بگردانيد روىهاى خود را * ( قِبَلَ الْمَشْرِقِ ) * بسوى مشرق چون نصارى * ( وَالْمَغْرِبِ ) * و به طرف مغرب مانند يهود زيرا كه آن منسوخ است و ليكن بر آن چيزيست كه مؤمنان تابع آنند از توجه بكعبه و گويند خطاب عام است و شامل اهل كتاب و اهل اسلام يعنى نيكويى مقصور نيست بامر قبله و يا بر عظيم توجه بمشرق و مغرب نيست كه به جهت اشتغال بشأن آن از عبادت غير آن ذاهل شويد و حفص و حمزه البر بنصب مىخوانند و ما بعد آن را مرفوع المحل ميدانند بر اسميت * ( وَلكِنَّ الْبِرَّ ) * و ليكن نيكويى كه سزاوار آنست كه به آن اهتمام نمائيد * ( مَنْ آمَنَ بِاللَّه ) * نيكويى آن كس است كه بگرود به خدا و بجميع ( ما جاء به النبى ) ص و بنا بر اين مضاف در من آمن مقدر است اى ( بر من امن ) و ميتواند بود كه مضاف در البر محذوف باشد اى ( و لكن ذا البر من آمن ) يعنى خداوند نيكويى آن كس است كه بگرود به خدا و يا مصدر بمعنى فاعل باشد يعنى نيكويى كننده كسى است كه ايمان آورد به خدا و بيگانگى او اعتراف كند نه مانند يهود و نصارى كه عزير و عيسى را در الوهيت شركت\r\nدهند * ( وَالْيَوْمِ الآخِرِ ) * و ديگر بگرود بروز قيامت و جميع متعلقات آن از بعث و حساب و ثواب و عقاب اين نيز تعريض است بيهودان و ترسايان كه دخول بهشت را به خود اختصاص ميدهند * ( وَالْمَلائِكَةِ ) * و بگرود مر فرشتگان را و همه را دوست دارد نه مثل يهود كه با جبرئيل دشمنى ميورزند * ( وَالْكِتابِ ) * و ايمان آرد بكتابهاى او نه چون احبار يهود كه اختلاف ميكنند و ببعضى تصديق ميكنند دون بعضى * ( وَالنَّبِيِّينَ ) * و ديگر بگرود بهمهء پيغمبران نه چون اهل كتابين كه ببعضى گرويده‌اند دون بعضى ديگر * ( وَآتَى الْمالَ ) * و بدهد مال خود را * ( عَلى حُبِّه ) * بر دوستى آن مال يعنى به آنكه دوست ميدارد از سر آن ميگذرد و در راه خدا ميدهد چنان كه مرويست كه از حضرت رسالت ص پرسيدند كه كدام صدقه افضل است فرمود\r\n","description":"","footnote":"","page_name":" 370 ","page_number":370},
  {"content":"\r\nان يؤتيه و انت صحيح شحيح تأمل العيش و تحشى الفقر و لم تحمل حتى اذا بلغت الحلقوم\r\nيعنى افضل صدقه آنست كه بدهى آن را به مستحق در حال تن درستى كه بخيل باشى يعنى محب مال و اميد وار باشى بزندگانى خود و از درويشى ترسى و نگذارى آن را تا بوقت رسيدن ( روح بحنجره ) ابو دردا از رسول ص روايت كرده كه آن كس كه در حين موت صدقه دهد مثل كسيست كه چيزى به كسى دهد كه از آن سير شده باشد و گويند ضمير حبه يا راجع باتيان است كه مصدر * ( آتَى ) * است يعنى دوست داشته باشد دادن آن را بمستحقان و يا راجع به حق تعالى است يعنى دوست خدا و محض اخلاص از براى آن و اين اوجه است به جهت آنكه متضمن اخلاص است و بر هر تقدير جار و مجرور در موضع حال است يعنى بدهد مال را در حالتى كه بر دوستى آن ثابت باشد * ( ذَوِي الْقُرْبى ) * خويشان خود را مراد اهل محاويجند از اقرباى معطى و عدم تقييد به آن به جهت عدم التباس است و تقديم * ( ذَوِي الْقُرْبى ) * به جهت آنست كه اعطا بايشان متضمن دو چيز است كه آن صدقه و صلة است بخلاف ديگران چنان كه در حديث نبوى ص واقع شده كه\r\nالصدقة على القرابة صدقه و صله\r\nمرويست كه عبد اللَّه مسعود مالى داشت بر خويشان خود صرف كرد رسول ص گفت\r\nلك اجران اجر القرابة و اجر الصدقة\r\nو نفقهء واجبه و مندوبه در اين حكم داخل است و نزد بعضى مراد قرابة حضرت رسالت است ص لقوله قُلْ لا أَسْئَلُكُمْ عَلَيْه أَجْراً إِلَّا الْمَوَدَّةَ فِي الْقُرْبى و اين قول مرويست از صادقين ع * ( وَالْيَتامى ) * و بىپدرانرا كه به حد بلوغ نرسيده باشند ابراز اين بذكر با آنكه در تحت قربى و مساكين داخلند به جهت شدت اعتنا است به حال ايشان * ( وَالْمَساكِينَ ) * و محتاجان را كه سؤال نكند و از قوت ساليانه عاجز باشند و آن جمع مسكين است و مسكين كسى است كه فقر اسكان او كرده باشد و اصل آن دايم السكون است مانند مسكير كه بمعنى دايم السكر است * ( وَابْنَ السَّبِيلِ ) * و راه گذريان را يعنى مسافران را كه هيچ در دست نداشته باشند تا به وطن خود باز گردند و تسميه مسافر بابن سبيل جهة آنست كه ملازم سبيل است مانند تسميهء قاطع به اين طريق و گويند مراد مهمانانند گاهى كه منقطع انداز وطن خود * ( وَالسَّائِلِينَ ) * و درويشان خواهنده را كه فقر ايشان را ملجا ساخته باشد بخواستن و در حديث آمده كه\r\nللسائل حق و ان جاء على فرسه\r\n* ( وَفِي الرِّقابِ ) * و در تخليص كردنهاى بندگان از بندگى يعنى معاونت مكاتبان كه از مال كتابه عاجز باشند يا فك اسارى يا ابتياع رقاب به جهت عتق آن يعنى بندگان را بخرند و آزاد كنند * ( وَأَقامَ الصَّلاةَ ) * عطفست بر امن يعنى خداوند نيكويى كسى است كه به پا دارد نماز فريضه را * ( وَآتَى الزَّكاةَ ) * و بدهد زكات مقرره را احتمال دارد كه مقصود از ( اتى الزكاة و اتى المال ) زكات مفروضه باشد و لكن غرض از اول بيان مصارف زكات باشد و ثانى اداى آن و حث مكلفان بر آن و محتملست\r\n","description":"","footnote":"","page_name":" 371 ","page_number":371},
  {"content":"\r\nكه مراد به اول نوافل صدقات باشد يا حقوقى كه در مال باشد غير از زكات و در حديث آمده كه\r\nنسخت الزكاة كل صدقة اى وجوب كل صدقة\r\nو در كنز العرفان آورده كه باتفاق مراد ( بايتاى زكات ) زكات واجبه است و اما ايتاى اول شامل واجب و غير واجب هر دو هست و لهذا ابن عباس گفته كه ( فى المال حقوق واجبة سوى الزكاة ) و شعبى گفته كه ايتاى مال محمولست بر حقوق واجبهء غير زكات مانند نفقه بر كسى كه واجب باشد انفاق بر او و بر جائع مشرف بر فوت بسد رمق و نذور و كفارات و محتمل است كه مراد زكات مفروضه باشد در هر دو موضع لكن غرض از اول بيان مصرف آن باشد و از ثانى اداى آن و حث بر آن و اين اقويست تا آيه شامل واجبات باشد و ديگر آنكه ميان ايمان واجب و اقامة صلاة واجبه واقع شده پس مراد وجوب اين باشد * ( وَالْمُوفُونَ ) * و نيز صاحبان بر آنهااند كه وفا كنندگانند * ( بِعَهْدِهِمْ ) * بعهد و پيمان خود * ( إِذا عاهَدُوا ) * چون عهد كنند و اين عهد يا با خلق است يا با خالق مانند نذور * ( وَالصَّابِرِينَ ) * نصب آن بر مدح است و عدم عطف آن بر امن به جهت اظهار فضل صبر است در شدايد بر اعمال يعنى صبر كنندگان * ( فِي الْبَأْساءِ ) * در فقر وفاقه * ( وَالضَّرَّاءِ ) * و در رنج و سختى و بيمارى * ( وَحِينَ الْبَأْسِ ) * و در هنگام كارزار يعنى جهاد و مقاتله بر اهل كفر و عناد از زهرى روايتست كه باساء در اموال است مانند فقر و ضراء در نفس مانند مرض و بر هر تقدير * ( أُولئِكَ ) * آن گروه موصوف به اين صفات * ( الَّذِينَ ) * آنانند كه به تحقيق * ( صَدَقُوا ) * راست گفتند در دين و اتباع حق و طلب بر * ( وَأُولئِكَ ) * و آن گروه * ( هُمُ الْمُتَّقُونَ ) * ايشانند پرهيزكاران از كفر و ساير ناشايستها آيه جامع جميع كمالات انسانيت است و دال بر ملكات نفسانيه صريحا يا ضمنا چه كمالات و ملكات حسنه با وجود كثرت شعب آن منحصر است در سه چيز صحت اعتقاد و حسن مباشرة و تهذيب نفس به اول اشاره فرموده بقوله * ( مَنْ آمَنَ ) * الى قوله * ( وَالنَّبِيِّينَ ) * و بثانى اشاره كرده بقوله * ( وَآتَى الْمالَ ) * الى قوله * ( وَفِي الرِّقابِ ) * و بثالث ايما فرموده بقوله و اقام الصلاة تا آخر و لهذا كسى را كه مستجمع اين صفات است وصف نموده بصدق نظر بايمان و اعتقاد او و بتقوى نظر بمعاشرت او با خلق و معاملهء او با حق و اليه اشار النبى ص\r\nبقوله من عمل بهذه الاية فقد استكمل الايمان\r\nيعنى هر كه عمل به اين آيه كند در ايمان كامل باشد و بدانكه تصديق بر طوايف مذكوره موجب ثواب جزيل و اجر جميل است اماته ( ذوى القرى ) موجب ضعف اجر است نسبت بتصديق بر غير ايشان هم چنان كه حديث\r\nلك الاجران اجر القرابة و اجر الصدقة\r\nشاهد اين است و نيز موجب صله و پيوستگى است بخويشان\r\nلقوله صلَّى اللَّه عليه و آله الصدقة على القرابة صدقة وصله و وصله\r\nباقربا زياده مىكند عمر را كه\r\nصلة الرحم تزيد فى العمر\r\nپس صدقة با قارب متضمن اجر دنيا\r\n","description":"","footnote":"","page_name":" 372 ","page_number":372},
  {"content":"\r\nو ثواب عقبى است و لهذا مستحبّ است كه تا اقربا باشند زكات را باجانب ندهند و نيز حضرت رسالت ( ص ) فرموده كه افضل صدقه صدقه است بر ذى رحمى كه پهلو از خويشان خود تهى كند چه آن موجب التيام اقرباست به يكديگر و از على ابن الحسين ع مرويست كه ابو حمزه ثمالى را گفتند اگر ميخواهى كه خدا بر خوشحالى تمام ترا بميراند و همهء گناه ترا بيامرزد پس بر تست كه نيكويى كنى و صدقه سر نمايى و صله رحم كنى كه اين صفت عمر را زياد مىكند و درويشى را مىبرد و هفتاد مردن بدرا از صاحب او دفع مىكند و اما يتامى\r\nلقوله ص خير بيوتكم بيت فيه يتيم يحسن اليه و شر بيوتكم بيت فيه يتيم يساء اليه\r\nيعنى بهترين خانه هاى شما خانه ايست كه در او يتيمى باشد كه به او نيكويى كنند و انواع شفقت و مرحمت و رعايت احوال و نوازش او نمايند و بدترين خانه هاى شما خانه ايست كه در او يتيمى باشد كه بدى به او رسانند و رعايت احوال او نكنند و نيز ابو مالك از رسول ( ص ) روايت كرده كه\r\nمن ضم يتيما الى طعام و شراب حتى يستغنى عنه وجبت له الجنة\r\nهر كه يتيمى را با خود گيرد به طعام و شراب تا آنكه از آن مستغنى شود حق تعالى بهشت مر او را واجب گرداند و در خبر است كه يعقوب ع را گفتند در مصر مردى است كه يتيمان را نوازش مىكند و مساكين را طعام ميدهد فرمود كه البته از اهل بيت من خواهد بود و چون تجسس حال او كردند يوسف ع بود و اما مساكين در خبر صحيح وارد شده كه حضرت رسالت دعا فرمود كه\r\nاللهم احينى مسكينا و امتنى مسكينا و حشرنى فى زمرة المساكين\r\nيكى از زوجات آن حضرت گفت يا رسول اللَّه چرا اين نوع دعا ميكنى فرمود به جهت آنكه ايشان پيش از توانگران بچهل سال ببهشت روند بعد از آن فرمود زنهار مساكين را زجر نكنى و اگر چيزى خواهد ردش نكنى و اگر چه بنيم خرما باشد و با مساكين دوستى كن و بانواع صله و تصدق ايشان را رعايت كن تا حق تعالى ترا برحمت خود نزديك گرداند و از ابى عبد اللَّه ع مرويست كه حق تعالى ميفرمايد كه هيچ چيزى نيست مگر كه كسى را موكل ساخته‌ام كه آن را قبض مىكند مگر صدقه بر فقراء و مساكين كه من بيد قدرت خود آن را قبض ميكنم و كسى را در قبض آن وكيل نميگردانم حتى كه اگر شخصى به مقدار تمرهء يا نصف تمرهء تصدق كند من خود آن را قبض كنم و آن را پرورش دهم هم چنان كه شخصى كه كرهء اسب و شتر بچه را پرورد و چون روز قيامت به من ملاقات كند آن صدقهء وى را به مقدار كوه احد رسانده باشم پس آن را بوى رد كنم و از صادق ع مرويست كه به صدقه دين گذارده مىشود و بركت در عقب آن پيدا مىشود پس هر گاه كه درويش باشيد به صدقه با خدا تجارت كنيد تا درويشى از شما زايل گردد و توانگرى روى بشما آرد و از باقر ( ع ) مرويست كه صدقه هفتاد بلا را از صاحب او دفع مىكند و نميگذارد كه باجل بلا بميرد و در خبر است كه روزى عيسى ع با اصحاب خود نشسته بود مردى بر او بگذشت فرمود اين مرد در همين ساعت بميرد بعد از زمانى ديدند كه ميآيد و پشتهء هيزم بر دوش بسته گفتند يا روح اللَّه ما را خبر دادى كه اين مرد در همين ساعت بخواهد\r\n","description":"","footnote":"","page_name":" 373 ","page_number":373},
  {"content":"\r\nمرد اكنون وى را زنده ميبينيم فرمود كه اى مرد پشتهء هيمه را از پشت خود بنه چون بنهاد و آن را بگشود مارى سياه در آن پيدا شد كه سنگ را در دهن گرفته بود پس عيسى عليه السّلام فرمود كه اى مرد امروز چه عمل كرده اى گفت يا روح اللَّه با من دو عدد نان بود سائلى بر من بگذشت من يكى از آن دو نان را بوى دادم فرمود كه اگر آن نان را تصدق نميكرد اين مار سياه او را ميگزيد و هلاك ميكرد و چون صدقه داد حقتعالى آن را سنگى گردانيد و در دهن اين مار انداخت تا نتواند كه گزندى به او رساند و اما ابن سبيل مرويست كه هر كه غريبى را نوازش كند حق تعالى مهمات دنيا و آخرت او را روا گرداند و در قبر و نزد حساب و صراط و ميزان غريب نباشد بلكه در اين مواضع با او جمعى باشند كه انيس وى باشند و از اهاويل آن او را ايمن گردانند و از پيغمبر ص مرويست كه هر مهمانى كه بخانهء مضيف آيد با روزى خود آيد و چون از خانه او بيرون رود گناه صاحب منزل را با خود ببرد يعنى طعامى كه خورده باشد حقتعالى كفارهء گناهان مضيف گرداند و انواع بلا را از آن خانه دور گرداند و اما سائلان مرويست كه روزى سائلى سؤال كرد حسين بن على عليه السّلام فرمود كه هيچ ميدانيد كه چه مىگويد اين سائل گفتند نه يا بن رسول اللَّه فرمود كه ميگويد من رسول ترازوى عمل شمايم اگر چيزى به من دهيد براى شما برگيرم و آنجا برم و كفه ترازوى شما را گران بار گردانم و اگر نه دست تهى به آنجا روم از رسول مرويست كه\r\nلو لا ان السؤال يكذبون ما قدس من ردهم\r\nاگر نه آن بودى كه سايلان دروغ ميگويند پاكيزه نشدندى از گناه كسانى كه ايشان را رد كنند در خبر است كه روزى اعرابى نزد أمير المؤمنين عليه السّلام آمد تا از او سؤال كند فرمود اى اعرابى چيزى ميتوانى نوشت گفت آرى فرمود حاجت خود را بر زمين نويس تا ذل سؤال تو مشاهده نشود و هر عطا كه از پس سؤال بود ببهاى آبروى سائل مقاومت نكند و بعد از آن فرمود كه\r\nما اعتاض باذل وجهه بسؤال عوضا و لو نال المنى بسؤال و اذا السؤال مع النوال وزنته رجح السؤال و شف كل نوال و اما فى الرقاب\r\nعبد اللَّه بن سهل از رسول ص روايت كرده كه هر كه مكاتبى را يارى دهد بر قدرى از مال تا به آن خود را از مولى باز خرد و از بند بندگى بدر آيد در ظل حمايت او سبحانه باشد در روزى كه هيچ سايه نباشد مگر سايهء او سبحانه ابن عازب روايت كرده كه اعرابى نزد رسول ص آمد و گفت يا رسول اللَّه مرا عملى آموز كه ببهشت رساند فرمود كه\r\nاعتق النسمة و فك الرقبة\r\nاعرابى گفت يا رسول اللَّه عتق نسمه و فك رقبه يكيست فرمود عتق نسمه آنست كه بنده را آزاد كنى و فك رقبه آنكه اعانت كسى كنى كه تا گردن خود را از بندگى برهاند و بدانكه وفا بعهد كردن از خصال انبيا و اوليا است و از اينجا است كه ابراهيم خليل را على نبينا و عليه السلم به اين صفت حميده مدحت فرموده كه وَإِبْراهِيمَ الَّذِي وَفَّى و در حق امير المؤمنين عليه السّلام فرموده كه يُوفُونَ بِالنَّذْرِ و از جمله عهد انجاز وعده است با مردمان و عهود و ميثاق\r\n","description":"","footnote":"","page_name":" 374 ","page_number":374},
  {"content":"\r\nبا ايشان و به جهت مزيت فضيلت صدق وعد است كه در مدح اسماعيل عليه السّلام آن را بر صفت نبوت مقدم داشته و فرموده إِنَّه كانَ صادِقَ الْوَعْدِ وَكانَ رَسُولًا نَبِيًّا و انس از رسول صلَّى اللَّه عليه و آله روايت كرده كه\r\nلا ايمان لمن لا امانت له و لا دين لمن لا عهد له\r\nايمان ندارد هر كه امانت نداشته باشد و دين ندارد هر كه وفا بعهد نكند و چون صبر از فضايل حسنه و از اخلاق پسنديده است از اينجهت بعنوان مدح آن را ذكر فرموده و گفته * ( وَالصَّابِرِينَ فِي الْبَأْساءِ وَالضَّرَّاءِ ) * و صبر بر سه قسم است يكى بر درويشى و تنگ دستى و دوم بر بيمارى و رنجورى و هر كه بر اين دو نوع صبر نكند مآل كار او بجزع و فزع كشد كه موجب حرمان است از ثواب عظيم و سيم صبر بر حرب و هر كه بر اين صابر نباشد و ثبات قدم نورزيده قرار بر فرار دهد مذموم دنيا و عقبى شود و اما صبر بر فقر وفاقه جهاد است با نفس و شيطان كه آمر بنده‌اند بشهوات باطله و غوايات مرديه و چون شهوت و غوايت موجب هلاكتند در دنيا و عقبى پس آمر به آن كه شيطان است و نفس اعدا عدو اين كس باشد و جهاد با او از اهم واجبات و اوجب مفروضات بود و لهذا اين را جهاد اكبر گفته‌اند و از خصال اوليا و مقربين شمرده‌اند چنان كه آورده‌اند كه فتح موصلى شبى به خانه آمد در آنجا نه نان بود و نه آب و نه چراغ نماز بگذارد و سر به سجده شكر نهاد و بسيار ميگريست و ميگفت بار خدايا چه عمل مرضى از من صادر شده كه مرا پايهء اولياى خود دادهء و منزلهء مقربان درگاه خود را به من دادهء چه اين پايه فوق رتبهء من است آورده‌اند كه روزى أمير المؤمنين عليه السّلام بر جمعى ميگذشت ديد كه در گوشهء مسجدى نشسته‌اند ايشان را گفت شما چه كسانيد گفتند ( نحن المتوكلون ) ما توكل كنندگانيم بر خدا فرمود حقيقت توكل شما بچه طريقست گفتند ( اذا وجدنا اكلنا و اذا فقدنا صبرنا ) چون يابيم بخوريم و چون نيابيم صبر كنيم فرمود\r\nهكذا يفعل كلاب عندنا\r\nسگان محله ما نيز همين كنند گفتند پس طريق توكل چيست فرمود هم چنان كه ما ميكنيم\r\nاذا وجدانا بذلنا\r\nچون بيابيم ببخشيم\r\nو اذا فقدنا شكرنا\r\nو چون نيابيم شكر كنيم عبد اللَّه عباس از رسول صلَّى اللَّه عليه و آله روايت كرده كه روز قيامت منادى از قبل رب العزة ندا كند كه كجااند آن درويشان متحمل و گدايان صابر ايشان بلبيك لب بگشايند حق سبحانه ايشان را در حجابى درآرد كه جز مقربان در آنجا نروند پس با ايشان خطابكند اى بندگان من دنيا را كه از شما منع كردم براى كرامت شما بود در اين روزنه براى هوان و خوارى شما برويد و هر كس كه شما را لقمه يا شربتى آب داده او را با خود در بهشت درآريد و در حديث آمده كه\r\nاذا رايت الغنى مقبلا عليك فقل ذنب عجلت عقوبة و اذا رايت الفقر مقبلا عليك فقل مرحبا بشعار الصالحين\r\nچون توانگرى روى به تو آرد بگو كه اين گناهى است كه عقوبت آن بسرعت ميرسد و چون درويشى بتورخ نمايد بگو خوشا شعار صالحان و در اين معنى أمير المؤمنين عليه السّلام فرمود كه\r\nدليلك ان الفقر خير من الغنى و ان قليل المال خير من الوفر لقاؤك\r\n","description":"","footnote":"","page_name":" 375 ","page_number":375},
  {"content":"\r\nمخلوقا عصى اللَّه للغنى و لم تر مخلوقا عصى اللَّه للفقر\r\nدر خبر است كه روزى أمير المؤمنين عليه السّلام و حضرت خضر عليه السّلام به يكديگر رسيدند أمير المؤمنين عليه السّلام فرمود اى خضر كلمهء از حكمت بگو تا از تو حفظ كنم خضر گفت\r\nما احسن تواضع الاغنياء للفقراء قربة الى اللَّه\r\nيعنى چه نيكو است تواضع توانگران براى درويشان به جهت قصد نزديكى برحمت ملك منان و أمير المؤمنين عليه السّلام فرمود كه ميخواهى از اين نيكوتر بشنوى گفت آرى فرمود\r\nاحسن من ذلك تكبر الفقراء على الاغنياء ثقة للَّه\r\nنيكو تر از اين تكبر درويشان است بر توانگران براى اعتماد بر كرم خدا و سر ( ليس الغنى من كثرة العرض انما الغنى غنى النفس ) اينجا مشاهده ميگردد و اما ثواب صبر بر بيمارى و رنجورى بسيار است از جمله در خبر است كه فرداى قيامت اصحاب بلا و اسقام را بمحشر درآرند و اعواض بىاندازه بديشان رسانند بر وجهى كه هيچكس مثل آن نديده باشد و در خاطر نگذرانيده و چون اهل صحت آن مزيت عاليه را بينند تمنا كنند كه كاش در دنيا اعضاى ايشان را بمقراض ذره ذره ميكردند و بانواع بلا گرفتار ميبودند تا به اين مرتبه ميرسيدند و در آثار آمده كه چون حقتعالى ايوب را مبتلا ساخت بالام و اسقام اهل اسقام و بلوى از اقطار عالم ميآمدند و از وى دعا ميخواستند و او دعا مىكرد و حقتعالى شفا بايشان ارزانى ميفرمود وى را گفتند كه چرا دعا براى خود نمىكنى فرمود از خداى خود شرم دارم كه چهل سال در نعمت و صحت بوده باشم و در آن مدت مرا صداعى عارض نشده باشد و الحال كه مرا مبتلا گردانيده و مقدار مدت عافيت كه چهل ساله است نگذشته از او طلب شفا كنم حقتعالى به جهت صبورى وى بر اين بليه عافيت به او ارزانى فرمود و آنچه از او اخذ كرده بود اضعافا مضاعفة به او رسانيد و اما جزاى صبر در حين باس و حرب اينست كه ميفرمايد كه أُولئِكَ عَلَيْهِمْ صَلَواتٌ مِنْ رَبِّهِمْ وَرَحْمَةٌ الاية و بموجب حديث متواتر\r\nافضل الاعمال احمزها\r\nثواب صابران بر ثبات اقدام در حروب از اعمال ديگران بيشتر خواهد بود و در مرتبهء عاليه و درجه عاليه كه در حيطهء و هم هيچكس در نيامده باشد فايز خواهد بود و از عبد اللَّه ابن عباس روايتست كه چون اين آيه قرائت كرد گفت كيست كه به اين آيه عمل كند مگر پيغمبرى يا پيغمبر صفتى و فرشته سيرتى و در مجمع مذكور است كه اصحاب ما استدلال كرده‌اند بدين آيه به آنكه مراد باهل اين آيه أمير المؤمنين عليه السّلام است زيرا كه ميان امت هيچ خلافى نيست در آنكه آن حضرت جامع جميع اين خصال بود پس جزما مراد آن حضرت باشد چه معلوم نيست يقينا كه غير او جامع اين صفات بوده باشد و لهذا زجاج و فرا گفته‌اند كه اين آيه مخصوص است بانبيا زيرا كه غير انبياء چنان كه بايد اداء همهء حقوق نميتوانند كرد و بدانكه چون حق سبحانه بيان فرمود كه بر تمام نميشود مگر بايمان و تمسك بشرايع در عقب آن بيان احكام شرايع مىكند و چون حفظ دماء و جرح\r\n","description":"","footnote":"","page_name":" 376 ","page_number":376},
  {"content":"\r\nنفس اهم بود ابتداء به احكام آن فرموده بقوله * ( يا أَيُّهَا الَّذِينَ آمَنُوا ) * اى آن كسانى كه گرويده‌ايد * ( كُتِبَ عَلَيْكُمُ الْقِصاصُ ) * فرض كرده شد بر شما مماثلة و مساوات نه تعدى و ستم * ( فِي الْقَتْلى ) * در كشتگان يعنى بسبب كشتن ايشان وقتى كه قتل بعمد بود مرويست كه قبل از اسلام چون ميان در قبيله حرب افتادى آن قبيلهء كه عالى نسب بودندى از قبيله نازل بعوض بنده آزادى و بدل زنى مردى و بعوض مردى دو مرد كشتندى بعد از هجرت اين صورت بعرض آن حضرت رسانيدند حكم ربانى نازل شد كه در قتل قصاص بايد يعنى مساوات و مفسران برانند كه مكتوب فيه لوح محفوظ است و ابن عباس فرموده كه تورية است و اين وجوب بر قاتل است كه نفس خود را تسليم كند تا او را بكشند گاهى كه ولى خون طالب قصاص باشد و بديه راضى نشود و گفته‌اند كه بر حكام و ولات واجبست كه دست ولى دم را قوى گردانند تا قصاص كند به اين وجه كه * ( الْحُرُّ بِالْحُرِّ ) * آزادى بآزادى * ( وَالْعَبْدُ بِالْعَبْدِ ) * و بندهء ببندهء * ( وَالأُنْثى بِالأُنْثى ) * و زنى بزنى و در مجمع گفته كه خلاف نيست در اينكه مراد قتل عمد است زيرا كه در عمد قصاص واجبست دون خطا محض و شبه عمد و ( در كنز العرفان ) آورده كه قصاص ماخوذ است از قص الاثر اى تلاه و تلو بمعنى اتباع است چه ولى دم در قصاص تابع اثر جافى است و فعل وى همچه فعل او است و ح نگويند كه چون ولى اختيار دارد در عفو و اخذ دية و قصاص پس چرا فرمود كه كتب بمعنى وجب است زيرا كه مىگوييم كه مراد آن چيزيست كه در اصل واجبست و در نفس الامر لازم و اما اخذ ديه و عفو فرع استحقاقند و لهذا واجب نيست بر جانى قبول اداى ديه نزد ما و ابو حنيفه نيز بر اين است و شافعى گفته كه مخير است ميان ديه و قصاص و اگر چه جانى راضى نشود و يا آنكه مراد بوجوب عدم جواز تعدى است به غير مكافى هم چنان كه در سبب نزول آن معلوم شد و نزد بعضى * ( الْحُرُّ بِالْحُرِّ وَالْعَبْدُ بِالْعَبْدِ وَالأُنْثى بِالأُنْثى ) * منسوخ است بقوله النفس بالنفس و اين غير موجه است اما اولا زيرا كه آن حكايتى است از آنچه در تورية است پس معقول نيست كه آن ناسخ قرآن باشد و اما ثانيا به جهت اصالت عدم نسخ چه بينهما منافات نيست و اما ثالثا زيرا كه قوله النفس بالنفس عامست و الحر بالحر تا آخر خاص و در اصول مقرر است بناء عام بر خاص با تنافى و چون اين معنى بر صحيفه خاطر متنقش شد پس بدانكه جايز است قتل عبد بحر و انثى بذكر باجماع امت جايز است و عدم دلالت آيه بر منع آن و ديگر آنكه هر گاه جايز باشد قتل قاتل به مثل او پس باشرف بطريق اولى و در اينكه قتل حر بعبد و ذكر بانثى جايز است يا نه اختلافست ابو حنيفه تجويز اين مىكند به جهت عمل بعموم النفس بالنفس و مالك و شافعى مانع اينند نه به جهت مفهوم الحر بالحر الى آخره زيرا كه آن گاهى هست كه حجة است كه تخصيص را غرضى ظاهر نباشد سواى اختصاص\r\n","description":"","footnote":"","page_name":" 377 ","page_number":377},
  {"content":"\r\nحكم و مبين شر كه غرض دفع قبيلتين است بلكه به جهت روايت ماثوره از أمير المؤمنين\r\nكه مردى بندهء خود را بكشت پيغمبر جلد او فرمود و يك سال او را از آن شهر اخراج كرد و به جهت روايات صحيحه از پيغمبر كه\r\nلا يقتل مسلم بذي عهد و لا حر بعبد\r\nو به جهت فعل صحابه بدون نكيرى و اين مذهب اصحاب ما است به جهت عدم ترك عمل بمفهوم مطلقا و به جهت دلالت احاديث ائمهء معصومين عليه السّلام و منه\r\nقول الصادق عليه السّلام لا يقتل حر بعبد و لكن يضرب ضربا شديدا و يعزم دية العبد منه\r\nو نيز بدانكه جواز قتل حر بحر مشروط است بتكافى و تساوى در اسلام و عقل و به اينكه قاتل پدر مقتول نباشد و خلافست مالك را در اخير و خلافست در اينكه ام حكم اب دارد يا نه نزد ما آنست كه حكم آن ندارد بلكه ام را بكشد بولد و نزد عامه حكم آن اب است اما قتل ولد باب جايز است باجماع و قتل جماعت بواحد\r\nلقوله صلَّى اللَّه عليه و آله لو اجتمعت ربيعة و مضر على قتل امرء مسلم قتلوا قيدوا به\r\nو نزد ما نيز چنين است اما رد كنند بر ايشان فاضل ديه را و همچنين در قتل ( مرد بزن ) رد نصف ديه كنند هم چنان كه طبرى در تفسير خود از أمير المؤمنين عليه السّلام نقل كرده * ( فَمَنْ عُفِيَ لَه ) * پس هر كه عفو كرده شود براى او * ( مِنْ أَخِيه ) * از قصاص برادر او كه مقتولست * ( شَيْءٌ ) * چيزى از عفو در مجمع گفته كه در اين دو قول است يكى آنكه معنى آنست كه هر كه واگذاشته شود مر او را و اعراض كرده شود از او آنچه واجبست بر او كه آن قصاص است در قتل عمد از خون برادر او پس حذف مضاف شده به جهت علم به آن و مراد باخ مقتول است يعنى او اخ قاتل است در اسلام و اين دال است بر آنكه اخوة اسلام بينهما منقطع نميشود و قاتل از ايمان بيرون نميرود به جهت قتل او و گويند مراد باخ عافيست يعنى ولى دم كه حق تعالى او را اخ قاتل تسميه فرموده و قوله شيء دليل است بر آنكه بعضى اوليا هر گاه عفو كنند قود ساقط مىشود و ضمير در له و اخيه راجع است به من كه قاتل است يعنى هر كه قتل او ( مبذول و مرضى منه ) شود بديه به اين وجه كه ولى دم راضى بديه شود كه از جانى بستاند و از قصاص او در گذرد و اين قول اكثر مفسرينست و قول دوم آنست كه مراد بقوله فمن عفى له ولى دم است و ضمير اخيه راجع به او است و تقدير اينكه فمن بذله من اخيه يعنى اخ الولى و هو المقتول لدية و قول اول اظهر است و ذكر شيء بصورة نكرده با آنكه قود معلوم است مقوى قول ثانيست و در انوار گفته كه فايدهء شيء اشعار است به آنكه بعضى عفو مانند عفو تام است در اسقاط قصاص و گويند كه عفى بمعنى ترك است و شيء مفعول به است و اين قول ضعيف است زيرا كه ثابت نشده عفى الشيء بمعنى تركه بل اعفاه و عفى بعن معديست بجانى و مذنب قال اللَّه تعالى عَفَا اللَّه عَنْكَ و قال عَفَا اللَّه عَنْها و هر گاه كه بعن معدى بذنب شود بلام معدى خواهد بود بجانى\r\n","description":"","footnote":"","page_name":" 378 ","page_number":378},
  {"content":"\r\nهم چنان كه در اين آيه كانه قال اللَّه تعالى ( عفى له عن جنايته من جهة اخيه يعنى ولى الدم ) و ذكر ولى بلفظ اخوة ثابتة بينهما جهت جنسية است و اسلام تا رقت قلب نمايد و عطوفت مرعى دارد بر او و ملخص معنى آنست كه اگر ولى دم از قصاص قاتل درگذرد و راضى بديه شود * ( فَاتِّباعٌ ) * پس بر قاتل است بعد از عفو از پى رفتن * ( بِالْمَعْرُوفِ ) * بنيكويى و آن طوع و رغبت است در دادن دية * ( وَأَداءٌ ) * و ادا كردن و رسانيدن وجه دية * ( إِلَيْه ) * بولى مقتول * ( بِإِحْسانٍ ) * بنيكويى يعنى به زودى نه بمطل و بدخويى و يا بر عافيست اتباع بمعروف يعنى سخت گيرى نكند بر جانى در طلب دية او و او را مهلت دهد اگر معسر باشد و يا زياده از حق دية از او نطلبد و در كنز العرفان آورده كه عفو گاه هست كه مطلق است به اين معنى كه عافى جانى را عفو كند بدون شرط دية و اين هنگام هيچ چيز بر ذمت جانى نخواهد بود از قصاص و دية و گاه هست كه مشروط است باداى دية و الى الاخير اشار بقوله * ( فَاتِّباعٌ بِالْمَعْرُوفِ ) * اى فالامر او تباع فليكن اتباع بنا بر اول خبر مبتداء محذوفست و بر ثانى فاعل فعل محذوف و اين وصيتى است مر عافى را به آنكه بمعروف طلب دية كند و بزيادتى ظلم بر جانى نكند و او را تعنت و درشتى ننمايد و وصيتى است مرجانى را به اينكه بخس و مماطله جايز ندارد بلكه شاكر باشد بر عفو عافى و اداى دية نمايد به او و اكثر علماء از صحابه و تابعين برانند كه اخذ دية مشروط است برضاى قاتل و گويند غير مشروط است به آن و نزد بعضى اين وصيت مخصوص است بجانى اى فعليه اتباع و بنا بر اول ممكن است كه در آن دلالت باشد بر تاجيل دية به مدت يك سال و گفته‌اند كه در آيه دليل است بر آنكه دية يكى از دو مقتضى عمد است و الا مرتب نميساخت امر باداى دية را بر مطلق عفو بلكه آن را مفيد ميگردانيد بعفو از خطا و اين قولى ضعيفست * ( ذلِكَ ) * اين حكم مذكور كه عفو است از قصاص و\r\nطلب دية * ( تَخْفِيفٌ ) * سبكبارى است شما را * ( مِنْ رَبِّكُمْ ) * از نزد پروردگار شما * ( وَرَحْمَةٌ ) * و مهربانى و بخشايشى از او در تسهيل امر و تحصيل نفع چه بر اهل تورية قصاص لازم بود و عفو كردن و دية گرفتن حرام و بر اهل انجيل عفو بود و اخذ دية و قصاص حرام بود حقتعالى اين امت مرحومه را مخير ساخت ميان قصاص و عفو و دية به جهت تيسير امر برايشان و تقدير حكم بر حسب مراتب ايشان * ( فَمَنِ اعْتَدى ) * پس هر كه از حد درگذرد * ( بَعْدَ ذلِكَ ) * پس از آنكه عفو كرده باشد و دية داده شده به اين معنى كه بعد از عفو و اخذ دية قاتل را بكشد و اين قول ابن عباس و حسن و قتاده و مجاهد است و مروى از ابى جعفر و ابى عبد اللَّه عليهما السلام و اين بر اين وجه بود كه ولى دم در جاهليت قاتل را ايمن ميگردانيد بقول دية از او و بعد از آن بر او ظفر يافته\r\n","description":"","footnote":"","page_name":" 379 ","page_number":379},
  {"content":"\r\nاو را ميكشت و نزد بعضى ديگر معنى آنست كه هر كه غير قاتل را بكشد براى قصاص و يا قاتل ستم كند و بعد از آنكه يكى را كشته باشد و دية داده يكى ديگر را بكشد * ( فَلَه ) * پس مر او راست در آخرت * ( عَذابٌ أَلِيمٌ ) * عذابى دردناك و گويند در دنيا به آنكه او را بكشند به جهت جنايت او چه حق او كه طلب دم بود بعفو يا صلح بر دية ساقط شده بود و گويند تعدى به آنست كه بعد از بيان كيفيت قصاص از آن تجاوز كند و بر طريقهء جاهليت عمل كند و يا طلب زياده از دية كند و در انوار گفته كه واجبست حمل تعدى بر جميع جهت عموم لفظ بعد از آن تبيين وجه حكمت مىكند در ايجاب قصاص بقوله * ( وَلَكُمْ فِي الْقِصاصِ ) * و مر شما راست در حكم قصاص * ( حَياةٌ ) * زندگى و بقا يعنى چون كسى قصد قتل شخصى كند و بخوف قصاص از آن باز ايستد آن شخص از كشتن سالم ماند و او از قصاص ايمن شود و بدان كه اين كلاميست در غايت فصاحت و بلاغت چه شيء را در محل ضد آن گردانيده و تعريف قصاص فرموده و تنكير حياة تا دلالت كند بر آن كه در اين حكم نوعى عظيم از حياة است زيرا كه علم به آن رادع قاتل است از قتل پس سبب حياة نفسين باشد و ديگر ايشان غير قاتل و جماعت بسيار را بعوض يكى ميكشتند و تنوير فتنه ميكردند در ميان خود پس اقتصاص قاتل سبب حيات آن جماعت باشد و گويند مراد حياة اخرويه است چه قاتل چون قصاص نموده باشد در آخرت مؤاخذه نخواهد شد و بدانكه احتمال دارد كه حياة مبتدا باشد و لكم خبر آن و فى القصاص خبر بعد از خبر و يا احدهما خبر باشد و ديگرى صلهء آن و يا حال از ضمير مستكن در آن و در كنز آورده كه ظاهر اين كلام تناقض مينمايد زيرا كه قصاص قتل است پس چگونه حياة باشد و بعد از تحقيق كلاميست در نهايت فصاحت و بلاغت كه عاجز ميگرداند آدميان را از ايراد مثل آن چه آن با آنكه او جز كلام است افصح و ابلغ است اما آنكه او جزاست جهت آنكه نتيجه مقدمات متعدده است چه قصاص ردع قاتل است از قتل و در ردع ارتفاع صدور قتل است از او و در ارتفاع عدم قتل است و عدم قتل حياتست و اين مقدمات منتج اينست كه قصاص حياتست و اما آنكه افصح است زيرا كه كلام عرب در اين معنى آنست كه ( القتل انفى للقتل ) و علماى بلاغت ترجيح كلام حق تعالى داده‌اند بر كلام عرب بوجوه متعدده يكى آنكه حروف آن كمتر است دوم دلالت آنست بر حياة بمطابقه سيم تنكير حياة كه دال است بر تعظيم چهارم عدم تكرار و وجوه ديگر در كتاب ما كه بتجويد البراعة مسمى است مذكور است ( انتهى كلامه ) و از آن جمله احسنيت تأليفست بحروف متلايمة و كثرة فايده آن چه جميع آنچه در قول عرب مذكور است در او هست با زيادتى معانى ديگر كه آن ابانة عدلست بذكر قصاص و اظهار غرض مرغوب فيه كه حياتست و استدعا برغبت و\r\n","description":"","footnote":"","page_name":" 380 ","page_number":380},
  {"content":"\r\nرهبت و حسن تاليف حروف متلايمه بحس مدرك ميگردد چه خروج از فا بلام اعدل است از خروج از ( لام بهمزه ) جهت بعد همزه از لام و همچنين خروج از صاد بحا اعدل\r\nاست از خروج از ( الف لام ) بقاف و نيز قول عرب مستدعى عتابست و اين قول مستدعى عدل و قول به اينكه مراد حياة اخرويه است مرجوح است زيرا كه خلاف متبادر است بفهم و ديگر آنكه قصاص حق وارث است بجهة حيلوله ميان او و ميان مورث او و حق ميت بادخال الم و حق اللَّه باقيست كه معاقب به آن نشده پس چگونه بقصاص ساقط ميگردد نعم ممكن است كه با توبهء نصوح و اتيان بكفاره حقتعالى بجانى تفضل نمايد باعواضى كه مكافى فعل او باشد و بعد از آن از او بمقتول نقلكند پس اصح آنست كه معنى مراد اينست كه شما را در قصاص زندگى دنيويست * ( يا أُولِي الأَلْبابِ ) * اى خداوندان عقول كامله اين نداست بايشان جهت تامل ذوى عقول صافيه در حكمت قصاص كه آن استبقاى ارواح است و حفظ نفوس و نظر در عواقب امور * ( لَعَلَّكُمْ تَتَّقُونَ ) * شايد كه شما بپرهيزيد در محافظت بر قصاص و حكم به آن و اذعان نمودن مر او را و يا از قصاص تا باز ايستيد از قتل و يا بترسيد از عقوبات الهى باجتناب معاصى\r\nو بعد از بيان حكم قصاص كه متعلق است به بدن ذكر حكم وصيت مىكند كه متعلق است بمال و ميفرمايد كه * ( كُتِبَ عَلَيْكُمْ ) * نوشته شد يعنى فرض كرده شد بر شما * ( إِذا حَضَرَ ) * چون حاضر شود يعنى ظاهر گردد * ( أَحَدَكُمُ ) * يكى از شما را * ( الْمَوْتُ ) * اسباب و علامات مرگ از مرض و غير آن چون پيرى و نميتواند بود كه مراد معاينهء مرگ باشد زيرا كه اين حالت باز ميدارد ميت را از وصيت پس مراد آنست كه مفروض شده است بر شما وقتى كه امارات موت واقع شود بر يكى از شما * ( إِنْ تَرَكَ خَيْراً ) * اگر بگذارد مالى را * ( الْوَصِيَّةُ لِلْوالِدَيْنِ ) * وصيت كردن براى مادر و پدر * ( وَالأَقْرَبِينَ ) * و براى خويشان * ( بِالْمَعْرُوفِ ) * بنيكويى يعنى بعدل و انصاف كه آن عدم مجاوزتست از ثلث * ( حَقًّا ) * مصدر مؤكد است اى ( حق ذلك حقا ) يعنى ثابت شده است اين حكم ثابت شدنى و يا صفت مصدر محذوف است اى ( كتب ذلك كتابا حقا ) يعنى نوشته شده است اين وصيت كردن نوشتنى به حق و راستى * ( عَلَى الْمُتَّقِينَ ) * بر پرهيز كاران از حرمان والدين و اقربا بدانكه الوصية فاعل كتب است و تذكير فعل آن به جهت فصلست و يا بر تاويل آن بايصا يا ان يوصى و لهذا بعد از اين فرمود كه * ( فَمَنْ بَدَّلَه ) * بارجاع ضمير مذكر به وصيت و عامل در اذا مدلول كتب است نه وصية به جهت تقديم كتب بر وصيت و مرويست كه در جاهليت بريا و سمعة وصيت ميكردند و\r\n","description":"","footnote":"","page_name":" 381 ","page_number":381},
  {"content":"\r\nوالدين و اقربا را محروم ميساختند حقتعالى از آن منع كرد و وصيت را براى اين جماعت فرض كرده و باز حكم اين آيه بآيهء مواريث منسوخ ساخت و بر ميراث قرار گرفت و اكنون وصيت مستحبّ است نه فريضه و در بعضى تفاسير مذكور است كه جماعتى به اين تمسك كرده‌اند بر وجوب وصيت جهت آنكه لفظ كتب و حقا دلالت بر وجوب مىكند و اين استدلال ضعيفست چه اين هر دو لفظ در اصل وضع مقتضى وجوب نيستند پس دلالت بر وجوب نكند و باجماع اهل البيت عليه السّلام اين وصيت مستحبّ است و حديث ( لا وصية لوارث ) به صحت نرسيده و از احاديث احاد است پس قادح استحباب وصيت نباشد و آيه به آن منسوخ نگردد و خير بمعنى مال است لقوله تعالى وَإِنَّه لِحُبِّ الْخَيْرِ لَشَدِيدٌ و در قدر مال كه وصيت به آن مستحبّ است خلافست زهرى گفته در هر چه اسم مال بر آن واقع شود خواه قليل و خواه كثير وصيت بر او جارى مىشود و ابراهيم نخعى گفته كه آن از هزار است تا پانصد و نزد ابن عباس هشت درهم و اكثر برانند كه مراد به آن مال كثير است به جهت آنكه مرويست كه أمير المؤمنين عليه السّلام را بندهء معتق بود و هفتصد درهم داشت در حين مرض موت خواست كه وصيت كند آن حضرت منع او فرمود و گفت حق سبحانه فرموده كه ان ترك خيرا و خير مال كثير است و اين مأخوذ به است نزد ما چه قول آن حضرت حجت است و از عايشه روايت كرده‌اند كه زنى از بنى تميم خواست كه وصيت كند رسول صلَّى اللَّه عليه و آله شخصى را فرستاد و از او پرسيد كه چند فرزند دارى گفت چهار گفت مال تو چقدر است گفت سه هزار حضرت فرمود كه در مال تو فضلهء نيست تا به آن وصيت كنى و آن را بوارثان باز گذار و مرويست كه رسول بعيادت سعد وقاص رفت گفت يا رسول اللَّه من مال بسيار دارم و وارث همين دخترى دارم جمله مال وصيت كنم فرمود نه گفت نصفى وصيت كنم فرمود نه گفت ثلث آن وصيت كنم فرمود بلى ( و الثلث كثير انك ان تدع ورثتك اغنياء خير من ان تدعهم عالة تتكففون الناس بايديهم ) يعنى اگر فرزند خود را به آن چيز رها كنى بهتر است از آنكه ايشان را بدرويشى رها كنى كه كف دست را بمردمان دراز كنند و از ايشان طلب معاش خود كنند و در مجمع آورده كه در اين آيه خلاف است نزد بعضى منسوخ است مطلقا و نزد جمعى ديگر منسوخ است در وارث و ثابت و در غير وارث و اكثر برانند كه منسوخ نيست اصلا و اين صحيح است نزد محققان اصحاب ما زيرا كه نسخ در دو خبر در صورتيست كه تنافى باشد در عمل بهر دو و ميان آيهء مواريث و آيه وصيت تنافى نيست پس چگونه آيهء مواريث ناسخ اين باشد و كسى كه قائل نسخ اين\r\nآيتست\r\nبقوله ع لا وصية لوارث\r\nاز طريق صواب منحرفست زيرا كه بر تقدير آنكه حديث مذكور سالم باشد از جميع قدح مقتضى ظن است و جايز نيست تقدير منسوخيت كتاب خدا كه متيقن است به آنچه مقتضى ظن است و بر تقدير تسليم صحت حديث و براعت آن از طعن تخصيص عموم روايت\r\n","description":"","footnote":"","page_name":" 382 ","page_number":382},
  {"content":"\r\nميكنيم و آن را حمل ميكنيم بر آنكه\r\nلا وصية لوارث بما يزيد على الثلث\r\nزيرا كه ظاهر آيه مقتضى آنست كه وصيت جايز است بجميع ما يملك و قول آن كسى كه گفته اجماع علما بر آنكه وصيت مفروض نيست دلالت مىكند بر آنكه آيه منسوخ است قولى فاسد است زيرا كه اجماع بر آنست كه آيه مفيد فرض نيست و اين مانع مندوبيت وصيت مذكوره نيست و اصحاب ما از ابى جعفر عليه السّلام روايت كرده‌اند كه آن حضرت از أمير المؤمنين عليه السّلام روايت فرموده كه\r\nمن لم يوص عند موته لذوى قرابة ممن لا يرث فقد ختم عمله بالمعصيه\r\nيعنى هر كه وصيت نكند نزد موت از براى اقرباء خود كه ميراث از او نبرند ختم عمل او به معصيت باشد و اين مؤيد استحباب وصيت است و زيادتى تبيين و تنقيح اين مبحث مذكور خواهد شد بعد از اين در حين نقل اين بحث از كلام صاحب كنز العرفان بعد از آن صاحب مجمع فرموده كه و نيز از پيغمبر صلَّى اللَّه عليه و آله مرويست كه\r\nمن مات به غير وصية مات ميتة جاهلية\r\nو نيز فرموده كه\r\nمن لم يحسن وصيته عند موته كان نقصا فى مروته و عقله\r\nو از ابى عبد اللَّه عليه السّلام روايتست كه\r\nما ينبغى لامرء مسلم ان يبيت الا و وصيته تحت راسه\r\nيعنى نبايد كه هيچكس از شما بخسبد الا كه وصيت او در زير سر او باشد و نيز آن حضرت فرموده كه هيچ بيمارى نباشد كه بدر مرگ رسد الا كه حق سبحانه عقل و سمع و بصر به او دهد براى وصيت و مردمان او را راحت مرگ گويند و در ( كنز العرفان ) مذكور است كه دلالت آيه بر جواز وصيت براى وارث ظاهر است زيرا كه والدين وارثند جزما و همچنين قوله و الاقربين شامل هر قريبست خواه وارث و خواه غير وارث زيرا كه جمع معرف از براى عموم است هم چنان كه در اصول مقرر است و بدانكه اقاربى كه وارثند لكن ايشان را حاجبى باشد مانند اخت يا اب يا با ولد مستحبّ است وصيت براى ايشان و جميع فقهاء ما و عامه صحابه بر اينند و نزد بعضى وصيت براى ايشان واجبست و اين ضعيف است و معروف محتمل چند وجه است يكى آنكه زياده بر ثلث نباشد دوم اينكه وصيت كنند براى فقيرى كه باشق حال باشد و غنى را بر او تفضيل ننهند سيم آنكه اگر ورثه فقراء باشند ضرر بايشان نرساند و اگر چه بما دون ثلث باشد چهارم تقليل وصيت نمايد و اگر چه وارث غنى باشد پس وصيت بربع بهتر از ثلث باشد و خمس افضل از ربع و سدس افضل از خمس هم چنان كه در حديث سعد بن ابى وقاص گذشت و در نسخ اين آيه اختلافست و نزد بعضى منسوخ است بآية الارث و\r\nبقوله صلَّى اللَّه عليه و آله ان اللَّه اعطى كل ذى حق حقه الا لا وصيته لوارث\r\nجواب از اين آنست كه اصل عدم نسخ است و ديگر شرط نسخ منافاتست و منافات نيست ميان وصيت وارث زيرا كه وصيت زيادتى است در صله و اگر نسخ را مسلم داريم پس آن رافع وجوب آنست نه جواز زيرا كه رفع مركب مستلزم رفع جميع اجزاى آن نيست هم چنان كه در اصول مبين است و اما حديث مذكور ممنوع الصحة است و بر تقدير تسليم از حديث آحاد است\r\n","description":"","footnote":"","page_name":" 383 ","page_number":383},
  {"content":"\r\nو نزد اكثر كتاب به آن منسوخ نميشود و اگر مسلم داريم جواز نسخ به آن ما را ميرسد كه حمل آن كنيم بر تخصيص زياده بر ثلث و تخصيص بهتر است از نسخ هم چنان كه در اصول مقرر است و يا آن را حمل بر اضمار كنيم كه بهتر از نسخ است اى ( لا وصية واجبة لوارث ) و بر هر تقدير اجماع منعقد است بر مشروعيت وصيت پس منسوخ نباشد و حديث بر تقدير صحت مخصص باشد و تخصيص وارث بعدم وصيت مطلقا اولى نيست از تخصيص به آنچه زايد باشد بر ثلث و مصحح اينست كه از صادق عليه السّلام پرسيدند كه ( هل يحوز الوصية للوارث ) فرمود نعم و اين آيه تلاوت نمود و اما روايت سكونى از صادق عليه السّلام كه\r\nقال أمير المؤمنين عليه السّلام من لم يوص عند موته لذوى قرابته ممن لا يرث فقد ختم عمله بالمعصيته\r\nضعيفست زيرا كه سكونى عامى بوده و بر تقدير تسليم روايت نافى وصيت نيست از براى وارث مگر بمفهوم مخالف و اين حجة نيست بعد از آن توعيد مينمايد بر تبديل وصيت بقوله * ( فَمَنْ بَدَّلَه ) * پس هر كه تبديل كند از وصى و شاهد و حاكم و غير ايشان امر وصيت را يا قول موصى را يا ايصا را * ( بَعْدَ ما سَمِعَه ) * پس از آنكه شنيده باشد او را يعنى به او رسيده باشد و متحقق شده نزد او * ( فَإِنَّما إِثْمُه ) * پس جز اين نيست كه گناه تبديل آن يا اثم ايصا و مبدل * ( عَلَى الَّذِينَ يُبَدِّلُونَه ) * بر آنان است كه تبديل مىكنند حكم وصيت را يا قول موصى را يا ايصار او ذمة موصى از آن بريست زيرا كه ايشانند كه خيانت كرده‌اند و مخالفت بشرع نموده و اگر چه وصيت سنت باشد نه واجب زيرا كه واجبست عمل به آن كردن بدون تغيير و تبديل پس وعيد مبدل مينمايد بقوله * ( إِنَّ اللَّه سَمِيعٌ ) * بدرستى كه خدا شنوا است كلام موصى را كه به حق است و قول مبدل را كه به غير حقست * ( عَلِيمٌ ) * دانا است بر نيت موصى و تبديل وصى و در آيه دلالتست بر آنكه وصى يا وارث هر گاه در وصيت تفريط كند موصى به آن اثم نميشود و از اجراى او چيزى كم نمى گردد و نيز اشعار است بر آنكه هيچكس به عمل غير مؤاخذ نميشود و تنبيه بر بطلان قول آن كسى كه ميگويد اگر وصى قضاء دين ميت نكند ميت مؤاخذ شود در قبر يا در آخرت چه منطوق آيه دال است بر آنكه عبد مؤاخذ نمى شود بجرم غير خود و همچنين مبطل قول كسى است كه گويد اگر وارث قضاى دين ميت كند بدون آنكه ميت او را وصى گردانيده باشد ميت به آن معاقب شود و بعد از ذكر تهديد بر تغيير حق بباطل استحسان تغيير باطل به حق مىكند بقوله * ( فَمَنْ خافَ ) * پس هر كه ترسد خواه وارث و خواه وصى خواه امام يا مجتهد * ( مِنْ مُوصٍ ) * از وصيت كننده * ( جَنَفاً ) * ميلى از حق به جهت خطا در وصيت * ( أَوْ إِثْماً ) * با بزه كارى بعمد در ميل از حق يعنى هر كه جهت ظهور امارت بر انحراف موصى از طريق شرع خوف آن داشته باشد كه او سهو و خطايى كند در وصية و يا عمدا وصيت ناحق و نامشروع كند و مفسران تفسير خاف نموده‌اند بتوقع و يا علم مأخوذ از قول\r\n","description":"","footnote":"","page_name":" 384 ","page_number":384},
  {"content":"\r\nعرب كه ( اخاف ان يرسل السماء ) و تنزيل خوف بمعنى علم جهت آنست كه در خوف طرفى از علم هست چه قاتل هر گاه گويد كه ( اخاف ان يقع امر كذا ) گوييا ميگويد كه اعلم و خوف او جهت علم اوست بواقع شدن آن و جنف ميل است از ( حق بباطل ) بر وجه خطا و عدم علم به آن و اثم ميل است از حق بر وجه عمد و اين مرويست از ابى جعفر عليه السّلام منقول از ابن عباس و حسن پس معنى آنست كه هر گاه كسى بداند و دريابد از وصيت كننده ميلى از حق به جهت خطا و سهو و يا اثمى بعمد در مخالفت شرع * ( فَأَصْلَحَ بَيْنَهُمْ ) * پس اصلاح كند ميان موصى لهم و ميان ورثه باجراى آن بر منهج شريعت * ( فَلا إِثْمَ عَلَيْه ) * پس هيچ گناهى نيست بر آن مصلح از اين تبديل زيرا كه اين تبديل باطل است به حق بخلاف اول * ( إِنَّ اللَّه غَفُورٌ ) * بدرستى كه حقتعالى آمرزگار است مر كسى را كه تبديل باطل كند به حق يعنى ثواب دهنده است مصلح را و ذكر مغفرت جهت مطابقهء ذكر اثم است * ( رَحِيمٌ ) * مهربان است بر وصى كه از مضمون وصيت در نگذرد و در ( كنز العرفان ) آورده كه جنف ميل است بافراط يا تفريط و اثم وصيت بباطل يعنى به چيزى كه وصيت به آن جايز نباشد مانند محرمات پس بنا بر اين جنف وصيت است بزايد بر ثلث يا به آنچه در او اضرار باشد بر وارث و در كلام تنبيه است بر آنكه مطلق تغيير و تبديل غير منهى عنه است بلكه تبديل از حق بباطل منهى است و از باطل به حق جايز بلكه واجب و گويند بعد از نزول قوله فَمَنْ بَدَّلَه بَعْدَ ما سَمِعَه فَإِنَّما إِثْمُه عَلَى الَّذِينَ يُبَدِّلُونَه اوصيا امضاء وصيت ميكردند بهر نحوى كه بود و اگر چه بهمهء مال ميبود حقتعالى نسخ اين فرمود بقوله * ( فَمَنْ خافَ مِنْ مُوصٍ ) * و نزد بعضى معنى مراد آنست كه هر كه ترسد از موصى در حالى كه موصى ارادهء وصيت داشته باشد در آن جنفى يا\r\nاثمى پس جناحى بر او نيست كه او را از آن باز دارد و تنبيه نمايد او را بر مخالفت آن بشرع و ميان وصى و ورثه و موصى له اصلاح كند تا ميان ايشان خلافى واقع نشود كه مؤدى باثم باشد و بنا بر اين معنى خوف بر ظاهر خود باشد كه آن ترتب امريست كه هنوز واقع نشده و اين وجهى وجيه است و قول حسن و جيد الا آنست كه اكثر بر قول اولند و صادق و باقر عليه السّلام نيز بر آنند و قول ايشان در ترجيح كافيست و عدم وضع فيستحق الاجر در موضع فلا اثم عليه جهت آنست كه غالب آنست كه متوسط بين الخصمين اجراى امر مىكند بر آنكه نقص صاحب حق نمايد از بعضى حق او بالتماس كردن از او پس حقتعالى ميفرمايد كه مصلح را هيچ اثمى نيست در تبديل وصيت غير حق و تنزيل آن بطريق شرع و از حضرت رسالت صلَّى اللَّه عليه و آله مرويست كه\r\nمن حضره الموت فوضع وصيته على كتاب اللَّه كان كفارة لما ضيع من زكاته فى حياته\r\nهر كه در وقت احضار موت وصيت كند بر كتاب خدا وصيت او كفارهء چيزى باشد كه تضييع آن كرده باشد از زكات مال در حال حياة خود و بعد از بيان\r\n","description":"","footnote":"","page_name":" 385 ","page_number":385},
  {"content":"\r\nحكم وصيت ذكر حكمى مىكند از احكام شرعيه و ميفرمايد كه * ( يا أَيُّهَا الَّذِينَ آمَنُوا ) * اى آن كسانى كه گرويده‌ايد از صادق عليه السّلام مرويست كه چون نداى حقتعالى بندگان را متضمن لذت ايشانست از اين جهت آن را توطيهء اوامر و نواهى نموده تا ازالهء تعب عبادت و تكليف كند و حسن گفته كه هر گاه * ( يا أَيُّهَا الَّذِينَ آمَنُوا ) * را در كتاب خدا استماع كردى بايد كه مستعد استماع آن چيزى شوى كه بعد از آن مذكور خواهد شد زيرا كه آن از براى امريست كه به آن مامور خواهى شد يا نهى كه از آن منهى خواهد گشت چنان كه ميفرمايد كه * ( كُتِبَ عَلَيْكُمُ الصِّيامُ ) * فرض كرده شد بر شما روزه داشتن * ( كَما كُتِبَ ) * هم چنان كه فرض شده بود * ( عَلَى الَّذِينَ مِنْ قَبْلِكُمْ ) * بر آنان كه پيش از شما بودند يعنى همهء انبيا و امم ايشان از آدم تا خاتم و در اين توكيد حكم صوم است و ترغيب بر فعل آن و تطييب نفس چه صوم عبادتيست شاقه پس به جهت تانيس خاطر بدان ميفرمايد كه اين عبادت خاص شما نيست بلكه هيچ امت از ربقهء اين طاعت آزاد نبودند و در امثال آمده كه البلية اذا عمت طابت و بدانكه صوم در لغت بمعنى امساك است از چيزى كه نفس به آن تنازع كند و در شرع امساك است از مفطرات عمدا از اول صبح تا وقت غروب با نيت و يا امساكى است از اشياء مخصوصه در زمان مخصوص از شخصى كه بر صفت مخصوصه باشد و اين تعريف منقوض است به آنكه امساك عدميست و اشياء مخصوصه مبهم و اول منقوض است به كف كافر و حايض و مسافر و جنب از مفطرات با نيت و حال آنكه صوم نيست و يا توطين نفس بر كف از مفطرات و اين نيز غير سديد است و اجود تعاريف اينست كه صوم كفى شرعيست در روز يا در حكم آن از تعمد تناول هر مزدرد و جماع و آنچه در حكم اين هر دو است با نيت و در روزه اجر جزيل است بلكه از فضل اعمال است و در حديث قدسى آمده كه\r\nكل عمل ابن آدم له الا الصوم فانه لى و انا اجرى به\r\nو\r\nقوله ع الصوم جنة من النار\r\nو چون منع نفس از مفطرات موجب كسر قوت نفس اماره است و هدم بناى قوت شهوانيه كه مستلزم انبعاث قوت مطمئنه است بر طاعت از اين جهت مىفرمايد كه روزه بر شما فرض كرديم * ( لَعَلَّكُمْ تَتَّقُونَ ) * تا شايد كه شما بپرهيزيد از معاصى چه آن كاسر شهوتيست كه مبدء معاصى است پس روزه بداريد * ( أَيَّاماً مَعْدُوداتٍ ) * روزى چند شمرده شده يعنى موقت بعدد معلوم كما يق مالا معدودا اى محصورا معينا مراد روزهء ماه رمضان است كه بيست و نه روز يا سى روز است و گويند معدودات بمعنى قلائل است يعنى روزهاى اندك چه مال قليل راعد ميكنند نه كثير را بكه آن را كيل مىكنند يا وزن و اين دو آلت در حساب ميآرند و نصب ايام بصيام نيست به جهت وقوع فصل بينهما بلكه باضمار صوموا است كه صيام دلالت بر آن مىكند و لهذا به اين مترجم شده و ميتواند بود كه نصب آن بكما\r\n","description":"","footnote":"","page_name":" 386 ","page_number":386},
  {"content":"\r\nكتب باشد بر ظرفيت و نزد بعضى معنى آنست كه ( صوموا كصومهم فى عدد الايام ) يعنى روزهء شما مانند روزهء اهل كتابست در عدد روزها چه مرويست كه شهر رمضان فريضه شد بر نصارى و چون در برد شديد و حر شديد افتاد تحويل آن نمودند بوقت ربيع و ده روز بر آن افزودند به جهت كفارهء تحويل آن و گويند ده روز بر آن افزودند جهت موتان كه بايشان رسيده بود و همچنين هر قرنى از ايشان ميافزودند تا پنجاه روز مقرر شد و اكنون روزهء ايشان پنجاه روز است و گويند مراد به اين صيام ايام بيض است در هر ماهى و عاشورا كه قبل از امر بصيام شهر رمضان واجب بوده و بعد از وجوب صوم رمضان منسوخ شد و به استحباب مقرر گشت عبد الملك بن هارون بن عنتره از جد خود روايت كند كه او گفت من از أمير المؤمنين شنيدم كه او گفت روزى گرمگاه نزد رسول رفتم چون نزد آن حضرت بنشستم مرا گفت\r\nيا على هذا جبرئيل يقرئك و السلام\r\nجبرئيل حاضر است و تو را سلام مىرساند من گفتم\r\nعليك و عليه السلام\r\nيا رسول خدا بعد از آن فرمود كه اى على پيشتر آى من نزديك آن حضرت رفتم فرمود كه جبرئيل ميگويد كه از هر ماه سه روز روزه دار تا حقتعالى تو را بروز اول ده هزار ساله روزه نويسد و بروز دويم سى هزار ساله و بروز سيم صد هزار ساله من گفتم يا رسول اللَّه اين كدام روزها است گفت ايام البيض است در هر ماه سيزدهم و چهاردهم و پانزدهم عنتره گويد كه از أمير المؤمنين عليه السّلام پرسيدم كه اين ايام را چرا ايام البيض گفته‌اند فرمود براى آنكه آدم چون از بهشت به زمين آمد هيچ سقفى و پوششى او را نبود تا از حرارت آفتاب به آن ملتجى شود و اعضاى او از اثر آفتاب سياه گشت شكايت آن را به حضرت عزت رفع نمود جبرئيل عليه السّلام آمد و گفت اى آدم ( سيزدهم و چهاردهم و پانزدهم ) ماه روزه بدار تا اعضاى تو سفيد شود آدم يك روز روزه داشت ثلثى از اعضاى او سفيد شده و چون روز دوم به روزه رفت ثلثى ديگر از او سفيد گشت و روز سيم كه روزه بداشت همهء اعضاى او سفيد و نورانى گشت ( و در كنز العرفان ) آورده كه نزد اكثر مفسران مراد به اين صيام صوم ماه رمضان است و اين اولى است از آنكه مراد ايام بيض باشد و عاشورا كه ماه رمضان ناسخ آن شده باشد زيرا كه هر گاه ممكن باشد صيانت حكم از نسخ اولى خواهد بود پس مراد آنست كه حقتعالى اول صوم را واجب گردانيد و بيان نكرد كه يك روز است ياد و يا بيشتر و بعد از آن تبيين آن نمود بايام معدودات و بعد از آن بيان ايام معدودات فرمود به شهر رمضان و بنا بر آنكه مراد ايام بيض و عاشورا باشد و بصوم رمضان منسوخ شده عدم جواز آنسه روز و عاشورا لازم نميآيد زيرا كه رفع وجوب مستلزم رفع جواز نيست و بدانكه تخصيص خطاب باهل ايمان جهت آنست كه ايشانند كه قبول امر ميكنند و ديگر آنكه عبادت بدون ايمان صحيح نيست و وجوب صوم برايشان منافى وجوب آن نيست بر غير پس بر كفار نيز واجب باشد چه كفار باجماع اماميه مخاطبند بشرايع زيرا كه هر چه از لوازم تكليف است در كفار موجود است و در تفسير عرايس آورده كه اين نداى اصحاب قلوبست يعنى از حضرت رب الارباب خطاب مستطاب ميرسد بطالبان هلال مشاهده در اقطار سماوات غيوب بندايى كه مفرح قلوب و مفرح كروب\r\n","description":"","footnote":"","page_name":" 387 ","page_number":387},
  {"content":"\r\nاست مىگويد كه فرض شد بر شما اى اهل يقين امساك از جميع مكونات چرا كه شما در طلب مشاهده ايد و متوجهات اينمطلوب را صوم واجبست از مالوفات طبيعية هم چنان كه نوشته شده بود بر انبيا و اوليا كه پيش از شما بسبب آن باز رستند از رجس بشرية و و اصل شدند بمقام امن و قربة و در تمهيدات مذكور است كه صوم در شريعت عبارت است از ناخوردن طعام و شراب در حقيقت اشارتست به خوردن طعام و شراب اما طعام ابيت عند ربى يطعمنى و شراب وَسَقاهُمْ رَبُّهُمْ شَراباً طَهُوراً و مقرر است كه اين صوم جز عارفان عاشق را دست ندهد و نعم ما قيل :\r\n\r\nمرد عارف چه يافت لذة قرب\r\nنه با كلش كشش بود نه بشرب\r\n\r\n\r\nاكل و شربش چه باشد انس به حق\r\nدائما در حق است مستغرق\r\n\r\n\r\nلقمه از خوان يطعمش بينى\r\nشربت از چشمه سار يسقينى\r\n\r\n* ( فَمَنْ كانَ مِنْكُمْ ) * پس هر كه باشد از شما كه مكلفيد به روزه * ( مَرِيضاً ) * بيمارى كه قوة روزه ندارد يا مرضش به جهت روزه داشتن زياده مىشود در كميت يا كيفيت * ( أَوْ عَلى سَفَرٍ ) * يا راكب بر سفرى باشد كه در آن قصر بايد كرد * ( فَعِدَّةٌ ) * پس بر او است شمار آن روزها كه افطار كرده در سفر يا مرض * ( مِنْ أَيَّامٍ أُخَرَ ) * از روزهاى ديگر يعنى در مرض يا سفر افطار كند و بعدد اينروزها كه افطار كرده در روزهاى ديگر بدارد و در كنز آورده كه نزد بعضى از جمهور مطلق مرض مبيح افطار است حتى كه ابن سيرين به جهت وجع اصبع افطار كرد و از مالك پرسيدند كه رمد شديد و يا صداع مضر مجوز افطار باشد با آنكه مرضى با آن نباشد كه مضجع باشد گفت ( انه فى سعة من الافطار ) بر او گرفتى نيست از افطار و شافعى بر آنست كه افطار جايز نيست تا آنكه مرض موجب مشقت عظيمه شود كه متحمل آن نتواند شد و اصح نزد ما هر مرضى كه صوم در او خوف زيادتى يا عسر برء آن شود واجب است افطار كردن و اما سفر با شرايط قصر صلاة موجب افطار است و اكثر اصحاب ما شرطى ديگر زياده كرده‌اند بر شروط قصر صلاة و آن اينست كه مكلف بيتوته كند به قصد سفر و اين قول شيخ طوسى است و مفيد فرموده كه خروج قبل از زوال موجب افطار است و اين اقويست بجهة روايات مأثوره متظافره در اين باب از ائمه اطهار عليه السّلام و فقهاى علمه غير از احمد بر آنند كه اگر مكلف متلبس بصوم شود در اول نهار و بعد از آن در اثناى روز به سفر رود او را افطار جايز نيست و احمد گفته كه جايز است و قوله * ( فَعِدَّةٌ مِنْ أَيَّامٍ أُخَرَ ) * جواب شرط است بر حذف خبر اى ( فعليه عدة ) يا بر حذف مبتدا اى ( ففرضه عدة ) و در اين دلالتست بر وجوب افطار بر مريض و مسافر و كسى كه تقدير مىكند بر اينوجه كه فافطر فعدة خلاف ظاهر كرده و اكثر صحابه واجب مىدانند افطار را در سفر چون ابن عباس و ابن عمرو و ابو هريره و عبد الرحمن بن عوف و عروة بن زبير و اين مروى است از ائمه ما عليه السّلام و از حضرت\r\n","description":"","footnote":"","page_name":" 388 ","page_number":388},
  {"content":"\r\nرسالت ( ص ) مرويست كه\r\nالصائم فى شهر رمضان في السفر كالمفطر فى الحضر\r\nو اين مرويست از صادق عليه السّلام و از جابر روايت است كه جماعتى افطار نكردند در سفر حضرت رسالت ( ص ) ايشان را عصاة نام نهاد و فرمود\r\nاولئك العصاة اولئك العصاة اولئك العصاة\r\nو از عبد اللَّه بن عباس مرويست كه ( الافطار فى السفر عزيمة ) و جابر از پيغمبر خدا ( ص ) روايت كرده كه\r\nليس من البر الصيام فى السفر\r\nو نيز عبد الرحمن عوف از آن حضرت روايت كرده كه\r\nالصائم فى السفر كالمفطر فى الحضر\r\nو مرويست كه عمر بن الخطاب امر كرد مردى را كه در سفر به روزه بود كه اعادهء آن روزه كند و اصحاب ما از ابى عبد اللَّه روايت كرده‌اند كه\r\nلو ان رجلا مات صائما فى السفر لما صليت عليه\r\nو نيز از آن حضرت مرويست كه\r\nمن سافر فطر و قصر الا رجلا سفره الى صيد او فى معصية\r\nو عياشى باسناد خود مرفوع به محمد بن مسلم از ابى عبد اللَّه ع نقلكرده كه\r\nلم يكن رسول اللَّه يصوم فى السفر تطوعا و لا فريضة\r\nو بعد از آن فرمود كه اين در كراع الغميم نازل شد حضرت و اصحاب به روزه بودند پس آب را طلبيد و افطار كرد و اصحاب را بافطار امر فرمود بعضى آن روز را تمام كردند و افطار نكردند حضرت ايشان را عصاة نام نهاد و ظاهر قرآن نيز وجوب افطار است زيرا كه حق تعالى نفس مرض و سفر را موجب قضا گردانيد و قضا فرع افطار است پس به ظاهر آيه افطار واجب باشد و تقدير فافطر كه متضمن تخيير است خلاف ظاهر است و مجرد از دليل پس اينكه شافعى گفته كه افطار در سفر بر سبيل رخصت است نه بر سبيل وجوب خلاف مذهب حق باشد و بدانكه آخر جمع آخرى است كه تأنيث آخر است و در اين مقام سؤالى ايراد كرده‌اند كه ايام جمع يوم است و يوم مذكر است پس قياس اواخر باشد كه صفت آن واقع شود كه جمع آخر است پس چرا اخر واقع شده كه جمع اخرى است جواب گوييم هر چيز كه صفت موصوفى باشد كه جمع مذكر لا يعقل باشد جايز است كه آن را بعنوان جمع مذكر يا جمع مؤنث يا مفرد مؤنث ايراد كنند پس جايز باشد ( اياما اواخر و اياما اخر و اياما اخرى ) زيرا كه لا يعقل است بخلاف ( جاءني رجل و رجال اخر يا اخرى ) كه جايز نيست بلكه بايد گفت ( اواخر يا آخرون ) * ( وَعَلَى الَّذِينَ ) * و بر آنان كه ايشان * ( يُطِيقُونَه ) * طاقت آورند و توانند روزه داشتن را و خواهند كه ندارند * ( فِدْيَةٌ ) * فدا دادن است كه آن * ( طَعامُ مِسْكِينٍ ) * خوردن درويش است هر درويشى را بازاى هر روزى نصف صاع بقول حنفى و مدى نزد فقهاى ديگر و اين از ائمه هدى عليه السّلام منقول است * ( فَمَنْ تَطَوَّعَ ) * پس هر كه زياد كند بطوع خود * ( خَيْراً ) * نيكويى را و زياده از مقدار فديه بدهد يا بيشتر از يك مسكين را اطعام كند يا جمع كند ميان اطعام و صيام * ( فَهُوَ ) * پس آن تطوع * ( خَيْرٌ لَه ) * بهتر است مر او را بسبب زيادتى اجر\r\n","description":"","footnote":"","page_name":" 389 ","page_number":389},
  {"content":"\r\n* ( وَأَنْ تَصُومُوا ) * و آن گه روزه داريد اى مطيعان * ( خَيْرٌ لَكُمْ ) * بهتر است مر شما را از فديه و تطوع خير * ( إِنْ كُنْتُمْ تَعْلَمُونَ ) * اگر هستيد كه بدانيد فضيلة صوم را و براعة ذمهء خود را جواب شرط محذوف است و ما قبل آن دال بر آن اى ( اخترتموه ) يعنى اگر بدانيد فضيلت روزه را اختيار آن كنيد و يا تقدير اينست كه ( ان كنتم من اهل العلم و التدبر علمتم ان الصوم خير من ذلك ) يعنى اگر از اهل علم و تدبريد مىدانيد كه صوم بهتر است از فديه و در كنز آورده كه نزد بعضى اين حكم در اول اسلام بوده و بعد از آن بآيهء * ( فَمَنْ شَهِدَ مِنْكُمُ الشَّهْرَ فَلْيَصُمْه ) * منسوخ شده چه در اول حال روزه داشتن بر ايشان بسيار دشوار بود به جهت آنكه به آن معتاد نشده بودند و چون عادت كردند حكم تخيير منسوخ گشت و واجب شد روزه داشتن و نزد بعضى ديگر منسوخ نيست بلكه مراد به اين حامل مقرب است و مرضع قليل اللبن و شيخ و شيخه و ذو العطاش پس حقتعالى چون اول ذكر مرضى كرد كه مسقط فرض است و اسبابى ديگر هست كه در عرف آن را مرض نميگويند ليكن صوم با آن دشوار است حكم آن را در اين آيه بيان فرمود پس تقدير آنست كه ( و على الذين يطيقونه ثم عرض لهم ما يمنع الطاقة فدية ) و يا آنكه لا در يطيقونه محذوفست يعنى كسى كه نتواند روزه داشتن چون پيران از كار افتاده و امثال ايشان فديه دهد و اين قول مرويست از صادق و شبههء نيست كه اين اولى از نسخ است بدليل ( التخصيص خير من النسخ ) چنان كه در اصول مقرر است و مؤيد اين قول است قرائت يطوقونه كه بمعنى يتكلفونه است و اين قراءة شاذ است منقول از ابن عباس و بنا بر قول آنان كه مجموع آيه را منسوخ ميدانند منافات ندارد بقول ما زيرا كه رفع وجوب مستلزم رفع جواز نيست و قوله و ان تصوموا كلام مستأنفست و در تقدير اينكه ( صومكم خير عظيم لكم ) روزه داشتن شما نيكويى عظيمست مر شما را اگر هستيد كه بدانيد فضايل صوم را به نظر عقلى و اگر ندانيد آن را به نظر عقلى عالم شويد به آن بسمع نه به غير آن و اين نقص است نسبت به كسى كه جامع بين العلمين باشد * ( شَهْرُ رَمَضانَ الَّذِي ) * ماه رمضان آن ماهيست كه * ( أُنْزِلَ فِيه الْقُرْآنُ ) * فرو\r\nفرستاده شد در او قرآن در انوار گفته كه شهر رمضان مبتدا است و ما بعد آن خبر آن و ميتواند بود كه خبر مبتدا محذوف باشد تقدير اينكه ( ذلكم شهر رمضان ) يعنى آن صيام مذكور ماه رمضان است و يا بدل صيام باشد بر خذف مضاف اى ( كتب عليكم الصيام صيام شهر رمضان ) يعنى نوشته شده بر شما روزه داشتن ماه رمضان و بنا بر اين در تقدير موصول صفة شهر رمضان است و رمضان مصدر رمض است بمعنى احترق پس شهر به آن مضاف شده و علم ماه صيام گشته و منع صرف آن به جهت علميت است و الف نون مزيدتان و قوله ع من صام رمضان بر حذف مضاف است به جهت امن از التباس\r\n","description":"","footnote":"","page_name":" 390 ","page_number":390},
  {"content":"\r\nو تسميهء ماه رمضان به آن به جهت ارتماض و احتراق مكلفانست در آن از جوع و عطش و يا به جهت ارتماض ذنوب در آن و يا به جهت واقع شدن آن در ايام رمض حرارة و اسماى شهود منقولست از لغة قديمه و مراد بانزال قرآن در آن ابتداى انزال آنست و آن در ليلة القدر بوده و يا همهء آن به آسمان دنيا نازل شده و بعد از آن نجم نجم بر حسب احتياج بندگان به دنيا نازل گشته و يا آنكه معنى آنست كه انزل فى شانه القرآن و هو قوله كُتِبَ عَلَيْكُمُ الصِّيامُ و از حضرت رسالت منقولست كه ( صحف ابراهيم ) در شب اول ماه رمضان نازل شد و تورية شب ششم آن و انجيل در شب سيزدهم آن و قرآن در شب بيست و چهارم از آن و در اين اشعار است به آنكه انزال در آن سبب اختصاص آنست بوجود صوم در آن انتهى كلامه و در كنز آورده كه تسميهء شهر به شهر رمضان جهت اشتهار آنست يعنى به جهت ظهور ان برؤية هلال و در اينمقام از باب اضافه عام است بخاص مانند يوم الجمعة و گويند شهر رمضان من حيث المجموع علم ماه صيام است و لهذا بعضى از اصحاب ما از ائمه هدى نقلكرده‌اند كه\r\nلا تقولوا رمضان بل شهر رمضان فانكم ما تدرون ما رمضان\r\nيعنى رمضان مگوييد بلكه ماه رمضان بگوئيد چه شما نميدانيد كه رمضان چه چيز است و در اين قول نظر است زيرا كه در اعلام تصرف نميتوانكرد و حال آنكه در حديث آمده كه\r\nمن صام رمضان ايمانا و احتسابا غفر اللَّه له ما تقدم من ذنبه\r\nو بر تقدير تسليم نهى محمول است بر كراهية بجهة مخالفت آن بلفظ قرآن و وجه تسميهء رمضان جهة موافقة آنست بايام رمض حر و يا به جهت ارتماض ايشان در حر جوع و احسن قول ابن سكيت است كه آن ماخوذ است از ( ارمضته و ارمضه و رامضته اى اذا جعلته بين حجرين املسين ثم دققته ) و اين جهت آنست كه صائم طبيعت خود را در ميان دو حجر جوع و عطش مينهد بجهة تليين حواس براى نفس تا نفس معارض آن شود در مقتضاء خود و از خليل بن احمد نقلكرده اند كه اشتقاق رمضان از رمض است و رمض باران خريفست كه عالم را از گرد تابستان بشويد همچنين اينماه همهء گناهان را بشويد و اجود در رفع شهر رمضان آنست كه خبر مبتداء محذوف باشد و تقدير اينكه هى شهر رمضان اى الايام المعدودات و بنا بر قول بنسخ آن مبتدا خواهد بود و خبر آن قوله فمن شهد منكم الشهر زيرا كه در معنى او شرط است اى ( اذا حضر فمن شهد ) و گويند خبر آن الذى است و يا مرفوع ببدل صيام و در اين نظر است زيرا كه صيام شهر نيست و تقدير صيام در شهر رمضان رافع اين نظر است چنان كه از قول صاحب انوار معلوم شد و در مجمع آورده كه در معنى انزال قرآن در ماه رمضان خلافست از ابن عباس و سعيد بن جبير منقولست كه مراد انزال جميع قرآنست در ليلة القدر به آسمان دنيا و بعد از آن بر پيغمبر ص منزل شد در عرض بيست سال و اين مرويست از ابى عبد اللَّه و ابن اسحاق گفته كه ابتداء انزال آن در ليلة القدر است از ماه رمضان و سدى بر آنست كه به آسمان دنيا نازل شده در ليلة القدر آن قدر كه محتاج اليه بوده است در آن سال و بعد از آن بر مواقع نجوم در شهور و ايام به دنيا منزل شده و ثعلبى باسناد خود از ابى ذر غفارى نقل كرده كه\r\n","description":"","footnote":"","page_name":" 391 ","page_number":391},
  {"content":"\r\nپيغمبر صلَّى اللَّه عليه و آله فرموده كه بعد از مضيء سه روز از ماه رمضان صحف ابراهيم نازل شده و بعد از مضى يك شب از آن انجيل عيسى فرود آمده و بعد از مضى هيجده روز زبور داود نزول نموده و بعد از مضى بيست و چهار روز قرآن بر محمد فرود آمده و همين روايت را بعينه عياشى از ابى عبد اللَّه روايت كرده و گويند مراد بقوله * ( أُنْزِلَ فِيه الْقُرْآنُ ) * انزال آنست در فرض و ايجاب صوم بر بندگان پس فيه بمعنى فى فرضه باشد كما يقول ( انزل فى الزكاة كذا اى فى فرضها ) بعد از آن وصف قرآن كرده بقوله * ( هُدىً لِلنَّاسِ وَبَيِّناتٍ ) * اين هر دو حالند از قرآن يعنى منزل شده است در ماه رمضان قرآن در حالتى كه راه نماينده است مردمان را باعجاز خود از ضلالت و كفر و دلالتهاى روشن است * ( مِنَ الْهُدى ) * از حلال و حرام * ( وَالْفُرْقانِ ) * و از حدود و احكام و ساير شرايع اسلام كه جدا كننده است ميان حق و باطل از ابى عبد اللَّه مرويست كه قرآن جمله كتاب است و فرقان محكم واجب العمل * ( فَمَنْ شَهِدَ مِنْكُمُ ) * پس هر كه حاضر باشد از شما اى مكلفان يعنى مقيم بلد بود * ( الشَّهْرَ ) * در ماه رمضان يا هر كه مشاهده كند از شما هلال شهر را * ( فَلْيَصُمْه ) * پس بايد كه روزه دارد در آن ماه اصل كلام ( فمن شهد فيه فليصمه ) است لكن در اول وضع مظهر در موضع مضمر شده به جهت تعظيم و نصب شهر بر ظرفية است و حذف جار و نصب ضمير ثانى بر اتساع و بنا بر آنكه معنى اين باشد كه هر كه مشاهده كند هلال رمضان را بايد كه روزه دارد پس الشهر مفعول به خواهد بود بر حذف مضاف كقولك ( شهدت الجمعة اى صلاتها ) و مصداق قول اول است رواية زراره از ابى جعفر ع در حينى كه او را از اين آيه سؤال كردند فرمود\r\nمن شهد رمضان فليصمه و من سافر فليفطر\r\nو نيز از أمير المؤمنين عليه السّلام و ابن عباس و مجاهد و جمعى از مفسرين مرويست كه\r\nمن شهد الشهر بان دخل عليه الشهر و هو حاضر فعليه ان يصوم الشهر كله\r\nو صاحب كنز در تفسير اين آيه فرموده كه * ( فَمَنْ شَهِدَ ) * عام است و باحاديث صحيحه متواتره مخصوص شده به كسى كه او را شرايط وجوب صوم حاصل باشد از بلوغ و عقل و خالى بودن از حيض و نفاس و بعد از آن گفته كه الشهر هاد فيصمه هر دو منصوبند بر ظرفية و در قول كسانى كه ميگويند شهد از مشاهده ماخوذ است بمعنى معاينه پس شهر مفعول به باشد نظر است زيرا كه مسافر و مريض نيز مشاهدهء هلال ميكنند و حال اينكه صوم بر ايشان واجب نيست و جواب از اين گفته‌اند كه هر دو بذكر مخصوص شده‌اند در آيهء سابقه و لا حقه اما شامل حايض و شبه آن نيز هست و جواب از اين آنست كه عموم آن باحاديث و روايات صحيحهء متواتره خاص گشته به غير ايشان ( انتهى كلامه ) و بدانكه اين ماه را دو حرمتست حرمت رمضان و حرمت قرآن كه * ( شَهْرُ رَمَضانَ الَّذِي أُنْزِلَ فِيه الْقُرْآنُ ) * و آن را دو عصمت است عصمت از شيطان و عصمت از نيران كما\r\nفى الحديث يصفد فيه مردة الشيطان و يغلق فيه ابواب\r\n","description":"","footnote":"","page_name":" 392 ","page_number":392},
  {"content":"\r\nالنيران\r\nيعنى ديوان را در آن بند كنند و درهاى دوزخ را به بندند و دو نعمت است ( فتح الجنان و روح الجنان ) در اين ماه درهاى بهشت را بگشايند و دلها را راحت دهند و دو بركت است بركت نور و بركت سحور كه\r\n( ان فى سحور بركة )\r\nو دو هديه است يكى آنكه خوابكردن را در آن بعبادت نويسند و خاموشى را تسبيح كه\r\nنوم الصائم عبادة و صمته تسبيح\r\nدو فرحه است يكى نزد افطار و ديگرى نزد لقاى ملك جبار كه\r\nللصائم فرحتان فرحة عند الافطار و فرحة عند لقاء الملك الجبار\r\nمرويست كه چون اول ماه رمضان رسد حق تعالى امر فرمايد كه بادى از زير عرش بجهد كه آن را مثيره خوانند و بر درختان بهشت آيد و اوراق و برگهاى آن را بر هم زند و حلقه هاى در بهشت را بجنباند و چنان صدايى از آن صادر شود كه هيچ كس مانند آن صدا نشنيده باشد و حور العين خود را مزين و محلى گردانند و بر غرفهاى بهشت آيند و ندا كنند ( الاهل من خاطب لنا الى اللَّه ) هيچ كس هست كه ما را خطبه كند و از خداى در خواهد و رضوان را گويند كه اين چه ساعت است گويد اى ( خيرات حسان ) اين ساعت اول ماه شب رمضان است حقتعالى امر فرمايد كه تا براى امت حضرت رسالت درهاى بهشت بگشايند و درهاى دوزخ را در بندند و ديوان را بند كنند و در قعر دريا اندازند تا روزهء امت محمد را فاسد نتوانند كرد ابو ايوب از ابو ذر روايت كند كه ابى جعفر ع فرمود كه پيغمبر در آخر جمعهء ماه شعبان خطبه خواند و حمد و ثناى حقتعالى بجا آورد و فرمود\r\nايها الناس انه قد اظلكم شهر فيه ليلة خير من الف شهر\r\nاى مردمان ماهى عظيم القدر بر شما سايه افكنده كه در آن شبى هست كه بهتر است از هزار ماه حق تعالى روزهء اين ماه فريضه كرده و قيام شبش سنت مؤكد گردانيده هر كه در اين ماه بخصلتى از خصال خير به خدا تقرب جويد چنان بود كه در ماه‌هاى ديگر فريضه گذارده و هر فريضه در اينماه برابر است با هفتاد فريضه در ماه‌هاى ديگر و اينماه صبر است و ثواب بهشت لازم صبر است و اين ماهيست كه اولش رحمت است و ميانش مغفرت و آخرش آزادى از آتش دوزخ هر كه روزه دارى را در آن روزه بگشايد حقتعالى گناهانش را بيامرزد و گردنش از آتش دوزخ آزاد گرداند و مانند ثوابى كه آن روزه دار را بود وى را بدهد گفتند يا رسول اللَّه همه كس از ما قوت ندارد كه روزه دارى را روزه بگشايد فرمود كه حق تعالى كريمست اين ثواب بدهد آن را كه قادر نباشد بر ضيافت صائم مگر بشربتى از آب سرد كه روزه دارى را از آب سيراب گرداند و حق تعالى او را از حوض كوثر سيراب گرداند چنان كه هرگز تشنه نشود تا ببهشت در آيد و چنان باشد كه بندهء آزاد كرده باشد و هر كس كه از زير دستان خود در اينماه تخفيف خدمت كند حقتعالى او را بيامرزد و از آتش دوزخ وى را آزاد كند و در روايت سلمان فارسى رضى اللَّه عنه واقع شده كه پيغمبر فرموده در اينماه چهار خصلت مرعى داريد دو آنست كه خداى را راضى گردانيد به آنها يكى خدا را خوشنود ساختن بگفتار\r\nاشهد ان لا إله الا اللَّه\r\nدوم استغفار كردن و\r\n","description":"","footnote":"","page_name":" 393 ","page_number":393},
  {"content":"\r\nدو خصلة ديگر آنست كه شما را از آن گزيرى نيست آنكه از خداى بهشت در خواهيد و از دوزخ پناه به او ببريد و ابو سعيد خدرى گفته كه رسول فرمود كه هر كه شبى از شبهاى ماه رمضان نماز كند حق تعالى بهر سجدهء هزار و هفتصد حسنه براى او بنويسد و براى او در بهشت عمارتى بنا كند از ياقوت سرخ كه آن را هفتاد در بود از زمرد و ياقوت و چون يك روز از ماه رمضان روزه دارد هر گناه كه كرده باشد خداى تعالى بيامرزد و كفارهء گناهش بود تا ماه رمضان ديگر و بهر روزى كه روزه دارد كوشكى در بهشت وى را بدهد كه آن كوشك را هزار در باشد از زر و براى وى هفتاد هزار فرشته از بامداد تا شبانگاه استغفار كنند و بهر سجدهء كه كند خواه در شب و خواه در روز درختى در بهشت بوى دهند كه سوارى تندرو از سايهء او پانصد سال بيرون نتواند شد كعب الاحبار گويد حق تعالى وحى كرد بموسى كه اى موسى من روزهء ماه رمضان را بر بندگان خود فريضه كرده‌ام هر گاه كه او نزد من آيد و در صحيفهء عمل او ده ماه رمضان بود او از جملهء محسنان باشد و اگر در صحيفهء او بيست ماه بود از جملهء ابرار باشد و اگر سى ماه رمضان بوده باشد نزد ما پايهء او از پايهء شهيدان برتر بود اى موسى چون ماه رمضان درآيد جملهء عرش را امر كنم تا از عبادت خود باز ايستند و گوش بدعاى روزه داران كنند تا هر گاه كه ايشان دعا كنند اين فرشتگان آمين گويند و من سوگند خورده‌ام كه دعاى ايشان را رد نكنم موسى گفت بار خدايا من در الواح تورية امتى ميبينم كه در ماه رمضان براى تو عبادت كنند و تو گناه گذشتهء ايشان را بيامرزى آنها را امت من گردان حقتعالى فرمود ايشان امت محمداند و ايشان راست فضل از ثواب كه هيچ امت ديگر را نباشد ( الحمد للَّه على ذلك ) و بعد از آن به جهت تأكيد امر بافطار مريض و مسافر تكرار آن ميفرمايد كه * ( وَمَنْ كانَ مَرِيضاً ) * و هر كه باشد بيمار بر وجهى كه صوم موجب خوف زيادتى آن شود در كميت و كيفيت * ( أَوْ عَلى سَفَرٍ ) * و يا در سفر بود كه به حد مسافت رسيده باشد و سفر معصيت نباشد * ( فَعِدَّةٌ مِنْ أَيَّامٍ أُخَرَ ) * پس بر او است قضاى آن روزهايى كه در سفر يا مرض افطار كرده باشد از ايام ديگر و ميتواند بود كه تكرير اين به جهت آن باشد كه مريض و مسافر از جملهء كسانيند كه مشاهدهء هلال شهر رمضان ميكنند پس به جهت تخصيص حكم فمن شهد به غير مريض و مسافر تكرير اين فرموده و يا به جهت فرض آن و عدم توهم نسخ آن هم چنان كه قرين او منسوخ شده و مؤيد اينست حديث\r\nليس من البر الصيام فى السفر\r\nو اين مذهب اماميه است و مخالفين بر آنند كه اين رخصت است و نزد اهل خلاف اختلافست در آنكه صوم افضل است يا فطر و قضاى آن و علماى اماميه را اختلافست كه تتابع شرط است يا نه بعضى قائلند بتتابع و از أمير المؤمنين ع و شعبى و ابن عمر روايت كرده‌اند كه\r\nيقضى كما فات متتابعا\r\nو اكثر بر تخييرند ميان تفريق و متابعت و اين اصح است به جهت عدم دلالت لفظ قرآن بر آن و وجوب قضاء مخصوص است نزد اكثر\r\n","description":"","footnote":"","page_name":" 394 ","page_number":394},
  {"content":"\r\nاصحاب ما بآنكس كه مرض او استمرار نيابد تا برمضان ديگر اما هر كه مستمر شده باشد مرض او قضا از او ساقط است و اما كفاره بدهد عوض قضاى آن از براى هر روزى مدى هم چنان كه روايات صحيحه دالند بر اين * ( يُرِيدُ اللَّه بِكُمُ الْيُسْرَ ) * ميخواهد خدا بشما آسانى يعنى حكمت و مصلحت او مقتضى آنست كه در حين مرض و سفر شما را به روزه داشتن تكليف نكند * ( وَلا يُرِيدُ بِكُمُ الْعُسْرَ ) * و نميخواهد بشما دشوارى را به جهت اين مسافر و مريض را بر افطار امر نموده و در كنز آورده كه اين كلام جواب سؤال مقدر است تقدير سؤال آنست كه چون فرض صوم از مسافر و مريض ساقط است پس چرا قضاى آن بر ايشان واجب باشد حق تعالى جواب داده به آنكه غرض از افطار در حين مرض و سفر يسر است در بدن ايشان و آيه دليل است بر بطلان قول مجبره زيرا كه حق تعالى فرموده كه من مريد بعضى از افعال مكلفانم كه يسر است و كاره بعضى از آنم كه عسر است و هر گاه حق سبحانه مريد عسر نباشد پس اينكه مريد تكليف ما لا يطاق نباشد بطريق اولى * ( وَلِتُكْمِلُوا الْعِدَّةَ ) * معطوفست بر معنى آيهء متقدمه و تقدير اينست كه ( فعل ذلك بكم ليسهل عليكم و لتكملوا العدة ) يعنى ارادهء يسر و عدم ارادهء عسر براى آنست كه تا كار بر شما آسان كند و تا تمام كنيد عدد ايام سفر و مرض را كه در ماه رمضان افطار كرده‌ايد تا قضا كنيد بمانند آن در وقتى ديگر كه اين دو عذر نداشته باشيد و يا به جهت كامل گردانيدن عدد ماه رمضان و اگر چه بحسب قضا باشد رخصت افطار مشروع شد و ميتواند بود كه عطف جمله باشد بر جمله زيرا كه ما بعد آن محذوفست و تقدير اينست كه ( و لتكلموا العدة شرع لكم ذلك يا لتكملوا العدة يريد ذلك ) * ( وَلِتُكَبِّرُوا اللَّه ) * و تا ببزرگى ياد كنيد خداى را يا تكبير گوئيد در شب عيد رمضان از وقت رؤية هلال تا روز و از اول روز تا وقت اداى نماز * ( عَلى ما هَداكُمْ ) * بر آنكه راه نمود شما را بصوم * ( وَلَعَلَّكُمْ تَشْكُرُونَ ) * و تا شايد كه شكر گوئيد بر نعمت تيسير يا ايجاب ثواب روزه و تخصيص مزد آن به خود كه\r\nالصوم لى و انا اجزى به\r\nو از فضايل روزه يكى آنست كه آن را از بندگان سلب مىكند با وجود تعبد ايشان به آن و به خود شرف اضافه ميبخشد كه الصوم لى و مجازات آن را به حضرت خود جل ذكره اختصاص ميدهد كه انا اجزى به و در آيه دلالت است بر آنكه فعل تكاليف شرعيه شكرگذاريست بر نعم او هم چنان كه بعضى از متكلمين بر اينند و در انوار گفته كه و لتكملوا علت فعل محذوفست كه ما سبق دال است بر آن اى و شرع ( جملة ما ذكر من امر الشاهد بصوم الشهر و المرخص بالقضاء و مراعاة علة ما افطر فيه و الترخيص لتكملوا العدة الى آخرها ) و اين بر سبيل لف است زيرا كه قوله و لتكملوا علت امر است بمراعات عدد و لتكبروا اللَّه علة امر است به قضا و بيان كيفيت آن و لعلكم تشكرون علت ترخيص و تيسير و يا معطوف\r\n","description":"","footnote":"","page_name":" 395 ","page_number":395},
  {"content":"\r\nاست بر علت مقدره اى ( ليسهل عليكم او لتعلموا ما تعملون ) و جايز است كه معطوف باشد بر يسر اى يريد بكم اليسر و يريديكم لتكملوا كقوله يريدون ليطفئوا و معنى تكبير تعظيم حق سبحانه است به حمد و ثنا بر او و لهذا معدى بعلى شده كانه قيل ( و لتكبروا حامدين على ما هديكم ) و يا تكبير روز فطر و يا تكبير نزد اهلال و ما احتمال دارد كه مصدريه باشد يا خبريه اى الذى هديكم اليه انتهى كلامه و بدان كه اكثر علما برانند كه مراد به اين تكبير آنست كه در عقب چهار نماز سنت است كه نماز شام شب عيد است و خفتن و صبح و نماز عيد فطر و صورت آن اينست كه\r\nاللَّه اكبر اللَّه اكبر لا إله الا اللَّه و اللَّه اكبر و للَّه الحمد على ما هدانا و له الشكر على ما اولانا\r\nو در عيد اضحى عقب ده نماز مر كسى را كه در منى نباشد و اگر در منى بود در عقب پانزده نماز ابتداء آن از نماز پيشين عيد كند و ببايد دانست كه كسانى كه ميگويند ماه رمضان هرگز كم نميباشد استدلال كرده‌اند بقوله و لتكملوا العدة چه حقتعالى بيان فرموده كه عدهء شهر رمضان محصور است و واجبست صيام آن بر كمال و نقصان و اختلال در آن داخل نميشود و جواب از اين به دو وجه است يكى آنكه مراد آنست كه تمام گردانيد عدهء را كه بر شما واجبست صيام آن و اين نوع عده جايز است كه سى روز باشد يا بيست و نه روز دوم آن كه مراد به آن قضاى صوم رمضان است مر مسافر و مريض را و مؤيد اينست كه در عقب ذكر سفر و مرض مذكور شده و چون حق سبحانه ذكر احكام صوم كرد در عقب آن بيان دعا و اجابت داعى مىكند بقوله * ( وَإِذا سَأَلَكَ ) * و چون پرسند تو را اى محمد * ( عِبادِي ) * بندگان من * ( عَنِّي ) * از صفت من و يا معاملهء من با ايشان در وقت دعا * ( فَإِنِّي قَرِيبٌ ) * پس بگو بايشان كه نزديكم من بعلم و اجابت اين تمثيل است بكمال علم او بافعال و اقوال عباد و اطلاع او بر احوال ايشان به حال كسى كه مكان او قريب باشد بايشان مرويست كه صحابه گفتند خداى را چگونه بخوانيم و گويند اعرابى از آن حضرت استفسار كرد كه يا نبى اللَّه خداى به من نزديكست تا به او راز گويم يا دور است تا آواز بلند گردانم اين آيه نازل شد و از ابن عباس مرويست كه جمعى از يهود گفتند يا محمد خداى چگونه دعاى ما بشنود و حال اين كه تو مىگويى كه از اينجا تا به آسمان پانصد ساله راه است و همچنين هر آسمانى پانصد ساله راه و اعتقاد ايشان آن بود كه او سبحانه بر عرش نشسته است كه بر آسمان هفتم است حقتعالى رد اين قول فرمود كه من ببندگان نزديكم پس بهر نوع كه مرا بخوانند پوشيده نخواهد بود * ( أُجِيبُ دَعْوَةَ الدَّاعِ ) * اجابت ميكنم خواندن خواننده را * ( إِذا دَعانِ ) * وقتى كه مرا بخواند و حاجت او را روا كنم اگر حكمت و مصلحت من مقتضى\r\n","description":"","footnote":"","page_name":" 396 ","page_number":396},
  {"content":"\r\nآن باشد يا سؤال او مخالف شرع نباشد اين قول تقريريست براى قرب و وعده دادن مر داعى را باجابت * ( فَلْيَسْتَجِيبُوا لِي ) * پس بايد كه بندگان طلب اجابت كنند مرا يعنى چون ايشان را به ايمان و طاعت دعوت كنند اجابت نمايند هم چنان كه من اجابت دعاى ايشان ميكنم و انجاح مرام و مهام ايشان ميكنم * ( وَلْيُؤْمِنُوا بِي ) * و بايد كه ايمان آورند به من يعنى بر ايمان ثابت و راسخ باشند تا وثوق ايشان باجابت من متحقق شود * ( لَعَلَّهُمْ يَرْشُدُونَ ) * تا باشد كه راه راست يابند يعنى باميد آنكه بر طريق رشاد و ثواب بمانند يا راه يابند بمطلوب و مدعاى خود كه از من طلب مىكنند و نزد برخى مراد به اين عباد و داعى روزه دارانند كه دعاى ايشان قرين اجابتست و حديث\r\nدعوة الصائم لا ترد\r\nمصدق اينست و ديگر وقوع اين كلام در ميان ذكر احكام روزه و ميان شبهاى آن مؤيد اينمعنى است و در خبر است كه در عهد يكى از خلفاى ثلثه يهودى بيامد و از او سؤال كرد كه ( اخبرنى عن اللَّه اين هو ) خبر ده مرا كه خداى در كجا است وى گفت ( فى السماء على العرش ) در آسمانست بر عرش آن يهود گفت پس زمين از او خالى باشد و او در مكانى دون مكانى بود گفت اين كلام زنادقه است از من دور شو و اگر نه بفرمايم تا گردنت بزنند يهود بيرون آمد و بر اسلام استهزا ميكرد أمير المؤمنين عليه السّلام در راه به او رسيد گفت\r\nيا اخا اليهود\r\nآنچه پرسيدى و جواب آن شنيدى به من رسيد جواب از من بشنو گفت بگو فرمود اين عبارتست از مكان ( و كان اللَّه و لا مكان ) و حال آنكه خدا بود در وقتى كه هيچ مكانى نبود ( اين الاين فلا اين له ) مكان را او آفريد و او را هيچ مكانى نيست و او از آن متعاليست كه وى را مكانى باشد و هيچ مكانى از او خالى نيست با ماست نه بمجاورت بلكه بعلم و قدرت اگر من تو را خبر دهم از آنچه در كتاب شما است تصديق من ميكنى گفت نعم فرمود نه در تورية شما نوشته است كه روزى موسى نشسته بود چهار فرشته نزد او حاضر شدند موسى از ايشان پرسيد كه\r\nمن اين اقبلتم\r\nاز كجا آمديد يكى گفت از آسمان هفتم ميآيم\r\nمن عند اللَّه\r\nاز نزد خداى و يكى گفت از اقصاى مشارق ميآيم\r\nمن عند اللَّه\r\nديگرى گفت از اقصاى مغرب زمين ميآيم\r\nمن عند اللَّه\r\nچهارمى گفت از زمين هفتم ميآيم\r\nمن عند اللَّه\r\nموسى گفت\r\nسبحان من لا يخلو منه مكان و لا يكون الى مكان اقرب منه الى مكان\r\nپاكا خداوندى كه هيچ مكانى از او خالى نيست و او در هيچ مكانى نيست كه اقرب باشد از آن بمكانى ديگر صاحب مجمع آورده كه در آيه دلالتست بر آنكه او سبحانه منزه است از مكان زيرا كه اگر او را مكانى ميبود قريب نميبود بهر كه با او راز گويد و گويند معنى قريب آنست كه سريع الاجابتست بدعاى داعى زيرا كه قريب و سريع متقارب المعنىاند و گويند معنى آنست كه من ميشنوم دعاى داعى را هم چنان كه كسى كه قريب المسافة\r\n","description":"","footnote":"","page_name":" 397 ","page_number":397},
  {"content":"\r\nمىباشد به كسى و آواز را شنود پس جريان لفظ قريب به جهت حسن بيان باشد و نميتواند بود كه مراد قرب مسافت باشد زيرا كه اين معنى در كسى متصور است كه متمكن باشد در مكانى و اين از صفات محدثات است ( تعالى اللَّه عن ذلك علوا كبيرا ) و صاحب كنز العرفان آورده كه اين آيه را تعلقى بصوم نيست و ذكر اين اينجا جهت آنست كه متضمن ذكر و دعا و اجابت است و در حديث آمده كه\r\nدعوة الصائم لا ترد\r\nپس به جهت اين از وظايف صائم شده بلكه از اعظم وظايف آن گشته خصوصا در شهر رمضان چه در آن ادعيه و اعمال واقع شده و در كتب مبسوطهء اصحاب مذكور است و گويند وجه ذكر اين آيه در اين مقام جهت آنست كه چون حق سبحانه بندگان خود را امر كرد بصوم شهر رمضان و مراعات اكمال عده آن و حث ايشان بر قيام نمودن بوظايف تكبير و شكر در عقب آن ذكر اين آيه نمود كه دال است بر آن كه او سبحانه خبير است باحوال ايشان و سميع باقوال ايشان و اجابت كنندهء دعاى ايشان و فرمود انى قريب و اين تمثيل كمال علم او است بافعال عباد و اقوال ايشان به حال كسى كه قريب المكان باشد بايشان و تنقيح مبحث آنست كه چون ثابت شده تجرد حق تعالى از مواد جسمانية پس نسبت او بجميع موجودات نسبت واحده باشد پس علم او محيط باشد بهر ذرهء از ذرات وجود و در اينمقام مفسران را اختلافست بعضى گويند كه دعا بمعنى طاعت است و اجابت بمعنى ثواب و همچنين است ادْعُونِي أَسْتَجِبْ لَكُمْ و نزد جمعى ديگر مراد باجابت اجابت متعارفه است و بنا بر اين سؤالى وارد ميآيد كه بسيار هست كه دعا واقع مىشود و مستتبع اجابت نيست و در جواب گفته‌اند كه تقدير آيه اين است ( استجب لكم ان شئت ) پس اجابت مخصوص بمشيت او باشد و مصلحت بنده مانند قوله فَيَكْشِفُ ما تَدْعُونَ إِلَيْه إِنْ شاءَ و لهذا ائمهء عليه السّلام اجابت دعوات خود را منوط ساخته‌اند برضاى او سبحانه و صلاح بنده هم چنان كه در بعضى ادعيه ايشان آمده كه\r\nو لا حاجة من حوائج الدنيا و الآخرة لك فيها رضى ولى فيها صلاح الا قضيتها\r\nو يا مشروط است به آنكه آن دعا خير باشد و يا آنكه مراد باجابت لازم آنست كه آن سماع است چه آن از لوازم اجابت است پس حقتعالى بلا تأخير اجابت دعوت مؤمن مىكند و تأخير عطا ميفرمايد تا بيشتر دعا كند و استماع صوت او كند زيرا كه او سبحانه راز و نياز بندگان را دوست دارد و يا اجابت را اسباب و شرايط است و حصول آن موقوف است به آن اسباب و شروط پس عدم اجابت جهت فقد شرط آنست انتهى كلامه و در عدة الداعى مذكور است كه سبب منع اجابت اخلال شرط اجابتست از طرف سائل و اين يا آنست كه دعاى او مقيد بآداب و جامع شرايط نباشد چه دعا را آداب و شروط است و مصدق اينست كه عثمان بن عيسى از راوى حديث روايت كرده كه من ابى عبد اللَّه عليه السّلام را گفتم يا بن رسول اللَّه در كتاب خدا دو چيز را ميطلبم و نمييابم\r\n","description":"","footnote":"","page_name":" 398 ","page_number":398},
  {"content":"\r\nفرمود آن دو چه چيز است گفتم قوله تعالى ادْعُونِي أَسْتَجِبْ لَكُمْ ما دعا ميكنيم و اجابت را نمىبينيم فرمود آيا ممكن است كه خدا خلف وعدهء خود كند گفتم نه فرمود پس بچه جهت باشد گفتم نمىدانم فرمود من تو را اخبار كنم از اين بدانكه هر كه اطاعت خدا كند در آنچه او را امر فرموده و بعد از آن دعا كند دعاء او را اجابت كند گفتم جهت اجابت دعا كدام است فرمود آنكه ابتدا به حمد خدا كند و نعم او را ياد كند و بعد از آن بشكر گذارى قيام نمايد و بعد از آن صلوات دهد بر پيغمبر و آل او و آن گاه ذنوب خود را ياد كند پس به آن مقر شود و بعد از آن استغفار كند و به اين جهت دعاى او باجابت مقرون گردد گفتم آيهء ديگر اينست كه وَما أَنْفَقْتُمْ مِنْ شَيْءٍ فَهُوَ يُخْلِفُه من انفاق ميكنم و خلف آن را نمىبينم فرمود آيا جايز باشد خلف وعدهء او گفتم نه فرمود پس اين خلف به جهت چه باشد گفتم نميدانم فرمود اگر يكى از شما كسب مال كند از وجه حلال و انفاق آن كند در آنچه حقتعالى به آن امر نموده هيچ درهمى را انفاق نكند مگر كه حقتعالى عوض آن را به او رد كند و يا آنست كه آن داعى سؤال كند از حقتعالى آنچه صلاح او در آن نباشد يا موجب مفسدهء او يا مفسده غير او باشد زيرا كه هيچ كس نباشد كه از جانب حقتعالى دعائى كند كه موافق حكمت او باشد و صلاح او در آن بود مگر كه اجابت آن نمايد اگر گويند بنده اگر دعا كند و اگر نكند كه حق تعالى آنچه صلاح وى در آن بود وى را خواهد داد پس دعا كردن عبث باشد گوئيم مقصود از دعا انقطاع است به او سبحانه از ما سوى و تضرع و استكانت كه معظم عباداتست و در حديث آمده كه الدعاء عبادت و نيز ميتواند بود كه آنچه مسئلت مينمايد بعد از دعاء مصلحت او باشد و قبل از دعا صلاح او در آن نباشد ابو سعيد خدرى روايت كرده از رسول صلَّى اللَّه عليه و آله كه هيچ مسلمانى نبود كه از حق تعالى طلب حاجتى كند كه متضمن قطيعهء رحم و اثم نباشد مگر كه حق تعالى يكى از سه خصلت به دو دهد يا تعجيل اجابت و يا ذخيرهء آخرت كه بهتر از مسئول او باشد و يا صرف بدى نمايد از او و نيز حضرت رسول صلَّى اللَّه عليه و آله فرمود كه\r\nمن فتح له باب فى الدعاء فتحت له ابواب الاجابة\r\nهر كه براى او درى از دعا گشوده شود درهاى اجابتش گشوده شود و جابر بن عبد اللَّه انصارى گفت كه رسول خدا فرمود كه بندهء باشد كه دعا كند حق تعالى جبرئيل را گويد كه تاخير اجابت او كن تا مدتى كه صلاح من در آن باشد زيرا كه من آواز او را دوست دارم و تضرع و زارى و راز و نياز او مرغوب من است و بندهء باشد كه چون دعا كند جبرئيل را فرمايد كه زودتر اجابت دعاى او كن كه من آواز او را دشمن دارم و نيز از پيغمبر صلَّى اللَّه عليه و آله و سلَّم مرويست كه هيچ دعائى نيست مگر كه ميان او و ميان آسمان حجابيست چون بنده دعا كند و در مقدمهء دعا بر من صلوات نفرستد آن دعا بحجاب رسد و باز گردد و اگر صلوات فرستاده باشد آن صلوات پيش پيش رود و حجابهاى آسمان را در دو دعا بر اثر آن رود تا به زير عرش رسد و سمت اجابت\r\n","description":"","footnote":"","page_name":" 399 ","page_number":399},
  {"content":"\r\nپذيرد و أمير المؤمنين عليه السّلام فرموده كه دعا مكنيد مگر كه در اول آن بگوئيد كه\r\nاللهم صل على محمد و آل محمد و افعل بىكذا و كذا\r\nو پيوسته آن حضرت دعا را به اين نهج كردى وى را از منشأ اين پرسيدند فرمود صلوات البته باجابت مقرون مىشود و حقتعالى شرم دارد كه بنده از او دو حاجت خواهد يكى را اجابت كند و ديگرى را رد كند ابراهيم ادهم را پرسيدند كه چگونه است كه ما دعا ميكنيم و سمت اجابت نمىپذيرد گفت براى آنكه خداى خود را نشناخته‌ايد و اطاعتش نميكنيد و پيغمبر خود را دانسته‌ايد و متابعت او نميكنيد و قرآن را ميخوانيد و به آن عمل نميكنيد و نعمت خداى را ميخوريد و شكر آن را بجاى نميآوريد و بهشت را ميدانيد و طلب آن نميكنيد و دوزخ را دانسته‌ايد و از آن نميترسيد و شيطان را شناخته‌ايد و مخالفت او نميكنيد و مرگ را متيقنيد و كار آن را نميسازيد و مردگان را ميبينيد و اعتبار نمى گيريد و بعيب ديگران مشغول ميشويد و بعيب خود نمىپردازيد اگر با اين شروط دعا كنيد البته دعاى شما مستجاب شود و آنچه در كشف كشاف گفته كه ابراهيم ادهم را گفتند سبب چيست كه دعا ميكنيم و مستجاب نمىشود فرمود جهت آنكه حقتعالى شما را ميخواند و شما اجابت او نمىكنيد مجمل آن چيزيست كه سمت ذكر يافت و بعد از آن اين آيه تلاوت نموده كه وَاللَّه يَدْعُوا إِلى دارِ السَّلامِ وَيَسْتَجِيبُ الَّذِينَ آمَنُوا وَعَمِلُوا الصَّالِحاتِ و بدانكه آيهء مذكوره متضمن چند چيز است اول تعريض حقتعالى بندگان خود را بسؤال خود بقوله * ( وَإِذا سَأَلَكَ عِبادِي عَنِّي ) * دوم غايت عنايت او سبحانه بمسارعت اجابت او چه جواب را موقوف نساخته بتبليغ رسول بلكه فرموده * ( فَإِنِّي قَرِيبٌ ) * و نگفته ( قل لهم انى قريب ) سيم ذكر جواب آن بفاكه مقتضى تعقيب است بلا فصل چهارم تشريف او سبحانه مر ايشان را بر وجوب بذات خود تا تنبيه باشد به اين بر كمال منزلت دعا و بشرف آن نزد او و مكانت آن از او و از باقر ع مرويست كه\r\nلا تمل من الدعاء فانه من اللَّه به مكان\r\nو نيز فرموده كه\r\nكثرة الدعاء افضل من القراءة\r\nو بعد از آن اين آيه تلاوت فرموده كه قُلْ ما يَعْبَؤُا بِكُمْ رَبِّي لَوْ لا دُعاؤُكُمْ پنجم دلالتست بر آنكه او سبحانه منزه است از مكان زيرا كه اگر او را مكانى بودى قريب بهر مناجى نميبودى ششم امر او سبحانه بندگان خود را بدعا بقوله * ( فَلْيَسْتَجِيبُوا لِي ) * يعنى فليدعونى هفتم قوله * ( وَلْيُؤْمِنُوا بِي ) * صادق ع فرموده كه\r\nليتحققوا انى قادر على اعطائهم ما سألوه\r\nو احاديث بسيار در ترغيب دعا از سيد انبياء و ائمه هدى صلوات اللَّه عليهم اجمعين وارد شده و از آن جمله حضرت رسالت ( ص ) فرموده كه\r\nالا ادلكم على سلاح ينجيكم من اعداءكم و يدر ارزاقكم\r\nآيا دلالت كنم شما را بر سلاحى كه شما را از ضرر دشمنان نجات دهد و از كيد ايشان نگه دارد و روزى را بر شما ريزان سازد گفتند بلى يا رسول اللَّه فرمود\r\nتدعون ربكم بالليل و النهار فان سلاح المؤمن الدعاء\r\nدعا كنيد در شب و روز كه سلاح\r\n","description":"","footnote":"","page_name":" 400 ","page_number":400},
  {"content":"\r\nمؤمن دعا است و أمير المؤمنين عليه السّلام فرمود كه\r\nالدعاء ترس المؤمن و متى تكثر قرع الباب يفتح لك\r\nدعا سپر مؤمن است از آفات و بليات و عقوبات و هر گاه كه در را بسيار زنى بر روى تو گشوده شود يعنى اگر در دعا مبالغه كنى البته حق تعالى اجابت آن فرمايد و از صادق عليه السّلام منقولست كه\r\nالدعاء انفذ من السنان الحديد\r\nدعا فرو رونده تر است از نيزه تيز آهنين و كاظم عليه السّلام فرموده كه\r\nان الدعاء يرد ما قدر و ما لم يقدر\r\nدعا رد آن چيزى مىكند كه مقدر شده كه ببنده رسد و آنچه هنوز تقدير كرده نشده از بليات و آفات و حوادث و وقايع و از امام زين العابدين عليه السّلام مرويست كه\r\nان الدعاء و البلاء ليتوافقان الى يوم القيمة و ان الدعاء ليرد البلاء و قد ابرم ابراما\r\nبدرستى كه دعا و بلاء از يكديگر جدا نميشوند تا بروز قيامت مراد آنست كه دفع بلا لازم دعا است و دعا رد بلا مىكند و اگر چه حكم جزم شده باشد كه آن بلا ببنده رسد و چون ذكر جميع احاديث وارده در اين باب و مبالغه و تأكيد در دعا و ذكر جميع شروط و اسباب آن سر رشتهء سخن را بسر حد اطناب ميكشد از اين جهت به همين قدر اكتفاء نموده شد و كسى كه خواهد كه بر جميع شروط و آداب دعا و ساير روايات واقعه در آن ديده ور گردد بايد كه مطالعهء عدة الداعى نمايد كه از جملهء تصانيف شيخ الزاهدين و قدوة المجتهدين شيخ احمد بن فهد است ( رضى اللَّه عنه و عن جميع مجتهدى مذهب الأئمة الاثنا عشر صلوات اللَّه و سلامه عليهم اجمعين ) و در انوار آورده كه حقتعالى عباد را امر كرد بصوم شهر رمضان و مراعات عده ايام و حث ايشان بر قيام بوظايف شكر و تكبير معقب ساخت آن را به اين آيه كريمه كه دال است بر آنكه او سبحانه خبير است باحوال ايشان و سميع است باقوال ايشان و مجيب دعاى ايشان مجازى بر اعمال ايشان به جهت تأكيد و حث و ترغيب بر صوم و تكبير و شكر و ساير انواع عبادات و بعد از آن تبيين احكام صوم نمود بقوله * ( أُحِلَّ لَكُمْ ) * حلال گردانيده شد براى شما * ( لَيْلَةَ الصِّيامِ ) * در شب روزه يعنى در شبى كه خواهيد كه به روزه رويد در روزى كه در عقب آن باشد * ( الرَّفَثُ ) * مجامعه كردن * ( إِلى نِسائِكُمْ ) * بزنان خود در انوار و كشاف مذكور است كه در بدايت اسلام مسلمانان را در شبهاى ماه رمضان تا وقت اداى نماز خفتن يا تا وقت خوابكردن اجازه مفطرات بود جمعى از صحابه بواسطهء غلبهء شهوت صبر نتوانستند كرد و مرتكب مباشرت شدند بعد از اداى نماز خفتن كه محرم بود بر ايشان و از جمله ايشان عمر خطاب نماز خفتن را با پيغمبر صلَّى اللَّه عليه و آله بگذارد و به خانه رفت نفس او را مطالبه كرد به مباشرت با زوجهء خود چون از خلوت فارغ شد و غسل كرد از اين پشيمان شد چون روز شد نزد سيد عالم صلَّى اللَّه عليه و آله آمد و گفت يا رسول اللَّه از شكايت اين نفس خاطى سركش نزد تو\r\n","description":"","footnote":"","page_name":" 401 ","page_number":401},
  {"content":"\r\nآمده‌ام و صورت حال بموقف عرض رسانيد رسول صلَّى اللَّه عليه و آله فرمود كه خطا كردى و بعد از او جماعتى ديگر بر خواستند و گفتند يا رسول اللَّه ما را نيز همين حادثه رو داد ليكن شرم داشتيم كه بعرض رسانيم آيا در اين صورت رخصت مىفرمايى و تخفيف تكليف بر ما مىكنى حضرت فرمود رخصت اين امر در دست من نيست و نزد بعضى جماع در شب و روز بر صائم حرام بود پس حقتعالى بمحض فضل و كرم خود اين تكليف از ايشان رفع نمود و فرمود شما را حلال است مباشرت كردن در تمام ظرف شب و ليل اسم جنس است و مراد همهء ليالى آنست و گويند مراد شب اول ماه رمضان است و از باقر و صادق عليه السّلام مرويست كه مكروه است جماع در اول شب از هر ماه مگر ماه رمضان كه مستحبّ است به جهت اين آيه و رفث كنايتست از جماع زيرا كه خالى نيست از رفث كه بمعنى اظهار آن چيزيست كه واجب الستر است و تعديه آن به الى جهت آنست كه متضمن معنى افضاست و ايثار آن بر جماع در اين مقام به جهت تقبيح آن چيزيست كه به آن ارتكاب مينمودند در وقت محرم و لهذا ان را بخيانت تسميه نموده بقوله * ( تَخْتانُونَ أَنْفُسَكُمْ ) * و ديگر تا تعليم بندگان باشد به آنكه هر چيزى كه مستهجن و مستحيا منه است بكنايه ادا كنند نه بصريح و قوله * ( هُنَّ لِباسٌ لَكُمْ ) * استينافست براى بيان سبب حلال نمودن يعنى زنان پوششاند مر شما را * ( وَأَنْتُمْ لِباسٌ لَهُنَّ ) * و شما نيز لباسيد مر ايشان را اين كنايه است از شدة اختلاط و التصاق چنانچه لباس را با بدن مىباشد مراد آنست كه سبب حليت مباشرت در تمام شب روزه قلت صبر شما است از زنان و صعوبت اجتناب ايشان از شما به جهت كثرة مخالطت و شدت ملابست پس چون كه زوجين معتنق و ملتوى ميشوند به يكديگر و هر يك مشتمل مىشود بر آن دگرى مشبه به لباس شده‌اند و يا تسميهء ايشان به لباس از جهت آن باشد كه هر يك از زوجين ستر صاحب خود ميكنند و مانع\r\nآن مىشود از فجور كه مستلزم كشف عورتست نزد اجنبى و گويند مراد به لباس سكن است كقوله تعالى وَجَعَلَ اللَّيْلَ سَكَناً يعنى زوجين آرامش و انيس يكديگراند ربيع گفته كه معناه ( هن فراش لكم و انتم لحاف لهن ) * ( عَلِمَ اللَّه ) * دانست خدا * ( أَنَّكُمْ ) * آنكه شما * ( تَخْتانُونَ أَنْفُسَكُمْ ) * باشيد كه خيانت كنيد اى مكلفان با نفسهاى خود و ستم نمائيد بر خود بتعريض آن مر عقاب را و تنقيص حظ آن از ثواب و اختيان ابلغ است از خيانت مانند اكتساب كه از كسب ابلغ است چه اختيان دلالت بر فعل مىكند با قصد به آن بخلاف خيانت و بعد از بيان علت حليت ميفرمايد كه چون شما بگناه اعتراف كرديد و از آن توبه نموديد * ( فَتابَ ) * پس رجوع كرد حق تعالى برحمت خود * ( عَلَيْكُمْ ) * بر شما و رخصت داد بارتكاب مفطرات در شبهاى روزه * ( وَعَفا عَنْكُمْ ) * و عفو كرد از شما آن خيانت را و محو اثر آن نمود از شما و آن حكم را كه بر شما لازم و واجب\r\n","description":"","footnote":"","page_name":" 402 ","page_number":402},
  {"content":"\r\nگردانيده بود از شما رفع نمود * ( فَالآنَ ) * پس اين هنگام كه از گناه شما درگذشت و نسخ حكم مذكور فرمود * ( بَاشِرُوهُنَّ ) * مباشرت كنيد با زنان در ليالى رمضان امر براى اباحه است يعنى بر شما مباح است در همهء آن شبها مباشرة كردن در اين دليل است بر جواز نسخ سنت به قرآن و مباشرة الصاق بشره است ببشره و اين مكنى به است از جماع * ( وَابْتَغُوا ) * و طلب كنيد * ( ما كَتَبَ اللَّه لَكُمْ ) * آنچه نوشته است خدا يعنى تقدير كرده براى شما و اثبات كرده در لوح محفوظ از ولد مراد آنست كه بايد غرض اصلى از مباشرت طلب بقاى نسل باشد نه مجرد التذاذ بشهوت چه حكمت از خلق شهوة و مشروعيت نكاح ولد است نه قضاء وطر و از اينجا است كه رسول فرموده\r\nتناكحوا تكثروا فانى اباهى بكم الامم يوم القيمة و لو بالسقط\r\nيعنى نكاح كنيد تا بسيار شويد كه من مباهات خواهم كرد در روز قيامت ببسيارى امت بر امم پيغمبران ديگر و اگر چه بچهء باشد كه از شكم افتاده باشد انس بن مالك روايت كرده كه زنى بود نام او خولاء عطاره روزى بنزديك عايشه آمد و گفت از آن روز كه مرا به شوهر داده‌اند من هر شب خود را بر آن زينت و عطر كه در شب اول بودم بيارايم و خود را معطر و مطيب گردانم و وقت خفتن ببستر شوهر روم وى روى از من ميگرداند و من از بهر رضاى خدا رو از وى نميگردانم و بر آن تحمل ميكنم و گمانم چنانست كه او با من خوشحال نيست آيا مرا بر اين مزدى باشد نزد خداى عايشه گفت بنشين تا رسول خدا بيايد وى بنشست چون رسول بيامد با عايشه گفت عطر بر خود كردهء يا خولاء عطاره اينجا حاضر بود گفت خولاء آمده و ميخواهد كه مسئلهء بپرسد پس خولاء نزد رسول آمد و قصهء خود را معروض داشت رسول فرمود برو و فرمانبردار شوهر باش گفت منقاد اويم آيا مرا بر اين مزدى باشد رسول فرمود كه هر آن زن كه در خانه شوهر بنوعى سلوك كند كه موجب صلاح شوهر باشد حقتعالى آن را چندين حسنه بنويسد و سيئه محو كند و درجهء رفع نمايد و هر آن زن كه از شوهر خود حامله شود او را چندان مزد بود كه شخصى در تمام عمر خود قائم الليل و صائم النهار باشد و هر يك بار كه كودك را شير دهد چنان باشد كه بندهء آزاد كرده باشد و چون كودك را از شير باز گيرد منادى از آسمان ندا كند كه اى زن جميع گناهان گذشتهء ترا آمرزيدند عايشه گفت زنان را اين همه ثواب است مردان را چيست رسول تبسم فرمود و گفت هر كه دست زن خود بگيرد بر طريق مراوده حقتعالى او را حسنه كرامت فرمايد و اگر دست در گردنش كند ده حسنه بنويسد و اگر بوسه بر وى نهد بيست حسنه و اگر با وى نزديكى كند چندان ثوابش دهد كه از همهء دنيا بيشتر بود و چون غسل كند بهر مويى كه آب بر وى مىگذرد سيئه محو كند و درجهء رفع نمايد و ثوابى كه به جهت غسل او را عطا فرمايد بهتر باشد از دنيا و هر چه در او است و حقتعالى بواسطه او با ملائكه مباهات كند و گويد شما را گواه گرفتم بر آنكه او را آمرزيدم و نزد بعضى معنى * ( وَابْتَغُوا ما كَتَبَ اللَّه لَكُمْ ) * آنست كه\r\n","description":"","footnote":"","page_name":" 403 ","page_number":403},
  {"content":"\r\nطلب كنيد آنچه نوشته است خدا براى شما از حلالى كه تبيين آن نموده در كتاب خود و از محرمات او اجتناب كنيد از صادق ع مرويست كه مردى از اصحاب سيد عالم صلَّى اللَّه عليه و آله كه او را مطعم بن جبير گفتندى پير و ضعيف شده بود و در ماه رمضان به روزه رفت و چون محل افطار در رسيد زن او طعام ديرتر نزد او آورد و او قبل از افطار بخواب رفت چون از خواب بيدار شد بزن گفت در اين شب اكل بر من حرام شد پس بدون افطار به روزه رفت چون روز شد بحفر خندق حاضر شد در اثناى روز بيهوش شد رسول صلَّى اللَّه عليه و آله چون او را بديد رقت فرمود حق تعالى اين آيه نازل ساخت كه * ( وَكُلُوا وَاشْرَبُوا ) * و بخوريد و بياشاميد در شبهاى روزه * ( حَتَّى يَتَبَيَّنَ لَكُمُ ) * تا وقتى كه روشن شود مر شما را * ( الْخَيْطُ الأَبْيَضُ ) * رشتهء سفيد اين كنايه است از روشنايى روز * ( مِنَ الْخَيْطِ الأَسْوَدِ ) * از رشتهء سياه اين اشارت است بتاريكى شب و قوله * ( مِنَ الْفَجْرِ ) * بيان خيط ابيض است يعنى رشتهء سفيد كه آن روشنايى روز است از براء بن عازب روايتست كه اين آيه در حق مردى آمد از انصار نام او قيس بن صرمة كه مردى ضعيف و نحيف و پير بود روزى از روزهاى ماه رمضان در زمينى كه او را بود كار ميكرد در وقت افطار به خانه امد زن او طعام نساخته بود چون بطعام پختن مشغول شد قيس به آب افطار كرده خواب بر او غلبه كرد و بخفت چون بيدار شد وقت نماز خفتن كه نهايت زمان افطار بود گذشته بود او طعام نخورد و به روزه رفت و در روز بسيار رنجور شد و از پاى در آمد نماز پيشين رسول ص او را ديد گفت يا ابا\r\nقيس ترا چه بوده است وى قصه معروض داشت حضرت دلتنگ شد حقتعالى اين آيه فرستاد و اين تكليف را تخفيف داد و بدانكه حقتعالى تشبيه فرموده اول آنچه ظاهر مىشود از فجر معترض در افق و آنچه ممتد مىشود از تاريكى شب به دو خيط ابيض و اسود اكتفاء فرموده ببيان خيط ابيض بقوله من الفجر از بيان خيط اسود به جهت دلالت آن بر آن و خيطين به اين بيان خارج شده‌اند از استعاره بتمثيل و ميتواند بود كه من براى تبعيض باشد چه اول آنچه ظاهر مىشود بعضى از فجر است عدى بن حاتم گويد كه پيغمبر ص نماز و روزه را تعليم من ميكرد در باب روزه فرمود كه چون آفتاب فرو رود روزه بگشاى و اين هنگام طعام و شراب تو را مباح است تا كه خيط ابيض از خيط اسود هويدا شود من در شب برخواستم و دو رسن پيش خود نهادم و در او مينگريستم گاهى بر من مشتبه و گاهى نمايان ميگشت من بيامدم و رسول را خبر دادم تبسم فرمود و گفت يا بن حاتم نميدانى كه مراد از بياض صبح است و از سواد شب و در صحيحين مذكور است كه سهل ساعدى روايت كند كه تا در آيه من الفجر نازل نشده بود بعضى صحابه رشتهء سفيد و رشتهء سياه بر پاى بسته بمفطرات اشتغال نمودندى تا آنكه هر دو رشته از هم متبين ميشدند ترك مفطرات ميكردند حقتعالى به جهت رفع\r\n","description":"","footnote":"","page_name":" 404 ","page_number":404},
  {"content":"\r\nاين توهم من الفجر را انزال فرمود تا بيان خيط ابيض كند و چون پيغمبر صلَّى اللَّه عليه و آله آن را برايشان خواند دانستند كه مراد نور صبح است و صاحب انوار آورده كه بر تقدير صحت اين روايت ميشايد كه اين قبل از دخول رمضان بوده باشد و تأخير بيان تا بوقت حاجت جايز است و يا آنكه اول اكتفاء باشتهار خيطين كرده باشد در آنكه مراد نور صبح و تاريكى شبست و بعد از آن تصريح به بيان كرده باشد در وقتى كه ملتبس بر بعضى از ايشان شده باشد و بعد از بيان آخر وقت افطار بيان آخر وقت امساك ميفرمايد كه * ( ثُمَّ أَتِمُّوا الصِّيامَ ) * پس باتمام رسانيده روزه را * ( إِلَى اللَّيْلِ ) * تا بشب يعنى از اول صبح ثانى كه آن را فجر مستطير و معترض و منتشر گويند و فجر صادق نيز خوانند تا بوقت دخول شب كه آن بعد از غروب شمس است و علامت دانستن غروب زوال حمرهء مشرقيه است با بقمة الراس و وجه تسميه فجر صادق به مستطير و معترض آنست كه چون ظاهر شود روشنى او در افق مشرقى منتشر گردد و قبل از اين زمان تناول مفطرات جايز است و اگر چه در وقت صبح مستطيل باشد كه آن روشنائيست در آن به قدر يك نيزه و پس از آن تاريك مىشود چه اين در حكم شبست پس طعام و شراب و ساير مفطرات در او حرام نشود در حديث آمده كه\r\nلا يمنعكم اذان بلال و لا الصبح المستطيل و لكن الصبح المستطير\r\nلكن واجبست كه هنوز اندكى بصبح صادق مانده باشد ترك مفطرات كنند و در حين غروب نيز اندكى از آن بگذرد افطار كنند جهت تيقن برائة و در كنز العرفان مذكور است كه در اين مقام چند چيز ميبايد دانست يكى سبب نزول آن و اين على اختلاف الاقوال دانسته شد دوم آنكه حل اينجا مقابل تحريم است و بمعنى وجوب نيست اجماعا و نزد بعضى بمعنى ندبست و لهذا از باقر و صادق عليهما السلام روايتست كراهية جماع در شب اول هر ماهى مگر شب اول رمضان به جهت كسر شهوت جماع در روز و ظاهر آن است كه از براى مطلق حل است كه شامل ندب و غيره است و مراد بليله صيام هر ليله ايست كه در روز آن به روزه بايد رفت و بدانكه ظاهر لفظ دلالت مىكند بر اباحه جماع در هر وقتى از اوقات ليل و اگر چه قبيل فجر باشد لكن چون اصحاب ما شرط كرده‌اند كه در روزه مكلف مجنب نباشد پس واجب باشد بقاى جزئى از ليله به مقدار وقوع غسل در آن پس اباحه مخصوص باشد بما عداى آن فحينئذ اگر از روى عمد مخالفت كند روزهء او فاسد باشد و بر او قضا و كفاره لازم گردد و اگر ظن بقا داشته باشد بدون مراعات وقت پس خلاف آن ظاهر گردد بر او قضا لازم شود دون كفاره و اگر با مراعات وقت بوده باشد بر او چيزى لازم نيايد و بر هر دو تقدير اخير اگر فجر طالع شود در حين مجامعت بر او واجب است كه نزع كند و صوم او صحيح است در اخير خاصة و شافعى گفته كه اگر فجر فجاة ظاهر گردد و نزع و طلوع آن در آن واحد باشد روزه فاسد نيست و قضا و كفاره واجب نيست و ابو حنيفه نيز بر اين است و مزنى حكم\r\n","description":"","footnote":"","page_name":" 405 ","page_number":405},
  {"content":"\r\nبفساد صوم مىكند با وجوب قضاء فقط و اگر فجر فجاة ظاهر گردد و مجامع نزع نكند و مكث نمايد بمنزلهء كسى باشد كه در روز مجامع باشد يعنى قضا و كفاره بر او واجب گردد و اگر جاهل باشد بطلوع فجر قضا بر او لازم است دون كفاره و اگر عالم بوده باشد قضا و كفاره بر او واجب است و ابو حنيفه گفته كه كفاره بر او واجب نيست و دليل او اينست كه صوم او منعقد نشده پس جماع مفسد صوم منعقد نشده باشد و كفاره لازم نباشد و ما جواب مىگوييم كه صوم او بنية متقدمه منعقد شده پس جماع وارد شده باشد بر صوم منعقد و اين مطلوبست سيم آنكه * ( عَلِمَ اللَّه أَنَّكُمْ كُنْتُمْ تَخْتانُونَ أَنْفُسَكُمْ فَتابَ عَلَيْكُمْ ) * بيان نعمت و احسان او سبحانه است و رفع حرج در مستقبل چهارم آنكه * ( فَالآنَ بَاشِرُوهُنَّ ) * نزد بعضى مراد به آن جماع است فقط و نزد بعضى جماع است و مقدمات آن از لمس و قبله و غير آن و اصل مباشرة الصاق بشره است ببشره و بعد از آن مكنى به شده از جماع گاهى و از مقدمات آن گاهى ديگر و اين نسخ سنتست بكتاب و نسخ شيء باسهل از آن و قوله * ( وَابْتَغُوا ما كَتَبَ اللَّه لَكُمْ ) * مراد طلب ولد است كه غرض اهم است نزد شارع و نزد بعضى طلب آنچه حقتعالى حلال گردانيده نه طلب حرام و قول اول اكثر و اشهر است ميان مفسرين پنجم * ( وَكُلُوا وَاشْرَبُوا ) * الى آخر از باب آن چيزيست كه مخصوص است بمتصل و آن حتى يتبين است كه اينجا براى غايتست و در اين خلاف است كه حتى راجع بجميع امور متقدمه است يا با خيره شافعى بر اولست و ابو حنيفه و محققان از ما بر ثانى و نزد علم الهدى ره صلاحيت كل و بعض هر دو دارد و متفرع مىشود اباحهء جماع تا به فجر پس غسل بعد فجر باشد بر قول شافعى و طهارت شرط صوم نباشد و نيز دلالت كند بر جواز نيت در روز زيرا كه هر گاه مباح باشد مباشرت و اكل تا به فجر پس ابتداء صوم بعد از آن باشد و صوم مجرد امساك نيست بلكه با نيت است پس امر بايقاع نيت بعد از فجر باشد و در اين نظر است زيرا كه اگر چنين باشد وجوب نيت بعد از فجر باشد نه قبل و حال آنكه خلاف اجماع است و ديگر آنكه نيت صوم عبارتست از قصد بصوم و قصد شىء متقدم بر آن شىء است و ابتداء آن از فجر پس نيت قبل\r\nاز آن بايد كرد و نيز لازم مىآيد وقوع جزء صوم بدون نيت و اين باطل است و بنا بر قول ما راجع به * ( كُلُوا وَاشْرَبُوا ) * است و حكم مباشرت مخصوص خواهد بود بدليل خارج از احاديث صحيحه و روايات وثيقه ششم خيط ابيض فجر ثانيست كه معترض است در افق مانند خيط ممدود و خيط اسود آن چيزيست كه ممتد باشد با فجر ثانى از ظلمت شب و اين هر دو مستعار نيستند به جهت ذكر من الفجر چه از شروط استعاره آنست كه مستعار منه نسيا منسيا باشد و رواية سهل ساعدى اگر صحيح باشد پس در آيه دليل است بر جواز تأخير بيان از وقت خطاب و اين مذهب اشاعره است و ابو الحسن بصرى منع كرده به اينكه خطاب بما لا يفهم منه المراد عبث است و قبيح و از حكيم صادر نميشود و در اين\r\n","description":"","footnote":"","page_name":" 406 ","page_number":406},
  {"content":"\r\nدليل نظر است به جهت آن كه جايز است كه مراد بخطاب استعداد امتثال باشد و عزم بر فعل مأمور به بعد از بيان تا بنده مثاب شود بر عزم پس عبث نباشد و لكن سزاوار آنست كه اين قبل از دخول رمضان باشد و اگر نه تاخير بيان از وقت حاجت لازم آيد و اين باطل است باجماع هفتم قوله * ( أَتِمُّوا الصِّيامَ إِلَى اللَّيْلِ ) * نامعلوم است و بيان آخر وقت آن تا معلوم شود از آن تحريم صوم ليل و تابع اينست صوم وصال زيرا كه ليل را غايت صوم گردانيده و غايت شيء منفصل است از آن شيء پس افطار بعد از آن باشد و در اين نظر است زيرا كه آن غايت وجوب صوم است و اما اين كه جايز نباشد در آيه دلالتى بر آن نيست اگر گويند متحقق نميشود مضى نهار تا آن كه شب ظاهر شود پس لازم آيد صوم چيزى از شب گوئيم اين واجب بالاصالة نيست بلكه از باب مقدمهء واجبست و مراد بليل نزد ما بر قول اقوى ذهاب حمرهء مشرقيه است و نزد بعضى از اصحاب ما و جملهء فقهاى عامه غيبوبت شمس است و نيز بدان كه امر باتمام صوم مستلزم اين است كه هر جزئى از نهار مشروط باشد در جزئى ديگر پس واجب باشد اتيان نمودن بهمهء آن و بر اين دو فرع متفرعست يكى آن كه اگر صائم نيت افطار كند در هر جزئى از نهار روزهء او باطل باشد و اگر چه عود كند به نيت امساك دوم آن كه واجبست اتمام صوم فاسد به جهت عموم * ( أَتِمُّوا الصِّيامَ إِلَى اللَّيْلِ ) * و افساد غير مانع است و ليكن سبب روزهء ديگر است پس قضاى آن واجب باشد بعد از آن بيان حكم اعتكاف مىكند كه ملزوم و مشروط است بصوم و ترك جماع و ميفرمايد كه * ( وَلا تُبَاشِرُوهُنَّ ) * و مباشرت مكنيد زنان را * ( وَأَنْتُمْ عاكِفُونَ ) * و حال آنكه شما معتكف باشيد و مقيم * ( فِي الْمَساجِدِ ) * در مسجدها مراد اهل اعتكافند كه از مباشرت ممنوع گشته‌اند و در انوار گفته كه اعتكاف در شرع عبارتست از لبث در مسجد براى عبادت به قصد قربت از قتاده مرويست كه قبل از نزول اين آيه مردان معتكف ميشدند و در اثناى اعتكاف از مسجد بيرون ميرفتند و با زن مباشرت ميكردند و بعد از آن مراجعت مينمودند حقتعالى ايشان را از آن نهى فرمود و در اين دليل است بر آنكه اعتكاف در مسجد ميبايد و آن مختص بمسجدى دون مسجدى نيست و وطى در آن حرام است و مفسد آن زيرا كه نهى در عبادت موجب فساد است و در كنز گفته كه در اينجا چند حكم است يكى تحريم مباشرت و قبله و غير آن از مقدمات جماع دوم عموم ليل و نهار در تحريم مباشرت زيرا كه آن متعلق است به حال اعتكاف سيم اشتراط اعتكاف در مساجد و ظاهر عموم است زيرا كه آن جمع معرف بلام است و جمله فقهاء عامه بر اينند و بعضى از اصحاب ما و نزد بعضى ديگر از اصحاب ما مراد مسجد جامع است و تفسير آن كرده‌اند به مسجد اعظم و اكثر اصحاب ما گفته‌اند كه مراد هر مسجدى است كه پيغمبر يا وصى او در آن\r\n","description":"","footnote":"","page_name":" 407 ","page_number":407},
  {"content":"\r\nنماز جمعه گذارده باشند و نزد بعضى ديگر نماز جماعت گذارده باشند و اين قول احوط است به جهت يقين براءة به آن و تفسير اين مسجد كرده‌اند به مسجد مكه و مدينه و جامع كوفه و بصره پس بنا بر اين آيه مخصوص باشد بخبر واحد اگر اخبار به آن متواتر نباشد چهارم اينكه باطل مىشود اعتكاف\r\nبه مباشرت مذكوره زيرا كه نهى در عبادت مبطل آنست هم چنان كه در اصول مقرر شده و ديگر آنكه مباشرت مبطل صوم است و صوم نزد ما شرط است در اعتكاف و بطلان ( شرط ظ ) صوم مستلزم بطلان مشروط است و در ( اينمقام ) دو مسئله ديگر بايد دانست يكى آن كه شافعى صوم را شرط اعتكاف نميداند و نزد ابو حنيفه شرطست هم چنان كه قول ما است دوم نزد شافعى اعتكاف محدود و معين نيست پس نزد او جايز است و اگر چه يك ساعت باشد و ابو حنيفه حد آن كرده بيكروز و مالك تجويز كمتر از ده روز نميكند و اصحاب ما برانند كه كمتر از سه روز جايز نيست به جهت روايات صحيحه از ائمهء هدى ص و از امام على بن الحسين زين العابدين عليه السّلام روايتست كه رسول صلَّى اللَّه عليه و آله فرمود كه هر كه ده روز عشر آخر ماه رمضان معتكف شود هم چنان بود كه حج و عمره كرده باشد * ( تِلْكَ ) * آنچه مذكور شد از احكام روزه و اعتكاف * ( حُدُودُ اللَّه ) * اندازهاى خدايست كه در دين محدود و مقرر فرموده * ( فَلا تَقْرَبُوها ) * پس نزديك مشويد آن را اين مبالغه است در منع تجاوز از آن چه وقتى كه قرب بدان واقع نشود تجاوز خود چگونه صورت بندد چنان كه در انوار گفته كه آن نهى است از نزديك شدن به حدى كه حاجز است ميان حق و باطل تا بباطل نزديك نشود چه جاى آنكه از آن تخطى نمايد كما\r\nقال عليه السّلام ان لكل ملك حمى و ان حمى اللَّه محارمه فمن وقع حول الحمى يوشك ان يقع فيه\r\nيعنى هر پادشاهى را غرقيست و غرق خدا محارم او است پس هر كه چرد در گرداگرد قرق نزديك باشد كه در آن واقع شود و اين ابلغ است از فَلا تَعْتَدُوها و يا آنكه معنى آنست كه نزديك حدود خدا مشويد بمخالفت از آن * ( كَذلِكَ ) * همچنين كه تبيين اين احكام فرموده * ( يُبَيِّنُ اللَّه ) * بيان مىكند خدا * ( آياتِه ) * نشانهاى خود را از امر و نهى و وعد و وعيد * ( لِلنَّاسِ ) * براى عامهء مردمان * ( لَعَلَّهُمْ يَتَّقُونَ ) * شايد كه بپرهيزند و از حدود در نگذرند و مخالفت اوامر و نواهى نكنند و بعد از آن بيان حكمى ديگر از احكام شريعت ميفرمايد كه * ( وَلا تَأْكُلُوا أَمْوالَكُمْ ) * و مخوريد اموال خود را كه واقع است * ( بَيْنَكُمْ ) * ميان شما يعنى مخوريد مال يكديگر را * ( بِالْباطِلِ ) * بناشايست و نابايست يعنى بايد كه نخورد بعضى از شما حق بعضى ديگر را بر وجهى كه حق تعالى اباحهء آن نفرموده باشد چون دزدى و قمار و خيانت و غصب و عقود فاسده يا مالهاى خود را بنا مشروع\r\n","description":"","footnote":"","page_name":" 408 ","page_number":408},
  {"content":"\r\nصرف مكنيد چون شرب و زنا و انواع فسق مرويست از ابى عبد اللَّه ع كه قريش قمار بازى ميكردند در اهل و مال خود حق تعالى به اين آيه ايشان را از آن نهى فرمود اولى حمل آنست بر جميع انواع معصية و بدانكه اضافه اموال بضمير مخاطب با آنكه مراد ( اموال بعضكم ) است از حيثيت آنست كه ( المؤمنون كنفس واحدة ) و مثل اين است وَلا تَقْتُلُوا أَنْفُسَكُمْ و تنقيح اين از كلام صاحب كنز العرفان بعد از اين معلوم خواهد شد و بين منصوب است بر ظرف يا آنكه حال است از اموال و قوله * ( وَتُدْلُوا ) * عطفست بر فعل منهى يعنى و فرو مگذاريد و القا مكنيد * ( بِها ) * بدان مالها يعنى حكومت آنها را * ( إِلَى الْحُكَّامِ ) * بسوى حكم كنندگان ستمكار كه ملوك و سلاطين روزگارند و يا بعضى از اين مالها را برشوت بحكام اسلام مدهيد * ( لِتَأْكُلُوا ) * تا بخوريد بحمايت ايشان يا برفع تحاكم بايشان * ( فَرِيقاً مِنْ أَمْوالِ النَّاسِ ) * پارهء از مالهاى مردمان * ( بِالإِثْمِ ) * بظلم و ستم كه موجب گناه است چون شهادت زور و يمين كاذبه و ميتواند بود كه جار و مجرور منصوب المحل باشد بحالية يعنى در حالى كه ملتبس باشيد باثم و معصيت * ( وَأَنْتُمْ تَعْلَمُونَ ) * و حال آنكه شما ميدانيد كه مبطلانيد و از جمله عاصيان و ظالمان كقوله وَتَكْتُمُوا الْحَقَّ وَأَنْتُمْ تَعْلَمُونَ و شبههء نيست كه ارتكاب معصيت با علم به آن اقبح است و اقدام بر معصيت با علم به آن يا با تمكن از علم اعظم يا مراد حكام عدل باشند يعنى حكومت اموال بايشان رفع مكنيد به قصد باطل و ناروا بوسيله يمين كاذبه و شهادت زور چنان كه مرويست كه عبدان حضرمى دعوى قطعهء زمين كرد بر امرئ القيس كندى و او را بينهء نبود حضرت صلَّى اللَّه عليه و آله حكم فرمود بسوگند خوردن امرء القيس چون قصد سوگند كرد اين آيه را بر او خواند كه إِنَّ الَّذِينَ يَشْتَرُونَ بِعَهْدِ اللَّه وَأَيْمانِهِمْ ثَمَناً قَلِيلًا امرء القيس از يمين مرتدع و منزجر شد و قطعه زمين را تسليم عبدان كرد حقتعالى اين آيه فرستاد و در اين دليل است بر آنكه حكم قاضى باطنا نافذ نيست و مؤيد اينست روايت ابى هريرة از پيغمبر ص كه\r\nانما انا بشر مثلكم و انتم تختصمون الى و لعل بعضكم تكون الحن بحجته من بعض فاقضى له على نحو ما اسمع منه فمن قضيت له بشيء من حق اخيه فانما اقضى له قطعة من نار\r\nيعنى من آدميم مثل شما و شما رفع تخاصم و تحاكم ميكنيد بر من شايد كه بعضى از شما حجت خود را بهتر عرض تواند كرد از بعضى ديگر پس من حكم كنم براى او بمانند آنچه از او شنيده باشم و حال آنكه نفس الامر چنين نباشد پس هر كه من براى او حكم كنم به چيزى از مال برادرش آن پاره آتش است كه از براى او حكم ميكنم و صادق ع فرمود كه مراد بباطل در اين آيه يمين كاذبه است و مصدق قول اول است اينكه از صادق ع روايت كرده‌اند كه\r\nسيكون فى هذه الامة حكام يحكمون بخلاف الحق فنهى اللَّه المؤمنين ان يحاكموا اليهم\r\nيعنى حقتعالى در ازل ميدانست كه حاكمانى پيدا شوند\r\n","description":"","footnote":"","page_name":" 409 ","page_number":409},
  {"content":"\r\nكه حكم بنا حق كنند پس بندگان را نهى كرد از آنكه رفع حكومت بايشان نمايند بر سبيل رشوه تا حاكم براى مرتشى حكم كند و فريق بمعنى طايفه است از مال كه از آن منقطع سازند و استعمال آن در مال براى آنست كه مال عرب بيشتر شتر و گاو و گوسفند است و ساير چهار پاى و لهذا اطلاق وادى بر آن شده در حديث نبوى كه\r\nلو كان لابن آدم واديان من مال لا تبغى اليهما ثالثا لا يملأ جوف ابن آدم الا التراب و يتوب اللَّه على من تاب\r\nيعنى هر كه او را دو رود خانه از مال باشد او طلب ثالث آن خواهد كرد و دل آدم را پر نميسازد مگر خاك و حقتعالى قبول توبه آن كسى كند كه به او باز گردد و تائب و نادم شود و صاحب كنز نيز معنى آيه را به اين تنزيل فرموده و گفته كه اين آيه كريمه دلالت مىكند بر نهى از دو چيز يكى نهى از اكل اموال بسببى باطل و غير مشروع اگر گويند حق تعالى اضافهء اموال بمخاطب فرموده پس چگونه مخاطب ظالم باشد با كل آن چه مال هر كس به صاحبش حلال است و هيچ حلال باطل نيست گوئيم اين مجاز است از باب اطلاق كل بر بعض و مراد اينست كه ( لا ياكل بعضكم مال بعض بالباطل ) يعنى مخوريد مال يكديگر را بباطل چون نهب و سرقت و تزوير و غير ذلك دوم تدلوا اى لا تدلوا و حذف لا به جهت اعتماد است بر عاطف و معنى آنست كه ( لا تعطوا الحكام اموالكم ليحكموا لكم ) مدهيد بحكام مالهاى خود را تا براى شما حكم كنند و اين مستعار است از قول عرب ( ادلى دلوه اذا ارسلها و الرشوة ترسل الى الحاكم ) يعنى ارسال رشوه كرد بحكام مانند ارسال دلو در چاه و قوله لتاكلوا علت غائيه ادلى است و قوله فريقا بمعنى آنست كه ( طائفة من اموال الناس بالاثم ) و مراد باثم ظلم است كه سبب اثم است و واو در * ( وَأَنْتُمْ تَعْلَمُونَ ) * حال است اى ( و الحال انكم تعلمون انها باطلة ) و قيد حكم بعلم به جهت آنست كه تكليف مشروط است بعلم و بعد از آن بيان حكمى ديگر از احكام شرع مىكند بقوله * ( يَسْئَلُونَكَ ) * سؤال ميكنند ترا اى محمد ص * ( عَنِ الأَهِلَّةِ ) * از ماه‌هاى نو مرويست كه معاذ جبل و ثعلبه كه از اعيان انصار بودند پرسيدند كه سبب چيست كه گاه گاه جرم ماه باريك مينمايد مانند ريسمانى و بعد از آن بمرور ايام زياده مىشود تا آنكه تمام ميگردد و ديگر باره روى بتناقص مينهد تا باز بمرتبهء اولى ميرسد و چون حقتعالى ميدانست بعلم ازلى كه فهم ايشان قاصر است از دانستن حكمت نقصان و كمال ماه از اين جهت جواب در معرفت فايدهء آن فرستاد كه * ( قُلْ هِيَ ) * بگو اى محمد كه هلالها * ( مَواقِيتُ ) * نشانهاى وقتها است * ( لِلنَّاسِ ) * براى مردمان در مزد مزدوران وعده زنان و مدت حمل ايشان و مدت رضاع و فصال و آجال ديون و تحقيق شروط * ( وَالْحَجِّ ) * و علامات اوقاتست براى حج كه موسم را بدان بدانند مراد آنست كه معالم عبادات موقت است كه اوقات آنها بدان شناخته\r\n","description":"","footnote":"","page_name":" 410 ","page_number":410},
  {"content":"\r\nمىشود خصوصا حج كه ادا و قضاى آن را در آن مراعات بايد كرد چه قضاى آن در غير وقت آن جايز نيست و مواقيت جمع ميقاتست مأخوذ از وقت و فرق ميان آن و مدت و زمان آنست كه مدت مطلق امتداد حركت فلكست از مبدء آن تا بمنتهاى آن و زمان مدت مقسومه است و وقت زمان مفروض از براى امرى حاصل كلام آنست كه حكمت در تغيير اهله دانستن اوقات عبادات و امور موقت است بخلاف حال شمس كه هميشه بر يك حال است و زيادت و نقصان در او نيست اصمعى گفته كه از شب اول هر ماه تا به هفتم هلال خوانند و تا چهاردهم و پانزدهم بدر و نزد بعضى ديگر شب اول و دوم را هلال گويند و باقيرا به اين اسم نخوانند و تسميهء آن بهلال به جهت آنست كه مأخوذ است از ( استهل الصبى اذا صاح او بكى حين تولده و اهل القوم بالحج اذا رفعوا اصواتهم بالتلبية ) و چون كه نزد ديدن آن برفع صوت آن را به يكديگر مينمايند از اين جهت به اين اسم تسميه يافته مرويست كه در عهد جاهليت هر كس كه به حج يا به عمره احرام گرفتى بر او حرام بودى از در خانه در آمدن بلكه به بام خانه بر ميآمدند و به خانه داخل ميشدند و يا ديوار را سوراخ ميكردند و بيرون ميآمدند و اندرون ميرفتند و اگر از اهل بربودندى از پس خيمها بيرون آمدندى و داخل شدندى و به اعتقاد خود اين عمل را از تماميت حج دانستندى و فاعل آن را نيكوكار و تارك آن را فاجر خواندندى و اين حكم همهء عربرا شامل بود مگر اهل حمس را و ايشان چند قبيلهء بودند قريش و خزاعه و بنو عامر و ثقيف و كنانه و حشم و ايشان را به جهت صلابت در دين و آئين خود حمس ميگفتند چه آن\r\nمشتق از حماسة است بمعنى شجاعت اتفاقا روزى در ايام احرام حضرت رسالت صلَّى اللَّه عليه و آله از درى بيرون آمد و متعاقب او رفاعهء انصارى از آن در قدم بيرون نهاد مهاجر و انصار بيكبار او را فاجر گفتند و چون حضرت صلَّى اللَّه عليه و آله از او پرسيد كه اين جرات چرا كردى گفت من اقتدا به تو نمودم سيد عالم صلَّى اللَّه عليه و آله فرمود مرا جايز بود كه از در بيرون آيم زيرا كه از حمس ام يعنى از قريش و تو از قبيله ما نيستى رفاعه گفت اى سيد عالميان صلَّى اللَّه عليه و آله اگر تو حمسى من تابع حمسم زيرا كه دين تو دين منست و آيين تو آيين من فى الحال جبرئيل نازل شد و حكم مذكور را به اين آيه باطل ساخت كه * ( وَلَيْسَ الْبِرُّ ) * و نيست نيكويى * ( بِأَنْ تَأْتُوا الْبُيُوتَ ) * آنكه در آئيد به خانه ها * ( مِنْ ظُهُورِها ) * از پشتهاى آن يعنى به بام خانه برآمده باندرون رويد * ( وَلكِنَّ الْبِرَّ مَنِ اتَّقى ) * و لكن نيكويى آن كس است كه بترسد و بپرهيزد از خدا يعنى از محارم و شهوات غير مشروعه و يا خداوند نيكويى كسى است كه بپرهيزد از خشم خدا يا از اعمال زمان جاهليت پرهيز نمايد * ( وَأْتُوا الْبُيُوتَ ) * و درآئيد به خانه ها در حال احرام و غيره * ( مِنْ أَبْوابِها ) * از درهاى آن زيرا كه در عدول از اين برى نيست پس در مباشرت امور خود بهر طريق كه ميخواهيد از خانها در آئيد و\r\n","description":"","footnote":"","page_name":" 411 ","page_number":411},
  {"content":"\r\nاندرون رويد وَاتَّقُوا اللَّه و بترسيد از خدا در تغيير احكام او و اعتراض بر افعال او بلكه منقاد جميع اوامر و نواهى او شويد * ( لَعَلَّكُمْ تُفْلِحُونَ ) * شايد كه شما رستگار شويد يعنى تا ظفر يابيد بهدايت و بر و يا باميد آنكه از عقوبات الهى خلاص شويد در انوار گفته كه وجه اتصال * ( وَلَيْسَ الْبِرُّ ) * تا آخر بما قبل آنست كه اصحاب از پيغمبر صلَّى اللَّه عليه و آله و سلَّم دو چيز سؤال كرده بودند يكى اهله و ديگرى دخول و خروج از ابواب بيوت در حين احرام و يا آنكه چون ذكر مواقيت حج نمود و اين حكم نيز از افعال ايشان بود در حج بر سبيل استطراد ذكر آن فرمود و يا آنكه چون از چيزى سؤال كردند كه محتاج اليه ايشان نبود و متعلق بعلم شريعت نبود و ترك سؤال كردند از آنچه مقصود است در دين و مختص بعلم شريعت از اين جهت اين را در عقب جواب آن ذكر فرموده تا تنبيه ايشان نمايد بر آنكه لايق به حال ايشان آنست كه از مثل اين سؤال كنند و اهتمام نمايند بعالم شدن بمانند آن و يا آنكه مراد به اين تنبيه است بر تعكيس ايشان سؤال را به حال كسانى كه ترك ابواب بيوت كنند و از وراى آن داخل شوند و معنى اينكه نيكويى نيست اينكه در مسائل خود عكس نمائيد و ليكن نيكويى آنست كه از آن اتقا و اجتناب كنيد و بر مثل اين جسارت مكنيد ( صاحب مجمع ) بعد از نقل سبب نزول اين آيه از ابن عباس و قتادة و عطا و ابو الجارود از ابو جعفر عليه السّلام بر طريقى كه مذكور شد فرموده كه علما را در اين آيه دو وجه ديگر است يكى آنكه معنى آنست كه بر نيست اينكه اتيان كنيد بامور از غير جهات شرعيه آن بلكه بر آنست كه بر امور اقدام نمائيد از جهات مشروعهء آن و اين معنى را جابر از ابى جعفر عليه السّلام روايت كرده دوم اينكه بر نيست طلب معروف از غير اهل آن بلكه بر طلب معروفست از اهل آن و بعد از آن از ابى جعفر عليه السّلام نقل فرموده كه\r\nآل محمد ابواب اللَّه و سبله و الدعاة الى الجنة و القادة اليها و الادلاء عليها الى يوم القيمة\r\nيعنى اهل بيت محمد ( صلوات اللَّه عليهم اجمعين ) درهاى رحمت خدايند و راههاى راست اويند كه سالك در سلك مسالك آن به مقصود دنيوى و اخروى خود ميرسد و خوانندهء مردمانند به بهشت و كشندگان ايشانند به آن و راه نمايندگان ايشان بر آن در روز قيامت و از پيغمبر صلَّى اللَّه عليه و آله مرويست كه\r\nانا مدينة العلم و على بابها و لا يؤتى المدينة الا من بابها\r\nيعنى من شهر علمم و على در آن شهر است و به شهر در نميتوان آمد مگر از در آن و در روايت ديگر آمده است كه\r\nانا مدينة الحكمة و على بابها\r\nانتهى كلامه و گويند مراد ببيوت زنانند و معنى آنست كه مقاربت ايشان از آن وجه كنيد كه خدا فرموده است و قصد ادبار ايشان مكنيد بلكه از ابواب ايشان يعنى از پيش ايشان با ايشان مباشرت كنيد و اين وجه خالى از بعدى نيست و تبيين ضعف آن در آيه نِساؤُكُمْ حَرْثٌ لَكُمْ فَأْتُوا حَرْثَكُمْ أَنَّى شِئْتُمْ مبين خواهد شد\r\nبعد از آن در بيان جهاد كه از جملهء احكام شرايع است\r\n","description":"","footnote":"","page_name":" 412 ","page_number":412},
  {"content":"\r\nميفرمايد كه * ( وَقاتِلُوا ) * و كارزار كنيد و جهاد نمائيد * ( فِي سَبِيلِ اللَّه ) * در راه خدا يعنى به جهت اعلاى كلمهء او و اعزاز دين او * ( الَّذِينَ يُقاتِلُونَكُمْ ) * آنان را كه كار زار ميكنند با شما * ( وَلا تَعْتَدُوا ) * و از حد در مگذريد يعنى ابتدا مكنيد بقتال ايشان تا اول ايشان آغاز نكنند و يا معاهد را مكشيد و يا بدون دعوت با ايشان در مقام قتال در ميائيد يا ايشان را مثله مكنيد و يا باز ايستيد از قتال با كسى كه منهى شده‌ايد از كارزار كردن با ايشان * ( إِنَّ اللَّه ) * بدرستى كه خدا * ( لا يُحِبُّ الْمُعْتَدِينَ ) * دوست نمىدارد ستمكاران را در انوار گفته كه اين حكم قبل از زمانى بود كه مسلمانان مأمور شوند بقتال همهء مشركان و بعد از آن بآيهء وَقاتِلُوا الْمُشْرِكِينَ كَافَّةً منسوخ شد و يا مراد بالذين كافرانيند كه نصب امر قتال كنند با اهل اسلام و در مقابلهء ايشان بمقاتله در آيند نه غير ايشان از مشايخ و صبيان و رهبانيان و يا مراد همه كفره‌اند چه همهء ايشان بصدد قتال مسلمانانند و بر قصد آن و مؤيد قول اول است كه در سالى كه حضرت رسالت با جمعى از صحابه بنية عمرهء قضا به مكه ميرفتند سفهاى عرب و مشركان بىادب ايشان را از دخول مكه مانع شدند و در حديبيه صلح واقع شد بر آنكه سال آينده مؤمنان به مكه آيند و مشركان شهر را سه روز خالى كنند تا ايشان بفراغة بمراسم طاعة قيام نمايند و أمير المؤمنين صلحنامه نوشت سال ديگر كه بنية عمرهء قضا بيرون رفتند صحابه را تأملى دست داد كه مبادا قريش از سر عهد گذشته طرح جنگ افكنند و امر قتال در شهر حرام و بلد حرام چگونه بود آيهء سابقه نازل شد كه اگر ايشان جنگ كنند شما نيز جنگ كنيد و از ائمهء هدى مرويست كه اين آيه ناسخ آيهء كُفُّوا أَيْدِيَكُمْ است و قوله وَاقْتُلُوهُمْ حَيْثُ ثَقِفْتُمُوهُمْ كه بعد از اينست ناسخ قول وَلا تُطِعِ الْكافِرِينَ وَالْمُنافِقِينَ وَدَعْ أَذاهُمْ و در كنز العرفان آورده كه اين آيه صريح است در امر بقتال و گويند كه اين اول آيتى است كه در باب قتال نازل شده و لهذا فرموده كه * ( الَّذِينَ يُقاتِلُونَكُمْ ) * تا باز ايستادگان از قتال بيرون روند چه پيغمبر بعد از هجرت قتال نميكردند با كسانى كه قتال نميكردند با او بنا بر اين قول آيه منسوخ است بقوله فَاقْتُلُوا الْمُشْرِكِينَ حَيْثُ وَجَدْتُمُوهُمْ و نزد بعضى الذين يقاتلون اهل قتالند تا شيوخ و صبيان و نسوان بيرون روند و اين اولى است زيرا كه نسخ بر خلاف اصل است و قول به اينكه پيغمبر ص جنگ نميكرد با كسى كه با او كارزار نميكرد از كفره ممنوع است بلكه آن حضرت انتظار فرصت ميكشيد و حصول شرايط و قوله و لا تعتدوا بنا بر اول به اين معنى كه و لا تبدوا بقتال من لم يقاتلوكم و بر ثانى معنى اينكه لا تقتلوا من لا يجوز قتاله كالنساء و الصبيان * ( وَاقْتُلُوهُمْ ) * و بكشيد مقاتلان خود را * ( حَيْثُ ثَقِفْتُمُوهُمْ ) * هر جا بيابيد ايشان را در حل و حرم اصل ثقف حذفست در ادراك شيء خواه آن شيء علم باشد يا عمل و آن متضمن معنى غلبه است و لهذا در آن مستعمل مىشود كما قال الشاعر ( فاما تثقفونى فاقتلونى فمن اثقف فليس الى خلود ) * ( وَأَخْرِجُوهُمْ ) *\r\n","description":"","footnote":"","page_name":" 413 ","page_number":413},
  {"content":"\r\nو بيرون كنيد ايشان را * ( مِنْ حَيْثُ أَخْرَجُوكُمْ ) * از آنجا كه شما را بيرون كرده‌اند يعنى مكه و حضرت رسالت اجراء اين حكم فرمود در روز فتح مكه به كسى كه اسلام نياورد * ( وَالْفِتْنَةُ ) * و شرك آوردن ايشان در حرم و صد ايشان شما را از آن * ( أَشَدُّ مِنَ الْقَتْلِ ) * سختتر است بر ايشان از كشتن شما ايشان را در حرم يا محنتى كه ايشان به آن مفتتن ميشوند مانند اخراج از وطن اصعب است از قتل به جهت دوام تعب و محنت و تألم نفس به آن * ( وَلا تُقاتِلُوهُمْ ) * و مقاتله مكنيد با كافران * ( عِنْدَ الْمَسْجِدِ الْحَرامِ ) * نزديك مسجد الحرام مراد همهء حرم است * ( حَتَّى يُقاتِلُوكُمْ ) * تا وقتى كه ايشان كار زار كنند با شما * ( فِيه ) * در حرم و هتك حرمت آن كنند يعنى شما افتتاح مكنيد بقتال ايشان و هتك حرمت مسجد الحرام * ( فَإِنْ قاتَلُوكُمْ ) * پس اگر ايشان ابتداى قتال كنند با شما * ( فَاقْتُلُوهُمْ ) * پس بكشيد ايشان را و از آن باك مداريد كه ايشان حرمت حرم بر طرف نهاده اند\r\nو ابواب مقاتله بر شما گشاده و هتك حرمت حرم كرده * ( كَذلِكَ ) * مانند اينست * ( جَزاءُ الْكافِرِينَ ) * پاداش كافران پس بكنيد با ايشان آنچه ايشان مىكنند با شما * ( فَإِنِ انْتَهَوْا ) * پس اگر باز ايستند از كفر و معاصى * ( فَإِنَّ اللَّه غَفُورٌ ) * پس بدرستى كه خداى تعالى آمرزنده است گناهانى را كه در زمان كفر مرتكب شده‌اند * ( رَحِيمٌ ) * مهربانست كه ببركت اسلام ايشان را بدار السلام رساند ( در كنز العرفان ) گفته كه اين آيه ناسخ هر آيتى است كه امر است بموادعه يا از كف از قتال مانند قوله ودع اذا هم و قوله لَكُمْ دِينُكُمْ وَلِيَ دِينِ و امثال آن زيرا كه حيث از براى مكان است و معنى اين كه ( اى مكان ادركتموهم من حل او حرم ) و قبل از اين قتال در حرم حرام بوده بعد از آن منسوخ شد به اين آيه و امثال آن و قوله وَأَخْرِجُوهُمْ مِنْ حَيْثُ أَخْرَجُوكُمْ يعنى از مكه چه ايشان اخراج رسول كردند و جماعت مسلمانان از حرم و همچنين صدايشان نمودند از دخول حرم در عام حديبيه پس جناحى و اثمى در اخراج ايشان نيست زيرا كه بادى اظلم است و در آيه دليل است بر وجوب اخراج كفار از زمين مكه كقوله حَتَّى لا تَكُونَ فِتْنَةٌ و سنت نيز بر اين وارد شده و هو\r\nقوله ع لا يجتمع فى جزيرة العرب دينان\r\nو نيز دلالتست در آن بر قبول توبه قاتل بعمد زيرا كه در او بيان فرموده كه قبول توبهء مشرك ميفرمايد و شرك اعظم از قتل است بعد از آن غايت وجوب قتال را بيان مىكند بقوله * ( وَقاتِلُوهُمْ ) * و قتال كنيد با مشركان * ( حَتَّى لا تَكُونَ فِتْنَةٌ ) * آن غايت كه فتنه نباشد يعنى اثر شرك نماند كه موجب فتنه است\r\n","description":"","footnote":"","page_name":" 414 ","page_number":414},
  {"content":"\r\n* ( وَيَكُونَ الدِّينُ ) * و تا باشد پرستش و طاعت خالص * ( لِلَّه ) * مر خداى را كه شيطان را اصلا در آن نصيبى نباشد * ( فَإِنِ انْتَهَوْا ) * پس اگر باز ايستند مشركان از كفر * ( فَلا عُدْوانَ ) * پس هيچ ستمكارى نيست يعنى ستم مكنيد و تعدى منمائيد بر باز ايستادگان از شرك زيرا كه مستحسن نيست آنكه ظلم و تعدى كنند * ( إِلَّا عَلَى الظَّالِمِينَ ) * مگر بر ستمكاران مراد بعد و ان عقوبتست پس وضع علت شده در موضع حكم و نام نهاده شده جزاى ظلم باسم ظلم به جهت مشاكلت و مزاوجت كقوله تعالى فَمَنِ اعْتَدى عَلَيْكُمْ فَاعْتَدُوا عَلَيْه و قوله جَزاءُ سَيِّئَةٍ بِمِثْلِها و يا معنى آنست كه اگر متعرض منتهيان شويد ظالمان باشيد و امر بر شما منعكس گردد وفاء اولى براى تعقيب است و ثانيه براى جزا در مجمع آورده كه اين آيه ناسخ آيهء اوليست كه متضمن نهى بود از قتال در مسجد تا آنكه ايشان در آن ابتدا بقتال كنند و بنا بر آنكه ما ذكر كرديم از ابن عباس كه آيهء اولى منسوخ نباشد بلكه مراد از آن نهى باشد از قتال با صبيان و نساء چنان كه مذكور شد پس اين آيه ناسخ آن نباشد و نزد بعضى معنى آنست كه چون ايشان ابتدا بقتال كنند در حرم واجبست بر شما مقاتله با ايشان تا كفر زايل شود و ميشايد معنى * ( فَإِنِ انْتَهَوْا ) * اين باشد كه اگر ايشان باز ايستند از قتال شما نيز باز ايستيد و اگر باز نايستند با ايشان كارزار كنيد كه عدوان يعنى قتل نباشد * ( إِلَّا عَلَى الظَّالِمِينَ ) * و حق آنست كه مراد حق تعالى در اين آيه اين باشد كه مشركان را بكشيد تا آن كه باز ايستند از كفر و قبول اسلام كنند و در حق اهل كتاب فرموده كه با ايشان كارزار كنيد تا آنكه ايمان آرند يا جزيه قبول كنند و رخصت در مهلت ايشان به جهت آنست كه ايشان را كتابى هست كه ممكنست كه در آن نظر و انديشه كنند و منصف شده ايمان آرند بخلاف مشركان كه صاحب كتاب نيستند پس در امهال ايشان فايدهء نباشد آورده‌اند كه مشركان در ذى القعدة مقاتله كردند با اهل اسلام در عام حديبيه و اتفاقا در سال ديگر خروج اهل اسلام از مدينه به مكه به جهت قضاى عمره در همين ماه واقع شد و به جهت حرمت ماه كراهت داشتند كه با ايشان مقاتله كنند اگر ايشان در مقام مقاتله در آيند حق سبحانه فرمود كه * ( الشَّهْرُ الْحَرامُ ) * ماه حرام يعنى ذو القعدة اين سال كه بعمرهء قضا ميرويد * ( بِالشَّهْرِ الْحَرامِ ) * بعوض آن ماه حرام است كه با شما در مقام مقاتله درآمدند يعنى ذو القعدهء ماضى كه شما را منع كردند يعنى اگر ايشان جنگ كنند مترسيد و باك مداريد كه ايشان در آن ماه حرام شما را از مكه باز داشتند پس شما را جايز است كه به جهت اين در اينماه با ايشان قتال كنيد و بعوض آن دمار از ايشان برآريد چه هتك حرمت آن كه از شما صادر مىشود به جهت هتك ايشانست حرمت آن را پس از اين انديشه به خود راه مدهيد و تسميهء ذو القعدة به جهت قعود مردمان است در آن از قتال * ( وَالْحُرُماتُ قِصاصٌ ) * و حرمتها را مساواتست\r\n","description":"","footnote":"","page_name":" 415 ","page_number":415},
  {"content":"\r\nيعنى قصاص در همه چيز جايز است حتى كه در هتك حرمت شهر پس ترك حرمت شما اينماه را بدل است از ترك حرمت ايشان در آن ماه اين احتجاج است بر جواز مقاتله با كفار در شهر حرام كه ذو القعدة و ذو الحجه و محرم و رجب است حاصل معنى اينكه هر حرمتى كه واجبست ملاحظه كردن بر آن قصاص در آن جارى مىشود مانند قتل شخصى بشخصى و قطع يد بيد پس چون كه ايشان هتك حرمت كردند به صد پس شما نيز مثل آن با ايشان عمل كنيد و بر ايشان داخل شده ايشان را بكشيد اگر ايشان با شما كارزار كنند نه مطلقا كما قال * ( فَمَنِ اعْتَدى عَلَيْكُمْ ) * پس هر كه ظلم كند و تعدى نمايد بر شما بابتداى مقاتله با شما فاعتدوا عليه پس تعدى كنيد بر او يعنى قتال نمائيد با\r\nاو چه دفع شر خير است اين لفظ بر سبيل مشاكلة است چنان كه گذشت و مراد آن است كه جزاى ستم او به او رسانيد * ( بِمِثْلِ مَا اعْتَدى عَلَيْكُمْ ) * بمانند آن چيزى كه ستم كرده شده است بر شما يعنى بايد كه عقوبت شما بر طبق تعدى ايشان باشد و مساوى آن بدون تعدى و تجاوز از آن * ( وَاتَّقُوا اللَّه ) * و بترسيد از خداى در تعدى و درگذشتن از آنچه مرخص نشده‌ايد * ( وَاعْلَمُوا ) * و بدانيد اى اهل اسلام * ( أَنَّ اللَّه مَعَ الْمُتَّقِينَ ) * آن كه حقتعالى با پرهيزكارانست بنصرت و معاونت پس حراست شما نمايد و اصلاح شان شما كند اگر بر صفت پرهيزكارى باشيد و منقاد اوامر و نواهى او شويد و هر كس كه خدا با او باشد هميشه منصور و مظفر باشد بر اعدا و در كنز آورده كه مراد بقوله * ( فَمَنِ اعْتَدى عَلَيْكُمْ فَاعْتَدُوا عَلَيْه ) * بر سبيل تعميم است يعنى اعتدا بهر طريقى كه باشد موجب جزا دادن است به مثل آن پس آيه دال باشد بر آن كه هر كه غصب چيزى كند و تلف كند لازم او باشد رد مثل آن و گاهست كه بر طريق صورتست مانند اشياء ذوات الامثال و يا بر طريق معنى مانند قيمت در مالا مثل و در اين آيه چند حكم است يكى اباحهء قتال در شهر حرام با كسى كه حرمت آن نگاه ندارد خواه آنكه اولا معتقد حرمت آن بوده باشد يا نه زيرا كه هر گاه جايز باشد قتال با مقاتلى كه معتقد حرمت او باشد پس غير او بطريق اولى دوم آنكه جايز است مقابله محارب معتدى به مثل فعل او لقوله و الحرمات قصاص سيم آنكه اگر هجوم كنند دشمنان بر مسلمانان بر وجهى كه موجب خوف باشد بر بيضهء اسلام جايز است قتال با ايشان و اين نوع جهاد واجبست زيرا كه از خاصيت جهاد آن است كه هر گاه جايز باشد واجب خواهد بود خواه آنكه امام حاضر باشد يا نه چهارم هر گاه شخصى در ميان قومى باشد و عدو بر ايشان هجوم كنند و آن شخص خوف نفس خود داشته باشد جايز است او را قتال با عدو ايشان و بايد كه قصد او دفاع باشد از نفس خود لقوله تعالى * ( فَمَنِ اعْتَدى عَلَيْكُمْ فَاعْتَدُوا عَلَيْه بِمِثْلِ مَا اعْتَدى عَلَيْكُمْ ) * پنجم جايز است بمقتضاى آيه اينكه غاصب و ظالم چون رد مظالم نكنند از مال ايشان اخذ كند به قدر آنچه غصب كرده باشد خواه به حكم حاكم باشد يا نه ششم آنكه\r\n","description":"","footnote":"","page_name":" 416 ","page_number":416},
  {"content":"\r\nمجازى منصور است هر گاه اتقا نمايد در مجازاة از تعدى زيرا كه حقتعالى با او است و هر كه حقتعالى با او باشد البته منصور خواهد بود و نزد بعضى از علماء تفسير چون قتاده و ضحاك و ربيع و عبد الرحمن بن زيد معنى و الحرمات قصاص آنست كه حرمت حرم و شهر حرام را قصاص است بدخول مسلمانان در مكه در شهر حرام به جهت رغم مشركان يعنى چون كه قريش فخر ميكردند بر اينكه پيغمبر ص را در عام حديبيه منع كردند از دخول در مكه پس حق تعالى در سال آينده آن حضرت را باصحاب در مكه در آورد در ماه ذى القعدة ناقضاى عمره كردند برغم اهل شرك و اين قول مرويست از ابى جعفر ع و چون حقتعالى قتال را در او واجب ساخت در اهل اسلام با دشمنان در عقب آن ذكر انفاق نمود در آن و فرمود كه * ( وَأَنْفِقُوا فِي سَبِيلِ اللَّه ) * و نفقه كنيد اى توانگران در راه خدا كه جهاد است * ( وَلا تُلْقُوا بِأَيْدِيكُمْ ) * و ميفكنيد نفسهاى خود را و يا بدستهاى خود خود را ميفكنيد * ( إِلَى التَّهْلُكَةِ ) * بورطهء هلاكت يعنى بخل مكنيد كه مؤدى به هلاكت ابديست كه\r\n( البخيل بعيد من اللَّه بعيد من الجنة قريب من النار )\r\nو لهذا بخل را بهلاك تشبيه كرده‌اند و در سبب نزول اين آيه آورده‌اند كه چون حضرت رسالة ص عزم عمره قضاء كرد جمعى گفتند كه ما توشه نداريم و كسانى كه دسترس دارند بما چيزى نميدهند حقتعالى اين آيه فرستاد كه بايد توانگران بر درويشان انفاق كنند و خود را در هلاكت ابدى نيندازند به جهت بخل و در كشاف آورده كه نزد بعضى آنست كه در امساك بسيار مبالغه مكنيد بر وجهى كه حبهء در راه خدا انفاق نكنيد و اسراف نيز ننمائيد بتضييع وجه معاش كه موجب هلاكت است بلكه بايد كه انفاق شما از طرفين افراط و تفريط برى باشد و بر حد وسط بود و آنكه انفاق كنيد در جهاد و نفس خود را به هلاكت ميندازيد به كف از غزو چه آن موجب قوة اعداست و تسلط ايشان بر اهلاك شما و مؤيد اينست رواية ابو ايوب انصارى كه چون حق تعالى اعزاز دين اسلام فرمود و تكثير اهل آن نمود ما باهالى و اموال خود مراجعت كرديم و اقامت نموديم در ميان ايشان و باصلاح اموال مشغول شديم حق تعالى اين آيه فرستاد و القا بمعنى طرح شيء است و تعدية آن بالى به جهت آنست كه متضمن معنى انتها است و باء مزيده است و مراد بايدى انفس است و با براى سببيت است و مفعول فعل محذوفست اى ( و لا تلقوا انفسكم بايديكم ) و تهلكه و هلاك و هلك بمعنى واحد است و مصدر است مانند تضره و تسره و در بعضى از تفاسير آمده كه حق تعالى در اين آيه جملهء مكلفان را امر فرموده بانفاق مال و در عموم اين داخل است زكات و صدقه و انواع خيرات از عمارت مساجد و رباطها و معاونت فقراء و مساكين و شفقت بر يتامى و معنى * ( وَلا تُلْقُوا بِأَيْدِيكُمْ إِلَى التَّهْلُكَةِ ) * آنست كه خود را در هلاكت دين ميندازيد بمنع زكات و حج و جهاد و ساير نفقات واجبه و از امام حسن بن على ع نقل است كه رسول ص فرمود كه هر\r\n","description":"","footnote":"","page_name":" 417 ","page_number":417},
  {"content":"\r\nكه در خانه خود نشسته و درهمى در راه خدا خرج كند يعنى در حج و جهاد به هفتصد بنويسند و اگر بنفس خود بيرون رود و مال خرج كند بهر درهمى هفتصد هزار درهم بنويسند و ذلك قوله تعالى وَاللَّه يُضاعِفُ لِمَنْ يَشاءُ عكرمه گفته كه نفقه از وجه حلال كنيد كه اگر از وجه حرام انفاق كنيد خود را هلاك كرده باشيد و گويند معنى تهلكه آنست كه بدون مظنه غالبيه و قدرت بر دفاع اعدا خود را در ميان ايشان ميندازيد و براء بن عازب گفته كه مراد به اين تهلكه آنست شخصى گناه كند و معتقد او اين باشد كه توبهء او قبول نخواهد بود و از رحمت خدا نااميد گردد و حبيب بن حارث بنزد پيغمبر ص آمد و گفت يا رسول اللَّه انى رجل معراض للذنوب من مرديم كه بسيار متعرض معاصى ميشويم تدبير من چيست فرمود توبه كن گفت يا رسول اللَّه توبه ميكنم و باز بر سر گناه ميروم فرمود توبه كن گفت يا رسول اللَّه گناه من بسيار است فرمود اى حبيب عفو خدا از گناه تو زيادتر است بايد كه از درگاه او نوميد نشوى نوميد مشو كه نااميدى كفر است * ( وَأَحْسِنُوا ) * و نيكويى كنيد و تفضل نمائيد بر محاويج خصوصا بر غازيان و يا نيكو گردانيد اعمال و اخلاق خود را يا مقتصد باشيد در انفاق * ( إِنَّ اللَّه يُحِبُّ الْمُحْسِنِينَ ) * بدرستى كه خدا دوست دارد نيكوكاران را و يا نيكو گردانيد ظن خود را به خدا يعنى به خدا گمان نيكو بريد كه كسانى كه به خدا ظن نيكو برند خدا ايشان را دوست دارد و از رسول روايتست كه فرمود به خدا گمان نيكو بردن بهاى بهشت است فرداى قيمة حقتعالى فرمايد تا بندهء را بدوزخ برند چون او را بسوى دوزخ برند سر بردارد و گويد بار خدايا گمان من به تو اين نبود حقتعالى فرمايد كه گمان تو به من چگونه بود گويد آنكه مرا بيامرزى و عفو كنى خطاب رسد كه تو را عفو كردم و آمرزيدم پس وى را باز گردانند و ببهشت برند و در آيه دليل است بر تحريم اقدام بر آنچه خوف نفس باشد در آن و بر عدم جواز امر بمعروف نزد خوف زيرا كه در آن القاى نفس است بتهلكه و نيز در آن دليل است بر جواز صلح با كفار و بغات هر گاه امام خايف باشد بر نفس خود يا بر مسلمانان\r\nمانند فعل پيغمبر ص در عام حديبيه و أمير المؤمنين ع در صفين و امام حسن ع نيز با معويه صلح فرمودند در وقتى كه امر او متشتت شد و خايف شد بر نفس خود و شيعيان خود اگر كسى معارضه نمايد بقضيه امام حسين ع جواب از اين به دو وجه است يكى اينكه ظن او آن بود كه او را مقتول نسازند به جهت مكانت و مرتبه او از رسول خدا دوم آنكه ظن غالب او آن بود كه اگر با ايشان قتال كند و اگر نكند كه ابن زياد او را خواهد كشت هم چنان كه مسلم را كه ابن عم او بود بكشت و قتل با عز نفس و جهاد اهون بود بر او و بدانكه چون حق تعالى حكم جهاد فرمود در عقب آن بيان فرض حج و عمره مىكند بر عباد كه از اعظم اركان اسلام است بعد از جهاد و ميفرمايد كه * ( وَأَتِمُّوا الْحَجَّ وَالْعُمْرَةَ ) * و تمام كنيد حج و عمره را يعنى مناسك و حدود و فرايض و آداب آن را بتمامى بجاى آريد\r\n","description":"","footnote":"","page_name":" 418 ","page_number":418},
  {"content":"\r\n* ( لِلَّه ) * براى خدا نه چون كفار كه طواف و تلبيه بنام بتان ميكنند و در كنز العرفان آورده كه در اينجا چند فايده است اول نزد بعضى مراد باتمام احرام مكلفست به حج و عمره از دويرهء اهل خود و نزد بعضى ديگر افراد هر يك از آن دو است بسفرى و گفته‌اند كه مراد باتمام نفقه است در حج و عمره بر وجه حلال و يا اخلاص هر دو براى عبادت نه مشوب بمعاش و حق آنست كه مراد باتمام اقدام است به جميع اجزاى واجبهء حج و عمره و بكيفيات آن اجزا لكن چون هر يك از حج و عمره مركبند از اجزاى مختلفه توهم مىشود كه هر كه اتيان نمايد ببعضى از اين اجزاء و عمدا اخلال نمايد ببعضى ديگر آن مأتى به از او صحيح باشد و واجب باشد قضاى باقى هم چنان كه كسى كه روزهء بعضى از ايام ماه رمضان دارد و ترك باقى كند و اين مجرد وهم است زيرا كه هر يك از اين اجزاء شرط است در صحت باقى مانند اجزاء صلاة پس اگر حاج و مصلى اتيان ننمايد بهمهء اجزاء باطل است حج و صلاة او بخلاف صوم چه هر يك از ايام رمضان عبادت مستقله است كه مرتبط بروز ديگر نيست و احدهما شرط ديگرى نيست و لهذا محققان اصحاب ما گفته‌اند كه هر روزى از ايام رمضان مفتقر است به نيت مستقله چون اين مقرر شد بدان كه چند حكم لازم اينست يكى آنكه افساد نزد ما سببى است مستقل براى وجوب حج مانند غير آن از اسباب چون نذر و استيجار پس حج ديگر واجب باشد غير از اول يعنى بر او واجب شود اتمام حج فاسد با قضاى آن در سال ديگر و اگر چه مندوب بوده باشد و همچنين مىگوييم در حق كسى كه افساد صوم واجب معين كرده واجبست بر او اتمام و قضاى آن دوم اصحاب ما استدلال كرده‌اند به اين آيه بر وجوب اتمام حج و عمره كه مندوب باشند يعنى شروع در عمره و حج موجب اتمام آنست و اگر چه در اصل مندوب بوده باشد بجهة عموم و اتموا و نيز احاديث معتبره بر اين از ائمه هدى عليهم السلام منقولست سيم آنكه امر به اتمام هر دو دليل است بر وجوب هر يك از آن زيرا كه امر از براى وجوبست و وجوب هر يك از اجزا مستلزم وجوب ماهية مركبه است از اين اجزا بالضرورة پس عمره واجب باشد و اجماع اصحاب ما بر وجوب آنست و قراءة شاذه كه ( و اقيموا الحج و العمرة للَّه ) مصدق اينست و شافعى نيز بر اين است بخلاف ابو حنيفه و مالك كه آن را سنت ميدانند و تأويل آيه كرده‌اند به اينكه مراد اينست كه اذا شرعتم فيهما و شروع در ندب نزد ايشان نيز موجب اتمام است چهارم در قوله للَّه دلالت صريح است بر وجوب ايقاع حج و عمره خالصا للَّه بدون شوب ريا و سمعه و بدون قصد معاش خاصة و بر وجوب نيت در هر فعلى از افعال آن و عدم صحت وقوع آن از كافر به جهت عدم اخلاص از او و اگر چه حج و عمره بر او واجبند چه اسلام شرط صحت حج و عمره است نه شرط وجوب بخلاف شافعى كه اسلام را شرط وجوب آن ميداند با\r\n","description":"","footnote":"","page_name":" 419 ","page_number":419},
  {"content":"\r\nآنكه قائلست به آنكه كافر مكلفست بفروع\r\nپنجم حج و عمره از مجملاتيست كه مفتقر است ببيان رسول خدا ص پس ناچار است كه ذكر بيان آن كنيم بر مذهب اصحاب خود كه نقل آن نموده‌اند از ائمه معصومين ع اول مىگوئيم كه افعال حج و عمره بيست و پنج است نية عمره و احرام به آن و تلبيه و لبس ثوبين احرام و طواف و ركعتين آن و سعى و تقصير و بعد از آن نيت احرام به حج و احرام به آن و لبس ثوبين احرام و وقوف عرفه و مبيت بمشعر و كون در آن بعد از صبح و رمى جمره عقبه در منى و ذبح و حلق و تقصير و طواف ميت و ركعتين آن و سعى ميان صفا و مروه و طواف نساء و ركعتين آن و بعد از آن بيتوته بمنى در ليالى تشريق كه آن شب يازدهم و دوازدهم و سيزدهم ماه ذى الحجه است و رمى جمار ثلث در هر يك از آن سه روز و در عمره مفرده طواف نساء و ركعتين آن زايد مىشود و از جمله بيست و پنج چيز مذكوره سيزده از آن ركن است كه ترك آن عمدا مبطل حج و عمره است نه سهوا و آن نية است و احرام بعمره و تلبيه و طواف آن و سعى آن و نيت و احرام به حج و تلبيه و وقوف بعرفه و كون بمشعر و طواف حج و سعى آن و ترتيب و نيز بدانكه حج بر سه قسم است تمتع و قران و افراد تمتع آنست كه عمره در آن مقدم است بر حج بخلاف قران و افراد و قران آنست كه مقارن سازد باحرام خود سياق هدى را به اين معنى كه عقد احرام را مقارن اشعار يا تقليد هدى گرداند و اگر خواهد مقارنه آن بتلبيه نيز جايز است و بهر دو افضل و مفرد اقتصار مىكند بر عقد احرام خود بتلبيه نه به غير آن و فرق ميان تمتع و قران و افراد بر سبيل تفصيل به چند وجه است يكى آن كه وجوب هدى مختص است بتمتع بخلاف افراد و قران دوم آنكه واجب نيست در عمره و تمتع طواف نساء سيم آنكه ميقات عمره تمتع براى اهل عراق عقيق است و افضل آن مسلخ و بعد از آن عمره و از آن گذشته ذات عرق و مر اهل يمن را يلملم و اهل طايف را قرن المنازل و اهل مدينه را مسجد شجره و نزد ضرورة جحفه كه ميقات اختيارى اهل شام است و ميقات حج تمتع مكه است و ميقات حج قران و افراد مواقيت مذكوره و هر كه منزل او به عرفات نزديكتر باشد ميقات او منزل او است و ميقات عمرهء قران و افراد جعرانه يا تنعيم يا حديبيه چهارم آن كه در تمتع واجب است كه عمره و حج آن در يك سال باشد بخلاف قران و افراد كه هر يك از عمره و حج آن جايز است كه در سالى ديگر واقع شود پنجم متمتع از عمره خود محل نميشود مگر بتقصير و مفرد مخير است ميان آن و ميان حلق ششم آنكه عمره تمتع در اشهر حج است بخلاف عمره قران و افراد هفتم آن كه متمتع را صحيح نيست تقديم طواف حج بر موقفين اختيارا بخلاف قارن و مفرد هشتم آن كه بر متمتع است طواف حج و سعى آن و طواف نساء در روز دهم ذيحجة تا يازدهم آن پس اگر تأخير كند اثمست و مجزيست و اما مفرد و قارن را جايز است تأخير آن در طول ذى الحجه بدون اثم حاصل كه حق سبحانه ميفرمايد كه حج و عمرهء خود را تمام گردانيد با مراعاة جميع شرايط و افعال\r\n","description":"","footnote":"","page_name":" 420 ","page_number":420},
  {"content":"\r\nواجبه آن به قصد اخلاص و امتثال امر من نه بغرضى ديگر از اغراض * ( فَإِنْ أُحْصِرْتُمْ ) * پس اگر باز داشته شويد بر بيمارى و خوف عدو و غير آن * ( فَمَا اسْتَيْسَرَ ) * پس بر شما است آنچه ميسر شود * ( مِنَ الْهَدْيِ ) * از قربانى يعنى قربان كنيد و محل شويد و در وقتى كه مانع بر طرف شود آن را قضا كنيد خواه در همين سال گاهى كه موسم آن نگذشته باشد يا در سال آينده و صاحب كنز العرفان گفته كه اين مبحث دوم است از مباحث اين آيه و در او چند مسئله است اول يق ( احصر الرجل اذا منع من مراده به مرض او عدو او غيرهما قال اللَّه تعالى الَّذِينَ أُحْصِرُوا فِي سَبِيلِ اللَّه و يقال ايضا حصر اذا حبسه عدو عن المضى و منه\r\nقيل الحصر للحبس ) و هر دو بمعنى منع است از هر چيزى وصد و اصداد بيكمعنى است يق ( صده و اصده اذا منعه ) پس نزد ابو حنيفه هر معنى كه به جهت عدو باشد يا مرض يا غير آن حكم احصار آن را ثابت و نزد مالك و شافعى و احمد مختص است بمنع عدو و اما در منع به مرض نزد ايشان واجب است بر محرم كه بر احرام خود باقى باشد و محل نشود تا اينكه ببيت اللَّه رسد پس اگر حج از او فوت شود عمل عمره نمايد و هدى كند و قضاى آن نمايد در سال ديگر و اين در صورتيست كه با خداى خود شرط نكرده باشد نزد ايشان اما با شرط صد و حصر يكسانند و نزد اصحاب ما كه اماميه‌اند آنست كه احصار مختص است به مرض وصد بعدو و آنچه مماثل آنست به جهت اشتراك جميع در منع از بلوغ بمراد و چون كه هر يك مر احصار وصد را حكميست كه مر آن ديگرى را نيست از اين جهت هر يك مختصاند به اسمى چه حكم ممنوع به مرض آنست كه بعث هدى خود كند با اصحاب خود و مواعده كند با ايشان به روزى كه مقرر سازند براى ذبح آن پس محل مىشود در اين روز از همه چيزى مگر از نساء تا آنكه سال ديگر حج كند اگر حج او واجب بوده باشد يا نايبى بفرستد تا از براى او طواف نساء كند اگر حج او مندوب بوده باشد و ممنوع بعد و ذبح هدى خود كند در حين منع و از هر چيزى محل شود حتى از نساء و در اين مقام چند فرعست اول آنكه صد متحقق مىشود نزد ما بمنع از موقفين با هم نه از يكى از آن با حصول ديگرى اما صد از مكه با حصول موقفين خاصة اشكال است اقرب عدم تحقق آنست اگر محل شده باشد پس بر احرام خود باقى ميماند نسبت بطيب و نساء و صيد و نه غير آن تا آنكه بيايد به باقى مناسك و اگر محل نشده باشد صد متحقق است پس محل مىشود و اعادهء حج مىكند در سال ديگر و مالك و ابو حنيفه و شافعى بقول قديم نيز بر اينند و بقول جديد و احمد احصار متحقق است در همه دوم آنكه خلافست در آنكه اشتراط مسقط دم است و مفيد تحلل نزد حصول شرط يا نه شافعى و احمد قائلاند باسقاط و تحليل و مالك گفته كه وجود آن در حكم عدم است يعنى مفيد چيزى نيست و ابو حنيفه گفته كه شرط مفيد سقوط دم است نه تحلل و اصحاب ما را دو قول است اقوى بقاء دم است بر حال خود و تحلل با شرط عزيمت است و يا لازم است عدم آن\r\n","description":"","footnote":"","page_name":" 421 ","page_number":421},
  {"content":"\r\nرخصت سيم اختلافست در اين كه هدى تحلل بدل دارد يا نه اقوى نزد ما آن است كه آن را بدل نيست مطلقا و ابو حنيفه و شافعى در احد قولين بر اينند و بقول ديگر و احمد بدل آن ده روز روزه داشتن است و نزد ايشان محل نمىشود الا با بدل دوم از مسايل مبحث دوم از اين آيه است كه فما استيسر بمعنى يسر و تيسر است مثل استصعب كه بمعنى صعب و تصعبست و هدى يا بدنه است و يا بقره و ياشات و آن جمع هديه است مانند جدى كه جمع جديه است و نزد بعضى اسم مفرد است و مؤنث او هديه و جمع او هدى بتشديد يا و اشتقاق آن از هدية است و يا از هدا اذا ساقه الى الرشاد زيرا كه آن مسوق مىشود بحرم و موضع ما استيسر رفع است اى فعلكم ما استيسر و يا نصب است اى ( فاهدوا او فاذبحوا ) ( سيم ) از مسائل اين است كه * ( وَلا تَحْلِقُوا رُؤُسَكُمْ ) * و متراشيد سرهاى خود را اين كنايه است از احلال زيرا كه از لوازم آنست يعنى از احرام بيرون ميائيد * ( حَتَّى يَبْلُغَ الْهَدْيُ ) * تا وقتى كه برسد قربانى * ( مَحِلَّه ) * بموضع خود نزد شافعى محل هدى موضعى است كه مصدود يا محصور شده زيرا كه پيغمبر صلَّى اللَّه عليه و آله ذبح هدى خود فرمود بحديبية و آن از زمين حل است و نزد ابو حنيفه محل آن حرم است مطلقا خواه براى صد باشد و خواه حصر و نزد اصحاب ما درصد مراعات زمان يا مكان واجب نيست و اما در حصر محل هدى مكه است اگر در عمره باشد و منى است اگر\r\nدر حج باشد و خلافى نيست در اينكه واجبست قضا در حج فرض مگر در روايتى از مالك و اما حج ندب نزد ما واجب نيست قضا و مالك و شافعى نيز بر اينند و ابو حنيفه گفته كه واجب است و احمد را دو قول است و محل بكسر حاء ماخوذ است از حل يعنى ( لا تحلقوا رؤسكم حتى يذبح حتى يحل ذبحه فيه ) و اگر از حلول مأخوذ ميبود محلت واقع ميشد بفتح حاء مسئله چهارم اين است كه * ( فَمَنْ كانَ مِنْكُمْ ) * پس هر كه باشد از شما * ( مَرِيضاً ) * بيمار در وقت احرام كه به آن محتاج شود به حلق * ( أَوْ بِه أَذىً ) * يا به او رسيده باشد رنجى * ( مِنْ رَأْسِه ) * از سر او چون صداع و يا جراحة يا غلبهء شپش در آن و بدين سبب چون سر بتراشد * ( فَفِدْيَةٌ ) * پس بر او است فدا دادن مرويست كه كعب بن عجره را وقتى كه محرم بود جنبندگان در سرش غلبه كرده بودند و بر سر و روى وى ميدويدند حضرت صلَّى اللَّه عليه و آله بر آن اطلاع يافت فرمود سر بتراش و گوسفندى درويشان را بخوران گفت يا رسول اللَّه بر آن دست رس ندارم حكم صادر شد كه فدا دهد * ( مِنْ صِيامٍ ) * از روزهء سه روز * ( أَوْ صَدَقَةٍ ) * يا صدقه يعنى اطعام شش مسكين هر مسكينى را دو مد يا ده مسكين هر يكى را مدى * ( أَوْ نُسُكٍ ) * يا از قربانى و ادناى آن گوسفندى است كه ذبح آن نموده به فقرا اعطا نمايد و نسك مصدر است و گويند جمع نسيكه است چون اين آيه نازل شد كعب گفت در حق من نازل شده\r\n","description":"","footnote":"","page_name":" 422 ","page_number":422},
  {"content":"\r\nمرويست كه پيغمبر صلَّى اللَّه عليه و آله ديد كه كعب سر او جراحت دارد فرمود\r\nكفى به اذى\r\n( مبحث چهارم ) اينست كه * ( فَإِذا أَمِنْتُمْ ) * پس چون ايمن شويد از خوف عدو يا از مرض يا چون باشيد در حالت امن و سعة * ( فَمَنْ تَمَتَّعَ بِالْعُمْرَةِ ) * فا در جواب اذا است يعنى پس هر كه برخوردار شود و منتفع شود بعمره * ( إِلَى الْحَجِّ ) * در حالتى كه قصد كننده باشد به حج يعنى هر كه منتفع گردد بتقرب به خدا بوسيلهء عمره قبل از انتفاع بتقرب به خدا بوسيلهء حج در اشهر آن يا هر كه استمتاع نمايد بعد از تحلل از عمرهء خود باستباحهء محظورات احرام تا آنكه احرام گيرد به حج * ( فَمَا اسْتَيْسَرَ ) * پس بر او است آنچه ميسر شود * ( مِنَ الْهَدْيِ ) * از قربانى يعنى از بدنه يا بقره يا شاة شكرانهء او را كه توفيق يافته در جمع ميان دو عبادت * ( فَمَنْ لَمْ يَجِدْ ) * پس هر كه نيابد قربانى يعنى آن قادر نباشد * ( فَصِيامُ ثَلاثَةِ أَيَّامٍ ) * پس بر اوست روزه داشتن سه روز * ( فِي الْحَجِّ ) * در ايام حج * ( وَسَبْعَةٍ ) * و روزهء هفت روز ديگر * ( إِذا رَجَعْتُمْ ) * چون باز گرديد به وطن خود * ( تِلْكَ ) * اين ايام يعنى سه و هفت * ( عَشَرَةٌ كامِلَةٌ ) * ده عدد تمام است اين قيد براى تأكيد است و زيادتى اهتمام باتمام آن و وصف حج تمتع در ما تقدم معلوم شد و فرق ميان حج قران و افراد نيز مبين گشت پس بدانكه حج تمتع گاه هست كه ابتداء است هم چنان كه كسى كه اولا احرام گيرد بعمره و بعد از قضاى مناسك آن احرام گيرد به حج و در مشروعيت آن اصلا نزاعى نيست و گاه هست كه بعدول است از حج افراد پس هر كه داخل مكه شود در حينى كه احرام گرفته باشد به حج افراد افضل آنست كه عدول كند به اين احرام بسوى عمرهء تمتع و حج تمتع تمام كند و جميع فقهاى عامه منع اين كرده‌اند و جماعتى از اصحاب ما تجويز اين عدول كرده‌اند حتى در فرض عين و بعضى ديگر منع آن كرده‌اند در فرض عين و تجويز آن نموده‌اند در مندوب و فرض غير متعين و حمل كرده‌اند نصفى را كه وارد شده بر اين به جهت جمع بين الدليلين و اين اولى است و اين عدوليست كه عمر بن الخطاب منع آن كرده و گفته ( متعتان كانتا على عهد رسول اللَّه ص انا احرمهما و اعاقب عليهما ) و اما اگر قارن در مكه داخل شود جايز نيست او را عدول و معوية بن عمار از صادق عليه السّلام روايت كرده كه چون پيغمبر صلَّى اللَّه عليه و آله در مروه بايستاد بعد از فراغ از سعى متوجه مردمان شد و حمد و ثناى حقتعالى به زبان راند و اشاره به پس پشت خود كرد و فرمود اى مردمان\r\nهذا جبرئيل يأمرنى ان امر من لم يسق الهدى ان يحل\r\nاينك جبرئيل آمده و مرا ميفرمايد كه امر كنم كسانى را كه سوق هدى نكرده‌اند محل شوند\r\nو لو استقبلت من امرى ما استدبرت\r\nاگر استقبال ميكردم از امر خود به آنچه استدبار نمودم يعنى اگر سوق هدى نكرده بودم\r\nلصنعت مثل ما امرتكم\r\nهر آينه ميكردم آنچه بشما\r\n","description":"","footnote":"","page_name":" 423 ","page_number":423},
  {"content":"\r\nامر كردم از حل شدن\r\nو لكن سقت الهدى\r\nو لكن من سوق هدى كرده‌ام و آن شصت و شش شتر بود\r\nو لا ينبغى لسائق الهدى ان يحل حتى يبلغ الهدى محله\r\nو جايز نيست سائق هدى را كه حل شود تا آنكه هدى به محل خود رسد پس مردى از ميان قوم برخواست يعنى عمر خطاب و از روى انكار گفت ( انخرج حجاجا و رؤسنا تقطر ) آيا ما حاجيان باشيم در وقتى كه از مكه به عرفات رويم و حال آنكه روغن بر سر ماليده باشيم حضرت فرمود كه\r\nانك لن تؤمن بهذا ابدا\r\nتو هرگز به اين ايمان نخواهى آورد و به اينكه بفرمودهء جبرئيل به تو ميفرمايم انقياد نخواهى كرد و روايتى ديگر آنست كه عمر گفت ( أ نحل و نواقع النساء و انت اشعث اغبر ) آيا محل شويم و با زنان مواقعه كنيم و حال آنكه تو ژوليده مويى و گردآلودى يعنى تو بر صفت احرامى پس سراقة بن مالك بن خثعم كنانى برخواست و گفت يا رسول اللَّه صلَّى اللَّه عليه و آله علمتنا ديننا فكانما حلقنا اليوم فهل الذى امرتنا به لعامنا هذا او لما يستقبل يعنى اى رسول خدا صلَّى اللَّه عليه و آله تعليم دادى بما احكام دين ما را پس گوئيا امروز سرهاى ما تراشيده است يعنى البته سرها را ميتراشيم و محل ميشويم آيا اينكه بما امر كردى از احلال مخصوص به اين سال است يا در مستقبل زمان نيز اينچنين مستمر خواهد بود فرمود\r\nبل هو للابد الى يوم القيمة\r\nبلكه اين حكم استمرار خواهد داشت تا بروز قيامت بعد از آن تشبيك اصابع خود فرمود يعنى انگشتهاى مبارك خود را از ميان يكديگر بگذرانيد و فرمود\r\nادخلت العمرة فى الحج الى يوم القيمة هكذا\r\nيعنى عمره را در حج در آوردم تا بروز قيامت هم چنان كه اصابع خود را در ميان يكديگر درآورده‌ام و اين در حجة الوداع بود و در همان سال حضرت رحلت فرمود و هيچ كسرا نميرسد نسخ حكمى كه در زمان آن حضرت ثابت شده باشد پس دعوى نسخ باطل باشد و در حين كه أمير المؤمنين عليه السّلام بيمن رفته بود تا اخذ خمس معادن كند از اهل يمن و جزيهء كه ترسايان آنجا قبول كرده بودند بستاند در همين وقت به مكه رسيد و بملازمت سيد عالم صلَّى اللَّه عليه و آله رفت و بعد از آن نزد فاطمه عليه السّلام آمد در حينى كه سيدة النساء امتثال امر نموده محل شده بود چون أمير المؤمنين عليه السّلام رايحهء طيبه را از او استشمام فرمود و ثياب مصبوغه را از او مشاهده نمود فرمود ما هذا يا فاطمه اينچيست اى فاطمه فرمود كه\r\nامرنا بهذا رسول اللَّه\r\nرسول خدا ما را به اين امر فرموده پس آن سيد اوليا ع بر سبيل استفتا نزد سيد انبيا ص آمد و گفت يا رسول اللَّه\r\nرايت فاطمة قد احلت و عليها ثياب مصبوغة\r\nفاطمه عليه السّلام را ديدم كه حل شده و جامهاى رنگين پوشيده در جواب فرمود\r\nانا امرت الناس بذلك\r\nمن مردمان را به اين فرموده‌ام بعد از آن گفت\r\nو انت يا على بم اهللت\r\nاى على تو بچه چيز احرام گرفتهء فرمود\r\nاهلالا كاهلال رسول اللَّه\r\nاحرام من همچه احرام رسول خداست يعنى سوق هدى نموده‌ام و آن سى و چهار شتر بود كه سوق فرموده بود آن حضرت صلَّى اللَّه عليه و آله در جواب فرمود كه\r\n","description":"","footnote":"","page_name":" 424 ","page_number":424},
  {"content":"\r\nكن على احرامك مثلى و انت شريكى فى هديى\r\nباحرام خود باش مانند من كه تو شريك منى در هدى و بدانكه در بيان هدى چند مسئله است يكى آنكه خلافى نيست در وجوب هدى بر متمتع و لكن خلافست در آنكه آن نسكى است فى نفسه يا جبر آنست اصحاب ما بر اولند به جهت ظاهر تنزيل و شافعى بر جبران آن رفته به جهت نقص احرام آن بسبب وقوع آن در غير مواقيت و اين وجهى ضعيفست زيرا كه ما منع نقص آن ميكنيم و مىگوييم ميقات آن مكه است هم چنان كه غير ان ميقات آن خارج مكه است و ثمرهء اين اختلاف آنست كه بنا بر قول شافعى اكل آن جايز نيست مانند غير آن از كفارات و نزد ما و ابى حنيفه جايز است اكل از آن دوم واجب ميگردد هدى بر متمتع به مجرد احرام و در ذمهء او مستقر مىشود به جهت تعليق وجوب آن بر متمتع لقوله تعالى * ( فَمَنْ تَمَتَّعَ ) * و ابو حنيفه بر اين است و نزد شافعى واجب نميشود تا آنكه بعرفه وقوف كند و مالك گفته كه واجب نيست تا آنكه رمى جمرهء عقبه كند و اين هر دو قول اخير آن عدول است از ظاهر سيم جايز نيست اخراج هدى قبل از احلال عمره باجماع و همچنين بعد از احلال آن و قبل از احرام به حج نزد ما و نزد ابى حنيفه و شافعى در احد قولين حكم بجواز آن كرده و اما بعد احرام حج پس شافعى حكم جزم كرده بجواز اخراج آن و اصحاب ما گفته‌اند كه محل آن روز نحر است و ابو حنيفه نيز بر اينست چهارم اگر هدى يافت نشود و ثمن آن را يابد نزد ثقه آن را بگذارد تا از براى او هدى بخرد و در طول ذى الحجه براى او ذبح كند و اگر متعذر باشد متعين مىشود در سال ديگر و اگر ثمن را نيز نيابد به روزه رود و نزد بعضى از اصحاب ما انتقال نمايد بصوم به مجرد عدم و جدان هدى و اگر چه ثمن آن را يابد و اول اقويست و روايت صحيحه دال است بر آن و طريق صوم آن اينست كه سه روز در حج به روزه رود كه آن روز هفتم و هشتم و نهم ذى الحجه است و در روايت واقع شده كه جايز است كه آنسه روز در اول ذى الحجه باشد با تلبس او بمتعه و ابو حنيفه گفته كه چون احرام بعمره گيرد جايز است صوم تا روز نحر و شافعى گفته كه جايز نيست قبل از احرام به حج و شيخ طوسى ره فرموده كه خلافى نيست در ميان اصحاب ما در آنكه صوم مذكور با اختيار است و سزاوار آنست كه احرام به حج روز ترويه باشد پس بنا بر اين جايز باشد صوم قبل از احرام به حج و چند فرع بر اين مبحث مترتب مىگردد يكى آنكه اگر هدى يافت شود قبل از صوم ذبح متعين است و صوم جايز نيست و شافعى را در آن چند قول است و منشأ آن اعتبار حال وجوبست كه روز نحر است يا حال ادا كه تا آخر ذى الحجه است يا اشق حالين دوم آنكه اگر ذبح را بعد از شروع در صوم بيابد واجب نيست بر او رجوع لكن افضل است و شافعى را نيز بر اين است و ابو حنيفه گفته كه اگر در آن سه روز بيابد ذبح كند و اگر در هفت روز بيابد واجب نيست بر او ذبح آن و در ما بين ثلثه و سبعه اگر محل شده باشد روزه متعين است و الا هدى كند سيم اينكه اگر روز سابع و ثامن و تاسع روزه نداشته\r\n","description":"","footnote":"","page_name":" 425 ","page_number":425},
  {"content":"\r\nباشد بلكه ابتدا بثامن كرده باشد روزهء سيم را بعد از ايام تشريق بدارد و جايز نيست در ايام تشريق و شافعى نيز قائل اين است در قول جديد و تجويز صوم آن كرده در قديم چهارم اگر روزه نداشته باشد در روزهايى كه مذكور شد در بقيه ذى الحجه روزه دارد بطريق ادا پس اگر هلال محرم ببيند و روزه نداشته باشد هدى متعين است و ابو حنيفه گفته كه اگر روز نحر رسد و او روزه نداشته باشد هدى متعين است در ذمهء او و شافعى در قول جديد گفته كه بعد از ايام تشريق روز بدارد و در باقى ايام ذى الحجه بطريق قضا پنجم واجب است در آنسه روز تتابع پس اگر افطار كند به غير عذرى در اثناى آنسه روز استيناف كند مگر در روز سيم كه عيد\r\nباشد و صحيح است روزه اين سه روزه و اگر چه اسم سفر بر او صادق آمده باشد ششم هفت روزهء ديگر بدارد بعد از فراغ از افعال حج بعد از رجوع باهل خود و اگر در مكه اقامت كند انتظار قدر وصول رفقاى خود كشد يا گذشتن يك ماه و ابو حنيفه گفته كه آن هفت روزه را بعد از فراغ از افعال حج بدارد و شافعى را دو قول است دليل ما ظاهر آيه است چه از رجوع مفهوم نميشود مگر آنچه گفتيم هفتم غير واجبست تتابع در اين هفت روز بر اصح قولين و جايز است صوم سبعه متتابع مر ثلثه را هر گاه كه در مكه اقامت كرده باشد و بدان كه * ( تِلْكَ عَشَرَةٌ كامِلَةٌ ) * دو سؤال كرده‌اند يكى تلك عشرت معلوم شده از ضم ثلثه بسبعه پس ذكر آن بىوجه مينمايد دوم اين كه صدق عشره مستلزم كمال آنست پس ذكر كاملة چه فايده داشته باشد جواب از اول آنست كه چون واو بمعنى او آمده است كما فى قوله مَثْنى وَثُلاثَ وَرُباعَ پس به جهت ازاله اين توهم فرمود كه * ( تِلْكَ عَشَرَةٌ كامِلَةٌ ) * و جواب از ثانى آن است كه مراد از كاملة اينست كه عشره كامل است در بدلية هدى از روى اجر و ثواب و در انوار گفته كه تلك عشرة فذلكه حسابست و فايده آن سه چيز است يكى آن كه متوهمى توهم نكند كه واو بمعنى او باشد كقولك ( جالس الحسن و ابن سيرين ) دوم آن كه عدد آن جمله معلوم شود هم چنان كه تفصيلا معلوم شد چه اكثر عرب حساب را نميدانند سيم آن كه معلوم شود كه مراد بسبعه عدد است نه كثرة چه گاه هست كه ذكر عدد مىكند و مراد از آن كثرت است كقوله تعالى إِنْ تَسْتَغْفِرْ لَهُمْ سَبْعِينَ مَرَّةً فَلَنْ يَغْفِرَ اللَّه لَهُمْ و قوله كاملة صفت مؤكده است كه مفيد محافظة عدد است و يا مبين كمال عشره چه عشرهء اول عدد كامل است زيرا كه به آن منتهى مىشود آحاد و تمام مىگردد مراتب آن و يا صفت مقيده است بقيد كمال بدلية عشره از هدى و اين مرويست از ابى جعفر عليه السّلام مبحث پنجم اينست كه * ( ذلِكَ ) * اين حكم مذكور كه تمتع است * ( لِمَنْ لَمْ يَكُنْ أَهْلُه ) * مر كسيراست كه نباشد اهل او * ( حاضِرِي الْمَسْجِدِ الْحَرامِ ) * مجاوران و مقيمان مسجد الحرام نزد شافعى مشار اليه ذلك هدى است يا صيام و حق خلاف اين است\r\n","description":"","footnote":"","page_name":" 426 ","page_number":426},
  {"content":"\r\nبلكه اشاره است بتمتع چه ذلك از براى بعيد است و ذكر تمتع ابعد است از هدى و نيز فايده اين اجمع است از قول شافعى و در * ( حاضِرِي الْمَسْجِدِ الْحَرامِ ) * خلافست شافعى گفته كه ايشان كسانيند كه در ما دون مسافت قصر باشند و ابو حنيفه گفته كه ايشان اهل ميقاتند و ما دون آن و اصحاب ما را دو قول است يكى آنكه مراد كسانىاند كه بر سر دوازده ميل باشند و كمتر و دليل اين قول معلوم نيست دوم اينكه چهل و هشت ميل باشد و اين حق است زيرا كه از زراره روايت كرده‌اند كه صادق عليه السّلام را از كريمهء * ( ذلِكَ لِمَنْ لَمْ يَكُنْ أَهْلُه حاضِرِي الْمَسْجِدِ الْحَرامِ ) * پرسيدم فرمود يعنى اهل مكه\r\nليس عليهم متعة كل من كان اهله دون ثمانيه و اربعين ميلا ذات عرق و عسفان و كلما تدور حول مكة فهو داخل فى هذه الاية و كل من كان اهله وراء ذلك فعليه المتعة\r\nچون اين معلوم شد بدانكه نزد ما آنست كه تمتع فرض عين است مر كسى را كه نباشد اهل او از حاضران مسجد الحرام و جايز نيست او را حج در فرض اسلام به غير تمتع مگر به جهت ضرورتى كه محوج باشد بعدول چون تضيق وقت و حيض و امثال آن و همچنين نزد ما قران و افراد فرض عين است مر كسى را كه حاضر مسجد الحرام باشد و او را جايز نيست عدول بتمتع مگر به جهت ضرورت و با عدول دم واجبست بخلاف شافعى كه او واجب نميداند بنا بر آنكه ضمير ذلك راجع بهدى ميدارد و ضعف اين معلوم شد و فقهاى اربعه متفقند بر آنكه ثلثه فرض عين نيست و اختلاف كرده‌اند در آنكه افضل انواع حج كدام باشد احمد و مالك بر آنند كه تمتع افضل است و اين احد قولين شافعى است و قول ديگر افراد افضل است و لهذا هدى را جبر ميداند نه نسك و نزد ابى حنيفه قران افضل است و حق نزد ما آنست كه تمتع افضل است به جهت آن كه پيغمبر صلَّى اللَّه عليه و آله و سلَّم فرموده كه\r\nلو استقبلت من امرى ما استدبرت\r\nدر حينى كه سوق هدى نموده بود و صدور اين قول از آن حضرت به جهت تأسف آن حضرت بود بر فوات عمره متمتع بها و تأسف نيست بر فوات غير افضل و ديگر آنكه حج تمتع مشتمل است بر دو نسك كه عمره و حجست پس افضل از نسك واحد باشد و ديگر آنكه از باقر مرويست كه\r\nلو حججت الفا و الفا لتمعتت\r\n* ( وَاتَّقُوا اللَّه ) * و بترسيد از خداى در جميع اوامر و نواهى او خصوصا در آنچه در باب حج صادر شده پس محافظة همهء آن نمائيد * ( وَاعْلَمُوا أَنَّ اللَّه ) * و بدانيد كه خداى تعالى * ( شَدِيدُ الْعِقابِ ) * سخت عقوبتست مر كسى را كه نترسد از او و امر بدانستن آنكه حقتعالى شديد العقاب است به جهت آنست كه تا علم به آن حاصل كرده از عصيان باز ايستند پس در تعيين وقت حج ميفرمايد كه * ( الْحَجُّ ) * اى وقته كقولك البرد شهران يعنى زمان حج * ( أَشْهُرٌ مَعْلُوماتٌ ) * ماه‌هاى معروف و مشهور است مردمان را مراد آنست كه زمان حج در شرع متغير نميشود و اين رد است بر جاهليت كه قائلند به نسيء چنان كه در سورهء براءة\r\n","description":"","footnote":"","page_name":" 427 ","page_number":427},
  {"content":"\r\nمذكور خواهد شد انشاء اللَّه تعالى و اشهر معلومه شوال است و ذو القعدة و ذو الحجة و محققان اصحاب ما و مالك نيز بر اينست و نزد شافعى نه روز از ذى الحجة و نزد حنفى ده روز و اول اصح است زيرا كه اشهر جمع است و جمع صادق نمىآيد بر كمتر از سه عدد و اطلاق اسم بر كل حقيقت است و بر بعض مجاز و اصل عدم آنست و ديگر آنكه اگر مراد به زمان حج آن چيزيست كه افعال حج در او واقع شود پس كمال شهر باشد زيرا كه بعضى مناسك در جميع ذى الحجة واقع مىشود مانند ذبح و طواف هم چنان كه گذشت و اگر مراد آن چيزيست كه فوت شود حج بفوات آن پس آن يا تاسع است يا عاشر و حينئذ اطلاق شهر بر بعضى از آن مجاز باشد يا آنكه مىگوييم كه فعلى كه واقع شود در ظرف شهر واجب نيست مساوات آن به آن هم چنان كه مىگويند ( رايت زيدا فى الشهر الفلانى ) و اگر چه رؤيت متحقق نشده باشد مگر در بعضى از آن و اينكه در روايت محمد بن على الباقر عليه السّلام و عبد اللَّه بن عباس و عبد اللَّه عمر آمده كه ده روز است مراد آنست كه بعضى از افعال حج مخصوص است به آن و جايز نيست تأخير آن از آن مانند وقوف به عرفات و مشعر و منى و رمى جمرهء عقبه * ( فَمَنْ فَرَضَ فِيهِنَّ الْحَجَّ ) * پس هر كه فرض كند بر خود در اين ماهها حج را و الزام نفس خود كند به آن بايقاع نيت و تلبيات اربع و اين نسبت بمتمتع و مفرد است و اما قارن مخير است ميان اين و ميان مقارنهء نيت بلطخ سنام يا بتعليق نعلى كه در او نماز گذارده در گردن هدى چنان كه در كتب فقهيه مبين گشته و در اين دلالت است بر آنكه احرام به حج منعقد نميشود مگر در اشهر آن و شافعى نيز بر اينست زيرا كه اگر در غير آن منعقد شود لازم ميآيد كه مبتدا كه الحج است اعم از خبر واقع شده باشد كه آن اشهر معلوماتست و اين باطل است و نزد ابى حنيفه جايز است عقد احرام حج در غير اشهر آن لكن مكروه است و نيز فرض دلالت مىكند بر اتمام آن و عمرهء تمتع چون كه داخل است در حج بنص متقدم پس آن جزء حج است و ح حكم آن حكم حج باشد در عدم انعقاد احرام آن در غير اشهر مذكوره حاصل كه حقتعالى ميفرمايد كه هر كه حج را بر خود واجب گرداند باحرام * ( فَلا رَفَثَ ) * پس جماع نيست و نزد بعضى مراد برفث فحش است اى ( فلا فحش فى الكلام ) * ( وَلا فُسُوقَ ) * و نه از حد شرع در گذشتن * ( وَلا جِدالَ ) * و نه مجادله كردن * ( فِي الْحَجِّ ) * در ايام حج اين منفيات ثلثه بمعنى منهياتند و اقامهء خبر در مقام نهى جايز است نزد فصحاء پس مراد آنست كه جماع مكنيد يا فحش مگوييد و از احكام شرع در مگذريد و جدال مكنيد و ابراز اين امور در صورت نفى جهت مبالغه است در نهى چه معنى آنست كه حقايق اين امور منتفى است در اين اشهر و تخصيص اين امور به حج و اگر چه واجبة الاجتنابند در همهء ازمان و احوال به جهت آنست كه در حج اقبح است و اسمج مانند لبس حرير\r\n","description":"","footnote":"","page_name":" 428 ","page_number":428},
  {"content":"\r\nدر صلاة و غنا در قراءة و اصحاب ما را در اين امور ثلثه اختلافست نزد بعضى مراد برفث جماع است و بفسوق كذب و بجدال حلف بقول لا و اللَّه و بلى و اللَّه و يا رفث مواعده است بلسان بر جماع و غمز به عين براى آن و يا جماع\r\nو مقدمات آن از لمس و تقبيل و غير آن و فسوق تنابز بالقاب لقوله وَلا تَنابَزُوا بِالأَلْقابِ بِئْسَ الِاسْمُ الْفُسُوقُ بَعْدَ الإِيمانِ و يا سباب لقوله صلَّى اللَّه عليه و آله\r\nسباب المؤمن فسوق\r\nو جدال مراء است باغضاب بر وجه لجاج و مماحكه وهيب بن الورد روايت كند كه با سفيان ثورى طواف ميكردم چون وى برفت به نماز مشغول شدم از ميان آستانه كعبه آوازى شنيدم يا جبرئيل\r\nأشكو الى اللَّه ثم أشكو اليك مما يفعل الطائفون حولى\r\nيعنى اى جبرئيل به خدا شكايت ميكنم و بعد از آن به تو از آنچه طواف كنندگان در گرداگرد من ميكنند وهيب گفت كه تاويل بر آن كردم كه خانه با جبرئيل عليه السّلام شكايت كرد از مراء و جدال طائفان و محاورات ايشان مرويست كه قريش در حج با ساير عرب مخالفت ميكردند و در مشعر الحرام وقوف ميكردند و اعراب بعرفه قريش ميگفتند كه حج ما تمامتر است زيرا كه وقوف ما در موضعى است كه ابراهيم خليل ( على نبينا و عليه السلم ) بر آن وقوف كرده و اينها ميگفتند كه وقوف ما حق است و وقوف شما باطل و هر يك بر آن سوگند ميخوردند و با يكديگر مجادله ميكردند و در سالى تقديم حج ميكردند از موسم آن و سال ديگر تاخير آن مينمودند و موسم معين آن را بر طاقچهء نسيان نهادند و نسيء عبارت از اينست حقتعالى حج را بوقت واحد مقرر فرمود و وقوف را بعرفه تعيين نمود و رفع جدال و خلاف فرمود ميان ايشان و فرمود اكنون جدال منتفى و مرتفع شد ميان شما * ( وَما تَفْعَلُوا ) * و آنچه ميكنيد * ( مِنْ خَيْرٍ ) * از نيكويى اقوال و افعال * ( يَعْلَمْه اللَّه ) * ميداند آن را خداى تعالى اين حث است بر خير در عقب نهى از شر تا استعمال خير نمايند در مكان شر نگفت ( و ما تفعلوا من شيء ) تا معلوم شود احاطهء علم او بخير و شر زيرا كه مراد اينجا اخبار نيست از علم بلكه حض است بر فعل خير عقيب نهى از شر و ديگر عاقل استدلال ميتواند كرد به اين بر علم او سبحانه بشر زيرا كه هر دو متساويند در صحت تعلق علم او به آن پس مراد آنست كه چون حقتعالى عالم است بفعل خير پس به آن اقدام نمائيد كه لا محالة مثوبات آن بشما عايد خواهد شد * ( وَتَزَوَّدُوا ) * و توشه برداريد مرويست كه قومى از قافلهء يمن بىزاد قصد حج كردندى و گفتندى كه ما بتوكل ميرويم و در مكه اظهار احتياج نموده از اهل قافله بر سبيل ابرام و الحاح چيزى طلبيدندى و كلال و ملال بايشان رسانيدندى و گفتندى كه ما به حج خانه خدا ميرويم ما را طعام نميدهيد حقتعالى فرمود توشه برداريد تا بر مردمان گران نباشيد * ( فَإِنَّ خَيْرَ الزَّادِ التَّقْوى ) * پس بتحقيق كه بهترين توشها پرهيز كردن است از طمع و\r\n","description":"","footnote":"","page_name":" 429 ","page_number":429},
  {"content":"\r\nترك تشويش مردمان دادن و از ايشان سؤال ناكردن و قول اكثر آنست كه مرا بتزود عمل صالح و طاعت و عبادتست براى روز معاد و ظاهر * ( فَإِنَّ خَيْرَ الزَّادِ التَّقْوى ) * تا آخر دال است بر اين پس مراد آنست كه بهترين زاد در راه خدا جهت آخرت پرهيزكاريست از معاصى قشيرى گفته كه تقواى عوام دور شدن است بتن از لوث گناه و تقواى خواص اجتنابست از تعلق بما سوى اللَّه و بنا بر اين قول ذكر اين در اثناى بيان اعمال حج جهت آنست كه تا اعمال حج را بر طريق اخلاص بفعل آرند بدون شايبه غرضى از اغراض دنيويه مانند ريا و سمعه و غير آن * ( وَاتَّقُونِ ) * و بترسيد از من * ( يا أُولِي الأَلْبابِ ) * اى خداوندان عقلهاى خالصه چه قضيهء لب عقل مقتضى خشية خدايست و تقوى اين كلام حث بندگان است بر تقوى و بعد از آن امر ايشان به آن كه مقصود بتقوى توجه تام است به حضرت مولى و تبرى از ما سوى و اين مقتضاى عقلى است كه معرى باشد از شوايب هوى و لهذا تخصيص ( اولوا الالباب ) نموده به اين خطاب اى عزيز هر گاه كه سفر يك روزه بىزاد نتوان رفت پس سفر آخرت كه اطول اسفار است چگونه بىزاد توان رفتن ( و نعم ما قيل )\r\n\r\nمر الجراد على ذرعى فقلت له\r\nاسلك سبيلك لا تولع بافساد\r\n\r\n\r\nفقام منهم خطيب فوق سنبلة\r\nانا على سفر لا بد من زاد\r\n\r\nو قطع آن راه را جز بزاد تقوى نمى توان كرد كه آن اجتناب از معاصى و انقياد باوامر الهى است چه آن راه پرخس و خاشاك است و مزيل اين خس و خاشاك تقواست و هم چنان كه تقوى زاد آخرت است گاه است كه زاد سفر دنيا هم مىشود گاهى كه آنچه حق آنست مرعى دارند چنان كه از عبد اللَّه مبارك مرويست كه سالى از سالها به حج خانهء خدا ميرفتم در راه از قافله دور افتادم و بتوكل قطع مسافت ميكردم ناگاه از كنار بيابان كودكى در سن هشت و نه پيدا شد جامهء كوتاه پوشيده و ازارى در سر بسته و نعلينى در پاى كرده نه زادى و نه راحلهء و نه مدد كارى گفتم سبحان اللَّه باديهء بدين خونخوارى و كودكى بدين خوردى چگونه به مقصد تواند رسيد نزد او رفتم و گفتم يا صبى از كجا مىآيى گفت\r\nمن اللَّه\r\nگفتم كجا ميروى گفت\r\nالى اللَّه\r\nگفتم چه مىجويى گفت\r\nرضى اللَّه\r\nگفتم زاد و راحله ات كو گفت\r\nزادى تقواى و راحلتى رجلاى و مرادى مولاى\r\nزاد من تقوى من است و هر دو پاى من راحلهء من و مراد من مولاى من گفتم بيابانى بدين خون خوارى و تو كودكى بدين خوردى چه خواهى كرد گفت هيچ كس را ديدهء كه به زيارت دوست خود رود و توجه به دو كند و او وى را بىبهره و محروم گذارد من از اين متعجب شدم و با خود گفتم اينست كمال زهد و توكل پس به او گفتم ( اخبرنى من انت ) مرا بگو كه چه كسى گفت از محنت زدگان روزگار چه ميخواهى من در اين باب مبالغه كردم فرمود كه\r\nنحن قوم مظلومون\r\nما قومى ستم رسيدگانيم\r\nنحن قوم مطرودون\r\nما گروهى از وطن راندگانيم\r\nنحن قوم مقهورون\r\nما طايفهء بدست قيد\r\n","description":"","footnote":"","page_name":" 430 ","page_number":430},
  {"content":"\r\nدشمن درماندگانيم گفتم مرا هيچ معلوم نشد كه تو كيستى بيان زياد كن فرمود كه\r\nلنحن على الحوض رواده نذود نسعد وراده و ما فاز من فاز الا بنا و ما خاب من حبنا زاده و من سرنا نال منا السرور و من ساءنا ساء ميلاده و من كان غاصبنا حقنا فيوم القيمة ميعاده\r\nيعنى ما آب دهندگانيم از حوض كوثر آيندگانى را كه توجه بما كنند پس بسعادت و سرور نزديك ما مستسعد گردند و هر كه نجات يافته جز بوسيله ما نجات نيافته و هر كه دوستى ما توشه او بوده هرگز بىبهره و بى نصيب نشود و هر كه ما را مسرور ساخته مسرور گردانيديم ما او را و هر كه بدى بما رسانده بر وجه حلال از مادر متولد نشده يعنى ولد الزنا و حرام زاده است و هر كه حق ما را غصب كرده باشد روز قيامت در محكمهء جزا وعده گاه ما و اوست اين بگفت و از نظر من غايب شد بسى تأسف خوردم كه ندانستم كه اين كيست چون به مكه رسيدم روزى در مطاف جماعتى از مردم را ديدم حلقه زده و بسيارى از خلايق بر پا ايستاده فرا پيش رفتم كه ببينم كه چيست و اين غوغا بر سر كيست همان كودك را ديدم كه مردمان بر او جمع گشته بودند و از او مسائل حلال و حرام ميپرسيدند و دقايق قرآنى و حديث نبوى استفسار ميكردند و او ايشان را جواب ميداد و به زبان فصيح و بيان مليح گره از مشكلات ايشان ميگشاد از يكى پرسيدم كه اين كيست گفت ويحك اين را نميشناسى او آن كس است كه سنگريز هاى بطحاى مكه وى را ميشناسند او آدم آل عبا و قرة العين شهيد كربلا على بن الحسين زين العابدين است عليه السلام عبد اللَّه بن مبارك چون اين سخن بشنيد در دست و پاى وى افتاد و ببوسيد و گريه كنان گفت يا بن رسول اللَّه ص آنچه از مظلومى و محرومى اهل بيت خود فرمودى راست گفتى كه در اين امت با هيچ جماعتى آن جفا نرفته كه بر اهل بيت رسالت صلَّى اللَّه عليه و آله و سلَّم رفته شب و روز از دست دشمنان با رنج و تعب قرينند و دمادم با غصه و الم همنشين ابن جوزى كه از حنابله است از شقيق بلخى روايت كند كه در سنهء تسع و اربعين و مائة با جمعى از مردمان متوجه حج شدم چون بقادسيه رسيدم جوانى زيبا صورتى گندم گون را ديدم كه جامهء پشمينه پوشيده و از قافله كناره گرفته تنها نشسته با خود گفتم اين مرد از صوفيه است ميخواهد كه بطريق گدايى و دريوزه از مردمان سؤال كند و از روى ابرام و الحاح از ايشان طعام و شراب طلبد تا آنكه خود را به مكه رساند به خدا كه بروم و او را اين توبيخ كنم چون نزديك وى رسيدم به من نگريست و گفت يا شقيق اجْتَنِبُوا كَثِيراً مِنَ الظَّنِّ إِنَّ بَعْضَ الظَّنِّ إِثْمٌ با خود گفتم كه اين بندهء صالح است كه ناطق شد به آنچه در باطن من گذشته بود پس از من غايب شد و من در تفحص او بودم تا از وى بحلى طلبم چون به واقصه نزول كرديم ديدم او را كه نماز ميگذارد و اعضاى او چون بيد ميلرزيد و آب از چشم او مانند باران روان بر رخسارهء او ميريزيد با خود\r\n","description":"","footnote":"","page_name":" 431 ","page_number":431},
  {"content":"\r\nگفتم بروم و از سوء ظن خود به او اعتذار نمايم از او بحلى جويم چون نماز تمام كرد مرا بديد گفت\r\nيا شقيق قال اللَّه تعالى إِنِّي لَغَفَّارٌ لِمَنْ تابَ وَآمَنَ وَعَمِلَ صالِحاً ثُمَّ اهْتَدى\r\nگفتم اين مرد از ابدال و اوتاد است كه دو مرتبه از مكنون سر من خبر ميدهد چون بزباله رسيدم ديدم كه بر بالاى چاهى ايستاده است و پارهء ركوه در دست دارد و ميخواهد كه به آن ركوه آب كشد آن ركوه از دست او جدا شده در چاه افتاد سر سوى آسمان كرد و گفت\r\nانت ربى اذا ظمأت الى الماء و قوتى اذا اردت الطعاما يا سيدى مالى سواك\r\nيعنى اى پروردگار من تو سيراب كنندهء مرا چون به آب تشنه شوم و دهندهء قوت منى هر گاه ميل طعام داشته باشم اى سيد و مولاى من غير از تو ملجأى و خداوندگارى ندارم شقيق گويد به خدا سوگند ديدم كه آب چاه بر سر چاه آمد و او آن ركوه را پر آب كرد و به آن وضو ساخت و چهار ركعت نماز بگذارد و بعد از آن بر بالاى پشتهء ريگى رفت و قبضهء از آن برداشت و در ركوه انداخت و آن را تناول فرمود تعجب من از آن بيشتر شد گفتم اى بندهء خدا اين از فضل خداى تعالى است كه به تو روزى كرده و انعام فرموده گفت\r\nيا شقيق لم تزل نعم اللَّه علينا ظاهرة و باطنة فاحسن ظنك بربك\r\nاى شقيق هميشه نعمتهاى ظاهر و باطن حق تعالى بر ما نازل مىشود پس تو ظن خود را بپروردگار خود خود نيكو گردان و بعد از آن پارهء از آن به من داد چون او را آشاميدم سويق و شكر بود به خدا كه هرگز هيچ چيز لذيذتر و خوشبوتر از آن نياشاميده بودم و از آن سيراب شدم و سير گشتم و تا چند روز مرا نه ميل شراب شد و نه طعام و بعد از آن او را نديدم تا به مكه رسيدم اتفاقا نيم شبى در طواف بودم ديدم او را كه در قبه ميزاب بخشوع و ناله نماز ميگذارد و به اين هيئت در نماز بود تا صبح طالع شد پس هفت بار طواف كرد و برگشت من از پى او رفتم چون به منزل خود رسيد ديدم كه مواشى و موالى و غلامان بسيار دارد بخلاف آنچه او را در راه ديده بودم و مردمان بسيار بر او انبوه ميگرديدند و بر او سلام ميكردند من از بعضى از ايشان پرسيدم كه اين چه كس است گفتند او امام زمان و امام دوران موسى بن جعفر الكاظم ( صلوات اللَّه عليهما ) است من گفتم اين نوع عجايب از مثل اين كس ميبايد كه صادر شود اللَّه أَعْلَمُ حَيْثُ يَجْعَلُ رِسالَتَه و مالك بن دينار روايت كند كه سالى به حج ميرفتم در وداع گاه زنى ديدم پير و ضعيف بر چهار پايى نحيف نشسته و مردمان گرداگرد او در آمده ميگفتند كه بر گرد كه راهى صعب است و تو بسيار ضعيف و پيرى و چهار پاى تو نيز در غايت ضعفست گفت من آن نوع قصدى نكرده‌ام كه از آن برگردم و من نيز او را از اين منع ميكردم قبول نكرده همان جواب گفت چون بميان باديه رسيدم دراز گوش او مانده شده بود مردمان آن را وابگذشتند و او را رها كردند من خواستم كه بگذرم اين حديث بخاطر من رسيد كه ( المؤمن اخ المؤمن لامه و ابيه ان جاع اطمعه و ان مات شيع جنازته )\r\n","description":"","footnote":"","page_name":" 432 ","page_number":432},
  {"content":"\r\nبا او رفيق شدم و گفتم اى عورت هر چند گفتم باز گرد قبول نكردى تا آن كه خود را در مهلكه انداختى او سر سوى آسمان كرد و گفت\r\nالهى لا فى بيتى تركتنى و لا الى بيتك حملتنى فو عزتك و جلالك لو فعل هذا غيرك لما شكوته الا اليك\r\nبار خدايا نه در خانه خودم رها كردى و نه به خانه خودت رسانيدى بعزت و جلال تو سوگند كه اگر اينعمل با من غير تو كردى من شكايت او را جز به تو نميكردم هنوز اين سخن تمام نكرده بود كه ديدم شخصى از گوشه بيابان پيدا شد مهار ناقهء نيرومندى در دست گرفته نزد آن عورت آمد و ناقه را فرو خوابانيد و گفت بر نشين وى بر آن سوار شد و چون باد از پيش من برفت ديگرش نديدم تا كه بمطاف رسيدم چون با او ملاقات كردم گفتم بدان خداى كه با تو اين كرامت فرمود كه بگوى تو كيستى گفت\r\nانا شهدة بنت مسكة بنت فضة خادمة فاطمة الزهراء عليهما السلام\r\nبعد از آن گفت اين نه منزله منست بلكه از بركت و ميمنت خداوندان منست مرا چه حد اينكه خداوند لطيف با من ضعيف اين كند كه ديدى آورده‌اند كه بعضى از عرب چون به حج رفتند تجارت نكردندى و آن را اثم دانستندى و چون عشر ذى الحجه در آمدى دست از بيع و شرى باز داشتندى و جمعى از تاجران كه به حج آمدندى گفتند ( داج لا حاج ) اينها از اعوان حاجيانند و مكاريان ايشان نه حاجيان حق سبحانه رفع اين تأثم از ايشان فرمود كه * ( لَيْسَ عَلَيْكُمْ جُناحٌ ) * نيست بر شما گناهى * ( أَنْ تَبْتَغُوا ) * از آنكه بجوئيد و طلب كنيد در راه حج و موسم آن * ( فَضْلًا مِنْ رَبِّكُمْ ) * روزى از پروردگار خود بواسطه تجارات يعنى سودا و معاملهء شما را از فيض حج بىبهره نميگرداند و به جهت آن آثم نميشويد * ( فَإِذا أَفَضْتُمْ ) * پس چون برگرديد بكثرت و انبوه * ( مِنْ عَرَفاتٍ ) * از موضعى كه آن را عرفات مىگويند * ( فَاذْكُرُوا اللَّه ) * پس ياد كنيد خداى را بتلبيه و تهليل * ( عِنْدَ الْمَشْعَرِ الْحَرامِ ) * نزديك مشعر الحرام كه موضعى مشهور است * ( وَاذْكُرُوه ) * و ياد كنيد او را در اين مكان بتلبيه و تهليل و دعا و گويند مراد نماز عشائين است * ( كَما هَداكُمْ ) * هم چنان كه راه نمود شما را يعنى بر طريقى كه شما را تعليم نمود بمناسك حج و غير آن و يا ياد كنيد او را ياد كردنى هم چنان كه هدايت داد شما را هدايتى نيكو بمناسك و غير آن چه شكر نعمت هدايت واجبست ما مصدريه است يا كافه * ( وَإِنْ كُنْتُمْ ) * و بدرستى كه بوديد شما * ( مِنْ قَبْلِه ) * پيش از اين هدى يا قبل از بعث هادى مطلق كه محمد ( ص ) است * ( لَمِنَ الضَّالِّينَ ) * از جمله راه نيافتگان و نادانان بايمان و احكام آن و نزد بعضى ان نافيه است نه مخففه از مثقله\r\n","description":"","footnote":"","page_name":" 433 ","page_number":433},
  {"content":"\r\nو لام بمعنى الا كقوله تعالى وَإِنْ نَظُنُّكَ لَمِنَ الْكاذِبِينَ يعنى نبوديد شما قبل از اين مگر از گمراهان و جاهلان به احكام اسلام و در ( كنز العرفان ) آورده كه تفسير اين آيه موقوفست به چند امر اول آنكه ( حرج و اثم ) منتفى است در طلب رزق در حالت حج خواه اينكه بتجارت باشد يا صنعت يا مكارات يا غير آن زيرا كه عقل و شرع مانع آن نيست و از جابر روايتست كه صادق عليه السّلام فرموده كه مراد به * ( أَنْ تَبْتَغُوا فَضْلًا مِنْ رَبِّكُمْ ) * طلب مغفرتست از او سبحانه دوم آنكه افاضه بمعنى دفع است بكثرت مأخوذ از ( افضت الماء اذا صببته بكثرة ) پس افاضه ريختن آبست بكثرت و اصل كلام ( افضتم انفسكم ) بود كه ترك ذكر مفعول آن شده مانند حذف آن در ( وقعت من البصرة ) و در اين دلالت است بر وجوب كون بعرفه و بر آنكه آن از فرايض حجست زيرا كه او سبحانه امر بافاضه فرموده بقوله افيضوا و اين مستلزم كون است به آن و خلافى در وجوب آن نيست\r\nلقوله ( ص ) الحج عرفة\r\nو اين ركن است به ترك آن عمدا حج باطل مىشود و وقت آن از زوال روز نهم است تا غروب و اين نسبت بمختار است اما مضطر را تا بطلوع فجر نحر جايز است و بدانكه اگر افاضه كند قبل از غروب بعمد و عود نكند حج او صحيح است و بدنه بر او واجبست و نزد ابى حنيفه و احمد حج او صحيح است و دم بر او واجب نيست و شافعى را دو قول است يكى قول مذكور و ديگرى آنكه چيزى بر او نيست و مالك گفته كه اگر عود نكند حج او باطل باشد مگر آنكه قبل از فجر مراجعت نمايد دوم آنكه عرفات اسم آن بقعه است كه بجمع تسميه يافته مانند اذرعات و قنسرين وحدان از اراك است تا بذى المجاز و تا ثويه و عرفه و تسميه آن به عرفات به جهت آنست كه ابراهيم على نبينا و عليه السلم معرفت به اين پيدا كرد بعد از آنكه حقتعالى وصف آن كرده بود براى او و گويند به جهت آنكه آدم و حوا عليهما السلم يكديگر را آنجا شناختند و مجتمع شدند و نيز گفته‌اند كه جبرئيل مناسك حجرا بابراهيم نمود و ابراهيم عليه السّلام گفت\r\nعرفت عرفت\r\nو اين منقولست از أمير المؤمنين عليه السّلام و نزد بعضى ديگر آنست كه ابراهيم در شب هشتم ذى الحجه ذبح ولد خود را در واقعه ديد و در صبح آن روز ترويه نمود يعنى فكر كرد در آنكه اين امر از جانب حق تعالى باشد يا نه پس آن روز را ترويه نام نهادند و در شب ديگر نيز اين واقعه ديد چون روز شد عارف شد به آنكه از جانب حق سبحانه است و نيز گويند كه آدم آنجا اعتراف بذنب خود كرد و يا تسميهء آن به عرفات جهت ارتفاع است و علو آن ( و منه عرف الديك لارتفاعه و الاعراف منه ايضا على قول ) و در انوار گفته كه لحوق نون تنوين و كسره در آن با آنكه غير منصرف است بعلمية و تانيث به جهت آنست كه آن تنوين متقابله است نه تنوين تمكن و ذهاب كسره تابع ذهاب تنوين است از غير عوض به جهت عدم صرف و اينجا چنين نيست و يا مىگوييم كه منصرفست زيرا كه تأنيث آن يا به جهت تاء مذكوره است كه نه تاء تأنيث است بلكه با الفى\r\n","description":"","footnote":"","page_name":" 434 ","page_number":434},
  {"content":"\r\nكه قبل از آنست علامت جمع مؤنث است و يا بتاء مقدره هم چنان كه در سعاد و صحيح نيست تقدير آن در عرفات زيرا كه تاء مذكوره مانع آنست چه آن در حكم بدل تاء تانيث است به جهت اختصاص آن به مؤنث مانند تانيث سيم از امور مذكوره * ( فَاذْكُرُوا اللَّه عِنْدَ الْمَشْعَرِ الْحَرامِ ) * است و در اين دلالتست بر وجوب كون به آن هم چنان كه قول اصحاب ماست بخلاف عامه و وجوب آن بجهة آنست كه ذكر مأمور به نزد مشعر مستلزم كون است به آن پس واجب باشد و آن ركن است مانند عرفه و اگر اخلال بهر دو كند سهوا حج او باطلست نه آنكه باحدهما اخلال كند و وقت كون بمشعر از طلوع فجر عاشر است تا طلوع شمس آن روز نسبت بمختار و مضطر را جايز است تا بزوال و حد آن از مأزمين است تا بحياض و وادى محسر و تسميه آن بمشعر جهت آنست كه از شعار مأخوذ است بمعنى علامت زيرا كه آن مؤلم عبادتست و تسميهء آن به حرام به جهت حرمت آنست و آن را مزدلفه نيز ميگويند مأخوذ از ازدلف اى دنا و قرب چه مردمان در او نزديك يكديگر ميباشند و جمع نيز ميگويند به جهت اجتماع آدم و حوا در آن و به جهت استحباب جمع صلوتين در آن كه عشائين است و مراد بذكر اينجا مطلق تسبيح و تحميد است و آنچه مشاكل آنست چهارم * ( وَاذْكُرُوه كَما هَداكُمْ ) * اى ( اذكروه ذكرا حسنا كما هديكم هداية حسنة الى المناسك و غيرها ) و ابو هريره از پيغمبر صلَّى اللَّه عليه و آله روايت كرده كه چون روز عرفه باشد حقتعالى حاجيان را بيامرزد و چون شب مزدلفه باشد تاجران را بيامرزد و چون روز منى باشد جمالان را بيامرزد و چون وقت انداختن سنگ باشد بجمرهء عقبه سائلان را بيامرزد و هيچ كس آنجا حاضر نباشد كه گويندهء لا إله الا اللَّه باشد مگر كه حقتعالى او را بيامرزد و از عبد اللَّه بن عباس مرويست كه چون حقتعالى جبرئيل را نزد ابراهيم فرستاد تا وى را اركان حج بياموخت و در حينى كه اعمال آن را بجا مىآورد ابليس در منى نزد وى آمد تا وسوسه كند ابراهيم عليه السّلام هفت سنگ به او انداخت و با هر يكى تكبيرى ميگفت از آنجا پرواز نمود بر جمرهء دوم نشست هفت سنگ ديگر به او انداخت و با هر يكى تكبيرى بگفت و از آنجا پرواز كرد بجمرهء سيم نشست ابراهيم آنجا نيز هفت سنگ بر او انداخت از آنجا بگريخت و بذو المجاز رفت ابراهيم عليه السّلام آنجا وى را نشناخت و از او تجاوز كرد از اينجهت آنجا ذو المجاز تسميه يافت و چون به عرفات رسيد آنجا نيز وى را بديد و بشناخت آن موضع را عرفات نام نهادند و چون از آنجا بمشعر رفت ابليس نزد وى آمد تا وى را وسوسه دهد از اينجهت آن را مزدلفه گفتند كه بمعنى اجتماع دو نوع است از ابى جعفر عليه السّلام روايتست و از ابن عباس و عايشه و عطا و مجاهد و حسن و قتاده نيز مرويست كه قريش و حلفاى ايشان كه از حمس بودند در عرفات با مردمان وقوف نمىكردند و از آن افاضه نميكردند و ميگفتند ( نحن اهل حرم اللَّه فلا نخرج منه ) ما از اهل حرم خدائيم از آن بيرون نميرويم پس\r\nدر مزدلفه وقوف ميكردند و از آنجا افاضه مىكردند و بدين صورت ترفع كردندى بر مردمان و ننگ داشتندى از مساوات با مردمان در موقف\r\n","description":"","footnote":"","page_name":" 435 ","page_number":435},
  {"content":"\r\nو در مشعر نيز براهى ديگر باز گشتندى حقتعالى ايشان را امر كرد بافاضه از عرفات و فرمود كه * ( ثُمَّ أَفِيضُوا ) * پس باز گرديد اى قريش * ( مِنْ حَيْثُ أَفاضَ النَّاسُ ) * از آنجا كه باز ميگردند همهء مردمان يعنى از عرفه نه از مزدلفه و ثم براى تفاوت ما بين الا فاضتين است كما فى قولك ( احسن الى الناس ثم لا تحسن الا غير كريم ) و گويند مراد افاضه است از مزدلفه يعنى بعد از افاضهء از عرفه بمزدلفه و خطاب عام است * ( وَاسْتَغْفِرُوا اللَّه ) * و طلب آمرزش كنيد از خداى تعالى از جاهليت خود در تغيير مناسك و غيره * ( إِنَّ اللَّه غَفُورٌ ) * بدرستى كه خداى تعالى آمرزنده است گناهان گذشته مستغفران را * ( رَحِيمٌ ) * مهربان برايشان به اينكه افاضهء نعم فرمايد بر ايشان و يا رفع درجات ايشان نمايد در جنات نعيم و در كنز گفته كه در اينجا چند فايده است يكى آنكه اختلافست در آنكه مراد بافاضه كدامست در اينمقام بعضى بر آنند كه مراد افاضه است از عرفات و اين از باقر ( ع ) مرويست دوم افاضه از مشعر بمنى و اين از صادق ( ع ) مأثور است و بنا بر اين نزد بعضى مراد بناس ابراهيم عليه السّلام است اى ( افيضوا من حيث افاض ابراهيم ) و تسميهء او بناس از قبيل تسميه اوست بامت كما قال تعالى الَّذِينَ قالَ لَهُمُ النَّاسُ كه مراد نعم بن مسعود است يا آنكه مراد بناس ابراهيم ( ع ) است و هر دو ولد او اسحاق و اسماعيل و انبياء ديگر كه بعد از ايشان بوده‌اند و اين از ابى عبد اللَّه ( ع ) منقولست پس بنا بر اين قول در آيه امر به كون در عرفات اصرح از فَإِذا أَفَضْتُمْ باشد و بعد از آن فرمود كه اقواى قولين نزد من قول ثانيست براى اينكه حقتعالى اول ذكر افاضه كرده پس واجب باشد كه اين افاضه غير اولى باشد به جهت تكثر فايده بتغاير موضوع و نيز ثم بر حقيقت خود باشد كه آن مهلت و ترتيب است پس افيضوا معطوف باشد بر اذكروا و مهلت از اول وقت است تا آخر او و مراد به ناس بنا بر اين قول نزد بعضى حمس است چنان كه محكى شد و گويند ابراهيم ( ع ) است و نزد بعضى ديگر آدم ( ع ) ناتنبيه باشد بر آنكه حج از سنن قديم است و لهذا در قراءة شاذه افاض الناس واقع شده بكسر سين بمعنى الناسى لقوله فَنَسِيَ وَلَمْ نَجِدْ لَه عَزْماً و گويند كه اهل يمناند يا علماى دين كه تعليم احكام شريعت ميكنند دوم از فوايد مذكوره ذكر ثم بنا بر قول اول يا به جهت افاده تفاوت ما بين افاضتين است و تنبيه بر آنكه احدهما صوابست و ديگرى خطا و يا در كلام تقديم و تاخير است ( تقديره ليس عليكم جناح ان تبتغوا فضلا من ربكم ثم افيضوا من حيث افاض الناس فاذا افضتم من عرفات فاذكروا اللَّه عند المشعر الحرام ) و اين وجهى است ضعيف و تحقيق آنست كه تراخى هم چنان كه در زمان مىباشد در مرتبه نيز مىباشد كقوله كَلَّا سَوْفَ تَعْلَمُونَ ثُمَّ كَلَّا سَوْفَ تَعْلَمُونَ چه مراتب علم متفاوتست بحسب حال نفس در بعد از\r\n","description":"","footnote":"","page_name":" 436 ","page_number":436},
  {"content":"\r\nعوايق پس اينجا مىگوييم مطلق افاضهء مامور به اولا رتبهء او قاصر است از افاضهء مقيده مامور به ثانيا سيم آنكه ذكر استغفار بعد از آن تنبيه است بر آنكه اتيان بر افعال حج سببى معد است از براى استحقاق غفران و افاضهء رحمت و از سيد عالم صلَّى اللَّه عليه و آله مرويست كه\r\nالحجاج و العمار وفد اللَّه ان دعوه اجاب و ان استغفروا غفر لهم\r\nحاجيان و معتمران وفد خدايند اگر خدا را بخوانند اجابت فرمايد و اگر آمرزش خواهند بيامرزد و ( على بن عبد العزيز ) روايت كند كه سالى عديل ابى عبد اللَّه ( ابو عبيد اللَّه خ ل ) بن القاسم بن سلام بودم در سفر حج چون بموقف رسيدم بموضعى دور رفتم كه آب بود و غسل كردم و نفقهء كه داشتم آنجا فراموش كردم چون بقافله آمدم ابو عبيده گفت از براى من نان و مسكه و خرما بخر مرا آن نفقه ياد آمد برگشتم چون به آن موضع رسيدم آن نفقه بر جاى خود بود برداشتم و در حين معاودت بقافله گاه رسيدم تمام آن وادى پر از خوك و ( بوزينه ) ديدم بترسيدم و بتعجيل تمام پيش از صبح بقافله رسيدم ايشان بر جاى خود بودند مرا گفت كجا بودى من آنچه ديده بودم گفتم ابو عبيده گفت دانى كه آن چه بود گفتم نه گفت آن جميع گناهان حاجيان و معتمران بود كه آنجا گذاشته‌اند و از آن پاك و پاكيزه شده معاودت نموده اند\r\nآورده‌اند كه در جاهليت دأب اشراف عرب آن بود كه چون حج گذاردندى و از مناسك آن فارغ شدندى بنزديك خانه كعبه بايستادندى و يا ما بين مسجد منى و جبل الرحمة و برفعت نسب و شهرت حسب آبا و اجداد مفاخرت كردندى و گفتندى كه پدر ما مهمانى چنين كردى و شمشير چنين زدى و درويشان را چنين طعام دادى حقتعالى رد اينمعنى كرده فرمود كه * ( فَإِذا قَضَيْتُمْ ) * پس چون بگذاريد و بجاى آريد * ( مَناسِكَكُمْ ) * همهء فعلهاى حج و عمره خود را چه مناسك جمع است مضاف بضمير پس مفيد عموم باشد شامل همهء مناسك حج پس معنى آنست كه چون از جميع مناسك حج و عمره فارغ شويد * ( فَاذْكُرُوا اللَّه ) * پس ياد كنيد خدا را و بثناى او مشغول شويد در همه حال * ( كَذِكْرِكُمْ ) * همچه ياد كردن شما * ( آباءَكُمْ ) * پدران خود را يعنى ذكر خدا را بسيار كنيد و در آن مبالغه نمائيد هم چنان كه ذكر آباء خود مىكنيد در مفاخرت ملخص سخن آنست كه هم چنان كه پدران را ياد ميكنيد خداى را ذكر كنيد * ( أَوْ أَشَدَّ ذِكْراً ) * اين يا مجرور است معطوف بر ذكر و ذكر بمعنى ذاكر بر سبيل مجاز و تقدير اينكه ( فاذكروا اللَّه ذكرا كذكركم آباء كم او كذكر اشد منه و ابلغ ) يعنى خداى را ياد كنيد ياد كردنى همچه ياد كردن شما پدران خود را يا همچو ياد كردنى كه فزونتر و بزرگتر از آن باشد كه آن ياد كردن نعم او سبحانه است و تعداد الاء او و شكر گذارى او بر وجهى كه لايق او باشد و يا عطف باشد به آنچه ذكر به آن مضاف شده يعنى ضمير و تقدير اينكه ( كذكر قوم اشد منكم ذكرا ) يعنى ذكر خدا كنيد همچه ذكر قومى كه بهتر و افزونتر باشد\r\n","description":"","footnote":"","page_name":" 437 ","page_number":437},
  {"content":"\r\nو اين وجه ضعيفست و يا منصوب است معطوف بر آبائكم و ذكرا بمعنى مذكورا اى ( كذكركم اشد مذكورا من آبائكم ) يعنى همچه ياد كردن شما بيشتر در مذكوريت از ياد كردن شما آباى خود را يا معطوفست بر مضمر كه معنى كلام دال است بر آن و تقدير اينكه ( او كونوا اشد ذكرا للَّه منكم لابائكم ) يعنى باشيد بيشتر در ذكر خدا از ذكر شما پدران خود را ( در كنز ) گفته كه در اينجا چند فايده است يكى آن كه چون عنايت حقتعالى بعبيد خود اشتداد دارد پس آنچه اصلح است در حق ايشان مرعى مىدارد و لطف او نسبت بايشان در اصلحيت گاهى از جانب خودش است و گاهى از جانب عبيد آنچه از جانب اوست بر وفق حكمت و مصلحت عباد بجاى ميآورد و آنچه از طرف عبيد است حكمت او مقتضى آنست كه حث ايشان كند بر آن و ايشان را ارشاد كند بقيام نمودن به آن و لهذا پنج نوبت تكرير امر بذكر فرمود در آيات مذكوره و محل ذكر را ازمنهء شريفه و امكنهء منيفه گردانيده و در ضمن عبادات عظيمه در آورده تا تكثير جزا و مثوبة فرمايد براى ايشان و اين مشعر است بشدت عنايت بعبيد خود و اگر نه جناب اقدس او اعظم از آنست كه از اين نفعى به او عايد شود يا ضررى از او منتفى گردد دوم آنكه مراد بذكر يا ذكر لسانى است و يا قلبى لكن مقصود بالذات ذكر قلبى است و لسان ترجمان آنست و منبه قلب بر آن زيرا كه قلب در اغلب اوقات ماسور است در يد شواغل بدنيه و موانع طبيعيه و منشأ تكرار اذكار و تسبيحات و تحميدات و غير آن همين است سيم آنكه تعليق امر بذكر بر قضاء مناسك موجب انقطاع ذكر نيست به انقطاع مناسك بلكه ذكر دائم و مستمر است بر وجهى كه سزاوار نيست كه مكلف از آن غافل شود چه دلالت مفهوم مخالف باطل است هم چنان كه در اصول مقرر است و سبب تعليق ذكر به قضاء مناسك جهت آنست كه عرب معتاد شده بودند كه بعد از قضاى آن ذكر محامد آبا و مفاخر خود كنند چنان كه گذشت پس حقتعالى ايشان را امر كرد بعدول از ذكر آباء در اين وقت كه مفيد ايشان نيست بذكر او سبحانه كه مفيد ايشانست چهارم آنكه وقوع ذكر اباء مشبه به با آنكه غالب در تشبيه آنست كه مشبه به اقوى باشد و اينجا بر عكس واقع شده به جهت جريان آنست بر عادت چه اكثر مردمان ذكر حق تعالى نميكنند مگر در احيان يسيرة و غافل نيستند از ذكر آباى خود پس وجود ذكر آباء اكثر باشد از\r\nوجود ذكر حقتعالى فحينئذ نيكو باشد كه مشبه به واقع شود و ترديد ذكر بقوله * ( أَوْ أَشَدَّ ذِكْراً ) * جهة تفاوت نفوس است در مراتب قبول چه بعضى مردمان طرفة العينى از ذكر خالى نيستند و بعضى ديگر ذكر خدا در دل ايشان خطور نمىكند مگر گاهى كه ايشان را بر آن تنبيه نمايد و ميان كلا القسمين مراتب كثيره است فلهذا ترديد ذكر فرموده در خطاب كردن با ايشان پس بعضى قناعت مىكنند بذكر او به مقدار ذكر آباء خود مانند عوام و بعضى ديگر به اشد و اكثر از اين قيام مينمايند مانند خواص پنجم آن\r\n","description":"","footnote":"","page_name":" 438 ","page_number":438},
  {"content":"\r\nكه حق سبحانه تقسيم ذاكرين فرموده به دو قسمت يكى آنكه مطلوب او بذكر حق تعالى اغراض دنيويه باشد از مال و جاه و خدم و حشم و غير آن از حظوظ دنيويه و ديگرى مطلوب او اغراض اخرويه باشد كما قال جل ذكره * ( فَمِنَ النَّاسِ ) * پس بعضى از مردمان * ( مَنْ يَقُولُ ) * كسى هست كه ميگويد * ( رَبَّنا آتِنا ) * اى پروردگار ما بده ما را * ( فِي الدُّنْيا ) * در دنيا فلان چيز و فلان چيز يعنى محقر دنيا ميطلبد * ( وَما لَه ) * و نيست مر خواهندهء آن را * ( فِي الآخِرَةِ ) * در آن سراى آخرت * ( مِنْ خَلاقٍ ) * هيچ نصيبى و بهرهء زيرا كه همهء همت او در اين ذكر مصروفست به دنيا و مقصود بر آن و گويند معنى آنست كه نيست مر او را طلب بهرهء در آخرت و اكثر بر آنند كه مراد به اين كس كافر است كه معتقد حشر و نشر نيست و اگر اين كس مؤمن باشد پس مراد آن خواهد بود كه نصيبى كه داعى آخرت داشته باشد وى از آن محروم بود خلاصه معنى آنست كه اين كس قليل الذكر است و به اين ذكر قليل طلب دنيا مىكند نه آخرت * ( وَمِنْهُمْ مَنْ يَقُولُ ) * و بعضى ديگر از مردمان كسى هست كه ميگويد * ( رَبَّنا آتِنا ) * اى آفريدگار ما عطا كن ما را * ( فِي الدُّنْيا حَسَنَةً ) * در دنيا نيكويى يعنى صحت و كفاف معيشت به جهت اعانت بر امر آخرت و توفيق طاعت * ( وَفِي الآخِرَةِ حَسَنَةً ) * و در آن سراى نيكويى يعنى ثواب و رحمت يعنى در ذكر اكثار مينمايد و به آن طلب خير و بركت دارين مىكند مراد به اين حث است بر اكثار ذكر و ارشاد بندگان به آن و گويند حسنهء اينجهان قناعتست و از آن جهان شفاعت * ( وَقِنا ) * و نگه دار ما را * ( عَذابَ النَّارِ ) * از عذاب آتش دوزخ بعفو و مغفرة از أمير المؤمنين منقولست كه حسنه اينجهان زن صالحه است و حسنهء آن جهان حور پسنديده و عذاب النار زوجهء ناشايسته و زشت خوى سخت گوى بدلقا و مصدق اينست قول حضرت رسالت ( ص ) كه هر كه قلب شاكر داشته باشد و لسان ذاكر و زوجهء كه اعانت او كند بر امر دنيا و آخرت او پس او را در دنيا و آخرت حسنه داده‌اند و محفوظ گشته از عذاب آتش و از ابى عبد اللَّه عليه السّلام مرويست كه حسنهء دنيا سعة رزقست و حسن خلق و حسنهء آخرت رضوان حقتعالى و جنت و حسن گفته كه حسنه در دنيا علم و عبادت است و در آخرت جنت و قنا عذاب النار به اين معنى است كه نگه دار ما را از شهوات ذنوب مؤديه به آتش دوزخ و بدانكه حذف مفعول آتنا در قسم اول به جهت اختلاف ارادات مردمانست و ذكر كل مرادات ايشان على التفصيل موجب طول كلام مىشود و ذكر بعضى از آن تخصيص بدون مخصص و ذكر همهء آن على الاجمال مستغنى عنه است به جهت دلالت فعل بر آن پس قسمى ديگر باقى نماند مگر حذف و مانند اين\r\n","description":"","footnote":"","page_name":" 439 ","page_number":439},
  {"content":"\r\nاست ( فلان يعطى و يمنع ) * ( أُولئِكَ ) * آن گروه كه خير دنيا و آخرت ميطلبند * ( لَهُمْ نَصِيبٌ ) * مر ايشان راست بهره * ( مِمَّا كَسَبُوا ) * از آنچه عمل كردند يعنى از جنس آن كه جزائيست فراخور آن و يا مر ايشان راست نصيبى به جهت كسب عمل حسنهء او كقوله مِمَّا خَطِيئاتِهِمْ أُغْرِقُوا و يا مر ايشان راست حظى مقدر از آنچه دعا كردند به آن و بنا بر اين معنى تسميه دعا به كسب به جهت آنست كه دعا از جمله اعمال است * ( وَاللَّه سَرِيعُ الْحِسابِ ) * و خداى زود شمار است به مقدار لمحهء شمار همهء خلايق كند با وجود كثرت ايشان و كثرت اعمال ايشان يا نزديك شده است كه قيامت قايم شود و حساب مردمان كند پس مبادرت كنيد بطاعات و اكتساب خيرات و در كنز آورده كه محتملست كه مراد از ضمير لهم و اسم اشاره كه\r\nاولئك است قسم ثانى باشد به جهت قرب آن و احتمال دارد كه مراد هر دو قسم باشد زيرا كه مما كسبوا شامل حسنتين ( حسنه خ ل ) است و سيئه و معنى اينكه هر كه بذكر او قصد چيزى كند به آن رسد از حسنه و سيئه و مصدق اين است روايت صحيحه از باقر عليه السّلام كه\r\nما يقف احد على تلك الجبال لا بر و لا فاجر الا استجاب اللَّه له اما البر فيستجاب له فى آخرته و دنياه و اما الفاجر فيستجاب له فى دنياه\r\nيعنى هيچكس توقف و وقوف نكند بر اين كوه عرفات از بر و فاجر كه مگر او سبحانه اجابت دعاى او كند اما بر اجابت دعاى او نمايد در آخرت و دنياى او و اما فاجر دعاى او را مستجاب ميگرداند در دنياى او و مراد به * ( سَرِيعُ الْحِسابِ ) * سرعت مجازات اول است اعمال بندگان را يعنى احتياج بفكرى ندارد كه بسبب آن علم پيدا كند يا آنكه چه چيز است كه بسبب آن مستحق ثواب و عقاب مىشود و يا مستحق هيچ كدام نميشود و هر گاه محتاج فكر نباشد پس سريع الحساب باشد و معنى حساب كردن خداى تعالى بندگان را اعلام او باشد ايشان را مقدار استحقاق ايشان از ثواب و عقاب بر اعمال ايشان تا بدانند كه آنچه بايشان ميرسد در آن روز از خير و شر بر وفق اعمال ايشان است و اگر عفو فرمايد ايشان را دانند كه عدم تعذيب ايشان جهت عفو الهى است نه آنكه سزاوار عذاب نبوده‌اند و در مجمع مذكور است كه در فَإِنَّ اللَّه سَرِيعُ الْحِسابِ دلالت است بر آنكه حقتعالى جسم نيست و در فعل و قول محتاج بآلت نيست زيرا كه اگر چنين ميبود محال ميبود كه حساب خلايق كند در وقت واحد بلكه اشتغال او به حساب شخصى مانع او ميبود از آنكه در همان وقت به حساب كسى ديگر پردازد و مدت محاسبهء خلق بر اعمال ايشان در زمان طويل و مدت متمادى ميبود و از أمير المؤمنين عليه السّلام پرسيدند كه چگونه حق تعالى در آن واحد حساب جميع بندگان فرمايد فرمود هم چنان كه در دنيا روزى را بيكدفعه بهمهء ايشان مىرساند و گويند معنى سريع الحساب سريع القبول است يعنى دعاى جماعتى را كه اين نوع دعا كنند اجابت ايشان\r\n","description":"","footnote":"","page_name":" 440 ","page_number":440},
  {"content":"\r\nنمايد برانم وجه بدون احتباس و بحث از مقدارى كه هر داعى مستحق آن باشد هم چنان كه خلايق بر قدر متمناى يكديگر معاطاة مينمايند يعنى صواب غير متناهى بايشان كرامت فرمايد و موبد اين معنى است روايت ماثوره از ابن عباس كه رسول صلَّى اللَّه عليه و آله فرمود كه حق سبحانه نامهء عمل بندگان را در روز قيامت بدست ايشان دهد و گويد اين سيئات شما است از آن در گذشتم و عفو كردم و اين حسنات شما است آن را پذيرفتم و ثواب آن را اضعافا مضاعفة بشما كرامت كردم انس بن مالك روايت كند كه من در خدمت رسول خدا صلَّى اللَّه عليه و آله بعيادت بيمارى رفتيم و او حالى پريشان داشت و مانند كبوتر بچهء كه از او سوى كنند به خود ميپيچيد و اضطراب ميكرد و رسول صلَّى اللَّه عليه و آله فرمود كه اى مرد دعاى خير در حق خود نميكنى گفت بلى يا رسول اللَّه دعا ميكنم كه خدا يا هر عقوبتى كه مرا خواهى كرد در آخرت آن را در دنيا افكن كه من طاقت دوزخ ندارم رسول صلَّى اللَّه عليه و آله فرمود كه بد دعائى است كه ميكنى چرا نمىگويى\r\nاللهم رَبَّنا آتِنا فِي الدُّنْيا حَسَنَةً وَفِي الآخِرَةِ حَسَنَةً وَقِنا عَذابَ النَّارِ\r\nآن مرد چون اين دعا كرد حقتعالى او را شفا كرامت فرمود از عبد اللَّه بن عباس مرويست كه از آن روز كه حق سبحانه عالم را آفريده فرشتهء را نزد ركن يمانى تعيين فرموده كه هر گاه بندهء ايندعا كند كه رَبَّنا آتِنا فِي الدُّنْيا حَسَنَةً وَفِي الآخِرَةِ حَسَنَةً وَقِنا عَذابَ النَّارِ او گويد آمين آمين و هم از ابن عباس مرويست كه مردى نزد رسول ( ص ) آمد و گفت يا رسول اللَّه پدرم از دنيا رفت حج ناكرده اگر من از براى وى حج كنم مجزى باشد فرمود كه هر گاه در ذمهء پدر تو دينى بوده باشد و تو آن را ادا كنى مجزى باشد پس حجى كه دين خدايست سزاوارتر است از آنكه براى او ادا كنى او گفت يا رسول اللَّه مرا در اداى حج براى پدر مزدى باشد حقتعالى اين آيه فرستاد كه * ( أُولئِكَ لَهُمْ نَصِيبٌ مِمَّا كَسَبُوا ) * و بعد از آن ابن عباس فرمود كه از رسول صلَّى اللَّه عليه و آله شنيدم كه ميفرمود كه هر گاه كسى بحجى وصيت كند حقتعالى چهار حج براى او بنويسد يكى آن را كه فرموده باشد و ديگرى آن را كه وصيت نامهء نوشته باشد و سيم آنكه آن را فرا گرفته چهارم آن را كه وصيت بجاى آورده بعد از آن حكمى ديگر از احكام حج بيان ميفرمايد بقوله * ( وَاذْكُرُوا اللَّه ) * و ياد كنيد خداى را يعنى تكبير گوئيد در ادبار صلوات * ( فِي أَيَّامٍ مَعْدُوداتٍ ) * در روزهاى شمرده شده يعنى عشر ذى الحجة و اين قول ابن عباس است و حسن و اكثر علما و از ائمه هدى عليهم السلم نيز مرويست و در كنز آورده كه مراد بايام معدودات ايام تشريق است و آن سه روز است بعد از عيد اضحى كه آن يازدهم و دوازدهم و سيزدهم ذى الحجه است اول را يوم القر خوانند و ثانى را يوم الصدر خوانند و ثالث را يوم النفر و تسميهء آن بايام تشريق جهت تشريق لحوم اضاحى است در آن چه تشريق بمعنى خشك گردانيدن گوشتست در آفتاب و يا به جهت\r\n","description":"","footnote":"","page_name":" 441 ","page_number":441},
  {"content":"\r\nشروق قمر در طول آن سه شب و ابن اعرابى گفته به جهت آنكه هدى را تحريم كنند تا آنكه آفتاب از مشرق طلوع كند و يا به جهت قول عرب در جاهليت كه ( اشرق ثبير كيما نغير ) و ثبير جبل مكه است و نغير از اغاره ماخوذ است و در اين آيه چند حكم است يكى آنكه ذكر در اين ايام در عقيب پانزده نماز است مر كسى را كه در منى باشد و اول آن نماز ظهر روز عيد است و در عقيب ده نماز اگر در غير منى باشد و صورت تكبير اينست\r\nاللَّه اكبر اللَّه اكبر لا إله الا اللَّه و اللَّه اكبر اللَّه اكبر و للَّه الحمد اللَّه اكبر على ما هدينا و الحمد للَّه على ما اولانا و اللَّه اكبر على ما رزقنا من بهيمة الانعام\r\nو نزد بعضى ديگر صورت آن اينست كه\r\nاللَّه اكبر اللَّه اكبر لا إله الا اللَّه و اللَّه اكبر الحمد للَّه على ما هدانا و له الشكر على ما اولانا و رزقنا من بهيمة الانعام\r\nو اينقول اشهر است دوم وجوب كون بمنى در ليالى تشريق و نهار آن مستحبّ است مگر به قدر رمى جمرات ثلث كه واجبست و وجوب كون بمنى در ليالى تشريق و در نهار به قدر رمى لازم ميآيد از امر بذكر در آن ايام و از قوله * ( فَمَنْ تَعَجَّلَ ) * پس هر كه شتاب كند و از منى برود * ( فِي يَوْمَيْنِ ) * در دو روز كه آن يازدهم است و دوازدهم يعنى نفر كند در ثانى ايام تشريق بعد از رمى جمار * ( فَلا إِثْمَ عَلَيْه ) * پس هيچ گناهى نيست بر او بعضى اعراب در جاهليت مستعجل را اثم ميگفتند و جمعى متاخران حقتعالى فرمود كه در تعجيل رخصت است و هيچ گناهى نيست در آن و اين شرطية مستلزم ثبوت اثم است مر مستعجل را قبل از يومين سيم وجوب كون در ثلثه بوجوب تخييريست ميان يومين و ثلاثة ايام لقوله تعالى * ( وَمَنْ تَأَخَّرَ ) * و هر كه تاخير كند و سه شب در منى باشد * ( فَلا إِثْمَ عَلَيْه ) * پس بر او نيز حرجى نيست لكن روز دوازدهم را دو حكمست يكى آنكه نفر جايز نيست در او مگر بعد از زوال دوم آنكه هر گاه آفتاب غروب كند و او در منى بود بر او واجب متحتم است كه در شب سيزدهم بيتوته كند زيرا محل تعجيل نهار است پس هر گاه نهار منقضى شود و او تعجيل نكرده باشد در ليلهء ثالثه تعجيل كند و بيتوته نكند پس تعجيل او در يومين نخواهد بود فحينئذ اثم باشد و هو المطلق چهارم آنكه اين تخيير بر سبيل اطلاق نيست بلكه نسبت بحاج است و در حاج نيز مطلقا نيست بلكه * ( لِمَنِ اتَّقى ) * مر كسى را كه پرهيزيده باشد از صيد و نساء و طيب و نزد بعضى مراد اتقا است از ساير محرمات و اول مرويست و مفتى به اكثر پنجم آن كه غير متقى را واجبست كه در ليالى ثلث بيتوته كند و نفر او روز سيزدهم است و قبل از اين او را جايز نيست ششم آنكه هر كه در شب سيزدهم بيتوته كند نفر نكند تا آنكه بعد از طلوع شمس رمى جمار كند و همچنين در نفر اول نفور نكند مگر بعد از رمى جمار و وقت\r\n","description":"","footnote":"","page_name":" 442 ","page_number":442},
  {"content":"\r\nاين رمى نيز بعد از طلوع شمس است و شافعى قائل اين است و نزد ابى حنيفه نفر قبل از طلوع فجر جايز است و از أمير المؤمنين عليه السّلام و ابى ذر غفارى روايتست كه معنى آيه اينست بهر نفر كه قيام نمايد از اول و دوم گناه او مغفور شود و آن حج كه كرده باشد كفارهء گناه او بود و مجاهد گفته كه ( فلا اثم عليه الى قابل ) يعنى گناه او بر او ننويسند تا سال ديگر معوية بن قره گفته كه هر كه نفر بجا آرد از گناهان خود بيرون آيد چنان كه آن روز از مادر متولد شده باشد و تتمه آيه اين است كه * ( وَاتَّقُوا اللَّه ) * و بترسيد از خداى تعالى در مجامع امور خودتان تا از عذاب او رسته شويد و بمثوبات جليلهء او فايز گرديد * ( وَاعْلَمُوا أَنَّكُمْ ) * و بدانيد كه بتحقيق شما * ( إِلَيْه تُحْشَرُونَ ) * بسوى خدا محشور خواهيد شد يعنى بعد از احياء بمجازات و مكافات خواهيد رسيد و اصل حشر جمع است بعد از تفرق آورده‌اند كه اخنس ثقفى مردى شيرين سخن و نيكو صورت بود حضرت رسالت صلَّى اللَّه عليه و آله را طراوت روى وى و حلاوت گفتگوى او خوش آمدى روزى بمجلس اشرف آن حضرت صلَّى اللَّه عليه و آله آمد و به اين مضمون متكلم شد كه آمده‌ام تا حلقه بيعت اسلام در گوش ارادت كشم و غاشيهء خدمت سيد انام عليه الصلاة و السلام بر دوش مطاوعت افكنم و اين سخنان را بسوگند مؤكد ساخته خدا را بگواهى آورد و رسول صلَّى اللَّه عليه و آله از نفاق او بى خبر بود چون باز گشت و از عمران مدينه در گذشت زراعت قومى را به آتش بسوخت و چهارپايان مسلمانان را بشمشير پى كرد حقتعالى فرمود كه * ( وَمِنَ النَّاسِ ) * و از مردمان * ( مَنْ يُعْجِبُكَ ) * كس هست كه در شگفت اندازد و خوشحال مىسازد ترا * ( قَوْلُه ) * گفتار او * ( فِي الْحَياةِ الدُّنْيا ) * در مصالح زندگانى دنيا و اسباب معاش تعجب حيرتيست كه عارض انسان مىشود جهت عدم علم او بسبب متعجب منه و جار و مجرور متعلق است بقول اى ( ما يقوله فى امور الدنيا و اسباب المعاش ) مراد آنست كه حلاوت و فصاحت گفتار او در امور دنيويه\r\nو تدبير آن تو را بتعجب ميآورد * ( وَيُشْهِدُ اللَّه ) * و بگواهى ميآورد خداى را * ( عَلى ما فِي قَلْبِه ) * بر آن چيزى كه در دل او است يعنى ميگويد كه دل و زبان من يكى است * ( وَهُوَ ) * و حال آنكه او * ( أَلَدُّ الْخِصامِ ) * ستيزنده تر است در خصومت با اهل اسلام و ميتواند بود كه خصام بمعنى مصدر نباشد كه مخاصمه است بلكه جمع خصم باشد مانند صعب و صعاب يعنى سختترين دشمنان در دشمنى * ( وَإِذا تَوَلَّى ) * و چون برگردد از حضرت تو و گويند معنى آنست كه چون غالب شود و والى گردد * ( سَعى فِي الأَرْضِ ) * بشتابد در زمين مدينه * ( لِيُفْسِدَ فِيها ) * تا تباهى كند\r\n","description":"","footnote":"","page_name":" 443 ","page_number":443},
  {"content":"\r\nدر آن * ( وَيُهْلِكَ الْحَرْثَ ) * و نابود گرداند كشت زار جماعتى را بسوختن * ( وَالنَّسْلَ ) * و هلاك كند چهارپايان را و نزد بعضى معنى آنست كه به جهت شآمت ظلم آن والى حقتعالى باران را از آسمان باز گيرد و منشأ هلاكت حرث و نسل شود از صادق عليه السّلام مرويست كه مراد بحرث دين است چه آن حرث آخرتست و بنسل مردمان * ( وَاللَّه لا يُحِبُّ الْفَسادَ ) * و خدا نمىپسندد معصيت و تباه كارى را پس از غضب او حذر كنيد * ( وَإِذا قِيلَ لَه ) * و چون گويند مر اين منافق را * ( اتَّقِ اللَّه ) * بترس از خداى * ( أَخَذَتْه الْعِزَّةُ ) * بگيرد او را غيرت و منعت و حميت جاهلية * ( بِالإِثْمِ ) * بارتكاب گناهى كه او را از آن ترسانيده باشند و تهديد كرده به آن به جهت لجاج و اين ماخوذ است از ( اخذته بكذا اذا حملته عليه و الزمته اياه ) * ( فَحَسْبُه ) * پس پسنده و كفايت است مر او را * ( جَهَنَّمُ ) * دوزخ در جزاى كردار او جهنم نام آتشى است مخصوص كه دوزخيان را بدان عذاب كنند يا چاهى بعيد القعر در دوزخ و در اصل مرادف نار است و گويند معربست * ( وَلَبِئْسَ الْمِهادُ ) * و هر آينه بد فراشيست آتش اين جواب قسم مقدر است و مخصوص بذم محذوفست به جهت علم مخاطب به آن از ابن عباس مرويست كه اين هر سه آيه در سريه رجيع آمد و آن چنان بود كه كفار قريش از روى مكر و حيله گرى شخصى را از مكه بمدينه فرستادند و اخبار حضرت رسالت پناهى صلَّى اللَّه عليه و آله كردند كه ما ايمان آورده‌ايم جمعى از علماى صحابه را به اين صوب فرست تا معالم دين را بما تعليم نمايد رسول صلَّى اللَّه عليه و آله از اين معنى غافل حبيب بن عدى انصارى و مرثد غنوى و خالد بن بكر و عبد اللَّه بن طارق و عاصم بن ثابت و زيد بن الرثيه را با بعضى ديگر به آن جانب فرستاد و زيد بن الرثيه را بر ايشان امير ساخت ايشان روى به مكه نهادند و جايى فرود آمدند كه او را بطن النخله خوانند عجوزهء بدانجا بگذشت استخوان عجوه آنجا ريخته بود دانست كه در اين راه اهل مدينه گذشته‌اند چه عجوه نوعى از خرماست كه در غير مدينه نميباشد پس بيامد و قوم خود را از آن اخبار نمود هفتاد مرد سلاح پوشيده از عقب ايشان روان شدند و بايشان رسيده آغاز مقاتله كردند و مرثد و خالد و عبد اللَّه را بكشتند و عاصم تيرها را از جعبه فرو ريخت هفت چوبه تير بود بهر تيرى مردى را از مشركان بكشت چون تيرش تمام گشت گفت ( اللهم انى حميت لك دينك صدر النهار فاحم لحمى آخر النهار ) بار خدايا من اول روز حمايت دين تو كردم پس به آخر روز گوشت مرا از مشركان نگاهدار مشركان گرد او درآمدند و او را شهيد كردند و خواستند كه سر او را ببرند حقتعالى جمعى زنبور را فرستاد تا او را حمايت كردند و هيچكس نتوانست كه بگرد او آيد و از آن جهت او را حمى الزنبور گويند و چون شب درآمد ابرى سياه برآمد و بارانى عظيم بباريد و سيلى در\r\n","description":"","footnote":"","page_name":" 444 ","page_number":444},
  {"content":"\r\nآمده جثهء عاصم را برگرفت و ببرد حق تعالى فرشتگان را فرستاد تا جثهء او را بجنت بردند و پنجاه مشرك را كه كشته بودند جثهء همه را بدوزخ بردند پس حبيب بن عدى و زيد بن الرثيه را باسيرى گرفتند و به مكه بردند بنو الحرث بن عامر حبيب را از ايشان خريدند تا بعوض پدر خود قصاص كنند چه وى پدر ايشان را در احد كشته بود پس او را به خانه بردند و در آنجا بند كردند اهل خانه ديدند كه او انگور مىخورد در وقت خود دانستند كه آن روزىايست كه حق تعالى به او فرستاده القصه بنو\r\nالحرث او را بيرون حرم بردند تا بكشند آنجا درختى بود خواستند كه او را بر آن صلب كنند حبيب گفت چندانى مرا مهلت دهيد كه دو ركعت نماز بگذارم ايشان وى را رخصت دادند و چون از نماز فارغشد گفت اگر نه آن بود كه مردمان گويند كه حبيب از مرگ مىترسيد بيشتر گذاردمى پس گفت ( اللهم احصهم عددا و خذهم عددا ) آن گاه او را زنده بردار كردند و چون بر آمد گفت خداوندا كسى نيست كه سلام من برسول تو صلَّى اللَّه عليه و آله رساند سلام مرا بوى رسان مشركى بود نام وى سلامان خواست كه نيزه بر سينه وى زند حبيب گفت * ( اتَّقِ اللَّه ) * از خدا بترس چون نام خدا شنيد بيشتر در عناد و طغيان افزود و نيزه بر سينه حبيب زد چنانچه از پشتش بيرون آمد و ذلك قوله تعالى * ( وَإِذا قِيلَ لَه اتَّقِ اللَّه أَخَذَتْه الْعِزَّةُ بِالإِثْمِ ) * و زيد بن الرثيه را صفوان بن اميه بخريد تا بعوض پدر صفوان كه او را در بدر كشته بود بكشد پس او را بدست يكى از اموالى خود داد و گفت او را بتنعيم برو بكش ابو سفيان آنجا حاضر بود گفت به خدا كه چيزى از تو مىپرسم راست بگوى گفت چيست گفت تو نميخواستى كه بجاى تو محمد در دست ما اسير بودى و تو از اين خلاص بودى گفت هرگز نميخواهم هزار جان من فداى او و فداى دين او باد متمناى من آنست كه هر مكارهى كه متوجه او شود به من رسد ابو سفيان گفت هرگز نديدم كسى را كه اصحاب او چنان دوست داشته باشند او را كه اصحاب محمد صلَّى اللَّه عليه و آله را پس غلام را گفت كه اين را ببر و گردن بزن غلام او را شهيد كرد نام اينغلام فسطاس بود چون اين خبر برسول رسيد فرمود اى مردمان كيست از شما كه برود و حبيب را از درخت پائين آورد تا او را بهشت واجب شود زبير گفت يا رسول اللَّه مقداد اسود را رفيق من كن تا برويم شايد كه او را بياريم آن حضرت ايشان را فرستاد ايشان روز و شب پنهان مىرفتند تا بتنعيم رسيدند و حبيب را بر بالاى دار ديدند و چهل مشرك را ديدند كه مست لا يعقل آنجا افتاده‌اند آهسته آهسته بيامدند و حبيب را از دار پائين آوردند چهل روز از شهادت او گذشته بود و اصلا متغير و متبدل نگشته بود دست بر جراحت خود نهاده بود و خون از جراحت او مىآمد و بوى مشك از او بمشام زبير و مقداد ميرسيد پس زبير او را بر اسب خود بست و متوجه مدينه شد چون مشركان به هوش آمدند حبيب را بر درخت نديدند قريش را از اين صورت خبر دادند هفتاد سوار مسلح شده از پس ايشان روان شدند\r\n","description":"","footnote":"","page_name":" 445 ","page_number":445},
  {"content":"\r\nو چون نزديك ايشان رسيدند زبير حبيب را از اسب در افكند چون پائين افتاد فى الحال زمين او را بلع كرد و آن موضع را بليع الارض نام نهادند آن گاه زبير آواز داد كه اى قوم براى چه مىآئيد من زبيرم و اين مقداد اسود است دو شير بيشهء شجاعتيم اگر مىخواهيد سواره كارزار كنيم و اگر خواهيد پياده و يا آن كه با هم مقاتله نكرده به راه خود باز گرديم گفتند هر جا كه خواهيد برويد پس مراجعت كردند و زبير و مقداد بمدينه آمدند و رسول صلَّى اللَّه عليه و آله را از اين اخبار نمودند منافقان چون خبر قتل حبيب و اصحاب او شنيدند گفتند كه ايشان چه سفاهت كردند كه خود را بدست دشمن دادند چون بدانستند كه رسول صلَّى اللَّه عليه و آله از سخن ايشان در غضب شده بنزديك آن حضرت آمدند و به راه تملق و چاپلوسى درآمده سخنهايى كه موجب خوشحالى آن حضرت بود و مرضى خاطر عاطر او بر زبان راندند و سوگند خوردند كه در دل ايشان نفاق نيست حق تعالى آيهء مذكوره را نازل ساخت و رسول را از نفاق و كذب ايشان واقف گردانيد و فرمود كه تو به جهت آنكه سليم القلب و لين الجانب و حليمى به همه كس گمان خوب ميبرى و تصور ميكنى كه همه كس مثل تو باشد در سلامت قلب از مكر و نفاق و ظاهر و باطن همه مساوى يكديگر باشند و حال آنكه نه چنين است كه گمان ميبرى ( اليك الظاهر و نتولى السرائر ) و در حديث آمده كه\r\nالمؤمن غر كريم و المنافق خبء لئيم\r\nو در صفت منافق فرموده كه\r\nمن شر الناس ذو الوجهين يأتى هؤلاء بوجه و هؤلاء بوجه\r\nيعنى از بدترين مردمان دو رويانند يكى با تو و يكى با دشمن تو و در خبر است كه أمير المؤمنين عليه السّلام بعد از تلاوت اين آيه فرمود كه\r\nاقتتل الرجلان و رب الكعبة\r\nابن عباس اين را بشنيد و حفظ كرد و در عهد عمر در مسجد رسول صلَّى اللَّه عليه و آله اين آيه مىخواندند ابن عباس گفت ( اقتتل الرجلان و رب الكعبة ) عمر گفت اينسخن در اينموضع چه معنى دارد فرمود كه ضمن اين آيه رايحهء خصومت بمشام مىرسد و خصومت ميان دو كس مىباشد عمر گفت چگونه فرمود بسبب آنكه چون يكى امر معروف و نهى از منكر كند و شخصى را گويد كه اتق اللَّه از خدا بترس وى چون نام خدا بشنود انفه و حميت جاهلية او را بر آن دارد كه ناهموارى و درشتى كند و ميان ايشان خصومت و قتال واقع شود و ببايد دانست كه آيهء مذكوره دلالت مىكند بر بطلان قول مجبره كه حق تعالى مريد قبايح است زيرا كه او سبحانه نفسى محبت فساد كرده از خود و محبت بمعنى ارادت است زيرا كه هر چه حق تعالى محب آن باشد لا محاله حق تعالى مريد آن خواهد بود و هر چه محبت آن نداشته باشد مريد آن نخواهد بود و نيز دلالت مىكند بر آنكه هر كه از قبول حق تكبر كند مرتكب اعظم كبيره است و لهذا ابن مسعود فرموده كه ( ان من الذنوب التي لا يغفر ان يقال للرجل اتق اللَّه فيقول عليك نفسك ) يعنى از جملهء گناهانى كه مغفور نميشود آنست كه چون شخصى را گويند اتق اللَّه از خدا بترس او گويد كه ( عليك نفسك ) تو نفس خود را نگاه دار و مردم را واگذار و چون حق سبحانه ذكر منافقان كرد\r\n","description":"","footnote":"","page_name":" 446 ","page_number":446},
  {"content":"\r\nكه به زبان اظهار ايمان ميكردند و در دل نفاق ميداشتند ذكر مؤمنان را در عقب آن بيان مىكند كه زبان ايشان با دل يكسانست يعنى آنچه به زبان ميگويند به آن تصديق ميكنند پس ميفرمايد كه * ( وَمِنَ النَّاسِ مَنْ يَشْرِي ) * و از مردمان كس هست كه ميفروشد * ( نَفْسَه ) * نفس خود را يعنى جان بذل مىكند در جهاد و يا امر معروف و نهى از منكر مىكند تا كشته ميگردد * ( ابْتِغاءَ مَرْضاتِ اللَّه ) * به جهت طلب خشنودى خدا * ( وَاللَّه رَؤُفٌ ) * و خدا مهربانست * ( بِالْعِبادِ ) * ببندگان خود كه در طلب رضاى او جان فدا كنند يعنى ارشاد ايشان مىكند به مثل اين شرى و يا تكليف ايشان مىكند بجهاد تا تعرض ثواب غزاة و شهداء نمايد بايشان سدى از ابن عباس نقل كرده كه اين آيه در شأن عاليشأن أمير المؤمنين عليه السّلام نازل شده و معنى آنست كه در ميان مهاجر و انصار شخصى هست كه جان خود را در طلب رضاى پروردگار خود بذل مىكند به اين وجه كه نفس خود را فداى حبيب آفريدگار مينمايد و به آن حالت خرم و خورسند است و شرى اينجا بمعنى بيع است بمعنى خريدن و مراد از بيع در اين مقام بذل است و غزالى كه يكى از اعاظم فضلاء اهل سنتست در كتاب خود كه موسوم است باحياء العلوم و در كتاب كيمياى سعادت نيز آورده كه ( ان هذه الاية نزلت فى على ابن ابى طالب عليه السلام حين بات على فراش رسول اللَّه ) و ثعلبى نيز كه از رؤساى اهل سنتست در تفسير خود آورده است كه در شب غار چون آن سيد ابرار صلَّى اللَّه عليه و آله به امر پروردگار عزيمت فرار از كفار نمود على بن ابى طالب عليه السّلام را بخواند و در آن وقت عمر شريف شاه ولايت به بيست و يك رسيده بود پس آن سرور انبيا صلَّى اللَّه عليه و آله فرمود يا على عليه السّلام قريش اتفاق نموده‌اند و ميخواهند كه امشب بر سر من آيند و مرا هلاك كنند اكنون حكم خدا آنست كه تو در مرقد من خواب كنى و گليم را در خود پوشانى تا ايشان خيال كنند كه من در خوابگاه خود خوابيده‌ام و من بيرون روم و خود را بجايى رسانم كه از شر ايشان ايمن شوم و از ايشان آسيبى به من نرسد شاه اوليا عليه السّلام چون اين سخن از سيد انبيا صلَّى اللَّه عليه و آله و سلَّم بشنيد فرمود كه مرا خبر ده كه اگر من چنين كنم آسيبى بجناب تو نميرسد و مكروهى از ايشان به ذات شريف تو راه نمييابد پيغمبر صلَّى اللَّه عليه و آله فرمود كه نعم يا على عليه السّلام اگر تو چنين كنى آزارى از ايشان به من نرسد و من از شر ايشان در امان حق سبحانه باشم حضرت امير عليه الصلاة و السلام چون اين بشارت بشنيد فرمود\r\nالان طاب الموت\r\nيعنى يا رسول اللَّه اين زمان كه مرا بسلامتى خود بشارت دادى من از مرگ خود خوشحال شدم هيچ باك ندارم از كشتن خود\r\n\r\nجان شيرين گر قبول چون تو سلطانى بود\r\nكى بجانى باز ماند هر كرا جانى بود\r\n\r\nپس آن حضرت فرمود يا على عليه السّلام بايد كه تو اين برد سبز را بر خود اندازى تا چون ايشان از دور اين را بر تو پوشيده بينند خيال كنند كه اين محمد صلَّى اللَّه عليه و آله است كه در خوابگاه خود خفته است\r\n","description":"","footnote":"","page_name":" 447 ","page_number":447},
  {"content":"\r\nو تا تو را بر اين حال بينند از پى من نيايند و تفتيش و تفحص من نكنند و من خود را به منزل امن و امان رسانم پس حضرت رسالت صلَّى اللَّه عليه و آله از منزل خود بيرون رفت و أمير المؤمنين عليه السّلام را فرمود كه چون از مكه بيرون روم تو در مكه بعد از من توقف كن و اعلام مردمان نماى كه هر كه او را نزد محمد صلَّى اللَّه عليه و آله امانتى هست بيايد و از من طلب نمايد و هر كه را بر ذمه محمد صلَّى اللَّه عليه و آله و سلَّم دينى هست بيايد و دين خود را از من بستاند و چون ديون مرا ادا كنى و امانات را باصحاب آن رسانى متوجه مدينه شو با مادر خود كه فاطمه بنت اسد است و با فاطمه بنت زبير بن عبد المطلب پس على مرتضى عليه السّلام بفرمودهء مصطفى صلَّى اللَّه عليه و آله آن برد را بر خود انداخت و قريش در آن شب باتفاق يكديگر احاطه آن سرا و منزل كردند كه آن حضرت از آن بيرون نرود و مقصود خود حاصل كنند پس ايشان در آن شب سنگ بسيار از هر طرف بخوابگاه آن حضرت ميانداختند شاه اوليا عليه السّلام با قلت اعوان باثبات جنان و كمال اطمينان خود را بپروردگار خود سپرد و تسليم نمود اصلا از آن خوابگاه متحرك نميشد و به هيچ وجه اضطراب از آن سرور بظهور نميآمد تا چون صبح بدميد ايشان همه به يك بار هجوم كردند و در آن سراى درآمدند و شمشيرها كشيده بجانب خوابگاه ميل كردند تا دفعة واحده آن تيغها را بر آن حضرت زنند و آن سرور دين را به زخم آن شمشيرها هلاك كنند پس چون بنزديك خوابگاه رسيدند أمير المؤمنين عليه السّلام از جاى خود برخواست و صيحهء عظيمهء بر ايشان زد و بشمشير خود بر ايشان حمله كرد ايشان از آن صيحه و حمله هراسان شدند و بترسيدند و مقدم قريش در آن شب ابو جهل پر جهل بود و خالد بن وليد پليد و حنظلة بن ابى سفيان پس چون صلابت و شجاعت شاه اوليا مشاهده كردند گفتند يا على ما را به تو كارى نيست و مقصود ما پسر عم تو است كه محمد است اكنون بيا و با ما راست بگو كه او بكجا رفت أمير المؤمنين عليه السّلام فرمود كه\r\nمضى فى حفظ اللَّه\r\nيعنى محمد بهر جا كه تشريف فرموده در امان پروردگار است و از شر شما ايمن است پس ايشان خاسر و خائب و نوميد برگشتند و تدبيرى كه بمعاونت ابليس در قتل پيغمبر كرده بودند باطل و عاطل شد و نتيجهء نداد و حقتعالى حبيب خود را از مكر ايشان نگاه داشت و بر عارف آگاه و طالب قرب حضرت إله مخفى نيست كه نوم حضرت أمير المؤمنين عليه السّلام در فراش سيد المرسلين امر عظيم و مواساة جسيم است و باجماع عقلا هيچ جودى در عالم بشريت اعلى و ارفع از جود على بن ابى طالب عليه السّلام نتواند بود و هيچ بشرى را فوق اين جود ميسر نيست و اين حالت و شرف مقدور كسى نباشد و الجود بالنفس اقصى غاية الجود و بعضى از علما در بعضى از تعليقات خود تصريح كرده‌اند كه استسلام على بن ابى طالب عليه السّلام در آن شب و توطين او نفس نفيس خود را بقتل ابلغ و اعلاست و اتم از استسلام و انقياد اسماعيل على نبينا و عليه السّلام خود را از براى ذبح در دست پدرش ابراهيم خليل عليه السّلام زيرا كه او اميدوار بود بشفقت پدرى و مرحمتى كه پدر را نسبت\r\n","description":"","footnote":"","page_name":" 448 ","page_number":448},
  {"content":"\r\nبه فرزند مىباشد ورقة قلبى كه معصوم را مىباشد با جانب و اقارب كه از قتل فرزند خود در گذرد يا آنكه حق سبحانه و تعالى به عين مرحمت و مكرمت در ابراهيم نگرد و او را از ذبح قرة العين او منع كند چنان كه واقع شد و على بن ابى طالب عليه السّلام با وجود شدت خذلان و قلت اعوان و اعراض اقارب و اجانب از او انقياد امر مصطفى صلَّى اللَّه عليه و آله نموده به قوت جنان و كمال اطمينان\r\nو الان طاب الموت\r\nگويان در مرقد سرور پيغمبران قرار گرفت و فرار ننمود و بر منصف هوشمند مخفى نيست كه اين امريست عظيم از طباع بشرى و نفوس انسانى بعيد است و بىتائيد خالق البرية در هيچ فرد انسانى متحقق نشود و اين شجاعتى است كه مقدور هيچكس نباشد بلكه اين فضيلتى است كه اعلى و اسنى از اين فضيلت در نهاد هيچ آدمى و جنى نگنجد زيرا كه اينعمل على بن ابى طالب سبب نجات سيد البرية و موجب سرور سيد ابرار و حبيب پروردگار گرديد و خطيب خوارزمى كه يكى از مشاهير اهل سنت است در كتاب مناقب آورده كه در صبيحهء شب غار جبرئيل به حضرت رسالت نازل شد بسيار خوشحال و خرم حضرت از او پرسيد كه اى جبرئيل ترا امروز بسيار شادمان مىبينم سبب اين فرح چيست جبرئيل گفت يا رسول اللَّه\r\nو كيف لا اكون كذلك و قد قرت عينى بما اكرم اللَّه به اخاك و وصيك و ابن عمك\r\nيعنى اى محمد چگونه خوشحال نباشم و حال آنكه حق تعالى برادر و پسر عم و وصى تو را اكرام عظيم نموده است پس حضرت رسالت از جبرئيل پرسيد كه بگو چه اكرام از پروردگار من در حق برادر من واقع شده و آن سر فرازى و بنده نوازى را سبب چيست و آن شرف از چه جهت على را روزى شد جبرئيل گفت كه يا رسول اللَّه\r\nبا هى اللَّه سبحانه و تعالى بعبادته البارحة ملائكته و حملة عرشه\r\nحقتعالى بعبادت شب گذشته على بن ابى طالب و آن عملى كه از او واقع شد مباهات نمود ملائكه و حملهء عرش خود را و بايشان اعلام كرد كه من چنين بندهء مطيع و فرمانبر دارم كه نقد جان خود را نثار حبيب من كرد و او را از شر اعدا رهانيد هر منصف ذو البصيرة كه اين حالت على بن ابى طالب را به خود عرض كند و انديشه كامل و تأمل تام در اين امر بجا آورد هر آينه دريابد كه اگر اينعمل على بن ابى طالب را در كفهء نهند و اعمال صالحهء خلايق را بكفه ديگر هر آينه عمل آن سرور غالب شود و راجح بود بر اعمال جميع امت زيرا كه عمل آن حضرت سبب نجات خير البشر است و موجب رستگارى آن سرور و ثعلبى در تفسير خود آورده است كه چون اينحال از على بن ابى طالب صادر شد ملائكه زمين و آسمان و جن و انس از اين حال در تعجب افتادند زيرا كه مواسات چنين از جبلهء انسانى دور و از طبيعت بشرى بعيد است و در تتمه اين روايت ذكر كرده كه بعد از وقوع اين عمل از أمير المؤمنين\r\nاوحى اللَّه سبحانه الى جبرئيل و ميكائيل انى واخيت بينكما و جعلت عمر احد كما اطول من الآخر فايكما يؤثر احدكما بالحياة فاختار كلاهما الحياة فاوحى اللَّه اليهما الا كنتما مثل على بن ابى\r\n","description":"","footnote":"","page_name":" 449 ","page_number":449},
  {"content":"\r\nطالب واخيت بينه و بين محمد نبيى فبات على فراشه يفديه بنفسه و يؤثره بالحياة اهبطا الى الارض فاحفظاه من عدوه فهبطا اليه فجلس جبرئيل عند راسه و ميكائيل عند رجليه فقال جبرئيل بخ بخ من مثلك يا بن ابى طالب يباهى اللَّه بك الملائكة\r\nيعنى حق سبحانه وحى كرد بجبرئيل و ميكائيل كه من كه آفريدگار شمايم برادرى دادم شما را به يكديگر و عمر يكى را درازتر گردانيدم از عمر ديگرى اكنون كدام از شما آن زيادتى عمر خود را به آن ديگرى مىبخشيد ايشان چون اين سخن بشنيدند گفتند هر يك از ايشان كه ما درازى عمر خود را به ديگرى ندهيم پس او سبحانه بايشان خطاب كرد كه آيا شما چرا چون على بن ابى طالب نميباشيد كه من برادرى دادم ميان او و حبيب خود صلَّى اللَّه عليه و آله و سلَّم او نقد حياة خود را نثار حبيب من كرد و در فراش او باطمينان خاطر و قوت جنان قرار گرفت پس بايد كه شما هر دو نزول كنيد به زمين و او را از دشمن محافظت كنيد پس ايشان هر دو نزول كردند جبرئيل بجانب فرق مبارك آن حضرت و ميكائيل از جانب هر دو قدم وى بمحافظت و نگهبانى او چنان كه مامور بودند قيام نمودند و جبرئيل عليه السّلام ميفرمود كه بشارت باد تو را اى پسر ابى طالب كيست مثل تو و كرا است مرتبهء تو كه حقتعالى به تو مباهات مينمايد و بملائكه مقرب خود و حملهء عرش خطاب مىكند و ميگويد كجا است اين چنين بندهء مطيع كه على بن ابى طالب است و در روايت ماثوره از ابى جعفر عليه السّلام واقع شده كه جبرئيل با أمير المؤمنين عليه السّلام گفت كه\r\nبخ بخ لك يا بن ابى طالب سبقت الملائكة المقربين\r\nخوشا حال تو اى پسر ابى طالب كه از مرتبهء ملائكه مقربين سبقت كردى و محمد بن يوسف گنجى و ابن شبع مغربى كه هر دو از اكابر اهل سنتاند نيز به صحت اين خبر اعتراف كرده‌اند و اذعان براستى و درستى اين حديث نموده چنان كه در شفاء الصدور مسطور و مذكور است و اين كمالى است كه به غير از على بن ابى طالب عليه السّلام به آن موصوف نشده و سعادتيست كه غير از او كسى به آن متسعد نگشته و نزول اين آيه در شان على بن ابى طالب وقتى بود كه سيد و سرور عالم صلَّى اللَّه عليه و آله از مكه متوجه مدينه بود - فرد المغربى -\r\n\r\nمبيت على بالفراش فضيلة\r\nكبدر له كل الكواكب تخضع\r\n\r\nو چون عبادت آن حضرت للَّه بود و جهاد او لوجه اللَّه و جان فداى سيد انام كردن لمرضات اللَّه از اينجهت حضرت رسالت بفرمود حقتعالى در شان او فرموده كه\r\nيا على انت خليفتى من بعدى و انت منى بمنزلة هارون من موسى الا انه لا نبى بعدى و انت سيد فى الدنيا و الآخرة\r\nو در حق او ايندعا فرموده كه\r\nاللهم وال من و إله و عاد من عاداه و انصر من نصره و اخذل من خذله\r\nو از ضحاك نقل است كه اين آيه دربارهء مقداد اسود و حبيب و رفقاى او نازل شد كه در جنگ رجيع در دست مكيان گرفتار شده بودند بر تفصيلى كه در آيهء سابقه سمت تحرير يافت و عكرمه گفته كه نزول آن در حق صهيب بن سنان رومى بود كه هر چه داشت در مكه بكافران داد تا اجازه هجرت بمدينه\r\n","description":"","footnote":"","page_name":" 450 ","page_number":450},
  {"content":"\r\nيافت و رضاى خدا و خوشنودى پيغمبر ( ص ) را بمال دنيا بخريد و دربارهء ابو ذر غفارى كه جميع اموال خود را واگذاشته از قريش بگريخت و به خدمت حضرت سيد عالم ( ص ) آمد و كمر خدمت كارى او را بر ميان بست و نزد بعضى ديگر در حق كسيست كه به جهت امر بمعروف و نهى از منكر مقتول گردد و قتاده بر آنست كه نزول اين در حق مهاجر و انصار است و نزد حسن عام است و شامل هر مجاهدى كه فى سبيل اللَّه جهاد كند و باجماع اهل البيت عليهم السلم و بقول اكثر عامه در شان عاليشان على بن ابى طالب عليه السّلام نزول يافته بر طرقى كه گذشت و بدانكه چون حق سبحانه و تعالى ذكر فرق ثلث نمود از بندگان در عقب آن همه را بطاعت و انقياد بر وجه تصديق و اعتقاد دعوت كرده فرمود كه * ( يا أَيُّهَا الَّذِينَ آمَنُوا ) * اى كسانى كه گرويده‌ايد به ظاهر مراد منافقانند كه اظهار ايمان ميكردند و ابطان كفر * ( ادْخُلُوا فِي السِّلْمِ ) * درآئيد در اسلام * ( كَافَّةً ) * همه بيكبار يعنى همه بدل تصديق نمائيد و به ظاهر و باطن اطاعت كنيد سلم بكسر سين و فتح آن بمعنى استسلام است و طاعت و انقياد و لهذا اطلاق آن بر صلح و اسلام هر دو مىكنند و كافة اسمى است موضوع براى جمله چه جمله كف و منع اجزا مىكند از تفرق و اين حال است از ضمير يا از سلم زيرا كه سلم مؤنث است مانند حرف كقوله ( السلم تاخذ منها ما رضيت به ) ( و الحرب يكفيك من انفاسها جرع ) و نزد ابن عباس و سدى و ضحاك خطاب باهل ايمانست نه باهل نفاق و معنى آنست كه اى كسانى كه گرويده‌ايد بدل مداومت كنيد و ثابت باشيد در آنچه داخل شده‌ايد در آن كه اسلام است كقوله يا أَيُّهَا الَّذِينَ آمَنُوا آمِنُوا و ربيع گفته كه معنى آنست كه اى اهل ايمان همه داخل شويد در جميع شرايع اسلام و فروع آن و ترك هيچكدام نكنيد و گويند خطاب بمؤمنان اهل كتابست چون عبد اللَّه سلام و اسد و اسيد كه پسران كعب بودند و مامين بن يامين كه بعد از اسلام آوردن تعظيم سبت ميكردند و ابل و البان آن را حرام ميدانستند و ميگفتند يا رسول اللَّه ( ص ) كتاب تورية هم كتاب خدايست ما را بگذار تا آن را در نماز شب بخوانيم حق سبحانه فرمود كه اى مؤمنان اهل كتاب بيكبارگى درآئيد در اسلام و به همه احكام آن بگرويد و آن را به غير آن خلط مكنيد و يا خطاب بهمهء اهل كتابست و معنى اينكه اى كسانى كه به پيغمبر خود گرويده‌ايد درآئيد در همهء شرايع خدا يعنى ايمان آريد بجميع انبيا و همهء كتب ايشان * ( وَلا تَتَّبِعُوا ) * و پيروى مكنيد * ( خُطُواتِ الشَّيْطانِ ) * گامهاى شيطان را يعنى از جهت وساوس شيطانى ابطان كفر مكنيد يا متزلزل نشويد بعد ايمان آوردن و يا به جهت تفرق و تفريق در اصول و فروع اسلام تابع شيطان مشويد و يا بر كفر و عناد خود اصرار منمائيد و همه باسلام درآئيد * ( إِنَّه لَكُمْ ) * بدرستى كه شيطان مر شما را * ( عَدُوٌّ مُبِينٌ ) * دشمنى است هويدا و ظاهر\r\n","description":"","footnote":"","page_name":" 451 ","page_number":451},
  {"content":"\r\nالعداوة كه بوساوس خود خاطر شما را متزلزل و متفرق ميسازد شعبى از جابر روايت كرده كه روزى عمر خطاب گفت يا رسول اللَّه ما از يهود سخنان نيكو ميشنويم دستورى ده تا آن را بنويسيم فرمود\r\nأ متهوكون انتم كما تهوكت اليهود و النصارى لقد جئتكم بملة بيضاء نقية و لو كان موسى حيا ما وسع له الا اتباعى\r\nيعنى متردد و متشكك مباشيد چنان كه يهودان و ترسايان تردد و شك كردند بتحقيق كه من آورده‌ام بشما ملتى نورانى و پاكيزه و اگر موسى زنده ميبود او را هيچ راهى ديگر نبود مگر پيروى من كردن * ( فَإِنْ زَلَلْتُمْ ) * پس اگر بلغزيد شما از دخول در اسلام و جاده شرع و احكام قرآن * ( مِنْ بَعْدِ ما جاءَتْكُمُ الْبَيِّناتُ ) * از پس آنكه آمد بشما آيات و حجج بينه كه شاهدند بر آنكه دين اسلام حق است و آن آيات بينه تسهيل تكليف است از اقدار و تمكين و ازاحهء علت و نصب ادلهء عقليه و بعثت انبيا و انزال كتب و گويند كه مراد به آن احكام حلال و حرام است * ( فَاعْلَمُوا أَنَّ اللَّه ) * پس بدانيد كه خداى * ( عَزِيزٌ ) * غالب است و قادر بر عقوبت مخالفان دين كه عاجز نميشود بر انتقام كشيدن از ايشان * ( حَكِيمٌ ) * محكم كار است كه انتقام نكشد الا به حق\r\nبعد از آن ذكر وعيد ديگر مىكند و ميگويد * ( هَلْ يَنْظُرُونَ ) * آيا چشم ميدارند استفهام بمعنى نفى است و لهذا بعد از آن حرف استثنا واقع شده يعنى چشم نميدارند و انتظار نميكشند اينان كه به كلى در دايرهء اسلام داخل نميشوند * ( إِلَّا أَنْ يَأْتِيَهُمُ اللَّه ) * مگر آن را كه بيايد بديشان خدا يعنى عذاب او يا امر او كقوله وْ يَأْتِيَ أَمْرُ رَبِّكَ و قوله ( فجاءهم باسنا ) يا تقدير اينست كه ( او ياتيهم اللَّه بباسه ) كه حذف هاتى به شده به جهت دلالت أَنَّ اللَّه عَزِيزٌ حَكِيمٌ به آن يعنى بيارد خداى عذاب خود را * ( فِي ظُلَلٍ ) * در سايبانها * ( مِنَ الْغَمامِ ) * از ابر سفيد رقيق چنان كه عذاب قوم شعيب كه در يَوْمِ الظُّلَّةِ بود و ظلل جمع ظلة است مانند قلة و قلل و آن هر چيزيست كه سايه اندازد و انزال عذاب از سحاب ابيض جهت آنست كه آن مظنهء رحمت است پس هر گاه كه عذاب از آن صادر شود افظع و اهول باشد زيرا كه صدور شر از جايى كه مظنه خير باشد موجب مزية اصعبية آن خواهد بود * ( وَالْمَلائِكَةُ ) * و بيايند فرشتگان چه ايشان واسطه‌اند در اتيان امر يا بيارند عذاب او را زيرا كه ايشان موكلند بر عذاب * ( وَقُضِيَ الأَمْرُ ) * و گذارده شود كار يعنى امر بهلاك ايشان تمام گردد و جزاى هر كس به او رسد و وضع ماضى در موضع مستقبل جهت\r\n","description":"","footnote":"","page_name":" 452 ","page_number":452},
  {"content":"\r\nدنو آنست و تيقن وقوع آن * ( وَإِلَى اللَّه ) * و بسوى خدا يعنى بجزاى او * ( تُرْجَعُ الأُمُورُ ) * باز گردانيده شود همه كارها يا آنكه اوامر و نواهى و احكام سلاطين و حكام كه امروز بر رعايا جارى ميكنند روز قيامت باطل شود و فرمان جز حق را نبود كه وَالأَمْرُ يَوْمَئِذٍ لِلَّه و گويند معنى آيه آنست كه تمام كرده شد كار شريعت اسلام و بيان همهء احكام آن نموده شد پس مرجع همهء كارها بسوى خداست يعنى هر چه كنند از احكام شريعت مزد يابند و به مثوبات او رسند و چون حقتعالى بيان شرايع كرد و گفت مردمان به سه فرقه‌اند كافر و منافق و مؤمن و مؤمن را وعده داد و كافران و منافقان را وعيد نمود بعد از آن بيان مىكند كه ايمان نياوردن كافران از آن نيست كه در آيات و حجج تقصيرى واقع شده بلكه از نفس بد ايشان و فعل پليد ايشان است و ميفرمايد كه * ( سَلْ ) * بپرس خطاب به آن حضرت است يا هر كه صلاحيت خطاب دارد و ميگويد كه بپرس از روى تقريع * ( بَنِي إِسْرائِيلَ ) * يهود مدينه را * ( كَمْ آتَيْناهُمْ ) * چند داده‌ايم پدران ايشان را * ( مِنْ آيَةٍ بَيِّنَةٍ ) * از نشانهء روشن يعنى معجزهء ظاهر و هويدا آيا از آيهء بينة در كتب ايشان كه شاهد بود بر حق و صواب آنچه پيغمبران بايشان آوردند بدانكه كم خبرية است يا استفهاميهء مقرره و محل آن نصب است بر مفعوليت يا مرفوع است ( بابتدائية ) بر حذف عايد از خبر و آية مميز آنست و من براى فصل حاصل كه ميفرمايد كه اى محمد ( ص ) يهود همين تو را تكذيب نكردند بلكه پيش از تو با پيغمبران خود نيز به اين طريق سلوك كردند و آيه بينه كه دليل صدق پيغمبر ايشان بود مانند انقلاب عصا بحيه و يد بيضا و فلق دريا و طعام از من و سلوى جمعى بدان گرويدند و جماعتى انكار آن كردند و جبائى گفته كه معنى آنست كه بسيار داديم ايشان را حجت واضحه كه دلالت مىكند بر صدق محمد ( ص ) * ( وَمَنْ يُبَدِّلْ ) * و هر كه تبديل دهد و بگرداند * ( نِعْمَةَ اللَّه ) * نعمت خداى را يعنى آية او را بعد از معرفت آن چه آن سبب هدايت است كه اجل نعم است و تبديل آن به اين است كه آن را سبب ضلالت و ازدياد رجس گرداند يا به آنكه تأويل آن نمايد بر وجهى كه زايغ باشد از حق و يا تحريف و تغيير صفت محمد صلَّى اللَّه عليه و آله نمايد كه در تورية است * ( مِنْ بَعْدِ ما جاءَتْه ) * از پس آنكه آمده است يعنى رسيده است به او و ممكن است او را معرفت آن و در اين تعريض است به آنكه ايشان تبديل كردند آن را از پس آنكه تعقل آن نمودند و به آن معرفت پيدا كردند و لهذا بعضى تقدير آيه را بر اينوجه كرده‌اند كه فبدلوها و من يبدل * ( فَإِنَّ اللَّه ) * پس بدرستى كه خداى تعالى * ( شَدِيدُ الْعِقابِ ) * سخت عقوبتست بر او پس او را باشد عقوبت معاقب\r\n","description":"","footnote":"","page_name":" 453 ","page_number":453},
  {"content":"\r\nگرداند به جهت آنكه مرتكب اشد جريمه\r\nشده و اما در دنيا بقحط و قتل و اجلاء و ضرب جزيه و غير آن و اما در آخرت به عذاب شديد بىمنتهى و در آيه دلالت است بر فساد قول مجبره در آنكه خداى را بر كافران نعمتى نيست زيرا كه حقتعالى حكم كرده است برايشان بتبديل نعم اللَّه هم چنان كه در موضع ديگر فرموده كه يَعْرِفُونَ نِعْمَتَ اللَّه ثُمَّ يُنْكِرُونَها از عبد اللَّه عباس مرويست كه اغنياى قريش مانند ابو جهل و هشام و ساير مشركان عرب كه متمول بودند بر درويشان صحابه مانند عمار و صهيب و بلال و عبد اللَّه مسعود و امثال ايشان استهزا و سخريه كردندى و بكثرة مال و خدم و حشم خود برايشان تنعم كردندى و تفاخر نمودندى و گفتندى كه محمد را نگريد كه ميگويد با اين گدايان كار جهان راست ميكنم و اساس عظمت اشراف عرب و بناى رسوم و عادات ايشان را درهم ميشكنم و اگر كار وى حق بودى بايستى كه سادات و اشراف اعراب و اماثل قبايل تبع وى بودندى نه ضعفا و مساكين حق سبحانه و تعالى فرمود * ( زُيِّنَ ) * آراسته گردانيده شده يعنى شيطان مزين و آراسته ساخته * ( لِلَّذِينَ كَفَرُوا ) * براى كسانى كه پوشيده‌اند دين حقرا و ناسپاسى نموده * ( الْحَياةُ الدُّنْيا ) * زندگانى دنيا را و اشراب محبت آن نموده در قلوب ايشان تا بدان فريفته ميشوند و مغرور ميگردند و از غير آن اعراض ميكنند و يا حقتعالى آن را آراسته در نظر ايشان به اين معنى كه اشياى معجبه را ايجاد فرموده و خلق شهوة در ايشان كرده و ايشان تابع شهوت نفسانيه شده بزخارف دنيويه مشغول و مغرور ميگردند و فايدهء خلق شهوت زيادتى تكليفست تا بنده كلفت بر خود نهاده از مرغوب نفس خود در گذرد و به جهت آن مشقت شديده بمثوبة جميله رسد كه\r\nحفت الجنة بالمكاره و حفت النار بالشهوات\r\nو تذكير فعل با آنكه فاعل آن مؤنث است جهة آنست كه تأنيث حيات غير حقيقيه است و يا باعتبار آنكه بمعنى عيش و بقاست و يا به جهت فصل بينهما حاصل كه ايشان بزخارف دنيويه مغرور ميشوند * ( وَيَسْخَرُونَ ) * و سخريه ميكنند و افسوس ميگيرند * ( مِنَ الَّذِينَ آمَنُوا ) * از آنكه ايمان آورده‌اند يعنى فقراى اهل ايمان يا استرذال ايشان ميكنند بر آنان كه رفض دنيا كرده‌اند و بر عقبى اقبال نموده‌اند من از براى ابتداست چه كفار قريش فقراء اصحاب را مبدء سخريه گرفته بودند و ابتدا سخريه از ايشان ميكردند * ( وَالَّذِينَ اتَّقَوْا ) * و آنان كه پرهيزكارى كردند يعنى اين درويشان و گدايان اهل ايمان * ( فَوْقَهُمْ ) * زبر ايشانند يعنى مكان ايشان بالاى موضع افسوس كنندگان باشد * ( يَوْمَ الْقِيامَةِ ) * در روز رستخيز چه مؤمنان در درجات علا باشند از فردوس برين و كافران در درك اسفل و سجن سجين و يا به اعتبار آنكه اهل ايمان\r\n","description":"","footnote":"","page_name":" 454 ","page_number":454},
  {"content":"\r\nدر كرامت باشند و ايشان در مذلت و يا مؤمنان تطاول نمايند برايشان و سخريه كنند بر ايشان هم چنان كه در دنيا بمؤمنان سخريه ميكردند كقوله إِنَّ الَّذِينَ أَجْرَمُوا كانُوا مِنَ الَّذِينَ آمَنُوا يَضْحَكُونَ الى قوله فَالْيَوْمَ الَّذِينَ آمَنُوا مِنَ الْكُفَّارِ يَضْحَكُونَ و ذكر قوله * ( وَالَّذِينَ اتَّقَوْا ) * بعد از قول * ( الَّذِينَ آمَنُوا ) * جهة آنست كه تا دلالت كند بر آنكه فقراى صحابه اهل تقوىاند و استعلاى ايشان جهت اينست * ( وَاللَّه يَرْزُقُ ) * و خداى روزى دهد در دنيا و آخرت * ( مَنْ يَشاءُ ) * هر كرا خواهد يعنى هر كه را كه حكمة و مصلحت او در آن باشد كه او را واسع الرزق گردانند * ( بِغَيْرِ حِسابٍ ) * در حالتى كه بيشماره و اندازه باشد پس توسيع رزق در دنيا يا بر سبيل استدراج است و يا بر طريق ابتلا و در آخرت به جهت مثوبات بر اعمال صالحه از مقاتل مرويست كه آيه در حق منافقان نازل شد مانند عبد اللَّه بن ابى سلول و اصحابش كه بر ضعفاى اصحاب تنعم كردند و سخريه نمودندى و گفتندى كه محمد با اين جماعت اراذل و گدا بر ما غلبه خواهد كرد و عطا گفته كه آيه در بارهء علما و رؤساء يهود فرود آمد كه بر اصحاب رسول سخريه ميكردند وقتى كه از پيغمبر صلَّى اللَّه عليه و آله شنيده بودند كه خداى تعالى ميفرمايد كه من مالهاى بنى قريظه و بنى نضير و بنى قينقاع كه از قبايل يهود بودند روزى مسلمانان خواهم كرد ابن عباس فرمود كه مراد بقوله * ( وَاللَّه يَرْزُقُ مَنْ يَشاءُ بِغَيْرِ حِسابٍ ) * اموال بنى نضير و بنى قريظه است و گفته‌اند كه مراد روزيى است كه در دنيا ببنده دهد و در آخرت حساب آن نطلبد و نزد بعضى اين روزيى مخصوص است بنعم آخرت كه بىاندازه بمؤمنان دهد و ابو القاسم طائى از امام رضا عليه التحية و الثناء روايت كرده كه آن حضرت از آباى گرام خود عليهم السلام نقل فرموده كه رسول خدا فرمود كه هر كه مؤمن و يا مؤمنهء را خوار و حقير دارد به جهت درويشى او حق سبحانه روز قيامت وى را رسوا گرداند در ميان اهل محشر و هر كه مؤمن يا مؤمنهء را بهتان كند و يا در حق او چيزى گويد كه در او نباشد حق سبحانه فرداى قيامت او را بر پشتهء از آتش بدارد تا از عهدهء آنچه گفته باشد بيرون آيد و مؤمن نزد خداى تعالى گرامىتر از فرشته مقربست و هيچ چيز نيست كه حقتعالى آن را دوستتر از مؤمن تائب يا مؤمنه تائبه داشته باشد و مؤمنان را در آسمانها چنان شناسند كه شخصى اهل و ولد خود را از ابو ذر غفارى ( رض ) مروى است روزى رسول خدا مرا گفت در مسجد نگاه كن تا چه كس است كه در چشم تو رفيعتر مينمايد گفت نگاه كردم مردى و سيم و خوش صورت ديدم كه حامهاى نيكو پوشيده گفتم هذا يا رسول اللَّه فرمود درنگر تا در اين جمع كه در چشم تو حقيرتر ميايد من نگاه كردم در ميان جمع شخصى مسكين و فقير را ديدم كه جامهء كهنه و پاره پاره پوشيده گفتم هذا يا رسول اللَّه فرمود به خدا قسم كه اين كس نزد\r\n","description":"","footnote":"","page_name":" 455 ","page_number":455},
  {"content":"\r\nحقتعالى بهتر است از عالمى كه مملو باشند از مردمانى كه مثل آن مرد باشد كه در چشم تو رفيع و بزرگ قدر نمود بعد از آن حقتعالى بيان احوال كفار مينمايد كه پيش از زمان حضرت رسالت صلَّى اللَّه عليه و آله بودند به جهت تسليهء آن حضرت پس\r\nميفرمايد كه * ( كانَ النَّاسُ ) * بودند همهء مردمان يعنى آدم و اولاد او * ( أُمَّةً واحِدَةً ) * گروهى يگانه بر يك ملت يعنى همه متفق بودند بر مذهب حق و آن زمان آدم و ادريس بود يا بعد از طوفان يا همه متفق بودند در جهالت و كفر در اول بعثت ادريس يا نوح يا ابراهيم * ( فَبَعَثَ اللَّه ) * كلام در اين تقدير است كه ( اختلفوا فبعث اللَّه ) يعنى اختلاف كردند در ميان يكدگر پس برانگيخت خدا * ( النَّبِيِّينَ ) * پيغمبران را و حذف اختلفوا به جهت دلالت فيما اختلفوا فيه است بر آن از كعب الاحبار مروى است كه حق سبحانه صد و بيست و چهار هزار پيغمبر بر خلقان مبعوث ساخته و از جملهء ايشان سيصد و سيزده مرسل بودند و آنها كه در قرآن مذكور شده‌اند بيست و هشتند و پنج اولوا العزم كه نوح است و ابراهيم و موسى و عيسى و محمد صلوات اللَّه عليهم * ( مُبَشِّرِينَ ) * در حالتى كه آن پيغمبران مژده دهندگانند اهل طاعت را به ثواب * ( وَمُنْذِرِينَ ) * و بيم كنندگانند ارباب معصيت را بعقاب * ( وَأَنْزَلَ ) * و منزل گردانيد * ( مَعَهُمُ الْكِتابَ ) * با ايشان كتابها كه احكام شرايع ايشان در آن مبين بود و توحيد كتاب جهت آنست كه اسم جنس است و مراد نه آنست كه حقتعالى با هر يك از پيغمبران كتابى فرو فرستاده كه مخصوص به او بوده زيرا كه اكثر ايشان صاحب كتاب نبودند بلكه اخذ شرايع خود از كتب متقدمه ميكردند و قوله * ( بِالْحَقِّ ) * حال است از كتاب و تقدير اينكه ملتبسا بالحق يعنى در حالتى كه آن كتابها ملتبس بودند براستى و درستى * ( لِيَحْكُمَ ) * تا حكم كند خدا بوسيلهء پيغمبران و كتابها يا آن پيغمبر مبعوث يا كتاب او حكم كند * ( بَيْنَ النَّاسِ ) * ميان مردمان * ( فِيمَا اخْتَلَفُوا فِيه ) * در چيزى يعنى در حقى كه اختلاف كردند مردمان در آن يا در چيزى كه ملتبس شده بود بر ايشان * ( وَمَا اخْتَلَفَ فِيه ) * و اختلاف نكردند در حق يا در كتاب يا در امر دين * ( إِلَّا الَّذِينَ أُوتُوه ) * مگر آنان كه داده شده بودند كتاب منزل براى ازاله خلاف يعنى امر كتاب را منعكس گردانيدند و آنچه منزل شده بود بر ايشان به جهت ازاحهء اختلاف سبب استحكام آن گردانيدند مانند يهود و نصارى كه تحريف و تبديل آن كردند * ( مِنْ بَعْدِ ما جاءَتْهُمُ الْبَيِّناتُ ) * از پس آنكه آمد بديشان معجزهاى روشن و حجتهاى هويدا * ( بَغْياً بَيْنَهُمْ ) * به جهت حسد\r\n","description":"","footnote":"","page_name":" 456 ","page_number":456},
  {"content":"\r\nكه در ميان ايشان بود يا از روى ستمكارى به جهت حرص ايشان بر دنيا * ( فَهَدَى اللَّه ) * پس راه راست نمود خدا * ( الَّذِينَ آمَنُوا ) * آنان را كه ايمان آوردند * ( لِمَا اخْتَلَفُوا فِيه ) * مر آن چيزى را كه اهل خلاف اختلاف كردند در آن * ( مِنَ الْحَقِّ ) * از امر راست و درست اين بيان مختلف فيه است يعنى حقتعالى مؤمنان را بحقى كه مختلف فيه بود راه نمود * ( بِإِذْنِه ) * بامر خود يا باراده و لطف خود يا بعلم خود و گويند اين اختلاف ايشان در امر قبله بود بكعبه كه بعضى روى بمشرق آوردند و بعضى روى به مغرب آوردند حقتعالى مؤمنانرا راه نمونى نمود بكعبه كه وسط است و يا مخالفت در افضل ايام هفته كردند يهود شنبه و نصارى يكشنبه اختيار كرد حق تعالى اين امت را بجمعه كه فاضلترين ايام است راه نمود و يا در روزه خلاف كردند بعضى بشب روزه داشتند و بعضى بروز و در ابراهيم نيز اختلاف كردند بعضى او را يهود گفتند و بعضى نصرانى حقتعالى در اين هر دو امر نيز رفع اختلاف نمود و روزه را بروز مقرر فرمود و در حق ابراهيم فرمود كه ما كانَ إِبْراهِيمُ يَهُودِيًّا وَلا نَصْرانِيًّا * ( وَاللَّه يَهْدِي ) * و خدا راه مينمايد بتوفيق خود * ( مَنْ يَشاءُ ) * هر كرا ميخواهد مراد كسانىاند كه تفكر و تدبر مينمايند در آيات داله بر امر حق * ( إِلى صِراطٍ مُسْتَقِيمٍ ) * بسوى راه راست كه مالك آن در آن هرگز گمراه نشود مراد طريق انبيا و اوليا است يا مراد طريق جنت است ابو ذر غفارى روايت كرده كه از رسول پرسيدم كه حقتعالى چند كتاب را بر پيغمبران خود فرستاده فرمود صد صحيفه بآدم عليه السّلام انزال فرمود و پنجاه بشيث و سى بنوح و ده بابراهيم و تورية بموسى و انجيل بعيسى و زبور بداود و قرآن بمحمد صلَّى اللَّه عليه و عليهم اجمعين گفتم يا رسول اللَّه در صحف ابراهيم چه نوشته فرمود همه امثال و مواعظ است و در تورية همه عبر و احكام شرع و از آن جمله اينست كه\r\n( عجبا لمن ايقن الموت كيف يفرح و عجبا لمن ايقن بالنار كيف يضحك و عجبا لمن يرى الدنيا و تقلبها كيف اطمأن اليها )\r\nو صاحب مجمع در تفسير اين آيه فرموده كه علما را اختلافست در امت واحدة از ابن عباس در احدى الروايتين و از حسن و جبائى روايت كرده‌اند كه همهء ايشان متفق بودند بر كفر و نزد غير ايشان متفق بر اسلام چنان كه گذشت و در اين نيز اختلاف كرده‌اند كه اتفاق همهء مردمان بر كفر بر قول اول در چه زمان بوده حسن گفته كه آن ما بين آدم و نوح است و بعضى ديگر گفته‌اند كه بعد از زمان نوح بوده تا زمان بعثت ابراهيم و ساير پيغمبران ديگر و جمعى ديگر بر آنند كه نزد مبعث هر پيغمبرى كافر بوده‌اند و اين غير صحيح است زيرا كه حقتعالى بسيارى از پيغمبران را مبعوث گردانيد بر مؤمنان اگر گويند چگونه جايز باشد كه همهء مردمان كافر بودند و\r\n","description":"","footnote":"","page_name":" 457 ","page_number":457},
  {"content":"\r\nحال آنكه جايز نيست كه حقتعالى تخليه ارض نمايد از حجت خود بر خلقان گوئيم ميتواند بود كه حق منحصر بوده باشد در يك كس يا در جماعت قليله كه ممكن نبوده باشد ايشان را اظهار دين به جهت خوف و تقيه و هيچ كدام اقتدا بايشان نكرده باشند به جهت غلبيه كفار و در قول ثانى نيز اختلافست كه در چه زمان بوده ابن عباس و قتاده گفته‌اند كه آن ما بين آدم و نوح بوده كه ده قرنست و بعد از آن اختلاف كرده‌اند و واقدى و كلبى گفته‌اند كه مراد اهل سفينه نوحاند در حينى كه حق سبحانه خلقان را غرق گردانيده بود و بعد از آن اختلاف نمودند و از ابى جعفر مرويست كه قبل از نوح مردمان بر فطرت اسلام بودند و متعبد به آنچه در عقول ايشان مركوز بود و مهتدى نبودند بنبوت و شريعت و بعد از آن حق سبحانه بعث پيغمبران فرمود و انزال كتب نمود و احكام شريعت را تعليم ايشان كرد بعد از آن بجهة تسلية خاطر حضرت رسالت و تشجيع اهل ايمان بر ثبات نمودن بر مخالفت اهل عناد و طغيان بيان اذيت و آزار مؤمنان امم سابقه ميفرمايد كه از كفار روزگار بايشان رسيد و ميفرمايد كه * ( أَمْ حَسِبْتُمْ ) * آيا مىپنداريد خطاب به حضرت رسالت ص است و ساير مؤمنان و ام منقطعه است و معنى همزه در آن براى انكار است يعنى مپنداريد اى مهاجرانى كه ترك خانمان كرده‌ايد و در محنت فاقه و كربت غربت گرفتار شده‌ايد و متحمل مشقت و اذيت گشته‌ايد از كفار تبه روزگار * ( أَنْ تَدْخُلُوا الْجَنَّةَ ) * آنكه درآئيد ببهشت * ( وَلَمَّا يَأْتِكُمْ ) * و حال آنكه نيامده بشما * ( مَثَلُ الَّذِينَ خَلَوْا مِنْ قَبْلِكُمْ ) * حال آن كسانى كه پيش از شما گذشته‌اند كه از غاية شدة آن مثل مردمان گشته‌اند يعنى مانند آن محنت و اذيت نكشيده‌ايد و مثل آن مشقت و بلية نچشيده‌ايد مراد بلاياى پيغمبران و صديقان است و متابعان ايشان اصل ( لما يأتكم لم ياتكم ) است كه ما بر آن زياد شده و در آن معنى توقع است و لهذا قد را در مقابل آن گردانيده‌اند و محصل آيه آنست كه مپنداريد كه رايگان ببهشت رويد بىآن كه بشما رسيده باشد اذيت و آزارى كه پيش از اين دوستان خدا از دست كفار كشيدند و قوله * ( مَسَّتْهُمُ الْبَأْساءُ ) * استينافست از براى بيان آزار اهل توحيد از امم سابقه يعنى رسيد بايشان سختى و ناكامى در دنيا * ( وَالضَّرَّاءُ ) * و بيمارى و شكستگى و گرسنگى در آثار آمده كه در ميان مكه و طايف هفتاد پيغمبر را يافتند كه سبب فوت ايشان گرسنگى بوده و در حديث آمده كه سختترين بلاها متوجه انبيا است و نكته\r\nما اوذى نبى مثل ما اوذيت\r\nمؤيد اين قول است و گويند بأساء نقيض نعماء است و ضراء نقيض سراء و يا بأساء قتل است و ضراء فقر حاصل كه انبياء و ساير مؤمنان بمحنة\r\n","description":"","footnote":"","page_name":" 458 ","page_number":458},
  {"content":"\r\nو شدة گذرانيده‌اند * ( وَزُلْزِلُوا ) * و مضطرب و متزلزل گشتند و از جاى خود برانگيخته شدند از بسيارى بلاها كه بديشان رسيد * ( حَتَّى يَقُولَ الرَّسُولُ ) * تا آنكه مىگفت پيغمبر ايشان * ( وَالَّذِينَ آمَنُوا ) * و آنان كه ايمان آورده بودند * ( مَعَه ) * با او يعنى از غايت شدة و محنة و تناهى بلية و مصيبت ايشان و استطالة مدة آن بر وجهى كه حبال صبر ايشان منقطع گشته متفق الكلمه ميشدند و ميگفتند از روى استبطاء نصرت كه * ( مَتى نَصْرُ اللَّه ) * كى باشد يارى دادن خدا ما را و ظفر دادن بر خصمان يعنى چون طاقت ايشان طاق شده بر وجهى كه تحمل زيادهء بر آن فوق طاقت ايشان بوده اين كلمات از ايشان صادر ميشده و حق سبحانه به جهت اسعاف مطلوب ايشان كه نصر عاجل است در جواب فرموده * ( أَلا إِنَّ نَصْرَ اللَّه قَرِيبٌ ) * بدانيد كه بتحقيق نصرت دادن خدا مؤمنان را نزديك است در اين اشارت است به آنكه وصول برحمت عظيمه حقتعالى در عقبى و فوز بكرامت و تقرب نزد او برفض هوا و لذات است و مكابدت شدايد و رياضات كما قال عليه السّلام\r\nحفت الجنة بالمكاره و حفت النار بالشهوات\r\nاز قتاده و سدى روايتست كه اين آيه در غزاى خندق نازل شد وقتى كه مسلمانان را از آن خوف عظيم و مشقت بسيار و بلية بيشمار رسيده بود چنان كه او سبحانه از آن خبر ميدهد كه وَإِذْ زاغَتِ الأَبْصارُ وَبَلَغَتِ الْقُلُوبُ الْحَناجِرَ و گفته‌اند كه نزول آن در واقعه احد است كه شكست بر مسلمانان واقع شد و بعضى كشته گشتند و عبد اللَّه بن ابى سلول اصحاب رسول را گفت شما خويشتن را در مهلكه انداختيد و جان خود را بشمشير در باختيد اگر محمد رسول خدا بودى ايشان را بر او ظفر ندادى و امة او را از اسر و قتل صيانت و محافظت نمودى حق سبحانه به جهت تسليهء ايشان اين آيه نازل ساخت و گفت بلا متوجه ارباب و لا است و جفا لازم اصحاب اجتبا محب ما تا در باديهء عنا پاى طلب او بخار و خاشاك مجروح نگردد بكعبه وصال ما نرسد و دوست حقيقى ما تا بميدان ابتلا سر را فداى خنجر رضا و تسليم نكند در دار الضرب عنايت ما سرخ روى بيرون نيايد كاشفى در روضه آورده كه وهب بن منبه نقل كرده كه در كتاب بعضى از حواريان خوانده‌ام كه اى فرزند آدم چون خدا در بلا بر تو بگشايد شادمان شو چه اين راه انبيا و رسل است و چون راه نعمت و آسانى بر تو گشوده شود غمگين شو كه با تو خلاف آن كرده كه با انبيا و رسل خود بجاى آورده و در خبر آمده كه عيسى على نبينا و عليه السّلام وزيرى داشت كه در جميع امور معاون و ظهير او بود و در كمال علم و عبادت و زهادت اتفاقا روزى در باديهء شير او را بدريد عيسى عليه السّلام مناجات كرد كه بار خدايا اين مرد وزير و معاون من بود و منقاد و مطيع من و تو پس حكمت در اين چه بود كه شير را بر او مسلط كردى تا او را هلاك كرد خطاب آمد كه خواستم\r\n","description":"","footnote":"","page_name":" 459 ","page_number":459},
  {"content":"\r\nتا او را منزلتى و قدرى باشد در درگاه من و عمل او وى را به آن منزلت نميرساند پس وى را به اين بليه مبتلا كردم تا او را به آن منزلت و پايه رسانم از اينجا معلوم مىشود كه بليه عين عطيه و مكرمت است و نقمت محض نعمت و راحت و در حديث آمده كه\r\nان لاهل البلايا في الدنيا لدرجات فى الآخرة ما تنال بالاعمال حتى ان الرجل ليتمنى ان جسده فى الدنيا قرض بالمقاريض مما يرى من حسن ثواب اللَّه لاهل البلاء من الموحدين\r\nيعنى مر اهل محنت و اصحاب مشقت و مصيبت را درجاتى است عاليه و مراتبى است غاليه در عقبى كه بكثرت نماز و روزه و ساير طاعات ديگر به آن نتوان رسيد حتى كه بندهء مؤمن چون در آخرت منازل رفيعهء اهل بلا را كه از اهل ايمان باشند مشاهده كند آرزو داشته باشد كه كاش بدن او را در دنيا بمقراض ذره ذره كردندى تا به آن درجات عاليه مستسعد گشتى پس از اين كلام ميمنت انجام معلوم مىشود كه منزلهاى رفيعه و منصبهاى منيعه و درجهاى بلند و مرتبه هاى ارجمند نامزد بلاكشان باديهء محنت و نامرادان زاويهء مشقت كرده‌اند و نعم ما قيل\r\n\r\nهر بلائى را عطائى با ويست\r\nهر كدورت را صفايى در پى است\r\n\r\n\r\nزير هر رنجى است گنجى معتبر\r\nخار ديدى چشم بگشا گل نگر\r\n\r\nو نه عبث است كه شرارهء آتش محنت در خانهاى انبيا انداخته‌اند و هر كدام كه جاه و مرتبه و رفعت منزلت او بيشتر بوده بلا و محنت و مصيبت او افزونتر بوده و هر كه قرب او بدرگاه إله بيشتر است بلا و مشقت او را زياده حوالت كرده‌اند و بتاب شعلهء حسرت جگر صديقان را خون ساخته‌اند پس مرد راه و عارف درگاه إله و جويندهء قرب اين درگاه آنست كه هر كجا متاع خوارى بيند بخريدارى برخيزد و هر جا طپانچه بلا پيدا شود رخسارهء رضا پيش دارد و هر كجا خنجر محنت از نيام رياضت بركشند جان را باستقبال آن فرستد چه آن مثمر روح و راحت و منتج ابتهاج و مسرتست و در روح الارواح آورده كه عزيزى بعيادت درويشى رفت او را ديد كه بانواع بلا مبتلا و باصناف محن ممتحن بر سبيل تسليه وى گفت اى درويش در دعواى دوستى صادق نيست هر كه بر بلاى دوست صبر نكند درويش گفت غلط كردهء در محبت صادق نيست هر كه در بلاى دوست لذت نيابد آرى محب صادق آنست كه اگر هزار بلاى گوناگون به دو متوجه شود هر زمان شور محبتش زياده گردد آورده‌اند كه عمرو بن جموح بسيار پير شده بود و مال بسيار داشت خواست كه او را بر وجهى صدقه كند كه موجب خشنودى حقتعالى شود و مثمر وصول او باشد بمنهج ابتهاج سرمدى و سرور ابدى در عقبى از حضرت رسالت صلَّى اللَّه عليه و آله پرسيد كه يا رسول اللَّه چه چيز را انفاق كنم تا منتج رضاى الهى و سبب بهجة نامتناهى باشد آيه آمد كه * ( يَسْئَلُونَكَ ما ذا يُنْفِقُونَ ) * مىپرسند تو را كه چه چيز نفقه كنند در راه خدا * ( قُلْ ) * بگو اى محمد در جواب ايشان كه * ( ما أَنْفَقْتُمْ ) * آنچه انفاق مىكنيد و اخراج مينمائيد * ( مِنْ خَيْرٍ ) * از مال * ( فَلِلْوالِدَيْنِ ) *\r\n","description":"","footnote":"","page_name":" 460 ","page_number":460},
  {"content":"\r\nپس از براى پدر و مادر است مراد از خير مال منتفع به است چه اگر نفعى بر آن مترتب نشود آن را خير نميگويند سؤال از وجه نفقه بود و جواب در بيان مصرف آمد زيرا كه اهتمام در آن بيشتر است چه وقتى نفقه معتد به باشد كه در محل خود واقع شود و ديگر آنكه طلب بيان مصرف در سؤال عمرو بود و اگر چه در آيه مذكور نشده و اقتصار فرموده در ذكر بر وجه انفاق بر آن چيزى كه * ( ما أَنْفَقْتُمْ مِنْ خَيْرٍ ) * متضمن آنست و از جمله مصارف اهم آنست كه انفاق مال كنيد براى والدين * ( وَالأَقْرَبِينَ ) * و براى خويشان نزديكتر * ( وَالْيَتامى ) * و براى بىپدران خوردسال كه قادر نباشند بر اكتساب نفقات * ( وَالْمَساكِينِ ) * و براى درويشان كه چاره معيشة خود ندانند * ( وَابْنِ السَّبِيلِ ) * و راه گذريان يعنى مسافران و مهمانان * ( وَما تَفْعَلُوا ) * و آنچه ميكنيد * ( مِنْ خَيْرٍ ) * از عمل صالح يا آنچه نفقه ميكنيد از مال منتفع به با هر كس كه باشد * ( فَإِنَّ اللَّه ) * پس بدرستى كه خداى تعالى * ( بِه ) * بكنه آن چيزى كه كرده‌ايد * ( عَلِيمٌ ) * داناست و بر آن ثواب خواهد داد بر طريق توفيه آية دلالت نميكند بر چيزى كه فرض زكات منافى آن باشد تا به آن منسوخ شده باشد از عبد اللَّه مسعود مرويست كه حضرت رسالت ( ص ) فرموده كه\r\nاليد العليا خير من اليد السفلى و ابدا به من تعول امك و اباك و اختك و اخاك فادناك\r\nيعنى دست زبرين بهتر است از دست زيرين و در انفاق به عيال خود ابتدا كن بمادر خود و به پدر خود و خواهر خود و برادر خود و هر كسى را كه نزديكتر باشد به تو در خويشى بعد از آن فرمود صدقه بدرويش اجنبى يك صدقه است و بر خويشان دو صدقه يكى بازاى صدقه و ديگرى به جهت صلهء رحم و چون صدقه باقرب قربا قرب قربانست و افضل آن كه والديناند از اينجهت حقتعالى ابتدا بايشان كرد و بعد از آن بخويشان ديگر و از پيغمبر ( ص ) مرويست كه\r\nلا صدقة و ذو رحم محتاج\r\nو در كنز العرفان آورده كه چون در اصول مقرر شده كه خصوص سبب مخصص عام نميشود پس حكم اين آيه مختص به عمر او جموح نباشد بلكه على العموم باشد و اين آيه بآيهء زكات منسوخ نشده هم چنان كه سدى گفته زيرا كه مانعى نيست اجراى حكم آن با وجود حكم زكات چه جايز است حمل آن بر نفقه واجبه و مندوبه بر والدين پس آيه شامل نفقه واجبه باشد بر ايشان اعم از آنكه از زكات باشد گاهى كه از سهم غير فقرا بود زيرا كه سهم فقرا بواجب النفقه خود نميتوان داد بلا خلاف بلكه از سهام ديگر ميتوان داد مانند سهم غرما و ابن سبيل و عامل و غير آن و يا از نذور و يا غير جهت انفاق مأكول و ملبوس بر ايشان با صفة فقر بر قدر احتياج و شامل نفقه مندوبه مانند اعطاى تصدقات مندوبه زياده بر قدر حاجت ايشان اعم از آنكه آن اعطا به جهت آن باشد كه در تحصيل علوم دينيه كوشند و يا صرف نمايند در فعل عبادتى مانند حج سنتى و زيارات ائمه ع\r\n","description":"","footnote":"","page_name":" 461 ","page_number":461},
  {"content":"\r\nو يا مئونت زواج كنند اگر قصد تروج داشته باشند زيرا كه ولد را واجب نيست اعفاف والدين و واجب نيست بر او اعطاى مئونت عيال ايشان بلكه سنتست پس انفاق صدقه واجبه و مندوبه در تحت آيه مندرج است اعم از آنكه از مندوبات صدقات باشد و يا واجبات نفقات و يا صله ارحام و يا غير آن و در آيه اشاره است به استحباب تخصيص قرابة و بعد از آن فرموده كه در اينمقام سؤالى ايراد كرده‌اند و آن اينست كه سؤال از ما ينفق است و جواب بمنفق عليهم پس مطابق يكديگر نباشد و جواب از اين آنست كه آن از باب مغالطه است يعنى حمل كلام سائل بر غير مطلوب او به جهت تنبه بر آنكه اين اولى است به او يا آنكه سؤال ايشان از مطلق انفاق نبود بلكه از انفاق مالى بود كه نافع باشد در آخرت و نافع فضل مسئول عنه است پس جواب واقع شده بملزوم فضل كه آن انفاق است بر جماعت مذكوره و اين وجه اوليست از وجه اول و در مجمع آورده كه مراد بوالدين ابست و ام و جد و جده هر چند كه بالا روند و مراد باقربين اقارب معطىاند و يتامى كسانيند كه پدر نداشته باشند با حالت صغر و مساكين فقرا و ابن سبيل منقطع به و نزد حسن مراد نفقه تطوع است بر كسى كه زكات به او نتوان داد و زكاتست مر كسى را كه اخذ زكات او را جايز باشد پس آيه عام است در زكات مفروضه و تطوع و علما متفقند به آنكه جايز نيست دفع زكات باب وام و جد و جده و اولاد اما نفقهء والدين باجماع بر ولد واجبست گاهى كه فقير باشند و ذو رحم ديگر واجب النفقه نميشود نزد ما و نزد شافعى و پيش حنفى واجبست و تفصيل اين مبحث در كتب مبسوطه فقه مسطور است و وجه اتصال اين آيه بما قبل آنست كه آية اولى متضمن امر است بصبر بر جهاد در راه خدا و در اين آيه بيان وجه نفقه است در راه او و بعد از آن بيان مينمايد كه جهاد مصلحت دنيا و آخرت كسيست كه به آن مأمور شده و ميفرمايد كه * ( كُتِبَ عَلَيْكُمُ الْقِتالُ ) * نوشته شد يعنى فرض گشت بر شما كارزار كردن با دشمنان دين * ( وَهُوَ ) * و حال آنكه قتال * ( كُرْه لَكُمْ ) * كراهت داشتن است يعنى مكروه است مر طباع شما را و شاق است بر نفس شما مراد كراهت امر خدا نيست در جهاد بلكه مقصود آنست كه مقتضاى طبع بشرى آنست كه تلف مال و هلاك نفس را كاره مىباشد و كره بضم و فتح مصدر است كه به جهت مبالغه منعوت به واقع شده و يا فعلى است بمعنى مفعول مانند خبر * ( وَعَسى أَنْ تَكْرَهُوا شَيْئاً ) * و شايد كه مكروه داريد چيزى را بنفرت طبيعت خود * ( وَهُوَ ) * و حال آنكه آن چيز * ( خَيْرٌ لَكُمْ ) * نيكو باشد مر شما را يعنى جميع آنچه به آن مكلفيد طبع كاره آن است و حال آنكه مناط صلاح شما و سبب فلاح شما است و غزو از جمله اينست چه شما مكروه ميشمريد و حال آنكه خير شما در آنست هم بحسب دنيا از ظفر و غنيمت و قهر بر اعدا و اعزاز دين و هم در آخرت بحسب رتبهء شهادت و نعيم مخلد و درجات عليين\r\nدر خلد\r\n","description":"","footnote":"","page_name":" 462 ","page_number":462},
  {"content":"\r\nبرين * ( وَعَسى أَنْ تُحِبُّوا شَيْئاً ) * و شايد آنكه دوست داريد چيزى را از روى كسالت طبع و جبلة يعنى جميع آن چيزى را كه از آن منهى ميشويد چه نفس او را دوست دارد و در آرزوى آن است * ( وَهُوَ شَرٌّ لَكُمْ ) * و حال آنكه آن بد است مر شما را يعنى مقتضى است به هلاكت وردى و از جملهء آن تخلف است از جهاد كه در دنيا موجب تحمل ذلتست و غلبهء اعدا و در آخرت حرمان از ثواب غزو و درجهء شهداء و موجب عذاب اليم و عقاب عظيم و ذكر عسى جهت آنست كه نفس چون مرتاض مىشود اين امر بر او منعكس مىگردد يعنى كاره مكروهات نميشود * ( وَاللَّه يَعْلَمُ ) * و خدا ميداند آنچه خير شما در آنست * ( وَأَنْتُمْ لا تَعْلَمُونَ ) * و شما نمىدانيد آن را و در اين دليل است بر آنكه احكام شرع تابع مصالح راجحه است و اگر چه مكلف عالم بمصالح آن نباشد صاحب كنز العرفان در تفسير اين آيه گفته كه كره بضم كاف و فنح آن مصدر است بمعنى مكروه مانند لفظ بمعنى ملفوظ نه مانند خبر بمعنى مخبور زيرا كه خبر بضم خا اسم است نه مصدر و مصدر آن بفتح خا است و كراهت قتل جهت آنست كه بر خلاف طبعست و لهذا فاعل آن مستحق ثواب مىشود و حديث\r\nحفت الجنة بالمكاره\r\nدال است بر اين و شبههء نيست كه نسبت شارع بمكلف مانند نسبت طبيب است به مريض هم چنان كه طبيب آنچه به مريض امر مىكند مكروه طبيعت او است و آنچه او را از آن نهى مىكند محبوب او همچنين است حال شارع نسبت بنفس مكلف و لهذا تعليل آن فرموده بقوله * ( وَاللَّه يَعْلَمُ وَأَنْتُمْ لا تَعْلَمُونَ ) * و چون اين معلوم گشت پس بدانكه در اين آيه چند حكم است اول قتال واجب على الكفايتست به جهت آنكه اصل برائة ذمه است از وجوب آن على الاعيان و به جهت اجماع صحابه و غيرهم و به جهت انتفاى مسبب نزد انتفاى سبب در نزد بعضى واجب على الاعيان است\r\nلقوله ( ص ) من مات و لم يغزو لم يحدث نفسه بغزو مات على شعبة من نفاق\r\nو اين حديث دلالت بر مطلوب ايشان نميكند دوم آنكه واجب على الكفايه گاه است كه واجب على الاعيان مىشود بحسب احوال مقتضيه آن و اين با بقصور كسانى است كه قائم بقتالند از كفايت و يا بتعين صاحب الامر يا غير آن سيم آنكه بعضى بر آنند كه وجوب قتال مختص است بصحابه جهت توجه خطاب بايشان و اين باطلست به جهت عموم قوله تعالى يا أَيُّهَا الَّذِينَ آمَنُوا الى قوله وَجاهَدُوا و\r\nلقوله ( ص ) حكمى على الواحد كحكمى على الجماعة\r\nو به جهت اجماع ( چهارم ) آنكه خيرات در جهاد ظاهر است اما در عاجل غنيمت است و لذة ظفر و عزت و غلبه و اما در آخرة ثوابست و فوز بمنازل شهدا و در ترك اين اضداد آنست كه فقر است و ذل و خذلان و عقاب و دركات اشقيا و در تفسير شيخ ابو الفتوح مذكور است كه از ابن عباس منقول است كه گفت روزى رديف رسول خدا بودم مرا گفت يا بن عباس\r\nارض عن اللَّه بما قدر و ان كان على خلاف\r\n","description":"","footnote":"","page_name":" 463 ","page_number":463},
  {"content":"\r\nهواك\r\nراضى باش از خدا به آنچه بر تو قضا كرده و اگر چه خلاف هواى تو بود كه اين معنى را حق سبحانه در كتاب خود ذكر فرموده گفتيم كجاست يا رسول اللَّه صلَّى اللَّه عليه و آله فرمود كه * ( عَسى أَنْ تَكْرَهُوا شَيْئاً وَهُوَ خَيْرٌ لَكُمْ ) * انس مالك از پيغمبر صلَّى اللَّه عليه و آله روايت كرده كه\r\nثلث من اصل الايمان الكف عمن قال لا إله الا اللَّه فلا تكفره بذنب و لا تخرجه من الاسلام و الجهاد ماض منذ بعثنى اللَّه الى ان يقاتل آخر من امتى الدجال لا يبطله جور و لا عدل و الايمان بالاقدار\r\nيعنى سه چيزند كه اصل ايمانند يكى باز ايستادن از ايذاى كسى كه گويندهء لا إِله إِلَّا اللَّه باشد پس به جهت ذنبى كه از او صادر شود او را كافر مگوى و به عمل بدى كه كند از اسلامش بيرون مكن دوم حكم جهاد جاريست از آن گاه كه حق سبحانه مرا برسالت مبعوث گردانيد تا به آخر الزمان كه آخر امت من با دجال كارزار كنند هرگز جور و عدل جهاد را باطل نسازد سيم ايمان داشتن به قضا و قدر و به آن راضى شدن كه ( الرضا بقضاء اللَّه باب اللَّه الاعظم ) آورده‌اند كه رسول در جمادى الآخر قبل از واقعهء بدر به دو ماه پسر عمهء خود را عبد اللَّه بن حجش بر هشت مرد از مهاجر امير كرد و از جمله ايشان عامر بن ربيعه و واقد بن عبد اللَّه و سعد وقاص و عتبة بن غزوان و عكاشه بودند و نامهء نوشت و به او داد و گفت\r\nسر على اسم اللَّه\r\nبرو بر نام خدا و اين نامه را مگشا تا آنكه در راه مكه دو منزل از مدينه جدا شوى پس سر او را بگشاى و آنچه در آن نوشته عمل كن و اگر بعضى از اصحاب تو آنجا از آمدن كراهت داشته باشند ايشان را اكراه مكن عبد اللَّه نامه را بستد و چون دو منزل قطع مسافت نمود سر نامه را باز گشود در آنجا نوشته بود كه بسم اللَّه الرحمن الرحيم اما بعد اى عبد اللَّه بايد كه با اصحاب خود ببطن نخله روى و آنجا فرود آيى و راه كاروان قريش نگاهدارى و ايشان را قتل و اسر كرده غنيمت ايشان را بمدينه آرى چون نامه مطالعه كرد گفت سمعا و طاعة اصحاب خود را از اين قضيه واقف گردانيد و گفت شما را بر آمدن اكراه نميكنم هر كه از شما آرزوى شهادت يا غنيمت دارد موافقت من نمايد و هر كه از آن كاره باشد باز گردد ايشان گفتند ما سميع و مطيع امر خدا و رسول اوئيم پس متوجه آن صوب شدند و در اثناى راه سعد وقاص و عتبة بن غزوان را شتر گمشد دستورى خواستند تا بطلب شتر روند ايشان را رخصت داد پس با شش كس ديگر ببطن نخله آمد كه ميان مكه و طايف است و در آنجا فرود آمد نگاه كرد ديد كاروان قريش از طايف مىآمدند و مويز و اديم داشتند و عمرو بن خضرمى و حكم بن كيسان و عثمان بن عبد اللَّه بن مغيره و نوفل بن عبد اللَّه در ميان ايشان بودند چون اصحاب رسول را بديدند بترسيدند عبد اللَّه بن جحش به اصحاب خود گفت كه كاروان از شما ترسان شده‌اند يكى را بنشانيد و سرش را بتراشيد تا تصور ايشان اين باشد كه شما معتمريد و ايمن شوند عكاشه را بنشاندند و سرش را بتراشيدند چون كاروان آن را بديدند گفتند ايشان عمره آورده‌اند و زائران بيت اللَّه‌اند از ايشان مترسيد و چون امن شدند واقد بن عبد اللَّه در\r\n","description":"","footnote":"","page_name":" 464 ","page_number":464},
  {"content":"\r\nدر جايى پنهان شده تيرى بر عمرو خضرمى انداخت و او را بكشت و اول كشته از مشركان كه در اسلام كشته شد او بود و حكم و عثمان را اسير كردند و اولين اسير در اسلام ايشان بودند و نوفل از دست ايشان بجست و اتفاقا آن روز غرهء رجب بود و مظنهء ايشان آن بود كه سلخ جمادى الآخر باشد و چون نماز شام آن روز هلال رجب به نظر ايشان درآمد و بلندى درجهء آن را بديدند ظن ايشان مزيت رجحان پيدا كرد كه آن روز سلخ جمادى الآخر نبوده القصه كاروان را براندند و بمدينه آمدند قريش گفتند كه محمد استحلال ماه حرام كرد و اهل اسلام را تعيير و سرزنش ميكردند كه صاحب شما ماه حرام را حلال گردانيد و به خون ريختن و فتنه انگيختن در ماه حرام فتوى داد اين خبر برسول صلَّى اللَّه عليه و آله رسيد عبد اللَّه جحش را گفت نه من تو را فرموده بودم كه در ماه حرام قتال مكن و كس را مكش و كاروان را اسير مكن عبد اللَّه گفت يا رسول اللَّه مظنه ما آن بود كه آن روز سلخ جمادى الآخر مىباشد و بعد از قتل و اسر ظن ما غالب شد به آنكه غره رجب بوده پس آن حضرت اسيران و غنيمت را رد كرد و در آن تصرف نفرمود و اصحاب سريه نيز از اين صورت نادم گشته بر سبيل تضرع نزد رسول آمدند و گفتند يا رسول اللَّه ( ما نبرح حتى ينزل توبتنا ) از اينجا نميرويم تا حق سبحانه انزال آيتى كند كه مشعر باشد بر قبول توبه ما و در اثناى اينحال اكابر قريش كتابتى نزد پيغمبر فرستادند و بر سبيل تشنيع و تبكيت سؤال كردند از قتل در اشهر حرم حق سبحانه اين آيه فرستاد كه * ( يَسْئَلُونَكَ ) * ميپرسند تو را * ( عَنِ الشَّهْرِ الْحَرامِ ) * از ماه حرام * ( قِتالٍ فِيه ) * مقاتله كردن در آن اين بدل اشتمال است از قول او * ( الشَّهْرِ الْحَرامِ ) * گويند كه سائلان اهل اسلام بودند كد به جهت تالم از چيزى كه در ميان ايشان واقع شده بود استفتا كردند از قتال در اشهر حرم حق سبحانه فرمود كه اى محمد ص * ( قُلْ قِتالٌ فِيه كَبِيرٌ ) * بگو كه جنگ و كارزار در ماه حرام گناه بزرگ است در انوار گفته كه هنوز در آن وقت قتال در ماه حرام حرام بود و آخر حرمت آن بآيت السيف منسوخ گشت اعنى قوله فَاقْتُلُوا الْمُشْرِكِينَ حَيْثُ وَجَدْتُمُوهُمْ و\r\nاين نسخ خاص بعام است و نزد عطا منسوخ نيست و اولى منع دلالت آيت است بر حرمت قتل در اشهر حرم مطلقا چه قتال فيه نكره است در حيز مثبت پس على العموم نباشد و اجماع اماميه نيز بر آنست كه تحريم آن منسوخ نشده و تحقيق آن نقل از كلام صاحب كنز العرفان معلوم خواهد شد و قوله * ( وَصَدٌّ ) * عطفست بر قتال يعنى بگو كه بازداشتن مردمان * ( عَنْ سَبِيلِ اللَّه ) * از راه خدا كه اسلام است و آن چيزى كه موصل عبد است به خدا از طاعات * ( وَكُفْرٌ بِه ) * و ناگرويدن به خدا * ( وَالْمَسْجِدِ الْحَرامِ ) * و باز داشتن مردمان از مسجد الحرام اين سخن بر تقدير مضاف است اى ( وصد المسجد الحرام ) كقول ابن داود ( اكل امرء تحسبين امرء و نار توقد في\r\n","description":"","footnote":"","page_name":" 465 ","page_number":465},
  {"content":"\r\nالليل نارا ) و مستحسن نيست عطف آن بر سبيل اللَّه زيرا كه عطف قوله و كفر بر و صد مانع آن است چه معهود نيست كه شيء را عطف كنند بر موصول و بعد از آن شيء ديگر را بعد از او عطف كنند بر صلهء او و اما صاحب كشاف تجويز اين كرده حيث قال ( المسجد الحرام عطف على سبيل اللَّه ) و نيز عطف بر ( هاء ) به متصور نيست زيرا كه عطف بر ضمير مجرور بى اعادهء جار جايز نيست ( و إخراج أهله ) و بيرون كردن اهل مسجد كه پيغمبر است و اصحاب او * ( مِنْه ) * از مسجد مراد مكه است كه بر مسجد مشتمل است * ( أَكْبَرُ عِنْدَ اللَّه ) * خبر امور اربعه مذكوره است يعنى اين چهار چيز كه مذكور شد بزرگتر است نزد خدا از قتل خضرمى و اسر ديگران پس آن چه از سرية واقع شده بر سبيل خطا بوده و از روى ظن اينكه آن روز سلخ جمادى الآخر بوده نه آنكه به اعتقاد غره رجب قتل و اسر و سبى شده باشد و به جهت اين حق تعالى از اين عفو فرمود و مؤاخذ نساخت ايشان را بر تقصيرى كه از ايشان واقع شده در باب تجسس و تحقيق آنكه آن روز از ماه حرام بود يا نه حاصل كه اكبر خبر اشياء اربعه معدوده است كه از كباير قريش است و زبدهء معنى آنكه اين چهار كبيره كه صد است در اسلام و كفر و منع مردمان از مسجد الحرام و اخراج اهل آن از آن كه از قريش صادر شده بزرگتر است نزد خدا از قتل بخطا كه از سريه صدور يافته و در اكبر واحد و جمع و مذكر و مؤنث مساويست * ( وَالْفِتْنَةُ ) * و شرك به خدا يا آن چه كفار قريش مرتكب آن ميشوند از اخراج و اشراك * ( أَكْبَرُ مِنَ الْقَتْلِ ) * بزرگتر است از قتل خضرمى كه از سريه بخطا واقع شده نه بعمد و افظع و اشنع از آن * ( وَلا يَزالُونَ ) * و هميشه باشند مشركان كه بتعصب و عناد * ( يُقاتِلُونَكُمْ ) * كارزار كنند با شما اى مؤمنان * ( حَتَّى يَرُدُّوكُمْ ) * تا شما را باز گردانند * ( عَنْ دِينِكُمْ ) * از دين شما كه اسلام است اين اخبار است از دوام عداوت كفار به مؤمنان و عدم انفكاك ايشان از آن تا آنكه اهل ايمان را از دين اسلام باز دارند * ( حَتَّى ) * از براى تعليل است بقرينه جمله شرطيه كه بعد از او واقع شده كقولك ( اعبد اللَّه حتى ادخل الجنة ) يعنى هميشه مقاتله كنند با مؤمنان تا آنكه ارتداد ايشان نمايند از ايمان * ( إِنِ اسْتَطاعُوا ) * اگر بتوانند و قادر باشند بر آن ذكران شرطيه به جهت استبعاد استطاعة مؤمنان است و ايذان به آنكه كفار اهل اسلام را رد نتوانند كرد از دين اسلام پس به جهت مبالغه اكتفاء باستبعاد نكرده تهديد اهل اسلام مىكند از ارتداد و ميفرمايد كه * ( وَمَنْ يَرْتَدِدْ مِنْكُمْ ) * و هر كه برگردد از شما * ( عَنْ دِينِه ) * از دين خود مرتد شود * ( فَيَمُتْ ) * پس\r\n","description":"","footnote":"","page_name":" 466 ","page_number":466},
  {"content":"\r\nبميرد * ( وَهُوَ كافِرٌ ) * و حال آنكه كافر باشد يعنى بر رده باقى باشد تا بميرد * ( فَأُولئِكَ ) * پس آن گروه مرتد * ( حَبِطَتْ أَعْمالُهُمْ ) * باطل باشد عملهاى نافع ايشان يعنى ثوابى بر آن مترتب نشود * ( فِي الدُّنْيا ) * در اين سرا بجهة بطلان آنچه تخيل نموده باشند و فوات فوايد دنيويه كه بر اسلام مترتب مىشود چه ايشان را امان نماند و استحقاق مال و زن و ميراث از ايشان مسلوب گردد * ( وَالآخِرَةِ ) * و نه در آن سراى به جهت آنكه مستحق ثواب نباشند * ( وَأُولئِكَ ) * و آن گروه * ( أَصْحابُ النَّارِ ) * ملازمان دوزخاند * ( هُمْ فِيها خالِدُونَ ) * ايشانند كه در آتش جاويد باشندگانند مانند ساير كفره و مراد از احباط و ابطال آن وقوع آنست بر خلاف\r\nوجهى كه فاعل آن بر آن مستحق ثواب شود نه اينكه ايشان مستحق ثواب شده باشند بر آن اعمال و حق سبحانه حبط آن كند زيرا كه دليل قائم شده بر آن كه احباط بر اين وجه جايز نيست و چون كه ارتداد فرع قصور و فتور اعتقاد است در ازمنهء ماضويه و عدم رسوخ ايمان در آنكه مستلزم نفاق است پس اعمال صادره از شخصى چنين موجب استحقاق ثواب نباشد چه ترتب ثواب بر اعمال صالحه متفرع است بر صحت اعتقاد و رسوخ آن و گويند كه حبط عمل اهل ارتداد بر اينوجه است كه حق سبحانه بعد از ارتداد بندگان را بر سر ايشان كه نفاق است مطلع گرداند تا آنچه بر آن مدح كرده باشند قبل از ظهور ارتداد و نفاق بذم بدل گردانند بعد از ظهور آن و مذهب صحيح آنست كه مؤمن مرتد نشود زيرا كه اين مستلزم اجتماع ضدين است در آخرت كه دخول بهشت باشد براى ايمان سابق و دخول دوزخ به جهت كفر لاحق و اين بر مذهب حق باطل است پس مؤمن مرتد نگردد و مراد باحباط نفى قبول آن عمل باشد چه آن بر وجه اخلاص نبوده زيرا كه فاعل آن منافق بوده و ( صاحب كنز العرفان ) بعد از بيان اعراب و سبب نزول آيه بر طريق مذكور فرموده كه از ابن عباس مرويست كه چون اين آيه نازل شد حضرت رسالت ص اخذ غنايم مذكوره كرد و اخراج خمس آن فرمود و اين اول خمس و غنيمتى بود در اسلام و بعد از اخراج خمس باقى غنايم را در ميان سريه مذكوره قسمت فرمود و در اين آيه دليل است بر اخراج خمس از اصل غنيمت و از طبرسى نقلكرده كه پيغمبر ص اداى ديهء خضر مينمود بر ولى دم او و حكم بن كيسان ايمان آورد و در مدينه ملازمت پيغمبر اختيار كرد و در روز بئر ميمونه شهيد شد و عثمان بن عبد اللَّه به مكه آمد و كافر بمرد و بعد از آن فرمود كه در آيهء مذكوره چند حكم است اول تحريم قتال در شهر حرام لقوله ( قل قتال كبير اى ذنب كبير ) لكن نزد اصحاب ما اين حكم على اطلاقه نيست بلكه تحريم آن نسبت بكسيست كه ملاحظهء حرمت شهر نمايد يعنى معتقد آن باشد يا آنكه ابتدا بقتال نكند اما آن كسى كه حرمت آن را نه بيند يا آنكه ملاحظهء حرمت آن نكند و ابتدا بقتال كند\r\n","description":"","footnote":"","page_name":" 467 ","page_number":467},
  {"content":"\r\nجايز است قتال او و لهذا در آيهء قتال بتنكير واقع شده و نكره در اثبات مفيد عموم نيست چنان كه گذشت و اكثر بر آنند كه قتال حرام است مطلقا و بعد از آن منسوخ شده و نزد عطا تحريم باقيست و منسوخ نشده دوم آنكه چون مشركان زبان اعتراض بر رسول گشودند به آنچه از سريه واقع شد حق سبحانه وى را امر كرد بمقابله ايشان باعظم آنچه سريه كردند بر غير قصد و آن صد ايشان بود از سبيل اللَّه و كافر شدن به او سبحانه و اخراج رسول ص و اتباع او از مسجد الحرام و صد ايشان آن حضرت را در عام حديبيه و اين اعظم است نزد حقتعالى از قتل شخص مذكور سيم آن كه حق سبحانه اخبار فرموده اصرار اهل كفر را بر عداوة مسلمانان و استمرار ايشان بر عداوة تا آن كه اهل ايمان را از ايمان باز گردانند و حتى براى تعليل است و * ( إِنِ اسْتَطاعُوا ) * استبعاد استطاعة ايشان است چنان كه گذشت چهارم چون ذكر ارتداد نمود استطراد حكم آن فرمود بقوله و من يرتدد و اختلاف است در آنكه مجرد رده محبط عمل است يا با موت بر آن ابو حنيفه بر قول اولست و شافعى بر ثانى و اين مذهب همهء اصحاب ما است خواه آنكه ارتداد از فطرة باشد يا نه چه موافاة بايمان شرط است در استحقاق ثواب نزد ما پنجم آنكه اهل سريه چون از فعل خود نادم شدند و از آن توبه كردند بعضى از اصحاب گمان بردند كه اگر چه ايشان از اثم خلاص شدند بسبب توبه اما ايشان را اجرى نخواهد بود از خدا بر آن جهاد حق سبحانه رد قول ايشان كرده فرمود كه * ( إِنَّ الَّذِينَ آمَنُوا ) * بدرستى كه آنان كه گرويدند به خدا و رسول * ( وَالَّذِينَ هاجَرُوا ) * و آنان كه مهاجرت كردند از اوطان خود * ( وَجاهَدُوا فِي سَبِيلِ اللَّه ) * و جهاد كردند در راه خدا يعنى عبد اللَّه بن جحش و ياران او * ( أُولئِكَ ) * آن گروه * ( يَرْجُونَ رَحْمَتَ اللَّه ) * اميد\r\nميدارند رحمت و بخشايش خداى را كه آن مثوبات ابديه است تكرار موصول جهت تعظيم هجرة و جهاد است فكان هر دو مستقلند در تحقيق رجا و در ذكر رجا اشعار است بر آن كه بنده اعتماد كلى بر عمل خود نكند و آن را علت تامه رحمت الهى نداند بلكه دايم رجاى او مشوب بخوف باشد و وجهى ديگر در ذكر رجا آنست كه مراد از آن اميدوارى باشد از فضل الهى در غفران معاصى خود كه توبه با آن نبوده باشد و اين وجه اوجه وجهين است بلكه صحيح اينست چه وجه اول گاهى صحيح است كه جايز باشد كه مؤمن كافر گردد بعد از ايمان و يا در زمان مستقبل كبيرهء كند كه حبط ثواب ايمان او نمايد و اين موافق مذهب ما نيست و حسن گفته كه مراد به آن ايجاب رجاست و طمع بر مؤمنان زيرا كه رجا برحمت خدا از اركان ايمانست و يأس از رحمت او كفر كما قال لا يَيْأَسُ مِنْ رَوْحِ اللَّه إِلَّا الْقَوْمُ الْكافِرُونَ و امن از عذاب او مقتضى خسران كقوله فَلا يَأْمَنُ مَكْرَ اللَّه إِلَّا الْقَوْمُ الْخاسِرُونَ پس بر مؤمن واجبست كه از رحمة\r\n","description":"","footnote":"","page_name":" 468 ","page_number":468},
  {"content":"\r\nاو مأيوس نشود و از عقوبت او ايمن نگردد و مؤيد اينست قوله تعالى يَحْذَرُ الآخِرَةَ وَيَرْجُوا رَحْمَةَ رَبِّه و قوله يَدْعُونَ رَبَّهُمْ خَوْفاً وَطَمَعاً و آيه دلالت نمىكند بر آنكه هر كه بميرد با اصرار بر كبيره راجى به رحمت حق سبحانه نباشد چه دليل مفهوم غير صحيح است نزد اكثر و ديگر آنكه نزد ما جايز است اجتماع ايمان و هجرت و جهاد با ارتكاب كبيره پس كسى كه متصف باشد به آن از تحت اين آيه بيرون نرود بلكه همان اميدوار خواهد بود برحمت الهى و مغفرة نامتناهى * ( وَاللَّه غَفُورٌ ) * و خدا آمرزندهء مؤمنانست از آنچه از ايشان صادر شده از خطا و قلت احتياط در ملاحظهء ماه حرام كه رجب است * ( رَحِيمٌ ) * مهربان بر ايشان باجزال ثواب و جزا خلاصهء كلام در اينمقام آنست كه چون بنده نميداند كه در مستقبل زمان بر طاعت الهى اقامت خواهد نمود يا اينكه از آن منقلب خواهد شد به معصيت پس از حسن عاقبت خود خبر نخواهد داشت فحينئذ او را ناچار باشد كه رجاء او با خوف هم قرين بود و بدانكه رجب را ماه حرام گويند جهت آنكه قتل در او حرام است و ماه مفصل لا سنه نيز گويند زيرا كه عرب در اين ماه سنانها از نيزه ها بگرفتندى و تسميهء آن برجب جهت آنست كه اشتقاق آن از رجبته است بمعنى عظمته و چون عرب تعظيم حرمة اين ماه كردندى از اين جهت باسم رجب مسمى شد و به جهت مبالغه در تعظيم حرمت او را رجب المرجب مىگويند و اصم نيز گويند جهت آنكه در آن قعقعهء سلاح نشنوند و اصب نيز خوانند بنا بر آنكه حقتعالى در اين ماه رحمت خود را بر بندگان ريزان گرداند و صب بمعنى ريختن است آورده‌اند كه چون اين آيه نازل شد عبد اللَّه بن جحش نامهء نوشت به مسلمانان اهل مكه و در آن درج كرد كه اگر مشركان شما را تعيير كنند به آنچه از من صادر شد شما نيز ايشان را سرزنش كنيد بكفر و منع رسول و اخراج او از مكه و بعد از ذكر قتال بيان حكمى ديگر از احكام شرع مىكند بقوله يسئلونك ميپرسند تو را اى محمد صلَّى اللَّه عليه و آله * ( عَنِ الْخَمْرِ وَالْمَيْسِرِ ) * از تعاطى خمر و قمار يعنى از تناول خمر و مباشرت قمار آورده‌اند كه جمعى از اصحاب نزد رسول ص آمده گفتند يا رسول اللَّه ( افتنا فى الخمر و الميسر فانهما مذهبة للعقل مسلبة للمال ) ما را فتوى ده در باب خمر كه زايل كنندهء عقلست و در قمار كه سبب سلب مال است حق تعالى فرمود * ( قُلْ ) * بگو اى محمد * ( فِيهِما إِثْمٌ كَبِيرٌ ) * در اين هر دو گناهى بزرگ است چه هر دو مؤديند بانتكاب از مامور و ارتكاب محظور * ( وَمَنافِعُ لِلنَّاسِ ) * و منفعتها است مر مردمان را منافع خمر يابد نيست چون اشتعال حرارت غريزى و هضم طعام و تقويت طبيعت و دفع فضلات و يا خلقى چون تواضع متكبران و سخاوت ممسكان و جرأت بيدلان يا مالى چون سود فراوان\r\n","description":"","footnote":"","page_name":" 469 ","page_number":469},
  {"content":"\r\nدر بيع و شراى آن و فوايد ميسر كسب مال است بر وجه يسر و طرب و التذاذ و توسعه بر درويشان چه رسم جاهليت آن بود كه بر مساكين قسمت ميكرده‌اند در حقايق سلمى آورده كه\r\nاثم كبير در اشتغال به آنها است و منافع للناس در ترك آنها * ( وَإِثْمُهُما ) * و گناه خمر و قمار * ( أَكْبَرُ مِنْ نَفْعِهِما ) * بزرگتر است از نفع آنها يعنى مفاسدى كه از آنها ناشى ميگردد اعظم است از منافعى كه متوقع است از آنها و لهذا محرمند چه مفسده چون مرجح شود بر مصلحت مقتضى تحريم فعلست و يا مراد باثم عقوبات الهى است كه معد است در دوزخ از براى ( شارب خمر ) چنان كه تفصيل آن بيايد انشاء اللَّه تعالى و خمر در اصل لغت مصدر خمره است بمعنى ستره و تسميه عصير عنب و تمر در حين غليان و اشتداد بخمر جهة آنست كه ستر عقل مىكنند هم چنان كه تسميهء ان بسكر جهت اسكار آنست يعنى حجر و منع عقل مىكند از دريافتن و قليل و كثير از خمر و غير آن از ساير مسكرات حرام است باجماع اماميه و لكن مايع آن نجس است و جامد آن پاك و ابو حنيفه بر آنست كه بقيع زبيب و تمر چون مطبوخ شود تا آنكه ثلثان آن برود شرب ما دون سكران حلال است و حق خلاف اينست و از حضرت رسالت مرويست كه\r\nكل شراب عاقبته كعاقبة الخمر فهو حرام\r\nو ميسر نيز مصدر است چون موعد و تسميهء قمار به آن به جهت آنست كه آن اخذ مال غير است بيسر و يا موجب سلب يسار غير است و بدانكه مذهب اماميه آنست كه خمر محرم بوده در جميع شرايع و در هيچ شريعتى مباح نبوده و همچنين است جميع مسكرات و اخبار متواتره و احاديث صحيح در اين باب از ائمه معصومين صلوات اللَّه عليهم اجمعين منقولست و اما اكثر مفسران گفته‌اند كه چهار آيه در خمر نازل شده يكى آيهء وَمِنْ ثَمَراتِ النَّخِيلِ وَالأَعْنابِ تَتَّخِذُونَ مِنْه سَكَراً وَرِزْقاً حَسَناً و شراب در آن محل حلال بوده جمعى از اصحاب چون عمرو معاذ و نفرى از اصحاب گفتند يا رسول اللَّه ( افتنا فى الخمر و الميسر فانهما مذهبة للعقل مسلبة للمال ) حقتعالى اين آيه نازل ساخت كه * ( فِيهِما إِثْمٌ كَبِيرٌ وَمَنافِعُ لِلنَّاسِ وَإِثْمُهُما أَكْبَرُ مِنْ نَفْعِهِما ) * بعد از نزول اين آيه جمعى نظر باثم آن كرده ترك آن كرده بعضى ديگر نظر بمنافع آن كرده به آن ارتكاب نمودند روزى عبد اللَّه بن عوف طرح ضيافتى افكند و چون از طعام خوردن فارغ شدند خمر در ميان آوردند در وقت نماز شام مست گشتند و يكى را امام خود ساختند و به او اقتدا كردند و بعد از فاتحه شروع در قراءة قُلْ يا أَيُّهَا الْكافِرُونَ كرده جميع حروف نفى آن را حذف نمود بر اينوجه كه ( اعبد ما تعبدون و انتم عابدون ما اعبد و انا عابد ما عبدتم و انتم عابدون ما اعبد ) چون اين صورت واقع شد حق تعالى اين آيه فرستاد كه يا أَيُّهَا الَّذِينَ آمَنُوا لا تَقْرَبُوا الصَّلاةَ وَأَنْتُمْ سُكارى حَتَّى تَعْلَمُوا\r\n","description":"","footnote":"","page_name":" 470 ","page_number":470},
  {"content":"\r\nما تَقُولُونَ بعد از آن اكثر اصحاب دست از خمر باز داشتند و گفتند چيزى كه از نماز ما را باز دارد و موجب اثم باشد نخوردن آن اولى است پس اندكى از ايشان به خوردن آن قيام مينمودند در خارج وقت صلاة روزى عتيان بن مالك قومى را ضيافت كرد كه از جمله ايشان سعد بن ابى وقاص بود و خمر در ميان آوردند و مست شدند و زبان بافتخار خود گشودند و در اينباب انشاد شعر نمودند و سعد شعرى خواند كه متضمن هجاى انصار بود انصاريى در آن مجلس حاضر بود سعد را بزد و سر او را بشكست سعد شكايت وى را برسول معروض داشت عمر گفت ( اللهم بين لنا فى الخمر بيانا شافيا ) آيه نازل شد كه إِنَّمَا الْخَمْرُ وَالْمَيْسِرُ وَالأَنْصابُ وَالأَزْلامُ رِجْسٌ الى قوله فَهَلْ أَنْتُمْ مُنْتَهُونَ عمر گفت ( انتهينا يا رب ) زهرى از امام زين العابدين عليه السّلام روايت كرده كه أمير المؤمنين عليه السّلام فرمود كه شترى داشتم و شترى ديگر رسول خدا مرا داده بود از غنيمت شخصى را اجاره گرفتم تا برويم و پارهء هيزم بياوريم يك شتر را نزد ديوارى ببستم و برفتم تا ريسمان و آلت هيزم كندن بيارم چون بازگشتم شتر را ديدم كشته و شكم او پاره پاره شده و كوهان او بريده من از آن متعجب شده سخت ملول گشتم تا آنكه نزديك بود كه آب از چشم من روان گردد گفتم اين عمل كه باشد گفتند حمزه مست اينجا رسيد با جمعى از خنياگر و زنى فاحشه در ميان ايشان بيتى بخواند به اين مضمون كه شتر بكش و ما را كباب ده حمزه چون بشنيد شتر را بكشت أمير المؤمنين عليه السّلام فرمود كه شكايت حمزه را برسول عرض كردم حضرت در خانه‌ام سلمه بود برخواست و روان شد من بر اثر او بيامدم تا بدان خانه رفت كه حمزه با اصحاب خود آنجا بود حمزه را گفت چرا چنين كردى در جواب گفت پدرانت بنده پدر من بودند رسول صلَّى اللَّه عليه و آله برگشت فرمود اى على غرامت شتر تو بر من است حمزه روز ديگر از اينمعنى نادم گشته نزد رسول صلَّى اللَّه عليه و آله آمد و در پاى او افتاد و اظهار توبه كرد رسول فرمود من براى تو از خدا استغفار كنم تا تو را بيامرزد و اين قضيه قبل از نزول آيه تحريم بود پس از اين معلوم مىشود كه خمر قبل از آن نيز حرام بوده و نزول آيه در باب حرمت آن براى تاكيد تحريم آن بوده چنان كه قول بعضى ديگر از مفسرانست و اجماع جميع اصحاب ما و حسن بصرى گفته كه * ( قُلْ فِيهِما إِثْمٌ كَبِيرٌ ) * دليل است بر تحريم خمر در جميع اديان و آيهء لا تَقْرَبُوا الصَّلاةَ وَأَنْتُمْ سُكارى دلالت\r\nنميكند بر جواز شرب خمر در غير نماز و آيهء إِنَّمَا الْخَمْرُ تا آخر از براى تأكيد تحريمست نه از براى اصل حرمت آن و از ابى عبد اللَّه عليه السّلام مرويست كه روزى از اهل شام جماعتى نزد عبد اللَّه عمر آمده او را گفتند يا بن عمر ما را خبر ده از آنچه در باب خمر و هر مسكر شنيدهء گفت از رسول ص شنيدم كه فرمود كه\r\nو الذى بعثنى بالحق\r\nبخدايى كه مرا بخلقان به حق فرستاده كه هر كس كه او يك شربت از شراب مسكر بخورد چهل روز حق سبحانه نماز او را قبول نكند و اما اگر توبه كند\r\n","description":"","footnote":"","page_name":" 471 ","page_number":471},
  {"content":"\r\nمقبول باشد و اگر سه شربت باز خورد صد و بيست شبانه روز نمازش مقبول نباشد و واجب شود بر خدا كه او را ( ردعة الخبال ) بچشاند گفتند يا رسول اللَّه ردعة الخبال چيست گفت خون و ريم دوزخيانست كه از شكمشان بيرون آيد و جاى او در وادى باشد از دوزخ كه وسعت آن از مشرق تا مغرب و وى در آن موج زند و آتش دوزخ او را بر بالا و پائين اندازد و بعد از آن رسول فرمود به حق آن خدايى كه مرا براستى به خلق فرستاد كه شارب الخمر در قيامت سياه روى و ازرق چشم باشد و لبها از دهن باز افتاده و آب از دهنش رود و همهء خلايق چون بهيئة او نگرند از او متنفر گردند و خمر خورنده تشنه ميرد و در قبر تشنه باشد و روز قيامت تشنه محشور شود و هزار سال بانك زند كه وا عطشاه و بعد از هزار سال او را آبى دهند از دردى زيت جوشان چون نزديك لب رساند رويش بريان شود و دندانهاى او در دهنش افتد و چشمهايش بيرون آيد و چون باز خورد هر چه در شكمش باشد از آلات و احشاء همه فرو افتد و از أمير المؤمنين عليه السّلام مرويست كه فرمود\r\nلو وقعت قطرة من خمر فى بئر فبنيت منارة مكانها لم اؤذن عليها و لو وقعت فى بحر ثم جف و نبت فيه الكلاء لم ارعه\r\nيعنى اگر قطرهء خمر در چاهى افتد و در آن موضع منارهء بسازند من بر بالاى آن مناره اذان نگويم و اگر در دريا افتد و بعد از آن دريا خشك شود و گياه در آن برويد من از آن چاروا نچرانم از پيغمبر ( ص ) منقولست كه\r\nكل مسكر حرام و انه لعن الخمر و عاصرها و معتصرها و بايعها و مشتريها و ساقيها و اكل ثمنها و حاملها و المحمول اليه و شاربها\r\nيعنى هر مستى آورنده حرام است و حقتعالى لعن كرده است خمر را و فشارندهء آن را و شيره گيرندهء او را و فروشندهء او را و خرندهء او را و ساقى آن و خورندهء بهاى آن را و بردارندهء آن را و كسى را كه خمر بسوى او برند و آشامندهء آن را و نيز فرموده كه\r\nشارب الخمر كعابد الوثن\r\nآشامنده شراب مانند كسى است كه پرستنده بت است و نيز از آن حضرت ماثور است كه ده كساند از امت كه دعوى ايمان مىكنند و حال آنكه كافرند يكى تارك الصلاة دوم مانع الزكاة سوم آكل الربا چهارم فاعل الزنا پنجم شارب الخمر ششم اكل البنج هفتم نمام فتان هشتم مغتاب نهم موذى جيران خود دهم ساعى در ميان ظلمه و بعد از آن فرمود كه چون روز قيامت باشد عقربى از عقارب جهنم بصحراى قيامت آيد كه دهن او در مشرق باشد و ذم او تا مغرب رسيده باشد و فرياد كند جبرئيل عليه السّلام گويد\r\nمن تطلب يا عقرب\r\nكرا ميطلبى عقرب گويد شش كس را اول تارك الصلاة اگر چه بيكركعت باشد دوم مانع الزكاة اگر چه بحبه باشد سيم شارب الخمر اگر چه بقطرهء باشد چهارم آكل الربا اگر چه بلقمه باشد پنجم عاق والدين اگر چه بكلمهء باشد ششم جماعتى كه در مسجد در امور دنيا سخن گويند و بعد از آن اين شش طايفه را بدهن برچيند هم چنان كه كبوتر گندم را برچيند پس بجهنم رود و احاديث بسيار در اين باب واقع شده اما به جهت خوف اطناب اقتصار\r\n","description":"","footnote":"","page_name":" 472 ","page_number":472},
  {"content":"\r\nبه اين نموده شد و در كنز العرفان آورده كه محققان گفته‌اند كه ممكن است استدلال بر تحريم خمر در همهء ازمنه بهر يك از آيات اربعه كه مذكور شد ( اما اولى ) زيرا كه فرموده كه تَتَّخِذُونَ مِنْه سَكَراً وَرِزْقاً حَسَناً چه وصف رزق به حسن كه قسيم سكر است از ادل دلايل است بر آنكه مسكر حلال نيست و نبوده و اگر نه مختص نميشد وصف حسن برزق اگر گويند اين آيه در معرض امتنان واقع شده و او سبحانه بمحرم امتنان نمينمايد پس در اول اسلام حلال بوده و بآيهء إِنَّمَا الْخَمْرُ حرام شده گوئيم مراد امتنان او است بخلق اصول آن كه ثمراتست و صلاحيت انتفاع به آن بر وجوه متعدده است كه جايز است در شرع ( و اما ثانيه ) زيرا كه در آن اخبار فرموده كه تعاطى خمر اثم كبير است و اثم از كباير است بدليل قوله تعالى وَمَنْ يَكْسِبْ خَطِيئَةً أَوْ إِثْماً الخ و مع ذلك متصف به آن شده جهت مبالغه و اما ثالثه زيرا كه در آن بيان فرموده كه سكر منافى صلاة است و صلاة واجبست و وجوب احد متنافيين مستلزم تحريم ديگريست زيرا كه امر بشىء مستلزم نهى است از ضد آن هم چنان كه در اصول مقرر شده و اما رابعه ظاهر الدلاله است بر تحريم و مزيت تفصيل و تبيين آن در موضع خود سمت ذكر خواهد يافت و سيد مرتضى علم الهدى قدس سره استدلال فرمود بر تحريم خمر و هر مسكرى بآية خامسه و هى قوله فى الاعراف قُلْ إِنَّما حَرَّمَ رَبِّيَ الْفَواحِشَ ما ظَهَرَ مِنْها وَما بَطَنَ وَالإِثْمَ وَالْبَغْيَ بِغَيْرِ الْحَقِّ چه مراد باثم خمر است لقول الشاعر ( شربت الاثم حتى ضل عقلى كذاك الاثم يفعل بالعقول ) و مراد بما ظهر زنا است با ذوات الاعلام و ما بطن با مستترات و لواطه و بعد از آن فرموده كه آنچه مفسران و فقهاى عامه گفته‌اند كه خمر حلال بوده قوليست باطل باجماع ما و نقل صحيح از ائمه ما صلوات اللَّه عليهم و اين كه پيغمبر ( ص ) خمر را ام الخبائث گفته صريحا دلالت مىكند بر تحريم آن در جميع ازمان و بدانكه ميسر اسمى است جامع جميع قمارها حتى لعب بچهارده خانه و نرد و شطرنج و بيض و جوز و امثال آن و اين قول مرويست از ائمه هدى و از ابن عباس و ابن مسعود و مجاهد و قتاده و حسن و در خبر است كه أمير المؤمنين عليه السّلام بر قومى بگذشت كه شطرنج مىباختند فرمود ما هذِه التَّماثِيلُ الَّتِي أَنْتُمْ لَها عاكِفُونَ پس پارهء خاك برگرفت و در آن ميان انداخت و گفته‌اند كه در هر موضعى كه اين كار كنند چون نيك ملاحظه كنند گرد و خاك آنجا پيدا شود و اگر چه جايى باشد كه اصلا مظنه خاك در آن نباشد و در كشاف از أمير المؤمنين عليه السّلام روايت كرده كه\r\nان النرد و الشطرنج من الميسر\r\nو از پيغمبر ( ص ) روايت كرده كه\r\nاياكم و هاتين الكعبتين المشومتين فانهما من ميسر العجم\r\nيعنى بپرهيزيد از اين دو كعب شوم كه نرد و شطرنج است پس بدرستى كه اين هر دو از قمار اهل عجم است آورده‌اند كه عمرو بن جموح در نوبت اول كه سؤال كرد از مال منفق جواب در تعيين مصارف آن واقع شد چنان كه گذشت ديگر باره گفت يا رسول اللَّه دانستم كه صدقه بكه ميبايد داد اما نميدانم كه چه دهم حق سبحانه اين آيه فرستاد كه * ( وَيَسْئَلُونَكَ ) *\r\n","description":"","footnote":"","page_name":" 473 ","page_number":473},
  {"content":"\r\nو سؤال ميكنند ترا * ( ما ذا يُنْفِقُونَ ) * كه از چه چيز نفقه كنند و نزد بعضى سؤال از انفاق بود در جهاد نه در تصدق و بر هر تقدير حق سبحانه فرمود كه * ( قُلِ الْعَفْوَ ) * بگو اى محمد ( ص ) كه نفقه كنيد آنچه فاضل آيد از نفقه خود و عيال خود عفو نقيض جهد است و منه يق ( للارض السهلة ) و حقيقت معنى آنست كه انفاق كنيد آن چيزى را كه بدل آن بر شما ميسر باشد و جهدى و مشقتى از آن ممر بشما نرسد قال الشاعر\r\n\r\nخذ العفو منى تستديمى مودتى\r\nو لا تنطقى فى سوءتى حين اغضب\r\n\r\nاز ابى جابر مرويست كه مردى نزد رسول ( ص ) آمد و مقدارى طلا به شكل بيضه مرغ در دست داشت و آن در بعضى غنايم به او رسيده بود گفت يا رسول اللَّه ( خذها منى هى صدقه ) اين را از من بستان كه صدقه است و غير از آن چيزى نداشت آن حضرت از او اعراض فرمود و روى بگردانيد او به طرف ديگر رفت و همين گفت و رسول ( ص ) از آن طرف نيز روى بگردانيد و دربار سيم حضرت در غضب شد و آن را از دست او بستد و چنان بينداخت كه اگر بر او آمدى عضوى را تباه كردى و بشكستى و بعد از آن فرمود\r\nياتى احدكم بماله كله يتصدق به و يجلس يتكفف الناس انما الصدقه عن ظهر غنى\r\nيعنى يكى از شما مىآيد و همهء مال خود صدقه مىكند و بعد از آن در سر راه مىنشيند و دست را پيش مردمان دراز مىكند و از ايشان گدايى مىكند صدقه آنست كه از سر توانگرى بود پس ابتدا به عيال خود كنيد و آنچه از ايشان فاضل آيد آن را صدقه كنيد و بدانكه علما را در عفو چند قول است ابن عباس و قتاده گفته‌اند كه ( ما فضل عن الاهل و العيال و الفضل عن الغنى ) و حسن و عطا گفته‌اند كه ( العفو هو الوسط من غير اسراف و لا اقتار ) و اين قول از ابى عبد اللَّه عليه السّلام مأثور است و سدى بر آنست كه عفو آن چيزيست كه از قوت سنه فاضل آيد و اين مرويست از باقر عليه السّلام و بعد از آن فرموده كه اين منسوخ است به آيه زكات و بعضى ديگر گفته‌اند كه مراد به آن اطيب مال است و افضل آن و در كنز آورده كه در اينجا چند فايده است يكى آنكه كلام صادق عليه السّلام كه\r\nالعفو هو الوسط من غير اسراف و لا اقتار\r\nدلالت مىكند بر التزام باوساط در همه انفاق خواه در واجب يا مندوب و يا در صدقه و غير آن و اين طريق سلامتى است و امن از افراط و تفريط موبقين دوم كلام باقر عليه السّلام\r\nهو ما فضل عن قوت السنة\r\nدلالت مىكند بر استحباب صدقه به آنچه فاضل باشد بر قوت و به اين اخبار كثيره و ترغيبات عظيمه وارد شده حتى كه امام زين العابدين عليه السّلام فاضل كسوهء خود را تصدق مينمود سيم كلام ابن عباس و قتاده دلالت مىكند بر كراهت صدقه به آنچه توسعهء عيال باشد لهذا\r\nقال عليه السّلام لا صدقة و ذو رحم محتاج\r\nو بر كراهت آنچه غنى باقى نماند بعد از آن و بسيار هست كه تصدق حرام مىشود اگر راجع باعدام همهء مال باشد و متصدق را كسى نباشد خصوصا با وجود عيال\r\n","description":"","footnote":"","page_name":" 474 ","page_number":474},
  {"content":"\r\nو روايت مذكوره از پيغمبر ( ص ) محمولست بر اين چه مؤديست باضرار كه ممنوع است عقلا و شرعا كما\r\nقال عليه السّلام لا ضرر و لا اضرار فى الاسلام\r\nچهارم آنكه قول رابع دلالت مىكند بر آنكه مستحبّ است صدقه بمال لذيذ و شهى و لهذا منقول است كه امام حسن عليه السّلام قند و نبات را تصدق ميفرمود سبب اين را از او پرسيدند فرمود\r\nانى احبه و قد قال اللَّه تعالى لَنْ تَنالُوا الْبِرَّ حَتَّى تُنْفِقُوا مِمَّا تُحِبُّونَ\r\nيعنى بدرستى كه من او را دوست ميدارم و حقتعالى فرمود كه آنچه دوست داريد آن را انفاق كنيد * ( كَذلِكَ ) * هم چنان كه احكام انفاق و غيره را بيان كرد * ( يُبَيِّنُ اللَّه لَكُمُ ) * بيان مىكند و روشن ميگرداند خدا براى شما * ( الآياتِ ) * نشانهاى رأفت و مرحمت خود را و يا مثل آنچه تبيين فرموده كه عفو اصلح است از جهد بيان آيات خود مىكند * ( لَعَلَّكُمْ تَتَفَكَّرُونَ ) * تا شايد كه تفكر كنيد در دلايل و احكام * ( فِي الدُّنْيا وَالآخِرَةِ ) * در كار اين سرا و آن سرا يعنى در امور دارين اخذ چيزى كنيد كه اصلح و انفع باشد و مجتنب شويد از آنچه موجب ضرر شما شود و سبب نفع شما نگردد و يا ضرر آن اكثر از نفع آن باشد يا دل در دنيا منهيد و آخرت را به هيچ روى از دست مدهيد سلمى گفته كه تفكر در دنيا و آخرت آنست كه بدانيد كه آنها قاطعان راه‌اند ( و هما حرامان على اهل اللَّه ) بدانكه كاف كذلك در موضع نصب است كه صفت مصدر محذوفست اى ( تبيينا مثل هذا التبيين ) و توحيد علامت خطاب در كذلك با جمع خطاب بعد از آن بنا بر تاويل قبيل و جمع است و دور نيست كه مخاطب در كذلك رسول ( ص ) باشد و در لكم آن حضرت و مؤمنان پس اين نوعى از التفات باشد از افراد بجمع و در اسباب نزول آورده كه چون تهديد خوردن مال يتيم به آيه إِنَّ الَّذِينَ يَأْكُلُونَ أَمْوالَ الْيَتامى ظُلْماً الخ و آيه وَلا تَقْرَبُوا مالَ الْيَتِيمِ نازل شد آنها كه قيم اموال يتامى بودند و در آن بمعاملات تصرف ميكردند به جهت براءة ذمة خود خواستند كه از قيام بمهمات ايشان كناره گيرند صورت حال بعرض حضرت ( ص ) رسانيدند آيه آمد كه وَيَسْئَلُونَكَ و ميپرسند ترا * ( عَنِ الْيَتامى ) * از كيفيت معيشت با يتيمان * ( قُلْ إِصْلاحٌ لَهُمْ ) * بگو بصلاح آوردن حال ايشان و محافظت ايشان * ( خَيْرٌ ) * بهتر است از تجنب از ايشان و در بعضى تفاسير آمده كه جمعى طعام ايتام جدا كردندى و در آن تصرف نكردندى و طعام ايشان را از طعام خود عزل كردندى و با ايشان اكل و شرب نكردندى و از جلوس با ايشان احتراز كردندى و به هيچ نوع راه مخالطت با ايشان نگشودندى حق تعالى فرمود كه اصلاح حال ايشان كنيد * ( وَإِنْ تُخالِطُوهُمْ ) * و اگر مخالطه كنيد با ايشان و طعام خود با طعام ايشان خلط كنيد و در خوردن با ايشان شريك شويد * ( فَإِخْوانُكُمْ ) * پس\r\n","description":"","footnote":"","page_name":" 475 ","page_number":475},
  {"content":"\r\nايشان برادران شمااند در دين اين حث است بر ( مخالطه ) يعنى ايشان برادران دينى شمايند و از حق اخوت آنست كه با يكديگر ( مخالطة ) نمائيد و گويند مراد بمخالطه مصاهره است * ( وَاللَّه يَعْلَمُ الْمُفْسِدَ ) * و خدا ميداند تباه كنندهء مال يتامى را * ( مِنَ الْمُصْلِحِ ) * از اصلاح كننده آن اين وعد و وعيد كسيست كه مخالطه كند با ايتام به جهت اصلاح يا افساد يعنى حق سبحانه حال او را مىداند و مجازات او خواهد داد از ثواب و عقاب پس به جهت تحرى صلاح بتوفير اموال ايتام در آن تصرف كنيد نه به جهت اتلاف آن و صرف آن در ما يحتاج خود * ( وَلَوْ شاءَ اللَّه ) * و اگر خواستى خدا * ( لأَعْنَتَكُمْ ) * هر آينه شما را در رنج افكندى و كار بر شما تنگ گرفتى به آنكه مخالطه با يتيمان حرام كردى اعنات مشتق از عنت است بمعنى مشقت و مفعول شاء محذوفست و تقدير اينست ( و لو شاء اعناتكم لاعنتكم ) يعنى اگر خدا خواستى در رنج انداختن شما را هر آينه شما را در مشقت انداختى * ( إِنَّ اللَّه عَزِيزٌ ) * بدرستى كه خداى تعالى غالب است و قادر بر اعنات * ( حَكِيمٌ ) * دانا به آنچه مقتضى حكمت او است از اتساع طاعت و ترك اعنات از ابن عباس برواية عطيه منقولست كه سبب نزول اين آيه آن بود كه عرب در جاهليت كار يتيم را عظيم داشتندى و مال خود را از مال او دور داشتندى و با او مواكله و مخالطه نكردندى و اگر او را چهارپايى بودى بر او ننشستندى و خدمت كار او را كار نفرمودندى و چون زمان اسلام در رسيد حديث يتيمان را از رسول ص استفسار كردند اين آيه آمد و حكم بمخالطه ايشان نازل شد و در قول * ( وَلَوْ شاءَ اللَّه لأَعْنَتَكُمْ ) * دليل است بر بطلان قول مجبره زيرا كه هر گاه حق سبحانه مريد اعنات ايشان نباشد پس مريد تكليف ما لا يطاق نخواهد بود و نيز در آن دلالت است بر فساد مذهب آن كس كه قائل\r\nاست به آنكه حقتعالى بر ظلم قدرت ندارد زيرا كه اعنات او بندگان را به تكليف آنچه در حكمت او جايز نباشد مقدور او سبحانه است و اگر ارادهء او بودى به آن امر كردى آورده‌اند كه سيد عالم مرثد غنوى را كه مردى دلاور بود به مكه فرستاد تا جماعت مسلمانان درمانده را كه آنجا بودند پنهان از كفار بيرون آورد مرثد چون به مكه رسيد زنى مشركه عناق نام كه در غايت جمال بود و در جاهليت با هم بازار گرمى داشتندى و ميان ايشان معاشقه بودى نزد وى آمد و سلسله محبت قديمى را تحريك داد و گفت بيا تا با هم صحبتى بداريم و از خوان وصال يكديگر تمتعى بيابيم مرثد گفت اسلام ميان من و تو حايل شده و مواصلة بر وجه زنا محال است عناق گفت پس مرا بنكاح خود درآور مرثد جواب داد كه اين موقوفست به اجازه حضرت رسالت ( ص ) عناق در غضب شد و مشركان را از سر او با خبر گردانيد ايشان بسراى مرثد درآمدند و او را بزدند مرثد از ايشان گريخته\r\n","description":"","footnote":"","page_name":" 476 ","page_number":476},
  {"content":"\r\nبمدينه مراجعت نمود و اين صورت را بعرض حضرت رسانيد آيه آمد * ( وَلا تَنْكِحُوا الْمُشْرِكاتِ ) * و بزنى مخواهيد اى مؤمنان زنان شرك آرنده را * ( حَتَّى يُؤْمِنَّ ) * تا وقتى كه ايمان آورند و وجه نظم اين آيه بآيهء ما قبل آنست كه آيهء اولى در امر باختلاط بود با يتامى و اين آيه در نهى اختلاط با مشركات مرويست كه در همين وقت عبد اللَّه رواحه كنيزك خود را به جهت طپانچه كه بر وى زده بود و او دادخواهان به حضرت رسالت پناه رفته بود آن حضرت بطريق لطف از عبد اللَّه تعرف حال كنيزك فرمود عبد اللَّه گفت يا رسول اللَّه خدا و رسول را تصديق مىكند و نماز ميگذارد و روزه ميدارد اما ستيزنده و نافرمان بردار است حضرت فرمود چون مؤمنه است با او نيكويى كن عبد اللَّه او را آزاد كرد و بنكاح خود درآورد و مشركهء را كه نامزد او كرده بودند نخواست جمعى زبان طعن گشودند كه ابن رواحه كنيز سياه را بنكاح خود در آورد و فلان زن مشركه را كه در نهايت جمال است و با كثرت مال به او ميدادند قبول نكرد حق سبحانه فرمود كه * ( وَلأَمَةٌ مُؤْمِنَةٌ ) * و هر آينه كنيزك تصديق كننده بوحدانيت خدا و بنبوت پيغمبر او * ( خَيْرٌ مِنْ ) * * ( مُشْرِكَةٍ ) * بهتر است از زن آزاد شرك آرنده و نگرونده بيگانگى خدا و رسالت فرستادهء او * ( وَلَوْ أَعْجَبَتْكُمْ ) * و اگر چه بشگفت اندازد آن زن شما را بكثرة جمال و مال و حسن شمايل خود و گويند امه اينجا مطلق امرأة است خواه حره و خواه مملوكه چه همهء مردمان عباد اللَّه و اماء اويند و واو در و لو اعجبتكم براى حال است و لو بمعنى ان و اين در كلام بسيار واقع و شايع است و هم چنان كه مردان مؤمن را جايز نيست كه زنان مشركه را نكاح كنند زنان مؤمنه را نيز جايز نيست كه بنكاح مردان مشرك روند كما قال اللَّه عز و جل * ( وَلا تُنْكِحُوا الْمُشْرِكِينَ ) * و بنكاح در مياوريد زنان مؤمنه را بمردان مشرك * ( حَتَّى يُؤْمِنُوا ) * تا وقتى كه ايمان آورند و بعد از آن در بيان تعليل نهى از مواصلة اهل شرك و ترغيب در مواصلة مؤمنان ميفرمايد كه * ( وَلَعَبْدٌ مُؤْمِنٌ ) * و هر آينه بندهء مؤمن * ( خَيْرٌ مِنْ مُشْرِكٍ ) * بهتر است از مرد شرك آرنده * ( وَلَوْ أَعْجَبَكُمْ ) * و اگر چه بشگفت آورد آن مرد مشرك شما را بواسطهء صورت يا ثروت * ( أُولئِكَ ) * آن مشركين و مشركات * ( يَدْعُونَ إِلَى النَّارِ ) * ميخوانند مردمان را به آتش دوزخ يعنى به جهت ترغيب مردمان بكفر كه ارتكاب آن سبب رسيدن است بدوزخ بس موالات و مظاهرة با ايشان لايق و مناسب اهل ايمان نباشد و لهذا\r\nقال عليه السّلام المرء على دين خليفه فلينظر احدكم من يخالل\r\n* ( وَاللَّه يَدْعُوا ) * و خدا ميخواند در كلام تقدير مضاف است اى اولياء اللَّه يدعون و حذف مضاف و\r\n","description":"","footnote":"","page_name":" 477 ","page_number":477},
  {"content":"\r\nاقامت مضاف اليه در مقام آن به جهت تفخيم شأن اولياء اللَّه است يعنى دوستان خدا كه مؤمنانند مىخوانند مردمان را * ( إِلَى الْجَنَّةِ وَالْمَغْفِرَةِ ) * بسوى بهشت و آمرزش يعنى بسوى اعتقاد صحيح مطابق واقع كه آن ايمانست و تصديق به خدا و رسول و بسوى عمل صالح كه موصل است بجنة و مغفرت پس سزاوار بمواصلت ايشانند نه مشركان و قوله * ( بِإِذْنِه ) * متعلقست ب * ( يَدْعُوا ) * يعنى مؤمنان مردمان را ميخوانند ببهشت و آمرزش بتوفيق خدا و تيسير او و يا بامر و ارادهء او * ( وَيُبَيِّنُ آياتِه ) * و روشن ميگرداند خدا احكام خود را كه نشانه حلال و حرامند * ( لِلنَّاسِ ) * براى مردمان * ( لَعَلَّهُمْ يَتَذَكَّرُونَ ) * تا شايد كه ايشان پند پذيرند يا باشند بحيثيتى كه اميد تذكر از ايشان متصور باشد به جهت آن چيزى كه مركوز است در عقول ايشان از ميل خير و مخالفت هوى و در كنز آورده كه ميان علماء اختلافست در آنكه اسم مشرك مختص است بكافر غير كتابى يا آنكه شامل هر كافريست كه منكر نبوت محمد صلَّى اللَّه عليه و آله باشد بعضى قائل باولند به جهت عطف مشركين بر اهل كتاب در كريمهء لَمْ يَكُنِ الَّذِينَ كَفَرُوا مِنْ أَهْلِ الْكِتابِ وَالْمُشْرِكِينَ مُنْفَكِّينَ و عطف مقتضى مغايرتست و در اين نظر است زيرا كه ما منع ميكنيم از اينكه عطف اقتضاى مغايرة مىكند مطلقا بلكه گاهى مقتضى مغايرتست كه فايده نباشد كه داعى عطف بود اما با فايده اقتضاء مغايرة نميكند كقوله ( جبرئيل و ميكائيل و نخل و رمان ) با آنكه مىگوييم كه در اين آيه عطف عام است بر خاص و اين موافق قاعده است كه آن وجوب مغايرة معطوفست مر معطوف عليه را و اينجا چنين است چه مشرك اعم از كتابيست و بعضى قائلاند بثانى كقوله تعالى هُوَ الَّذِي أَرْسَلَ رَسُولَه بِالْهُدى وَدِينِ الْحَقِّ لِيُظْهِرَه عَلَى الدِّينِ كُلِّه وَلَوْ كَرِه الْمُشْرِكُونَ و شكى نيست در كراهت اهل كتاب نبوت پيغمبر ما را و لقوله فى حقهم قالَتِ الْيَهُودُ عُزَيْرٌ ابْنُ اللَّه وَقالَتِ النَّصارى الْمَسِيحُ ابْنُ اللَّه اى قوله تعالى ( عما يشركون و لقول النصارى بالتثليث ) پس بنا بر قول اول آيه عام است و حكم آن باقى است و غير منسوخ اتفاقا پس حرام باشد نكاح مشركه و نكاح مشرك و بر ثانى نزد بعضى آن است كه اين نيز عام است نكاح كتابيات نيز حلال نباشد و مؤيد اينست كه ميفرمايد كه وَلا تُمْسِكُوا بِعِصَمِ الْكَوافِرِ و ناسخ آيتى باشد كه در مائده است و هى قوله وَطَعامُ الَّذِينَ أُوتُوا الْكِتابَ حِلٌّ لَكُمْ وَطَعامُكُمْ حِلٌّ لَهُمْ وَالْمُحْصَناتُ مِنَ الْمُؤْمِناتِ وَالْمُحْصَناتُ مِنَ الَّذِينَ أُوتُوا الْكِتابَ مِنْ قَبْلِكُمْ إِذا آتَيْتُمُوهُنَّ أُجُورَهُنَّ الاية و بعضى قائلند بعدم نسخ آيه مائده زيرا كه مائده آخر سوره است كه نازل شده هم چنان كه در روايت واقع شده و ديگر آن كه اصل عدم نسخ است پس بنا بر اين آيه مخصص باشد بآيهء مائده به جهت آنكه در اصول مقرر شده كه تخصيص بهتر از نسخ است و\r\n","description":"","footnote":"","page_name":" 478 ","page_number":478},
  {"content":"\r\nلهذا بعضى از اصحاب ما حكم كرده‌اند بتحريم كتابيات مطلقا بر قول اول از ثانى و بعضى حكم كرده‌اند بحل كتابيات بر قول ثانى از ثانى و اين قول شاذ است و منسوبست بابن جنيد و متاخرون اصحاب حكم كرده‌اند بحل كتابيات در متعه نه در غير آن زيرا كه آيه مائده دلالت نمىكند بر اباحهء نكاح دوام بلكه دلالت مىكند بر اباحه نكاح متعه لقوله تعالى إِذا آتَيْتُمُوهُنَّ أُجُورَهُنَّ و نگفته كه مهورهن و عوض متعه مسمى است باجر كقوله فَمَا اسْتَمْتَعْتُمْ بِه مِنْهُنَّ فَآتُوهُنَّ أُجُورَهُنَّ و در اين نظر است اما اولى زيرا كه آيه مائده منسوخ شده بقوله وَلا تُمْسِكُوا بِعِصَمِ الْكَوافِرِ هم چنان كه زراره از باقر عليه السّلام روايت كرده و لان كه مائده آخر قرآن باشد در نزول به جهت عدم دلالت قاطعه بر آن و بر تقدير تسليم ميتواند بود كه اكثر آن آخر قرآن باشد در نزول نه همه آن و اين آيه را ضم كرده باشند به اين سوره بعد از نسخ آن پس از قبيل آيتى باشد كه منسوخ الحكم است نه منسوخ التلاوت مانند آيه عدهء وفات بحول و اما ( ثانيا ) زيرا كه مسلم نميداريم دلالت آن آيه بر متعه چه مطلق مهر را اجر ميگويند لقوله عَلى أَنْ تَأْجُرَنِي ثَمانِيَ حِجَجٍ و ممكن است جواب از اين هر دو دليل\r\nاما اول زيرا كه اين آيه جزء مائده است قطعا و تأخر مائده مشهور است و قراين احكام آن دلالت بر اين مىكند با آنكه اصل عدم نسخ است و از ثانى زيرا كه اشتراط ايتاى مهر در حل دليل است بر متعه به جهت عدم اشتراط اين در صحه دايم الا آنست كه اجود تحريم كتابياتست در حال اختيار مطلقا به جهت چند وجه يكى آنكه كتابيات مشركاتند و نكاح هيچكدام از مشركات حلال نيست و تقدير اين دو مقدمه معلوم شد دوم آنكه در كتابية تواد نيست و در هر زوجهء تواد هست پس هيچكدام از كتابيه زوجه نباشد اما صغرى لقوله تعالى لا تَجِدُ قَوْماً يُؤْمِنُونَ بِاللَّه وَالْيَوْمِ الآخِرِ يُوادُّونَ مَنْ حَادَّ اللَّه وَرَسُولَه و كتابيه محاده است و اما كبرى فلقوله وَجَعَلَ بَيْنَكُمْ مَوَدَّةً وَرَحْمَةً سيم اينكه كتابيه كافره است و هيچكدام از كافره ذات عصمت نيست اما صغرى ظاهر است و اما كبرى لقوله تعالى وَلا تُمْسِكُوا بِعِصَمِ الْكَوافِرِ و نكاح عصمت است و اين ظاهر است اما در حالت اضطرار كه از حصول مشقت است به ترك نكاح و خوف وقوع در عنت پس جايز باشد متعه كردن كتابيه و آيه مائده محمول است بر اين پس مخصص باشد هم چنان كه گذشت و همچنين روايات وارده محمول است باباحة و بدانكه ملك يمين اينجا همچه متعه است در جواز نزد ضرورة اما در حال اختيار حكم او همچه عقد است در منع و فقهاى عامه متفقند بر اباحهء كتابيات مطلقا و در اينمقام چند فايده است اول راوندى گفته كه آيه دال است بر جواز نكاح امه مطلقا بدون شرط عدم طول و خشية عنت و در قول او نظر است زيرا كه مطلق محمول است بر مقيد با معارضه هم چنان كه در اصول مقرر است دوم آنكه در آيه اشارتست باشتراط ايمان در نكاح به جهت دو وجه يكى قوله ( و لامة\r\n","description":"","footnote":"","page_name":" 479 ","page_number":479},
  {"content":"\r\nمومنة و لعبد مؤمن ) دوم تعليل آن بقوله * ( أُولئِكَ يَدْعُونَ إِلَى النَّارِ ) * و شبههء نيست كه مخالف داعيست بنار پس نكاح و انكاح او جايز نباشد لكن چون مرأة است ضعيفة العقل و سريعة الانفعال است جايز است كه مؤمن نكاح كند امراة مخالفه را بدون عكس و لذا گفته‌اند كه ( المراة تأخذ من دين بعلها ) سيم آنكه در تعليل بقوله * ( أُولئِكَ يَدْعُونَ إِلَى النَّارِ ) * اشارتست به آنكه نكاح مشركه و مشركات كبيره است و نيز نكاح مستلزم ارادهء دوام آنست و صغيره نيست با اصرار چهارم آنكه نزد بعضى آنست كه نهى در آيه مفيد تحريم است ليكن مستلزم فساد عقد نيست به جهت آنكه نهى در غير عبادت مفسدان نيست و جواب از اين آنست كه در اصول مقرر شد كه نهى در معامله اگر از شيء باشد لذاته يا لجزاه يا للازمه مفيد فساد است مانند بيع حصا و ملاقيح و رباوح مىگوييم كه اگر نكاح حقيقت در عقد است يا در وطى يا مشترك پس نهى متوجه است بشيء لذاته يا للازمه پس مفيد فساد باشد و هو المط پنجم آنكه خلافى نيست در آن كه چون ذمى اسلام آورد بر نكاح خود باقيست پس تخصيص عموم * ( وَلا تَنْكِحُوا الْمُشْرِكاتِ ) * وَلا تُمْسِكُوا بِعِصَمِ الْكَوافِرِ باشد باجماع و نص حديث اگر گويند كه خير در كريمهء ( خير من مشركه و خير من مشرك ) افعل تفضيل است كه مستلزم مشاركت است پس مفيد زيادة خيرية نكاح مؤمنه و نكاح مؤمن باشد پس در خلاف مؤمن و مؤمنه كه مشرك و مشركه است خيرية ما باشد فحينئذ اگر نكاح آنها فاسد باشد خيرية ما از آن منتفى خواهد بود گوئيم خيرية نكاح و انكاح مؤمنه اينجا باعتبار صحة و فساد آن نيست بلكه چون جمال و حسن و مال بواعثند بر نكاح و اينها خيرات دنيويه‌اند پس آنها در مطلق خيرية مشارك خيرات دينيه‌اند كه در نكاح مؤمنين است ليكن دينيه اعظم است زيرا كه امور حقيقيه دائمه است نه وهميه زايله فلهذا جايز است ايراد صيغة افعل تفضيل ششم آنكه در قوله و لو اعجبتكم اشارت است بكراهت قصد مال و جماع در نكاح و تفصيل مسائل اين مبحث در كتب مبسوطه فقه مسطور است آورده‌اند كه اهل جاهليت بر طريقه يهود و مجوس سلوك نموده در حال حيض نسوان از ايشان مهاجرت كردندى و چشم در روى ايشان نينداختندى و كلام با ايشان حرام دانستندى و با ايشان ترك مواكله و مشاربه نمودندى و نصارى بر عكس در اينحال با ايشان مكالمه و مواكله مينمودند بلكه در مباشرت و ملاعبت ميافزودند و اينحال مستمر بود تا در زمان اسلام ابو دحداح با بعضى از صحابه به خدمت سيد انام ( ص ) آمده گفتند يا رسول اللَّه در حال حيض زنان با ايشان چگونه سلوك كنيم آيه نازل شد كه . . .\r\nپايان جلد اول\r\nاميد است خداوند متعال توفيق عنايت فرمايد تا بقيه مجلدات بطبع برسد\r\n( حسن علمى )\r\n\r\n","description":"","footnote":"","page_name":" 480 ","page_number":480}
  ]