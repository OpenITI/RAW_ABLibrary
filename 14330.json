[
  {"content":"\r\n\r\nنماى فوقانى مقبره شيخ كلينى ( مؤلف ) در بغداد\r\nكان گهر گهر شناسان كافى است\r\nاز روى يقين مشعل ايمان كافى است\r\nفرموده براى شيعه الكافى كاف\r\nيار همه ياوران قرآن كافى است\r\nشمس الاشراق - مشرقى واعظ\r\n\r\n","description":"","footnote":"","page_name":" فهرست 1 ","page_number":1},
  {"content":"\r\n . \r\n","description":"","footnote":"","page_name":" فهرست 2 ","page_number":2},
  {"content":"\r\n\r\nمقدمه جلد دوم\r\nشرح و ترجمه روضه كافى\r\nألحمدلله الذي هدانا لهذا و ما كنا لنهتدى لولا أن هدانا الله لقد جائت رسل ربنا بالحق ونودوا أن تلكم الجنة اور ثتموها بما كنتم تعملون .\r\n( 43 - الاعراف )\r\nترجمه - سپاس مر خداوندى را سزااست كه ما را بدين رهنمائى كرد و ما را آن شايستگى نبود كه راه راست پوئيم اگر نبود كه خدايمان رهنمود . راستى كه فرستاد گان پروردگار ما بدرستى وراستى آمدند و درستى وراستى آوردند ، بدانها فرياد رسد كه اين بهشت شما است آن را ارث بشمادادند در برابر آنچه خود شما كرده ايد . براى يك عمر سعادتمند و خوش گذشته به از اين آزمايشى نيست كه در پايان آن از آنچه در آن كرده اند خوشنود باشند و اين از آنراه استكه نهالى خوش ثمر و بارور كاشته و اكنون از باروبر آن بهره ور مىشود ، هر دمى از عمر گرانمايه بايد براى آينده پس اندازى كرد و هر گامى بايد نردبان ترقى باشد و مايه خرسندى ، مردم بهشت از آنرو در انجام كار پروردگار خود را سپاس گزارند كه از كردار خود خوشنودند و بهره كار خود را بدست آورده و در آسايشگاه جاويدان بهشت مينوغنوده اند ، نبايد از اين نكته غافل بود كه ما را انديشه خام است اگر همه را در انتظار روزى گذرانيم كه خوبى و بدى خود از نامه هاى عمل بخوانيم بلكه هر كردارى را بيدرنك بايد آزمود و هر روزى را در پايان بدقت حساب نمود ، كردار خوب را وجدان آسوده بهشتى در پى است و خشنودى و آرامش دل پياپى ، و بد كردارى شرمسارى دارد و بد كردارى شرمسارى دارد و بد كردار را در دوزخ پشيمانى شكنجه مىكند و ميفشارد ، هر كار خوبى را رهبرى خداوند وفرمان پيغمبران همراه است و آنان پيشرو كاروان بهشتيان باشند .\r\n\r\n","description":"","footnote":"","page_name":" فهرست 3 ","page_number":3},
  {"content":"\r\n\r\nدر مقدمه جلد نخست شرح و ترجمه روضه كافى در تعريف اين كتاب بيانى وافى گذشت و در اينجا به چند نكته كوتاه اكتفا مىشود .\r\n1 - اخبار روضه كافى كه تا پانصدو نود و هفت شماره گزارى شده است نظم و ترتيبى در آن رعايت نشده و تناسب و تبويبى به كار نرفته است ، بمانند باريست از در شاهوار كه پراكنده شده وهردانه آن به جائى افتاده است با اين كه ممكن بود اخبار آن بتناسب در ابوابى گنجانيده شود و باب خطبه ها از تاريخ و اخبار رؤيا از اخبار اخلاق و زمين شناسى و غيره جدا گردد و هر كدام در بابى مرتب شوند .\r\n2 - بسيارى از اخبار كتاب روضه بمناسبت موضوع مندرج در آن داراى عنوانى است و بتعبير امروزه مصنف رحمه الله تيترى از مضون حديث براى آن ثبت كرده ولى بسيارى از احاديث روضه بى نام و نشان دنبال هم آمده و دريافت مطلب مندرج در آن نياز بمطالعه فراوان دارد و من در ضمن شرح و ترجمه كتاب تا آنجا كه توفيق كمك و يار شد اخبار كتاب را معنون نموده و تيتر بندى كردم و در صورتى كه بر طبق همان عناوين احاديث فهرستى براى آن تنظيم گردد استفاده از آن براى خوانندگان محترم بس آسان باشد زيرا با مراجعه بفهرست هر حديثى را كه در هرباره در آن وجود داشته باشد به آسانى مى توان دريافت و براى اين كه عناوين اصل كتاب باعناوين الحاقى اشتباه نشود عناوين الحاقى را ميان پرانتز نهادم اميداست مورد توده باشد .\r\n* * *\r\n\r\nگلستان آل محمد بخوان * كه بس حكمت و پنديابى در آن\r\nگلستان سعدى از آن قطره ايست * به دريا شو و پاى قطره مايست\r\nدر آن گوهر معرفت صدهزار * به از نغمه عندليب و هزار\r\nبر آن بوى و خوى بهشتى نگر * تو خوبى بخوان تا شوى خوبتر\r\nزمشك وز عنبر سرشته بود * فرشته ببوم و برش برشود\r\nدر آن دانشى بيحد انباشته * درخت سعادت در آن كاشته\r\n\r\n\r\n","description":"","footnote":"","page_name":" فهرست 4 ","page_number":4},
  {"content":"\r\n\r\n\r\nمرا خدمتى شد ميسر چنين * بتوفيق بخشش هزار آفرين\r\nبماند زمن در جهان يادگار * بگشت وبگردد بسى روزگار\r\nدلى گر به روزى كند ياد من * همانست مأواى آباد من\r\nمرا جز دلى نيست اندر جهان * زچيزى بجز دل نگيرم نشان\r\n\r\n\r\n","description":"","footnote":"","page_name":" فهرست 5 ","page_number":5},
  {"content":"\r\n . \r\n","description":"","footnote":"","page_name":" فهرست 6 ","page_number":6},
  {"content":"\r\n . \r\n","description":"","footnote":"","page_name":" فهرست 7 ","page_number":7},
  {"content":"\r\n . \r\n","description":"","footnote":"","page_name":" فهرست 8 ","page_number":8},
  {"content":"\r\n . \r\n","description":"","footnote":"","page_name":" فهرست 9 ","page_number":9},
  {"content":"\r\n . \r\n","description":"","footnote":"","page_name":" فهرست 10 ","page_number":10},
  {"content":"\r\n . \r\n","description":"","footnote":"","page_name":" فهرست 11 ","page_number":11},
  {"content":"\r\n . \r\n","description":"","footnote":"","page_name":" فهرست 12 ","page_number":12},
  {"content":"\r\n . \r\n","description":"","footnote":"","page_name":" فهرست 13 ","page_number":13},
  {"content":"\r\n . \r\n","description":"","footnote":"","page_name":" فهرست 14 ","page_number":14},
  {"content":"\r\n . \r\n","description":"","footnote":"","page_name":" فهرست 15 ","page_number":15},
  {"content":"\r\n\r\nالروضة\r\nمن\r\nالكافى\r\nثقة الاسلام ابى جعفر محمد بن يعقوب بن\r\nاسحق الكلينى الرازى رحمه الله المتوفى سنه 329 ه‍\r\nيا گلستان آل محمد\r\nبقلم الأستاذ العلامة آية الله الحاج الشيخ محمد باقر الكمرئى\r\nنزيل الرى ( شهر رى )\r\nصححه وقابله على عدة نسخ خطية ثمنية\r\nمحمد الباقر البهبودى على اكبر الغفارى\r\nالجزء الثاني\r\nالطبعة الأولى\r\nالناشر :\r\nمكتبة الاسلامية بطهران\r\nشارع البوذر جمهرى تليفون ( 21966 )\r\nجميع حقوق الطبع محفوظة\r\nالمطبعة الاسلامية 1382 ه‍\r\n\r\n","description":"","footnote":"","page_name":" 1 ","page_number":16},
  {"content":"\r\n\r\n\r\nجلد دوم\r\n\r\n[ اختلاف در ( ذَوا عَدْلٍ مِنْكُمْ ) 
  ]\r\n\r\n247 -\r\n( 1 ) از حماد بن عثمان گويد نزد امام صادق ( ع ) اين جمله را خواندم ( 95 - المائدة )  ذَوا عَدْلٍ مِنْكُمْ  دو عادل از شماها ( در باره كفاره صيد حكم كند ) فرمود\r\nذو عدل منكم\r\nاست در اينجا نويسنده‌هاى قرآن خطا كردند كه پس از واو الف آوردند .\r\n\r\nشرح -\r\nاز مجلسى ره - اين در جزاء صيد وارد است آنجا كه ميفرمايد و هر كدام شماها عمدا در حال احرام شكارى را بكشد بايد بمانند چهارپائى و جانورى كه كشته عوض كفاره دهد ( و قضاوت مىكند در باره آن دو عادل از شماها ) .\r\nمشهور ميان مفسران و آنچه از اخبار اهل بيت ( ع ) استفاده مىشود و اجماع بر آن دلالت دارد اينست كه در همانندى خلقت معتبر است مثلا اگر صيد شترمرغ باشد بايد شترى باشد و در گوره‌خر و هر چه مانند آن است كفاره يك گاو است و در شكار آهو كفاره يك گوسفند است ابراهيم نخعى گفته بايد آن شكار را عادلانه قيمت كرد و با پولش بمانند آن از چهارپايان و جانوران خريد و قربانى كرد .\r\n يَحْكُمُ بِهِ ذَوا عَدْلٍ مِنْكُمْ  مفسران گفته‌اند مقصود اينست كه قيمت و مماثله در خلقت بايد به نظر دو عادل باشد زيرا تعيين آن دو نياز به نظر و اجتهاد دارد - و اين بر پايه قرائت مشهوره است كه لفظ تثنيه دارد و ميان مفسران مشهور است كه قرائت اهل بيت لفظ مفرد است .\r\nشيخ طبرسى گفته است در قرائت محمد بن على الباقر و جعفر بن محمد الصادق ( ع )\r\nيحكم به ذو عدل منكم\r\nآمده است .\r\nبيضاوى گفته است ذو عدل بمعنى جنسى قرائت شده است و بنا بر اين قرائت مقصود اينست كه حكم بمماثله بايد از پيغمبر ( ص ) و يا امام باشد كه موصوف بعدالتند و راستى در همه گفتار و كردار خود ، و مماثلت را طبق اخبار آنها تشخيص داده‌اند و بدان حكم كرده‌اند و بنا بر قرائت ذوا بلفظ تثنيه ممكن است مقصود از اين دو همان پيغمبر و امام عادل باشند پايان نقل از مجلسى ره .\r\n\r\n","description":"","footnote":"","page_name":" 2 ","page_number":17},
  {"content":"\r\n\r\nمن گويم - عبارت روايت اينست كه نويسنده‌هاى قرآن در اين كلمه ذوا عدل خطا كرده‌اند و به غلط رفته‌اند و اين دو وجه دارد :\r\n1 - خطاء در املاء و رسم الخط باشد ، البته رسم الخط يكى از مهمات ادبيات هر زبانى است و هيچ زبانى نيست كه بطور كامل و صد در صد آنچه از زبان برآيد در رسم كتابت گنجد و كلمات ملفوظ و مكتوب باهم توافق كامل داشته باشند اين تفاوت ميان گفتن و نوشتن پايه فن املاء است و در همه زبان‌ها ميان تلفظ و نوشتن فاصله‌اى هست و خصوص در زبان عرب و آن هم در دوران ابتدائى كتابت كوفى . دوران بعثت خاتم انبياء ( ص ) ميان نقش كتابت و نوشتن الفاظ و خواندن آنها فاصله زيادى بوده است كه با توجه باينكه نشانه‌هاى اعراب و نقطه هم تا آن زمان وارد املاء عربى نشده بود بهتر روشن مىشود :\r\nاكنون نمونه‌هائى از اختلاف خواندن و نوشتن در املاء قرآن و هم در كلمات فارسى را ملاحظه فرمائيد :\r\n1 - زكات زكات - خورشيد خرشيد 2 - صلاة صلات - خواب خاب 3 - قالوا قالوا - خواست خاست 4 - اؤلئك ألائك - كومك كمك و با اينكه املاء رسم الخط قرآن مجيد با املاء عربى فعلى در زبان عرب تفاوت بسيارى كرده است بعلاوه در قرآن املاءهاى شاذى هم وجود دارد كه با املاء معمولى خود قرآن هم تفاوت داشته و به همان صورت ضبط شده است و از آن جمله كلمه « نشواء » بجاى « نشاء » در يكى دو جاى از قرآن رسم الخط عثمانى .\r\nبنا بر اين مقصود از خطاء كاتب قرآن اينست كه در اينجا به كلمه ذو عدل از نظر رسم الخط يك الف افزوده مانند الف كه بعد از واو جمع افزوده مىشود .\r\n2 - اين خطاء توام با خطاى در تلفظ باشد و مقصود اين باشد كه كلمه ذو عدل بوده است با ضم ذال و سكون واو ولى كاتبان قرآن بخطا آن را ذوا عدل نوشته‌اند بفتح ذال و واو با الف ساكنه و همانطور هم قرائت كرده‌اند ولى اظهر همان وجه اول است به دو دليل :\r\n1 - ظاهر تعبير حديث همين است كه خطاء در كتابت شده است نه در قرائت و تلفظ .\r\n2 - خطاء در قرائت و تلفظ كلمات قرآن بوجهى كه قرآن تلقى شود و موجب تحريف قرآن مجيد است بزياده و ما در كتاب قرآن اصول كافى توضيح داديم كه تحريف بزياده از يك نقطه و اعراب به بالا در قرآن روا نيست و پديد نشده است و چون قرائت ذوا عدل هم در شمار قراءات سبعه و ثابته است به هيچ وجه نميتوان گفت غلط و خطا وارد قرآن شده است و اينكلمه خطا ، در قرآن مجيد ثبت شده است و فتح باب غلط در كلمات قرآن مجيد خرق ناموس مقدس اسلامست و مردود است بنا بر اين بايد گفت هر دو قرائت صحيح است و هر دو در قرآنست و ما در كتاب قرآن از اصول كافى توضيح داديم كه برخى كلمات قرآن مجيد تعدد نزول داشته است و اين تعدد نزول كه بمنزله نسخه بدل خود مصنف كتاب است منشأ اختلاف در قرائت شده است .\r\n\r\n","description":"","footnote":"","page_name":" 3 ","page_number":18},
  {"content":"\r\n\r\nو اكنون بايد توجهى بمعنا و مقصود حديث كرد :\r\nموضوع آيه اينست كه هر گاه حاج در حال احرام بطور عمد شكار كرد و جاندارى را كشت بايد بمانند آن را كفاره در برابر ارتكاب اين خلاف قربانى كند .\r\nو چون شكار بطور معمول نسبت بجانوران وحشى است و شامل حال هر جانورى است و بلكه كشتار عمدى هر جانورى موضوع حكم است تشخيص مماثل آن و همانند آن در حيوانات اهلى و دسترس نياز بمصدق و مبين عادل دارد و بايد بحكميت و حكومت عالى مشخص گردد و جمله  يَحْكُمُ بِهِ ذَوا عَدْلٍ مِنْكُمْ  اين حقيقت را بيان كرده است و در آن دو وجه گفته شده است :\r\n1 - از نظر اشعار ظاهر كلمه  ذَوا عَدْلٍ  تصور شده است كه مقصود گواهى و اداى شهادت است چون اين تعبير در چند جاى قرآن مجيد در موضوع گواه در محاكمات به كار رفته است :\r\nالف - ( 106 - المائده ) آيا كسانى كه گرويديد گواه ميان شماها هنگامى كه مرگتان برسد براى وصيت دو كسند كه هر دو عادل باشند .\r\nب - در سوره طلاق ميفرمايد دو عادل را گواه بگيرند .\r\nو بنا بر اين مقصود اينست كه دو گواه عادل شهادت بمماثلت دهند .\r\n2 - مقصود از اين جمله گواهى و اداى شهادت كه در مورد قضاوت است نيست بلكه مقصود بيان حكم و حكميت تشريعى است و اين جمله از كليات قرآن مجيد است كه شرح و توضيح آن بايد با سنت باشد يعنى پيغمبر آن را بايد شرح كند مانند همان اقيموا الصلاة نماز بخوانيد و يا روزه بگيريد و يا زكات بدهيد كه اينها يك كليات قرآنى است و نياز بتوضيح دارند و بيان موضوع و شرائط كه بايد از شارع برسد همچنين  يَحْكُمُ بِهِ ذَوا عَدْلٍ مِنْكُمْ  هم بايد مماثلت و دستورات متعلقه به آن از شارع برسد و منظور از اين صرف اداى گواهى نيست مثل آيات ديگرى كه اين كلمه در آنها واقع است و آن چند قرينه دارد :\r\nالف - كلمه  يَحْكُمُ بِهِ  قضاوت مىكند و فرمان ميدهد بدان - اين مضمون غير از اداى گواهى است كه عبارت از بيان يك مشاهداتى است .\r\nحكميت و قضاوت يك وظيفه تشريعى است بجز در مورد حكميت در باب محاكمات كه بعنوان يك وظيفه بشرى هم انجام مىشود مانند حكميت ميان زن و شوهر در صورت بروز اختلاف و بديهى است كه در مورد آيه اختلافى طرح نشده است و دو طرف اختلاف وجود ندارد تا مقصود از كلمه يحكم حكميت ترافعى باشد و بناچار بايد آن را بر حكميت تشريعى حمل كرد .\r\n2 - گواهى در مورديست كه امرى بطور عموم قابل رؤيت و مشاهده باشد و گرچه از نظر آثار قطعيه آن ، و مماثلت ميان هر جانور وحشى و اهلى چنين نيست زيرا بسيارى از جانوران وحشى و طيور مماثل و همانند مسلم و مشهودى ندارند كه در باره آن اداى گواهى شود .\r\nبا ملاحظه اين امور معلوم مىشود كه منظور در اينجا ارجاع امر است به يك حاكم عادل مشرع و قانون‌گذار و اين آيه هم در شمار ارجاع امر است باولو الامر و توصيه به اطاعت خدا و رسول و اولو - الامر و چون مرجع را مقيد به عدالت كرده است اين قيد به همه آن آيات هم سرايت مىكند و نتيجه اينست كه بايد در اخذ احكام بمرجع شارع عادلى رجوع كرد و فاسق صلاحيت مرجعيت ندارد و به اين اعتبار يكى\r\n\r\n","description":"","footnote":"","page_name":" 4 ","page_number":19},
  {"content":"\r\n\r\nاز ادله روشن لزوم عصمت و عدالت در امامست اكنون بايد توجه بمتن حديث كرد كه مىفرمايد ذو عدل درست است و نويسنده‌ها بخطا الف بعد از واو گذاشته‌اند و آن را بآيات شهادت و گواهى در مرافعه مشتبه كرده‌اند و از اين توجه احتمال ديگرى هم به ميان مىآيد كه قوت دارد و آن اين است كه :\r\nبايد كلمه  ذَوا عَدْلٍ  بفتح ذال و واو با الف ساكنه خوانده شود ولى بىالف نوشته شود تا فرق باشد ميان آن و كلمه ذوا عدل در باب گواهى كه در آيه 106 - المائده است و بهر حال مقصود از ارجاع بحكميت ذو العدل در اينجا كسب تكليف از شارع عادلست كه پيغمبر باشد در درجه اول و وصى و امام در درجه دوم و اگر ذو عدل مفرد خوانده شود نظر بجنس دارد و يا مرجع واحد هر عصرى يعنى در اين باره بپيغمبر و يا به امام عصر خود رجوع كنيد و اگر هم ذوا عدل بلفظ تثنيه ادا شود باز مقصود اينست كه در اين باره بپيغمبر و امام كه دو شارع عادلند مراجعه كنيد و با اينكه مرجع حقيقى يكى است و آن گفتار پيغمبر است از طرف خداوند كه بوسيله فرشته و يا بىواسطه به او وحى شده است ولى تعبير به دو اشاره باينست كه مقام خلافت هم در دنبال مقام نبوت از طرف خداوند منظور است و بهر حال اين آيه كه در سوره مائده نازل شده است مانند چند آيه ديگر در همين سوره از آيات امامت محسوب مىشود و اشاره بمقام خلافت حقه دارد و گويا در زمان امام صادق ( ع ) در باره اين آيه ميان علماى اسلام بحث پرشورى وجود داشته است كه امام در يكى از آنها بحماد كه خود از علماى ادب و عربيت و قراء قرآن مجيد بوده است فرموده نويسنده‌ها در اينكلمه راه خطا رفته‌اند .\r\n\r\n248 -\r\n( 1 ) از احمد بن محمد بن ابى نصر از مردى از ابى جعفر ( ع ) ( 100 - المائده ) « نپرسيد از آن چيزها » كه بشما اظهار نشده « اگر بشما اظهار شود بدتان آيد » .\r\n\r\nشرح -\r\nاز مجلسى ( ره ) - قوله  إِنْ تُبْدَ لَكُمْ  ظاهرش اينست كه در مصحف ائمه اين جمله زيادى ثبت بوده است و ممكن است ذكرش براى مجرد تفسير باشد و در سبب نزول اين آيه اختلاف است .\r\n1 - مردم از رسول خدا ( ص ) چندان پرسشها كردند تا پرسش او را بنهايت رسانيدند و آن حضرت خشمناك بسخنرانى برخاست و فرمود : از من هر چه خواهيد بپرسيد به خدا از چيزى نپرسيد جز آنكه آن را براى شماها بيان ميكنم ، مردى از بنى سهم بنام عبد اللَّه بن حذافه كه در نسب او طعنه ميزدند از جا برخاست و عرضكرد يا رسول اللَّه پدر من كيست ؟\r\nفرمود : پدر تو حذافة بن قيس است ، مرد ديگرى برخاست عرضكرد يا رسول اللَّه پدر من كجا است ؟\r\nفرمود : در دوزخست و در اين ميان عمر بن خطاب برخاست و يا مرد ديگرى عرضكرد يا رسول اللَّه ماها بعهد جاهليت و شرك خو كرديم و تازه از آن بيرون شديم شما از ما درگذريد و خشم آن حضرت فرو نشست و فرمود سوگند بدان كه جان من در دست او است محققا بهشت و دوزخ در روى اين ديوار همين اكنون براى من نقشه كشيده شد و بمانند امروز خير و شر نديدم - از زهرى و قتاده از انس .\r\n\r\n","description":"","footnote":"","page_name":" 5 ","page_number":20},
  {"content":"\r\n\r\nمن گويم - همانا عمر بدين استعفاء مبادرت كرد تا مبادا نسب خودش بمردم عيان شود و او به پرده‌پوشى از همه نيازمندتر بود كما لا يخفى .\r\nو گفته‌اند كه برخى بودند از راه مسخره و يا امتحان از رسول خدا ( ص ) پرسشها ميكردند يكى ميگفت پدرم كيست و يكى مىگفت پدرم كجا است يكى شتر گم ميكرد و مىگفت شترم كجا است ؟\r\nو خداوند اين آيه را فروفرستاد - از ابن عباس .\r\nو گفته‌اند رسول خدا ( ص ) خطبه خواند و در ضمن آن فرمود : راستى خدا حج را بشما واجب كرده است ، عكاشة بن محصن و يا سراقة بن مالك از جا برخاست و عرضكرد :\r\nيا رسول اللَّه در هر سال واجبست ؟ و پيغمبر روى از او گردانيد و او تا سه بار اين پرسشها را تكرار كرد و رسول خدا ( ص ) در جواب او فرمود واى بر تو از كجا اطمينان دارى كه من بگويم ، آرى ، به خدا كه اگر گفتم آرى هر ساله واجب باشد و اگر هر سال واجب شود شما نتوانيد و اگر ترك آن كنيد كافر شويد تا من از شما باز داشته‌ام شما هم دست از من باز داريد و همانا كسانى كه پيش از شماها بودند بواسطه اينكه از انبياء خود بسيار چيزها پرسيدند و بسيار در موقع نامناسب نزد آنها رفتند هلاك شدند .\r\nهر گاه من شماها را به چيزى فرمان دادم آنچه كه توانيد از آن را انجام دهيد و هر گاه چيزى را بر شما غدقن كردم از آن كناره جوئيد - از على بن ابى طالب و ابى امامه باهلى .\r\nو گفته‌اند كه در دنبال پرسش از رسول خدا ( ص ) از بحيره و سائبه و وسيله و حام اين آيه نازل شده است .\r\n\r\n249 -\r\n( 1 ) از محمد بن مروان گويد امام صادق تلاوت كرد ( 115 - الانعام )  وَ تَمَّتْ كَلِمَةُ رَبِّكَ  الحسنى  صِدْقاً وَ عَدْلًا -  من گفتم قربانت همانا ما آن را  وَ تَمَّتْ كَلِمَةُ رَبِّكَ صِدْقاً وَ عَدْلًا  - مىخوانيم ؟ فرمود كلمه حسنى در آن منظور است .\r\n\r\nشرح -\r\nاز مجلسى ( ره ) - دلالت دارد كه كلمه حسنى در آيه بوده است و متروك شده و مقصود از كلمه پروردگار يا قرآنست و يا دين حق يا تقدير الهى و يا امام بر حق و اخبارى بر اين معنى اخير دلالت دارند .\r\n\r\n","description":"","footnote":"","page_name":" 6 ","page_number":21},
  {"content":"\r\n\r\n\r\n250 -\r\n( 1 ) از عبد اللَّه بن قاسم بطل از امام صادق ( ع ) در تفسير قول خدا تعالى ( 4 - الاسراء ) « قضاوت و پيش‌بينى كرديم نسبت ببنى اسرائيل در آن كتاب » ( در دفتر كل ) « كه محققا شماها دو بار در زمين تباهى ببار آوريد » فرمود ( نظر دارد ) بكشتن على بن ابى طالب ( ع ) و نيزه زدن بحسن ( ع ) « و هر آينه بنهايت گردنفرازى كنيد » فرمود كشتن حسين ( ع ) است 5 - « پس هر گاه موعد نخست آنها در رسد » يعنى هنگام پيروزى خونخواهان حسين ( ع ) « بفرستيم بر سر شماها بندگان خود را كه سخت دلير و جنگ آورند تا در درون خانمانها بخلند » مقصود مردمى هستند كه خدا پيش از ظهور امام قائم ( ع ) مىفرستد و هيچ كس را كه مسئول خونى است در خانواده محمد ( ص ) وانگذارند جز اينكه او را بكشند « و موعد ديگر هم شدنى است » يعنى ظهور امام قائم ( ع ) .\r\n6 - « سپس از طرف شماها يورشى بنياد كن بر سر آنها برگردانيم » مقصود رجعت امام حسين ( ع ) است با هفتاد تن از ياران وفادار خود كه كله خودهاى طلائى بر سر دارند از دو رو بمردم برسانند كه اين حسين است رجعت كرده و بيرون آمده تا هيچ مؤمنى در باره آن حضرت شك و ترديد نكند و راستش اينست كه او دجال نيست و شيطان نيست و هنوز حجت ( بن الحسن ) ميان مردمست و چون در دل مؤمنان بر جا شود كه او حسين است مرگ امام دوازدهم كه حجت است فرا رسد و همان امام حسين است كه او را غسل مىدهد و كفن مىكند و حنوط مىنمايد و در گورش به خاك مىسپارد ، و متصدى تجهيز جنازه وصى نشود جز وصى و امام .\r\n\r\nشرح -\r\nاز مجلسى ( ره ) - قوله تعالى  وَ قَضَيْنا إِلى بَنِي إِسْرائِيلَ  - بيضاوى گويد يعنى بآن‌ها وحى ثابتى كه در كتاب تورات درج شده فرستاديم كه محققا دو بار فساد به بار خواهيد آورد .\r\n1 - مخالفت با احكام تورات و كشتن شعيب پيغمبر .\r\n\r\n","description":"","footnote":"","page_name":" 7 ","page_number":22},
  {"content":"\r\n\r\n2 - كشتن زكريا و يحيى و آهنگ كشتن عيسى ( ع ) « و يك گردنفرازى ناهنجارى خواهيد كرد » يعنى از طاعت خداوند سرباز زنيد و گردنفرازى كنيد يا اينكه ستم كنيد « و هر گاه موعد نخستين آنها رسد » يعنى وعده كيفر نخستين آنها رسد « بندگانى از خود را بر سر شماها فرستيم » مقصود بخت النصر است كه از طرف لهراسب ( پادشاه كيانى ايران ) فرمانرواى بابل بود بهمراه لشكرش و گفته شده مقصود جالوت است و بعضى گفته‌اند مقصود سخاريب سردار آشورى نينوا است « كه بسيار دلير و جنگ آورند كه بجستجوى شماها در درون خانه‌ها خلند » براى كشتن و چپاول و سالخورده‌ها را بكشند و خردسالها را اسير كنند و تورات را بسوزانند و مسجد را ويران كنند و چون معتزله روا ندانند كه خداوند كافر را بر مؤمن چيره سازد بعثت را بتخليه و جلوگيرى نكردن تأويل كردند « و وعده شدنيست » يعنى كيفر آنها بناچار پديدار گردد « سپس بسود شما يك يورش از طرف شما بر سر آنها مقرر ساختيم » يعنى شماها دولت و غلبه به آنها پيدا كنيد كه بر سر شما مبعوث شدند و وسيله آن اين بود كه چون بهمن بن اسفنديار جانشين پدر خود كشتاسب بن لهراسب شد خداوند دلش را بر آنها مهربان كرد و اسيران آنها را بشام برگردانيد و دانيال را بر آنان پادشاه ساخت و بر پيروان بخت نصر چيره شدند و آنها را از بيت المقدس تار و مار كردند يا به وسيله اين بود كه داود بر جالوت چيره گرديد و او را كشت و بنى اسرائيل را از شر او نجات داد .\r\n« و بمال و پسران شما را كومك كنيم و قشون و نفرات اعزامى بيشترى بشما بدهيم » .\r\nقوله « قتل على بن ابى طالب ( ع ) » تطبيق و تأويل آيه بر آنچه امام ( ع ) فرموده است مبتنى بر دو مقدمه است :\r\n1 - خداوند فرموده است ( 43 - فاطر ) هرگز براى سنت خدا دگرگونى نيابى .\r\n2 - رسول خدا ( ص ) فرموده است هر آنچه در بنى اسرائيل واقع شده است مو بمو در اين امت هم واقع مىشود پس هر آنچه را خداوند در قرآن مجيد از احوال بنى اسرائيل بيان كرده ظاهرش در باره آنها است و باطنش در باره اين امت است نظر بدان چه كه همانند آن در ميان آنها واقع مىشود و دو بار فساد كردن اين امت اشاره است بكشتن امير المؤمنين ( ع ) و نيزه زدن به امام حسن ( ع ) پس از وى در ساباط مدائن .\r\n\r\nداستان تبعيد ابو ذر و سخنرانى على ( ع ) و ياران او\r\n\r\n251 -\r\n( 1 ) ابو جعفر خثعمى گويد چون عثمان ابو ذر رضي الله عنه را بربذه راند ( محلى است نزديك مدينه كه آرامگاه ابو ذر در آنجا است ) امير المؤمنين و عقيل و حسن و حسين و عمار بن ياسر رضي الله عنه او را بدرقه كردند و هنگام وداع با او امير المؤمنين ( ع ) اينسخن را فرمود :\r\n\r\n","description":"","footnote":"","page_name":" 8 ","page_number":23},
  {"content":"\r\n\r\n( 1 ) اى ابا ذر راستش اينست كه همانا تو براى خدا عز و جل خشم كردى و بايد بدان كه خشم كردى اميد وار باشى . راستى اين مردم از تو در باره دنياى خود بيمناك شدند و تو در باره دينت از آنها بيمناك شدى تو را از آستان زندگى و سايه اجتماع كوچ دادند و بگرفتارى و آواره‌گى آزمودند ، به خدا سوگند اگر در همهء آسمانها و زمين به روى بنده‌اى بسته شود و آن بنده راه تقوى پيش گيرد خدا عز و جل از آن گرفتارى بوى گشايش دهد مبادا جز به حق و درستى انس انس‌گيرى و مبادا جز از باطل و ناحق بهراسى .\r\nسپس عقيل رشته سخن را بدست گرفت و چنين گفت :\r\nاى ابا ذر تو خود مىدانى كه ما دوستت داريم و ما هم مىدانيم كه تو ما را دوست ميدارى و تو در باره ما حقوقيرا رعايت كردى كه جز اندكى از مردم آنها را ناديده گرفتند و زير پا گذاشتند پس پاداشت با خدا عز و جلست . و از اين رو است كه اينانت بيرون كردند و آواره‌كنندهايت آواره نمودند ، پاداشت بر خدا عز و جل است از خدا بپرهيز و بدان كه استعفايت از بلا بىتابى بشمار است و دير شمردن عافيت و رفع گرفتارى از نوميديست ، نوميدى و بىتابى را وانه و بگو حسبى  اللَّهُ وَ نِعْمَ الْوَكِيلُ  خدا مرا بس است و چه خوب وكيلى است .\r\nسپس امام حسن ( ع ) رشته سخن را بدست گرفت و فرمود :\r\nاى عمو جانم راستى كه اين مردم با تو آن كردند كه به چشم خود بينى و خدا عز و جل از ديدگاهى برتر بدان نگرانست ياد دنيا را از كف بنه و ياد مرگ و جدائى آن را بخاطر آور ، سختى اين بلاى تبعيد و آوارگى را بر خود هموار كن كه در دنبالش آسايش دارى و شكيبا باش تا آنگاه كه پيمبر خود را ملاقات كنى و وى از تو خشنود باشد ان شاء اللَّه .\r\n\r\n","description":"","footnote":"","page_name":" 9 ","page_number":24},
  {"content":"\r\n\r\n( 1 ) سپس حسين ( ع ) بسخن آمد و فرمود :\r\nاى عموجان راستى خدا تبارك و تعالى توانا است كه آنچه بينى ديگرگون سازد و او است كه هر روزى در كاريست ، راستى اين مردم دنياى خود را از تو دريغ داشتند و تو دين خود را از آنها دريغ داشتى وه كه تو چه بينيازى از آنچه دريغت كردند و آنها چه نيازمندند بدان چه تو از آنها دريغ داشتى ، بر تو باد كه شكيبا باشى زيرا همه خوبيها در شكيبائيست و شكيبائى از ارجمندى و رادى است و بيتابى را وانه زيرا بيتابى به تو سودى ندارد .\r\nسپس عمار رشته سخن را بدست گرفت و گفت :\r\nاى ابا ذر خدا بهراس و آوارگى اندازد هر كه تو را بهراس انداخت . خدا بيمناك كند هر كه‌ات بيمناك ساخت راستش اينست كه به خداوند جلوگير مردم نيست از گفتار حق و درست جز دل دادن به دنيا و دوستى آن هلا همانا كه فرمان برى و اطاعت با اكثريت است و ملك از آن كسى است كه بدان دست يافته و راستى اين مردم ديگران را بدنياى خود دعوت كردند و آن‌ها براى رسيدن بدان اجابت نمودند و دين خود را بدان‌ها دادند و زيان دنيا و آخرت را بردند و اين همان زيان آشكارا و روشن است .\r\nسپس ابو ذر ( رضي الله عنه ) خود بسخن آمد و گفت :\r\nعليكم السلام و رحمة اللَّه و بركاته پدرم و مادرم قربان اين چهره‌ها باد راستش اينست كه من هر گاه شماها را ديدمى بوسيله شماها به ياد رسول خدا ( ص ) افتادمى ، من جز شماها در مدينه كارى و نشيمنى ندارم و راستش اينست كه اقامت من در مدينه بر عثمان ناگوار است چنانچه در شام بمعاويه ناگوار بود و او سوگند ياد كرده بود كه مرا به يك شهر ديگر تبعيد كند من از او خواستم كه آن شهر كوفه باشد و او پنداشت كه اگر بكوفه روم بيم دارد كوفه را ببرادر او ( كه والى كوفه است ) بشورانم و سوگند\r\n\r\n","description":"","footnote":"","page_name":" 10 ","page_number":25},
  {"content":"\r\n\r\nياد كرده است كه مرا به يك شهرى فرستد كه در آن انيسى نبينم ( 1 ) و آوازى نشنوم و براستى كه من جز خدا عز و جل را نخواهم كه يارم باشد و با انس به خدا مرا هراس و غربتى نيست خدا مرا بس . نيست شايسته پرستشى جز او بر او توكل دارم و او است پروردگار عرش عظيم و صلى اللَّه على سيدنا محمد و آله الطيبين .\r\n\r\nشرح -\r\nاز مجلسى ره - قوله  كُلَّ يَوْمٍ هُوَ فِي شَأْنٍ  يعنى هر روز خداوند در آفرينش تازه و تقدير و تغيير دادن وضع ممكنات و برآوردن حاجت و رفع گرفتارى و كربت و بالا بردن مقام مردمى و زبون كردن ديگران و روزى بخشيدن و پرورش دادن و امور ديگريست كه تعلق بقدرت و حكمت او دارد و مقصود تسليت ابى ذر است به اينكه اميد بتغيير وضع بايد داشت و خود را نگه داشت .\r\nقوله\r\n« انما الطاعة مع الجماعة »\r\nيعنى بيشتر مردم پيرو جمعيتهايند و گرچه بر باطل روند بقرينه آنچه از عبارت آيندهء آن كه\r\n( الملك لمن غلب )\r\nباشد استفاده مىشود .\r\nو ممكنست مقصود اين باشد كه طاعت خداوند با جماعت اهل حقست و بهمراهى ائمه بر حق و ملك و سلطنت دنيويه با كسيست كه پيروز شود و گر چه اهل باطل باشد .\r\nقوله\r\n« على اخيه »\r\nمقصود وليد بن عقبه است كه برادر مادرى عثمان بوده است و او را والى كوفه كرده بود و زمخشرى و ديگران گفته‌اند هم او است كه در حال مستى با مردم نماز صبح را 4 ركعت خواند و گفت آيا ميخواهيد براى شما در آن بيفزايم پايان نقل از مجلسى ره .\r\nمن گويم - ابو ذر از رجال بزرگ و مصلحان درجه اول اصحاب پيغمبر است كه درك كرد وظيفه دارد حقرا صريح و بىپروا بگويد و در برابر حكومت باطل قيام كند و فداكارى كند و بر اين پايه در شام برابر حكومت زورگوى معاويه قيام كرد و گرفتار شكنجه تبعيد از شام شد و در مدينه بر عليه عثمان قيام كرد و گرفتار تبعيد بربذه شد و در تبعيدگاه خود بمانند مبارزى مرد و در راه عقيده مقدس خود مبارزه كرد تا شهيد شد .\r\n\r\nكلام در برخى از نشانه‌هاى ظهور\r\n\r\n252 -\r\n( 2 ) از عبد الرحمن بن مسلمه جريرى گويد به امام صادق ( ع ) گفتم مخالفان ما را سرزنش ميكنند و دروغزن شمارند كه گوئيم دو فرياد آسمانى خواهد بود ، گويند از كجا فرياد حق از فرياد باطل جدا شود و ممتاز گردد اگر هر دو فرياد از آسمان باشد ؟\r\n\r\n","description":"","footnote":"","page_name":" 11 ","page_number":26},
  {"content":"\r\n\r\nفرمود : شما در پاسخ آنها چه گوئيد ؟ گفتم پاسخى نداريم بگوئيم فرمود بگوئيد هر كس پيش از آن بدان عقيده دارد و ايمان آورده آن را شناسد و باور كند زيرا خداوند عز و جل فرمايد ( 35 - يونس ) آيا كسى كه براستى رهبرى كند سزاوار است كه پيروى شود يا كسى كه ره نبرد جز اينكه رهبرى شود پس آيا شماها چگونه قضاوت ميكنيد ؟\r\n\r\nشرح -\r\nاز مجلسى ره - قوله  مَنْ كانَ يُؤْمِنُ بِاللَّهِ  گفته شده است مقصود اينست كه هر آنكه بوسيله اخبار اهل البيت قبلا باور كرده است كه جارچى حق همان اوليست و ذكر آيه براى بيان اينست كه ناچار بايد اهل بيت ( ع ) را در هر چه خبر دهند تصديق كرد زيرا كه آن‌ها رهبران بسوى حق و درستى هستند و دانا هستند بدان چه خلق نيازمند بآنند و دشمنان آنها نادانند .\r\nو محتملست مقصود اين باشد كه پس از ظهور كسى كه بنام او نداء شده است و آن امام قائم ( ع ) است حقانيت او بوسيله علم و دانش كامل او دانسته شود چنانچه خدا تعالى فرموده است  أَ فَمَنْ يَهْدِي إِلَى الْحَقِّ  الخ و مقصود اينست كه از آيه پديد مىشود كه حق به خودى خود آشكار مىشود چون كه خداوند در مقام احتجاج بر كفار فرموده است ، آيا پس كسى كه به حق رهبرى كند ؟ . . . پس حق بذات خود عيانست و برخى مردم از راه بىتوفيقى آن را ناديده گيرند و از آن چشم بر هم نهند ولى معنى اول اظهر است .\r\n\r\n253 -\r\n( 1 ) از داود بن فرقد گويد مردى از عجليه اين حديث را شنيد كه گفته او بود :\r\nيك جارچى جار كشد هلا فلان پسر فلان و شيعه او همانها كامروايند اين در آغاز روز باشد و در پايان همان روز يك جارچى جار زند كه : هلا براستى عثمان و پيروانش همانهايند كه كامروايند .\r\nفرمود : آن جارچى آغاز روز از جارچى آخر روز گزارش ميدهد ( كه او از طرف شيطانست ) آن مرد گفت از كجا ما بدانيم كدام راست گويد و كدام دروغ گويد ؟\r\nدر پاسخ فرمود : هر كه پيش از اين ندا به او ايمان دارد منادى حق را تصديق تواند زيرا خدا عز و جل ميفرمايد ( 35 - يونس ) آيا پس آنكه به حق رهبرى كند سزاوارتر است كه پيروى شود يا كسى كه ره نيابد جز اينكه او را رهنمايند تا آخر آيه . ( شما را چه شده است ، چگونه قضاوت ميكنيد ؟ )\r\n\r\n","description":"","footnote":"","page_name":" 12 ","page_number":27},
  {"content":"\r\n\r\n\r\nشرح -\r\nاز مجلسى « ره » - قوله\r\n« من العجليه »\r\nگويا نسبت بيك قبيله‌اى باشد و محتملست كنايه از كسى باشد كه گوساله امت و سامرى را مقدم داشتند بر امير المؤمنين ( ع ) قوله\r\n« قال ينادى »\r\nظاهر اينست كه منادى همان امامست و شايد مقصود اينست كه جارچى آغاز روز و جارچى پايان روز در آواز بهم مانند .\r\nو يا مقصود اينست كه جارچى پايان روز در آغاز روز هم جار ميكشد يا موافق با جارچى حق يا موافق همان جار آخر روز .\r\nو محتمل است به صيغه مجهول خوانده شود يعنى آنكه در آغاز روز جار كشد گزارش دهد از جارچى آخر روز و گويد كه آن شيطان است و از او پيروى نكنيد ، چنين افاده شده است .\r\n\r\n254 -\r\n( 1 ) از اسحاق بن عمار از امام صادق ( ع ) فرمود به چشم نبينيد آنچه را دوست داريد تا بنو - فلان در ميان خود اختلاف كنند و چون اختلاف و دوئيت ميان آن‌ها پديد شود مردم بطمع افتند و اختلاف كلمه باديد آيد و سفيانى خروج كند .\r\n\r\nشرح -\r\nاز مجلسى ره - قوله\r\n« حتى يختلف بنو فلان »\r\nيعنى بنى عباس و اين يكى از اسباب ظهور امام قائمست ( ع ) و گرچه بسيار از آن عقب افتاده است . .\r\n\r\nحديث صيحه\r\n\r\n255 -\r\n( 2 ) از اسماعيل بن صباح گويد شنيدم يك پيره استادى از سيف بن عميره ياد ميكرد كه گفته است من نزد ابى الدوانيق ( منصور عباسى ) بودم و خود آغاز سخن كرد و گفت اى سيف بن عميره بناچار يك جارچى باشد كه بنام يكى از فرزندان ابى طالب جار كشد ، من گفتم كسى از مردم باشد كه اين حديث را روايت كند ؟\r\nدر پاسخ گفت سوگند بدان كه جانم بدست او است اين گوشم از او شنيده كه ميفرمود : ناچار بايد جارچى بنام مردى جار كشد ، گفتم يا امير المؤمنين راستى كه من مانند اين حديث را نشنيده‌ام\r\n\r\n","description":"","footnote":"","page_name":" 13 ","page_number":28},
  {"content":"\r\n\r\nهرگز ؛ پس از آن گفت : اى سيف هر گاه اين باشد ما خود نخست كسى باشيم كه او را اجابت كنيم .\r\nهلا كه آن مرد يكى از عموزادگان ما است گفتم از كدام عموزاده‌هاى شما ؟ گفت مردى از فرزندان فاطمه ( ع ) سپس گفت اى سيف اگر نبود كه من شنيدم آن را ابو جعفر محمد بن على ( ع ) ميگفت اگر همه اهل روى زمين آن را باز مىگفتند و روايت ميكردند قبول نداشتم ولى او محمد بن على است .\r\n\r\n256 -\r\n( 1 ) از ابى بصير كه گويد من با امام باقر ( ع ) در مسجد نشسته بودم كه بناگاه داود بن على بهمراه سليمان بن خالد و ابو جعفر عبد اللَّه بن محمد ابو الدوانيق ( منصور عباسى ) آمدند و در يك گوشه مسجد نشستند پس بآن‌ها گفته شد ، اينكه نشسته محمد بن على است و بيدرنگ داود بن على و سليمان بن خالد برخاستند و خدمت امام باقر ( ع ) آمدند و بر آن حضرت سلام دادند امام باقر به آنها فرمود چه چيز جلو جبار شما را گرفت از اينكه نزد من آيد و آنان نزد وى پوزش او را خواستند در اين جا امام باقر ( ع ) فرمود :\r\nهلا به خدا كه چندان شب و روزى نگذرد تا او ميان دو قطر زمين را بدست آرد و مالك شود ( يعنى دو سوى مشرق و مغرب ) سپس مردان روزگار بدنبال او افتند و سپس همه گردنكشان در برابر او رام و سر به زير شوند سپس سلطنتى سخت و پا برجا بدست آرد .\r\nداود بن على به او گفت راستى سلطنت ما پيش از سلطنت شماها است ؟ فرمود آرى اى داود راستى كه ملك شماها پيش از ملك ماها است و سلطنت شماها از سلطنت ما پيشتر است .\r\nداود بن على به آن حضرت گفت : اصلحك اللَّه مدتى هم دارد ؟ فرمود آرى اى داود به خداوند در برابر\r\n\r\n","description":"","footnote":"","page_name":" 14 ","page_number":29},
  {"content":"\r\n\r\nيك روز ملك بنو اميه دو روز خواهيد داشت ( 1 ) و در برابر يك سال آنها دو سال و هر آينه كودكان شما سلطنت را چون چوگان دست بدست هم دهند .\r\nداود بن على از نزد امام باقر ( ع ) شاد و خرم برخاست و ميخواست اين مژده را به ابو الدوانيق گزارش دهد و چون بهمراه سليمان بن خالد از جا بلند شد امام باقر ( ع ) از دنبالش فرياد كرد اى سليمان بن خالد پيوسته اين تيره در آسايش و وسعت داراى ملك و مملكت باشند تا دست آنها به خون ناحق و حرام ما خاندان آلوده نشده باشد و با دست خود اشاره به سينه خود فرمود ، و هر گاه اين خون ناحق را ريختند ديگر درون زمين براى آنان از برونش بهتر است در اين روز است كه نه در زمين ياورى دارند و نه در آسمان پوزش پذيرى .\r\nسپس سليمان بن خالد رفت و به ابى الدوانيق گزارش داد و ابى الدوانيق خودش نزد امام باقر ( ع ) آمد و به آن حضرت سلام كرد و آنچه را داود بن على و سليمان بن خالد گفته بودند به آن حضرت گزارش داد .\r\nامام باقر - در پاسخ او فرمود : آرى اى ابى جعفر ( كنيه منصور است ) دولت شما پيش از دولت ما است و سلطنت شما پيش از سلطنت ما ، سلطنت شماها سخت است و دشوار و هموارى در آن نيست و دورانى بس دراز دارد به خدا در برابر هر روز ملك بنى اميه دو روز داريد و در برابر هر سالش دو سال و از مردان شما گذشته كودكان شما هم آن را چون گوى بدست يك ديگر بدهند ، آيا فهميدى ؟\r\nسپس فرمود : شما پيوسته در دوران جوانى سلطنت باشيد و در آن خوش باشيد تا دست به خون حرام ما آلوده نكرديد و چون اين خون محترم را بريزيد خداوند عز و جل بر شما خشم گيرد ملك و سلطنت\r\n\r\n","description":"","footnote":"","page_name":" 15 ","page_number":30},
  {"content":"\r\n\r\nشما بر باد رود ( 1 ) و شوكت شما برود و خداوند بر شما يكى از بنده‌هاى خود را كه يك چشم است چيره سازد - و اين يك چشم از خاندان ابى سفيان نيست - بن كندن شماها بدست او است و بدست ياران او سپس امام ( ع ) دنباله سخن خود را بريد .\r\n\r\nشرح -\r\nاز مجلسى ره - قوله\r\n« ما لم تصيبوا مناد ما حراما »\r\nمقصود كشتن اهل بيت است و گرچه با زهر باشد بطور مجاز و كشتن ائمه مايه سرعت زوال ملك هر كدام بود كه اين كار را كرد و هم كشتن سادات كه در زمان منصور بود و هم در زمان رشيد چنانچه صدوق در كتاب عيون اخبار الرضا نقل كرده است و آنچه را از سادات در واقعه فخ كنار مكه كشتند .\r\nو محتملست اشاره باشد بكشتن يكى از علويان كه مقارن زوال دولت آنان بوده است . . .\r\n« قوله اعور »\r\nيعنى پست و بد سرشت و آن اشاره است به هلاكوخان ، جزرى گويد چون ابو لهب در باره اظهار دعوت و نبوت به پيغمبر ( ص ) اعتراض كرد ابو طالب به او گفت اى اعور تو را چه حد اين اعتراض است و ابو لهب يك چشم نبوده است ولى عرب به كسى كه برادر پدر مادرى ندارد ميگويند اعور و گفته شده عرب بهر چه پست باشد از كارها و از اخلاق اعور گويند و در مؤنّثش عوراء گويند يعنى معيوب .\r\nقوله\r\n« و ليس باعور من آل ابى سفيان »\r\nيعنى ابن اعور از آل ابى سفيان نيست بلكه از تسيره تركانست پايان نقل از مجلسى ره .\r\nمن گويم هلاكوخان نوه چنگيز است كه پس از ايجاد اتحاد قبائل مغولستان چين باقشونى فراوان بكشور پهناور آن روز اسلام حمله‌ور شد و از مرز چين تا حدود عراق عرب را قتل عام كرد و ويران نمود و آثار چند قرن تمدن اسلامى را كه بهترين فرآوردهاى دوران قرون وسطى بود با خاك و خون در آميخت و از ميان برد و در اين حادثه ناگوار تاريخ اسلامى رجال علم و دانش و كتب و آثار پر ارزشى از ميان رفت و سبب عمده اين حادثه ناگوار سوء سياست و سودجوئى و پول‌دوستى سران كشور اسلامى بود كه هنگام تصرف بغداد هلاكوخان آن را به مستعصم ياد آورى كرد .\r\nگويند چون مستعصم بناچار تسليم وى شد دستور داد او را زندانى كردند و چون گرسنه شد و غذا خواست دستور داد تا خوانى از انواع گوهرهاى قيمتى فراهم ساختند و جلو او گذاشتند ، گفت اينها را نميتوان خورد و از آن تغذيه كرد در جوابش گفت تو چرا اين ناخوردنى اندوختى و قشون را گرسنه گذاشتى تا در موقع گرفتارى بىياور ماندى و سلطنت خود بباد دادى .\r\n\r\n","description":"","footnote":"","page_name":" 16 ","page_number":31},
  {"content":"\r\n\r\n\r\n257 -\r\n( 1 ) از مفضل بن مزيد از امام صادق ( ع ) گويد در دوران عبد اللَّه بن على به امام صادق ( ع ) گفتم اينان با هم اختلاف پيدا كردند ، فرمود اين انديشه را از سر بدر كن همانا تباهى كارشان از آنجا آيد كه صلاحشان آغاز شده است و با ديد آمده .\r\n\r\nشرح -\r\nاز مجلسى « ره » - قوله « عبد اللَّه بن على » - شايد مقصود عبد اللَّه بن محمد بن على بن عبد اللَّه بن عباس دومين خلفاء بنى عباس است كه بجد خود منسوب شده و عبد اللَّه بن على گفته شده است و آن همان منصور عباسى است .\r\nقوله\r\n« من حيث بدا صلاحهم »\r\nيعنى چنانچه دولت آنان بدست مردى پديدار شد كه از سمت مشرق آمده بود كه آن عبارت از ابو مسلم خراسانى معروفست همچنين انقراض و زوال دولت آنان بدست مردى باشد كه از همين ناحيه آيد و آن هلاكو است پايان نقل از مجلسى ره .\r\nهلاكو پسر قاآن بن چنگيز بود كه قسمت غربى فتوحات وسيعه چنگيز از پدر به او ارث رسيده بود و از خراسان تا حدود عراق را در زير تصرف داشت و با آخرين خليفه بنى عباس كه مستعصم است وارد نبرد شد و بر او غلبه كرد و او را كشت و حكومت ششصد ساله بنى عباس بر افتاد پايان نقل از مجلسى ره .\r\nمن گويم ابو مسلم بزرگترين سردار انقلابى تاريخ اسلامست وى جوانى بود نورس كه در سلك طرفداران جدى ضد انقلاب اموى درآمد و دعاة ابراهيم امام او را به خدمت وى رسانيدند و او به خوبى از استعداد و لياقت وى آگاه شد و هنوز بيش از بيست و دو سال نداشت كه فرمان سردارى انقلاب را بوى داد و او را مأمور كرد تا بخراسان رود و گروه ضد اموى را رهبرى كند و او انقلاب ضد اموى را از مرو خراسان آغاز كرد و به زودى شهر مرو را به تصرف آورد و كار او بالا گرفت و شهرستانها و استانهاى حكومت كهنه و فاسد بنى اميه كه در اين تاريخ بپيشوائى مروان حمار اداره ميشد يكى پس از ديگرى در برابر او سقوط كرد و به زودى خود را بكوفه رسانيد و آن را به تصرف آورد و عبد اللَّه سفاح را براى نخستين بار بخلافت نصب كرد و حكومت بنى عباس بوسيله او آغاز شد .\r\n\r\n258 -\r\n( 2 ) از بدر بن خليل ازدى گويد من نزد ابى جعفر ( ع ) نشسته بودم كه فرمود : دو نشانه پيش از ظهور امام قائم باشند كه از آنگاه كه آدم به زمين فرود آمده است نبوده‌اند :\r\n1 - خورشيد در نيمه ماه رمضان بگيرد .\r\n\r\n","description":"","footnote":"","page_name":" 17 ","page_number":32},
  {"content":"\r\n\r\n2 - ماه در آخر ماه رمضان بگيرد .\r\nمردى گفت يا ابن رسول اللَّه خورشيد در آخر ماه بگيرد و ماه در نيمه‌اش ؟ ! امام باقر ( ع ) در پاسخش فرمود :\r\nراستى كه من ميدانم آنچه را ميگوئى ولى اينها دو نشانه‌اند بيسابقه كه از آنگاه كه آدم به زمين فرود شده است نبوده‌اند .\r\n\r\nشرح -\r\nاز مجلسى ره - قوله\r\n« انى اعلم ما تقول »\r\nيعنى تو ميگوئى كه اين خلاف معهود است و خلاف حكم منجمانست و من گفتم اينها از آيات و نشانه‌هاى غريبه غير متعارف هستند كه سابقه وقوع ندارند . . پايان نقل از مجلسى ره .\r\nمن گويم موضوع كسوف و خسوف از مسائليست كه هزارها سال پيش علت طبيعى پيدايش آنها كشف شده است :\r\nكسوف به علت فاصله شدن ماهست ميان زمين و خورشيد .\r\nخسوف به علت فاصله شدن زمين است ميان ماه و خورشيد - و بعبارت ديگر :\r\nگرفتن خورشيد افتادن آنست در سايه ماه .\r\nگرفتن ماه افتادن آنست در سايه زمين - و معلومست كه اولى در حال مقارنه ماه و خورشيد و منحصرا در آخر ماه ميسر است و دومى در حال مقابله آن دو است كه منحصرا در ميانه ماه قمرى ميسر است .\r\nبراى همين است كه پس از بيان خسوف در آخر ماه و كسوف در نيمه ماه راوى اعتراض مىكند و امام ( ع ) در پاسخ او ميفرمايد درستست كه قانون كسوف و خسوف همين است كه تو ميگوئى ولى اين حادثه‌ايست بيسابقه و خلاف وضع عادى - و اين يا بواسطه احاطه ظلمتيست بخورشيد و ماه در موعد مقرر و يا بواسطه تحولى است در اصل وضع عمومى اين دو نيز اعظم زمين .\r\n\r\nاحاديثى در فضيلت شيعه\r\n\r\n259 -\r\n( 1 ) از عمرو بن ابى المقدام گويد شنيدم امام صادق ( ع ) ميفرمود من و پدرم از خانه بيرون شديم تا چون در مسجد رسول ( ص ) بميانه قبر و منبر رسيديم بناگاه گروهى از شيعه در آنجا بودند پدرم به آنها سلام كرد سپس فرمود راستى به خداوند سوگند كه من بوى شما و جان شماها را دوست ميدارم پس شما هم مرا در اين باره بپارسائى و كوشش در راه خدا كمك دهيد و بدانيد كه بولايت\r\n\r\n","description":"","footnote":"","page_name":" 18 ","page_number":33},
  {"content":"\r\n\r\nما نتوان رسيد جز بپارسائى و كوشش ( 1 ) و هر كه از شما پيرو يك بنده خدا باشد بايد كردار او را داشته باشد .\r\nشما شيعه خدائيد و شما ياوران خدائيد و شمائيد پيشتازان نخست و پيشتازان آخرين شمائيد پيشتازان در دنيا و پيشتازان در ديگر سراى بسوى بهشت ما از براى شما بهشت را ضمانت كرديم به عهده خدا عز و جل و به عهده رسول خدا ( ص ) به خداوند كه در درجات بهشت از شماها بيشتر و بسيارتر نباشد شما در فضائل درجات بهشت با هم رقابت كنيد شما خود مردان پاكيد و زنان شماها زنان پاكند هر زن مؤمنه حوريه‌ايست خوش چشم و هر مرد مؤمن يك صديقى باشد و هر آينه امير المؤمنين ( ع ) بقنبر فرمود اى قنبر مژده گير و مژده بخش و دلها را شاد و خرم كن به خداوند سوگند كه رسول خدا ( ص ) از جهان ديده بست و بر امت خود خشمگين بود جز بر شيعه .\r\nهلا هر چيزى را عزتى باشد و عزت اسلام شيعه است .\r\nهلا هر چيزى را ستونى است و ستون اسلام شيعه است .\r\nهلا هر چيزى را تاركى است و تارك اسلام شيعه است .\r\nهلا هر چيزى را كنگره‌ايست و كنگره اسلام شيعه است .\r\nهلا هر چيزى را آقائى باشد و آقاى محافل و انجمنها انجمنهاى شيعه است .\r\nهلا هر چيز را پيشوائيست و پيشواى زمين زمينى است كه شيعه در آن سكونت كند به خدا اگر از شماها در روى زمين يكى هم نباشد هرگز در آن گياهى به چشم نخواهم ديد .\r\n\r\n","description":"","footnote":"","page_name":" 19 ","page_number":34},
  {"content":"\r\n\r\n( 1 ) به خدا سوگند اگر از شماها در روى زمين نباشد خداوند بمخالفان شما نعمتى ندهد و از خوش مزه‌ها چيزى بدست نياورند و در دنيا و نه در ديگر سراى بهره‌اى ندارند .\r\nهر دشمن خاندان نبوت و گرچه عبادت كند و تلاش نمايد در خور اين آيه است ( 3 و 4 - الغاشيه ) كارگر رنجبر كه آتش سوزانش درگيرد - هر ناصبى كوشا را كردار بر باد است . شيعه ما هستند كه بنور خدا عز و جل گويا باشند و هر كه با آنها مخالفت ورزد ناهنجار و پريشان گويد ، به خدا هيچ كدام از شيعه‌هاى ما نخوابند جز اينكه خداوند روح آنان را به آسمان برد و بدانها بركت دهد و اگر عمرش بسر آمده آن را در گنجينه رحمت خود و در گلستانهاى بهشت و در سايه عرشش نگاه دارد و اگر از عمرش باقيست آن را بهمراه فرشته‌هاى امانت‌گزار خود بفرستد تا بدان پيكرى كه از آن برآمده برگردانندش تا در آن آرام گيرد .\r\nبه خدا سوگند كه حاجيان و عمره‌گزاران شما مخصوصان خداى عز و جل باشند و براستى كه درويشان و بىنوايان شما اهل توانگرى و بىنيازيند و توانگران شما اهل قناعتند و براستى كه همه شماها اهل دعوت او هستيد و اهل اجابت و توجه او .\r\n\r\nشرح -\r\nاز مجلسى « ره » - قوله\r\n« لاحب رياحكم و ارواحكم »\r\n- مقصود از رياح بوى خوش و يا پيروزى و نيرو و نصرت و يا دولت و حكومت ، و مقصود از ارواح جان‌ها يا راحت است ) قوله\r\n« انتم شيعة اللَّه »\r\nيعنى شماها پيروان دين حق خدا هستيد .\r\nقوله\r\n« و انتم و السابقون الاولون »\r\n- يعنى پس از فوت رسول خدا ( ص ) شما هستيد كه به قبول وصى بر حق او على ( ع ) پيشى گرفته‌ايد و ممكن است مقصود سبقت در روز ميثاق باشد .\r\nقوله\r\n« اكثر ارواحا »\r\n- شايد اكثريت نسبت بجمعى باشد كه مردند و يا در زمان رسول خدا ( ص ) شهيد شدند و هنوز نام شيعه بدان‌ها اطلاق نشده يا نسبت با هم ديگر و يا نسبت به مستضعفين .\r\n\r\n","description":"","footnote":"","page_name":" 20 ","page_number":35},
  {"content":"\r\n\r\n\r\n260 -\r\n( 1 ) از عمرو بن ابى المقدام از امام صادق ( ع ) مانند آن را ( 259 ) روايت كرده و بدان افزوده است كه :\r\nهلا ، راستى براى هر چيزى جوهريست و جوهر فرزندان آدم محمد است ( ص ) و ما هستيم و شيعه‌هاى ما پس از ما ، وه چه خوبند شيعه‌هاى ما چه بسيار نزديكند بعرش خدا عز و جل و چه بسيار خوبست كردار خداوند با آنها در روز رستاخيز ، به خدا سوگند اگر مردم بزرگ و ناهموار نميشمردند و آنها را خود بينى فرا نمىگرفت هر آينه فرشته‌ها رو برو بدانها سلام ميكردند به خدا سوگند هيچ كدام از شيعه‌هاى ما نيست كه در نماز ايستد و قرآن را بخواند جز اينكه در برابر هر حرفى از آن صد حسنه دارد و اگر نشسته در نمازش قرآن بخواند بهر حرفى 50 حسنه دارد و در جز نماز نخواند مگر اينكه بهر حرفى ده حسنه دارد .\r\nراستى شيعه ما خاموش هم كه نشيند ثواب مخالفى را دارد كه قرآن مىخواند ، به خدا شماها روى بستر خود در خواب هستيد و مزد مجاهد داريد ، شما نماز مىخوانيد و مزد آنان را داريد كه در جهاد در راه خدا اندر صف شده‌اند در برابر دشمن ، شمائيد به خدا آن كسانى كه خدا عز و جل در باره آنها فرموده است ( 47 - الحجر ) و ما از سينه آنها هر كينه‌اى را بركنديم برادر وار بر تختها در برابر يك ديگرند .\r\nهمانا شيعه‌هاى ما دارندگان چهار چشمند : دو چشم در سر و دو چشم در دل ، هلا همه مردم چنين باشند جز اينكه خداوند عز و جل ديده‌هاى شما را بينا كرده است و ديده‌هاى آنان را كور كرده است .\r\n\r\nشرح -\r\nاز مجلسى « ره » - قوله «\r\nو جوهر ولد آدم\r\n» يعنى چنانچه جواهر از اجزاء ديگر زمين ممتاز و جدا هستند براى زيبائى و خرمى و ارزش و كم‌يابى همچنين باشند آنان نسبت به ديگران از آدميزادگان .\r\n\r\n","description":"","footnote":"","page_name":" 21 ","page_number":36},
  {"content":"\r\n\r\nقوله\r\n« لولا ان يتعاظم الناس ذلك »\r\nيعنى اگر نبود كه مردم آن را بزرگ ميشمردند و بسا كه مايه غلو ميشد در باره آن‌ها .\r\nقوله « قبلا » - فيروزآبادى آن را بر وزن صرد و عنب بمعانى معاينه كردن دانسته است يعنى روبرو .\r\n\r\nغربت امام صادق\r\n\r\n261 -\r\n( 1 ) از عنبسة بن مصعب گويد : شنيدم امام صادق ( ع ) مىفرمود بدرگاه خدا عز و جل از تنهائى و پريشانى خود ميان مردم مدينه شكايت مىبرم تا شماها بمدينه بيائيد و شماها را ببينم و بشما انس بگيرم كاش اين پادشاه سركش به من اجازه مىداد تا در شهر طائف يك كاخى آماده ميكردم و در آن مىنشستم و شماها را هم در آنجا مىدادم و براى او تعهد ميكردم كه هرگز از طرف ما به او بدى نرسد .\r\n\r\nشرح -\r\nاز مجلسى ره - قوله\r\n« و تقلقلى »\r\nدر برخى نسخه‌ها است كه « تقلقى » جوهرى گفته است تقلقل بمعنى جنبش و اضطرابست و گفته است قلق بمعنى تنگدلى است .\r\nقوله\r\n« حتى تقدموا »\r\nيعنى شما از كوفه و از شهرهاى ديگر براى حج بيائيد و من شماها را ببينم و بشما انس گيرم پايان نقل از مجلسى ره .\r\nمن گويم - تدبر در اين حديث گوشه‌اى از سياست محاصره همه جانبه حكومت ستم كار وقت را نسبت به امام صادق ( ع ) و دستگاه علم و دانش او بيان مىكند با اينكه امام صادق در دوران اضطراب حكومت وقت خود بوده است .\r\nزيرا مقدارى از عمر امامت آن حضرت در آخر دوران بنى اميه بود كه از هر سو گرفتار شورش و انقلابشده بود و مقدارى از عمر امامت آن حضرت هم آغاز دوران حكومت بنى عباس بود كه تازه كار و نوبنياد بود و هنوز تسلط كامل نيافته و مخالفان سر سختى در برابر خود داشت با اين وضع در اين دوران امام در اين وضع محاصره بوده است كه رابطه همه مردم را از او بريده و او را در گوشه خانه خود به صورت يك زندانى مجرد درآورده بودند كه با اين نغمه جانسوز شكايت مىكند و بدرگاه خدا از دست مردم مدينه شكايت مىبرد كه جمعى از راه قدس مآبى جاهلانه و جمعى از راه طمع بواليان و پولداران و جمعى براى حفظ مقام و مال خود از نزديك شدن به اين درياى علم و معرفت و ديانت خوددارى ميكردند و آن حضرت تنها بسر مىبرد و از درد تنهائى افسوس مىخورد و ميناليد .\r\n\r\n","description":"","footnote":"","page_name":" 22 ","page_number":37},
  {"content":"\r\n\r\n\r\nيك لطيفه ادبى از امام صادق ( ع )\r\n\r\n262 -\r\n( 1 ) از يونس بن يعقوب گويد : كميت براى امام صادق ( ع ) اين شعر را سرود و گفت :\r\n اخلص اللَّه لى هواى فما اغ * رق نزعا و لا تطيش سهامى\r\nخدا پاك كرد است عشق مرا * كه زه ناكشيده زنم بر هدف \r\nپس امام صادق ( ع ) فرمود چنين مگو كه زه ناكشيده ، بگو هر آينه زه را تا پايان كشيده بنشانه زنم و تيرم بديگر سوى نرود و خطا نكند .\r\n\r\nشرح -\r\nاز مجلسى ره - قوله\r\n« اخلص اللَّه لى هواى »\r\nخداوند دوستى مرا براى شما خالص گرداند و تأييد خدا تعالى سبب گردد كه من از هدف بخطا نروم و هر آنچه را كه در مدح شما خواهم بگويم درست باشد و اگر چه در آن مبالغه نكنم و گويند « اغرق النازع في القوس » يعنى آن را تا آخر كشيد و آن را در باره هر كس گويند كه در هر چيزى مبالغه كند و گويند « طاش السهم » يعنى تير از هدف منحرف شد .\r\nقوله\r\n« لا تقل هكذا »\r\nشايد نهى امام از اين تعبير براى اينست كه تقصير در مدحست و يا بىاعتنائى بدان و اين مناسب مقام مدح و اظهار محبت نيست و يا براى آنكه زه را خوب كشيدن دخالتى در بهدف رسيدن تير ندارد بلكه امر وارونه است و زه پر كشيده تير را از هدف مىپراند با اينكه در آنچه امام ذكر كرده است معنى لطيف و كاملى وجود دارد و آن اينست كه مداحان معمولى چون در مدح ممدوحى مبالغه كنند از حق بدر شوند و بدروغ افتند . چنانچه تيرانداز اگر در كشيدن زه كمان خود بىاندازه مبالغه كند از نشانه بخطا رود ولى من هر چه در مدح و ستايش شما مبالغه كنم از هدف حق و راستى بدر نشوم و مطابق واقع گفته باشم .\r\nو به احتمال بعيد ممكن است مقصود امام ( ع ) از اين كلام مدح و تحسين شاعر باشد و خواسته به او بفرمايد تو در مدح ما كوتاه نيامدى و نهايت تلاش و كوشش خود را به كار زدى پايان نقل از مجلسى ره .\r\nمن گويم ممكنست مقصود از بيت اول دعا باشد به اين معنى كه خدا تا آنجا محبت خالص و پاكى به من عطا كند كه زه را تمام ناكشيده بهدف زنم .\r\n\r\n","description":"","footnote":"","page_name":" 23 ","page_number":38},
  {"content":"\r\n\r\n\r\nشدت تقيه و كنترل سخت بر امام صادق ( ع )\r\n\r\n263 -\r\n( 1 ) از سفيان بن مصعب عبدى گويد بر امام صادق ( ع ) وارد شدم ( مرثيه‌سرا بوده است ) آن حضرت فرمود : به ام فروه ( كنيه مادر و هم دختر امام صادق ( ع ) است ) بگوئيد بيايد و بشنود كه با جدش چه كرده‌اند .\r\nگويد : آمد و پشت پرده نشست و سپس امام صادق ( ع ) فرمود : براى ما شعر بخوان گويد من اين بيت را سرودم :\r\n فرو ! جودى بدمعك المسكوب * اى ام فروه اشك‌ريزان ببخش \r\nگويد بمحض شنيدن اينشعر شيون كرد و زنان ديگر هم شيون كردند امام صادق ( ع ) فورا فرمود : در حياط ، در حياط ، اهل مدينه بر در حياط خانه آن حضرت گرد آمدند گويد آن حضرت نزد آن‌ها فرستاد تا به آنها اعلام كردند كه يك كودكى از ما غش كرده بود و زن‌ها بخاطر او شيون كردند .\r\n\r\nشرح -\r\nاز مجلسى ره - « قوله\r\nفرو ! جودى\r\n» اين جمله خطاب به ام فروه است كه در شعر مختصر شده و كلمه « يا ام » از اولش افتاده است و تا به حكم قانون ترخيم از آخرش و اين ام فروه هم كنيه مادر امام صادق ( ع ) است كه دختر قاسم بن محمد بن ابى بكر است از شكم يكى از دختران امام چهارم و هم كنيه دختر آن حضرتست . چنانچه شيخ طبرسى ره در اعلام الورى گفته است و مقصود در اينجا دومى است كه دختر آن حضرت باشد يا مقصود مادر آن حضرتست از نظر امام چهارم و اين روايت دلالت دارد كه حرام نيست مردها آواز زنها را بشنوند .\r\nالباب ، الباب ، يعنى در حياط خانه را مراقبت كنيد مبادا مخالفان بفهمند كه براى حسين ( ع ) مرثيه ميخوانند پايان نقل از مجلسى ره .\r\nمن گويم - غدقن از مرثيه براى امام مظلوم روشى بوده است كه دشمنان آنها بدان متشبث ميشدند تا چراغ هدايت او را خاموش دارند ولى اكنون در سراسر جهان شعار مرثيه آن حضرت منتشر شده است .\r\nو من در سال 1312 خورشيدى كه با كاروان حاجيان نجف هفتم محرم بمدينه وارد شدم حاكم مدينه يك ناصبى نجدى بود كه او را ابو ابراهيم ميگفتند و بمحض ورود حاجيان شيعه نجف بنخاوله كه\r\n\r\n","description":"","footnote":"","page_name":" 24 ","page_number":39},
  {"content":"\r\n\r\nميزبانان ما بودند پيغام فرستاد كه اگر از يك خانه بنك عزادارى امام حسين بلند شود آن خانه را خراب ميكنم و ما در آن سال به وضع بسيار محرمانه‌اى عزاى امام مظلوم را برگزار كرديم در يك خانه‌اى كه در پس كوچه بود مجلس قرائت قرآن فراهم ميشد و جزوه‌هاى قرآن خوانده ميشد و با گذاشتن دربان و پاينده در كوچه آخر مجلس چند بيت مرثيه امام ( ع ) خوانده ميشد ولى در سال 1316 كه براى بار دوم توفيق زيارت مدينه پس از اتمام فريضه حج بدست آمد بازهم در همان ايام محرم با جمعى از حجاج شيعه در مدينه طيبه بودم ، در اين تاريخ يكى از نزديكان ابن سعود حاكم مدينه بود و هيچ گونه مانعى در ميان نبود و حجاج شيعه مجالس سوگوارى امام مظلوم را برپا كردند و همان سال خبر تأسف‌آور حضرت استادى آيت اللَّه حاج شيخ عبد الكريم يزدى رحمه اللَّه در مدينة گوش ما را خراشيد و ما در آنجا با كمال آزادى مجلس سوگوارى آن مرحوم را برپا نموديم .\r\n\r\nمكاشفه پيغمبر ( ص ) در هنگام كندن خندق در مدينه طيبه\r\n\r\n264 -\r\n( 1 ) از ابان بن عثمان از يكى از رجال او از امام صادق ( ع ) گويد چون رسول خدا ( ص ) خندق را مىكند مسلمانان بيك سختدانى در موضع خندق برخوردند كه تيشه و تبر در آن كارگر نميشد ، رسول خدا ( ص ) خود تيشه را از دست امير المؤمنين ( ع ) يا سلمان رضى اللَّه عنه برگرفت و يك ضربتى بدان نواخت كه سه تيكه شد .\r\nو رسول خدا ( ص ) فرمود : در اين ضربت براى من گنجهاى خسرو ايران و قيصر روم فتح شد يكى از آن دو برفيق خود گفت بماها وعده گنجهاى خسرو و قيصر را ميدهد با اينكه اكنون نمى توانيم بيرون رويم و قضاء حاجت كنيم .\r\n\r\nشرح -\r\nاز مجلسى ره - ترديد ميان على ( ع ) و سلمان از راويست و ممكنست از خود امام ( ع ) باشد براى اشاره باختلاف روايات عامه و گرچه دور از نظر است :\r\nقوله\r\n« فضرب بها ضربة »\r\nخبر صخره خندق از متواتراتست خاصه و عامه آن را بسندهاى بسيار روايت كرده‌اند ، صدوق ره باسناد خود از براء بن عازب گويد :\r\nچون رسول خدا ( ص ) بكندن خندق فرمان داد يك سنگ پهن سخت در پهناى خندق رخ داد كه تيشه و تير بدان كارگر نميشد رسول خدا ( ص ) خود براى بازديد آن آمد و چون نگاهش بدان افتاد جامه كند و تبر را گرفت و گفت بسم اللَّه و يك ضربتى بدان نواخت كه يك سوم آن را شكست و فرمود اللَّه اكبر به من كليدهاى شام را دادند به خدا كه من هم اكنون كاخهاى سرخش را مينگرم سپس ضربت دوم را نواخت و فرمود : بسم اللَّه و يك سوم ديگرش شكست و فرمود : اللَّه اكبر كليدهاى\r\n\r\n","description":"","footnote":"","page_name":" 25 ","page_number":40},
  {"content":"\r\n\r\nفارس را به من دادند به خدا كه من كاخهاى سفيد مدائن را مىبينم و ضربت سوم را نواخت و باقى سنگ شكافت و فرمود اللَّه اكبر كليدهاى يمن را به من دادند و من هم اكنون از اين جا درهاى شهر صنعاء را مىبينم .\r\nعلى بن ابراهيم گفته است چون روز دوم شد بامدادان براى كندن خندق رفتند و رسول خدا ( ص ) در مسجد فتح نشسته بود در اين ميان كه مهاجران مشغول كندن بودند كوهى جلو آنها پديد شد كه تيشه در آن كارگر نميشد و جابر بن عبد اللَّه انصارى را نزد رسول خدا ( ص ) فرستادند تا به او گزارش دهد .\r\nجابر گويد من به مسجد رفتم و رسول خدا ( ص ) به پشت خوابيده بود و عباى خود را بالش ساخته و سنگى به شكم خود بسته بود گفتم يا رسول اللَّه كوهى جلو ما درآمده است كه تبرها در آن كار نميكند شتابانه برخاست و آمد سر كار و ظرفى آب خواست و روى و دو ذراع خود را شست و بر سر و دو پاى خود مسح كرد و سپس از آن نوشيد و آن را در دهان گردانيد و بر آن سنگش ريخت و كلنگى برگرفت و بر آن سنگ زد و از آن برقى جهيد كه در تابش آن كاخهاى روم را ديديم دوباره زد و برقى ديگر جهيد كه در تابش آن كاخهاى مدائن را ديديم و بار سوم زد و در تابش آن كاخهاى يمن را ديديم و رسول خدا ( ص ) فرمود هلا كه به زودى اين كشورها كه برق تبر بر آنها جهيد به روى شما فتح ميشوند و سپس آن كوه سنگ بمانند ريگ براى ما هموار و آسان شد .\r\n\r\nيكى از بادها\r\n\r\n265 -\r\n( 1 ) از امام صادق ( ع ) فرمود راستى براى خدا تبارك و تعالى بادى است كه بدان ازيب گويند ، اگر به اندازه سوراخ بينى گاوى از آن رها شود آنچه ميان آسمان و زمين است برجهاند و آن همان جنوبست .\r\n\r\nيك معجزه باران از خاتم رسولان ( ص )\r\n\r\n266 -\r\n( 2 ) از زريق ابى العباس كه امام صادق ( ع ) فرمود : قومى نزد رسول خدا ( ص ) آمدند و گفتند يا رسول اللَّه راستى كه بلاد ما قحطى شده و چند سال پياپى است كه گرانيست بدرگاه خدا تبارك و تعالى دعا كن تا آسمان بر ما ببارد .\r\nرسول خدا ( ص ) فرمود تا منبر برآوردند و مردم گرد آمدند و رسول خدا ( ص ) برآمد و دعا كرد\r\n\r\n","description":"","footnote":"","page_name":" 26 ","page_number":41},
  {"content":"\r\n\r\nو بمردم فرمود تا آمين گفتند و درنگى نشد كه جبرئيل فرود آمد و گفت اى محمد بمردم خبر بده كه پروردگارت به آنها وعده مىدهد كه فلان روز و فلان ساعت ببارد و پيوسته مردم در انتظار آن روز بسر بردند و در انتظار آن ساعت تا چون همان ساعت فرارسيد خدا عز و جل بادى را برجهانيد و آن باد ! ابرى را برشورانيد و آسمان را سراسر پوشانيد و فواره‌هاى خود را فرو ريخت تا همان افراد خودشان نزد رسول خدا ( ص ) آمدند و گفتند يا رسول اللَّه بدرگاه خدا دعا كن تا آسمان را از ما بازدارد كه نزديكست غرقه شويم .\r\nهمه مردم گرد آمدند و پيغمبر ( ص ) دعا كرد و فرمود تا مردم آمين گويند يك مردى از ميان مردم گفت : يا رسول اللَّه هر چه گوئى به گوش ما برسان زيرا همه آنچه تو ميگوئى شنيده نميشود پس فرمود كه بگوئيد :\r\nبار خدايا در اطراف ما باشد و نه بر سر ما ، بار خدايا آن را در بر دشت‌ها بريز و در بن درخت‌ها و آنجاها كه رمه‌داران رمه‌هاى خود را ميچرانند ، بار خدايا آن را براى ما رحمت ساز و آن را عذاب مساز .\r\n\r\n267 -\r\n( 1 ) از زريق از امام صادق ( ع ) فرمود هرگز برقى نجهد در تاريكى شب يا تابش روز جز اينكه آن برق بارنده است .\r\n\r\n268 -\r\n( 2 ) سند را تا آنجا رسانده كه گويد امير المؤمنين ( ع ) در پاسخ اين پرسش كه :\r\nابر كجا است ؟\r\nفرمود : بر درختى است و روى تل ريگى در كناره دريا كه بدان ماوى كند و هر گاه خدا عز و جل خواهد كه آن را بفرستد بادى فرستد و آن را برانگيزد و فرشته‌ها بدان گمارد تا آن را با\r\n\r\n","description":"","footnote":"","page_name":" 27 ","page_number":42},
  {"content":"\r\n\r\nشلاق بزنند و آن شلاق برق است و آن بالا آيد و بر فراز شود و سپس اين آيه را خواند ( 9 - فاطر ) خدائى كه بادها را فرستاد تا ابر را برانگيزد و ما آن را بشهرستانى مرده برانيم - تا آخر آيه - و آن فرشته را نام رعد است .\r\n\r\nشرح -\r\nاز مجلسى « ره » - قوله\r\n« تكون على شجر »\r\n- محتمل است مقصود نوعى از ابر باشد كه چنين است يا كنايه از اين است كه ابراز دريا و اطراف آن برانگيخته مىشود .\r\nقوله\r\n« بالمخاريق »\r\nجزرى گويد در حديث على است كه برق شلاق فرشته‌ها است كلمه مخاريق جمع مخرق است و آن در اصل پارچه‌ايست كه تاب دهند و با آن كودكان همديگر را بزنند يعنى « دره » مقصودش اينست كه اين ابزاريست كه فرشته‌ها ابر را با آن ميرانند و حديث ابن عباس آن را خوب تفسير كرده كه گفته است :\r\nتازيانه‌ايست از نور كه فرشته‌ها ابر را با آن ميرانند پايان نقل از مجلسى ره .\r\nمن گويم - موضوع باد و رعد و برق از حوادث جوى معمولى است كه از دير زمانى مورد مطالعه و بررسى علم و دانش بوده است و فلسفه قديم و طبيعيات امروزه در باره آن‌ها نظريات روشنى دارند .\r\nاين سينا در طبيعيات شفا در باره باد و رعد و برق چنين گفته است :\r\nاكنون وقت است كه سخن از باد گوئيم ، چنانچه باران و هر چه بدان ماند از بخار مرطوب زايد همچنان باد و آنچه در حكم آنست از بخار خشكيده زايد كه آن را دخان گويند و بر دو وجه از آن بر آيد كه از يكى بيشتر باشد و از آن ديگر كمتر .\r\n1 - چون دخان فراوانى فراز آيد و بارش رخ دهد كه گران و سنگين گردد به نشيب باز گردد بخاطر آنكه سردى بدان رسيده و يا حركت هواء برترى جلوش را بسته و بر اثر فشار آن هواء برتر فرود آيد و بدين سوى و آن سوى جنبد و اين وزش باد باشد . . . و پس از شرحى راجع به آن گويد :\r\n2 - يك قسم باد هم باشد كه قبل از صعود ادخنه تا علو فضا و مراجعت آن با ديد آيد و اين در صورتى است كه اين ادخنه متصاعده بعلتى خط حركتى صعودى خود را بيكسو گرداند و آن علت شديد باشد بخاطر اينكه راه صعود آن كجست و يا براى آنكه بمانعى برخورده است . .\r\n3 - بسا كه باد بواسطه تخلخل خود هوا پديد آيد چون گرم گردد گشاده شود و جريان پيدا كند ، لكن حقيقت اين است كه باد از دخان خشك برآيد چنانچه باران از دخان مرطوب زايد .\r\nفصل در رعد و برق . . .\r\nگوئيم شأن بخارى كه از آن ابر زايد اينست كه بخار دخانى باشد و خصوص در فصل گرما و اين دخان درون بخار اگر اندك باشد سرد شود و مضمحل گردد و اگر بيش باشد در درون ابر حبس شود و تبديل بباد گردد و بابر فشار آورد و آن را از سوى زمين كه رقيق‌تر است بشكافد و از آن آوازى برآيد كه رعدش خوانند و بسا كه در اثر اين فشار احتراقى پديد گردد و آتش\r\n\r\n","description":"","footnote":"","page_name":" 28 ","page_number":43},
  {"content":"\r\n\r\nو شعله سر دهد زيرا كه اين هوا بسيار لطيف و آماده احتراق است و اين شعله را برق گويند » و در فيزيك امروزه باد همان جريان تند و كند هوا است كه بوسيله گرم و سرد شدن هوا پديد شود ، هوا بر اثر رطوبت و برودت بسته شود و بتعبير ديگر يخ كند و درهم شود و چون گرمشد مانند يخ آب شود و بسط پيدا كند و چون هواى مجاور درياها رطوبت و برودت دارد و هواى بالاى كوه‌ها سرد است پيوسته بمجاورت هواى گرم بسط پيدا كند و جريان پيدا شود و همان بالاى كوه‌ها سرد است پيوسته بمجاورت هواى گرم بسط پيدا كند و جريان پيدا شود و همان وزش باد است و امروز باد را از هواى مجاور درياها شناسند و اين خبر با اين نظر تطبيق شود و شجره بالاى تل كنار دريا كنايه از همان هواى مرطوب و بسته كناره درياها است كه مجاور هواى آزاد و گرم خود مىشود و بواسطه بسطى كه پيدا مىكند بدان فشار مىآورد و در جريان مىافتد و وزش باد پديدار ميگردد و ممكنست گفته شود مقصود از شجر معنى درخت نيست بلكه مقصود بيان همان كشمكش و تشاجريست كه بوسيله بسط هواى مجاور با هواى درياها هميشه وجود دارد و درخت را هم در زبان عرب شجره گويند از اين نظر كه شاخ و برگ آن درهم مىشود و براى بدست آورد جا و هواى تنفس هميشه باهم در كشمكش و ستيزه هستند .\r\n\r\nيك پند اخلاقى\r\n\r\n269 -\r\n( 1 ) از مثنى حناط و محمد بن مسلم گويند كه امام صادق ( ع ) فرمود : هر كه زبانش راست است كردارش پاك است و هر كه نيتش خوبست خدا عز و جل روزيش را بيفزايد و هر كه بخاندان خود خوش‌رفتارى كند خدا عمرش را دراز كند .\r\n\r\n270 -\r\n( 2 ) از على ( ع ) كه رسول خدا ( ص ) فرمود : خدا تبارك و تعالى ميفرمايد بآدميزاده كه :\r\nاگر چشمت با تو در برخى از آنچه بر تو حرام كرده‌ام ستيزه كند من تو را با دو طبقه پلك بالا و پائين به دو يارى داده‌ام تو آنها را بر هم نه و نگاه مكن .\r\nو اگر زبانت در برخى از آنچه به تو حرام كردم با تو ستيزه كند من تو را با دو طبق لبها بر او يارى كردم آنها را بر هم نه و سخن مگو .\r\nو اگر فرج تو با تو در امر حرامى ستيزه كند من تو را با دو طبق بر او يارى كردم آنها را بهم نه و كار حرامى مكن ( دو طبق فرج دو پهلوى رانها است )\r\n\r\n","description":"","footnote":"","page_name":" 29 ","page_number":44},
  {"content":"\r\n\r\n\r\n271 -\r\n( 1 ) از امام صادق ( ع ) فرمود : سه بديست كه در هر كه باشند اميدى بخير او نيست ، هر كه از عيب شرم ندارد و در نهان از خدا نترسد و در پيرى دست باز ندارد .\r\n\r\nشرح -\r\nاز مجلسى ره - قوله\r\n« بالغيب »\r\nيعنى وقتى كه از نظر مردم نهانست ، يا مقصود اينست كه از آنچه نهانست مانند دوزخ يا از انذار رسولان خدا نترسد و معنى اول روشنتر است زيرا بيشتر مردم ظاهرسازى ميكنند و در نظر ديگران اظهار خداترسى دارند از راه خودنمائى و در خلوت و تنهائى باكى از ارتكاب محرمات ندارند .\r\nقوله\r\n« و يرعو عند الشيب »\r\nجزرى گويد در حديث است كه بدترين مردم كسى است كه قرآن ميخواند و ميداند و از هيچ چيز آن پند نگيرد و خوددار نشود .\r\n\r\n272 -\r\n( 2 ) از حجال كه گويد بجميل بن دراج گفتم رسول خدا ( ص ) فرموده است هر گاه شريف قومى نزد شما آمد او را گرامى داريد ؟ گفت : آرى به او گفتم شريف چيست ؟ گفت من از امام صادق ( ع ) معنى آن را پرسيدم ، فرمود شريف كسى است كه دارائى دارد گويد : گفتم حسيب چه كسى است ؟\r\nفرمود : آن كسى كه كارهاى خوب مىكند بوسيله مال خود يا ديگر چيزها ، گفتم كرم چيست ؟ فرمود تقوى است و پرهيزكارى .\r\n\r\n273 -\r\n( 3 ) از امام صادق ( ع ) كه رسول خدا ( ص ) فرمود : چه بسيار غم زنها سخت است و جدائى با مرگ دور و دراز است و سخت‌تر از اين همه بينوائى و نداريستكه گرفتار بدان تملق و چاپلوسى كند و چيزى هم به او ندهند .\r\n\r\nشرح -\r\nاز مجلسى ره - قوله\r\n« و ابعد فراق الموت »\r\nيعنى جدائى كه بوسيله مرگ باشد بسيار دور و دراز است زيرا پس از مردن برگشتى ميسر نيست .\r\nمن گويم - اين مطابق مثل معروف زبان پارسى است كه گويند - ديدار بقيامت افتاد .\r\n\r\n","description":"","footnote":"","page_name":" 30 ","page_number":45},
  {"content":"\r\n\r\n\r\nحديث يأجوج و مأجوج\r\n\r\n274 -\r\n( 1 ) از ابن عباس كه گويد : از امير المؤمنين ( ع ) پرسيدند از خلق در پاسخ فرمود هزار و دويست در دشت آفريده و هزار و دويست در دريا و آدميزاده هفتاد جنس است و همه فرزندان آدم هستند بجز يأجوج و مأجوج .\r\n\r\nشرح -\r\nاز مجلسى ره - حديث يأجوج و مأجوج ضعيف است و دلالت دارد كه يأجوج و مأجوج از آدميزادگان نيستند .\r\nو صدوق ره بسند خود از عبد العظيم حسنى از على بن محمد عسكرى ( امام دهم ( ع ) روايت كرده كه همه تركها و صقالبه و يأجوج و مأجوج و اهل چين فرزندان يافث هستند و روايت دراز است و آن را در كتاب بزرگ خود نقل كرده‌ام و اين خبر در نزد من از خبر متن اقوى است و ممكن است اين خبر را حمل كرد باينكه يأجوج و مأجوج از مردم معمولى نيستند و گرچه فرزند آدم باشند .\r\n\r\nدر طبقات مردم اهل ولايت ائمه\r\n\r\n275 -\r\n( 2 ) از ابى بصير كه امام صادق ( ع ) فرمود : ( راستى ) مردم سه طبقه‌اند يك طبقه از خود ما محسوبند و ما از آنهائيم و طبقه ديگر خود را با انتساب بما بيارايند و طبقه سوم همديگر را بنام ما بخورند و بوسيله تشبث بولايت ما از يك ديگر استفاده مادى برند .\r\n\r\nشرح -\r\nاز مجلسى « ره » - قوله\r\n« يتزينون بنا »\r\n- يعنى حب و دوستى ما را با آنچه از علوم ما به آنها رسد زيور خود سازند نزد مردم و بوسيله آن تحصيل جاه و مقام كنند و توسل آنان بائمه ( ع ) خالصا لوجه اللَّه نيست .\r\nقوله\r\n« يأكل بعضهم بعضا بنا »\r\nيعنى بوسيله اظهار محبت بماها مال يك ديگر را بخورند يا اينكه با هم ستيزه جويند زيرا غرض آنها توسل به دنيا است .\r\n\r\n","description":"","footnote":"","page_name":" 31 ","page_number":46},
  {"content":"\r\n\r\n\r\nاحاديثى در اخلاق\r\n\r\n276 -\r\n( 1 ) از فضيل بن يسار كه امام باقر ( ع ) فرمود : هر گاه ديدى ندارى و بينوائى و نيازمندى فزون شدند و مردم يك ديگر را باز نشناختند در اين حال منتظر امر خدا عز و جل باش ( يعنى ظهور امام قائم ( ع ) - از مجلسى ره ) .\r\nگفتم : قربانت من ندارى و نيازمندى را مىفهمم ولى اينكه ميفرمائيد مردم يك ديگر را نشناسند يعنى چه ؟ فرمود مقصود اينست كه مردى از شماها نزد برادر خود آيد و از او حاجتى خواهد و او بوى بنگرد با چهره‌اى ناشناس بجز آن چهره برخوردى كه با او داشت و با او بزبانى سخن گويد كه جز زبانى است كه با او سخن ميكرد .\r\n\r\n277 -\r\n( 2 ) از على بن الحسين ( ع ) از پدرش از جدش كه فرمود : روزى بحماقت واگذار است و نوميدى و حرمان بخردمندى و بلا را هم بصبر واگذاردند .\r\n\r\nشرح -\r\nاز مجلسى « ره » - قوله\r\n« و كل الرزق بالحمق »\r\nيعنى احمق در بيشتر اوقات روزى فراوان دارد و مرد خردمند و عاقل محروم است و زندگى بر او تنگ است پايان نقل از مجلسى ره .\r\nمن گويم - ابن خلدون در مقدمه خود اين اصل وسعت روزى احمق و محروميت خردمندان و دانشمندان را بر پايه يك اصل اجتماعى استوار دانسته است و براى ثابت كردن آن فصولى پرداخته است كه ما برخى از سخنان او را در اينجا نقل ميكنيم :\r\nدر صفحه 436 ط مصر در فصل اينكه :\r\n( سعادت و كسب منحصر است در غالب باهل خضوع و تملق و اين خضوع و تملق از اسباب سعادت است ) چنين گويد و كشاورزان و صنعتگران در غالب وقتى جاه و اعتبار ملوكى ندارند بيشتر اوقات به فقر و بىنوائى خواهند افتاد و داراى ثروت نتوانند شد و قوت لا يموت به آنها رسد زيرا جاه و ثروت باهم مقرونند و بذل جاه و منصب از دست بالا است و كسى كه آن را طالب است بايد خضوع و تملق نسبت به صاحب جاه داشته باشد تا آن را بوى ببخشد و خواهش آن كند چونان كه از اهل عزت و ملوك خواهش و تقاضا كنند و گر نه بدست آوردن آن متعذر باشد .\r\n\r\n","description":"","footnote":"","page_name":" 32 ","page_number":47},
  {"content":"\r\n\r\nو از اين جهت گفتيم خضوع و تملق از اسباب حصول اين جاه و اعتبار است كه مايه كسب مال و سعادت است و بيشتر اهل ثروت و سعادت از اين راه مال بدست آورده‌اند و بسيارى از كسانى كه سرفرازى و مناعت دارند به اين تملق تن در ندهند و در كسب مال به همان نيروى كار خود اكتفاء كنند و به فقر و مستمندى گرايند پايان نقل از مقدمه ابن خلدون .\r\nو چون در غالب اوقات جاه و مقامى كه مايه تحصيل ثروت است در اشخاصى است كه از نظر دين و فضيلت مطبوع نيستند و تملق آنها كاستى در خرد و يا ديانت آورد به اين جهت اهل ديانت و خردمندان رو بسوى اين منابع ثروت نياورند و بلكه از آنها كناره كنند و تنها همان احمقان باشند كه روى بسوى اين صاحبان جاه دارند و بدرگاه آنها تملق و چاپلوسى كنند و مايه و پايه‌اى بدست آورند و ثروت كافى يابند و چون خردمندان و اهل فضل از اين چاپلوسى بركنارند بناچار فقير بمانند و بهره كافى از ثروت بدست نيارند .\r\n\r\nبيان معجزه‌اى از پيغمبر ( ص ) به زبان امام صادق ( ع )\r\n\r\n278 -\r\n( 1 ) از عمر اخى عذافر گويد يك انسانى ششصد درهم يا هفتصد درهم از امام صادق ( ع ) به من داد و آن پول در ميان جوال من بود و چون بحفيره رسيدم جوال شكافت و هر چه در آن بود از ميان رفت و من كارگزار مدينه را در آنجا ديدم و به من گفت توئى كه باردانت پاره شده و كالايت از ميان رفته ؟ گفتم آرى گفت چون بمدينه رسيديم نزد ما بيا تا عوض آن را به تو بدهيم گويد چون بمدينه رسيدم خدمت امام صادق ( ع ) رفتم آن حضرت به من فرمود : اى عمر باردانت شكافت و كالايت از دست رفت ؟\r\nگفتم آرى ، در پاسخ فرمود : آنچه خداوند به تو عطا كرده است بهتر است از آنچه از تو گرفته است راستى كه ماده شتر رسول خدا ( ص ) گم شد و مردم در باره آن گفتند : بما از آسمان گزارش مىدهد و از ماده شترش خبر نمىدهد ؟ و جبرئيل بر آن حضرت فرود آمد و گفت اى محمد ماده شترت در فلانه واديست و مهارش بفلان درخت پيچيده است .\r\nفرمود : آن حضرت بمنبر برآمد و خدا را سپاس گفت و ستود و فرمود :\r\nآيا مردم : شما در باره ماده شترم پر سخن گفتيد و به من سرزنش كرديد هلا آنچه خدا به من دهد\r\n\r\n","description":"","footnote":"","page_name":" 33 ","page_number":48},
  {"content":"\r\n\r\nبهتر است از آنچه از من گيرد ، هلا شترم در فلانه واديست و مهارش بفلان درخت پيچيده است ، مردم بسوى آن پيشى جستند و دريافتند كه به همان وضع است كه رسول خدا ( ص ) فرموده است .\r\nسپس امام صادق ( ع ) فرمود اكنون تو نزد كارگزار مدينه برو و از او بخواه كه بدان وعده‌اى كه به تو داده است وفا كند همانا اين چيزيست كه خدا تو را بدان خوانده است و تو از او نخواستى .\r\n\r\nشرح -\r\nاز مجلسى « ره » - قوله\r\n« الى الحفيرة »\r\nاين نام مكانى است در عراق پايان نقل از مجلسى ره .\r\nمن گويم - اگر هم حفيره نام موضعى باشد در عراق با مضمون حديث سازگار نيست زيرا كه در حديث نام كارگزار مدينه برده شده است و راوى در مدينه خدمت امام رسيده و كارگزار را در حفيره ديدار كرده است و پر بعيد است كه اين پيش آمد در عراق باشد و با كارگزار مدينه ارتباط پيدا كند - به نظر من مقصود از حفيره در اين حديث همان محلى است در دو منزلى شهر مدينه در سر راه شام كه دوم ايستگاه خط آهن از مدينه بشام است و من چند روزى در آنجا اقامت داشتم و داستان رسيدن و ماندن چند روزه من بدان جا بسيار شنيدنيست و من بطور مختصر در اينجا مىنگارم .\r\nدر سال 1312 خورشيدى براى نخستين بار مرا توفيق يار شد و پس از حج خانه كعبه گذار بمدينه افتاد و چند ماهى در شهر مدينه و در سايه زيارتگاه رسول خدا ( ص ) زيستم و ببررسى مشاهد و مواقف اسلامى از آغاز هجرت پرداختم و در اواسط تيرماه بود كه با دو نفر رفيق ايرانى خود تصميم گرفتيم از مدينه بشام برويم و اين راه را پياده طى كنيم و براى راهنمائى از خط آهنى كه ميان مدينه تا شام كشيده شده و در جنگ شريف با عثمانى مخروبه مانده است استفاده كنيم و در مقام تحقيق از آبهاى ميانه راه بما گفته شد كه ايستگاه اول معلوم نيست آب باشد ولى در ايستگاه دوم بنام حفيرة بطور يقين آب وجود دارد و از عشائر عرب هم در آنجا ساكنند و ما با مشقت فراوان خود را بايستگاه حفيره رسانديم و در آنجا چاه آبى كه پر از سنگ و تيكه آهن بود پيدا كرديم و دو سه روز در آنجا توقف داشتيم تا يك دسته مسافران پياده پا از يمن بدان جا آمدند اين دسته پنج نفرى از يمن پياده آمده بودند مكه معظمه و از آنجا هم پياده آمده بودند به زيارت مدينه و اكنون هم مىخواستند پياده بروند براى زيارت بيت المقدس و در ميان اينها يك نفر بلد راه بود و گفت شما از جاده كاروان‌رو كه بآبگاه معمولى عشيره‌نشين حفيره مىگذرد بدور افتاده‌ايد و ما را راهنمائى كرد و به راه معمولى رسانيد در آنجا چاه آب و كاروانهاى عرب در رفت و آمد بودند و ما از يك جوانى شتر كرايه كرديم و ما را تا شهر علاكه ده منزلى شهر مدينه است برد و اين حفيره كه در اين حديث نامبرده شده است ظاهر اينست كه همان حفيره دو منزلى شهر مدينه است كه يكى از منازل كاروان‌رو معمولى ميان شام و مدينه بوده است و تاكنون هم باقى است .\r\nقوله\r\n« ضلت ناقته »\r\n- اين يكى از معجزات مشهور پيغمبر ( ص ) است و خاصه و عامه بطرق\r\n\r\n","description":"","footnote":"","page_name":" 34 ","page_number":49},
  {"content":"\r\n\r\nبسيارى آن را روايت كرده‌اند و من آن را در كتاب بحار الانوار در ابواب معجزات پيغمبر ( ص ) نقل كردم .\r\nقوله\r\n« ما اعطانى اللَّه »\r\nيعنى آنچه خداوند از نبوت و قرب و كمال به من عطا كرده است .\r\n\r\n279 -\r\n( 1 ) از شعيب عقرقوفى گويد به امام صادق ( ع ) گفتم از ابو ذر چيزى روايت شده است و آن اينست كه مىگفته : سه چيزند كه مردم آنها را دشمن دارند و من آنها را دوست دارم ، من مرگ را دوست دارم و فقر و نداريرا دوست دارم و گرفتارى را دوست دارم ؟ فرمود چنين نيست كه روايت ميكنند ، مقصودش اين بوده است كه مردن در راه طاعت خدا دوست‌تر است نزد من از زندگى در نافرمانى خدا و گرفتارى در راه فرمانبرى خدا دوست‌تر است به من از تندرستى در راه نافرمانى خدا و فقر در طاعت خداوند دوست‌تر است به من از توانگرى در نافرمانى خداوند .\r\n\r\nخواب ديدن رسول خدا ( ص )\r\n\r\n280 -\r\n( 2 ) از على بن عيسى قماط از عمويش گويد شنيدم امام صادق ( ع ) ميفرمود : جبرئيل برسول خدا ( ص ) فرود آمد و ديد رسول خدا ( ص ) فسرده و غمناك است ، گفت يا رسول اللَّه چه شده است كه من شما را فسرده و غمناك مىنگرم ؟\r\nدر پاسخ او فرمود : من امشب يك خوابى ديدم .\r\nجبرئيل - چه خوابى ديده‌ايد ؟\r\nرسول خدا ( ص ) - در خواب ديدم بنى اميه بر منابر بالا ميروند و پائين مىآيند .\r\nجبرئيل - سوگند بدان كه تو را براستى برانگيخته است بنبوت ، من چيزى از اين را نمىدانم - جبرئيل بسوى آسمان بالا رفت و سپس خدا جل ذكره او را با آياتى از قرآن به زمين فرو\r\n\r\n","description":"","footnote":"","page_name":" 35 ","page_number":50},
  {"content":"\r\n\r\nفرستاد تا ويرا تسليت دهد ( 206 - الشعراء ) آيا به نظر تو اگر ما سالها آنها را بهره‌ور كنيم 207 - سپس بر سر آنها آيد آنچه وعده داده شده‌اند 208 - برنياورد نياز آنها را هر آنچه بهره‌ور شده بودند - و خدا جل ذكره نازل كرد :\r\n( 1 - القدر ) راستى كه ما فرود آورديم آن را در شب قدر . 2 - تو نميدانى شب قدر چيست .\r\n3 - يك شب قدر بهتر از هزار ماه است - كه بسود آن مردم است و خدا عز و جل شب قدر را براى رسول خود بهتر از هزار ماه مقرر ساخت .\r\n\r\nشرح -\r\nاز مجلسى « ره » - قوله تعالى  ما كانُوا يُوعَدُونَ  - بيشتر مفسران آن را به قيام ساعت تفسير كرده‌اند و در بيشتر اخبار ما بقيام و ظهور امام قائم ( ع ) تفسير شده و آن براى تسليت مناسبتر است .\r\nقوله « للقوم » يعنى بهتر است از تمام مدت ملك بنى اميه .\r\nبدان كه اختلاف است در معنى بهتر بودن شب قدر از هزار ماه .\r\n1 - مقصود اين است كه عبادت در آن يك شب بهتر است از عبادت هزار ماه بىشب قدر .\r\n2 - براى رسول خدا ( ص ) داستان يك مردى از بنى اسرائيل را گفتند كه هزار ماه در جهاد در راه خدا اسلحه بدوش كشيده است و رسول خدا ( ص ) از حال آن مرد به سختى در شگفت شد و آرزو كرد كه در ميان امت وى همچنين شخصى باشد و عرضكرد پروردگارا امتم را از همه امتها كوتاه‌عمرتر و كم كردارتر مقرر داشتى و خداوند شب قدر را به آن حضرت عطا كرد و فرمود : يك شب قدر بهتر است از هزار ماه كه آن اسرائيلى در آن در راه خدا اسلحه بدوش بود هم براى تو و هم براى امتت پس از تو تا روز قيامت در هر ماه رمضان و بنا بر آنچه در حديث اين كتاب است محتملست مقصود اين باشد كه خدا فضيلت شب قدر را در دوران حكومت بنى اميه از همه جهانيان باز گرفته است چنانچه ظاهر خبر صحيفه اين است .\r\nبنا بر اين عبادت يك شب قدر بهتر است از عبادت تمام اين مدت حكومت بنى اميه چون شب قدر در آن نبوده و خداوند فضل آن را از آنها ربوده است خدايشان لعنت كناد و مقصود از عبادت آنها عبادت تقديرى است زيرا عبادت آنان درست نبوده است به اين معنى كه اگر عبادت آنها قبول بود عبادت يك شب قدر از آن برتر بود زيرا شب قدر از آنها سلب شده بود .\r\nيا مقصود اينست كه ثوابى را كه خدا در برابر عبادت شب قدر عطا مىكند بهتر است از سلطنت بنى اميه و شوكت و اقتدار آنان در اين مدت .\r\nاگر اعتراض كنى كه در اين صورت چندان فضيلتى براى شب قدر ثابت نشود زيرا هر ثوابى از ثواب‌هاى آخرت و گرچه اندك باشد چون باقى و ابدى است بهتر است از همه دنيا و آنچه در دنيا است .\r\nمن در جواب گويم مقصود اينست كه ثواب شب قدر نظر بثوابهاى ديگر مناسبتر است كه برتر از شوكت و ملك آنها باشد و هم با توجه بملك دنيا و عزت آن ، ما در شرح صحيفه در اين باره بسط سخن\r\n\r\n","description":"","footnote":"","page_name":" 36 ","page_number":51},
  {"content":"\r\n\r\nداديم و هر كه تحقيق آن خواهد بدان رجوع كند پايان نقل از مجلسى ره .\r\nمن گويم - شب قدر رمز حكومت حقه عادله است و مقصود اينست كه يك شب سرپرستى حكومت عادله بهتر است از هزار ماه حكومت ستمكار بنى اميه و اين براى اثبات خيرى در حكومت آنها نيست بلكه خيريت آن از نظر عقيده مخاطب است -  خَيْرٌ مِنَ اللَّهْوِ  .\r\n\r\nتفسير يك آيه\r\n\r\n281 -\r\n( 1 ) از يونس بن عبد الاعلى گويد از امام صادق ( ع ) پرسيدم از تفسير قول خدا عز و جل ( 63 النور ) بايد در حذر باشند آن كسانى كه مخالفت ميورزند از فرمان او از اينكه دچار فتنه‌اى شوند يا دچار عذابى دردناك - فرمود : مقصود فتنه در دين او است يا زخمى كه خدا در برابرش به دو اجرى ندهد .\r\n\r\nشرح -\r\nاز مجلسى ره -\r\n« أو جراحة »\r\nاين هم نيز تفسير فتنه است يا تفسير عذابست طبرسى ره گفته است يعنى بايد در حذر باشند كسانى كه رو بگردانند از امر و فرمان خداوند ، و گفته شده مقصود فرمان پيغمبر است « از آنكه بدانها فتنه‌اى رسد » يعنى بلائى كه آنچه از نفاق در دل آنها است پديدار كند و گفته شده يعنى كيفرى در اين جهان « يا به آنها رسد عذابى دردناك » در آخرت .\r\n\r\nچاره‌جوئى امام صادق ( ع ) براى اختلاف شيعه\r\n\r\n282 -\r\n( 2 ) از عبد الاعلى گويد به امام صادق ( ع ) گفتم راستى شيعه شما دشمن هم شدند و از هم بدشان آيد ، كاش قربانت در كار آنها انديشه‌اى ميفرمودى در پاسخ فرمود من آهنگ كردم كه براى آنها نامه و دستورى بنويسم تا دو تن باهم در بارهء من دوئيت نكنند .\r\nمن گفتم ما هرگز بيشتر از امروز بدان نيازمندتر نيستيم . گويد : سپس فرمود از كجا اين توفيق دست ميدهد با وجود مروان و ابن ذر ؟ گويد من از اين سخن گمان بردم كه آن را از من دريغ ميدارد ، گويد از نزد آن حضرت برخاستم و نزد اسماعيل ( فرزند بزرگ امام صادق - ع ) رفتم و گفتم يا ابا محمد من براى پدرت اختلاف شيعه او را يادآور شدم و دشمنى آنان را با يك ديگر . و آن حضرت در پاسخ\r\n\r\n","description":"","footnote":"","page_name":" 37 ","page_number":52},
  {"content":"\r\n\r\nفرمود : من آهنگ آن داشتم كه طراز نامه‌اى بنويسم كه دو تن آنان هم در باره من باهم دوئيت نداشته باشند .\r\nگويد : پس آن حضرت گفتار مروان و ابن ذر را مطرح كرد و من هم گفتم آرى و آن را تصديق كردم ، اسماعيل فرمود : اى عبد الاعلى راستى كه براى شماها بر عهده ما حقى است بمانند همان حقى كه ما به عهده شماها داريم ، به خدا سوگند كه شماها در اداى حق ما شتابان‌تر نيستيد از ما در باره اداى حق شماها .\r\nسپس فرمود : من محققا به زودى در اين باره انديشه‌اى ميكنم ، سپس فرمود : اى عبد الاعلى چرا نبايد مردمى كه يك مذهب دارند و روى بيك شخص رهبر دارند كه گفته او را به كار مىبندند در باره او اختلاف و دوئيت نكنند و كار خود را به دو مستند سازند .\r\nاى عبد الاعلى راستش اينست كه براى مؤمن نشايد با اينكه برادر دينى وى از او بيكى از درجه‌هاى بهشت پيشى گرفته است دست اندازد و او را از جايى كه در آنست بسوى خود فرو كشد و شايسته نيست آن برادر ديگر هم كه پيش تاخته است و برادرش به او نرسيده است دست رد به سينه آن دون پايه زند و او را پس اندازد كه هنوز بوى نرسيده است ولى بايد بكوشد تا او را به خود رساند و از خدا آمرزش خواهد .\r\n\r\nشرح -\r\nاز مجلسى ره - قوله -\r\n« انى هذا و مروان و ابن ذر »\r\nيعنى اين طرازنامه در رفع ستيزه و نزاع مروان يكى از اصحابش و ابن ذر يكى ديگر از آنها سودمند نيست و شايد ميان آنها منازعه سختى بوده است براى اختلاف درجه ايمان و اختلاف فهم آنان و امام بيان كرده است كه بوسيله نامه نمىتوان اختلافى را كه از سوء فهم و تفاوت درجات و مراتب فضل ناشى است بر طرف نمود و محتملست مقصود از ابن ذر عمر بن ذر قاضى سنى باشد و روايت شده است كه او خدمت امام صادق ( ع ) رسيد و با آن حضرت مناظره كرد بنا بر اين مقصود اينست كه نامه نزاع ميان شيعه و مخالفان را رفع نميكند بلكه آن را برآشفته‌تر مىسازد و مايه زيان بيشتر شيعه مىگردد .\r\nچنانچه در بسيارى از اخبار است كه اين خود وسيله اختلاف اخبار بوده است و چون عبد الاعلى اين پاسخ را از امام صادق ( ع ) شنيد گمان كرد كه امام از او نپذيرد كه چنين نامه‌اى بنويسد و نوميد شد و برخاست نزد فرزندش اسماعيل رفت و آنچه ميان او و امام ( ع ) گذشته بود به وى گزارش داد .\r\nتا آنكه گويد در برخى نسخه‌ها بجاى كلمه ابن ذر ابو ذر و ابى ذر آمده است در اين صورت ممكن\r\n\r\n","description":"","footnote":"","page_name":" 38 ","page_number":53},
  {"content":"\r\n\r\nاست مقصود اين باشد كه در دوران غلبه اهل جور و كفر نامه سودمند نيست مگر داستان ابى ذر را نشنيدى ، با اينكه محبوب خدا و رسول صلّى اللَّه عليه و آله بود عثمان تبعيدش كرد و مگر داستان مروان را نشنيدى كه مطرود خدا و رسول ( ص ) بود با پدر خود و عثمان آنها را نواخت و در مدينه جاى داد و با اينكه در اين باره رسول خدا ( ص ) را مخالفت كردند و جلو آنها گرفته نشد چگونه مرا اطاعت كنند .\r\nقوله\r\n« انه ليس ينبغى »\r\nشايد مقصود اينست كه چون عمده اختلاف بواسطه اختلاف درجاتست و آنان بايد با مردم به اندازه عقل آنها سخن گويند نبايد مؤمن ناقص برادر كامل خود را بنشيب كشد و از او خواهد در فهم و تعقل بدرجه پست او گرايد و كامل هم نبايد دريغ كند كه ناقص را بپرورد تا بمقام خود رساند .\r\n\r\nتفسير يك آيه\r\n\r\n283 -\r\n( 1 ) از ابى خالد كابلى از امام باقر ( ع ) فرمود ( 30 - الزمر ) خداوند يك مثلى زده است مردى كه شريكانى بر سر او ستيزه‌گرند و مرديكه سازگار و سر بفرمان يك مرد است ، آيا اين دو يك نمونه‌اند ؟\r\nدر تفسير آن فرمود : اما آنكه شريكانى ستيزه بر سر او به راه انداختند فلانى نخست بود كه دسته بنديهاى متفرق بولايت او گرد آمدند و با اين حال يك ديگر را هم لعن و نفرين ميكردند و از هم بىزارى ميجستند و اما آن مرد كه با مردى در سازش و اطاعت بود همان امام بر حق اول بود با شيعيان خودش .\r\nسپس فرمود : راستى يهود پس از موسى هفتاد و يك فرقه شدند تنها يك فرقه آنها در بهشت است و هفتاد ديگر در دوزخ ، ترسايان پس از عيسى ( ع ) هفتاد و دو فرقه شدند يك فرقه آنها در بهشت است و هفتاد و يك فرقه در دوزخ و اين امت پس از پيمبر خود ( ص ) هفتاد و سه تيره شدند كه هفتاد و دو تيره آنها در دوزخ است و يك فرقه در بهشت است و از اين هفتاد و سه فرقه سيزده فرقه باشند كه تشبث بولايت و دوستى ما\r\n\r\n","description":"","footnote":"","page_name":" 39 ","page_number":54},
  {"content":"\r\n\r\nخاندان دارند كه دوازده فرقه آنها هم در دوزخ باشند و يك فرقه در بهشت باشند و شصت فرقه هم از مردم ديگر در دوزخند .\r\n\r\nشرح -\r\nاز مجلسى ره - قوله تعالى ( ضرب اللَّه ) شيخ طبرسى ره گويد خدا براى كافر و بت‌پرستى او مثل زده است و فرموده است خدا مثل زده است « مرديست كه شريكان ستيزه‌گرى بر سر اويند » يعنى باهم اختلاف دارند و بدرفتارى هم ميكنند و همانا اين مثل براى همه مشركانست ولى موضوع را يك مرد آورده و آن را به وصف عموم مشركان توصيف كرده تا شامل همه آنها بشود و مقصودش از گفته خود « مرديكه در او شريكانى باشند » يعنى معبودان مختلفى را مىپرستند و بتهاى بسيارى را و با هم در ستيزه و سخت‌گيرى هستند اين فرمانش مىدهد و آن بازش مىدارد و هر كدام ميخواهد كه تنها به خدمت خودش بگمارد و هزينه و خرج او را به گردن ديگران بگذارد و آن ديگر هم همين پندار را دارد و او در برابر خدمت چيزى به كف نيارد و اين حال خدمتكار جمعى است كه هواى مختلف بر سر دارند و اين مثل كافر است و مثل مؤمن موحد را هم زده است و فرموده است :\r\n« و مرديكه تسليم مردى است » يعنى ويژه او است و يك مالك را مىپرستد و در خدمت او خدمت ديگرى را وارد نميكند و آرزوى ديگرى را ندارد و هر كس به اين صفت باشد بثمره خدمت خود ميرسد بويژه اگر مخدومش حكيم باشد و توانا و هم كريم و حاكم ابى القاسم حسكانى بسند خود از على ( ع ) روايت كرده كه فرمود منم آن مرديكه تسليم رسول خدا ( ص ) شده‌ام و عياشى بسند خود از ابى خالد از امام باقر ( ع ) روايت كرده است كه فرمود مرديكه تسليم شده است به مردى همان على است بطور تحقيق با شيعه او .\r\nقوله « فلان الاول » يعنى ابو بكر كه از گمراهى و پيرو پيمبر نبودن او آنان كه در ولايت او مشرك بودند اختلاف پيدا كردند و به چند دسته شدند و همديگر را لعنت كردند و با اين حال عامه گويند همه بر حقند و همه ببهشت ميروند .\r\nقوله\r\n« فإنه الاول حقا »\r\n- يعنى امير المؤمنين زيرا او امام اول بر حق است و اين دو وجه دارد :\r\n1 - مقصود به رجل اول امير المؤمنين ( ع ) باشد و مقصود از رجل دوم رسول خدا ( ص ) باشد و آنچه از حاكم روايت شده است و گذشت مؤيد آنست و برابر كردن اين دو مرد باعتبار اينست كه ستيزه‌گرى دسته اول براى اينست كه پيشواى آنان تسليم برسول خدا ( ص ) نبود و هر چه را مورد نياز مردم بود از رسول خدا ( ص ) دريافت نكرده بود و ذكر شيعه در اينجا به تبع است و مقصود اينست كه چون شيعه هم تسليم باويند و او هم تسليم برسول خدا ( ص ) است پس شيعه هم تسليم به رسول خدا ( ص ) هستند .\r\n2 - مقصود برجل اول هر كدام از شيعه باشند و رجل دوم امير المؤمنين ( ع ) باشد و معنى اين باشد كه چون شيعه به امام و رهبر خود تسليم هستند در اصل ديانت ميان آنها ستيزه‌اى نيست .\r\n\r\n","description":"","footnote":"","page_name":" 40 ","page_number":55},
  {"content":"\r\n\r\n\r\n284 -\r\n( 1 ) از عبد اللَّه بن سنان از امام صادق ( ع ) فرمود پيوسته دولت باطل طولانيست و دولت حق كوتاه مدت .\r\n\r\nدر نشانه‌هائى از ظهور امام قائم ( ع )\r\n\r\n285 -\r\n( 2 ) از يعقوب سراج گويد : به امام صادق ( ع ) گفتم فرج شيعه چه زمانى است ؟ در پاسخ فرمود : هر گاه ميان اولاد عباس اختلاف افتد و سلطنت آنها سست گردد و در آنها طمع ورزد كسى كه طمعى بدانها نداشت و عرب لجام اسبهاى خود را از دست بنهد و هر نيرومندى نيروى خود را پديدار سازد و آشكارا در دژ خود جاى كند و آن شامى ظهور كند و آن يمانى بيايد و آن حسنى بجنبد و صاحب الامر هم با تراث مخصوص رسول خدا ( ص ) ( كه نشانه‌هاى امامت هستند ) ظهور كند و آنها را از مكه بمدينه آورد .\r\nمن گفتم تراث رسول خدا ( ص ) چيست ؟ فرمود : شمشير رسول خدا ( ص ) است و زره او و عمامه او و برد او و چوب دستى او و پرچم او و جوشن او و زين سوارى او تا چون به مكه فرود آيد تيغ را از غلافش بدر آرد و زره را بپوشد و پرچم را برافرازد و برد و عمامه را در بركند و چوب دستى را به كف گيرد و از خداوند اجازه ظهور خواهد و برخى دوستدارانش بر اين پيش آمد آگاه شود و نزد آن حسنى آيد و به او گزارش دهد و حسنى بشورش پيش‌دستى كند و اهل مكه به دو برجهند و او را بكشند و سرش را براى آن شامى فرستند و در اين هنگام صاحب الامر ظهور كند و مردم به او دست بيعت دهند و از او پيروى كنند .\r\nآن شامى در اين هنگام لشكرى بمدينه فرستد و خداوند عز و جل آنها را پيش از رسيدن بمدينه نابود سازد و در آن روز هر كه از فرزندان على در مدينه باشد به مكه گريزد و به صاحب الامر\r\n\r\n","description":"","footnote":"","page_name":" 41 ","page_number":56},
  {"content":"\r\n\r\nعليه السلام پيوندد .\r\nو صاحب الامر ( ع ) آهنگ عراق كند و لشكرى هم بمدينه فرستد تا اهل مدينه را آسوده سازد و بمدينه بازگردند .\r\n\r\nشرح -\r\nاز مجلسى ره قوله\r\n« و ظهر الشامى »\r\nيعنى سفيانى\r\n« و خرج صاحب هذا الامر »\r\nيعنى نهانى برآيد تا در مكه از پشت پرده درآيد .\r\n\r\nپيشامدى براى امام صادق ( ع )\r\n\r\n286 -\r\n( 1 ) يكى از اصحاب امام صادق ( ع ) گويد امام صادق ( ع ) نزد ما بيرون آمد و خشمگين بود پس فرمود : من هم اكنون براى نيازى از خانه بيرون شدم و يكى از سياهان مدينه بر سر را هم بيرون آمد و به من فرياد زد ، لبيك يا جعفر بن محمد لبيك ( بجاى لبيك اللهم لبيك كه حاجيان گويند ) من نرفته به خانه بازگشتم و ترسان و هراسان بودم تا در سجده‌گاه خود براى پروردگارم سجده كردم و چهره بندگى بر خاك سودم و خود را بدرگاهش خوار ساختم و به او از آنچه برايم فرياد زد بيزارى جستم و اگر عيسى بن مريم از آنچه خداوند در باره او فرمود گامى فراتر مىنهاد بىدرنگ چنان كر ميشد كه پس از آن هرگز نمىتوانست شنيد و چنان كور مىشد كه پس از آن هرگز نمىتوانست ديد و چنان لال ميشد كه پس از آن هرگز نمىتوانست سخن گفت سپس فرمود خداوند ابا الخطاب را لعنت كناد و با آهن بكشاد .\r\n\r\nشرح -\r\nاز مجلسى ره - قوله\r\n« لبيك يا جعفر بن محمد »\r\nظاهر آنست كه اين سياه كافر از ياران ابى الخطاب بوده است و مانند او امام صادق ( ع ) را خدا مىدانسته زيرا ابى الخطاب اين مقام را براى امام اظهار داشت و خود را رسول او پنداشت بر اهل كوفه و اين كافر به آن حضرت آن ندا را متوجه ساخت كه در حج به خدا متوجه سازند و به اين نيت آن را گفت و امام از اين كار ناهموار او در هراس شد و براى پروردگارش سجده كرد و خود را در نزد خدا تبرئه كرد از آنچه بناروا به او نسبت دادند و أبو الخطاب را كه بدعت‌گزار اين مذهب فاسد بود لعنت كرد .\r\n\r\n","description":"","footnote":"","page_name":" 42 ","page_number":57},
  {"content":"\r\n\r\nقوله\r\n« و قتله بالحديد »\r\nنفرين وى در باره او اجابت شد و عيسى بن موسى بن على بن عبد اللَّه بن عباس در كوفه كارگزار منصور بود چون با خبر شد كه ابو الخطاب و يارانش مردم را باباحه دعوت ميكنند و بنبوت أبو الخطاب تبليغ مىنمايند فرستاد و آنها را احضار كرد و آنها در مسجد كوفه گرد آمدند و باسطوانه‌ها متحصن شدند و بمردم نمودند كه در آنجا معتكف شده‌اند براى عبادت و حاكم نامبرده مردى را فرستاد تا همه را كشت و جز يكتن از آنها زنده نماند و رها نشد و او هم زخمها برداشت و ميان كشتگان افتاد و چون شب تاريك شد از ميان آنها برآمد و خلاصى يافت و نامش ابو سلمه سالم بن مكرم جمال بود و روايت شده كه آنها هفتاد مرد بودند .\r\n\r\nبيان عدم تبعيض نژادى\r\n\r\n287 -\r\n( 1 ) يكى از موالى ابو الحسن ( ع ) گويد من نزد امام كاظم بودم كه مردى از قريش نزد آن حضرت بود و شروع كرد بيادآورى قريش و عرب امام هفتم به او فرمود : اين را واگذار مردم سه دسته‌اند :\r\nعربى و وابسته و عجم نامسلمان ، عرب تنها ما هستيم و موالى شيعيان ما هستند و هر كس بر آنچه ما هستيم نباشد او عجمى نامسلمان است آن مرد قرشى گفت يا ابا الحسن تو چنين مىگوئى پس خاندان‌هاى قريش و عرب كجايند ؟ امام هفتم ( ع ) فرمود حقيقت همان است كه من به تو گفتم .\r\n\r\nشرح -\r\nاز مجلسى ره\r\n« قوله يذكر قريشا و العرب »\r\nيعنى فضائل آنها را ياد ميكرد و بهم نژادى آنان به خود ميباليد .\r\nقوله\r\n« و شيعتنا الموالى »\r\nمقصود از موالى در اينجا جز نژاد اصلى عربست كه با آنها وابسته شده و جزء اجتماع آنها گرديده و گرچه از نژاد آنها نيست .\r\n\r\n288 -\r\n( 2 ) از سلام بن مستنير - گويد امام باقر ( ع ) بازمىگفت كه چون امام قائم ( ع ) ظهور كند هر ناصبى و مخالف خاندان اهل بيت را دعوت مىكند و اگر از روى حقيقت ايمان آورد بسيار خوب و اگر نه گردن او را مىزند و يا بايد جزيه بدهد چنانچه امروزه ذميهاى كافر جزيه مىدهند و بايد هميانى بكمر بندد و از شهرها برود و در رستاق زندگى كند .\r\n\r\n","description":"","footnote":"","page_name":" 43 ","page_number":58},
  {"content":"\r\n\r\n\r\nشرح -\r\nاز مجلسى « ره » - قوله\r\n« او يؤدى الجزية »\r\n- شايد اين در اول كار آن حضرت باشد و گر نه ظاهر اخبار اينست كه از آن‌ها نپذيرد جز ايمان واقعى و يا كشته شدن .\r\nقوله\r\n« و يشد على وسطه الهميان »\r\nهميان بكسر بمعنى بند زير جامه و كمربند و كيسه خرجى آمده است و ظاهر اينست كه به آنها خرجى مىدهد تا از شهرها بيرون روند و اين توشه راه آنها باشد و گفته شده است كه اين كنايه از زنار است .\r\n\r\nطرح يك آزمايش مذهبى\r\n\r\n289 -\r\n( 1 ) ابى مريم از امام باقر ( ع ) گويد : روزى پدرم در برابر اصحابش فرمود كدام شماها دل خوش است كه يك تكه آتش را در دست خود بگيرد و نگهدارد تا خاموش شود ، فرمود : مردم حاضر همه در ماندند و خموشى گزيدند و پاسخى ندادند ، فرمود : من برخاستم و گفتم پدر جان ميفرمائى تا من اين كار را بكنم ؟ در پاسخ من فرمود : من تو را قصد نكردم همانا تو از منى و من از تو ام بلكه به اين ديگران گفتم [ فرمود 
  ] تا سه بار آن را تكرار كرد و سپس فرمود : چه اندازه ستايش به زبان فزون است و اهل كار كمند . وه چه اهل كار كمند .\r\nهلا ما اهل گفتار و كردار را باهم مىشناسيم و اين اظهار از طرف ما براى كور كردن راه و گيج بودن در باره شماها نيست بلكه براى اينست كه شما را آزمايش كنيم و آثار شما را بنويسيم و ثبت كنيم ، به خداوند سوگند گويا زمين آن‌ها را در خود كشيد براى آزرمى كه از گفتار امام دچار آنها شد تا آنجا كه من بچهره يكى از آن مردان مينگرم و غرقه در عرق بود .\r\nسر به زير داشت و ديده‌ها از زمين بر نمىداشت چون از شرمسارى آنها چنين ديد فرمود : خدايتان رحمت كناد من جز خوبى نخواستم ، راستى كه بهشت را پايه‌ها است پايه‌اى كه مردم خوش كردار را شايد كسى از مردم گفتار بدان نرسند و بپايه آن‌ها كه گفتار شايسته دارند ديگران نرسند ، فرمود : گويا به خدا سوگند كه از گره بند زانوى شترها رها شدند و زنجير از پاى آن‌ها برداشتند .\r\n\r\n","description":"","footnote":"","page_name":" 44 ","page_number":59},
  {"content":"\r\n\r\n\r\nشرح -\r\nاز مجلسى « ره » - « قوله\r\nمادت\r\n» يعنى گيج شدند و اين كنايه از پريشانى و سختى حال است تا گويا زمين بر آن‌ها وارونه گرديده و گويا كه زير پايشان بلرزه آمده پايان نقل از مجلسى ره .\r\nمن گويم - در اينجا امام ( ع ) خاصان و ياران خود را در مقام آزمايش آورده است و به بىانضباطى در كردار سخت توبيخ و سرزنش كرده تا آنجا كه اين سرزنش در آن‌ها اثر كرده است و با چهره شرمسار خود توبه و پشيمانى را نشان داده‌اند و در آخر حديث امام نويد پذيرش اين توبه را به آنها اعلام داشته است .\r\n\r\n290 -\r\n( 1 ) موسى بن بكير واسطى بازگفت كه أبو الحسن ( ع ) به من فرمود : اگر شيعه خود را بررسى كنم جز زبان‌آورانى بيش نباشند و اگر آنها را آزمايش كنم جز از دين برگشته‌ها برنيايند و اگر در بوته‌شان گزارم از هزار يكى زر پاك برنيايد و اگر آنها را غربال زنم و ناجنس را از ميانشان بيكسو افكنم جز آنچه خاصان منند از آنان بجاى نماند ايشان دير زمانى است كه بر پشتيها تكيه زده‌اند و به زبان گويند ما شيعه على هستيم همانا شيعه على كسى باشد كه كردارش مصدق گفتارش باشد .\r\n\r\nشرح -\r\nاز مجلسى « ره » - قوله\r\n« الا واصفة »\r\n- يعنى همان اهل گفتار بزبانند كه دين را بستايند و اظهار دين دارى به آن نمايند بىآنكه بشرايع آن كار كنند و بدرستى از پيشواى خود فرمان برند .\r\nقوله\r\n« الا ما كان لى »\r\n- يعنى از خاندان خودم يا بهمراهى برخى مخصوصان آستان امامت .\r\nقوله\r\n« على الارائك »\r\nارائك تختى است كه براى نوعروسان حجله بندند و يا مطلق تخت آسايش را گويند و غرض بيان غفلت و نترسى و بىاعتنائى آن‌ها است بكارها و ممكن است تكيه بر ارائك كنايه باشد از اعتماد به صرف آرزو و آمال ( مانند اينكه شيعه در آرزوى ظهور امام قائم و اصلاح امور بدست او هستند ) .\r\nقوله\r\n« من صدق قوله »\r\nيعنى كردارش گفتارش را تصديق كند و يا اينكه بر وجه مبالغه گفتارش مصدق كردارش باشد يعنى با كردار گفتار را ادا كند .\r\n\r\n291 -\r\n( 2 ) از عبد الاعلى مولى آل سام گويد شنيدم امام صادق ( ع ) ميفرمود : روز رستاخيز زن زيبائى\r\n\r\n","description":"","footnote":"","page_name":" 45 ","page_number":60},
  {"content":"\r\n\r\nكه بزيبائى خود اندر فتنه افتاده بياورند . گويد : پروردگارا آفرينش مرا زيبا كردى تا بدان چه بر - خوردم گرفتار شدم مريم ( ع ) را در برابرش آورند و به او گفته شود تو زيباترى يا اين ما او را زيبا كرديم و بفتنه نيفتاد و مردى را كه از زيبائى خود بفتنه افتاده و بدكردار شده بياورند و او گويد پروردگارا تو مرا زيبا كردى تا از زنان آنچه را كشيده ديدم يوسف ( ع ) را آورند و به او گويند تو زيباترى يا اين ما او را چنين زيبا كرديم و بفتنه اندر نشد و آنكه گرفتار بوده و از گرفتارى به بدكردارى افتاده آورند و گويد پروردگارا بر من سخت گرفتى تا بفتنه اندر شدم پس ايوب را آورند و به او گويند گرفتارى تو سخت‌تر است يا گرفتارى اين او سخت گرفتار شد و بفتنه نيفتاد .\r\n\r\nشرح -\r\nاز مجلسى « ره » - قوله\r\n« افتتنت في حسنها »\r\nيعنى بسبب زيبائى خود در زنا و مقدماتش افتاده است .\r\n\r\nدر آزادى عقيده\r\n\r\n292 -\r\n( 1 ) از اسماعيل بصرى - گويد : شنيدم امام صادق ( ع ) ميفرمود : شماها ميتوانيد در مجلسى بنشينيد و حديث بگوئيد و آنچه را خواهيد اظهار كنيد و از هر كه خواهيد بيزارى جوئيد و بهر كه خواهيد اظهار دوستى نمائيد ؟ گفتم : آرى ، فرمود : آيا زندگانى جز اين معنائى دارد ؟\r\n\r\nانضباط در نقل نصوص صادره\r\n\r\n293 -\r\n( 2 ) از ابى بصير گويد شنيدم امام صادق ( ع ) ميفرمود خداوند بنده‌اى را رحمت كند كه ما را نزد مردم محبوب سازد و ما را در برابر آن‌ها دشمن و منفور نكند .\r\nهلا به خداوند اگر همان متن كلام زيباى ما را روايت ميكردند آبرومندتر و عزيزتر بودند و كسى نميتوانست كه به هيچ وجه بدان‌ها دست اندازد ولى يكى از آنها كلمه‌اى را ميشنود و از خود ده تا\r\n\r\n","description":"","footnote":"","page_name":" 46 ","page_number":61},
  {"content":"\r\n\r\nروى آن ميگذارد .\r\n\r\nشرح -\r\nاز مجلسى ره - قوله\r\n« لو يروون »\r\n. . يعنى اگر سخن ما را تغيير نمىدادند و بر آن نمى افزودند پيش مردم عزيزتر بودند يا براى اينكه ائمه سخن را بوجهى ادا ميكردند كه فسادى بر آن بار نميشد و يا براى اينكه سخن آن‌ها بليغ بود و موجب جلب محبت مردم ميشد .\r\n\r\nتفسير يك آيه\r\n\r\n294 -\r\n( 1 ) از ابى بصير كه از امام صادق ( ع ) تفسير قول خدا عز و جل را پرسيدم ( 60 - المؤمنون ) و آن كسانى كه مىدهند آنچه را مىدهند و باز هم دلشان ترسان است - در پاسخ فرمود : مقصود از آن شفاعت آنها است و اميدى كه دارند و ميترسند اگر اطاعت خدا عز ذكره را نكنند اعمالشان مردود گردد و اميدوارند كه از آنها پذيرفته شود .\r\n\r\nشرح -\r\nاز مجلسى ره - قوله\r\n« هى شفاعتهم »\r\nشايد مقصود دعاء و زارى آن‌ها است بدرگاه خدا كه گويا از خود شفاعت ميكنند يا مقصود طلب شفاعت از ديگران است و در اينجا مضافى مقدر است يا مقصود از شفاعت دو چندان كردن كردار است كه به اين معنى هم آمده است .\r\n و من يشفع شفاعة حسنة * يعنى هر كه عملى بر عملى افزايد \r\nو ظاهر اينست كه شفقتهم بوده است و تصحيف شده است . .\r\n\r\n295 -\r\n( 2 ) گويد امام صادق ( ع ) فرمود : هيچ بنده‌اى بگمراهى دعوت نكند جز اينكه پيروانى براى خود بيابد .\r\n\r\nشرح -\r\nچون راه راست و هدايت خط مستقيم بسوى سعادت است و در هر نقطه انحراف به دو سوى گمراهى است بنا بر اين راه راست يكى است و آن كوتاه‌ترين مسافت نسبت بهدف سعادتست و گمراهى نامحدود است و هر انحرافى را بناچار طرفدارانى خواهد بود .\r\n\r\nبرابرى و برادرى در اسلام\r\n\r\n296 -\r\n( 3 ) مردى از اهل بلخ گويد : در سفر امام رضا ( ع ) بخراسان من همراه او بودم روزى خوانى گسترده و همه چاكران سودانى و ديگران را با خود بر سر آن نشانيد ، من گفتم : قربانت ، كاش براى\r\n\r\n","description":"","footnote":"","page_name":" 47 ","page_number":62},
  {"content":"\r\n\r\nاينان خوانى جدا گسترده ميشد در پاسخ فرمود : دم مزن زيرا پروردگار تبارك و تعالى يكى است و مادر همه يكى است و پدر همه يكى است و پاداش هم در برابر كردار است .\r\n\r\nشرح -\r\nاز مجلسى « ره » - اين حديث دلالت دارد بر استحباب هم خوراكى با خدمتكاران و چاكران و بندگان و همنشينى با آنان بر سر خوان و دلالت دارد كه شرافت بتقوى است نه به نژاد و خاندان .\r\n\r\nدر بيان طبيعت پيكر\r\n\r\n297 -\r\n( 1 ) از ابن سنان گويد : شنيدم ابو الحسن ( ع ) ميفرمود : طبيعت‌ها كه در پيكر است بر چهار گونه است :\r\n1 - هوائى كه جان را زندگى نباشد جز بدان و بنسيم آن و از پيكر هر درد و عفونت را برآورد .\r\n2 - زمين كه خشكى و گرما از آن زايند .\r\n3 - خوراك كه از آن خون زايد نه بينى كه بمعده درآيد و آن را غذا دهد تا نرم و رقيق گردد و زبده شود و طبيعت زبده آن را خون سازد و سپس ته‌نشين آن بنشيب گرايد .\r\n4 - آب و آن پديد آرنده خلط بلغم است .\r\n\r\nشرح -\r\nاز مجلسى ره -\r\n« قوله طبايع الجسم على اربعة »\r\nيعنى پايه طبع پيكر انسانى و بهبودش بر چهار چيز است و محتملست مقصود از طبايع هر آنچه باشد كه در استوارى پيكر دخالت دارد و اگر چه بيرون از آن است و مقصود اينست كه چهار قسم است .\r\nقوله\r\n« و يخرج ما في الجسم »\r\nدلالت دارد كه دمزدن و نفس كشيدن در رفع دردها از تن و دفع عفونتها دخيل است چنانچه ظاهر همين است .\r\nقوله\r\n« و الارض »\r\nيعنى دومى زمين است كه بطبع خود خشكى زايد و بوسيله انعكاس پرتو خورشيد از آن گرمى برمىآيد و در توليد خلط صفرا و سودا دخالت دارد .\r\nقوله\r\n« و الطعام »\r\n- سوم خوراك است و خون را از آن دانست براى آنكه از ديگر\r\n\r\n","description":"","footnote":"","page_name":" 48 ","page_number":63},
  {"content":"\r\n\r\nاخلاط در قوام بدن بيشتر اثر دارد و چيزهاى ديگر را در آن چندان اثرى نباشد - پايان نقل از مجلسى « ره » .\r\nمن گويم - در اين حديث متعرض طبايع جسم زنده شده است مثلا مانند تن يك انسان زنده .\r\nطبيعت در فارسى بمعنى خوى ذاتى هر چيز است و در اصطلاح فلسفه طبيعى آن را بميل اول هر چيز مادى تفسير كرده‌اند و در اين حديث بمعنى تركيبات جسم انسان زنده بلكه هر جان‌دار زنده به كار رفته است و معروف است از فلسفه يونانى كه چهار طبع در تركيب هر جسمى وارد است و آن‌ها را در اين شعر بيان كرده :\r\n چار طبع مخالف سركش * چند روزى شوند باهم خوش \r\nو اين چهار طبع عبارتست از :\r\n1 - هوا كه آن را گرم و تر دانند 2 - خاك كه آن را سرد و خشك دانند 3 - آتش كه آن را گرم و خشك دانند 4 - آب كه آن را سرد و تر دانند .\r\nتركيب اجسام از اين عناصر با اين طبايع يك اصل ثابت يونانى بود كه هزارها سال فلسفه و طب و گياهشناسى و علوم ديگرى بر پايه آن دور ميزد و هزارها اصل و قانون فلسفى و طبى و گياهى بر آن استوار شده بود و چون دانش جديد بشرى تابش كرد اين اصل بىاصل شناخته شده و همه آن دستورها و بافته‌هاى هزارها سال انديشه دانشمندان بشرى ويران گرديد .\r\nولى مضمون اين حديث نظرى به اين اصل فلسفى باطل شده ندارد و يك حقيقت زنده‌اى را بيان مىكند كه با اصول علمى امروزه وفق ميدهد .\r\n1 - يكى از طبيعتهاى مؤثر در جسم را هوا ميداند نه باعتبار اينكه يكى از اجزاء تركيبى جسم است بطورى كه فلسفه طبيعى يونان گفته بلكه باعتبار اينكه وسيله ادامه جريان تنفس است و در فرو بردن نفس مقدارى اكسيژن وارد ريه مىشود و با دو پره ريه كه به حساب دو باد بزن آفريده شده است خون حوضچه قلب را خنك مىكند و ازت آن را ميگيرد و با برآمدن نفس بخارج حمل مىكند و اگر در اين تعبير معجزآسا دقت شود كه ميفرمايد ( هوائى كه زنده نميشود نفس جان دار جز به آن و نسيم آن ) به خوبى اين دو اصل فيزيكى امروزه را بيان كرده است .\r\n1 - تنفس ركن زندگى هر موجود جاندارى است .\r\n2 - اكسيژن هوا وسيله صحت جريان خون و سلامت آنست و از اكسيژن هوا در اين حديث به كلمه نسيم هوا تعبير شده است و بايد گفت چه تعبير شيوا و مفهومى است و در دنبال آن يك اصل علمى ديگر را بيان كرده است كه ميفرمايد :\r\n\r\nآنچه درد و عفونت در تن است بواسطه هوا بيرون مىآيد\r\n. \r\n/ 1 - /\r\nو اين تشريح اينست كه با برآمدن نفس ازت و هر ماده سوخته‌اى كه در درون تن است خارج مىشود و تعبير به دو كلمه داء و عفونت در اين جا بسيار قابل توجه و كاملا منطبق بر اصول علمى امروز است .\r\n\r\n2 -\r\nطبيعت زمين كه مولد خشكى و گرمى است - اين تعبير هم با اصول علمى امروزه كاملا موافقست زيرا زمين داراى بسيارى از عناصرى است كه در ساختمان تن جان‌داران به كار رفته است\r\n\r\n","description":"","footnote":"","page_name":" 49 ","page_number":64},
  {"content":"\r\n\r\nمانند ، قند و آهن و فسفات و . و . و اين عناصر همه در ساختمان بدن اثر خشكى و مقاومت بوجود مىآورند در برابر هوا و آب كه بطبع خود روان و سيال هستند و نكته بسيار علمى و قابل توجه حديث اينست كه حرارت مؤثر در اجسام را از زمين دانسته است كه موافق اصول علمى امروز هم اين معنا درست است و منشأ كليه نيروى حرارتى كه در محيط زمين است همان واكنش و انعكاس پرتو خورشيد است كه چون به روى زمين كه جسمى است تاريك ميتابد زاويه انعكاس توليد مىكند و حرارت بوجود مىآيد و اين كاملا مخالف اصل يونانى معروف در آن زمان بوده است كه نار بذات خود يك عنصر مستقلى است و در بالاى كره هوا وجود دارد و در تركيب اجسام كونيه جزء ذاتى است .\r\nو ميتوان گفت كه اين جمله از حديث اشاره بساختمان سلولى تن جان داران است كه از عناصر بسيار زمين بواسطه حرارت حاصله از پرتو آفتاب تركيب ميشوند و بهم ميپيوندند و جسم را پديد ميكنند\r\n\r\n3 -\r\nغذا كه ركن بزرگ و طبع پرورش جسم است ، هر جان‌دارى بوسيله تغذيه آماده پايش و پرورش مىشود ، زيرا بوسيله غذا آنچه را در اثر احتراق از دست مىدهد جبران مىكند و باصطلاح بدل ما يتحلل را تأمين مىنمايد و در دوران نمو خود مازادى هم در خود ذخيره مىكند كه بوسيله آن سلولهاى تازه‌اى بدان افزوده مىشود و بزرگ مىگردد و وسيله تغذيه جسم جهاز توليد خون است كه در كبد انجام مىشود و مواد غذائى بوسيله كارخانجات كبد به صورت خون درمىآيند و در رگها روان ميشوند و ماده غذا را تا هر جاى بدن و بهر عضو آن مىرسانند و به اين جريان مهم تغذيه اشاره فرموده است كه :\r\n« و منه يتولد الدم »\r\nاز راه خوراك است كه خون پديدار ميگردد و اين بيان عمليه مهم تغذيه است و سپس جهاز تغذيه را بيان كرده و فرموده است :\r\nآيا نبينى كه خوراك بمعده رود و آن را تغذيه كند تا نرم گردد و به كار افتد و آن را حل كند و بپزد و آماده سازد تا شيره آن درآيد و مزاج جهاز هاضمه شيره غذا را بكبد برساند و خالص آن خون گردد و ته‌نشين بوسيله روده‌ها دفع شود .\r\n\r\n4 -\r\nاز طبايع مؤثر در جسم آبست كه باصطلاح فلسفه قديم و طب قديم خلط بلغم را بوجود آورد و براى تغذيه جسم جان‌داران و گياهان تأثير خاصى دارد و به اين بيان روشن شد كه طبايع اربع در اين روايت نظر بعناصر اربعه معروفه در فلسفه طبيعى و طب قديم ندارد و بيان فرمول بقاء و نمو جسم است به شرحى كه امروزه در تحقيقات علميه فهميده شده است و مورد اعتبار دانشمندان است و اين خود يكى از كرامات امام ( ع ) است كه در آن تاريخ حقائقى را با اين عبارات مختصر و جامع و مناسب بيان كرده است .\r\n\r\nتفسير كلمه خير\r\n\r\n298 -\r\n( 1 ) از حسين بن اعين برادر مالك بن اعين گويد : از امام صادق ( ع ) پرسيدم از اينكه مردى بمرد ديگر مىگويد : جزاك اللَّه خيرا خدايت خير دهاد - مقصود از اين خير چيست ؟\r\n\r\n","description":"","footnote":"","page_name":" 50 ","page_number":65},
  {"content":"\r\n\r\nامام صادق ( ع ) فرمود : راستش خير نام نهرى است در بهشت كه سرچشمه‌اش كوثر است و سر چشمه كوثر از ساق عرش است و منازل اوصياء و شيعيان آن‌ها بر دو كناره اين نهر است و در جوى بار آن دختركانى برآيند و هر زمانى يكى از آنها را از جاى خود برآرند ديگرى بجاى او برآيد و نامشان از اين نهر بازگرفته شده است و اينست معنى قول خدا ( 70 - الرحمن ) در آن بهشت خيرات زيبائيند - و هر زمانى كه مردى بيار خود گويد جزاك اللَّه خيرا همانا مقصودش از آن اين منزل‌ها است كه خدا عز و جل آنها را براى برگزيده‌ها و خوبان از آفريده‌هاى خود آماده كرده است\r\n\r\nشرح -\r\nاز مجلسى ره -\r\n« ان خيرا نهر في الجنة »\r\nممكنست اصل به كار بردن اين كلمه از كسى باشد كه اين معنا را ميدانسته و اگر آنكه نداند آن را قصد نكند با آن منافات ندارد و ممكن است مقصود اين باشد كه معنى جزاء خير اينست و بحسب واقع بدان معنى منصرف مىشود و اگر چه متكلم هم بدان متوجه نباشد .\r\n« قوله سمى »\r\nدر بيشتر نسخه‌ها چنين است و ظاهر اينست كه سمين باشد يعنى ناميده شدند آن دخترها به اين نام و ممكنست سمى به صيغه معلوم باشد يعنى خداوند آن‌ها را بدين نام خوانده است در قول خود كه فرموده است\r\n« خيرات حسان »\r\nو ممكنست اشاره بكناره نهر باشد يعنى نهر به اين نام خوانده شده براى اينكه آن دختركان را خدا به اين نام خوانده است .\r\n\r\n299 -\r\n( 1 ) از امام صادق ( ع ) فرمود : راستى در بهشت نهرى است كه در جوى بارش حوريانى روئيده است و هر گاه مؤمن بيكى از اين حوريان گذر كند و از آن خوشش آيد آن را از بن مىكند و با خود ميبرد و خداى عز و جل بجاى آن حوريه ديگرى ميروياند .\r\n\r\nحديث قباب\r\n\r\n300 -\r\n( 2 ) از ابى حمزه گويد امام باقر ( ع ) به من فرمود : شبى بود و من نزد آن حضرت بودم و\r\n\r\n","description":"","footnote":"","page_name":" 51 ","page_number":66},
  {"content":"\r\n\r\nنگاهى به آسمان كرد و فرمود : اى ابا حمزه اين گنبد از آن پدر ما آدم است و راستى براى خدا عز و جل جز آن 39 گنبد است كه در آن‌ها آفريده‌هائى هستند و يك چشم بهم زدن نافرمانى خدا را نكردند .\r\n\r\nشرح -\r\nاز مجلسى ره - قوله\r\n« تسعة و ثلثين قبة »\r\nمحتمل است كه اين قبه‌ها به يكديگر احاطه داشته باشند و مقصود از آن‌ها آسمان‌ها باشد و آنچه بر فراز آنها است از حجب و مقصود از ساكنين آن‌ها فرشته‌ها باشند ولى ظاهر اينست كه اين قبه‌ها بهمديگر احاطه ندارند و از هم جدايند و احتمال اول در خبر دومى كه در اين باره است ضعيف‌تر است .\r\n\r\n301 -\r\n( 1 ) از عجلان ابى صالح گويد مردى حضور امام صادق ( ع ) آمد به آن حضرت گفت قربانت اين قبه پدر ما آدم ( ع ) است ؟ فرمود : آرى براى خدا گنبدهاى فراوانى است هلا كه در دنبال اين مغرب شماها 39 مغرب وجود دارد سرزمين‌هاى سپيدى كه در آنها خلقى است از پرتو نورش استضائه كنند و پرتويابى نمايند و يك چشم بهم زدن خدا را نافرمانى نكرده‌اند آنان ندانند كه آدم آفريده شده است و يا نه و از فلان و فلان بيزارى جويند .\r\n\r\nشرح -\r\nفهم اين گونه اخبار در سابق تا دوران مجلسى ره كه اطلاعات بشر از امور فضا همان محدود بفرضيه‌هاى غلط فلاسفه يونان بود كه ميگفتند موجودات ماديه منحصر به همان سيزده كره است كه چهار كره عنصريست و 9 كره فلك و 13 كره بمانند پوستهاى پياز بر گرد هم درآمده‌اند و به يكديگر چسبيده‌اند و بالاى كره سيزدهم كه آن را چرخ نهم و فلك الافلاك ميخواندند چيزى نيست و بلكه چيزى هم در انديشه نگنجد كه باشد فهم اين گونه اخبار بسيار مشكل بوده است ولى پس از اينكه فهم و اطلاع بشر از اوضاع جو فضا وسعت يافت و پرده اين خرافت چند هزار ساله را كه يك اصل علمى مهم بشمار ميرفت در شكافت و دانست كه اين فضاى وسيع مركز منظومه‌هاى شمسى بسيار است و اين منظومه شمسى كه ما در آن زنده‌ايم و نهايت اطلاعات دانشمندان گذشته بوده است يكى از هزار است ، تصديق و باور به اين گونه اخبار معجزه آثار بسى آسانست و تحديد آن بچهل قبة باضافه زمين ما شايد باعتبار اين باشد كه در جميع منظومه‌ها تنها چهل جايگاه وجود دارد كه در آنها خلقى است كه مانند بنى آدمند و تكليف و عبادت دارند .\r\n\r\nشرح -\r\nاز مجلسى « ره » - قوله\r\n« ارضا بيضاء »\r\nتأويل شده است به بقعه‌ها و آفاق مختلفه زمين ولى نهان نيست كه اين تأويل دور است و بحديث رسا نيست با اينكه نيازى هم بدان نيست .\r\nقوله\r\n« بنوره »\r\nيعنى بنور خورشيد و ماه بلكه بنور ديگر كه خدا ميان آنها آفريده است و اطلاق مغرب در اينجا بر سبيل مجاز مشاكله است يا مقصود اينست كه آن خلائق از نور اين كواكب\r\n\r\n","description":"","footnote":"","page_name":" 52 ","page_number":67},
  {"content":"\r\n\r\nاستفاده نكنند بلكه كواكب ديگرى دارند و محتمل است كه مقصود پرتويابى معنوى باشد و اهتداء بائمه ( ع ) باشد .\r\n\r\nيك تعليم اخلاقى\r\n\r\n302 -\r\n( 1 ) از اسحاق بن عمار از امام صادق ( ع ) فرمود : هر كه نعلين پايش را پينه زند و جامه‌اش را وصله كند و متاعش را خود به خانه برد از تكبر بر كنار است .\r\n\r\nشرح -\r\nاز مجلسى ره قوله\r\n« و حمل سلعته »\r\nمقصود از سلعه متاعى است كه براى خاندان خود خريده است .\r\n\r\n303 -\r\n( 2 ) از مفضل بن عمر گويد من و قاسم شريكم بهمراه نجم بن حطيم و صالح بن سهل در مدينه بوديم و در باره ربوبيت ( امام ) بحث كرديم ، گويد برخى بهمديگر گفتند : شماها چه حق بحث در اين مسأله داريد با اينكه نزديك امام هستيد و به او دسترسى داريد و از پذيرفتن و سخن گفتن با ماها اكنون در حال تقيه نيست برخيزيد تا نزد آن حضرت برويم ( و از خود امام بپرسيم ) گويد بر خواستيم به خداوند هنوز بدر خانه نرسيده بوديم كه آن حضرت بىكفش و عبا با پاى و دوش برهنه بيرون شد و همه مويهاى سرش برخاسته بود و ميگفت نه ، نه اى مفضل و اى قاسم و اى نجم ، نه ، نه ، بلكه بنده‌هائى گرامى كه در گفتار بوى پيشدستى نكنند و هم آنان بفرموده او عمل كنند .\r\n\r\nشرح -\r\nاز مجلسى ره - قوله\r\n« في الربوبية »\r\nيعنى ربوبيت امام صادق ( ع ) يا همه ائمه و شايد غرض آنها اين بوده كه چون خداوند انوار ائمه را آفريد آفرينش همه خلق را بدان‌ها واگذار كرد و آنانند كه سپس همه عالم را آفريدند و خود امامان اين معنى را از خود نفى كردند و از آن بيزارى جستند و هر كه را بدان معتقد باشد لعنت كرده‌اند و غلات اخبارى در اين باره وضع كرده‌اند و شايد اينان توهم حلول و اتحادى در باره امامان كردند مانند اعتقاد نصارا در باره عيسى و مانند اعتقاد اكثر صوفيان در باره همه چيز نسبت به خداوند تعالى اللَّه عن جميع ذلك علوا كبيرا .\r\n\r\n","description":"","footnote":"","page_name":" 53 ","page_number":68},
  {"content":"\r\n\r\n\r\nياور ابليس\r\n\r\n304 -\r\n( 1 ) از امام صادق ( ع ) فرمود : راستى ابليس را ياورى است بنام تمريح كه هر گاه شب آيد او ميان مشرق و مغرب را پر كند .\r\n\r\nشرح -\r\nاز مجلسى ره - قوله\r\n« ملاء ما بين الخافقين »\r\n- يعنى براى گمراه كردن مردم و زيان رساندن بدانها يا براى وسوسه كردن در خواب چنانچه صدوق در امالى بسند خود از ابى بصير از امام صادق ( ع ) روايت كرده است كه شنيدم ميفرمود براى ابليس شيطانيست بنام هزع هر شب از مشرق تا مغرب را پر كند و بخواب مردم آيد و شايد در اين حديث كم و زياد و تصحيفى رخ داده است و در اينجا به اين صورت نقل شده است .\r\n\r\nدر حكم كشتن وزغ\r\n\r\n305 -\r\n( 2 ) از عبد اللَّه بن طلحه گويد : از امام صادق ( ع ) پرسيدم از وزغ ( دندان شماره ) در پاسخ فرمود : پليد است و همه‌اش مسخ است ، هر گاه آن را كشتى بايد غسل كنى آنگاه فرمود : راستى كه پدرم در حجر نشسته بود و بهمراه او مردى بود كه با وى حديث ميگفت ناگاه وزغى را ديد كه با زبان خود ولوله ميكرد پدرم به آن مرد فرمود :\r\nآيا تو ميدانى كه اين وزغ چه ميگويد ؟ گفت نه من بدان چه ميگويد علمى ندارم ، فرمود : راستش اينست كه ميگويد : به خدا سوگند اگر شماها عثمان را ببدى ياد كنيد و دشنام بدهيد من على ( ع ) را دشنام مىدهم تا اين مرد از اينجا برخيزد ، فرمود : پدرم فرمود : هيچ كدام از بنى اميه نميرند جز اينكه به صورت وزغ مسخ شوند .\r\nگويد : فرمود : چون مرگ عبد الملك بن مروان در رسيد به صورت وزغى گرديد و از برابر آنها كه گرد او بودند بدر رفت و فرزندانش گرد او بودند و چون او را ناپديد يافتند بر آنها ناگوار آمد و ندانستند چه كنند ؟ سپس رأى آنها بر اين قرار گرفت كه تنه درخت خرمائى را بر گيرند و\r\n\r\n","description":"","footnote":"","page_name":" 54 ","page_number":69},
  {"content":"\r\n\r\nبهيئت مردى درآورند و بجاى او در تابوت گذارند ، فرمود : همچنين كردند و بر تنه درخت خرما يك زره آهنين پوشانيدند و سپس آن را در كفن پوشيدند و كسى بر آن آگاه نشد جز من و فرزندانش .\r\n\r\nشرح -\r\nاز مجلسى ره - قوله\r\n« فاذا قتلته فاغتسل »\r\nمشهور ميان اصحاب اينست كه غسل در اينجا مستحب است و دليل آن‌ها همانست كه صدوق در فقيه گفته است آنجا كه گفته : روايت شده است كه هر كه وزغى را كشت غسل بر او است و برخى مشايخ ما گفته‌اند علتش آنست كه از گناه خود بدر آيد و او را غسل توبه بايد محقق در معتبر گفته به نظر من آنچه صدوق آورده حجت نيست و آنچه در علت آن گفته‌اند مفيد نباشد .\r\nمن گويم - شايد از اين خبر غفلت كرده‌اند زيرا آن را دليل حكم نياورده‌اند .\r\nقوله\r\n« الا مسخ وزغا »\r\nيا باينكه پيش از مردن به صورت وزغ درآيد يا اينكه بميرد و روحش بيك جسد مثالى تعلق گيرد كه به صورت وزغ باشد يا جسد اصلى او بدين صورت درآيد چنانچه از آخر اين خبر برآيد ولى مشكل است كه پيش از دوران رجعت يا بعث در روز قيامت روح بدان تعلق گيرد و ممكن است كه تنش را بدوزخ برده باشند يا سوخته باشند و جسد مثاليش بدين صورت بدانها جلوه كرده باشد و اللَّه يعلم .\r\n\r\nدر وصف غيبت امام عصر - ع\r\n\r\n306 -\r\n( 1 ) از معاوية بن عمار از امام صادق ( ع ) فرمود : هر گاه يكى از شماها آرزوى ديدار امام قائم ( ع ) را كند بايد شرط كند كه اين ديدار عافيت‌بخش باشد زيرا خداوند محمد ( ص ) را به مهر مبعوث كرد و امام قائم ( ع ) را براى انتقام از غيبت برون آورد .\r\n\r\n307 -\r\n( 2 ) از عبد الملك بن بشير از امام كاظم ( ع ) فرمود : امام حسن شبيه‌ترين مردم بود بموسى بن عمران از سر تا ناف و راستى كه حسين ( ع ) شبيه‌ترين مردم بود بموسى بن عمران ( ع ) از سر ناف تا گام وى .\r\n\r\n","description":"","footnote":"","page_name":" 55 ","page_number":70},
  {"content":"\r\n\r\n\r\nحديث اندام آدم - ع\r\n\r\n308 -\r\n( 1 ) از مقاتل بن سليمان گويد : از امام صادق ( ع ) پرسيدم در ازاى قد آدم هنگامى كه به زمين فرود شد چه اندازه بود و درازاى حوا ( ع ) چه اندازه بود ؟ فرمود : در كتاب على بن ابى طالب يافتيم كه خدا عز و جل چون آدم ( ع ) و همسرش حوا ( ع ) را به زمين فرود آورد دو پاى آدم روى گردنه كوه صفا بود و سرش زير افق آسمان و راستى كه به خدا از آزار گرماى آفتاب كه به او ميرسيد شكايت كرد ، خدا عز و جل بسوى جبرئيل وحى كرد كه آدم از اينكه گرمى آفتاب به او ميرسد و اثر مىكند شكايت دارد و جبرئيل او را درهم فشرد و درازاى او را هفتاد ذراع به ذراع خودش ساخت و بحواء ( ع ) هم فشارى داد و درازاى او را سى و پنج ذراع به ذراع خودش ساخت .\r\n\r\nشرح -\r\nاز مجلسى « ره » - قوله\r\n« دون افق السماء »\r\nيعنى نزد آن يا نزديك آن و آفاق بمعنى نواحى است :\r\nبدان كه اين خبر از معضلاتى است كه فهم ناظران را سرگردان كرده و از مشكلاتى است كه خامه و كامه كاملان و قاصران را نوميد ساخته و اشكال آن از دو جهت است .\r\n1 - كوتاهى قامت چگونه باعث رفع آزار حرارت خورشيد است .\r\n2 - اگر قامت آدم 70 ذراع به ذراع خودش شده باشد خلقت او بىتناسب گرديده و بسيارى از كارهاى ضرورى بر او مشكل شده و اين مناسب با مقام نبوت و اتمام نعمت از طرف رب العزت بوى نيست .\r\nجواب از اشكال 1 به دو وجه است :\r\n1 - ممكنست خورشيد از غير جهت انعكاس نيز حرارتى داشته باشد و قامت آدم آنقدر بلند بوده است كه از طبقه زمهريريه هوا درگذشته و از آن آزار ميكشيده و مؤيد آنست آنچه در برخى اخبار عاميه در باره داستان عوج بن عناق رسيده كه او ماهى را در برابر چشمه خورشيد بر مىآورد تا بحرارت آن بريانش كند .\r\n2 - بوسيله بلندى قامت خود نمىتوانسته است زير ساختمان يا در سايه كوه و درختى بياسايد و به اين واسطه از حرارت خورشيد آزار ميكشيده و چون قامتش كوتاه شده است اين محذور بر طرف گرديده است و ميتوانسته در زير ساختمان و جز آن در سايه باشد .\r\nو اما پاسخ از اعتراض دوم به چند وجه است :\r\n\r\n","description":"","footnote":"","page_name":" 56 ","page_number":71},
  {"content":"\r\n\r\n1 - آنچه يكى از افاضل اساتيد ما گفته است كه تناسب خلقت منحصر نيست در آنچه امروزه معهود است زيرا خداوند قادر است كه انسان را بر هيئتهاى ديگرى بيافريند كه همه آنها تناسب در خلقت داشته باشد و معلومست كه اعضاء كنونى ما بمانند اعضاء آدم نيست و قامت ما چون قامت او نيست و آن خداوند كه توانا است ما را در قامتى كوتاهتر از او بيافريند و دست ما را كوتاه‌تر از قد ما مقرر سازد توانا است كه براى آدم تناسب اندام را بوجه ديگرى مقرر كرده باشد و قدش كوتاه و دستش بلند باشد و براى آن مفاصل بسيار مقرر كرده و يا آن را نرم آفريده كه در طوع اراده او باشد بمانند آنكه به اين ذراع و عضد معمولى كار توان كرد .\r\n2 - كه باز همين فاضل نامبرده گفته است و آن اينست كه مقصود از هفتاد ، 70 گام يا 70 وجب باشد و قدم و وجب را در كلام نياورده براى شهرت اندازه‌گيرى قامت با قدم كه قرينه مقام تواند شد چنانچه اگر گويند طول قامت انسان هفت است بذهن پيش آيد كه مقصود هفت قدم است و مقصود اينست كه طول قامتش 70 قدم معمولى شد و آن برابر اندازه ذراع او بود پيش از اين تغيير و فائده ذكر ذراع اشاره به اندازه طول او است پيش از اين تغيير قامت بعلاوه از اينكه سؤال از اندازه قامت آدم و حوا پاسخى را شايد كه با آن مناسب آيد و با اين اشاره آن را بيان كرده است زيرا اينكه فرمود تا نزديك افق آسمان بوده مبهم است و با اين مقايسه روشن مىشود و از روايت برآيد كه قامت حواء نيمى از قامت آدم بوده است و اين دور از باور نباشد و در روايت هم آمده است و مقصود اينست كه خوبست مرد زنى را همسر گيرد كه در مال و حسب و قد از او كمتر باشد تا بر او نبالد و گردن فرازى نكند .\r\n3 - باز هم اين فاضل نامبرده گفته است ممكنست سبعين بضم سين تثنيه باشد يعنى يك هفتم و مقصود اينست كه طول آدم پس از فشردن جبرئيل دو هفتم طول اوليه او شده و دو هفتم قامت يك ذراع مىشود زيرا قامت انسان هفت قدمست و هر دو قدم هم يكذراع است ، بنا بر اين كلمه ذراعا بدل است يا مفعول اعنى مقدر و كلمه بذراعه براى بيان مقدار طول اوليه او است كه مورد سؤال بوده است و بنا بر اين راجع بحواء فرموده طول او يك پنجم و دو ثلث پنجم طول اوليه شده و بنا بر اين تفاوت ميان آنها هم بوده است .\r\nزيرا دو هفتم چهار چهار دهم است و يك پنجم و دو ثلثش پنج پانزدهم است و در اين صورت اگر قد اوليه هر دو برابر بوده اندك تفاوتى كرده‌اند و اگر به همين نسبت بوده‌اند هيچ تفاوتى نكرده‌اند ( و پس از توضيحاتى در اين زمينه گويد ) .\r\nمن ميگويم كه اعتراض بدين توجيه سوم اينست كه خمس و دو ثلث برابر يك سوم است و تعبير از آن به اين عبارت پيچيده از افصح فصحاء دور است .\r\n4 - از شيخ ما بهائى ره ، كه گفته است مقصود از اينكه طول او 70 ذراع شده است ذراع آدم‌هاى معمولى است بر وجه استخدام كه مراد از ضمير غير از معنى مرجع باشد و اعتراض بر آن مىشود كه اين گونه تعبير مخالف محاورات عربست با اينكه در حوا جارى نيست مگر بتأويل ركيك و ناپسندى آرى ممكن است ضمير در هر دو عبارت بجنس مرد و زن برگردد ولى آن هم بسيار دور است .\r\n5 - آنچه بخاطر من گذشته است و آن اينست كه مقصود از ذراع آدم ، ذراع دست او نيست\r\n\r\n","description":"","footnote":"","page_name":" 57 ","page_number":72},
  {"content":"\r\n\r\nبلكه ذراعى است كه براى مساحت و اندازه‌گيرى رسميت داده و مقرر كرده است و بنا بر اين دو وجه دارد :\r\nالف - ذراع مردانه آدم غير از ذراع رسمى زنانه حواء بوده است از اين جهت مقدار طول هر كدام را به ذراع معتبر در نزد خود مقرر كرده است .\r\nب - ذراع رسمى يكى بوده ولى نسبت طول هر كدام را به ذراع خود داده است براى قرب مرجع ضمير .\r\n6 - مقصود اين باشد كه بجبرئيل دستور رسيد آدم را باندازه‌اى بفشارد كه طول قامت اوليه او هفتاد ذراع باشد بذراعى كه بعد از فشار و اصلاح قامت پيدا مىكند و همچنين طول قامت اوليه حواء 35 ذراع باشد به ذراع خودش كه پس از فشار پيدا مىكند پس مقصود از طول طول اول است و مقصود از ذراع ذراع دوم و طول اوليه به ذراع بعد از فشار اندازه شده است .\r\nو در كلام شبه قلبى است و مقصود اينست كه در اصلاح قد او بايد ذراعش يك هفتادم طول قامت اوليه او گردد ( و بنا بر اينكه قامت معتدل سه ذراع و نيم است ) و 20 5 / 4 : 70 قامت دوم آدم يك بيستم قامت اوليه بوده است و اگر نظر ببرخى اخبار قامت دومى او شصت ذراع باشد قامت اوليه برابر است با : 1200 20 * 60 ذراع ) .\r\nو مانند چنين كلامى در محاورات معمولى هست و تكلف آن بيش از تكلف در برخى وجوهى كه افاضل ارجمند گفته‌اند نيست و بنا بر اين نسبت قامت اول بدوم هم معلوم مىشود زيرا طول قامت مستوى الخلقة 3 ذراع و نيم است به ذراع خودش و هر گاه طول قامت اوليه هفتاد برابر اين ذراع بعدى باشد نسبت قامت دوم بقامت اوليه نسبت يك است بيست يعنى نيم عشر و جواب مطابق سؤال است زيرا ظاهر اينست كه غرض سائل فهم طول قامت اوليه است و شايد طول قامت دوم را ميدانسته است چون ميان اهل كتاب و محدثان عامه معروف بوده كه از پيغمبر روايت كرده‌اند كه شصت ذراع بوده است و با درستى اين روايت بانضمام شرح ما در حل خبر كتاب معلوم مىشود كه طول قامت اول 1200 ذراع بوده است به ذراع مردمى كه در زمان پيغمبر ( ص ) بودند يا به ذراع آدميزاده‌هاى دوران خود آدم ( ع ) .\r\n7 - آنچه بخاطر من آمد و سپس ديدم از يكى اساتيد فاضل ما هم نقل شده است و آن اينست باء در كلمه بذراعه براى ملابسه است نه مقابله يعنى طول قامت آدم و طول ذراعش بر اثر فشار كوتاه شد تا با هم تناسب داشته باشند و ذراع را از ميان ديگر اعضاء يادآور شده است براى آنكه فشا بر قامت شامل آن نمىشود و بنا بر اين مقصود از ذراع ذراع معاصران خود آدم بوده يا معاصران صدور روايت و اين وجه نزديك بفهمى است .\r\n8 - بذراعه راجع بجبرئيل باشد يعنى قامت او را برابر هفتاد ذراع خودش كرد در صورتى كه به شكل بشرى مجسم شود تا او را بفشارد و مخفى نيست كه اين توجيه دور از فهم است به دو وجه :\r\nالف - منطبق با عبارت حديث كتاب نيست زيرا ظاهر اينست كه صير امر است و خطاب بجبرئيل ( ع ) است و بنا بر اين بايد بذراعك گفته شود ( او را 70 ذراع خودت گردان ) و اگر به صيغه ماضى خوانده شود با تكلف درست درآيد .\r\n\r\n","description":"","footnote":"","page_name":" 58 ","page_number":73},
  {"content":"\r\n\r\nب - اين توجيه در باره حواء درست نيايد چون بذراعها ضمير مؤنث دارد مگر آنكه آن را به كلمه يد برگردانى و آن هم تكلف ركيكى است و زور است .\r\n9 - آنكه ضمير بذراعه راجع به امام صادق ( ع ) باشد يا بعلى ( ع ) كه در صدر خبر از كتاب او نقل شده است و مقصود اين باشد كه قامت آدم بعد از فشردن 70 ذراع به ذراع امام صادق يا به ذراع على ( ع ) شده است .\r\n( بطور خلاصه ترجمه شد ) و سپس مجلسى ره گويد :\r\nبدان كه فشردن آدم ممكنست به اين طور باشد كه اجزاء او هم درهم شده يا اينكه از طول بعرض افزوده شده باشد يا برخى اجزاء تن از همه اعضاء بامر خدا تحليل رفته باشد بر عكس نمو يا اينكه همه اين امور به كار رفته باشد و اللَّه يعلم پايان نقل از مجلسى ره .\r\nمن گويم - در اين حديث توجه به چند مطلب بايد داشت :\r\n1 - در چه ارتفاعى از سطح زمين تشعشعات جوى وجود دارد و مايه زيانست .\r\n2 - فشار بر جسم آدم چگونه بوده است .\r\n3 - اين شكايت آدم به زبان حال بوده است و هنگام آفرينش صورت گرفته و يا پس از زندگى او در زمين بوده است و به زبان معمولى انجام شده است .\r\n1 - راجع بموضوع اول از نظر فلسفه يونانى حل خبر بسيار مشكل است زيرا طبق اين فلسفه كره هوا گرداگرد زمين قرار دارد و تا بكره آتش كه گرد آنست و زير فلك قمر است ادامه دارد و مسافت ميان مقعر فلك قمر يعنى ميان قمر تا مركز زمين چهل و پنج هزار فرسخ و كسرى است كه اگر نيم قطر زمين را كه قريب هزار و چهار صد فرسخ است از آن كم كنيم ميماند قريب 43 هزار فرسخ و كسرى و اين مسافت قطر كره هوا و كره آتش است و متقدمين اهل هيئت را ميسر نشده است كه قطر هر كدام از كره هوا و كره آتش را اندازه كنند گرچه فصلى در ابعاد زمين تا افلاك سيارات و ثوابت و فاصله‌هاى آنها گفته‌اند .\r\nولى اين جمله در شرح چغمينى كتاب هيئت معتبر قديم وجود دارد كه قطر هوا تا آنجا كه اثر انعكاس حرارت خورشيد از زمين هست قريب هفده فرسخ است كه برابر يك صد و دو كيلومتر مىشود ( و اين با نظريه امروزه راجع بمسافت قوه جاذبه زمين كه قريب 120 كيلومتر تخمين شده نزديك است ) و پس از اين مسافت تا بكره آتش طبقه هواى خالص زمهريرى قرار دارد و هيچ حرارت وجود ندارد تا برسد بكره آتش خالص كه بسيار سوزاننده است و معلومست كه در اين مسافت هفده فرسخ هم هر چه از زمين دور تر شوند هوا خنك‌تر است و اثر انعكاس حرارت در آن كمتر است و بديهى است كه قله كوههاى مرتفع چون البرز در شش كيلومترى از سطح دريا و چون اورست هيمالياى هندوستان و چين در 9 كيلومتر هميشه آگنده از برف هستند و بواسطه سردى هوا در اين مسافت يك فرسخ و تا يك فرسخ و نيم از سطح دريا هميشه يخبندانست و اين سردى رو بفزونيست تا برسد بكره آتش خالص كه هر چيز را آب مىكند .\r\nبنا بر اين چگونه مىتوان گفت كه قد آدم تا آفاق آسمان بلند بوده و از سوزش آفتاب در عذاب بوده و به خدا شكايت ميكرده است .\r\n\r\n","description":"","footnote":"","page_name":" 59 ","page_number":74},
  {"content":"\r\n\r\nولى از نظر علم امروزه تا اندازه‌اى باور كردن اين حديث آسانست و ممكنست مضمون آن را كشف يك حقيقتى دانست كه قرنها پس از تاريخ حدوث آن بشر بدان پى برده است و آن بطلان فلسفه يونان در تصور و تنظيم كرات جويست و حقيقت اينست كه در محيط ماده جز فضا و خورشيدها و سيارات و اقمار چيزى نيست و خصوص ميان زمين و كره ماه زمين آتشى وجود ندارد و با وسائل امروز شورويها آرم بكره ماه فرستاده‌اند و از قسمت نامرئى آن عكس‌بردارى كرده‌اند و در ماه هم دشت و كوه و دريا وجود دارد مانند زمين و عبارت حديث كه ميفرمايد پاهاى آدم روى گردنه صفا بود و سرش تا آفاق آسمان كشيده بود با اين حقيقت مطابقت دارد .\r\nالبته در اين مسافت ميان زمين و كره ماه دو اختلاف وجود دارد :\r\n1 - مقدارى كه قوه جاذبه زمين در آن اثر دارد كه در حدود 120 كيلومتر يعنى 20 فرسخ مشخص شده است و فوق آن كه جاذبه زمين اثر ندارد و هر چيزى وزن خود را از دست مىدهد و بىوزن مىشود كه در زبان امروز از آن به فضاى كيهان تعبير ميكنند و فضانوردان شوروى و سپس امريكا بوسيله كشتى فضائى بدان جا رفته‌اند و آزمايشهائى كرده‌اند .\r\n2 - مسافتى كه در آن اتمسفر وجود دارد و هوائى آميخته از گازهاى متعددى چون ازت و كربون و هيدروژن و غيره كه بدين وسيله هم قابل تنفس است و هم تشعشعات كيهانى در آن شكسته مىشوند و هم سنگهاى فضائى نيروى حركت و پرش خود را از دست مىدهند و ساكنان زمين از كوبش فرود آنها مصون مانند ولى در هواى مجاور كره ماه اين خصوصيات وجود ندارد و مشكلات مسافرت بكره ماه از اين جهاتست كه :\r\n1 - هواى آن تنفس‌پذير نيست .\r\n2 - تشعشعات فضائى در آن سوزاننده و تحمل ناپذير است .\r\n3 - سنگهاى پران جوى به سختى بدان برخورند و گودهاى عميق پديد آورند .\r\nبا اين ملاحظه مىتوان گفت كه در فضاى بسيار دور از زمين تشعشعات فضاى آزاركننده و غير قابل تحملى وجود دارد و اينكه در حديث ميفرمايد آدم از گرماى آفتاب در آزار بود اشاره به اين حقيقت است ولى باز هم تصور طول قامت تا بيشتر از 20 فرسخ كه با اين تشعشعات فضائى برخورد كند دور از باور است ولى در اين جا جز همان استبعاد چيز ديگرى وجود ندارد و براى رفع اين استبعاد بايد گفت :\r\nالف - اين حديث كه داستان اولين آدم روى زمين را متعرض است نظر بيك تاريخ بسيار دور و عميقى دارد كه در حوصله بشرى نگنجد زيرا هنوز كسى بتحقيق تاريخ پيدايش بشر را در روى زمين بدست نياورده .\r\nب - ممكنست در اين عمق تاريخ اولين بشر روى زمين اتمسفر زمين تا مسافت كمى وجود داشته است زيرا مىتوان گفت كه اين طبقه هواى مجاور زمين يكباره بوجود نيامده است بلكه همه اوضاع زمين از تنفس جانداران و گياهان و تبخير درياها و آبها و اوضاع ديگر در پيدايش آن دخالت دارند و مىتوان از اين راه در باره كيفيت پيدايش آن مطالعه عميقى كرد و در دوران بشر اوليه و اول بشر ممكنست اين وضع هواى قابل تنفس و مانع از سوء تأثير تشعشعات اتمى تا مسافت كمى وجود داشته است يعنى اولين دوره‌اى بوده است كه اوضاع زمين مساعد با پيدايش اولين بشر شده است و بشر\r\n\r\n","description":"","footnote":"","page_name":" 60 ","page_number":75},
  {"content":"\r\n\r\nاول بمقتضاى محيط با اين مسافت اندازه‌گيرى شده .\r\nدر اين جا مىتوانيم وارد بحث دوم شويم كه :\r\n2 - فشار بر جسم آدم چگونه بوده است ؟\r\nفرشته در اصطلاح اخبار واحد يك نيروى مؤثريست و جبرئيل رمز يك نيروى عظيم و همه جانبه در اين صورت حديث را چنين تفسير ميكنيم كه پس از تحقق زمينه زندگى يك بشر در سطح زمين ، نيروى همه جانبه ، حيات و زندگى او را در كالبدى درآورد كه با اوضاع حاضر آن وقت تطبيق مىشد و اگر از آن اندازه فراتر بود در معرض زيان تشعشعات جوى قرار مىگرفت .\r\nيا اينكه بشر اوليه با قامتى بلندتر پديد شد ولى حوادث جوى نامساعد كه يكى از آنها تشعشعات سوزان جويست از او كاست تا با وضع محيط زندگى مساعد تطبيق شد .\r\nاين حديث از نظر ايجاد توجه باوضاع فضائى و خصوصا اثر حرارت خورشيد در فضا كه امروز از آن بتشعشعات اتمى تعبير ميكنند بسيار قابل توجه است .\r\n3 - چون خداوند عز و جل آدم و همسرش حواء را به زمين فرود آورد دو پايش بر گردنه صفا بود و سرش فروتر از افق آسمان - هبوط آدم و حواء به روى زمين از رموز و اسرار كتب مذهبيست و اگر اين تعبير كنايه از آفرينش آنها بر روى زمين باشد با توجيه گذشته تطبيق مىكند و اگر بسطح گزارشى كه در اين زمينه در قرآن مجيد ثبت است پاىبند شويم و آفرينش آنها را در بهشت بدانيم و سپس به روى زمين فرود آمده باشند مىتوان از اين روايت استفاده كرد كه با وسائلى تغيير ساختمان بدن و تغيير آن ممكنست و اين موضوع امروزه در شمار معالجات مهم قرار دارد به چند وجه :\r\n1 - بواسطه عمل جراحى در ساختمان بدن تغييراتى پديد ميكنند كه از آن جمله تغيير جنسيت مردان و يا دخترانست كه در روزنامه‌ها به چشم مىخورد و اگر اين عمليه عمومى نباشد و بر همه كس تطبيق نشود پاره‌اى افراد هستند كه آماده اجراى اين عمليه جراحى هستند و نمونه‌هائى از آن انجام شده است .\r\n2 - در برخى اندام تن مانند بينى و شكم براى رفع كجى و زشتى عمل جراحى و معالجه‌هائى با برق و غيره مىنمايند و از نظر پرورش پيكر و زيبائى اندام كارهائى انجام مىدهند و اين حديث از نظر اين مضمون كه پيكر اولى آدم دچار زيان مىشده است و او به خداوند ناليده و خداوند بفرشته خود جبرئيل دستور داده است تا او را بوسيله غمز و فشار به صورت مناسبترى درآورده است رهنمائى به اين فنى است كه امروزه براى زيبائى تن و اصلاح اندام بدن در جامعه بشرى مورد توجه و عمل قرار گرفته است و اگر اخبارى چنين از نظر رهنمائى پرارزشى كه دارند مورد توجه و مطالعه قرار گيرند و از نظرى كه يك نتائج مفيد و عملى از آن‌ها گرفته مىشود بررسى شوند بسيار آموزنده و پر ارزش خواهند بود .\r\n\r\nشرحى در الغاء بندگى از نظر اسلام\r\n\r\n309 -\r\n( 1 ) از حارث بن مغيره گويد از امام صادق ( ع ) پرسيدم كه مرديست پدرش در دوران جاهليت\r\n\r\n","description":"","footnote":"","page_name":" 61 ","page_number":76},
  {"content":"\r\n\r\nباسيرى و بردگى گرفته شده است و او نمىدانسته كه پدرش از يك قبيله‌ايست و در دوران جاهليت باسيرى رفته و بنده شده است مگر پس از اينكه چند پشت در دوران اسلام بنده بوده و سپس آزاد شده و فهميده كه چنين بوده است ؟\r\nگويد : در پاسخ فرمود : بايد خود را پسر همان پدرانى داند كه در دوران اسلام بنده شمرده شدند و با اين حال از همان قبيله‌اى محسوبست كه پدرش در آن باسيرى رفته اگر كه پدر او خاندان معروف و شناخته‌شده‌اى دارد در ميان آنها ، وارث مىبرد از آنها و آنها هم از او ارث مىبرند .\r\n\r\nشرح -\r\nاز مجلسى ره - « قوله اصاب اباه سبى » يعنى جدش از تيره‌اى بوده است و در جاهليت اسير شده و از او عبدى متولد شده و پشت در پشت بنده بودند تا اسلام آوردند و در مسلمانى هم چند پشت در بندگى بودند و آخرى آزاد شده پس فرمود به آن پدرانى كه در كفر بنده بودند نسبت ندارد زيرا نسبت بكفار شايسته نيست و شايد مقصود اينست اولى و افضل چنين است - پايان نقل از مجلسى ره .\r\nمن گويم از حديث چنين معنائى استفاده نمىشود و بلكه حديث مشعر به عكس آنست و ظاهرش اينست كه نسب او تا جد آزادش معتبر است و اين دوران چند پشت بردگى او ملغى است و باعث سلب نسب و منع ارث او نيست .\r\n\r\nبهره‌اى كه خداوند بمؤمنان داده است\r\n\r\n310 -\r\n( 1 ) از امام باقر ( ع ) فرمود : راستى كه خداوند تبارك و تعالى بمؤمن سه خصلت عطا كرده است : 1 - عزت در دنيا و آخرت 2 - پيروزى و كاميابى در دنيا و آخرت 3 - هيبت در دل ستم‌كاران .\r\n\r\nشرح -\r\nچون مؤمن هميشه به راه حق ميرود و انجام وظيفه مىكند و انجام وظيفه كاميابى و پيروزيست گرچه بكشتن و برنج كشيدن برساند مانند شهداء پرافتخار و مبارزان راه حق و چون مؤمن حقست و نور است هميشه چراغى است در برابر ستم ظالمان كه جنايت و روسياهى آنان را فاش مىكند و از اين جهت است كه هيبت او در دل ظالمان مىافتد و در عين حالى كه با او دشمنند و شايد هم بر او مسلطند باز از او مىترسند و ميلرزند .\r\n\r\n","description":"","footnote":"","page_name":" 62 ","page_number":77},
  {"content":"\r\n\r\n\r\nفخر و زينت مؤمن\r\n\r\n311 -\r\n( 1 ) از عبد اللَّه بن سنان گويد : از امام صادق ( ع ) شنيدم ميفرمود : سه چيزند كه افتخار مؤمن و زينت اويند در دنيا و آخرت .\r\n1 - نماز در آخر شب 2 - نوميدى او از آنچه در دست مؤمن است 3 - پيروى و دوستى او از براى امام از خاندان محمد ( ص ) .\r\nفرمود سه كس بدترين مردم بودند كه نيكان مردم بدانها گرفتار شدند يكى از آنها أبو - سفيان بود كه با رسول خدا ( ص ) جنگيد و دشمنى كرد و ديگر معاويه كه با على ( ع ) جنگيد و با او دشمنى كرد و سوم يزيد لعنه اللَّه با حسين ( ع ) جنگيد و دشمنى كرد تا او را كشت .\r\n\r\n312 -\r\n( 2 ) از على بن الحسين ( ع ) فرمود حسبى براى قرشى و عربى نيست مگر بوسيله تواضع و فروتنى و كرامتى نيست مگر بوسيله تقوى و پرهيزكارى و عملى نيست مگر با نيت پاك و عبادتى نيست مگر از روى فهم و ديانت و مسأله‌دانى هلا مبغوضترين مردم بدرگاه خدا كسى است كه خود را پيرو روش و مسلك امامى داند و پيروى از اعمال او نكند .\r\n\r\n313 -\r\n( 3 ) از بريد بن معاويه گويد : شنيدم امام باقر ( ع ) ميفرمود راستى كه يزيد بن معاويه بمدينه آمد و قصد حج داشت و نزد يكى از مردان قريش فرستاد و او را احضار كرد و نزد او آمد و يزيد به او گفت : تو اعتراف دارى كه بنده من هستى اگر خواهم تو را بفروشم و اگر خواهم ببردگى گيرم ؟ آن مرد در پاسخ او گفت به خدا اى يزيد تو از من گرامىتر و ارجمندتر نيستى در قريش از نظر خانواده و پدرت\r\n\r\n","description":"","footnote":"","page_name":" 63 ","page_number":78},
  {"content":"\r\n\r\nهم در جاهليت و اسلام از پدر من بهتر نبود و خودت هم در ديانت برتر از من نيستى و از من بهتر نباشى پس چگونه براى تو اعتراف كنم بدان چه درخواست كردى ؟\r\nيزيد گفت به خدا اگر اعتراف نكنى براى من من تو را ميكشم او در جواب گفت كشته شدن من بدست تو مهمتر نيست از اينكه حسين بن على ( ع ) را كشتى كه زاده رسول خدا ( ص ) بود و او دستور داد وى را كشتند .\r\n\r\nشرح -\r\nاز مجلسى قوله\r\n« دخل المدينة و هو يريد الحج »\r\nاين بيان غريب و نشنوده‌ايست زيرا ميان اهل تاريخ و سير معروفست كه يزيد پس از تصدى امر خلافت بمدينه نيامد بلكه از شام هم بيرون نيامد تا مرد و شايد اين عمل از مسلم بن عقبه باشد كه از طرف اين ملعون والى و فرمانده قشون بود هنگامى كه او را براى كشتار مردم مدينه فرستاد و در كشتار جنگ حره از دست او آن شد كه شد و روايت شده كه با على بن الحسين قريب به اين مضمون گفتگوئى كرده است و اين بر برخى رواة اشتباه شده و بنام يزيد نقل شده است .\r\nدنباله حديث گفتگوى على بن الحسين ( ع ) با يزيد لعنه اللَّه .\r\n( 1 ) سپس دنبال على بن الحسين ( ع ) فرستاد و به آن حضرت هم همان گفتار با آن مرد قرشى را تكرار كرد و آن حضرت در پاسخ او فرمود بگو بدانم اگر من براى تو اعتراف نكنم آيا مرا بمانند آن مرد قرشى ديروز نخواهى كشت ؟\r\nيزيد در پاسخ او گفت چرا و على بن الحسين ( ع ) فرمود : من اعتراف دارم بدان چه تو خواستى ؟\r\nمن به زور بنده‌ام اگر خواهى نگهدار و اگر خواهى به فروش يزيد به او گفت براى تو بهتر شد ، خونت را حفظ كردى و از شرف تو هم چيزى نكاست .\r\n\r\nشرح -\r\nبعيد نيست كه پس از واقعه حره و تسليم شدن اهل مدينه يزيد بعنوان حج مسافرتى بمدينه كرده باشد و گرچه بسيار كوتاه بوده زيرا اين مسافرت با اوضاع روز بسيار مناسب به نظر ميرسد هم براى ترميمى از خرابيهاى مدينه و جلب قلوب مردم و هم براى اظهار علاقه بديانت پس از اين همه خباثت چنانچه شيوه سياستمدارانست و هم براى تقويت جبهه قشون مكه با عبد اللَّه بن زبير در نبرد بودند ، غرض اين مسافرت براى مدت كوتاهى با وسائل تندرو آن روزه ميسر بوده و مناسب هم بوده است و روايت هم معتبر است و مجرد عدم ذكر مورّخان و يا عدم اطلاع آنان در برابر اين روايت دليلى نيست و اگر هم تصريح بخلاف آن كرده باشند اين روايت از كلام آنها بسيار قابل اعتمادتر است .\r\n\r\n","description":"","footnote":"","page_name":" 64 ","page_number":79},
  {"content":"\r\n\r\n\r\nدر حكم ناصبى و زيدى\r\n\r\n314 -\r\n( 1 ) عبد اللَّه بن مغيره باز گفت كه من بابى الحسن ( ع ) گفتم راستى من دو همسايه دارم يكى ناصبى است ( دشمن اهل بيت ) و ديگرى زيدى و ناچارم كه با آنها معاشرت كنم با كدام معاشرت كنم ؟\r\nدر پاسخ فرمود : آن هر دو برابرند هر كه بيك آيهء از كتاب خدا تكذيب كند محققا اسلام را پشت سر خود انداخته و او قرآن را دروغ دانسته و همه پيغمبران را و رسولان را گويد : سپس فرمود راستى اين يكى دشمن تو است و اين زيدى دشمن ماها است .\r\n\r\nشرح -\r\nاز مجلسى ره -\r\n« ان هذا نصب لك »\r\nشايد مقصود راوى از ناصبى مخالفست چنانچه مصطلح اخبار است و مخالفان دشمن اهل بيت نيستند بلكه دشمن معتقدين بامامت آنهايند بخلاف زيديه كه با اهل بيت عناد داشتند و آن‌ها را فاسق مىشمردند بخاطر اينكه خروج بسيف نميكردند .\r\n\r\n315 -\r\n( 2 ) از امام باقر ( ع ) فرمود : هر كه در مجلسى باشد كه بيكى از ائمه حق در آنجا دشنام دهند و او تواند كه انتقام بگيرد و اقدامى نكند خدا عز و جل در دنيا و آخرت او را خوار كند و در آخرت عذاب كند و آنچه خوبست از معرفت ماها كه به او عطا كرده از وى بگيرد .\r\n\r\nمژده‌اى بشيعيان و دوستان اهل بيت\r\n\r\n316 -\r\n( 3 ) از أبى شبل گويد امام صادق ( ع ) با من آغاز سخن كرد و فرمود شما ما را دوست داشتيد و مردم ديگر ما را دشمن داشتند شما ما را تصديق كرديد و مردم ديگر تكذيب كردند شما بما پيوستيد و مردم با ما جفا كردند و از ما دورى كردند و خدا زندگى شما را زندگى ما مقرر داشت و مرگ شما\r\n\r\n","description":"","footnote":"","page_name":" 65 ","page_number":80},
  {"content":"\r\n\r\nرا مرگ ما مقرر داشت .\r\n( 1 ) هلا به خدا كه فاصله ميان مردى از شماها و اينكه خداوند چشم او را روشن كند نيست مگر اينكه جانش باينجا رسد و با دست خود اشاره به گلويش كرد و پوست آن را هم كشيد و سپس آن را بازگو كرد و به خدا سوگند راضى نشد تا اينكه برايم سوگند خورد و گفت سوگند بخدائى كه جز او شايسته پرستشى نيست پدرم محمد بن على ( ع ) اين را به من باز گفت .\r\nاى أبا شبل شما راضى نيستيد كه نماز بخوانيد و آنها هم نماز بخوانند و از شما پذيرفته گردد و از آنها پذيرفته نشود آيا شما راضى نيستيد كه زكات بدهيد و آنها هم زكات بدهند ولى از شما قبول شود و از آنها قبول نشود . آيا شما راضى نيستيد كه حج كنيد و آنها هم حج كنند و خدا جل ذكره از شما را بپذيرد و از آنها را نپذيرد به خداوند كه قبول نشود مگر نماز از شماها و مگر زكات از شماها و مگر حج از شماها از خدا عز و جل بپرهيزيد زيرا شما در حال ترك تعرض و سازش با مخالفان و منافقانيد و بايد امانت را بپردازيد و چون مردم از هم ممتاز شوند هر مردمى را بهره همان هوا و دلخواه او باشد و شما به راه حق و درست باشيد تا از ماها فرمان بريد .\r\nآيا قاضيان و فرمان‌روايان و فتوىگويان از آنها نيستند ؟ گفتم : چرا امام ( ع ) فرمود شما از خدا عز و جل بپرهيزيد زيرا تاب مقاومت و اداره همه مردم را نداريد راستى مردم اينجا و آنجا پرت شدند و شماها آنجا افتاديد كه خدا عز و جل خواسته راستى خدا عز و جل از بنده‌هاى خود محمد برگزيد و شما هم برگزيده خدا را انتخاب كرديد تقوى از خدا پيشه كنيد و امانت را بهر سياه و سفيد باشد بپردازيد گرچه از خوارج حروراء باشد و گرچه شامى و تابع بنى اميه باشد .\r\n\r\n","description":"","footnote":"","page_name":" 66 ","page_number":81},
  {"content":"\r\n\r\n\r\n317 -\r\n( 1 ) بسند ديگر همين مضمون .\r\n\r\n318 -\r\n( 2 ) از معاذ بن كثير گويد : من نظر كردم در موقف عرفات كه مردم بسيارى در آن بودند و نزديك امام صادق ( ع ) رفتم و گفتم : راستى مردم در موقف بسيارند ، گويد امام چشم به آنها انداخت و ديده را بر آنها چرخانيد و سپس فرمود : اى أبا عبد اللَّه ( كنيه معاذ بوده است ) همه اينها خاشاك دم آبند كه از هر جا موج آنها را آورده است - نه به خداوند سوگند حج جز از شماها درست نيست ، نه به خداوند سوگند خدا جز از شماها نپذيرد .\r\n\r\n319 -\r\n( 3 ) تكرار حديث 71 است در متن و سند .\r\n\r\n320 -\r\n( 4 ) از أبى هاشم گويد : چون على ( ع ) را بيرون بردند فاطمه ( ع ) دنبالش بيرون شد و پيراهن رسول خدا ( ص ) را بر سر گذاشته بود و دست دو پسرش ( حسن و حسين ( ع ) را بدست داشت فرمود :\r\nاى أبا بكر مرا با تو چكار است ؟ ميخواهى دو پسرم را بىپدر كنى و خودم را بىشوهر كنى به خدا سوگند\r\n\r\n","description":"","footnote":"","page_name":" 67 ","page_number":82},
  {"content":"\r\n\r\nاگر كار بدى نبود موى پريشان ميكردم و بدرگاه پروردگارم شيون ميكردم ، يكى از آن مردم گفت مقصود تو از اين كار چيست ؟ ( يعنى ميخواهى عذاب بر امت نازل شود ) سپس دست على ( ع ) را گرفت و او را برد .\r\n\r\n321 -\r\n( 1 ) از عبد الحميد طائى از امام باقر ( ع ) فرمود : به خدا قسم اگر ( جده‌ام فاطمه - ع ) مو پريشان كرده بود همه مرده بودند .\r\n\r\nشرح -\r\nاز مجلسى ره - قوله\r\n« ماتوا طرا »\r\nيعنى همه مرده بودند .\r\nمن گويم - اين قصه مشهور است و خاصه و عامه آن را مبسوط روايت كرده‌اند اگر چه برخى متعصبين اهل خلاف قسمتهائى از آن را منكرند براى آنكه از رسوائى بكاهند ( ولى هرگز عطرفروش به نكند آنچه را روزگار تباه كرده است ) .\r\nدر اينجا مقامى نيست براى بيان تفصيلات اين واقعه زشت و داستان ناهنجار و شايد توفيق خداوند يارى دهد تا در شرح كتاب حجة تفصيل آن را بيان كنيم و در اينجا آنچه مناسب مقامست يادآور ميشويم آنچه خاصه روايت كرده‌اند :\r\n1 - آنچه در كتاب سليم بن قيس هلالى نزد ما موجود است و طبرسى هم در كتاب احتجاج خود از وى از سلمان فارسى در ضمن خبرى طولانى نقل كرده كه مورد نياز از آن را نقل كنيم ، راستش او گفته چون آن مردم با أبو بكر بيعت كردند و شب رسيد على ( ع ) فاطمه را بر الاغى سوار كرد و دست دو پسرش حسن و حسين ( ع ) را بدست گرفت نزد همه مهاجران حاضر جبهه بدر و انصار رفت و به خانه آنها وارد شد و حق خود را به آنها يادآور گرديد و آنها را به يارى خود دعوت كرد و از همه آنها جز 24 تن او را اجابت نكردند به آنها فرمود تا بامدادان با سر تراشيده اسلحه بردارند و با او بيعت بر مرگ كنند و چون صبح شد جز چهار تن از آنها كسى با او وفا نكرد .\r\nمن بسلمان گفتم آن چهار تن كه بودند ؟ گفت من بودم و أبو ذر و مقداد و زبير بن عوام و شب ديگر آمد و آنها را قسم داد و گفتند بامدادان نزد تو آئيم و باز هم جز ما كسى حاضر نشد و شب سوم به همين وضع گذشت و جز ما كسى وفادارى نكرد .\r\nو چون على ( ع ) پيمان‌شكنى آنان و كمى ياران خود را ديد بيعت خود را نگهداشت و شروع بتاليف و جمع قرآن كرد و از خانه بيرون نيامد تا همه آن را جمع كرد و تنزيل و ناسخ و منسوخ آن را نگاشت و أبو بكر نزد او فرستاد كه بيرون بيا و بيعت كن و على ( ع ) نزد او فرستاد كه من مشغولم و سوگند خوردم كه رداء بدوش نيندازم مگر براى نماز خواندن تا قرآن را فراهم كنم و همه آن را جمع كنم و آن را جمع كرد و در پارچه گذاشت و بر آن مهر نهاد و نزد مردم بيرون شد همه ميان مسجد رسول گرد أبو بكر انجمن بودند و على با فرياد بلند به آنها فرمود :\r\n\r\n","description":"","footnote":"","page_name":" 68 ","page_number":83},
  {"content":"\r\n\r\nآيا مردم راستى من از آنگاه كه رسول خدا ( ص ) وفات كرد او را غسل دادم و بىدرنگ به قرآن پرداختم تا همه‌اش را در اين پارچه گرد آوردم و خدا هيچ آيه بپيغمبرش فرو نفرستاد جز آنكه آن را فراهم كردم و هيچ آيه نبود جز اينكه رسول خدا ( ص ) آن را بر من خواند و تأويلش را به من آموخت سپس به خانه خود رفت پس عمر به ابى بكر گفت بفرست تا على بيايد و بيعت كند زيرا ما پايه و مايه نداريم تا او بيعت كند و اگر او بيعت كرد ما آسوده شويم و ابو بكر پيغامبرى را فرستاد كه بايد خليفه رسول خدا را اجابت كنى و او آمد نزد على ( ع ) و اين مطلب را به او گزارش داد على در پاسخ او گفت وه چه زود برسول خدا ( ص ) دروغ بستيد راستش اينست كه خود او مىداند و آن كسانى هم كه گرد اويند مىدانند كه رسول خدا ( ص ) جز مرا خليفه خود نساخته است آن پيغامبر برگشت و آنچه فرموده بود به ابى بكر گفت پس گفت برو و بعلى ( ع ) بگو امير المؤمنين ابا بكر را اجابت كن او هم نزد على ( ع ) آمد و اين پيغام را رسانيد .\r\nو على ( ع ) فرمود سبحان اللَّه عهدى طولانى نگذشته كه باعث فراموشى شود او خودش مىداند كه اين نام جز بر من نشايد و هر آينه رسول خدا ( ص ) او را هفتم كس بود كه فرمان داد تا بنام امير - المؤمنين به من سلام داد و او و رفيق او عمر از ميان اين هفت كس از پيغمبر پرسش كردند و گفتند اين فرمان از طرف خدا است يا از طرف رسول خداست . رسول خدا ( ص ) فرمود : آرى درست اين فرمان هم از طرف خدا است و هم از طرف رسول خدا و راستش اينكه او امير مؤمنان و سيد مسلمانان و صاحب پرچم رو و دست و پا سفيدان است كه خدا روز قيامت آن را بدست خود به بندد و بر سر صراط بر افرازد و او دوستانش را ببهشت برد و دشمنانش را بدوزخ افكند آن فرستاده نزد أبى بكر برگشت و همه اينها را گزارش داد گويد آن روز از وى دست بازگرفتند و چون شب رسيد على ( ع ) فاطمه ( ع ) را بر الاغى سوار كرد و مردم را به يارى خود دعوت كرد و كسى جز ما چهار تن از او اجابت نكرد ما بوديم كه سر خود را تراشيديم و به يارى او برخاستيم و چون على ( ع ) ديد مردم او را يارى ندهند و از نصرت او دست برداشته‌اند و همه دل به ابى بكر دارند و او را اطاعت كنند و او را تعظيم نمايند در خانه نشست عمر به ابى بكر گفت مانع تو چيست كه بفرستى او را بياورى تا بيعت كند زيرا جز او كسى نمانده كه بيعت نكرده است و جز اين چهار تنى كه با او همراهند .\r\nابو بكر از ميان اين دو مهربان‌تر و سازگارتر و سياستمدارتر و عميقتر بود و آن ديگرى سخت‌دل‌تر و جفاكارتر بود ، ابو بكر رو بعمر كرد : چه كس را بدنبال آنها ميفرستى كه آنها را بياورد ؟\r\nعمر - قنفذ را مىفرستيم - قنفذ مردى سخت‌رو و بىآبرو و جفاجو بود ، از آزادشده‌هاى جنگ بود و نژاد از بنى تميم داشت ، او را با ياورانى فرستاد او رفت بدر خانه على ( ع ) و اجازه ورود خواست و على ( ع ) به او اجازه نداد ياران قنفذ به مسجد برگشتند نزد ابو بكر و عمر كه مردم گرد آنها بودند و گفتند على « ع » اجازه ورود بما نداد عمر گفت برويد و اگر اجازه داد وارد شويد و اگر اجازه هم نداد بىاجازه به خانه او برويد آنها رفتند و اجازه خواستند و فاطمه ( ع ) پاسخ داد كه من بر شما دريغ دارم كه بىاجازه وارد خانه من شويد باز برگشتند و قنفذ بدر خانه ماند و گفتند فاطمه چنين و چنان گفت و از ما دريغ داشت كه وارد منزل او شويم بىاجازه ، عمر بخشم شد و گفت ما را با زنها كارى\r\n\r\n","description":"","footnote":"","page_name":" 69 ","page_number":84},
  {"content":"\r\n\r\nنيست و بمردمى كه گرد او بودند فرمان داد تا هيزم بدوش كشيدند و خود عمر هم با آنها هيزم بر داشت و آن هيزمها را گرد خانه‌اى چيدند كه على و فاطمه و دو پسران آنان در آن بودند سپس عمر فرياد كرد تا آنجا كه على ( ع ) بشنود كه :\r\nبه خدا بايد بيرون شويد و بايد با خليفه رسول خدا ( ص ) بيعت كنيد يا اين خانه را بر سر شماها آتش ميزنم و سپس برگشت و نزد ابى بكر نشست و او مىترسيد كه مبادا على ( ع ) با شمشير كشيده بيرون شود چون دليرى و سختى او را مىدانست .\r\nسپس بقنفذ گفت اگر بيرون آمد كه بسيار خوب و گر نه به زور وارد خانه او شو و اگر جلوگيرى كرد خانه را بر سر آنها آتش بزن قنفذ رفت و بىاجازه با ياران خود وارد خانه على ( ع ) شد و على ( ع ) برجست كه شمشير خود را بردارد و آنان بر او بيشدستى كردند و شمشيرش را ربودند و او شمشير يكى از آنها را گرفت و آنها بر سرش ريختند و او را گرفتند و ريسمانى بگردنش بستند و فاطمه ( ع ) جلو در خانه ميان شوهرش و آنان حايل شد و قنفذ با تازيانه بر بازوى او زد تا بمانند يك دست‌بند ورم كرد و ابو بكر هم بقنفذ پيغام داد كه فاطمه را بزن و فاطمه ( ع ) را پشت در خانه كشيد و در خانه را بر او فشار داد تا دنده پهلوى او را شكست و جنينى كه در شكم داشت سقط كرد و ببستر افتاد و در بستر بسر برد تا از اين ضربت شربت شهادت نوشيد .\r\nسپس على ( ع ) را كشاندند و او خوددارى ميكرد تا او را به ابى بكر رساندند و عمر با شمشير كشيده بالاى سرش ايستاده بود و خالد بن وليد و ابو عبيده جراح و سالم و مغيرة بن شعبه و اسيد بن حضير و بشير بن سعد و مردم ديگر هم گرد ابو بكر نشسته بودند و على ( ع ) فرياد كرد به خداوند اگر شمشيرم در دستم بود شما به من دست نمىيافتيد و من خود را از اين سختى كه ميكشم ملامت نميكنم و اگر چهل مرد با خود داشتم جمع شما را متفرق ميكردم خدا لعنت كند مردمى را كه با من بيعت كردند و سپس دست از من برداشتند عمر بر وى بانگ زد كه بيعت‌كن در جواب فرمود : اگر نكنم ؟\r\nگفت در اين صورت بخوارى و زبونى تو را ميكشم ، فرمود در اين صورت يك بنده خدا و برادر رسول خدا ( ص ) را كشته‌ايد ، ابو بكر گفت بنده خدا درست ولى ما قبول نداريم برادر رسول خدا ( ص ) باشى فرمود شما دانسته انكار كنيد كه رسول خدا ( ص ) مرا برادر خود كرد و سه بار اين جمله را بر او باز گفتند سپس على ( ع ) رو بمهاجر و انصار كرد و فرمود :\r\n1 - شما را به خدا شنيديد كه رسول خدا ( ص ) روز غدير خم چنين و چنان گفت .\r\n2 - شنيديد در غزوه تبوك چنين و چنان گفت و چيزى كه پيغمبر در باره او آشكارا و بعموم گفته بود وانگذاشت و همه را به ياد آورد و آنان در پاسخ گفتند به خدا آرى همه را شنيديم .\r\nچون ابو بكر بيم كرد كه او را يارى كنند و از او دفاع كنند زبان بسخن گشود و گفت هر آنچه گفتى ما به گوش خود شنيديم و همه را در ياد داريم ولى من بعد از همه اينها از رسول خدا شنيدم كه فرمود : ما خاندانى هستيم كه خدا ما را برگزيد و گرامى داشت و آخرت را براى ما بر دنيا اختيار كرد و راستى خداوند براى ما خاندان نبوت و خلافت هر دو را جمع نميكند .\r\nعلى ( ع ) - آيا كسى از اصحاب رسول خدا ( ص ) هست كه به اين گفته تو گواهى دهد ؟\r\nعمر - خليفه رسول خدا ( ص ) راست مىگويد ما همه اين كلام را با وى از رسول خدا ( ص )\r\n\r\n","description":"","footnote":"","page_name":" 70 ","page_number":85},
  {"content":"\r\n\r\nشنيديم چنانچه گفته است ابو عبيده و سالم مولى ابى حذيفه و معاذ بن جبل هم تصديق ابو بكر كردند .\r\nعلى ( ع ) - شما خوب بعهدنامه خود وفادار هستيد آن عهدنامه ملعونى كه در خانه كعبه روى آن پيمان بستيد كه اگر خدا محمد را كشت يا ميرانيد اين امر خلافت را از ما خاندان دريغ داريد .\r\nابو بكر - تو از كجا اين را دانستى ؟ ما كه از اين مطلب ترا آگاه نكرديم .\r\nعلى ( ع ) - اى زبير ، اى سلمان با تو هستم اى مقداد شما را به خدا و اسلام يادآورى ميكنم شما شنيديد كه اين را رسول خدا ( ص ) به من مىفرمود كه فلان و فلان تا اين پنج تن را شمرد ميان خود نامه‌اى نوشتند و پيمانى بستند بر اين كارى كه كردند ؟\r\nزبير و سلمان و مقداد يك زبان - آرى به خدا كه ما شنيديم رسول خدا ( ص ) اين را ميفرمود و تو در برابر گفتى يا رسول اللَّه پدر و مادرم قربانت هر گاه چنين شود ميفرمائى من چه كنم ؟ در پاسخ تو فرمود : اگر ياورى يافتى در برابر آنها با آنها مجاهده كن و آنها را بر كنار كن و اگر ياورانى نيافتى با آنها بيعت كن و خونت را حفظ كن .\r\nعلى ( ع ) - به خدا اگر آن چهل كسى كه با من بيعت كردند وفا كرده بودند با تو ( اى ابى بكر ) مبارزه ميكردم .\r\nبه خدا آرى به خدا هيچ كدام از نسل شما تا روز قيامت بخلافت نرسند سپس پيش از بيعت كردن فرياد كشيد\r\nيا ابن  أُمَّ إِنَّ الْقَوْمَ اسْتَضْعَفُونِي وَ كادُوا يَقْتُلُونَنِي \r\n- اى پسر مادرم اين مردم مرا ناتوان شمردند و نزديك شد مرا بكشند سپس دست ابى بكر را گرفت و بيعت كرد با زور و بزبير هم فرمود بيعت كند .\r\n\r\n322 -\r\n( 1 ) از ابن ابى يعفور گويد : امام صادق ( ع ) فرمود : راستى زنازاده به كار گماشته شود اگر كار نيك كند پاداش آن را دارد و اگر كار بد كند سزاى آن را دارد .\r\n\r\nشرح\r\n- از مجلسى ره - « قوله\r\nان عمل خيرا جزى به\r\n» ظاهرش اينست كه حكم بكفر زنازاده نمىشود بلكه او را بانجام كارها فرمان دهند اگر كار ثواب كند پاداش دارد و اگر كار بد كند كيفر برد چنانچه ميان اصحاب مشهور است و اين حكم منافات ندارد با اخبارى كه دلالت دارند بر اينكه زنازاده به اختيار خود كارى كند كه بدوزخ رود زيرا اين حديث بيان ظاهر حال او است و آن اخبار بيان سرانجام كار او است .\r\n\r\n323 -\r\n( 2 ) از عبد الرحمن بن أبى عبد اللَّه گويد : شنيدم امام صادق ( ع ) مىفرمود : رسول خدا ( ص ) از اتاق خود بدرآمد و مروان و پدرش از پشت در گفتار او را گوش مىگرفتند و استراق سمع\r\n\r\n","description":"","footnote":"","page_name":" 71 ","page_number":86},
  {"content":"\r\n\r\nمىنمودند ، آن حضرت به او فرمود : وزغ بن الوزغ ، امام صادق ( ع ) فرمود : از آن روز است كه آنان معتقدند وزغ بگفتار مردم گوش مىدهد و استراق سمع مىكند .\r\n\r\nشرح -\r\nاز مجلسى ره - « قوله\r\nيستمعان الى حديثه\r\n» يعنى گوش مىگرفتند بدان چه گزارش ميدهد و با خانواده و همسران خود مىگويد تا بمنافقان خبر دهند و آنها را براى آن وزغ نامند كه در يك حديث گذشت بنى اميه پس از مردن به صورت وزغ در آيند و براى اينكه وزغ بآوازها گوش مىدهد آنها را بدان مانند كرد .\r\n\r\nزايش مروان\r\n\r\n324 -\r\n( 1 ) از زراره گويد : از امام باقر ( ع ) شنيدم مىفرمود : چون مروان زائيده شد او را برسول خدا عرضه داشتند تا برايش دعا كند و بوسيله عايشه او را براى دعا نزد رسول خدا ( ص ) بردند و چون عايشه او را نزديك رسول خدا ( ص ) برد آن حضرت فرمود : اين وزغ زاده وزغ را از من دور كنيد بيرونش بريد ، زراره گويد و جز اين ندانم كه آن حضرت فرمود رسول خدا او را لعن كرد .\r\n\r\nمصاحبه عمر با امير المؤمنين ع\r\n\r\n325 -\r\n( 2 ) از أبى العباس مكى گويد : شنيدم امام باقر ( ع ) مىفرمود : راستى عمر بامير المؤمنين ( ع ) برخورد و گفت توئى كه اين آيه را براى تعرض به من و رفيقم ( أبو بكر ) مىخوانى ( 6 - القلم ) كدام شما بفتنه اندريد . ؟\r\nعلى ( ع ) در پاسخ او فرمود من به تو گزارش ندهم در باره آيه‌اى كه در حق بنى اميه نازل شده است ( 22 - محمد ) آيا اميد ميرود كه اگر رو برگردانيد ( متصدى ولايت شويد ) در زمين فساد كنيد و قطع رحم نمائيد .\r\nعمر در پاسخ او گفت تو دروغ گفتى بنى اميه از تو خويش‌پرورترند ولى تو جز به راه دشمنى با بنى تيم و بنى عدى و بنى اميه نخواهى رفت ( اين حديث همان حديث 76 است - كه شرح آن گذشته .\r\n\r\n","description":"","footnote":"","page_name":" 72 ","page_number":87},
  {"content":"\r\n\r\n\r\nاحاديثى در باره باران و دريا\r\n\r\n326 -\r\n( 1 ) از امام صادق ( ع ) فرمود : على ( ع ) را شيوه اين بود كه در آغاز نخستين باران ميايستاد تا سر و ريش و جامه او تر ميشد به او گفته شد يا أمير المؤمنين ، زير سقف ، زير سقف ، در پاسخ فرمود اين آب تازه از عرش آمده است .\r\nسپس شروع بحديث گفتن كرد و فرمود : راستى در زير عرش دريائى است و در آن دريا آبيست كه مايه روئيدن جاندارانست و هر گاه خدا عز ذكره اراده كند كه آنچه را خواهد براى آنها بروياند از مهر خود بدانها ، بدان دريا وحى كند تا بارانى كه خواهد از آسمان به آسمان ديگر فرو ريزد تا به آسمان دنيا برسد .\r\nبگمانم چنين فرمود ( اين كلام راويست ) و آسمان دنيا آن را بابر افكند و ابر چون غربالست سپس خدا بباد وحى كند كه آن را بكوب و آب كن چونان آب و سپس او را ببر بفلان جاى و فلان جاى و بر آنها ببارش تا چنين و چنان سيلى بر آيد و جز آن ، و آن ابر به همان دستورى كه دارد بر آن‌ها ببارد و قطره بارانى نيست جز آنكه با آن فرشته‌ايست تا آن را بجاى خود گزارد و از آسمان قطره‌اى باران نبارد مگر به شماره آمار شده و وزن مشخص جز در روز طوفان نوح كه آبى چون آبشار فرو باريد بيوزن و شماره .\r\n\r\nشرح -\r\nاز مجلسى ره - « قول\r\nاول ما يمطر\r\n» يعنى آغاز هر بارانى يا آغاز هر باران نخستين هر سال و معنى آن مناسبتر است .\r\nقوله\r\n« ان تحت العرش بحرا »\r\nدلالت دارد كه باران از آسمان آيد چنانچه ظاهر آيه است و اعتبارى بقول طبيعيها نيست كه از بخار متصاعد زمين است . .\r\nقوله\r\n« ثم يوحى الى الريح ان اطحنيه و اذيبيه »\r\nظاهرش اينست كه از آسمان تگرگ ريزد و چون خواهد باران شود باد آن را بكوبد و آب كند . .\r\n\r\n","description":"","footnote":"","page_name":" 73 ","page_number":88},
  {"content":"\r\n\r\nقوله\r\n« فيصيب بها من يشاء »\r\nاشاره است بقول خدا تعالى ( 44 - النور ) « آيا ندانى كه خداوند براند ابرى سپس آن را فراهم آورد » يعنى نخست تيكه تيكه است و آن را بهم پيوندد « سپس آن را به روى هم بچيند و بينى كه باران از خلال آن برآيد . »\r\nدنباله حديث 326 ( 1 ) سپس فرمود رسول خدا ( ص ) فرموده . به باران و به ماه نو اشاره نكنيد زيرا خداوند آن را بد دارد .\r\n\r\nشرح -\r\nاز مجلسى ره - قوله\r\n« لا تشيروا الى المطر »\r\nشايد مقصود اشاره تحسين است كه گفته شود عجب خوب بارانيست و عجب خوب ماه نوى است زيرا در موقع باران و ديدن ماه نو سزاوار است بدعا پرداخت نه به اشاره بدان‌ها چنانچه شيوه كم‌خردان است يا مقصود اينست كه هنگام ديدار آنها بايد به خدا توجه داشت نه آنها را قبله اميد خود ساخت به گمان اينكه ماه نو را در نظم جهان اثريست چنانچه برخى مردم گمان برند .\r\n\r\nنامه امير المؤمنين بابن عباس\r\n\r\n327 -\r\n( 2 ) از على بن اسباط حديث را بالا برده تا آنجا كه فرمود امير المؤمنين ( ع ) بابن عباس نوشت اما بعد بسا كه مردى را شاد كند آنچه از دست او نرود و او را غمگين كند آنچه هرگز بدست او نرسد و گرچه تلاش كند بايد تو شاد باشى بدان چه پيش دارى از كار خوب يا حكم و قضاوت خوب و گفتار خوب و شايسته و بايد افسوس تو از تقصير تو باشد كه در اين باره روا دارى و آنچه از دنيا از دست تو رفت آن را واگذار و بر آن غم مخور و آنچه از آن بدست تو آمد بدان خوش دل و شاد مباش و بايد هم تو متوجه باشد به پس از مردن و السلام .\r\n\r\nشرح -\r\nاز مجلسى ره - قوله\r\n« فقد يسر المرء »\r\nاشاره است بقول خدا تعالى ( 23 - الحديد ) مصيبتى\r\n\r\n","description":"","footnote":"","page_name":" 74 ","page_number":89},
  {"content":"\r\n\r\nنرسد در زمين و نه در جان شما جز آنكه در كتاب باشد پيش از آنكه آن را اجراء كنيم راستى كه بر خدا آسانست تا آنكه افسوس نخوريد بر آنچه از دست شما رفت و شاد نشويد بدان چه به شما رسيد و خدا دوست ندارد هر بزرگى فروش و بر خود بالنده را .\r\nو شايد مقصود از آيه و خبر نفى افسوس است كه مانع از تسليم بودن بامر خدا است و غدقن از آن شادى كه مايه بدمستى و بزرگى فروختن است بقرينه ذكر بزرگى فروختن و بر خود باليدن در آيه و ممكنست مقصود نفى اندوهى باشد كه ناشى از توهم اينست كه مقصود او بتلاش و كوشش او بدست مىآيد و براى او ممكنست جلو آن را بگيرد و مقصود نفى شاد شدن باشد باعتبار اينكه از كوشش خود بدست مىآورد و بر هر دو تقدير تعليل و تقريع مستفاد از آيه و خبر درست است .\r\n\r\nقدرشناسى امام باقر ( ع ) از شيعه\r\n\r\n328 -\r\n( 1 ) از ابى الصامت از امام صادق ( ع ) فرمود من بهمراه امام باقر بر جمعى از شيعه گذر كرديم كه در ميان قبر و منبر بودند ( در مسجد مدينه ) من به امام باقر ( ع ) گفتم خدايم قربانت كند اينان شيعه و دوستان تواند ؟\r\nفرمود : كجايند ؟ گفتم آنها را ميان قبر و منبر مينگرم : فرمود مرا نزد آنها ببر و نزد آنان رفت و بر آنها سلام كرد و سپس فرمود : به خدا كه من دوست دارم بوى شماها و نسيم كوى شماها را با اين حال شما مرا كمك كنيد بورع و كوشش راستش اينست كه بدان چه در نزد خدا است نتوان رسيد جز با ورع و كوشش و چون يك بنده خدا را پيشواى خود ساختيد از او پيروى كنيد هلا به خدا كه شما بكيش من و بكيش پدرانم ابراهيم و اسماعيل باشيد اگر چه اينان هم بر كيش آنانند بنا بر اين با ورع و كوشش مرا يارى كنيد ؟\r\n\r\nشرح -\r\nاز مجلسى ره -\r\n« و ان كان هؤلاء على دين اؤلئك »\r\nشايد چون ميان همه سلسله پدران ابراهيم و اسماعيل ( ع ) را مخصوص بذكر نمود براى بيان اينكه همه پيامبران همكيش ما هستند و اين موجب حصر بود و يا مايه برترى اين دو از محمد و خاندانش با اين جمله توضيح داد كه اصل دين محمد ( ص ) است و پيغمبران ديگر بدين اويند و پيرو اويند و كلمه هؤلاء اشاره است بپيغمبران گذشته و كلمه اؤلئك بمحمد و خاندان كه پدران نزديك اويند . .\r\n\r\n","description":"","footnote":"","page_name":" 75 ","page_number":90},
  {"content":"\r\n\r\n\r\nراجع بظهور امام قائم ع\r\n\r\n329 -\r\n( 1 ) از ابى الربيع شامى گويد شنيدم امام صادق ( ع ) ميفرمود راستى چون قائم ما ظهور كند خدا عز و جل نيروى گوش و ديده شيعه ما را كشش دهد و رسا كند تا آنجا كه مقدار يك منزل چاپار ( چهار فرسنگ ) ميان آنها و ميان امام قائم ( ع ) فاصله باشد و با آنها سخن گويد و آنان بشنوند و او را هم ببينند با اينكه امام ( ع ) در جاى خود باشد .\r\n\r\nشرح\r\n- از مجلسى ره - « قوله\r\nيكون بينهم و بين القائم بريد\r\n» يعنى 4 فرسخ فاصله باشد و در برخى نسخه‌ها است كه « لا يكون » و معنى اينست كه ميان او و مردم پيكى نيست و با هر كس از هر فاصله باشد سخن گويد و سخن او را بشنوند و او را بنگرند - پايان نقل از مجلسى ره .\r\nمن گويم - اين حديث اشاره است بصنعت راديو و تلويزيون كه در اين قرن اخير از انديشه متفكران بشر تراويده است و امروزه در دنياى صنعت و تمدن وسيله و ابزار زندگى شده است و بوسيله آن از مسافتهاى دور سخن گوينده را بشنوند و شخص او را هم بنگرند و بسا كه بر اثر نيروى ايمان و پاكى روح انسان بشر در طبع خود به پايه‌اى رسد كه بىوسيله اين ابزار معمولى از مسافت‌هاى دور بشنوند و ببينند .\r\nو بسا كه اين خاصيت در شخص امام باشد كه بوسيله ظهور خود از هر مسافتى با هر كسى سخن گويد و روبروى او باشد زيرا شك نيست كه شعاع جسم انسان تا اعماق فضا پرتو دارد و نفس ناتوانست كه در شعاع جسم خود فعاليتى نتواند و فعاليت او از گفت و شنفت و ظهور محدود به همان نيروى معمولى تن او است ولى اگر روح كامل و پاك و آزاد شده نيروى او با پرتو سيار تن او تا هر جا روانست و تا آنجا كه تن او پرتو دارد چنانچه در شيشه عكاسى بفن عكس‌بردارى منعكس مىشود در هر جا براى ناظران عيان ميگردد و آواز او طنين انداز است .\r\n\r\nدر استخاره حقيقى\r\n\r\n330 -\r\n( 2 ) از امام صادق ( ع ) فرمود هر كه از خدا خير خواهد و از دل بدان چه خدا براى او كند خشنود باشد بطور حتم خدا براى او خوبى پيش آرد .\r\n\r\nشرح -\r\nاز مجلسى ره - « قوله\r\nمن استخار اللَّه\r\n» يعنى از خدا در هر كارى خواهد و شروع كند خير جويد و بخواهد كه خدا خوبى را در آن برايش فراهم كند از نظر دنيا و آخرت و از دل هم بدان چه\r\n\r\n","description":"","footnote":"","page_name":" 76 ","page_number":91},
  {"content":"\r\n\r\nخدا كند خشنود باشد خدا براى او خير آورد البته و اين غير از استخاره با رقاع و قرآن و تسبيح است و جز آنها و اگر چه محتملست شامل آنها باشد پايان نقل از مجلسى ره .\r\nمن گويم - استخاره تنها با قرآن مجيد مشروع است و معنى آن طلب الهام از خدا است بوسيله قرآن كه در دل او اندازد تا بكارى كه خوبست اقدام كند و اگر بد است به دل او بد اندازد تا اقدام نكند و دليل معتبرى بر مشروعيت استخاره با جز قرآن در ميان نيست و مورد خبر طلب خير است از خداوند در هر كارى كه شروع مىكند و رضايت بدان چه خدا كند و اين غير از استخاره براى تصميم باقدام است اين استخاره پس از تصميم است و آن استخاره براى اخذ تصميم است و بهم ربطى ندارند اين استخاره در هر كارى است كه مىكند و آن استخاره براى اينست كه كارى را بكند يا نكند و ميان اين دو فاصله بسيار است .\r\n\r\nپند ثمين از امير المؤمنين - ع\r\n\r\n331 -\r\n( 1 ) از جويرية بن مسهر گويد : دنبال سر امير المؤمنين ( ع ) دويدم ، به من فرمود : اى جويريه اين احمقان هلاك نشدند جز بوسيله آواز كفشهاى دنبال سرشان براى چه آمدى ؟ گفتم : آمدم از تو سه چيز را بپرسم از شرافت و از مروت و از خرد فرمود : اما شرافت ، هر كه را سلطان شرف بخشد شرافتمند است و اما مروت و مردانگى اصلاح معيشت و زندگانيست و اما خرد هر كه از خدا به پرهيزد خردمندى كرده .\r\n\r\nشرح -\r\nاز مجلسى ره - قوله\r\n« الا بخفق النعال »\r\nيعنى بآواز كفشها غرض اينست كه آواز كفش در پشت سر موجب فخر و بزرگى فروختن است و مقصود اينست كه بمردم بياموزد و آن را ترك كنند و اگر چه در باره خود او اين مفسده را ندارد و پيشوايان ضلالت همانا براى طلب فخر و كبر هلاك شدند و براى كثرت پيروان و آواز كفش دنبال آنان ولى من آن را دوست ندارم و تو چرا دنبال من راه ميروى .\r\nقوله\r\n« فمن شرفه السلطان »\r\nيعنى امام بر حق يا اعم از او و سلطان جور كه مايه شرافت دنيوى است زيرا شرافت دنيا از آن كس است سلطان دنيوى به او شرافت دهد و شرافت آخرت از آن كس است كه سلطان حق او را شرافت بخشد .\r\n\r\nچرا گرمى خورشيد بيش از ماه است\r\n\r\n332 -\r\n( 2 ) از محمد بن مسلم گويد به امام باقر ( ع ) گفتم قربانت چرا آفتاب گرمتر است از ماه ؟ در\r\n\r\n","description":"","footnote":"","page_name":" 77 ","page_number":92},
  {"content":"\r\n\r\nپاسخ فرمود : خدا خورشيد را از نور آتش و زبده آب آفريده است يك طبقه از اينست و يك طبقه از آن تا چون هفت طبقه شده است جامه آتشين در بر او كرده از اين جهت گرمى او بيشتر از ماه است گفتم قربانت قمر چه طور ؟\r\nدر پاسخ فرمود : راستى خدا تعالى ذكره ماه را از تابش آتش و زبده آب آفريده است يك طبقه از اين و يك طبقه از آن تا آنگاه كه هفت طبقه شده است جامه‌اى از آب در بر آن كرده است و از اينجا است كه ماه خنك‌تر از خورشيد شده است .\r\n\r\nشرح -\r\nاز مجلسى ره - قوله\r\n« حتى اذا كانت سبعة اطباق »\r\nمحتمل است مقصود اين باشد كه هفتم طبقه روى آن آتش است و حرارت آن از دو جهت است :\r\n1 - طبقات آتشين آن بيشتر است .\r\n2 - طبقه روى آن آتش است .\r\nو ممكن است مقصود اين باشد كه جامه آتشين بر روى آن طبقه هشتم است و حرارت تنها از اين جهت است و همچنين است بيان در طبقه‌هاى ماه سپس در ماده آفرينش آنها دو وجه است :\r\n1 - از آتش و آب حقيقى خالص و هر چه لطيف باشند .\r\n2 - مراد دو جوهر لطيف باشد كه بمانند آتش و آبند در كيفيت و امتناع وجود عناصر در فلكيات برهانى ندارد و از شرع در بسيارى از موارد خلاف آن ثابت است .\r\n\r\nنشانه حقيقت\r\n\r\n333 -\r\n( 1 ) از زيد ابى الحسن گويد : شنيدم امام صادق ( ع ) ميفرمود : هر كه را حقيقت پاىبرجائى است ، بر شبهه پوسيده ندارد ايست ، تا پايان هدف را بداند و هر پيش‌آمدى را از زبان گوينده وارث دانش بجويد ، شماها براى چه ندانستيد آنچه را منكر شديد و براى چه فهميديد آنچه را بدان بينا شديد اگر مؤمن هستيد ؟\r\n\r\nشرح -\r\nاز مجلسى ره - قوله\r\n« من كان له حقيقة ثابتة »\r\nيعنى حقيقت پاك ايمان و آنچه نام ايمان حقيقى بر او شايد و از فتنه و اشتباه مصون بايد .\r\n\r\n","description":"","footnote":"","page_name":" 78 ","page_number":93},
  {"content":"\r\n\r\nقوله\r\n« لم يقم على شبهة هامده »\r\nيعنى در امر دين بشبهه كاسدى نپايد بلكه دنبال حقيقت گردد تا بسر حد يقين و معرفت كامل رسد و حاصل اينست كه انسان از سلوك راه ديانت و ايمان بگردنه‌هاى شبهه و ترديد برخورد و اگر در دره پيچ و خم آن‌ها بماند به جائى نرسد و اگر بكمك خداوند در پرتو خرد از آنها بگذرد بجهان يقين و حقيقت رسد پايان نقل از مجلسى ره .\r\nو چه خوش گفته است حافظ شيرازى ره :\r\n تو كز سراى طبيعت نميروى بيرون * كجا بكوى حقيقت گذر توانى كرد \r\nقوله\r\n« و يطلب الحادث )\r\n- يعنى حكم هر واقعه تازه را از ناطقى كه از امام به حق روايت كند جستجو كند .\r\nقوله\r\n( و باى شىء جهلتم ما انكرتم »\r\nدو وجه دارد :\r\n1 - مقصود نفى و انكار روش ضلالت باشد يعنى شما به راهنمائى ائمه ( ع ) روش‌هاى ضلالت و گمراهى را منكر شديد و راه درست و راست را فهميديد و بايد برشته هدايت آنان بچسبيد اگر خواهيد مؤمن باشيد .\r\n2 - مقصود نادانى و بىمعرفتى باشد يعنى به خود اندر شويد و بينديشيد كه آنچه را ندانيد چرا ندانيد ؟ اين نادانى شما نتيجه كوتاهى و تنبلى شما است در دانشجوئى و رجوع برهبران حق خود و توجه كنيد كه آنچه را دانستيد چرا دانستيد ؟ آن را ندانستيد جز براى دانشى كه از ائمه ( ع ) بشما رسيده است و اگر مؤمن باشيد بوسيله آن‌ها معرفت آموختيد .\r\nفاضل استرآبادى گويد اين حديث شريف ناظر است بدان چه در توقيع امام مهدى ( ع ) است و آنچه در كلام پدران پاك اوست ( ع ) كه فرمود اما آنچه تازه رخ دهد در باره آن براويان احاديث ما مراجعه كنيد زيرا آن‌ها حجت منند بشما و من حجت خدايم بر آنها و گفته ايشان كه : علماء ورثه پيغمبرانند و گفته ديگرشان كه :\r\nما علمائيم و شيعيان ما دانشجويانند .\r\n\r\nپيروزى حق بر باطل\r\n\r\n334 -\r\n( 1 ) امام صادق ( ع ) فرمود : هيچ باطلى در برابر حق نايستد جز اينكه حق بر باطل چيره گردد و پيروز شود و اين است معنى قول خدا عز و جل ( 18 - الأنبياء ) بلكه حق را برافكنيم بر باطل تا آن را ميخكوب كند و بناگاه آن باطل از ميان رفته و نابود است .\r\n\r\nشرح -\r\nاز مجلسى ره - قوله\r\n« الاغلب الحق على الباطل »\r\nيعنى حق روشنتر و آشكارتر و مستدل‌تر است و بدين رو حجت هر حقى بر باطل تمام است براى خلق .\r\nقوله تعالى  فَيَدْمَغُهُ  بيضاوى گفته يعنى آن را محو كند و كلمه قذف را كه بمعنى پرتاب كردن بسيار دور است در اينجا آورده براى بيان شدت عمل و دمغ شكستن مغز است تا آنجا كه پرده آن پاره شود و بجان كندن كشد و اين مجسم كردن ابطال و محو ناحق است .\r\n\r\n","description":"","footnote":"","page_name":" 79 ","page_number":94},
  {"content":"\r\n\r\n\r\nجز به خدا نبايد پناهنده شد\r\n\r\n335 -\r\n( 1 ) از امام باقر ( ع ) كه فرمود : جز خدا را پشت و پناه و محرم راز نگيريد - تا مؤمن نباشيد - زيرا هر سبب و نسب و خويشى و پشت و پناه و بدعت و شبهه منقطع و نابود گردد چنانچه گردد روى سنگ سخت به رسيدن باران سيل‌آسا نابود شود و نماند جز آنچه قرآنش بر جا داشته .\r\n\r\nبيان ريشه هر خير\r\n\r\n336 -\r\n( 2 ) از ابن مسكان از امام صادق ( ع ) گويد : مائيم ريشه هر خيرى و از شاخه‌هاى درخت وجود ما است هر نيكى ، از نيكى است يگانه‌پرستى ، نماز ، روزه ، خشم فرو خوردن ، گذشت از بدكردار ، مهرورزى با مستمند و وارسى از همسايه و اعتراف و قدردانى از اهل فضل .\r\nدشمن ما ريشه هر شر و بديست و از فروع درخت وجود آن‌ها است هر زشتى و هرزگى ، از طرف آن‌ها است دروغ و دريغ و سخن‌چينى و قطع رحم و رباخوارى و خوردن مال يتيم بناحق و تجاوز از حدودى كه خداوند مقرر كرده است و ارتكاب هرزگيها آنچه آشكار است و آنچه نهان است و زنا و دزدى و هر آنچه برابر آنها باشد از كار زشت ، دروغ گويد كسى كه پندارد بهمراه ما است با اينكه چسبيده بشاخه درخت وجود ديگران .\r\n\r\nشرح -\r\nاز مجلسى ره - قوله «  ما ظَهَرَ مِنْها وَ ما بَطَنَ  » چند معنى دارد :\r\n1 - مقصود ترك ارتكاب آنها باشد در آشكار و نهان .\r\n2 - مقصود هرزه‌گيهائى باشد كه زشتى آن نزد عموم مردم ثابت است و آنچه زشتى آن از نظر عموم نهان است و خواص آن را درك ميكنند .\r\n3 - فواحش عيان كارهاى بديست كه با اعضاء انجام شود و فواحش نهان پندارهاى بد و خلافهاى دل و نهاد است .\r\n\r\n","description":"","footnote":"","page_name":" 80 ","page_number":95},
  {"content":"\r\n\r\n4 - ما ظهر آنچه است كه از ظاهر قرآن استفاده شود و ما بطن آنچه از تأويل و بطن آن به بيان ائمه ( ع ) استفاده شود چنانچه در خبر آمده است .\r\n\r\nاندرزهاى سودمند از رهبرى ارجمند\r\n\r\n337 -\r\n( 1 ) از خالد بن نجيح از امام صادق ( ع ) گويد كه به مردى فرمود : بدان چه خدايت قسمت كرده قناعت كن و بدان چه نزد ديگرانست منگر و آنچه بدست نرسد آرزو مكن ، راستش اينست كه هر كه قناعت ورزد سير شود و هر كه قناعت نورزد سير نگردد تو بهره خود را از آخرت و ديگر سرايت برگير .\r\nو امام صادق ( ع ) فرمود : سودمندترين چيزها براى هر مردى اينست كه پيش از مردم عيب خود را بجويد و بفهمد ، سخت‌ترين هزينه نهان داشتن مستمندى و ندارى است ( يعنى آبرو دارى در تنگ‌دستى خصوص اگر گرفتار زن و فرزند باشد ) از هر چيز ناسودمندتر اندرز سخن‌ناپذير است و همسايگى با آزمند ، آسوده‌ترين آسايش نوميدى از مردم است .\r\n\r\nشرح -\r\nاز مجلسى ره - قوله\r\n« و اقل الاشياء غناء »\r\nبفتح و مد هر دو بمعنى سوداست پايان نقل از مجلسى ره .\r\nمن گويم - گويا شيخ شيرين سخن سعدى شيرازى از اين حديث گرفته است و چه خوش گفته :\r\nتربيت نااهل را چون گردگان بر گنبد است .\r\nدنباله حديث 337 ( 2 ) فرمود ( ع ) ناشكيبا و بد خلق مباش ، خويش را رام كن تا از آنكه برتر از تو است تحمل كند و هم از آنكه از تو برتر است بپذيرد همانا تو بفضل او اعتراف كردى تا با او مخالفت نكنى ، هر كه براى ديگران فضلى نشناسد خودستا و خيره سر باشد .\r\nبه مردى فرمود : بدان كه راستش عزت ندارد كسى كه به درگاه خدا تبارك و تعالى خوار نشود و والائى ندارد آنكه برابر خدا عز و جل تواضع ندارد .\r\n\r\n","description":"","footnote":"","page_name":" 81 ","page_number":96},
  {"content":"\r\n\r\nبه مردى فرمود ( ع ) كار دينت را محكم ساز چونان كه اهل دنيا كار دنياى خود را محكم ميسازند همانا كه دنيا خود گواهى است براى آنچه از آخرت و ديگر سراى نهانست تو آخرت را از دنيا بشناس و به دنيا منگر جز براى عبرت .\r\n\r\nشرح\r\n- از مجلسى ره - قوله\r\n« فاعرف الآخرة بها »\r\nيعنى چنانچه اهل دنيا براى دنياى خود كوشش ميكنند تو براى آخرت بكوش و بلذت و نعمت دنيا بنگر و نعمت و لذت باقيه آخرت را بشناس كه از دست دادن آن روا نيست تو بفناء دنيا و بيمارى و كدورت لذاتش بنگر و فضل نعمت آخرت را كه نابودى ندارد در سر پرور .\r\n\r\n338 -\r\n( 1 ) از هشام بن سالم گويد شنيدم امام صادق ( ع ) ميفرمود بحمران بن اعين ، اى حمران به زير دست خود بنگر و به بالا دست خود منگر اين وضع تو را بدان چه قسمت تو است قانعتر كند و بفزونى از طرف پروردگارت سزاوارتر شوى و بدان كه كردار اندك پاينده از روى يقين برتر است از كردار بسيار بدون يقين .\r\nو بدان كه هيچ ورع سودمندتر نيست از كناره‌گيرى از محرمات خدا و خوددارى از آزار مؤمنان و غيبت كردن آنان ، هيچ زندگى گواراتر از خوش خلقى نيست و هيچ دارائى سودمندتر از قناعت باندكى كه مكفى است و هيچ نادانى زيان‌بخش‌تر از خودبينى نيست .\r\n\r\nيك مصاحبه با امير المؤمنين - ع\r\n\r\n339 -\r\n( 2 ) از سعيد بن مسيب گويد از على بن الحسين ( ع ) شنيدم ميفرمود راستى مردى نزد امير المؤمنين ( ع ) آمد و گفت اگر تو دانائى به من خبر ده از ناس و از اشباه ناس و از نسناس .\r\n\r\n","description":"","footnote":"","page_name":" 82 ","page_number":97},
  {"content":"\r\n\r\nامير المؤمنين ( ع ) رو بحسين ( فرزندش ) - اى حسين تو پاسخ اين مرد را بده .\r\nحسين ( ع ) - ( رو بدان مرد ) اما اينكه از مردم پرسيدى مردم حقيقى ما هستيم و از اين جهت خدا تعالى ذكره در كتاب خود فرموده است ( 199 - البقره ) سپس بكوچيد از آنجا كه مردم مىكوچند ، رسول خدا است ( ص ) كه مردم را كوچانيد .\r\nو اما گفتار تو « اشباه الناس » آنان شيعيان ما هستند و آنان دوست داران ما هستند و آنان از ما هستند و از اين رو ابراهيم ( ع ) گفته ( 36 - ابراهيم ) پس هر كه پيروى من كند راستى كه از من باشد .\r\nو اما گفته تو « النسناس » آنان اين انبوه بزرگند و با دست خود بجمع مردم اشاره كرد و سپس فرمود : ( 44 - الفرقان ) نيستند ايشان جز بمانند چهارپايان بلكه ايشان در روش خود گم‌راه‌ترند .\r\n\r\nشرح -\r\nاز مجلسى ره - قوله\r\n« و عن النسناس »\r\nجزرى گويد نسناس بقولى يأجوج و مأجوجند بقول ديگر آفريده‌هائى به صورت مردم كه از سوئى بدان‌ها مانند و از سوئى خلاف آنانند و آدميزاده نباشند و بقولى ديگر آدميزاده‌اند و از اين باره آن حديث است كه گويد تيره‌اى از قوم عاد نافرمانى رسول خود كردند و خدا آنها را به صورت نسناس درآورد كه هر كدام را يك دست و يك پا بود از نيمه پيكر چون پرنده صوت زنند و چون جانور بچرند و نون آن مكسور است و گاهى مفتوح گردد .\r\n« فرسول اللَّه افاض بالناس »\r\nظاهر آنست كه مراد از ناس در اين جا جز ناس در آيه است بنا بر اين تفسير و مقصود اينست كه ناس رسول خدا ( ص ) و خاندان اويند زيرا خدا در اين آيه به همه مردم خطاب كرده كه بكوچيد از آنجا كه مردم كوچند و همه در اين امر فرمان رسول را بردند و با او كوچيدند پس ناس در حقيقت همان رسول است .\r\nو محتملست گرچه بعيد است كه مقصود از ناس در اين جا و در آيه اهل بيت باشند و رسول ( ص ) امر بافاضه با اهل بيت خود كرده باشد و ابعد از آن تفسير برخى مفسران است كه مقصود از ناس ابراهيم و ديگر پيمبران است و استدلال امام باينكه رسول خدا مردم را كوچانيد اينست كه كوچ مردم به رهبرى آن‌ها بوده نه اينكه همزمان با كوچ آنها بوده و مقصود اينست كه ناس بانبياء و اوصياء اطلاق شده و ما هم از آنهائيم .\r\n\r\n","description":"","footnote":"","page_name":" 83 ","page_number":98},
  {"content":"\r\n\r\nقوله تعالى  بَلْ هُمْ أَضَلُّ سَبِيلًا  وجه گم راهتر بودن اينست كه چهارپايان معذورند براى اينكه قابليت و شعور ندارند و مردم گم‌راه عمدا خود را بمقام آن‌ها تنزل دادند و بهائم راه سود و زيان خود را الهام گرفتند و در آن منحرف نشوند و گم‌راهان بشر بسود و زيان خود بىاعتنا باشند .\r\n\r\n340 -\r\n( 1 ) از حنان بن سدير از پدرش گويد : از امام باقر ( ع ) پرسيدم از آن دو در پاسخ فرمود :\r\nاى ابا الفضل در باره آن‌ها از من چه پرسشى دارى ؟ به خدا هرگز كسى از ماها نمرده است جز اينكه بر آن‌ها خشمناك بوده و امروزه كسى از ما زنده نيست جز اينكه بر آن دو خشمنده است سالخورده ما خردسالان را بدان سفارش دهند راستى كه آنها به حق ما ستم كردند و غنيمت ما را دريغ داشتند و نخست كسى بودند كه به گردن ما سوار شدند و در محيط اسلام آشوبى بر ما منفجر ساختند كه هر گز باز نايستد تا قائم ما ظهور كند يا سخنگوى ما بسخن درآيد .\r\nسپس فرمود به خدا سوگند اگر قائم ما ظهور كند و [ يا 
  ] سخنگوى ما بسخن درآيد آنچه از كارهاى زشت آن‌ها نهان است فاش سازد و آنچه ظاهرسازى كرده‌اند نهان كند به خدا سوگند هيچ گرفتارى و واقعه‌اى بر سر ما خاندان نچرخد جز اينكه آنها از نخست پى ريزى كرده‌اند و بنياد آن نهاده‌اند لعنت خدا و فرشته‌ها و همهء مردم بر آن‌ها باد .\r\n\r\nدر ارتداد مردم پس از رسول خدا - ص )\r\n\r\n341 -\r\n( 2 ) حنان از پدرش از امام باقر ( ع ) فرمود همه مردم بعد از پيغمبر اهل رده بودند جز سه كس ، من گفتم آن سه كس كه بودند ؟ در پاسخ فرمود مقداد بن اسود و ابو ذر غفارى و سلمان فارسى رحمة اللَّه و بركاته عليهم سپس اندكى مردم ديگر هم پس از مدت كمى معرفت پيدا كردند ، فرمود : هم -\r\n\r\n","description":"","footnote":"","page_name":" 84 ","page_number":99},
  {"content":"\r\n\r\nاينانند كه گردونه حق بر آن‌ها گرديد و دست بيعت ندادند تا امير المؤمنين ( ع ) را آوردند و به زور از او بيعت گرفتند و اينست معنى گفته خدا تعالى ( 144 - آل عمران ) و نيست محمد ( ص ) مگر رسولى كه پيش از وى رسولانى درگذشته‌اند آيا اگر او هم مرد و يا كشته شد مرتجع شويد و به عقب برگرديد و هر كس بر سر دو پاشنه خود به عقب برگشت و پشت به حق داد هرگز هيچ زيانى به خدا نرساند و محققا به زودى خداوند بشاكران پاداش نيك دهد .\r\n\r\nشرح -\r\nاز مجلسى ره - قوله\r\n« اهل ردة »\r\nراء رده مكسور است بمعنى ارتداد - همه مخالفين ارتداد صحابه را روايت كرده‌اند در كتب اخبار خود و سپس حكم كرده‌اند كه همه صحابه عادلند و در مشكاة و ديگر كتب آن‌ها است كه از ابن عباس از پيغمبر ( ص ) روايت كرده كه فرمود جمعى از اصحابم در شمال راه دوزخيان گيرند و من گويم اينان اصحاب منند ، اينان اصحاب منند در پاسخم گفته شود اينان پيوسته بدنبال خود برگشتند و مرتجع شدند از آنگاه كه تو از آن‌ها جدا شدى .\r\nمن هم چنان گويم كه آن بنده خوب عيسى ( ع ) گفت : و بودم شاهد آنان تا در ميانشان ميزيستم تا آنجا كه فرمايد  الْعَزِيزُ الْحَكِيمُ  ( 120 - المائده ) پايان نقل از مجلسى ره .\r\nمن گويم يكى از حوادث مسلم تاريخ اسلام ارتداد است يعنى برگشتن از مسلمانى و اين ارتداد در زمان خود پيغمبر ( ص ) مكرر اتفاق افتاد كه فردى يا قبيله‌اى مسلمان ميشد و بر اثر پيشآمدى مرتد مىگرديدند و پس از وفات پيغمبر ( ص ) هم بواسطه غرض‌رانى برخى مردم سودپرست و اختلافى كه در مركز مدينه در باره خلافت پديد شد جمع بسيارى مرتد شدند و موج ارتداد چنان بالا گرفت كه نزديك بود جامعه نوبنياد اسلامى را يكباره غرق كند و حادثه رده و حروب رده سرلوحه تاريخ پس از وفات پيغمبر اسلام است - در اين جا بايد ارتداد را دو قسمت دانست .\r\n1 - ارتداد از اسلام و تشكيلات حكومت اسلامى يعنى شورش بر ضد حكومت اسلام .\r\n2 - ارتداد از ايمان و عقيده و خروج از نور ايمان بتاريكى كفر .\r\nرده معروف در تاريخ اسلام كه در حروب رده عنوان شده است معنى اول را دارد كه هم در زمان خود پيغمبر و هم پس از وفات آن حضرت بواسطه اختلاف در امر خلافت پديدار گرديد .\r\nو رده‌اى كه در اين حديث عنوان شده است بمعنى دوم است و مقصود اين است كه پس از وفات پيغمبر ( ص ) همه مسلمانان از راه ايمان كه پيروى و ولايت على بن ابى طالب ( ع ) باشد منحرف شدند و دنبال خليفه‌هاى انتخابى رفتند و سير معنوى اسلام كه پرورش روح و ايمان در مردم بود بسيار ناتوان و محدود گرديد و اكثر مردم بر اثر انقلاب سقيفه از متابعت على ( ع ) كه خليفه حق پيغمبر بود روگردانيدند مگر اين چند نفر و امام به آيه شريفه استدلال كرده است كه خداوند در قرآن مجيد اين موضوع را پيش‌گوئى كرده و فرموده ، يا اگر پيغمبر بميرد و يا كشته شود شماها به عقب برمىگرديد ؟ و بنا بر اين بايد استفهام را در آيه استفهام تقريرى و براى تعجب تفسير كرد .\r\n\r\n","description":"","footnote":"","page_name":" 85 ","page_number":100},
  {"content":"\r\n\r\n\r\nخطبه‌اى از پيغمبر اسلام - ص\r\n\r\n342 -\r\n( 1 ) حنان از پدرش از امام باقر ( ع ) فرمود : روز فتح مكه رسول خدا ( ص ) بمنبر بر آمد و فرمود :\r\nآيا مردم راستى خداوند نخوت و بلندپروازى و باليدن بپدران دوران جاهليت را از شما زدود هلا راستى كه شما همه از آدم ( ع ) هستيد و آدم از گل است هلا بهترين بنده‌هاى خدا بنده‌اى است كه از وى بپرهيزد عرب بودن به اين نيست كه از پدر عربى متولد شده باشى ولى مايه عرب بودن يك زبان گويا و شيوا است هر كه بكردار كوتاه آيد حسب و خاندانش او را به جائى نرساند ؛ هلا هر خونى يا كينه‌اى در دوران جاهليت بوده است ( كينه همان دشمنى است ) پس آن در زير اين ( دو ) پاى من دفن است تا بروز قيامت .\r\n\r\nشرح -\r\nاز مجلسى ره - قوله\r\n« و آدم من طين »\r\nيعنى هر كه بنيادش از گل و خاك است سزاوار است كه تواضع و زبونى كند .\r\nقوله\r\n« ليست باب والد »\r\nيعنى ماهيت عرب بودن كه مايه فخر است به همان زايش از عرب نيست بلكه پايه آن زبانى است گويا به شهادتين و بدين حق و عرب هر كسى است كه بكيش حق در آيد و اگر چه از عجمى زايد .\r\nقوله\r\n« تحت قدمى هذه »\r\nجزرى گويد براى هر امرى كه خواهند آن را ابطال نمايند گويند آن را زير پا گذاشتيم و از اين باب است حديث هلا براستى هر خونى و شعارى كه در جاهليت بوده است زير اين دو پاى من است قصدش اخفاء و نابود كردن آن است و بىاساس شمردن رسم جاهليت و نقض روشهاى آن انتهى .\r\nممكن است مقصود اين باشد كه هر خونى در دوران جاهليت شده پس از مسلمان شدن آنان ملغى است و اين حكم مخصوص صدر اسلام بوده است و يا آنكه عمومى است و يا مقصود الغاء روش خونخواهى ميان قبائل بوده است كه سالهاى دراز براى آن با هم جنگ مىكردند و براى انتقام يك خون جمعى را مىكشتند و بكشتن يكى و يا گرفتن ديه قناعت نمىكردند - پايان نقل از مجلسى ره .\r\nمن گويم نهضت اسلام از نظر اصلاح اجتماع بشرى دو هدف اساسى داشت :\r\n1 - تقوى و پرهيزكارى بر اساس خداشناسى .\r\n2 - برابرى همه بشر از نظر حقوق انسانى و الغاء تبعيض نژادى و پيغمبر اسلام در نخست فرصتى كه بر سراسر جزيرة العرب مسلط شد و روز اول تسلط بر مكه كه در حقيقت مركز و پايتخت عربستان به حساب بود اين دو هدف مقدس اجتماعى خود را با بيانى رسا و مستدل اعلام فرمود .\r\n\r\n","description":"","footnote":"","page_name":" 86 ","page_number":101},
  {"content":"\r\n\r\n\r\nبيان حال فرزندان يعقوب عليه السلام\r\n\r\n343 -\r\n( 1 ) حنان از پدرش گويد به امام باقر ( ع ) گفتم فرزندان يعقوب پيمبران نبودند ؟ فرمود :\r\nنه ولى اسباط بودند يعنى پيمبر زاده و از دنيا نرفتند مگر سعادتمند و با ايمان ، توبه كردند و آنچه را كردند در نظر آوردند و راستى كه شيخين از دنيا رفتند و توبه نكردند و بد كردارى خود را به ياد نياوردند در باره امير المؤمنين بر آن‌ها باد لعنت خدا و فرشته‌ها و همه مردم .\r\n\r\nشرح -\r\nاز مجلسى ره - در اين حديث رد است بر برخى مخالفان كه همه آن‌ها را پيغمبر دانسته‌اند و آنچه از اخبار ما موافق اين نظر است از راه تقيه است .\r\n\r\nدعاى مورچه\r\n\r\n344 -\r\n( 2 ) از ابى الخطاب از امام كاظم ( ع ) فرمود راستش مردم در دوران سليمان بن داود گرفتار قحطى سختى شدند و از آن بوى شكايت بردند و درخواستند كه براى آن‌ها از درگاه خدا باران طلبد بآن‌ها پاسخ داد كه چون نماز بامداد گزاردم براى طلب باران بيرون ميروم و چون نماز بامداد خواند بيرون شد و با او بيرون شدند و چون در ميان راه بودند سليمان ( ع ) مورچه‌اى را ديد كه دستها به آسمان برداشته و دو پايش را به زمين گذاشته و مىگويد :\r\nبار خدايا ما آفريده‌اى باشيم از آفريدگانت و بىنياز نباشيم از روزيت ما را به گناهان آدميزادگان نابود مكن ، فرمود سليمان بمردم گفت برگرديد و بوسيله ديگرى بشما باران داده شد فرمود در آن سال باران فراوان بدان‌ها باريد كه هرگز مانند آن را نديده بودند .\r\n\r\nشرح -\r\nاز مجلسى ره - اين حديث دلالت دارد كه حيوانات شعور دارند و پروردگار خود را بشناسند و بدرگاهش زارى كنند و حاجت خواهند و اين دور نيست و قرآن كريم هم بدان گويا است و لازم نيست مانند جن و انس مكلف باشند و دور هم نيست كه يك تكليفى داشته باشند و با ترك آن كيفر بينند در اين دنيا چنانچه وارد است پرنده شكار نشود جز براى آنكه تسبيح خود را وانهد . . .\r\n\r\n","description":"","footnote":"","page_name":" 87 ","page_number":102},
  {"content":"\r\n\r\n\r\nبنده‌هاى خوب و بد خداوند\r\n\r\n345 -\r\n( 1 ) از ابى عبيد مدائنى از امام باقر ( ع ) فرمود : راستى براى خدا تعالى ذكره بنده‌هائى است با ميمنت و خوش برخورد ، زندگى دارند و مردم در سايه آن‌ها زندگى كنند و آنان در ميان بندگانش بمانند باران بهره ده باشند و براى خدا عز و جل بنده‌هائى است دور از رحمت حق رو ترش و بىخبر ، نه خودشان خوش باشند و نه مردم در سايه آن‌ها خوشى دارند و آن‌ها در ميان بنده‌هاى خدا بمانند ملخ باشند كه بر چيزى نيفتند جز آنكه آن را بخورند و نابود كنند .\r\nاز مجلسى ره - حاصل اينست كه مردم در ميمنت و هموارى و بركت مختلف باشند و هم در سود بخشى بخلق و در اضداد اين امور ، برخى چون قطرهاى باران در فصل بهاران باشند كه خدا بدان‌ها وسعت دهد و آن‌ها بمردم وسعت بخشند و مردم در سايه حمايت و حفظ سودمنديشان زندگى كنند و برخى بر ضد آنند كه از رحمت خدا بدورند و كار خير از آن‌ها ناميسور .\r\n\r\nتوقيعى از امام رضا - ع\r\n\r\n346 -\r\n( 2 ) از حسن بن شاذان واسطى گويد به امام رضا ( ع ) نوشتم و از جفاكارى اهل واسط و يورش آنان بر من شكايت كردم و آن‌ها جمعى از عثمان خواهان بودند كه مرا آزار مىكردند .\r\nآن حضرت به خط خود نگارش كرد :\r\nراستى خدا تبارك و تعالى پيمان از دوستانش گرفته است كه شكيبا باشند در دولت باطل تو هم براى حكم پروردگارت شكيبا باش و اگر سيد خلق بيايد همه گويند ( 15 - يس ) اى واى بر ما كى ما را از آرامگاه خودمان برانگيخت ؟ - اين است آنچه خداى رحمان وعده داده و راست گفتند رسولان خدا .\r\n\r\n","description":"","footnote":"","page_name":" 88 ","page_number":103},
  {"content":"\r\n\r\n\r\nدر ارزش معرفت خداوند\r\n\r\n347 -\r\n( 1 ) از امام صادق ( ع ) فرمود : اگر مردم مىدانستند آنچه را در فضل معرفت خدا است عز و جل چشم نمىداشتند بدان چه خدا بدشمنان خود داده است از شكوفانى زندگانى دنيا و نعمت آن و دنيايشان در نظرشان فروتر باشد از آنچه زير گام خود بمالند و پاى مال كنند و هر آينه به شناختن خدا عز و جل متنعم باشند و از آن كامجو گردند بمانند كسى كه در گلستان‌هاى بهشت با دوستان خدا بسر برد .\r\nراستى معرفت خدا عز و جل از هر هراس آرامش باشد و در هر گونه تنهائى يار و همدم است و در هر تاريكى چراغ فروزان است و از هر ناتوانى نيروبخش است و براى هر دردى درمان است .\r\nسپس فرمود : محققا پيش از شماها مردمى بودند كه كشته ميشدند و سوخته مىشدند و با اره اره مىشدند و زمين پهناور براى زندگى آن‌ها تنگ مىشد و هيچ چيز آن‌ها را از عقيده‌اى كه داشتند بر نمىگردانيد ، دشمنان از آن‌ها خونى طلب نميكردند و آزارى نديده بودند كه در برابر آن چنين كارهائى با آن‌ها بكنند بلكه تنها از آن‌ها انتقام ميكشيدند كه به خداوند عزيز حميد ايمان آورند ، شما از پروردگارتان درجات آن‌ها را طلب كنيد و بخواهيد كه با آن‌ها همپايه گرديد و بر ناگواريهاى روزگار خود شكيبائى كنيد تا بكوشش آن‌ها برسيد .\r\n\r\nقدرت‌نمائى خداوند عز و جل\r\n\r\n348 -\r\n( 2 ) از امام صادق ( ع ) فرمود خدا عز و جل آفريده‌اى خردتر از پشه نيافريده است و جرجس\r\n\r\n","description":"","footnote":"","page_name":" 89 ","page_number":104},
  {"content":"\r\n\r\nخردتر از پشه است و آنچه ما آن را ولع ميناميم از جرجس هم خردتر است در فيل هيچ عضوى نيست مگر آنكه در همين پشه خرد وجود دارد و بعلاوه عضو زائدى هم دارد كه دو بال آن است .\r\n\r\nشرح -\r\nاز مجلسى قوله « و الجرجس » جوهرى گويد جرجس بمعنى قرقس است و آن پشه‌هاى ريز است ميگويم شايد مراد از اينكه خردتر از بعوض است يعنى از انواع ديگرش خردتر است تا درست آيد كه فرمايد خدا آفريده‌اى از پشه خردتر از نيافريده است و موافق كلام اهل لغت باشد بعلاوه ممكن است اصل حصر اضافى باشد چنانچه ظاهر است كه بايد آن را بپرنده‌ها مخصوص دانست زيرا حيوان خردتر از پشه هم هست ( مانند كك ريز و رشك مو ) مگر گفته شود پشه انواع بسيار ريز هم دارد .\r\nولع در كتب لغت ذكر نشده و ظاهر اينست كه آن هم از صنفى از پشه است و غرض بيان كمال قدرت خدا تعالى است زيرا قدرت در آفرينش چيزهاى خرد بيشتر و روشن‌تر است چنانچه ميان صنعتگران از خلق معروفست  فَتَبارَكَ اللَّهُ أَحْسَنُ الْخالِقِينَ  پايان نقل از مجلسى ره .\r\nمن گويم اين سنجش امام از نظر فهم عمومى آن زمان بوده است كه هنوز حيوانات ذره بينى كشف نشده و مردم از آن اطلاعى نداشته‌اند و گر نه امروز هزاران جانور كشف شده كه هزارها از آن‌ها بر سر بال پشه جا مىكنند .\r\n\r\nآيه در ولايت على - ع\r\n\r\n349 -\r\n( 1 ) از ابى ربيع شامى گويد از امام صادق ( ع ) پرسيدم از قول خدا عز و جل ( 24 - الانفال ) أيا آن كسانى كه گرويديد پذيراى دعوت باشيد از خدا و رسول خدا ( ص ) هر گاه شما را دعوت كند براى آنچه شما را زنده مىكند - فرمود در باره ولايت على ( ع ) نازل شده است .\r\n\r\nشرح -\r\nاز مجلسى ره - قوله\r\n« نزلت في ولاية على »\r\n( ع ) زيرا كه ولايت على مايه زندگى جان و دل و خرد است بوسيله علم و ايمان و معرفت .\r\nدنباله حديث .\r\n( 2 ) گويد و از او پرسيدم از قول خدا عز و جل ( 59 - الانعام ) و هيچ برگى نيفتد جز اينكه آن را بداند و نيست دانه‌اى در تاريكيهاى زمين و نه تر و خشكى جز در كتاب مبين - گويد ، فرمود ورقه\r\n\r\n","description":"","footnote":"","page_name":" 90 ","page_number":105},
  {"content":"\r\n\r\nسقط است ، حبه فرزند است ، ظلمات الارض ارحام است ، رطب مردمى است كه زنده‌اند يابس آنكه جانش را گرفته‌اند . و همه اينها در امامى بيان‌كننده‌اند .\r\n\r\nشرح -\r\nاز مجلسى « ره » - طبرسى گفته است زجاج گويد مقصود اينست كه آن را مىداند افتاده و پابرجا .\r\nو گفته شده مقصود اينست كه آنچه را از برگ درختان افتد داند و آنچه را هم بر درخت ماند و ميداند چند بار زير و رو شده است در هنگام افتادن .\r\nنيست دانه‌اى در ظلمات زمين - يعنى دانه در درون زمين نيفتد جز اينكه آن را بداند و ظلمت را كنايه از درون زمين آورده است زيرا درون زمين درك نشود بمانند آنچه در تاريكى است .\r\nابن عباس گفته يعنى آنچه در ته هفت طبقه زمين يا زير سنگ و يا چيزى است .\r\n وَ لا رَطْبٍ وَ لا يابِسٍ  همه چيز را در اين جمله كوتاه گرد آورده است زيرا همه اجسام از اين دو بيرون نيستند و اين چون گفته تو است كه گوئى هيچ گرد و پراكنده نباشد زيرا هر جسمى از اين دو بيرون نيست .\r\nو گفته شده است مقصود هر آنچه است كه ميرويد و هر آنچه نمىرويد از ابن عباس و هم از او نقل شده است كه مقصود از رطب آب دريا است و مقصود از يابس دشت و صحرا .\r\nو گفته شده كه رطب زنده است و يابس مرده است و از امام صادق ( ع ) روايت شده است كه مقصود از ورق سقط است : بچه‌اى كه از شكم مادر بيفتد و مقصود از دانه نوزاد است است و ظلمات الارض أرحام مادران است و رطب آنچه است كه زنده است و خشك آنچه جانش را بگيرند .\r\n إِلَّا فِي كِتابٍ مُبِينٍ  معنايش اينست كه در كتاب مبين نوشته است يعنى در لوح محفوظ .\r\nقوله\r\n« ما يقبض »\r\nدر بسيارى از نسخه‌ها چنين است و بنا بر اين احتمال دارد كه بيان حال همان سقط باشد يعنى زنده از مردم را مىداند و مرده از مردم را .\r\nو در روايت عياشى و طبرسى و على بن ابراهيم در تفسيرهاى آنان يغيض بغين نقطه‌دار و ياء دو نقطه است بمعنى نقص و كاستى چنانچه خداى تعالى فرمايد و ما تغيض الارحام .\r\nو فيروزآبادى گفته غيض بچه‌اى است كه بيفتد و خلقت او تمام نيست و محتمل است كه مقصود از سقط آن باشد كه پيش از حلول روح يا پيش از تكميل اعضاء تن بيفتد و مقصود از حبه آن است كه خدا دانسته ميماند و جان به خود مىگيرد و اين هم دو قسم مىشود .\r\n1 - بهنگام زايد و در بيرون رحم بپايد و اين معنى رطب است .\r\n2 - پيش از كمال خلقت به زير افتد و در خود رحم يا بيرون رحم بميرد و اين يابس است . .\r\nقوله  فِي إِمامٍ مُبِينٍ  محتمل است كه در مصحف ائمه ( ع ) چنين باشد و ظاهر اينست كه آن را تفسير براى كتاب مبين آورده و مقصود از آن امير المؤمنين و اولاد معصوم ( ع ) او باشند چنانچه عامه و خاصه در تفسير قول خدا تعالى ( 12 - يس )  وَ كُلَّ شَيْءٍ أَحْصَيْناهُ فِي إِمامٍ مُبِينٍ  گفته‌اند\r\n\r\n","description":"","footnote":"","page_name":" 91 ","page_number":106},
  {"content":"\r\n\r\nكه پيغمبر ( ص ) بعد از نزول آن به امير المؤمنين ( ع ) اشاره كرد و فرمود اين است همان امام مبين . .\r\nدنباله حديث - 339 ( 1 ) گويد از او پرسيدم تفسير اين آيه را ( 42 - الروم ) بگو در زمين گردش كنيد و به چشم خود بنگريد كه انجام كار آن كسانى كه پيش از شما بوده‌اند چگونه بوده است ؟ فرمود مقصودش از اين ، اينست كه بنگريد در قرآن و بدانيد كه عاقبت آن كسانى كه پيش از شماها بوده‌اند چگونه بوده است و چه گزارشى از حال آن‌ها بشما داده است .\r\n\r\nشرح -\r\nاز مجلسى ره - مضمون اين آيه در چند جاى قرآن و در دو جاى سوره روم هست ولى كاملا با لفظ حديث مطابق نيست و اين اختلاف يا براى اينست كه در مصحف ائمه ( ع ) چنين بوده و يا براى اينست كه نسخه‌نويسان اشتباه كرده‌اند .\r\nو مشهور مفسران گفته‌اند مقصود گردش در زمين است براى تدبر و انديشه در سرانجام امتهاى سلف و نابودى آنها و ويرانى مساكن آنها تا آنكه گويد بنا بر تفسير اين حديث مقصود سير معنوى و مطالعه در قرآن مجيد است ، .\r\nدنباله حديث - ( 2 ) گويد گفتم قول خدا عز و جل ( 137 - الصافات ) راستى كه شما بامدادان بر آنها گذر ميكنيد 138 و در شب آيا انديشه نداريد ؟ - فرمود مقصود اينست كه در قرآن بذكر حال آنها گذر ميكنيد و آنچه را در قرآن در باره بيان حال آنها خداوند عز و جل داستانسرائى كرده است و گزارش داده قرائت ميكنيد .\r\n\r\nشرح -\r\nمجلسى ره قوله تعالى   وَ إِنَّكُمْ لَتَمُرُّونَ عَلَيْهِمْ مُصْبِحِينَ وَ بِاللَّيْلِ   مشهور ميان مفسران است كه اين خطاب بمشركان عربست يعنى در رفت و آمد خود بشام روز و شب بمنازل قوم لوط گذر مى كنيد و ده‌هاى ويران و بىصاحب آنها را به چشم خود ميبينيد آيا خردمندى نداريد تا از آن عبرت گيريد ؟\r\n\r\n350 -\r\n( 3 ) امام صادق ( ع ) فرمود : ديرين را بچسب و از تازه‌هاى بيعهد و وفا كه امانت و قول و پيمان‌شناسى ندارند بر حذر باش و از هر كس كه بيشتر به دو اعتماد دارى حذر كن زيرا مردم دشمن نعمتهايند\r\n\r\n","description":"","footnote":"","page_name":" 92 ","page_number":107},
  {"content":"\r\n\r\n\r\nشرح -\r\nمجلسى - در لغت تالد مال اصلى و خانه زاد را گويند و طارف مال تازه بدست آمده را و من گويم : ظاهر اينست كه مقصود رفاقت با دوست ديرينى است كه او را آزموده‌اى و ميان تو و او عهد و پيمان درستى است و بايد پرهيز كنى از رفاقت با دوستان تازه كه پيمان گسلند و امانت‌دار نيستند و ميان تو و آنها عهد و پيمانى استوار نيست . . .\r\nقوله\r\n« فان الناس اعداء النعم »\r\nيعنى از راه حسد ميخواهند نعمت از صاحب نعمت زائل گردد و از راه نادانى در صدد آن برآيند و بنا بر اين بايد حتى از اوثق مردم هم برحذر بود كه شايد در مقام فريب دادن انسان باشد . . .\r\n\r\nدر بيان وضع دفن زيد بن على و مدح او\r\n\r\n351 -\r\n( 1 ) از سليمان بن خالد گويد امام صادق ( ع ) از من پرسيد و گفت شما را چه واداشت كه زيد را در آنجا گذاشتيد ؟ گويد : گفتم : سه خصلت 1 - كمى ياران همكار همانا هشت تن بوديم 2 - بيم از اينكه بامداد برآيد و ما را رسوا كند 3 - آنجا آرامگاه مقدر او بوده است ، فرمود : از آنجا كه او را گذاشتيد تا فرات چه اندازه مسافت داشت ؟ گفتم به اندازه پرتاب يك سنگ ، فرمود سبحان اللَّه . ؟ چرا او را با آهن سنگين نكرديد و در فرات نينداختيد كه بهتر بود ؟ من گفتم : قربانت نه به خدا نتوانستيم كه اين كار را بكنيم .\r\nفرمود روزى كه شما بهمراه زيد شورش كرديد چه بوديد ؟ گفتم مؤمن بوديم فرمود : دشمن شما چه بود ؟ گفتم كافر بودند فرمود : راستى من در كتاب خدا عز و جل يافتم كه فرموده است ( 4 - محمد ) آيا كسانى كه گرويديد هر گاه برخورديد به آنها كه كافرند بايد چالاك گردن آنها را بزنيد تا هر گاه آنها را از پاى درآورديد بند آنها را محكم بكشيد تا اينكه پس از پيروزى شما يا منت كشند و رها شوند و يا فديه دهند و آزاد شوند تا اينكه جنگ بار ننگين خود را فرو نهد ( و صلح عمومى و استوار پديد گردد ) شماها خود به زودى آغاز كرديد برها كردن كسانى كه اسير كرديد سبحان اللَّه ؟ شما يك ساعت نتوانستيد به عدالت كار كنيد .\r\n\r\n","description":"","footnote":"","page_name":" 93 ","page_number":108},
  {"content":"\r\n\r\n\r\nشرح -\r\nمجلسى ره - قوله\r\n« سألنى ابو عبد اللَّه »\r\nهمانا از او اين پرسش را كرد براى آنكه بهمراهى زيد شورش كرده بود و از اصحاب امام باقر ( ع ) جز او كسى بهمراه زيد نشوريده بود و بايد در اينجا برخى اخبار زيد را ياد كنيم تا معنى اين خبر روشن گردد سدى از اساتيد خود روايت كرده است كه زيد بن على و محمد بن عمر بن ابى طالب و داود بن على بن عبد اللَّه بن عباس نزد خالد بن عبد اللَّه قسرى رفتند كه والى بر عراق بود و آنها را گرامى داشت و جايزه داد و بمدينه برگشتند و چون يوسف بن عمر والى عراق شد و خالد بر كنار گرديد اين موضوع را بهشام بن عبد الملك گزارش داد و افزود كه جايزه‌هاى خوب به آنها داده و زمينى را از زيد بن على بده هزار اشرفى خريده و آن را بوى بازگردانيده هشام به حاكم مدينه نوشت تا آنها را نزد او گسيل دارد و او همچنين كرد و چون بهشام وارد شدند از اين داستان از آنها بازپرسيد و پاسخ دادند جائزه بما داده است ولى زمين در ميان نبوده هشام آنها را سوگند داد و آنها هم سوگند ياد كردند و او هم باور داشت و آنها را با پذيرائى گرمى بمدينه برگردانيد .\r\nوهب بن منبه گفت ميان زيد بن على و عبد اللَّه بن حسن بن حسن تلخى پديد شد و بهم دشنام دادند و مادران كنيز يك ديگر را برشمردند و زيد بشكايت نزد هشام رفت و هشام به او گفت به من خبر رسيده است كه تو به ياد خلافت هستى و شايسته آن نيستى .\r\nزيد - چرا شايسته آن نيستم ؟\r\nهشام - براى آنكه تو كنيززاده‌اى .\r\nزيد - اسماعيل ( ع ) ( فرزند ابراهيم خليل كه مقام وراثت و نبوت يافت ) هم كنيز زاده بود ( فرزند هاجر كنيز ساره است ) هشام او را هشتاد تازيانه زد .\r\nابن سعد از واقدى نقل كرده كه زيد بن على نزد هشام رفت و وام بسيار و حوائجى به او عرضه داشت و او هيچ كدام را برنياورد و سخن درشت و ناهموار هم به او گفت وى از نزد هشام بيرون آمد و گفت هر كه دلبند زندگى باشد خوار گردد سپس بكوفه شتافت و يوسف بن عمر در آنجا والى هشام بود .\r\nواقدى گويد وام وى 500 هزار درهم بود و چون كشته شد هشام گفت كاش وام او را پرداخته بوديم كه آسان‌تر از كشتن او بود .\r\nواقدى گويد بهشام بن عبد الملك گزارش رسيد كه زيد در كوفه اقامت كرده و او به يوسف بن عمر نوشت كه بايد زيد را بمدينه روانه كنى زيرا من ميترسم اهل كوفه او را بشورش وادارند او مرديست شيرين‌سخن و زبان‌آور با اينكه خويشاوند رسول خدا است يوسف بن عمر بزيد فرمان داد تا از كوفه بيرون رود و او عذر مىآورد و شيعه نزد او رفت و آمد داشتند زيد 5 ماه در كوفه زيست و يوسف بن عمر در حيره اقامت داشت و نزد او فرستاد كه ناچار بايد از كوفه بكوچى زيد آهنگ مدينه كرد و شيعه دنبالش را گرفتند مىگفتند كجا ميروى ؟ از ماها صد هزار بهمراه تو است كه برايت شمشير ميزنند و پيوسته به او اصرار كردند تا بكوفه برگشت و جمعى با او بيعت كردند مانند سلمة بن كهيل و منصور بن حزيمه و ديگران .\r\nداود بن على به او گفت اى عموزاده اينها تو را فريب ندهند تو از حال گذشتكان خاندانت عبرت بگير و بينديش كه چگونه آن‌ها را واگذاردند و پيوسته به او گفت تا او از كوفه بقادسيه رفت و جمعى دنبالش رفتند و مىگفتند برگرد تو همان مهدى هستى و داود مىگفت برنگرد اينانند كه برادر و اعمام تو را كشتند و چنين و چنان كردند و 15 هزار كس از آن‌ها با او بيعت كردند بدين\r\n\r\n","description":"","footnote":"","page_name":" 94 ","page_number":109},
  {"content":"\r\n\r\nشروط : يارى قرآن و سنت رسول و جهاد با ظالمان و يارى مظلومان و عطا بخشى بمحرومان و نصرت خاندان پيغمبر ( ص ) بر دشمنانشان و به اين وضع 17 ماه مخفى زيست و مردم از شهرها و دهات بگرد او رفت و آمد داشتند سپس بمردم اجازه شورش داد و جمعى از آن‌ها كه با وى بيعت كرده بودند عقب كشيدند و گفتند امام جعفر بن محمد بن على ( ع ) است و او با همراهان خود قرار گذاشت شب اول ماه صفر سال 122 خروج كند و پس از قيام و اعلام خروج تنها 220 مرد با او همراه بودند و چون آنها را نگريست گفت سبحان اللَّه مردم كجايند ؟ گفتند در ميان مسجد محاصره شدند و يوسف بن عمر بآهنگهاى قشون شام در برابر او آمد و نبرد كردند و زيد همه آنها را بگريز واداشت و تيرى به پيشانى او نشست و از اسب در افتاد و او را به خانه بردند و تير را برآوردند و او مرد و جنازه او را بر سر نهرى آوردند و آب را بستند و در ته نهر براى او گورى كندند و او را به خاك سپردند و آب را بر روى او روان كردند و مردم پراكنده شدند و پسرش يحيى مخفى شد . و چون از تعقيب شورشيان دست برداشتند با چند تن از زيديه بخراسان رفتند و يكى از آن‌ها كه حاضر دفن زيد بود نزد يوسف بن عمر رفت و محل دفن او را بوى گزارش داد و او هم گور او را شكافت و سرش را بريد و نزد هشام فرستاد تا بر دروازه دمشق آويخت و سپس آن را بمدينه فرستاد تا آن را در آنجا آويختند و يوسف بن عمر پيكر بىسر زيد را در كوفه بدار آويخت تا هشام مرد و وليد بجاى او نشست و دستور داد تا آن را سوزانيدند و گفته‌اند هشام آن را سوخت و چون بنى عباس بر بنى اميه پيروز شدند عبد الصمد بن على و گفته شده كه عبد اللَّه بن على هشام بن عبد الملك را از گور برآورد و هنوز سالم بود و هشتاد تازيانه به او زد و او را سوخت چنانچه با زيد شده بود . .\r\nقوله\r\n« فقلة من تخلف معنا »\r\n- يعنى از پيروان زيد زيرا برخى كشته شدند و برخى گريختند .\r\nقوله  يا أَيُّهَا الَّذِينَ آمَنُوا  گويم اين آيه در سوره محمد ( ص ) است و جمله  يا أَيُّهَا الَّذِينَ آمَنُوا  ندارد بلكه آغاز آيه همان  فَإِذا لَقِيتُمُ الَّذِينَ كَفَرُوا  است و شايد نسخه‌نويسان بر آن افزوده‌اند و احتمال دورى باشد كه در مصحف ائمه به اين تعبير باشد پايان نقل از مجلسى ره .\r\nمن گويم اين حديث دلالت دارد كه زيد بن على از جمله مصلحان مذهب و انسانيت بوده است و براى مصلحان كه بمقامى از عشق و حق و حقيقت رسيده‌اند كه آماده جان‌بازى در راه حق شده و داوطلب جان فشانيند تقيه وجود ندارد و اينها مأمور بجهاد استماته‌اند كه يك تكليف عقلى است و اسلام هم آن را تجويز كرده است و همين قيام زيد خود دليل آن است و از برنامه بيعت او به خوبى معلوم است كه به هيچ وجه ادعاى امامت نداشته و جان‌فشانى او براى دفاع از ظلم و حمايت حق بوده و معلوم مىشود از اصحاب امام صادق تنها همان سليمان بن خالد در آستانه مقام مصلحان بوده است كه در قيام زيد شركت كرده و امام هم ضمنا او را تحسين كرده است و به هيچ وجه در يارى زيد از خدمتى دريغ نكرده است زيرا داوطلب جان‌بازى در راه حق بوده است و بلكه معلوم مىشود بطور خصوصى براى اين كار از امام هم كسب اجازه كرده بوده و امام با روى باز از او گزارش دفن زيد را خواسته است .\r\nبا تأمل در اين حديث معلوم مىشود آنچه مورّخان براى قيام زيد بن على گفته‌اند كه بر اثر پول ندادن هشام يا علتهاى عادى ديگر بوده صحت ندارد اينها را علت‌تراشى كرده‌اند و خواسته‌اند قيام زيد بن على ( ع ) را كوچك جلوه دهند و معلول يك امور مادى كوچك بدانند .\r\nو از اين روايت استفاده مىشود كه محاربين با زيد بن على كه براى حق قيام كرده بودند\r\n\r\n","description":"","footnote":"","page_name":" 95 ","page_number":110},
  {"content":"\r\n\r\nمانند محاربين با امام ( ع ) كافرند و اسيرانى كه از آن‌ها گرفته مىشود محكوم به اعدام فورى بودند و امام سرزنش و توبيخ بسزائى كرده است كه از آن‌ها گذشت شده و آزاد شدند و اين بر دو وجه توجيه مىشود :\r\n1 - ممكن است در همان حمله نخست كه قشون زيد پيشروى كرده و قشون يوسف بن عمر را شكست داده و گريزان كرده‌اند اسيرانى بدست ياران زيد افتاده و آن‌ها اظهار ندامت كرده‌اند و پيشنهاد دادند كه ما به زور با حكومت جور همراهى كرديم ما را آزاد كنيد تا بكمك شماها با دشمنان جنگ كنيم و ياران زيد شتاب بخرج داده و يا گول خورده و آن‌ها را آزاد كردند و اين تيرى كه به پيشانى زيد رسيده و او را شهيد كرده از طرف آن‌ها بوده است .\r\n2 - اسيرانى در دست داشته‌اند كه زيد شهيد شده و پس از سقوط جبهه آن‌ها را آزاد كرده و گريخته‌اند و امام از آن‌ها ملامت مىكند كه چرا آن‌ها را نكشتيد و فرار كنيد زيرا اينها پس از آزادى خطرناك‌ترين ياوران دشمن ميشوند و موجب گرفتارى افراد مىگردند چون با آن‌ها محشور شده‌اند و آن‌ها را شناخته‌اند .\r\n\r\nدر باره پيغمبر اسلام - ص\r\n\r\n352 -\r\n( 1 ) از ابى بصير از امام صادق ( ع ) فرمود : راستى خدا عز و جل پيغمبر خود را معاف داشت از اينكه از امت خود بكشد آنچه را پيغمبران از امت خود كشيدند و اين بلا را براى ماها مقرر ساخت .\r\n\r\nجنگ با على - ع بدتر بود از جنگ با پيغمبر ( ص )\r\n\r\n353 -\r\n( 2 ) از ضريس گويد نزد امام باقر ( ع ) مباحثه در گرفت برخى مردم گفتند جنگنده‌هاى با على ( ع ) بدترند از جنگنده‌هاى با رسول خدا ( ص ) و برخى گفتند آنان كه با رسول خدا ( ص ) جنگيدند بدترند از آن‌ها كه با رسول خدا ( ص ) جنگيدند گويد امام باقر مباحثه آن‌ها را شنيد و فرمود : چه مىگوئيد ؟\r\nدر پاسخ گفتند « اصلحك اللَّه » ما در باره آن‌ها كه با رسول خدا جنگيدند و آن‌ها كه با على ( ع ) جنگيدند بحث كرديم برخى گفتند آن‌ها كه با على ( ع ) جنگيدند بدترند از آن‌ها كه با رسول خدا جنگيدند و برخى گفتند آنها كه با رسول خدا ( ص ) جنگيدند بدترند از آن‌ها كه با على ( ع ) جنگيدند .\r\n\r\n","description":"","footnote":"","page_name":" 96 ","page_number":111},
  {"content":"\r\n\r\nامام باقر ( ع ) فرمود : نه بلكه آن‌ها كه با على ( ع ) جنگيدند بدترند از آنها كه با رسول خدا ( ص ) جنگيدند من گفتم قربانت آيا جنگ با على بدتر بود از جنگ با رسول خدا ( ص ) ؟ فرمود :\r\nآرى و من به تو گزارش مىدهم زيرا آن‌ها كه با رسول خدا ( ص ) جنگيدند اعتراف به اسلام نداشتند و كفر آن‌ها كفر نادانى بود و آن‌ها كه با على ( ع ) جنگيدند اعتراف بمسلمانى كردند و سپس انكار نمودند و كفر آن‌ها كفر جحود و انكار و از روى عناد و دانسته است .\r\n\r\nشرح -\r\nاز مجلسى ره - «\r\nاقروا بالاسلام\r\n» يعنى اعتراف به پيغمبر داشتند و انكار كردند آنچه را در باره على ( ع ) گفت و وصيت كرد و با آن حضرت مخالفت كردند و دانسته با حق عناد ورزيدند و اين بدتر است از كسى كه مخالفت و جنگ او از روى ندانستن و جهالت و گمراهى بوده است .\r\n\r\nتفسير آيه‌اى راجع به ايوب - ع\r\n\r\n354 -\r\n( 1 ) از ابى بصير در تفسير قول خدا عز و جل ( 84 - الأنبياء ) و داديم بوى خاندانش را و مانندشان بهمراهشان بود - گفتم چگونه مانند فرزندانش هم به او داده شده ؟ فرمود از اولاد او كه پيشتر عمر خود را كرده بودند و مرده بودند به اندازه شماره فرزندان او كه ببلا از ميان رفته بودند زنده كرد براى او :\r\n\r\nشرح -\r\nاز مجلسى ره - قوله تعالى  وَ آتَيْناهُ أَهْلَهُ  بيضاوى گفته ايوب رومى بود و از اولاد عيص بن اسحق است خدا او را بنبوت برگزيد و اهل و مال فراوانى به او بخشيد و او را به هلاكت اولادش گرفتار كرد كه خانه بر سر آن‌ها ويران شد و برفتن مالش و بيمارى تنش كه مدت آن 18 تا 7 سال و 7 ماه و 7 روز گفته شده و گفته‌اند همسرش ماحيز دختر ميشان بن يوسف يا رحمة دختر افراهيم بن يوسف روزى به او گفت كاش دعا ميكردى بدرگاه خدا تعالى براى رفع بلاء فرمود : چند سال در آسايش و نعمت گذشت ؟\r\nدر پاسخ گفت 80 سال او هم گفت من شرم دارم كه بدرگاه خدا دعا كنم و هنوز به اندازه مدت آسايش و نعمت بلا نكشيدم « ما از او اجابت كرديم و سختى او را بر طرف كرديم » به درمان بيمارى تن او « و به او داديم اهل او را و همانندشان بهمراهشان » باينكه دو برابر فرزندانى كه داشت براى او زاده شدند يا فرزندانش را زنده كرد و بمانند آن‌ها هم براى او متولد شدند .\r\nو شيخ طبرسى ره گفته كه ابن عباس و ابن مسعود گفته‌اند خداوند سبحانه همان خاندانى كه از او هلاك شده خودشان را به او برگردانيد و مانند آن‌ها را هم بهمراه آن‌ها بوى عطا كرد و همچنان\r\n\r\n","description":"","footnote":"","page_name":" 97 ","page_number":112},
  {"content":"\r\n\r\nخدا به او برگردانيد خود اموال و چهارپان او را و مانند آن‌ها را هم بهمراه آن‌ها به او داد و اين قول را حسن و قتاده هم معتقدند و از امام صادق ( ع ) هم روايت شده است و گفته‌اند كه ايوب مخير شد و اختيار كرد كه خاندان گذشته او را در آخرت زنده كنند و مانند آن‌ها را هم در دنيا به او بدهند و آنچه را اختيار كرد به او داده شد - از عكرمه و مجاهد .\r\nوهب گفته 7 دختر داشت و 3 پسر و ابن يسار گفته 7 پسر و 7 دختر . .\r\n\r\n355 -\r\n( 1 ) از ابى بصير از امام صادق ( ع ) در تفسير قول خدا عز و جل ( 28 - يونس ) گويا فرو پوشيده است چهره‌هاى آنان را تيكه‌هائى از شب تار - فرمود : نبينى كه چون شب آيد اتاق تاريكى فزايد و از اين رو آنان هم پيوسته سياهى بيشترى بر خود گيرند .\r\n\r\nشرح -\r\nاز مجلسى ره - غرض امام بيان فائده اينست كه شب را بسياهى وصف كرده است به اين وجه گرچه شب را تاريكى لازمست ولى باز هم در شب برخى جاها از جاهاى ديگر تاريكتر است مانند درون اطاق از برونش مثلا و خدا تعالى چهره آن‌ها را تشبيه كرده بدان جا كه شب پرده‌هاى چندى از تاريكى فراهم آورده است .\r\n\r\nوضع مردم پس از وفات رسول خدا - ص\r\n\r\n356 -\r\n( 2 ) از حارث بن مغيره گويد : شنيدم عبد الملك بن اعين از امام صادق ( ع ) پرسش ميكرد و پيوسته سؤال و جواب را دنبال كرد تا گفت در اين صورت همه مردم هلاك شدند ؟ امام فرمود :\r\nآرى به خدا اى پسر اعين همه مردم هلاك شدند گفتم هر كه در مشرق بود و هر كه در مغرب ؟\r\nفرمود : راستى كه همه بلاد بروش گمراه‌كننده‌اى فتح شدند و زير پرچم اسلام آمدند آرى به خدا همه هلاك شدند جز سه تن ( يعنى سلمان و ابا ذر و مقداد - از مجلسى ره ) .\r\n\r\nدر كمال حقيقت ايمان\r\n\r\n357 -\r\n( 3 ) از ابان بن تغلب و عده‌اى گويند ماها همه نزد امام صادق ( ع ) نشسته بوديم ، فرمود :\r\nهيچ بنده‌اى شايسته حقيقت ايمان نيست تا اينكه مرگ در بر او از زندگى دوستتر باشد و بيمارى در\r\n\r\n","description":"","footnote":"","page_name":" 98 ","page_number":113},
  {"content":"\r\n\r\nبر او از تندرستى دوستتر باشد و فقر و ندارى در بر او از توانگرى دوستتر باشد شماها چنين هستيد ؟\r\nهمه گفتند نه به خدا خدا ما را قربانت كند و سخت شرمنده شده و سر به زير شدند و دلشان پر از نوميدى شد و چون امام ديد چه بر دل آنها وارد شد فرمود :\r\nآيا هر كدام شماها را خوش آيد كه هر چه خواهد در اين جهان بپايد و سپس بر جز مذهب حق و عقيده به امامت كه دارد بميرد يا دوست دارد كه بر عقيده خود بميرد و گرچه عمرش كوتاه باشد ؟\r\nگفتند بلكه هر كدام ما دوست دارد بر عقيده خود بميرد هم اكنون ، فرمود بنا بر اين من مىدانم كه مردن نزد شما دوستتر است از زيستن .\r\nسپس فرمود : آيا هر كدام شماها شاد است و خوشى دارد كه پيوسته تندرست بماند و از همه اين بيماريها و دردها چيزى به او نرسد تا آنكه به غير مذهب حق بميرد ؟ همه گفتند : نه ، يا بن رسول اللَّه فرمود : پس مىدانيم كه بيمارى نزد شماها از تندرستى بهتر است و دوستر است .\r\nسپس فرمود : آيا هر كدام شما خوش دارد كه آنچه خورشيد بر آن ميتابد از آن او باشد و بر مذهب حق نباشد ؟ همه گفتند نه ، يا بن رسول اللَّه فرمود : پس مىدانم ندارى نزد شما دوست‌تر است از توان‌گرى\r\n\r\n358 -\r\n( 1 ) از امام صادق ( ع ) كه پدرش فرمود : اى پسر جان راستى اگر تو با من در عمل مخالفت كنى فردا ( در آخرت ) با من هم منزل نيستى سپس فرمود خدا عز و جل نخواسته است كه مردمى كه سرپرست مردم ديگر باشند و آن‌ها كه زير سرپرستى قرار دارند با پيشوايان خود در عمل و كردار مخالف باشند و روز قيامت هم با آنها هم منزل گردند ، نه هرگز سوگند بپروردگار كعبه .\r\n\r\nشرح -\r\nاز مجلسى ره - « قوله\r\nينزلون معهم\r\n» شايد مراد اينست كه هم درجه ائمه نميشوند يا مقصود مخالفت در جميع اعمال است يا اكثر اعمال يا مخالفت از راه عناد و انكار كه در اين صورت شفاعت شامل حال آنها نمىشود .\r\n\r\n","description":"","footnote":"","page_name":" 99 ","page_number":114},
  {"content":"\r\n\r\n\r\nكيش و ملت ابراهيم همان روش اسلام شيعه است\r\n\r\n359 -\r\n( 1 ) از ابى حمزه گويد شنيدم امام باقر ( ع ) فرمود هيچ كدام از اين امت نيستند كه بدين ابراهيم متدين باشند جز ما و شيعه‌هاى ما ، كسى از اين امت رهبرى نشده جز برهبرى ما و كسى از اين امت گمراه نيست جز بوسيله مخالفت با ما .\r\n\r\nخشم عذر خلاف است\r\n\r\n360 -\r\n( 2 ) از على بن عطيه از امام صادق ( ع ) گويد من نزد آن حضرت بودم و مردى از او پرسيد كه شخصى از حدت خشم كارى مىكند خداوند بدان كار او را مؤاخذه مينمايد ؟ در پاسخ فرمود خدا كريمتر از اينست كه بنده خود را در بند كند و در بن بست نهد .\r\nدر نسخه ديگر امام كاظم ( در پاسخ اين سؤال ) فرموده : بنده خود را پريشان حال و بيچاره كند .\r\n\r\nشرح -\r\nاز مجلسى ره - قوله\r\n« من ان يستغلق عبده »\r\nيعنى او را تكليف كند و به زور وادارد بر چيزى كه اختيارى در آن ندارد .\r\n\r\nزنده و مرده پيغمبر - ص براى امت خير است\r\n\r\n361 -\r\n( 3 ) از امام صادق ( ع ) كه رسول خدا ( ص ) فرمود : راستى در زندگى من براى شما خير است و در مردن منهم خير است فرمود : عرض شد يا رسول اللَّه اما زندگى تو را مىدانيم ولى در وفات شما چه چيزى براى ما هست ؟ در پاسخ فرمود اما خير زندگانى من اينست كه خدا عز و جل فرمايد ( 33 - الانفال ) و خدا را شيوه نباشد كه آنها را عذاب كند با اينكه تو در ميان آنهائى و اما در مردنم خير شما اينست كه اعمال شماها بر من عرضه مىشود و براى شما آمرزش ميخواهم .\r\n\r\n","description":"","footnote":"","page_name":" 100 ","page_number":115},
  {"content":"\r\n\r\n\r\n362 -\r\n( 1 ) از هشام بن سالم گويد امام صادق ( ع ) فرمود راستى بعضى از كسانى كه خود را به شيعه چسبانند تا آنجا دروغ گويد كه شيطان بدروغ او نيازمند باشد ( يعنى اعوان شيطان گردند و از او هم گمراه‌كننده‌تر باشند )\r\n\r\nدر وصف امام زين العابدين - ع\r\n\r\n363 -\r\n( 2 ) از ابى حمزه گويد اول بار كه على بن الحسين ( ع ) را شناختم اين بود كه مردى را ديدم از باب الفيل وارد مسجد كوفه شد و چهار ركعت نماز خواند من دنبالش رفتم تا به محل بئر الزكاة رسيد كه در نزد در خانه صالح بن على بود ، و بناگاه ديدم دو ناقه در آنجا زانوبند زده شده و يك غلام سياه با آنها بود به او گفتم اين آقا كيست ؟ در پاسخ گفت اين على بن الحسين ( ع ) است من نزد او رفتم و بر او سلام كردم و به او گفتم براى چه به اين بلاد آمدى كه پدر و جدت در آن كشته شدند ؟ در پاسخ فرمود به زيارت پدرم آمدم و در اين مسجد هم نماز خواندم سپس فرمود منهم اكنون رو بسوى مدينه دارم ( و تو نگران مباش ) صلى اللَّه عليه .\r\n\r\nشرح -\r\nاز مجلسى ره - قوله\r\n« من باب الفيل »\r\nاين در سابقا مشهور بباب الثعبان بوده ( در اژدها ) چون در دوران حكومت امير المؤمنين ( ع ) اژدهائى از اين در آمده بود و با على ( ع ) سخن گفته بود و حكايت آن ميان خاص و عام مشهور است و در كتابهاى هر دو فريق مسطور است سپس بنى اميه براى نهان كردن اين معجزه فيل بر اين در مسجد بستند و آن را مشهور بباب الفيل كردند .\r\nقوله\r\n« هو ذا وجهى »\r\nيعنى اكنون رو بسوى مدينه دارم و در اين شهر توقف نكنم تو بر من بيمناك مباش .\r\n\r\n","description":"","footnote":"","page_name":" 101 ","page_number":116},
  {"content":"\r\n\r\n\r\nتفسير آيه‌اى در باره امام حسين - ع\r\n\r\n364 -\r\n( 1 ) از يكى اصحاب از امام صادق ( ع ) گويد از وى پرسيدم از تفسير قول خدا عز و جل ( 33 - الاسراء ) و هر كس بستم و ناحق كشته شود محققا براى ولى و خون خواهش تسلطى مقرر ساختيم ( براى قصاص ) نبايد در قتل اسراف ورزد - فرمود : در باره حسين ( ع ) نازل شده است اگر مردم روى زمين را بخاطر او بكشد اسراف نكرده و از حد بدر نرفته .\r\n\r\nشرح -\r\nاز مجلسى ره - قوله\r\n« ما كان سرفا »\r\nگفته شده ضمير « فلا يسرف » در آيه بقاتل برگردد يعنى نبايد كسى را بناحق بكشد تا خود كشته شود كه كار خردمند نيست و گفته شده است كه بولى بر گردد يعنى جز قاتل را نكشد و او را مثله نكند و شايد مقصودش اثبات معنى اول و نفى دوم است يعنى در قصاص خون حسين اسرافى فرض نميشود و اگر همه مردم هم بقصاص او كشته شوند اسراف نباشد بلكه كشتن آن حضرت اسراف است و ممكنست در قرائت آنان كلمه « لا يسرف » مجزوم نباشد بلكه مرفوع باشد و اخبار از اين باشد كه خون خواه امام حسين ( ع ) اسراف نميكند .\r\n\r\nداستان ماهى و زمين\r\n\r\n365 -\r\n( 2 ) از عبد الصمد بن بشير از امام صادق ( ع ) فرمود : آن ماهى كه زمين را برميدارد با خود راز گفت كه او همانا زمين را بنيروى خود بر مىدارد و خداوند تعالى يك ماهى كمتر از وجب و بزرگتر از ميانه سر انگشت ابهام و سبابه فرستاد تا در درون بينى او درآمد و غشكرد و چهل شبانه روز بدان حال ماند و سپس خداوند عز و جل به او مهر ورزيد و رحم كرد و آن بيرون شد و هر گاه خدا عز و جل خواهد زمين بلرزد آن ماهى را در برابر اين ماهى فرستد و چون او را بيند پريشان شود و زمين بلرزه آيد .\r\n\r\nشرح -\r\nاز مجلسى ره - اين خبر با اخبار ديگرى كه براى زمين‌لرزه علتهاى ديگر ذكر كنند منافات ندارد زيرا اين هم يكى از اسباب زلزله است در برابر اسباب ديگر آن - بطور خلاصه نقل شد پايان نقل از مجلسى ره .\r\nمن گويم - در توجيه حديث ابان بن تغلب كه از امام صادق ( ع ) پرسيد زمين بر روى چيست و آن حضرت\r\n\r\n","description":"","footnote":"","page_name":" 102 ","page_number":117},
  {"content":"\r\n\r\nجواب داد بر روى ماهى است بيان كرديم كه بنا بر وجهى مقصود از ماهى نيروى دافعه است و امام كلمه حوت را رمز نيروى دافعه آورده است زيرا در آن تاريخ اصطلاح نيروى دافعه مجهول و در خور فهم عمومى نبوده است .\r\nو بنا بر اين ممكن است حوت كوچكى كه آن را به كمتر از يك وجب و درشت‌تر از يك فتر تعبير كرده است رمز حادثه ميلان محور باشد زيرا دانشمندان امروز بعلاوه از حركت وضعى زمين كه پايه پديد شدن شب و روز است و حركت انتقالى آن در يك مدار بيضى كه پايه فصول اربعه است و تحولات جوى ديگر براى زمين يك حركت افقى كشف كرده‌اند كه از آن تعبير بميلان محور كنند و معتقدند كه زمين با يك حركت بسيار كند و نامنظم مانند يك قرقروك بدور خود ميچرخد و بر اثر اين حركت در دوران بسيار طولانى كه برخى آن را به بيش از چهل هزار سال تخمين زده‌اند دو قطب جاى خود را عوض ميكنند و نقطه قطب شمال بجاى قطب جنوب قرار ميگيرد و نقطه محاذى قطب جنوب بجاى قطب شمال و بنا بر اين نسبت اين حركت بمدار كمربندى زمين كه در سطح يك دائره عظيمه معدل النهار است و مركز نيروى دافعه است همان نسبت كمتر از يك وجب است به آن دائره بزرگ و ممكنست گفته شود ميلان محور بر اساس يك حركت منظمى نيست و گاه گاه بر اثر تحولات جوى زمين تحت تأثير قرار مىگيرد و بگرد خود چرخى مىزند و با اين جمله كه :\r\n« هر گاه خدا عز و جل خواهد زمين بلرزد آن حوت كوچك را بسوى اين حوت بزرگ ميفرستد و چون چشم او بدان حوت افتد پريشان شود و زمين بر خود بلرزد » به اين حقيقت اشاره كرده است .\r\n\r\n366 -\r\n( 1 ) از تميم بن حاتم گويد : ما با امير المؤمنين ( ع ) بوديم و زمين پريشان شد و آن حضرت با دست بدان اشاره كرد ( بدان كوبيد خ ب ) و سپس فرمود : آرام باش تو را چه شده است ؟ سپس رو بما كرد و فرمود :\r\nهلا اگر اين پريشانى همان بود كه خدا عز و جل گفته است از من پذيرا ميشد ( آرام ميشد ) ولى اين پريشانى آن پريشانى موعود نيست .\r\n\r\nشرح -\r\nاز مجلسى ره - قوله ( ع )\r\n« لاجابتنى »\r\nيعنى اگر اين لرزش براى رستاخيز بود كه خداوند در سوره الزلزال خبر داده است بر اثر خواست من آرام ميشد و روز رستاخيز بتأخير مىافتاد هنگامى كه از او ميپرسيد تو را چه شده است ؟\r\n( و سپس مرحوم مجلسى ره در اين زمينه روايتى از كتاب علل شيخ بزرگوار صدوق نقل كرده است ) .\r\n\r\n","description":"","footnote":"","page_name":" 103 ","page_number":118},
  {"content":"\r\n\r\n\r\nدوستان شيعه ببهشت ميروند\r\n\r\n367 -\r\n( 1 ) از ابى شبل گويد : امام صادق ( ع ) فرمود : هر كه شماها را بخاطر مذهبى كه داريد دوست بدارد به بهشت ميرود گرچه خود معتقد نباشد بدان چه شما معتقديد .\r\n\r\nشرح -\r\nاز مجلسى ره - قوله « و ان لم يقل كما تقولون » ممكنست آن را حمل بر مستضعفان كرد چنانچه ظاهر آن است و موافق برخى اخبار است كه دلالت دارد بر اينكه ممكنست مستضعفان ببهشت بروند و در كتاب ايمان و كفر گذشت و ممكنست مقصود كم‌خردان شيعه باشند كه اعتقاد اجمالى دارند و حقيقت مذهب را چنانچه شايد درك نميكنند و مقصود اينست كه شما را به علت اينكه شيعه هستيد دوست دارند و اين خود مستلزم عقيده به حقيت مذهب شيعه است و مقصود از اينكه چنانچه شما ميگوئيد نمىگويند يعنى نميتوانند استدلال كنند و بكنه مذهب پى برند بلكه مقلد هستند .\r\n\r\nخطبه امير المؤمنين ( ع ) پس از جنگ جمل در بصره\r\n\r\n368 -\r\n( 2 ) از سلام بن مستنير از امام باقر ( ع ) كه فرمود : چون داستان ميان امير المؤمنين ( ع ) و طلحه و زبير و عايشه در بصره بپايان رسيد بمنبر برآمد و خدا را سپاس گفت و ستايش نمود و رحمت براى رسول خدا ( ص ) خواست و سپس فرمود :\r\nآيا مردم راستى دنيا شيرين و خرم نمايد مردم را بوسيله شهوت بفريبد و بنعمت حاضر و نقد خود در برابر آنها آرايش دهد و به حق خداوند كه راستى او هر آرزومند را گول زند و هر كس به دو اميدوار شود با وى خلاف كند و براى مردمانى جز پشيمانى و افسوس ببار نياورد آرى براى آنها كه روى بسوى او كردند و در تحصيل آن رقابت ورزيدند و بخاطر آن حسد بردند و ستمكردند بر اهل ديانت و فضيلت از روى ظلم و عدوان و طغيان و خودكامى و سرمستى .\r\nبه خدا سوگند راستش اينست كه هرگز مردمى در خرمى كرامت نعمتهاى خداوند عمر بسر نبردند\r\n\r\n","description":"","footnote":"","page_name":" 104 ","page_number":119},
  {"content":"\r\n\r\nبراى زندگى دنيا ( 1 ) و پيوست تقوى در طاعت خداوند و شكر نعمتهاى وى كه خداوند آن را از آن‌ها دريغ داشته باشد و از روى آنها بريده باشد جز پس از اينكه خود را باژگونه كرده‌اند و از طاعت خداوند به ديگر سوى شدند و گناهانى پديد آوردند و دست از نگه‌دارى خود برداشته و خدا را ناديده گرفته و شكر نعمت حضرت او را زير پا گذاردند زيرا خدا عز و جل در محكم كتابش فرمايد ( 11 - الرعد ) راستى كه خدا آنچه را مردمى دارند ديگرگون نكند تا خود را واژگونه و ديگرگونه سازند و هر گاه خدا بد مردمى را خواهد برگشتى براى آن نباشد و در برابر حضرت او سرپرست و نگه دارى ندارند - و اگر چونان كه نافرمانها و گنه‌پيشه‌ها در صورتى كه از زوال نعمت خداوند و فرود آمدن نعمت او و ديگرگونى عافيتش برحذر ميشدند يقين ميكردند كه اين از طرف خداوند جل ذكره است بواسطه آنچه با دست خود فراآوردند پس دل برميكردند و بازگشت مينمودند و به درگاه خدا جل ذكره پناه ميبردند از صدق دل و اعترافشان بگناهان و بدكرداريهاى خود هر آينه خداوند از همه گناهان آن‌ها درميگذشت و در اين صورت از هر لغزشى كه كردند صرف نظر ميكرد و محققا كرامت نعمت خود را بدان‌ها باز پس مىداد سپس هر چه از بهبودى امور و نعمت آن‌ها تباه و نابود شده بآن‌ها باز ميگردانيد .\r\nپس تقوى از خدا پيشه سازيد آيا مردمان چنانچه شايد و بيم از خداوند را در دل خود درك كنيد و يقين خود را از ترديد پاك كنيد و به درگاه خداوند بازگرديد و از آن زشتكارى كه شيطان شما را بر آن جهانيد و بنبرد با صاحب الامر و دانشمند پس از رسول خدا ( ص ) برخاستيد و از همكارى خودتان در پراكنده كردن جمع مسلمانان و از در پاشيدن رشته كار اهل ايمان ، و فساد در صلاح ميان مردمان ، راستى كه خداوند توبه را مىپذيرد و از بدكردارىها ميگذرد و مىداند آنچه\r\n\r\n","description":"","footnote":"","page_name":" 105 ","page_number":120},
  {"content":"\r\n\r\nرا ميكنيد .\r\n\r\nستاره پيمبران و اوصياء\r\n\r\n369 -\r\n( 1 ) از امام صادق ( ع ) فرمود : راستى خدا عز و جل در چرخ هفتم ستاره‌اى آفريده آن ستاره را از آب خنك آفريده و ديگر ستارگانى كه روانند از آب گرم آفريده . آن ستاره از آن پيمبران و اوصياء است و آن ستاره امير المؤمنين ( ع ) است كه فرمان مىدهد بدل برداشتن از دنيا و بيرغبت شدن بدان و فرمان مىدهد ببستر ساختن خاك و بالش نمودن خشت و پوشيدن جامه زبر و خوردن غذاى درشت و خدا هيچ ستاره‌اى نيافريده كه از آن بوى نزديكتر باشد .\r\n\r\nشرح -\r\nاز مجلسى « ره » - قوله\r\n« فخلقه من ماء بارد »\r\nدلالت دارد بر اينكه منجمان در تشخيص طبيعت كواكب و آنچه را بدان‌ها نسبت دهند خطا كرده‌اند و هم در تشخيص ستاره‌هاى سعد و نحس .\r\nقوله\r\n« يامره بالخروج من الدنيا »\r\nشايد مقصود اينست كه هر كه بدان ستاره نسبت دارد حالش چنين است يا اينكه هر كه را اين ستاره در طالع ولادت است چنين است يا منسوبان بدين كوكب به اين مطالب فرمان دهند .\r\n\r\nتعبير يك خواب\r\n\r\n370 -\r\n( 2 ) از ياسر خادم گويد : به امام رضا ( ع ) گفتم در خواب ديدم قفصى بود و 17 شيشه در آن جا داشت و بناگاه قفص افتاد و آن شيشه‌ها شكست در پاسخ فرمود اگر خوابت درست باشد مردى از خاندان من شورش كند و 17 روز تسلط يابد و سپس بميرد پس محمد بن ابراهيم بهمراهى ابى السرايا در كوفه شورش كرد و 17 روز بماند و سپس بمرد .\r\n\r\n","description":"","footnote":"","page_name":" 106 ","page_number":121},
  {"content":"\r\n\r\n\r\nكرامتى از امام هشتم - ع\r\n\r\n371 -\r\n( 1 ) از محمد بن سنان گويد به امام رضا ( ع ) در دوران حكومت هارون گفتم راستى شما خود را به امامت شهره كردى و بجاى پدرت نشستى با اينكه از شمشير هارون خون ميچكد ؟ در پاسخ فرمود مرا بر اين كار گفتار رسول خدا ( ص ) دلير كرده است كه در باره ابو جهل گفت :\r\nاگر ابو جهل يك مو از سر من كم كرد همه بدانيد كه من پيغمبر نيستم و من هم براى شما مىگويم اگر هارون يك مو از سر من كم كرد همه گواه باشيد كه من امام نيستم .\r\n\r\nشرح -\r\nاز مجلسى ره - دلالت دارد بر اينكه احوال ائمه ( ع ) در تقيه كردن و نكردن مختلف بوده بر حسب آنچه بخصوص ميدانستند از تسلط خلفاء و عدم تسلط آنها .\r\n\r\nاحتجاج امام صادق - ع بر عليه عمرو بنى عباس\r\n\r\n372 -\r\n( 2 ) از سماعه گويد : مردى از اولاد عمر بن خطاب بكنيزكى از يك مرد عقيلى نژاد در آويخت آن كنيزك بوى شكايت برد و گفت اين عمرى مرا آزار مىكند آقايش بوى گفت به او وعده وصال بده و در آستانه خانه‌اش آور كنيزك آن سرمست باد شهوت را بآستانه درآورد و آقاى عقيلى نژادش بر او يورش برد و او را كشت و در ميان راه افكند و همه ابو بكريها و عمريها و عثمانيها گرد آمدند و گفتند اين رفيق ما را همتائى نيست و جز جعفر بن محمد را بجاى او نكشيم و جز او رفيق ما را نكشته است ، امام صادق بقباء رفته بود ( مسجد و مزرعه‌ايست در دو ميلى جنوب شهر مدينه ) من نزد او رفتم و از آنچه آن مردم در باره او هم دست شدند به او گزارش دادم در پاسخ فرمود : دست از آن‌ها بر دار و آنها را واگذار .\r\nگويد ، چون امام صادق ( ع ) بمدينه آمد بر سر او ريختند و گفتند رفيق ما را جز تو نكشته و ما بجاى او جز تو را نكشيم آن حضرت گفت جمعى را معين كنيد تا با من گفتگو كنند و جمعى از ميان همه\r\n\r\n","description":"","footnote":"","page_name":" 107 ","page_number":122},
  {"content":"\r\n\r\nكناره گرفتند ( 1 ) و امام صادق دست آن‌ها را گرفت و آنها را به مسجد رسول ( ص ) برد و بيرون آمدند و همه ميگفتند شيخ و بزرگ ما ابو عبد اللَّه جعفر بن محمد است معاذ اللَّه كه كس مانند او باشد و چنين كارى كند و يا اينكه بچنين كارى امر كند ، برگرديد .\r\nراوى گويد من با آن حضرت رفتم و گفتم قربانت چه زودرس بود خشنودى آنان از خشم آنان ؟ ! فرمود : آرى من آنها را خواندم و گفتم از اين ماجرا دست بكشيد و خاموش شويد و گر نه من آن صحيفه پيمان‌نامه را بيرون مىآورم .\r\nمن گفتم آن صحيفه چيست ؟ خدا مرا قربانت كند .\r\nدر پاسخ فرمود مادر خطاب ( پدر عمر ) كنيزى بود نزد زبير بن عبد المطلب ، نفيل ( مردى از اهل طائف ) بر او دست يافت و او را آبستن كرد ، زبير نفيل را دنبال كرد ( كه سزاى او را بدهد ) او بطائف گريخت ، زبير دنبال او بطائف رفت و مردم ثقيف ( عربهاى طائف ) او را ديدند و گفتند يا ابا عبد اللَّه ( كنيه زبير بوده ) اينجا چه كار ميكنى ؟ گفت كنيزكى داشتم كه نفيل شما به دو دست يافته و به او درآمده و گريخته نفيل از دست زبير گريخت و بشام رفت زبير از براى بازرگانى بشام رفت و چون بدومه رسيد ( قلعه‌اى بوده است در مرز شام و حجاز كه اميرنشين مستقلى تحت الحمايه شام محسوب بوده است ) نزد پادشاه دومه رفت .\r\nپادشاه دومه - اى ابا عبد اللَّه به تو نيازى دارم .\r\nزبير - ايها الملك بفرمائيد كه چه نيازى به من داريد ؟\r\nپادشاه دومه - تو فرزند يكى از اهل و تبارت را گرفته‌اى و دوست دارم آن را بوى رد كنى ( نفيل بپادشاه دومه از زبير شكايتكرده كه خطاب زاده منست و زبير بعنوان اينكه از كنيز او متولد شده او را به بندگى خود ضبط كرده و پادشاه دومه بر اثر اين شكايت از زبير خواسته كه خطاب را بنفيل برگرداند ) .\r\nزبير - بايد آن كسى كه نزد شما شكايت كرده من پسر او را گرفته‌ام خود را به من بنمايد تا او را بشناسم و بتوانم پسرش را به او رد كنم - چون فردا شد و زبير به خدمت ملك دومه رسيد تا چشم ملك به او\r\n\r\n","description":"","footnote":"","page_name":" 108 ","page_number":123},
  {"content":"\r\n\r\nافتاد بخنديد .\r\n( 1 ) زبير - ايها الملك براى چه ميخندى ؟\r\nملك دومه - من گمان ندارم اين مرديكه از تو به من شكايت آورده است زاده زن عربيه باشد چون كه تا چشم او به تو افتاد كه به من وارد شدى نتوانست خود را ضبط كند و شروع كرد باخراج ريح .\r\nزبير - ايها الملك چون به مكه برگشتم حاجت شما را برآورده ميكنم .\r\nچون زبير به مكه برگشت نفيل همه خانواده‌هاى قريش را بر او شورانيد و واسطه كرد كه پسر او خطاب را بوى بدهد و او نپذيرفت سپس عبد المطلب را واسطه كرد و عبد المطلب در برابر تقاضاى ميانجيگرى فرمود : ميان من و زبير متاركه است و داد و ستدى نيست مگر نمىدانيد او در باره پسر خودم ( عباس ) چه كرد ؟ ولى شما خودتان به او مراجعه كنيد ، همه نزد او رفتند و با او سخن گفتند و براى رد خطاب وساطت كردند .\r\nزبير رو به همه - راستى شيطان در ميان آدميزاده دولتى دارد و حكومت برپا مىكند و راستى پسر اين نفيل زاده شيطان است و من در أمان نيستم كه روزى بكمك شيطان بر ماها رياست كند بايد او را از مسجد بنزد من آوريد تا آهنى سرخ كنم و روى او را داغ گذارم و چند خط بعنوان نشانه بچهره او بنهم و عهدنامه‌اى هم براى خودش و پسرش بنويسم كه شامل سه شرط و قرار باشد .\r\n1 - در هيچ مجلسى بالا دست ما ننشيند و در صدر مجلس جانگيرد .\r\n2 - بر اولاد ما فرمانده و امير نگردد .\r\n3 - در هيچ مالى خود را شريك ما نداند و در ميراث و غيره با ما هم سهيم نباشد .\r\nامام ( ع ) فرمود اين پيشنهاد را پذيرفتند و چهره او را با آهنى داغ نهاد و اين قرارنامه را هم نوشت و اين قرارنامه نزد ما است من بآن‌ها گفتم اگر خاموش شديد ( بسيار خوب ) و گر نه من آن قرارنامه را بيرون مىآورم كه رسوائى شماها همه در آن درج است و آن‌ها هم خاموش شدند .\r\n\r\n","description":"","footnote":"","page_name":" 109 ","page_number":124},
  {"content":"\r\n\r\n( 1 ) يكى از آزاد كرده‌هاى رسول خدا ( ص ) مرد و وارثى نداشت ، اولاد عباس ( بن عبد المطلب ) با امام صادق ( ع ) در باره ارث او ستيزه كردند ( دوران خلافت هشام بن عبد الملك ) و هشام در آن سال براى حج آمده بود و بخاطر محاكمه آن‌ها جلسه‌اى تشكيل داد و خود رياست جلسه را به عهده گرفت داود بن على ( كه از بنى عباس بود ) به امام صادق ( ع ) گفت پدر تو ( يعنى على - ع ) با معاويه جنگيد ( با اين سخن خواست هشام را بر عليه آن حضرت تحريك كند ) امام صادق ( ع ) در پاسخ او فرمود اگر پدرم با معاويه جنگيد پدر تو ( عبد اللَّه بن عباس ) در آن بهره هر چه بيشترى داشت ( زيرا از همكاران جدى على بود و بر اثر خلافت على ( ع ) حكومت بصره را بدست گرفت و خراج بىحساب آن را جمع كرد و در آن خيانت ورزيد و آن را تصرف كرد و به مكه فرار كرد ) و امام صادق به او فرمود به خدا سوگند فردا تو را بمانند كبوترى طوق بر گردن نهم .\r\nداود بن على - اين سخن تو نزد من موهون‌تر است از يك پشكل شترى كه در وادى ازرق باشد .\r\nامام صادق ( ع ) - هلا راستش اينست كه در وادى ازرق براى تو و پدر تو حقى نيست ( يعنى و گر نه پشكل آنجا را هم ادعا ميكردى و خود بر ميگرفتى و وانميگذاشتى و ممكنست نام يك محلى باشد كه بر سر آن هم با امام منازعه داشته و امام سخن سفيهانه او را با حجت پاسخ داده از مجلسى ره .\r\nهشام - من فردا هم براى قضاوت ميان شما جلوس ميكنم - چون فردا شد امام صادق ( ع ) حاضر گرديد و نامه‌اى با خود داشت كه در كرباسى نوشته بود و هشام براى آن‌ها جلوس كرد و امام صادق ( ع ) آن نامه را جلو او گذاشت و چون آن نامه را خواند گفت جندل خزاعى و عكاشه ضميرى را براى من حاضر كنيد اينان دو پير سالخورده بودند كه دوران جاهليت را به ياد داشتند چون حاضر شدند آن نامه را نزد آن‌ها انداخت و گفت شما اين خطها را ميشناسيد ؟ گفتند آرى اين خط عاص بن اميه است و اين خط فلان است و اين خط فلان است از قريش و اين هم خط حرب بن اميه است ( جد معاويه )\r\n\r\n","description":"","footnote":"","page_name":" 110 ","page_number":125},
  {"content":"\r\n\r\n( 1 ) هشام رو به امام صادق - يا ابا عبد اللَّه من مىبينم كه خط اجدادم در دست شما است .\r\nامام - آرى در دست ما موجود است .\r\nهشام - من حكم دادم كه ولاء اين آزاد كرده رسول خدا ( ص ) از آن تو است .\r\nامام بيرون آمد و ميفرمود :\r\n گژدم ار باز شود باز شويم * نعل حاضر بسر او بزنيم \r\nگويد - من گفتم قربانت اين نامه چه بوده است ؟\r\nفرمود : نثيله كنيز مادر زبير و ابى طالب و عبد اللَّه بود ( اين سه پسر عبد المطلب از يك مادر بودند ) عبد المطلب آن كنيز را برگرفت و با او همبستر شد و فلانى را ( يعنى عباس را براى او زائيد ) زبير به پدر خود گفت اين كنيز از مادر ما بوده است و به ارث از آن ماست و اين فرزندى كه آورده بنده ماها است و عبد المطلب همه خانواده‌هاى قريش را نزد او واسطه كرد گويد پس زبير در پاسخ پدر خود گفت ما از تو پذيرا شويم به شرط اينكه :\r\n1 - اين پسرت در هيچ مجلسى بالا دست ما ننشيند و در صدر مجلس جا نكند .\r\n2 - در ارث و امور مالى ديگر با ما سهيم نباشد و قرارنامه براى او نوشت و گواهانى بر آن گرفت و آن همين قرار نامه است .\r\n\r\nشيعه از اصحاب يمين باشند\r\n\r\n373 -\r\n( 2 ) از عنبسة بن بجاد از امام صادق ( ع ) در تفسير قول خدا عز و جل ( 90 - الواقعة ) و اما اگر از اصحاب يمين باشند 91 - سلام بر تو باد از اصحاب يمين - فرمود : رسول خدا ( ص ) فرموده است بعلى ( ع ) ايشان شيعه تو باشند و فرزندان تو از آن‌ها سلامت باشند از كشتار .\r\n\r\n","description":"","footnote":"","page_name":" 111 ","page_number":126},
  {"content":"\r\n\r\n\r\nتعهد امت در برابر مقام رسالت\r\n\r\n374 -\r\n( 1 ) از امام صادق ( ع ) كه امير المؤمنين ( ع ) فرمود : من بيعت مىگرفتم براى رسول خدا ( ص ) كه با او باشند در دشوارى و هموارى و بسط يد و تسلط و گرفتارى تا اسلام منتشر شد و انبوه گرديد .\r\nفرمود : و از مسلمانان بيعت ميگرفتم بر اينكه محمد و ذريه او را حفظ كنند و نگهدارى كنند از آنچه خود را و ذرارى خود را حفظ و نگهدارى ميكنند من آنان را به اين قرار بيعت مأخوذ نمودم و اين تعهد را بر آن‌ها مبرم ساختم تا هر كه بدان وفا كرد نجات يافت و هر كه تخلف نمود هلاك گرديد .\r\n\r\nشرح وادى برهوت و داستان آل ذريح\r\n\r\n375 -\r\n( 2 ) از امام صادق ( ع ) فرمود راستى در آن ور يمن يك وادى است كه آن را وادى برهوت گويند و در آن وادى گذر نكند مگر مارهاى سياه و از پرنده‌ها هم جغد ، در اين وادى چاهى است كه به آن گويند : بلهوت ، چاشت و پسين ارواح مشركان را بر سر آن آورند و از آب چرك زخم بآن‌ها بنوشانند در پس اين وادى مردمى باشند كه آن‌ها را ذريح نامند و چون خداوند تعالى محمد را مبعوث كرد يك گوساله در ميان آن‌ها بنك برداشت و دم به زمين كوفت و بآواز فصيح گفت :\r\nاى آل ذريح : مردى در تهامه ظهور كرده و دعوت مىكند بشهادت ان لا إله الا اللَّه گفتند براى كارى خداوند اين گوساله را به زبان آورده است فرمود بار دوم در ميان آن‌ها ندا كرد و آنان تصميم گرفتند يك كشتى بسازند و آن را ساختند و هفت تن از آنان در آن سوار شد و آنچه خداوند بدل آن‌ها\r\n\r\n","description":"","footnote":"","page_name":" 112 ","page_number":127},
  {"content":"\r\n\r\nانداخت توشه در آن نهادند و سپس بادبان آن را برافراشتند و آن را به دريا كشيدند و پيوسته آن‌ها را سير داد تا بجده انداخت و پياده شدند و نزد پيغمبر آمدند ، پيغمبر ( ص ) بآن‌ها فرمود شما اهل ذريح باشيد كه گوساله ميان شما فرياد كشيده و سخن گفته ؟ گفتند آرى ، گفتند يا رسول اللَّه دين و كتاب را بما عرضه كن و رسول خدا ( ص ) دين و كتاب را بر آن‌ها عرضه كرد و سنن و فرائض و احكام را چنانچه از نزد خداوند جل و عز آمده بود بآن‌ها نمود و مردى از بنى هاشم را بهمراه آنها فرستاد و تاكنون ميان آن‌ها اختلافى نيست .\r\n\r\nحديث معراج\r\n\r\n376 -\r\n( 1 ) از حديد از امام صادق ( ع ) گويد چون رسول خدا ( ص ) را بمعراج بردند بامداد شب معراج نشست و براى مردم آن را باز گفت و مردم به او گفتند بيت المقدس را براى ما وصف كن فرمود آن را وصف كرد و چون شبانه از آن بازديد كرده بود وصفش بر او مشتبه شد جبرئيل آمد و گفت در اين جا نگاه كن و بيت المقدس در نظر او جلوه‌گر شد و بدان نگاه ميكرد و آن را وصف ميكرد سپس كاروان آن‌ها را توصيف كرد بر ايشان كه ميان راه شام ديده بود سپس فرمود اين كاروان بنى فلان است و هنگام برآمدن آفتاب وارد مىشود و يك شتر خاكسترى - يا سرخ - جلو كاروان است فرمود :\r\nقريش مردى اسب‌سوار فرستادند تا آن را برگرداند ولى با طلوع آفتاب در رسيد ، قرطة بن عبد عمرو ( يكى از قريش ) گفت افسوس كه من اكنون براى تو يك جوان نيرومندى نيستم كه پندارى در يك شب تا بيت المقدس رفتى و برگشتى .\r\n\r\n","description":"","footnote":"","page_name":" 113 ","page_number":128},
  {"content":"\r\n\r\n\r\nداستان ابى بكر در غار ثور\r\n\r\n377 -\r\n( 1 ) از امام صادق كه شنيدم امام باقر ( ع ) ميفرمود : كه رسول خدا در غار ثور رو به ابو بكر كرد و ميفرمود آرام باش زيرا خدا با ما است و راستى كه لرزه او را گرفته بود و آرام نمىشد و چون رسول خدا ( ص ) حال او را ديد به او فرمود ميخواهى اصحاب انصار مدينه خود را به تو بنمايم كه در مجالس خود نشسته و باهم حديث مىگويند و جعفر و ياران او را به تو بنمايم كه در دريا شناورى ميكنند ؟ گفت آرى رسول خدا ( ص ) دستى به روى او كشيد و ديد انصار دور هم نشسته صحبت ميكنند و ديد جعفر و اصحابش در دريا شناورند و در آن ساعت بدل گرفت كه پيغمبر ( ص ) جادوگر است .\r\n\r\nحديث هجرت پيغمبر - ص\r\n\r\n378 -\r\n( 2 ) از معاوية بن عمار از امام صادق ( ع ) كه چون رسول خدا ( ص ) از غار برآمد و بسوى مدينه ميرفت قريش يك صد شتر مزد مقرر كرده بودند براى كسى كه او را بگيرد سراقة بن مالك بن جعشم هم بهمراه ديگران بدنبال رسول خدا ( ص ) مىگرديد تا او را دستگير كند او بود كه برسول خدا ( ص ) رسيد و رسول خدا ( ص ) دست بدعا برداشت و عرضكرد بار خدايا بهر چه خواهى شر سراقة را از من دور كن و چهار دست و پاى اسب او به زمين فرو رفت و او پا از ركاب تهى كرد و بدنبال رسول خدا ( ص ) دويد و گفت يا محمد براستى من مىدانم كه زمين بدعاى تو چهار دست و پاى اسب مرا در خود فرو برد از خدا بخواه كه اسب مرا آزاد كند بجان خودم اگر از من بشما خيرى نرسد شرى نخواهد رسيد رسول خدا ( ص ) دعا كرد و خدا عز و جل چهار دست و پاى اسب او را آزاد كرد و او باز بدنبال\r\n\r\n","description":"","footnote":"","page_name":" 114 ","page_number":129},
  {"content":"\r\n\r\nرسول خدا ( ص ) رفت تا سه بار اين كار تكرار شد و در هر بار رسول خدا ( ص ) دعا ميكرد تا زمين چهار دست و پاى اسب او را فرو ميبرد و چون بار سوم او را رها ساخت گفت يا محمد اين رمه شتران منست در برابر تو و غلام من همراه آنها است اگر نياز بشتر براى سوارى و يا بشير براى غذا دارى از آنها استفاده كن و اين هم يك تير از تركش من بنشانى بگير و من هم برمىگردم و آنها كه تو را دنبال ميكنند از راه بازمىدارم .\r\nپيغمبر ( ص ) در پاسخ فرمود : ما نيازى بدان چه در دست تو است نداريم .\r\n\r\nمژده پيروزى شيعه و شرط آن\r\n\r\n379 -\r\n( 1 ) از ابى الجارود از امام باقر ( ع ) فرمود آنچه كه انتظارش را ميبريد نخواهيد ديد ( تا در رياضت و كشتن نفس اماره به آن جا رسيد كه هيچ خودخواهى و خودبينى در وجود شما نماند ) و چون يك دسته بز بىجان باشيد كه شكارچى بهر جاى شما خواهد دست نهد براى خود شرف خاندانى به حساب نياوريد و در كار خود پشتوانه‌اى در نظر بگيريد كه بدان پشت دهيد .\r\n\r\nشرح -\r\nاز مجلسى ره - قوله\r\n« ليس لكم شرف ترقونه »\r\nشرف با حركت راء بمعنى علو و مكان عالى است بنا بر اولى مقصود اينست كه براى شما در نظر مردم هيچ اعتبار و آبروئى بجا نماند كه بوسيله آن بتوانيد آزار از خود بگردانيد .\r\nو گويا شرف را به محل بلندى تشبيه كرده كه بوسيله آن از سيول فتن و حوادث احتراز مىتوان كرد و بنا بر دوم مقصود پناهگاه و دژ است - پايان نقل از مجلسى ره .\r\nمن گويم چنانچه در ضمن ترجمه اشاره شد مقصود بيان يك حالت اخلاقى و اجتماعى بسيار مترقى است كه قابليت تحمل حكومت عاليه ، قانون درست ، عدالت معنويه اسلام را داشته باشد و آن عبارت از محو هر گونه شخصيت و خودخواهى است و سلب هر گونه دسته‌بندى و خوددارى در برابر قانون كلى و عمومى عدالت و در حقيقت هر فرد در جامعه حل شده باشد و جز همان صرف قانون پشتيبانى و نگهدارى براى خود درك نكند .\r\n\r\n","description":"","footnote":"","page_name":" 115 ","page_number":130},
  {"content":"\r\n\r\n\r\n380 -\r\n( 1 ) از ابن سنان از ابى الجارود بمانند همين روايت ( با اين عبارت ) :\r\nگويد بعلى بن الحكم گفتم موات از بزها چيست ! فرمود : مقصود آنها است كه كاملا با هم برابر شده‌اند و بر يك ديگر برترى ندارند .\r\nمن گويم اين شرح و بيانى كه على بن الحكم در تفسير كلمه الموات من المعز كرده است به خوبى آن توجيهى كه من از روايت كرده‌ام با آن تطبيق مىكند و موضوع را روشن مينمايد و معلوم مىشود كه توجيه مجلسى ره بسيار بىاساس است .\r\n\r\nاندرزهاى حكيمانه از امام صادق - ع\r\n\r\n381 -\r\n( 2 ) از عيص بن قاسم گويد شنيدم امام صادق ( ع ) ميفرمود . بچسبيد بتقوى از خدائى كه يگانه است و شريك ندارد و خود را بپائيد به خدا سوگند كه مردى براى رمه گوسفند خود چوپانى مىگيرد و چون مردى پيدا كند كه بچوپانى گوسفندانش داناتر است از آنكه بچوپانى آنان اندر است او را بر دارد و آن داناتر را بجاى او گزارد ( يعنى اگر از من داناترى براى رهبرى و شبانى امت بود خداوند بجاى من او را مىگماشت ) به خدا اگر براى يك آدم از شماها دو جان بود تا با يكى نبرد ميكرد و تجربه مىآموخت و با ديگرى زنده مىماند ( و نتيجه‌گيرى ميكرد ) و آنچه را آزمايش كرده بود به كار مىبست ( چه خوب بود ) ولى هر كس را يك جان بيشتر نيست و چون بدر رفت جاى توبه و پشيمانى و جبران خطائى كه مرتكب شده است نمىماند پس شما خود سزاوارتر و بهتر مىتوانيد در باره ماده دعوت كسى كه از طرف ما خاندان نزد شما مىآيد قضاوت كنيد و در باره خويش مصلحت‌انديش باشيد .\r\n( گويا سعدى از اينجا گرفته و گفته است .\r\n مرد خردمند هنرپيشه را * عمر دو بايست در اين روزگار\r\nتا بيكى تجربه آموختن * با ديگرى تجربه بردن به كار ) \r\nشما خوب تأمل كنيد كه براى چه هدفى ميشوريد و خروج ميكنيد ، نگوئيد زيد شوريد ( و ما هم بپيروى از او ميشوريم ) زيرا زيد مردى دانا و راست‌گو بود و شما را به خود دعوت نميكرد و غرض\r\n\r\n","description":"","footnote":"","page_name":" 116 ","page_number":131},
  {"content":"\r\n\r\nشخصى نداشت ( 1 ) همانا شما را دعوت ميكرد برضاى از آل محمد ( آنكه در خاندان پيغمبر پسنديده خدا است كه به امام بر حق تطبيق مىشود يا آنچه را كه خاندان محمد به اتفاق بپسندند و بدان خشنود باشند و اين عنوان هم به امام بر حق تطبيق ميشد ) .\r\nو اگر او پيروز شده بود هر آينه به همان عنوانى كه شما را بدان دعوت كرده بود وفادار بود ، همانا او بيك حكومتى شوريد كه فراهم بود و مشخص و ميخواست آن را درهم شكند ولى آنكه امروز از ما خانواده خروج مىكند بچه عنوانى دعوت مىكند ؟\r\nآيا بعنوان رضاى از آل محمد دعوت مىكند ؟ ما آل محمد شما را گواه ميكنيم كه به او راضى نيستيم او خود امروزه بما نافرمانست با اينكه كسى با او همراه و موافق نيست و هر گاه او پرچمها و بيرق‌ها را دنبال خود بيند سزاوارتر است كه از ما سخنى نشنود و بما اعتنا نكند .\r\nمگر كسى باشد كه همه بنى فاطمه با او موافقت كنند و دور او جمع شوند به خداوند صاحب الامر شما نيست مگر كسى كه همه بنى فاطمه موافقت كنند و بر او گرد آيند هر گاه ماه رجب باشد بنام خدا عز و جل رو بياوريد و پيش آئيد و اگر خواهيد تا ماه شعبان پس اندازيد زيانى ندارد و اگر هم بخواهيد پس اندازيد تا روزه ماه رمضان را در ميان خانواده‌هاى خود گرفته باشيد ( يعنى پيش از اعلام ثوره و در حال آرامش ) شايد كه براى شما باعث شود كه نيرومندتر باشيد و خروج سفيانى براى شما نشانى كافى و حتم است .\r\n\r\nشرح -\r\nاز مجلسى « ره » - قوله\r\n« اذا كان رجب »\r\n- ظاهرش اينست كه خروج امام قائم ( ع ) در رجب است و شايد مقصود اين است كه ماه رجب آغاز پيدايش نشانه‌هاى ظهور و هنگام آمادگى است .\r\nقوله\r\n« فأقبلوا »\r\nيعنى به مكه آئيد در اين ماه تا هنگام ظهور در آنجا حاضر باشيد و مؤيد آنست توسعه و تجويز او براى تأخير تا شعبان و رمضان و بنا بر معنى اول دلالت دارد كه بر اهالى شهرهاى دور دست مبادرت بنصرت امام قائم واجب نيست و اين دور است و ممكن است مقصود تشويق آنها باشد كه هر سال خدمت او آيند براى آموختن مسائل و رسيدن به ثواب حج و عمره بجاى جهادى كه بخاطر آن در هلاكت به يكديگر سبقت مىجويند زيرا حج جهاد ناتوانها است و ديدار امام برتر از جهاد است پايان نقل از مجلسى ره .\r\nمن گويم - اين اعلاميه پرمعنا در پرشورترين تاريخ روح انقلابى شيعه از امام صادق ( ع ) صادر شده است ، اين تاريخ پس از شهادت مظلومانه زيد بن على است كه بنى اميه ركورد ستمكارى و بىشرمى\r\n\r\n","description":"","footnote":"","page_name":" 117 ","page_number":132},
  {"content":"\r\n\r\nرا شكستند و با تلاش فراوان جنازه زيد را از آب نهر بيرون كشيدند و پس از چند روز از شهادت او سرش را جدا كردند و شهر به شهر گردانيدند و تنش را بالاى دار كردند ، اين عمل فجيع وحشيانه به دستور حكومت مركزى هشام يا وليد و به مباشرت والى كوفه حاكم بر مليونها مردم انجام شد كه امروزه قلمرو حكومت او چند كشور است اين عمل فجيع و وحشيانه در محيطى انجام شد كه از بالاى مأذنه‌هاى آن شبانه روز بانگ اذان بلند بود و فرياد ميزدند اشهد ان محمدا رسول اللَّه .\r\nاين عمل وحشيانه در محيطى انجام شد كه صدها مسجد و حوزه درس قرآن و صدها عالمان قلابى قرآن و سنت مزدور حكومت بنى اميه فرياد دين و مسلمانى مىكشيدند .\r\nانديشه بيشترى در وضع محيط اين جنايت را فجيع‌تر و دلگدازتر و پر معناتر جلوه مىدهد .\r\nو نتيجه ديگرى كه از آن بدست مىآيد درك تزلزل هر چه بيشتر تخت و تاج بنى اميه است و از تدبر در ارتكاب چنين جنايات وحشيانه به خوبى روشن است كه حكومت ديگر هيچ پيوند و ارتباطى با مردم ندارد و هيچ اتكائى و اعتمادى به آراء عمومى و سنن اخلاقى و رعايت مقررات اسلامى و انسانى ندارد تنها او مانده است با پول و سر نيزه ، نقشه‌اى ندارد جز اينكه مشتى را با پول مزدور خود كند و بوسيله آنها مخالفان را با آتش و آهن از پاى درآورد و بهر جنايتى هر چه هم فجيع و وحشيانه باشد متوسل گردد .\r\nدر اين تاريخ حزب شيعه و دسته‌هاى منظم و فعال آن در پرتو تعليمات امام باقر و امام صادق ( ع ) تا اندازه پخته و بر اثر فشارهاى كشتار و زندان حكومت ستمكار بىرحم بنى اميه آب ديده شده بود سران احزاب شيعه تزلزل و فساد حكومت بنى اميه را به خوبى درك كرده بودند و تا اندازه‌اى بنيروى ملى خود اميدوار بودند پس از اينكه بنى اميه اين جنايت جان‌گداز و آتشزاى بر زيد و همراهانش را مرتكب شدند و در افكار عمومى خود را بيش از پيش رسوا ساختند دستجات شيعه گداخته شدند و مشتعل گرديدند و بتوسط سران خود كه بعنوان شوراى مركزى با امام صادق ( ع ) در تماس بودند امام صادق را سخت در فشار گذاشتند و اجازه خواستند كه انقلاب ضد اموى را رهبرى كنند و براى واژگون كردن حكومت متزلزل بنى اميه بپاخيزند .\r\nدر اين تاريخ دستجات بسيارى در گوشه و كنار حكومت وسيع اسلامى وجود داشت كه سران آن‌ها نهضت و تا اندازه‌اى انقلاب ضد اموى را رهبرى مىكردند و آنها را بشرح زير مىتوان خلاصه كرد :\r\n1 - حزب علوى برهبرى سادات بنى حسن كه محمد بن عبد اللَّه حسنى و ابراهيم برادرش در ميان آن‌ها نام و شهرت بسزائى داشتند و اينان از بنى فاطمه بودند و چهره حق بجانب ترى در ميان شيعه داشتند و پيروان زيد بن على پس از شكست وى يكسره بدانها پيوستند و خونخواهى زيد را شعار خويش ساختند و يحيى بن زيد بن على را برهبرى انتخاب كردند .\r\n2 - حزب عباسى كه برهبرى ابراهيم امام فعاليت مىكرد و اينان در اصل استحقاق خلافت كه با قرابت و خاندان نبوتست با شيعه مشترك بودند ولى بمتابعت با يك اصل قلابى كه عصبه پدرى مستحق ميراثند خلافت پيغمبر را از آن عباس عموى پيغمبر مىدانستند و اولاد عباس را كه از نژاد عبد اللَّه دانشمند و صحابى پر عنوان اين خاندان بودند براى خلافت لايق ميشمردند و اينان طرفداران با نفوذ و سياستمدارى در اطراف كشور اسلامى داشتند .\r\n\r\n","description":"","footnote":"","page_name":" 118 ","page_number":133},
  {"content":"\r\n\r\nزيرا چون پيرو سياست حرف بودند و از ماهيت عدالت و مردم پرورى اسلام بىخبر و يا اينكه نسبت بدان بىاعتنا بودند ميل و خواهش سران قبائل و خانها را بيشتر در نظر داشتند از مصالح معنويه و عمومى جامعه اسلام و بشريت . و آماده بودند كه يك حكومت اعيان پرورى جانشين حكومت بنى اميه سازند .\r\n3 - شورشيان توده مردم كه در تاريخ بنام خوارج معروفند و اينان همان پيرو مسلك حكومت از آن مردم است بودند كه با هر گونه حكومت خاندانى مخالفت داشتند و شعار آن‌ها اين بود كه بايد خليفه با رجوع به آراء عموم مسلمين انتخاب شود مثلا بعنوان يك رئيس جمهور گو اينكه قانون اساسى جامعه اسلامى همان قرآن و سنت باشد و ضحاك خارجى از رهبران اين حزب و دسته در تاريخ معروف است .\r\nدر برابر اين دستجات حزب شيعه اماميه هم در پرتو رهبرى امامان معصوم فعاليت مىكرد و به حق با همه اين مرامها مخالفت داشت و ماهيت مرام او اجراء عدالت حقه اسلامى و تعليمات اساسى قرآن مجيد بود برهبرى يك پيشواى معصوم كه حقائق قرآن را بدرستى بداند و تطبيق آن را با يك حكومت مردمى بنفع همه مسلمانان و با رعايت مصلحت همه بشر بتواند ، چنانچه خود پيغمبر در مدت كوتاهى پس از تسلط بر عربستان اين حكومت را اجراء كرد و بعد از وى على بن ابى طالب هم در مدت چند سال حكومت خود در زنجير بدعت‌هاى خلفاء پيش و آشوبهاى مغرضان نمونه‌اى از آن را بمردم نمود .\r\nدر چنين وضعى است كه امام صادق ( ع ) در فشار كميته يا شوراى مركزى دستجات شيعه اماميه قرار گرفته و مانند اينكه همه بطور جدا از او اجازه ميخواهند كه وارد ميدان مبارزه علنى شوند و انقلاب ضد اموى را در سراسر محيط اسلامى رهبرى كنند ، به حق بايد گفت كه امام صادق در برابر اين تقاضا در تنگناى سختى قرار گرفته و بايد چاره‌جوئى بسزائى كند و در برابر اين تقاضاى به ظاهر درست شيعه پاسخ قانع‌كننده‌اى بدهد .\r\nدر مقام پاسخ اين تقاضا است كه امام صادق بمانند يك خطيب زبردست بكرسى سخنورى بر آمده و اين موضوع بغرنجرا با واقع‌بينى و موشكافى عميقى تحليل و تجزيه كرده است و فرق ميان يك انقلاب پخته و بجا را با يك آشوب بىثمر و خونين و يك ماجراى رياست‌طلبى تشريح كرده است و به حق بايد گفت اين بيانيه شيوا و پرمعناى امام صادق ( ع ) يكى از شاهكارهاى سخنرانىهاى اجتماعى و تا حد كرامت بليغ و رسا و شيوا است و امام صادق در اين جا دو مقدمه بجا بيان كرده است :\r\n1 - با اعتقاد بلزوم امام معصوم و يقين به اينكه امام بر حق بوصايت متسلسل از طرف پيغمبر معين شده و برگزيده خداوند است بايد به اين حقيقت اذعان كرد كه خداوند بمانند صاحب علاقمند برمه بنده‌هاى خود پيشوا و رهبر به حق را چون چوپان آزموده و دانائى بر آنها گماشته و بايد اعلم بنگهدارى و حفاظت و رهبرى مردم باشد و اگر از او داناترى بود حكمت و لطف خداوند ايجاب ميكرد كه او را رهبر خلق و چوپان بنده‌هاى خود سازد و گر نه نقص حكمت و يا نادانى و جهالت ورزيده و خداوند از آن مبرا است .\r\n2 - آزمايش در زندگى يك اصل ارزنده و برازنده است ولى بر شورش انقلابى تطبيق نميشود\r\n\r\n","description":"","footnote":"","page_name":" 119 ","page_number":134},
  {"content":"\r\n\r\nزيرا در اينجا پاى جان در ميانست وقتى سران حق‌جو و حزب پيرو حق كشته و تار و مار شدند و نتيجه درست انقلاب بدست نيامد و حكومت حقه استوار نشد شيرازه جمعيت حق‌جويان از هم پاشيده و حق از ميان ميرود و پرورش يك دسته حق جو كه در طول تاريخ زير تعليمات منظم ائمه بر حق انجام شده به آسانى ميسر نيست بنا بر اين براى بثمر رسيدن انقلاب و نتيجه‌گيرى بايد يك پيش بينى درست و واقع‌بينى همه جانبه‌اى در ميان باشد تا با حساب درست نتيجه انقلاب صد در صد پيروزى بر دشمن و محو باطل باشد .\r\nپس از توجه به اين دو مقدمه رهبر اين انقلاب و شورش بر ضد حكومت ستم كار و باطل يا خود امام معصوم است و يا بايد دنبال يكى از دستجات انقلابى ديگر كه بطور كلى بيان شدند رفت .\r\nصورت اول كه خود امام صادق ( ع ) برهبرى انقلاب قيام كند درست نيست و در دستور امامت او مقرر نشده است زيرا عناصر انقلابى براى پيروى از صرف حقيقت كه مظهر آن امام صادق است آماده نيستند و بسا كه در جريان انقلاب صميمىترين دوستان و پيروان امام دچار سختىها و اشتباهات شگرفى شوند كه بنياد عقيده و ايمان آنها كنده شود و خود بر ضد امام به حق بشورند چنانچه خوارج نهروان كه مردمى عقيده‌مند و پيغمبر پرورده بودند به همين درد گرفتار شدند و بر امير المؤمنين شوريدند و او را تكفير كردند با اينكه در آن دوران مسلمانان محصور در همان قبائل عرب بودند كه ذهن صاف داشتند و تعليمات مذاهب ديگرى در مغز آنها رسوخ نكرده بود و اكنون صدها ملت و دهها فرقه‌هاى دينى در محيط اسلامى وارد شده و بر اثر فشار حكومت جبار بنى اميه از دور پرتو عدالت و حقانيت اسلام را در چراغ وجود ائمه بر حق كه از زير پرده‌هاى ضخيم بدعت‌ها و قوانين نابجاى پيشوايان ضلال و قلابى سوسو مىزند درك مىكنند ولى هنوز آماده نيستند حقيقت آفتاب ديانت حقه اسلام را لخت و عريان بنگرند و بسا كه در برابر آن خيره و نابينا گردند .\r\nبعلاوه محيط عمومى اسلام بر اثر فساد و تباهى اعمال و تعليمات ائمه ضلالت و سران خونخوار و غدار بنى اميه و همكاران دنيا پرست آنها دچار يك هرج و مرج اخلاقى و خلاف‌كارى و دنياپرستى و رشوه‌گيرى و بند و بست‌هاى ادارى و دربارى شده است كه گوش‌ها از شنيدن حق كر و ديده‌ها از ديدار حق كور شده و آنچه به جائى نرسد فرياد است .\r\nو قيام امام به حق در چنين محيطى براى مبارزه علنى با فساد در برابر حكومتهاى خونخوار و بىآبروى وقت بسى خطرناك و مايه هر گونه شكست و نوميديست بنا بر اين خود امام معصوم نمىتواند رهبرى و مسئوليت انقلاب را به عهده گيرد .\r\nمىماند صورت دوم كه انقلاب برهبرى ديگرى آغاز شود و به نتيجه فداكارى برسد و خون پاكى بر سر راه حكومت ظالم ريخته شود تا لغزش گاهى براى او پديد شود و براى يك بار هم كه شده به زمين بخورد و كاسته شود و يا اين كه به نتيجه مثبت رسد و حكومت ستم‌كار را سرنگون نمايد .\r\nدر اينجا است كه امام صادق ( ع ) ماهيت يك حركت انقلابى درست را از يك آشوب مغرضانه جدا كرده و خط مشى اين دو را از هم امتياز داده است و در ضمن پرورانيده كه اگر انقلاب به صورت\r\n\r\n","description":"","footnote":"","page_name":" 120 ","page_number":135},
  {"content":"\r\n\r\nپاك و صحيحى آغاز شود بجا و مفيد است گرچه به خون كشيده شود و بجان‌بازى در راه حق بپايان رسد زيرا فداكارى يك فرد يا يك دسته بر حق در راه حق و حقيقت دو اثر خوب دارد :\r\n1 - ماهيت تبهكار و فاسد حكومت باطل را براى عموم عيان مىكند و او را رسوا مىسازد و نيرنگ‌هاى او را فاش مىكند خصوص حكومتى كه بنام اسلام و قرآن و حق و عدالت بر مردم حكمروائى دارد مانند حكومت بنى اميه كه شعار خود را حفظ قرآن و سنن اعلام مىكند و جمعه و جماعت اسلامى را رهبرى مىنمايد .\r\n2 - فداكارى و جان بازى در راه حق يكى از جلوه‌هاى حقيقت و شيوه مردان حق‌جو است كه خود را به حق فروخته‌اند و در برابر حق از جان و هستى خود گذشته‌اند و اين همان حقيقتى است كه قرآن مجيد براى آن حسابى بخصوص باز كرده و ميفرمايد :\r\n( 77 - النساء ) بايد نبرد كنند در راه خدا كسانى كه زندگانى دنيا را به بهاى آخرت دادند و هر كه در راه خدا نبرد كند و كشته شود يا پيروز گردد در آينده به او مزد بزرگى مىدهيم .\r\nامام صادق ميفرمايد انقلاب درست و مجاز سه شرط دارد :\r\n1 - رهبر آن دانا و واقع‌بين باشد .\r\n2 - راست‌گو و با حقيقت باشد و از رياكارى و دروغ و ظاهرسازى بر كنار باشد .\r\n3 - برنامه درست و مطابق با حقيقت داشته باشد و بر پايه خودخواهى و غرض‌ورزى و سودپرستى نباشد .\r\nامام صادق ( ع ) خروج و آغاز انقلاب زيد بن على را مشمول اين حقيقت دانسته و ميفرمايد :\r\n« نگوئيد زيد خروج كرد و ما هم بايد خروج كنيم زيرا زيد هم دانشمند و وظيفه‌شناس بود و هم راست‌گو و با حقيقت بود و هم برنامه درستى داشت و آن تلاش براى رضاى آل محمد و نصرت حقيقت بود » اين گونه آغاز انقلاب و مبارزه با باطل مجاز و درست است و گرچه بدنبال آن پيروزى ظاهرى نباشد چنانچه زيد به ظاهر شكست خورد و انقلاب او به خون كشيده شد و سركوب گرديد زيرا در برابر حكومت نيرومند و مقتدرى قيام كرد ولى مبارزه او ارزش معنوى خود را از دست نداد زيرا شرائط درست در او مجتمع بود اما در حال حاضر يك رهبر درست براى انقلاب در ميان نيست چنانچه از همه شاگردان بسيار انبوه امام صادق يكى بمقامى رسيده بود كه بتواند در انقلاب زيد شركت كند و شرح حال او در حديث 351 گذشت .\r\nو شركت در شورش منحصر مىشود بپيروى از كسانى كه سردسته يك جمع مخالف با حكومت وقت هستند مانند برخى بنى حسن و يا ابراهيم امام از بنى عباس و يا امثال ضحاك خارجى و شورش آن‌ها شرائط يك انقلاب صحيح و مجاز را دارا نيست زيرا درست‌تر آنان از نظر شيعه همان بنى حسن هستند و آنها برنامه زيد را كه رضاى آل محمد است ندارند و بدنبال آن برنخاسته‌اند بلكه هدف آنها رياست و بدست آوردن حكومت و سودپرستى است و دليلش اينست كه هم اكنون كه ياورى ندارند و در نهايت ناتوانى هستند با امام بر حق مخالفت ميكنند و او را نافرمانى مىنمايند تا چه\r\n\r\n","description":"","footnote":"","page_name":" 121 ","page_number":136},
  {"content":"\r\n\r\nرسد به روزى كه زورى و زرى و لشكرى در خود بينند و اگر شورش داراى شرائط و برنامه درست نباشد انقلاب مفيد نيست بلكه ماهيت آن يك آشوب و توليد هرج و مرجى است كه جز تلف نفوس و زيان مالى و جانى نسبت بعموم مردم نتيجه ندارد و جز ماجراجوئى تفسيرى از آن نمىتوان كرد و نتيجه آن تحمل يك مسئوليت‌هاى سنگين و خطرناكى است و در حقيقت جنايتى است كه جنايتها بدنبال دارد .\r\n\r\n382 -\r\n( 1 ) از على بن الحسين ( ع ) فرمود : به خدا سوگند كسى از ما خانواده پيش از ظهور قائم ( ع ) خروج نكند جز اينكه بمانند جوجه‌اى است كه پيش از رسيدن و نيرومند شدن پرهايش از آشيانه خود بپرد و به زمين افتد و كودكان او را بگيرند و با او بازى كنند .\r\n\r\nشرح -\r\nبا او بازى كنند - يعنى اگر هم بحسب ظاهر پيروز باشد حكومت او بازيچه يك عده استفاده‌چى است كه او را ببازى گيرند و بمردم ستم كنند مانند حكومت‌هايى كه بنى حسن در طبرستان و يا افريقا برپا كردند و مقصود اينست كه حكومت حقه و عادله اسلاميه تا ظهور امام قائم ( ع ) برپا نميشود .\r\n\r\nيك نشان قطعى از ظهور امام قائم - ع\r\n\r\n383 -\r\n( 2 ) از سدير گويد : امام صادق ( ع ) فرمود اى سدير در خانه‌ات بنشين و چون پلاسى در آن بخسب و تا شب و روز برجا است تو آرام باش و هر گاه به تو خبر رسيد كه سفيانى خروج كرده بىدرنگ بسوى ما كوچ كن و گرچه پاى پياده باشد .\r\n\r\nدرمانى براى برخى امراض\r\n\r\n384 -\r\n( 3 ) از محمد بن ابراهيم جعفى گويد پدرم براى من باز گفت كه رفتم خدمت امام صادق ( ع ) و به من فرمود چه را تو را رنگ پريده مينگرم ؟\r\nگفتم گرفتار تب ربع ( سه يك ) هستم فرمود چه مانعى دارى از داروى مبارك طيب ، شكر\r\n\r\n","description":"","footnote":"","page_name":" 122 ","page_number":137},
  {"content":"\r\n\r\nرا بكوب و با آب مخلوط كن و خوب حل كن و صبح ناشتا و شب هنگام بنوش گويد من اين كار كردم و تب بريد و برنگشت .\r\n\r\n385 -\r\n( 1 ) از يكى از اصحاب ما كه گويد به امام صادق ( ع ) از دردى شكايت كردم فرمود :\r\nچون ببستر خود آرميدى دو قرص شكر بخور من اين كار كردم و خوب شدم به يكى از پزشكان ماهر بلاد خود گفتم او گفت از كجا امام صادق اين درمان را دانسته ؟ اين از جمله اسرار علوم ما پزشكان است هلا او كتبى دارد و سزاوار است كه اين را در يكى از كتابهايش ديده باشد .\r\n\r\n386 -\r\n( 2 ) از يك مردى گويد امام صادق ( ع ) به يك مردى فرمود : شما تب‌داران خود را هنگام تب با چه درمان مىكنيد ؟ گفت اصلحك اللَّه با اين داروهاى تلخ ، با سفايج و غافث و آنچه مانند آن‌ها است ( در حاشيه برخى نسخه‌ها كه از مجمع البحرين نقل كرده سفايج داروى معروفى است كه مسهل سوداء است و غافث نيز معروف است در نزد پزشكان و آن از گياههاى خاردار است ) امام صادق ( ع ) فرمود : سبحان اللَّه آنكه بداروى تلخ بهبودى مىدهد مىتواند بداروى شيرين هم بهبودى بخشد ، سپس فرمود : هر گاه يكى از شماها تب كرد بايد يك ظرف پاكى بگيرد و يك قرص شكر با نيمى در آن نهد و هر چه قرآن حاضر در ذهن دارد بر آن بخواند سپس شب آن را زير ستاره‌ها نهد و يك تكه آهن بر آن گذارد و چون بامداد شود آب روى آن بريزد و آن را با دست بفشارد و سپس بنوشد و شب دوم يك قرص شكر بر آن بيفزايد تا دو قرص و نيم گردد و شب سوم يك قرص ديگر بر آن بيفزايد تا سه قرص و نيم گردد .\r\n\r\n","description":"","footnote":"","page_name":" 123 ","page_number":138},
  {"content":"\r\n\r\n\r\n387 -\r\n( 1 ) از ابى هارون از امام صادق ( ع ) گويد به من فرمود :\r\nبسم اللَّه الرحمن الرحيم\r\nرا نهان كردند به خدا سوگند كه چه خوب نامهائى را آنان نهان داشتند ، شيوه رسول خدا ( ص ) اين بود كه چون به خانه خود وارد مىشد و قريش گرد او را مىگرفتند و او را محاصره ميكردند بآواز بلند مىگفت بسم اللَّه الرحمن الرحيم و قريش پا بگريز مىنهادند و خداوند عز و جل در اين باره نازل كرد ( 46 - الاسراء ) و هر گاه تنها پروردگار خود را در قرآن فرا ياد آرى از اظهار نفرت پشت كنند و بگريزند .\r\n\r\nشرح -\r\nاز مجلسى « ره » - قوله\r\n« كتموا »\r\nاستفهام است براى تقريع و توبيخ و يا اخبار است و مقصود از كتمان آن اينست كه آن را در آغاز سوره نمىخوانند و ميگويند جزء قرآن نيست پايان نقل از مجلسى ره .\r\nمن گويم - و هر گاه هم آن را بخوانند آهسته مىخوانند و از بلند خواندنش خوددارى ميكنند .\r\n\r\nتجليل امام صادق ( ع ) از رسول خدا - ص\r\n\r\n388 -\r\n( 2 ) از ابى هارون مكفوف كه شيوه امام صادق ( ع ) اين بود ، چون نام رسول خدا ( ص ) نزد او برده ميشد مىفرمود پدرم و مادرم و تبارم و تيره‌ام قربانش شوند از عرب عجيب است كه چگونه ما را به روى سر خود نميگذارند با اينكه خدا عز و جل در كتاب خود ميفرمايد ( 103 - آل عمران ) و شماها در پرتگاه دوزخ بوديد و از آن نجاتتان داد - آنان بوسيله رسول خدا ( ص ) نجات يافتند .\r\n\r\nشرح -\r\nاز مجلسى ره - « قوله\r\nعجيب\r\n» يعنى اين امر شگفت‌آور است كه بخاطر پيغمبر از دوزخ نجات يافتند و با اين حال حرمت او را در باره خاندانش مراعات نميكنند و ممكن است مقصود اين باشد كه خداوند بوسيله رسول ( ص ) آن‌ها را در معرض نجات از دوزخ آورد و آن‌ها بخاطر مخالفت با خاندان وى خود را در دوزخ افكنند .\r\n\r\n","description":"","footnote":"","page_name":" 124 ","page_number":139},
  {"content":"\r\n\r\n\r\nتفسير آيه ملك\r\n\r\n389 -\r\n( 1 ) از عبد الاعلى مولى آل سام گويد به امام صادق ( ع ) گفتم ( 26 - آل عمران ) بگو بار خدايا مالك هر ملك ! تو ميدهى ملك و سلطنت را بهر كه خواهى و ميستانى ملك را از هر كه خواهى - آيا خدا نبود كه ملك و سلطنت به بنى اميه داد ؟\r\nفرمود چنين نيست كه تو فهميدى و فكرت بدان جا رفته است راستش خدا عز و جل ملك و سلطنت را بما داده است و بنو اميه آن را به زور گرفته‌اند بمانند مرديكه جامه‌اى از آن خود دارد و ديگرى به زور آن را از او ميستاند و اين جامه از آن كسى نيست كه آن را به زور گرفته است .\r\n\r\nشرح -\r\nاز مجلسى ره - قوله تعالى  قُلِ اللَّهُمَّ مالِكَ الْمُلْكِ  - يعنى جنس ملك از آن او است و چون مالكان در آن تصرف مىكند و حاصل اينست كه قدرت خلق در هر چه باشد داده او است .\r\n تُؤْتِي الْمُلْكَ مَنْ تَشاءُ  اختلاف است در اينكه مقصود از ملك و سلطنت در اينجا همان سلطنت حقه واقعيه است چون مقام نبوت و امامت يا اعم از آن و رياستهاى باطله است كه ملوك جور و خلفاء ضلالت دارند و يا آنكه شامل سلطنت علم و عقل و صحت و اخلاق حسنه و ملك نفوذ و ملك قدرت و ملك محبت قلوب و ملك اموال و اولاد و ديگر چيزها هم مىشود جمعى آن را مخصوص همان معنى اول دانسته چنانچه اين خبر بر آن دلالت دارد .\r\nزيرا در اين حديث امام ( ع ) بيان كرده است كه همانا خداوند ملك را به اهل آن داده كه ائمه بر حق باشند و اينان كه متصدى آنند غاصب هستند و به زور و عدوان آن را از صاحبانش ربوده‌اند و گويند چگونه خداوند به كسى ملكى دهد و او را هم فرمان كند كه از آن رفع يد نمايد و آن كه يكى از معنى دوم و سوم را اختيار كرده است اعتماد بعموم لفظ كرده از نظر عرف و لغت و با قطع نظر از اين خبر استبعادى ندارد زيرا ممكنست مقصود از اعطاء اعطاء قدرت و تمكين باشد و گرچه او را از ارتكاب آن نهى كرده است چنانچه خداوند بزناكار قدرت زنا داده و او را هم از ارتكاب آن نهى كرده و بقاتل دست و شمشير داده و او را هم از قتل بناحق نهى كرده است .\r\nبعلاوه در بسيارى از آيات و اخبار ميزان نسبت و اسناد فعل به خداوند همان صرف تخليه ميان او و عمل و جلوگيرى نكردن از آن است ولى معنى اولى كه ( مؤيد به اين حديث است ) روشن‌تر و مناسب‌تر است بسياق آيه و بشأن نزولى كه براى آن روايت شده است كه در باره وعده سلطنتى است كه خدا به پيغمبر خود داده است در روز جنگ خندق و يا روز فتح مكه .\r\nقوله  وَ تُعِزُّ مَنْ تَشاءُ  يعنى در دنيا يا در دين يا در آخرت و يا در همه اين مقامات .\r\n\r\n","description":"","footnote":"","page_name":" 125 ","page_number":140},
  {"content":"\r\n\r\n\r\nدر معنى زنده كردن زمين\r\n\r\n390 -\r\n( 1 ) از محمد حلبى كه او از امام صادق ( ع ) پرسيد از تفسير قول خدا عز و جل ( 17 - الحديد ) بدانيد كه خداوند زنده مىكند زمين را پس از مردنش - فرمود مقصود عدالت در زمين است پس از جور و ستم .\r\n\r\nشرح -\r\nاز مجلسى ره - قوله\r\n« العدل بعد الجور »\r\nمحتمل است مقصود تعميم معنى اين آيه باشد براى اين مطلب نيز .\r\n\r\nذو الفقار از كجا آمده است\r\n\r\n391 -\r\n( 2 ) از صفوان بن يحيى گويد از امام رضا ( ع ) پرسيدم از ذى الفقار شمشير رسول خدا ( ص ) در پاسخ فرمود : جبرئيل آن را از آسمان آورده و حلقه نقره داشت .\r\n\r\nشرح -\r\nاز مجلسى ره - قوله\r\n« نزل به »\r\nاين خبر چون اخبار ديگرى دلالت دارد بر اينكه ذو الفقار از آسمان آمده است و ساخت بشر نبوده و دلالت دارد بر اينكه جائز است حلقه شمشير نقره باشد يا زيور آن نقره باشد چنانچه در برخى نسخه‌ها بجاى لفظ حلقه لفظ حليه آمده است و سخن در اين باره در كتاب زى و تجمل و كتاب اطعمه گذشت .\r\n\r\nحديث نوح ( ع ) در روز رستاخيز\r\n\r\n392 -\r\n( 3 ) يوسف بن ابى سعيد گويد : من يك روز نزد امام صادق ( ع ) بودم به من فرمود : هر گاه روز رستاخيز شود و خدا تبارك و تعالى خلائق را فراهم آورد نوح ( ع ) نخست كس باشد كه او را بخوانند و به او گفته شود :\r\nآيا تبليغ كردى و بمردم رسالت خود را رساندى ؟\r\nدر پاسخ گويد آرى .\r\n\r\n","description":"","footnote":"","page_name":" 126 ","page_number":141},
  {"content":"\r\n\r\nبه او گفته شود چه كسى براى تو گواهى ميدهد ؟\r\nدر پاسخ گويد محمد بن عبد اللَّه - فرمود نوح ( ع ) برآيد و مردم را زير گام گيرد تا خود را بمحمد ( ص ) رساند كه بر سر تلى از مشك است و على ( ع ) هم همراه او است و اينست معنى قول خدا تعالى ( 27 - الملك ) پس چون او را نزديك بينند سيه‌گون گردد چهره آن كسانى كه كفر ورزيدند .\r\nنوح ( ع ) رو به محمد ( ص ) - اى محمد راستى خدا تبارك و تعالى از من پرسيد كه تبليغ رسالت كردى ؟ گفتم آرى ، پس فرمود : چه كسى براى تو گواهى ميدهد ؟ گفتم محمد .\r\nمحمد ( ص ) رو بجعفر و حمزه - برويد و براى او گواهى دهيد كه او تبليغ رسالت كرده است .\r\nامام صادق ( ع ) فرمود : پس جعفر و حمزه هر دوان همان گواهان براى پيغمبرانند بدان چه تبليغ كرده‌اند .\r\nمن گفتم : قربانت پس على ( ع ) كجا است ؟ فرمود : مقام و منزلت او از اين بالاتر است .\r\n\r\nشرح -\r\nاز مجلسى ره - قوله تعالى  رَأَوْهُ زُلْفَةً  مفسران گفته‌اند ضمير بوعد برگردد در آيه پيش كه فرمايد : ميگويند : چه زمانى است اين وعده ؟ يعنى موعود و از تفسير امام برآيد كه ضمير به امير المؤمنين برگردد و زلفت بمعنى نزديكى است يعنى صاحب تقرب است نزد خدا و رسول . . .\r\n\r\nدر اخلاق عاليه رسول خدا - ص\r\n\r\n393 -\r\n( 1 ) از امام صادق ( ع ) كه رسول خدا ( ص ) نگاههاى خود را ميان اصحابش قسمت ميكرد و به اين و آن برابر مينگريست .\r\n\r\n","description":"","footnote":"","page_name":" 127 ","page_number":142},
  {"content":"\r\n\r\n\r\n394 -\r\n( 1 ) فرمود ( ع ) : هرگز رسول خدا ( ص ) بكنه خرد و عمق ادراك خود با بنده‌هاى خدا سخن نگفت رسول خدا ( ص ) فرمود : ما گروه پيمبران دستور داريم كه با مردم در خور خردمندى آن‌ها سخن گوئيم .\r\n\r\nشرح -\r\nاز مجلسى ره - از اين حديث برآيد كه بناچار بايد آنچه در خور مردمى نيست و دلپذير آن‌ها نميگردد از آن‌ها نهان داشت .\r\n\r\nدستورى از امام صادق در اظهار عقيده\r\n\r\n395 -\r\n( 2 ) از مالك بن عطيه گويد به امام صادق ( ع ) گفتم : من مردى از طائفه بجيله‌ام و دين داريم براى خدا عز و جل بر پايه دوستى و پيروى از شماها است و بسا كسى كه مرا نشناسد از من پرسد كه : تو از كدام مردمى ؟ من گويم مردى عربم و از تيره بجيله‌ام گناهى دارم كه ديگر نگويم دوستدار بنى هاشمم و وابسته بآنهايم ؟\r\nدر پاسخ فرمود : نه مگر نيست كه دل و خواهشت اينست كه از دوستداران ما و پيروان ما هستى .\r\nگفتم : چرا به خدا فرمود اينكه ميگوئى من مردى از عربم براى تو گناهى ندارد تو در نژاد و خاندان مردى از عربى و جزء دفتر آن‌ها و در شمار آنانى ، و در ديانت و آنچه در دفتر دين وارد است و بدان براى خدا عز و جل ديندارى كنى در اطاعت مائى و از ما اخذ احكام ميكنى ؟ تو از دوستان ما هستى و از ما هستى و رو بسوى ما دارى .\r\n\r\nشرح -\r\nاز مجلسى ره - قوله\r\n« في العدد »\r\nيعنى در عداد آنهائى يا از اعوان و اتباع ما هستى پايان نقل از مجلسى ره .\r\nمن گويم - ظاهرا مقصود سؤال اينست كه سكوت از معرفى مذهب از باب توريه است و اظهار خلاف واقعيست و آيا گناهى دارد يا نه ؟\r\n\r\n","description":"","footnote":"","page_name":" 128 ","page_number":143},
  {"content":"\r\n\r\n\r\nدر فضيلت شيعه آل محمد - ص\r\n\r\n396 -\r\n( 1 ) از ابى يحيى كوكب الدم از امام صادق ( ع ) فرمود : راستى حوارى عيسى ( ع ) شيعه او بودند و راستى كه شيعه ما حواريون ما هستند و حواريون عيسى فرمان برتر از حواريون ما نبودند و همانا عيسى ( ع ) بحواريين خود فرمود : كيانند ياوران من در راه خدا ؟ و حواريون گفتند ما هستيم ياوران خدا - نه به خداوند سوگند او را در برابر يهود يارى ندادند و بخاطر او نبرد نكردند و شمشير نزدند و شيعه ما به خداوند سوگند پيوسته از آن روزى كه خداوند عز ذكره جان رسولش ( ص ) را ستد ما را يارى ميكنند و بخاطر ما نبرد ميكنند و سوخته ميشوند و عذاب ميكشند و در شهرها در بدر مىشوند و تبعيد ميشوند خداوند بآن‌ها از طرف ما جزاى خير دهد و محققا امير المؤمنين ( ع ) فرمود به خدا اگر بينى دوستان ما را با شمشير بزنند دشمن ما نشوند و به خدا اگر بدشمنان خود نزديكى كنم : و چنگ چنگ پول بدامن آن‌ها بريزم ما را دوست ندارند .\r\n\r\nتفسير آيه الم غُلِبَتِ الرُّومُ\r\n\r\n397 -\r\n( 2 ) از ابى عبيده گويد از امام باقر ( ع ) پرسيدم از قول خدا عز و جل :     الم - غُلِبَتِ الرُّومُ فِي أَدْنَى الْأَرْضِ     روم در نزديكترين سرزمين‌ها مغلوب شدند .\r\nگويد در پاسخ فرمود ، اى ابا عبيده راستى اينسخن تأويلى دارد كه آن را جز خدا و راسخون در علم از آل محمد ( ص ) ندانند ، چون رسول خدا ( ص ) بمدينه هجرت كرد و اسلام پيروز شد يك نامه به پادشاه روم نوشت و آن را با يك قاصدى فرستاد و پادشاه روم را دعوت به اسلام كرد و نامه‌اى هم\r\n\r\n","description":"","footnote":"","page_name":" 129 ","page_number":144},
  {"content":"\r\n\r\nبپادشاه فارس نوشت ( 1 ) و با فرستاده‌اى به او گسيل داشت و او را هم به اسلام دعوت كرد اما پادشاه روم نامهء رسول خدا ( ص ) را احترام گذاشت و فرستاده او را ارجمند داشت و اما پادشاه فارس بنامه رسول خدا ( ص ) اهانت كرد و آن را دريد و بفرستاده رسول خدا ( ص ) هم اهانت كرد و در آن روز پادشاه فارس با پادشاه روم جنگ ميكرد و مسلمانان دل بر آن ميداشتند كه پادشاه روم بپادشاه فارس پيروز شود و به او اميدوارتر بودند از پادشاه فارس و چون پادشاه فارس در اين جنگ پيروز شد بر پادشاه روم مسلمانان را بد آمد و براى آن غمنده شدند و خداى عز و جل بخاطر اين پيش آمد قرآنى فرو فرستاد و فرمود :\r\n1 - « الم 2 - روم در نزديكترين سرزمين مغلوب شد » يعنى فارس بر او پيروز شد در نزديكترين سرزمين كه عبارت از شامات و اطراف آن باشد « و آنان » يعنى فارسيان پس از غلبه و پيروزيشان بر روم « به زودى مغلوب شوند » يعنى مسلمانان بر آنها پيروز شوند « در أند سال * از آن خدا است امر و فرمان از پيش و از دنبال و در اين روز است كه مؤمنان شاد شوند . » 3 - به يارى خداوند كمك شود هر كه خدا عز و جل خواهد .\r\nو چون مسلمانان با فارس جهاد كردند و آن را فتح كردند مسلمانان به يارى خداوند عز و جل شاد شدند .\r\nگويد من گفتم : آيا نيست كه خداوند عز و جل ميفرمايد در أند سال با اينكه مؤمنان سال‌هاى بسيار با خود رسول خدا ( ص ) گذرانيدند و دوران امارت ابى بكر را هم گذرانيدند و در دوران امارت عمر بر فارس پيروز شدند ؟ .\r\nدر پاسخ فرمود : مگر من نگفتم كه اين خود تأويلى دارد و تفسيرى اى ابا عبيده ، قرآن ناسخ\r\n\r\n","description":"","footnote":"","page_name":" 130 ","page_number":145},
  {"content":"\r\n\r\nو منسوخ دارد ( 1 ) آيا نشنيدى كه خدا عز و جل فرمايد :\r\n« براى خدا است فرمان در پيش و در دنبال » يعنى اختيار با او است در اينكه پس اندازد آنچه را پيش داشته و پيش اندازد آنچه را دنبال مقرر كرده است از نظر گفتار تا روزى كه قضاء حتمى گردد براى نزول نصرت بر مسلمانان و مؤمنان و اينست آنچه خدا عز و جل فرموده است و امروز است كه شاد ميشوند مؤمنان بنصرت خداوند ( نصرت مىكند هر كه را خواهد ) يعنى روزى كه فرمان نصرت حتمى گردد .\r\n\r\nشرح -\r\nاز مجلسى ره - قوله تعالى     الم غُلِبَتِ الرُّومُ فِي أَدْنَى الْأَرْضِ     بيضاوى گفته يعنى زمين عرب زيرا زمين معهود ميان آن‌ها همان بوده يا مقصود اينست كه نزديكترين سرزمين روميها نسبت بعرب  وَ هُمْ مِنْ بَعْدِ غَلَبِهِمْ  مصدر اضافه بمفعول شده يعنى پس از مغلوب شدن آنان به زودى غالب شوند « در ضمن مدت أند سال » .\r\nروايت شده كه فارس با روم نبرد كردند در اذرعات و بصرى و گفته شده است در جزيره ( نواحى موصل ) كه نزديكترين زمين‌هاى روم است بفارس و فارسيان بر روميان غلبه كردند و اين خبر به مكه رسيد مشركان شاد شدند و به مسلمانان سرزنش كردند و گفتند شما و ترسايان اهل كتابيد و ما و فارسيان امى و بىكتاب و برادران ما بر برادران شما پيروز شدند و ما هم بر شما غالب ميشويم و اين آيه نازل شد و ابو بكر گفت خدا چشم شما را روشن نكند به خدا كه روم بر فارس پس از أند سال پيروز گردد ابى بن خلف به او گفت دروغ گفتى بيا با هم شرط ببنديم تا مدت معلومى ابو - بكر با او شرط بست سر ده شتر در مدت سه سال و اين شرط و قرار خود را با ابى بن خلف برسول خدا ( ص ) گزارش داد .\r\nرسول خدا ( ص ) به او فرمود بضع از سه تا نه است تو با ابى وارد مذاكره بشو و بر شرط بندى بيفزا و مدت را تمديد كن و قرار داد دومى ميان آن‌ها بسته شد سر صد شتر در مدت نه سال ولى ابى از زخمى كه رسول خدا ( ص ) در روز جنگ احد به او زد مرد و سپس روم بفارس پيروز شد در روز حديبيه و ابو بكر شرط بندى را كه صد شتر بود از ورثه ابى دريافت كرد و نزد رسول خدا ( ص ) آورد و آن حضرت فرمود تا آن را صدقه داد .\r\nو اين آيه از دلائل نبوتست زيرا اخبار صحيح از غيب است و قرائت شده غلبت بفتح و سيغلبون بضم و مقصود اينست كه روم بر روستاى شام غلبه كردند و به زودى مسلمانان بر آن‌ها غلبه كنند و مغلوب مسلمانان شوند و در سال نهم نزول آيه بود كه مسلمانان با روميان جنگيدند و برخى بلاد آن‌ها را فتح كردند و بنا بر اين غلب مصدر بفاعل اضافه شده است .\r\nو  لِلَّهِ الْأَمْرُ مِنْ قَبْلُ وَ مِنْ بَعْدُ  - يعنى كارها با خدا است پيش از اينكه روميان غالب باشند يعنى هنگام مغلوبيت آنان و پس از مغلوبيت آنان و آن هنگاميست كه غالب باشند . .\r\n« و يومئذ » روزى كه غلبه كنند روم شاد ميشوند مؤمنان به اينكه يارى كرده است\r\n\r\n","description":"","footnote":"","page_name":" 131 ","page_number":146},
  {"content":"\r\n\r\nخداوند آن‌ها را كه صاحب كتابند بر بىكتابان زيرا موجب وارونه شدن تفأل است و ظهور راستى مسلمانان و پيروزى آنان در شرط بندى با مشركان و مايه فزايش يقين و ثبات در دينست براى آن‌ها .\r\nپس از نقل كلام بيضاوى گويد بغوى گفته است : سبب پيروزى روم بر فارس طبق گزارش عكرمه اينست كه شهريراز فرمانده لشكر خسرو بود و پس از پيروزى بر لشكر روم آن‌ها را دنبال كرد و پيوسته عقب نشاند و شهرهاى آن‌ها را ويران كرد تا بخليج رسيد و يك روز فرخان برادرش نشسته بود و شراب مينوشيد به يارانش گفت من در خواب ديدم كه گويا بر تخت خسرو نشسته‌ام اين سخن او به گوش خسرو رسيد و بشهريراز برادرش نوشت بمحض رسيدن نامه من سر فرخان را برايم بفرست .\r\nدر پاسخ او نوشت كه : تو هرگز بمانند فرخان سردارى بدست نياورى او نيرومند است و هراس او است كه دشمن را گرفته است مبادا غفلت كنى . .\r\nخسرو در جواب او نوشت ميان رجال فارس از او بهتر و برتر هست زود سر او را برايم بفرست .\r\nشهريراز باز از او كسب تكليف كرد و فرمانش را اجراء نكرد خسرو بخشم اندر شد و به او ديگر پاسخى نداد و قاصدى نزد اهل فارس گسيل داشت كه من شهريراز را از خدمت شما بر كنار كردم و بجاى او فرخان را گماشتم و يك نامه كوچكى بدان پيك داد كه در آن بفرخان دستور داده بود شهريراز را سر ببرد .\r\nخسرو بدان پيك سفارش كرد كه هر گاه فرخان حكومت را تحويل گرفت و بمقام خود استوار شد اين نامه را به دو بده و چون فرمان عزل بشهريراز رسيد گفت به چشم و از تخت به زير آمد و فرخان بجاى او نشست و آن نامه كوچك را گرفت و خواند و فورا گفت شهريراز را حاضر كنيد و خواست گردن او را برند شهريراز به او گفت شتاب مكن و سه نامه خسرو را به او نشان داد كه وى را فرمان كشتن او داده و او هر بار به دو مراجعه كرده و كسب تكليف كرده است و گفت تو اكنون ميخواهى با يك نامه مرا بكشى فرخان از ديدن نامه‌ها به خود آمد و حكومت را ببرادر خود باز پس داد و شهريراز فورا نامه‌اى بقيصر روم نوشت كه مرا با تو كاريست نه پيكى ميتواند آن را برساند و نه نامه‌اى بايد بهمراه پنجاه تن رومى بملاقات من بيائى و من هم با پنجاه تن فارسى تو را برخورد كنم و راز خود را بگويم .\r\nيك خيمه ديبا بر پا كردند و اين دو در زير آن ملاقات نمودند و هر كدام كاردى با خود داشتند مترجمى خواستند و شهريراز آغاز سخن كرد و گفت آنكه شهرهاى تو را ويران كرد من و برادرم هستيم كه بتدبير و شجاعت خود اين كار كرديم و خسرو بر ما حسد برده و خواست برادرم را بدست من بكشد و من ابا كردم و سپس ببرادرم دستور داد مرا بكشد و ما هر دو تن او را خلع كرديم و از او رو برتافتيم و بسوى تو شتافتيم و بهمراه تو با وى نبرد خواهيم كرد .\r\nقيصر روم گفت بسيار خوب كارى كرديد و به يكديگر اشاره كردند كه اگر اين راز از دو طرف تجاوز كند بسا كه فاش شود و هر دو با كارد خود مترجم را كشتند و روم بر سر فارسيان تاخت و آنها را دنبال كرد و كشت و خسرو هم مرد ، و روز حديبيه اين خبر به پيغمبر ( ص ) رسيد و آن حضرت و همراهانش شاد شدند .\r\n\r\n","description":"","footnote":"","page_name":" 132 ","page_number":147},
  {"content":"\r\n\r\nقوله\r\n« كتب الى ملك الروم »\r\nنام او هرقل بود پيغمبر ( ص ) دحيه كلبى را نزد او فرستاد و به او فرمود نزد حاكم بصرى برود و از او بخواهد كه كسى را بهمراه او بفرستد تا او را بهرقل رساند و او گفت هرقل براى زيارت بيت المقدس بشام آمده است و مردى را با او فرستاد تا او را نزد هرقل برد .\r\nو قطب الدين راوندى گفته روايت شده است كه دحيه كلبى گفته : رسول خدا ( ص ) مرا با نامه‌اى نزد قيصر فرستاد و هرقل اسقف را خواست و از محمد و نامه‌اش به او گزارش داد اسقف بيدرنگ گفت اين همان پيغمبريست كه ما در انتظار او بوديم و عيسى بن مريم مژده او را بما داده است اسقف گفت اما من كه او را باور دارم و از او پيروى كنم .\r\nقيصر گفت اما من اگر از او پيروى كنم سلطنتم از دست برود سپس قيصر گفت يكى از تيره محمد را كه در اينجا است بخواهيد تا من در باره محمد از او پرسش كنم و ابو سفيان و جمع او براى تجارت بشام رفته بودند قيصر همه را احضار كرد و گفت هر كدام شماها كه در نژاد بمحمد نزديكتر است نزد من آيد ابو سفيان پيش آمد قيصر گفت من از اين مرد پرسشها دارم در باره اين مرديكه ميگويد من پيغمبرم سپس رو بهمراهان ابو سفيان كرد و گفت اگر در جواب من دروغ گفت شما او را تكذيب كنيد ابو سفيان گفته بود اگر شرم نداشتم كه مبادا همراهانم مرا تكذيب كنند در باره محمد خلاف واقع گزارش ميدادم .\r\nقيصر - بگو كه نسب و نژاد محمد در ميان شما بچه وضعى است ؟\r\nابو سفيان - نژاد روشن و خوبى دارد و از خاندان معروفى است .\r\nقيصر - آيا ديگرى در ميان شما تاكنون چنين ادعائى كرده است ؟\r\nابو سفيان - نه . او نخست كس است كه دعوى نبوت كرده است .\r\nقيصر - شماها پيش از اين دعوى او را متهم بدروغ ميدانستيد ؟\r\nابو سفيان - نه از او دروغ نديده بوديم .\r\nقيصر - اعيان و اشراف از او پيروى كردند يا ناتوانان و مستمندان ؟\r\nابو سفيان - ناتوانان و مستمندان .\r\nقيصر - پيروان او رو بفزونى هستند يا كاهش ؟\r\nابو سفيان - رو بفزونى ميروند .\r\nقيصر - كسى از آنها بعنوان ناراضى از كيشى كه اختيار كرده برگشته است ؟\r\nابو سفيان - نه كسى از او برنگشته است .\r\nقيصر - آيا دغلى و پيمان‌شكنى دارد ؟\r\nابو سفيان - نه پيمان‌شكن نيست .\r\nقيصر - شماها با او نبرد كرديد ؟\r\nابو سفيان - آرى با او نبرد كرديم .\r\nقيصر - نبرد شما با او چگونه بوده است ؟\r\nابو سفيان - نوبتى بوده است گاهى بسود او بوده و گاهى بزيانش .\r\nقيصر - اين خود نشانه پيغمبرى است اكنون بگو بشما چه دستور مىدهد و برنامه دعوت\r\n\r\n","description":"","footnote":"","page_name":" 133 ","page_number":148},
  {"content":"\r\n\r\nاو چيست ؟\r\nابو سفيان - بما دستور ميدهد كه خداى يگانه را بپرستيم و چيزى را با او شريك ندانيم و ما را از پرستش بتها كه پدرانمان ميپرستيدند نهى مىكند و بما فرمان نماز و روزه و پارسائى و راستى و امانت پردازى و وفاء بعهد ميدهد .\r\nقيصر - اينوصف پيغمبرانست و من خود ميدانستم كه او ظاهر مىشود و مبعوث ميگردد و گمان نداشتم از ميان شماها باشد نزديك است كه اين سرزمين را كه من زير گام دارم به تصرف گيرد اگر اميد داشتم كه سالم بوى ميرسم دنبال ديدار او ميگشتم و اگر نزد او بودم دو پاى او را بوسه مىدادم .\r\nچون نصارى خبر شدند كه اسقف پيغمبر عرب را تصديق كرده فراهم شدند تا او را بكشند او به ابو سفيان گفت نزد صاحب خود رو و سلام مرا به او برسان و بگو كه من گواهى مىدهم نيست شايسته پرستشى جز خدا يگانه است و شريك ندارد و محمد رسول خدا است و نصارى آن را منكر شدند بر من .\r\nسپس اسقف از دربار قيصر نزد نصارى بيرون شد و او را كشتند .\r\nگويد و روايت شده است كه هرقل مردى از غسان را نزد پيغمبر فرستاد تا گزارشى از حال او براى وى بياورد و به او گفت در سه چيز او تامل كن .\r\n1 - ببين او را كه ديدار ميكنى روى چه چيزى نشسته است ؟\r\n2 - ببين در سمت راست او چه كسى نشسته است ؟\r\n3 - اگر توانى كه به مهر نبوت در پشت وى نگاه كنى بكن .\r\nآن غسانى طى مسافت كرد تا به خدمت پيغمبر رسيد ديد روى زمين نشسته و در سمت راستش على بن ابى طالب قرار دارد و دو پاى خود را ميان آب داغ نهاده و پرسيد اينكه در سمت راست او است كيست ؟ گفتند عموزاده او است .\r\nاين گزارش را نوشت و دستور سوم او را فراموش كرده بود رسول خدا ( ص ) آغاز سخن كرد و فرمود بيا بدان چه سرورت به تو دستور داده بنگر و او آمد به مهر نبوت هم نگريست ، آن مرد نزد هرقل بازگشت و هرقل به او گفت چه كردى ؟\r\nگفت ديدمش روى زمين نشسته و آبى زير دو گامش انداخته ميجوشد و ديدم كه على عموزاده‌اش بر سمت راست او است و راجع به مهر نبوت كه سفارش دادى فراموش كردم و او خودش مرا دعوت كرد و گفت به يا و دستور سرورت را انجام بده و من مهر نبوت را در پشت او ديدم .\r\nهرقل گفت اين همانست كه عيسى بن مريم گفته و به دو مژده داده و گفته بر شتر سوار مىشود از او پيروى كنيد و او را تصديق نمائيد سپس بقاصد خود گفت برو نزد برادرم و موضوع را با او هم در ميان گذار زيرا او در سلطنت با من شريكست پس جريان را به او گفت و او راضى نشد كه سلطنت از دستش برود .\r\nقوله\r\n« و كتب الى ملك فارس »\r\nنامه را با عبد اللَّه بن حذافه نزد خسرو فرستاد .\r\nابن شهر آشوب گويد ابن مهدى مامطيرى در مجالس خود آورده است كه پيغمبر بخسرو اين نامه را نوشت :\r\n\r\n","description":"","footnote":"","page_name":" 134 ","page_number":149},
  {"content":"\r\n\r\nاز طرف محمد رسول خدا ( ص ) بسوى خسرو پسر هرمز اما بعد اسلام‌آور تا سالم بمانى و گر نه آماده نبرد با خدا و رسولش باش  وَ السَّلامُ عَلى مَنِ اتَّبَعَ الْهُدى  و چون نامه بخسرو رسيد آن را دريد و خوار شمرد و گفت اين كيست كه گستاخانه مرا بكيش خود مىخواند و نام خود را پيش از نام من مينويسد و مقدارى خاك در پاسخ پيغمبر فرستاد پيغمبر فرمود خدا ملك او را به درد چنانچه نامه‌ام را دريد . هلا به زودى ملك او را از هم بدريد و براى من خاك فرستاده هلا شماها سرزمين او را مالك شويد و چنان شد كه فرمود .\r\nماوردى در اعلام النبوة گفته است بمحض اينكه نامه پيغمبر بخسرو رسيد به كارگزار خود در يمن بنام باذان كه ابا مهران كنيه داشت نوشت اين مردى را كه گويند پيغمبر است يا گويد من پيغمبرم و نام خود را پيش از نام من نوشته و مرا بدينى جز دين خودم دعوت كرده است نزد من بفرست و باذان فيروز ديلمى را با جمعى بهمراه نامه بمضمون نامه خسرو نزد پيغمبر ( ص ) فرستاد فيروز با همراهان خود خدمت پيغمبر ( ص ) رسيد و گفت خسرو به من فرمان داده است تا تو را نزد او فرستم و پيغمبر يك شب از او مهلت خواست و فردا فيروز با كمال عجله نزد آن حضرت رفت پيغمبر به او فرمود كه پروردگار من به من خبر داده كه ديشب پروردگار تو را كشته است پسرش شيرويه را در ساعت هفتم شب بر او مسلط كرده است تو صبر كن تا خبر او به تو رسد اين خبر فيروز را بهراس انداخت و به يمن برگشت و آن را بباذان گزارش داد و باذان به او گفت در اولين برخورد او را در دل خود چگونه يافتى ؟ گفت به خدا من از كسى هراس نكردم باندازه‌اى كه از اين مرد هراس كردم و در من هيبت او اثر كرد و به باذان خبر رسيد كه در همان شب و همان ساعت خسرو كشته شده و هر دو فورا ايمان آوردند و عبسى ظاهر شد و بدروغ دعوى نبوت كرد و رسول خدا ( ص ) فيروز را مامور ساخت تا او را بكشت به او فرمود : او را بكش خدا او را بكشد .\r\nزهرى از ابى سلمة بن عبد اللَّه بن عبد الرحمن بن عوف نقل كرده است كه خداوند ظهر هنگام فرشته‌اى بخسرو جلوه‌گر ساخت و به او گفت يا مسلمان شو و يا اين عصا را ميشكنم ، در پاسخ او گفت بهل بهل و آن فرشته بازگشت خسرو پاسبانان خود را خواست و گفت چه كسى اين مرد را به من راه داد گفتند ما كسى را نديديم سپس در سال آينده همان روز و همان ساعت آمد و همان وضع تكرار شد كه در سال نخست شده بود و سپس سال سوم نزد او آمد و گفت : مسلمان شو و يا اين عصا را ميشكنم خسرو گفت بهل بهل و آن فرشته عصا را شكست و بيرون رفت و درنگى نشد كه پسرش بر او جهيد و او را كشت .\r\nقوله « قرآنا » يا صفت كتابست يعنى كتابى كه خوانده مىشود يا بدل آنست تا معلوم شود كه مراد بعضى از كتابست .\r\nقوله « يعنى و فارس » اين بيان ضمير هم است و ظاهر حديث اينست كه در قرائت ائمه كلمه غلبت و كلمه سيغلبون هر دو مجهولست و اين قرائت مركب است از قرائت مشهوره ( كه كلمه غلبت مجهول و كلمه سيغلبون معلومست ) و از قرائت شاذه‌اى كه بيضاوى آن را روايت كرده است ( كه كلمه غلبت معلوم و كلمه سيغلبون مجهولست . » و ممكنست قرائت ائمه موافق همان قرائت اخيره باشد و غلبه در حديث اضافه بفاعل باشد و\r\n\r\n","description":"","footnote":"","page_name":" 135 ","page_number":150},
  {"content":"\r\n\r\nدر آيه اضافه بمفعول و معنى اين باشد كه پس از مغلوب شدن فارس از روم همان فارس از مسلمانان هم مغلوب خواهند شد يا كلمه غلبه در آيه هم اضافه بفاعل باشد كه فارس بر روم غلبه كنند و هم مغلوب آن‌ها شوند و هم مغلوب مسلمانان گردند ولى اين محتاج به تكلف است چنانچه مخفى نيست .\r\nو معلومست كه پيروزى كامل مسلمانان بفرس در سال شانزدهم هجرت و يا آخر سال هفدهم است كه يزدگرد كشته شد و كشور ايران سراسر تحت تصرف مسلمانان درآمده است .\r\nقوله أ ليس اللَّه يقول  فِي بِضْعِ سِنِينَ  چون كه بضع در لغت عرب بعدد 3 تا 9 اطلاق مىشود و غلبه كامل اسلام بر فرس در سال 16 يا آخر سال 17 هجرت بوده است بنا بر مشهور ميان مفسران كه آيه در مكه و قبل از هجرت نازل شده است بناچار بايد فاصله ميان نزول آيه و غلبه بر فرس بيش از 16 سال باشد و بنا بر ظاهر خبر كه نزول آيه پس از نامه‌نگارى پيغمبر اسلام با قيصر و كسرى بوده كه بنا بر مشهور در سال ششم از هجرت بوده است بازهم فاصله اندكى از بضع بيش است و از اين جهت سائل اعتراض كرده است كه فاصله از بضع بيش است و امام جواب داده است كه آيه مشعر است بر اينكه اين موعد حتمى نيست و قابل تقديم و تاخير است چون خدا فرموده است  لِلَّهِ الْأَمْرُ مِنْ قَبْلُ وَ مِنْ بَعْدُ  يعنى خدا را سزا است كه اين غلبه را بر بضع مقدم دارد و يا از آن مؤخر كند چنانچه ظاهر تفسير امام ( ع ) است پايان نقل از مجلسى ره .\r\nمن گويم - شرحى كه امام ( ع ) براى آيه داده است در تاريخ و تفسير عمومى اسلام با اندكى كم و بيش معروف و مشهور است و اينكه امام ( ع ) ميفرمايد تاويلى دارد كه جز خدا و رسول و اهل بيت نمىدانند دو وجه دارد .\r\n1 - مقصود اين باشد كه هنگام نزول آيه كه اين پيشگوئى از جانب خداوند در قرآن نازل شد تاويل و آينده آن بر همه مردم جز خدا و رسول و اهل بيت مجهول بود ولى پس از آنكه مدتى گذشت و موعد فتح رسيد و مضمون آيه محقق شد و هم روميان پس از چند سال بر فارسيان غلبه كردند و هم مسلمين در آينده نزديكى بر دولت ساسانى به آن عظمت و وسعت غلبه كرد مفهوم آيه بر همه مردم عيان گرديد و روشن شد و جمله « ان لهذا تاويلا لا يعلمه الخ » مشعر به اين معنا است زيرا تاويل بمعنى سرانجام و آينده است و مقصود اين مىشود كه اين آيه هنگام نزول يك آينده‌اى را بيان ميكرد كه در آن وقت جز خدا و رسول و اهل بيت بحقيقت آن آگاه نبودند .\r\n2 - مقصود از تاويلى كه جز خدا و رسول ندانند دو خصوصيت مذكوره در خبر باشد كه در تفاسير مشهوره نيست و از ظاهر آيه هم استفاده نمىشود و آن دو :\r\nالف - معنى سيغلبون اين باشد كه فارس در اند سال مغلوب اسلام مىشوند با اينكه ظاهر آيه اينست كه فارس بعد از اند سال مغلوب روم ميشوند .\r\nب - تفسير جمله  لِلَّهِ الْأَمْرُ مِنْ قَبْلُ وَ مِنْ بَعْدُ  - باينكه موعد بضع سنين قابل تقديم و تأخير است و حتمى نيست با اينكه ظاهرش اينست كه كار با خدا است پيش از مغلوب شدن روم و بعد از آن .\r\n\r\n","description":"","footnote":"","page_name":" 136 ","page_number":151},
  {"content":"\r\n\r\n\r\nحل شبهه اجماع بر خلافت ابى بكر\r\n\r\n398 -\r\n( 1 ) از عمرو بن ابى المقدام از پدرش گويد : به امام باقر ( ع ) گفتم : عامه پندارند كه چون بيعت ابى بكر مورد اجتماع همه مردم شد موافق رضاى خدا جل ذكره است و خداوند را سزاوار نباشد كه امت محمد ( ص ) را پس از وى بفتنه اندازد و از دين برگردند .\r\nابو جعفر ( ع ) فرمود : آيا قرآن نخوانند آيا نيست كه خدا مىفرمايد ( 144 - آل عمران ) و نيست محمد جز يك فرستاده كه پيش از او رسولانى درگذشته‌اند و جا تهى كرده‌اند آيا پس اگر او هم مرد يا كشته شد به وضع سابق عقب گرد كنيد و مرتجع شويد ؟ و هر كس روى دو پاشنه خود عقب‌گرد كند و سراسر پشت بدين حق دهد هيچ زيانى به خدا ندارد و محققا خداوند آنها را كه شكر نعمت ديانت و وجود پيغمبر و اسلام را كنند پاداش دهد .\r\nگويد من گفتم آنها از اين آيه تفسير ديگرى كنند .\r\nفرمود : آيا نيست كه خداوند از امتهاى گذشته كه پيش از آنها بودند گزارش داده كه پس از آمدن بينه‌ها نزد آنان اختلاف كردند و از دين حق برگشتند آنجا كه فرموده است ( 253 - البقره ) و بعيسى بن مريم بينه‌ها و معجزه‌ها داديم و او را به روح القدس كمك كرديم و اگر خدا خواسته بود آنان كه پس از او آمدند يك ديگر را نميكشتند پس از آنكه معجزه‌ها براى آنها آمد ولى باز هم اختلاف كردند و برخى از آنها گرويدند و برخى از آنها بكفر گرائيدند و اگر خدا خواسته بود باهم نمىجنگيدند ولى خدا مىكند آنچه را مىخواهد - و در اين آيه مضمونى است كه بدان مىتوان دليل آورد بر اينكه اصحاب محمد ( ص ) بعد از او اختلاف كردند و برخى از آنها ايمان داشتند و برخى هم كافر شدند .\r\n\r\nشرح -\r\nاز مجلسى ره - قوله\r\n« انهم يفسرون على وجه آخر »\r\nيعنى مىگويند اين كلام بر وجه استفهامست و دلالت بر وقوع آن ندارد و مقصود امام اينست كه خداوند آنچه را اين مردم پس از رسول خدا\r\n\r\n","description":"","footnote":"","page_name":" 137 ","page_number":152},
  {"content":"\r\n\r\nصلوات اللَّه عليه كردند با اين آيه بدانها گوشزد كرده و استفهام با آن منافات ندارد بلكه ذكر تهديد و عقوبت و بيان اينكه ارتداد آنها به خداوند زيانى نرساند ظاهر است در اينكه خدا تعالى آنان را از پيش بدين كردار سرزنش نموده و دانسته كه چنين خواهند كرد و چون سائل از اين وجوه غفلت كرده و اين آيه صريح در احتجاج بر خصم نبوده است آن را كنار گذاشته و به آيه ديگر استدلال كرده و آن قول خدا تعالى است :\r\n( 253 - البقره ) اينانند رسولان بر يك ديگرشان برترى داديم با برخى خداوند سخن گفته و برخى را مقام بالا برده و بعيسى بن مريم معجزه‌هاى آشكار داديم و او را به روح القدس تاييد كرديم و اگر خدا خواسته بود آنان كه پس از رسولان بودند با يك ديگر جنگ نميكردند تا آخر آيه و استدلال به اين آيه براى ارتداد صحابه پس از رسول خدا ( ص ) به چند وجه است :\r\n1 - ضمير جمع در كلمه من بعدهم شامل همه رسولانست و بعمومش دلالت دارد بر اينكه اختلاف در دنبال همه رسولان باشد و برخى پيروانشان كافر گردند و برخى مؤمن بمانند و اين شامل پيغمبر ما هم شود و بايد از امت وى همچنين اختلافى پديده شده باشد .\r\n2 - اين آيه دلالت دارد بوقوع ارتداد پس از عيسى و بسيارى از پيغمبران در امم خودشان و خدا فرموده است :\r\n وَ لَنْ تَجِدَ لِسُنَّةِ اللَّهِ تَبْدِيلًا  - هرگز در سنت خدا ديگرگونى نيابى و پيغمبر ( ص ) هم فرموده در امت من باشد همان كه در بنى اسرائيل بوده «\r\nحذو النعل بالنعل\r\n- بىكم و بيش » و لازمست كه از امت اسلام هم بمانند آن صادر شود .\r\n3 - منظور دفع استبعاد وقوع ارتداد است در اصحاب كبار پيغمبر ( ص ) كه سائل سخن خود را بر پايه آن نهاده است .\r\nو مقصود اينست كه اگر ارتداد پس از بسيارى از پيمبران ثابت باشد و واقع شده باشد چه مانعى دارد كه پس از پيغمبر اسلام هم واقع شده باشد و مقصود نقض مقدمه‌ايست كه سائل در كلام خود بيان كرده است كه گفته :\r\nخدا جامعه امت اسلام را در گم‌راهى و ضلالت نيندازد و وجه دوم اظهر وجوهست .\r\n\r\nدر باره ولايت ائمه ( ع )\r\n\r\n399 -\r\n( 1 ) از عبد الحميد بن ابى العلاء گويد وارد مسجد الحرام شدم و چشمم به يكى از خدمتكاران امام صادق ( ع ) افتاد و بسوى او چميدم تا از امام صادق از وى بپرسم بناگاه ديدم امام صادق ( ع ) در سجده است و مدتى دراز بانتظارش ايستادم و چند ركعت نماز خواندم و فارغ شدم و سر از سجده بر نداشت و از آن خادم پرسيدم از چه وقت به سجده رفته است ؟\r\nدر پاسخ گفت پيش از اينكه تو بيائى و چون سخن مرا شنيد سر از سجده برداشت و سپس فرمود\r\n\r\n","description":"","footnote":"","page_name":" 138 ","page_number":153},
  {"content":"\r\n\r\n( 1 ) اى ابا محمد نزديك من بيا من نزديك او رفتم و بر او سلام دادم ، و از پشت سر خود آوازى شنيد و فرمود اين جنجال چيست كه بلند است ؟ من گفتم اينها جمعى از مرجئه و قدريه و معتزله‌اند ، فرمود راستى كه اين مردم مرا مىخواهند برخيز برويم من با او برخاستم و چون او را ديدند همه بسوى او برخاستند و امام ( ع ) به آنها فرمود دست از من بداريد و مرا نيازاريد و در معرض تعرض سلطان قرار ندهيد زيرا من بشما فتوائى نخواهم داد سپس دست مرا گرفت و آنها را گذاشت و چون از مسجد بيرون آمد به من فرمود :\r\nاى ابا محمد به خدا اگر ابليس بعد از گناه و تكبر خود بآدم ( ع ) تا دنيا عمر دارد براى خدا عز و جل سجده كند براى او سودى ندارد و خدا عز ذكره از او نپذيرد تا آنكه طبق دستور خدا عز و جل براى آدم سجده كند و چنين باشند اين امت گنهكار و فريب خورده پس از پيغمبر خود و پس از اينكه واگذاشتند امامى را كه پيغمبرشان برايشان معين كرد و منصوب نمود و هرگز خدا تبارك و تعالى از آن‌ها عملى را نپذيرد و حسنه‌اى را براى آنها بالا نبرد تا از آن راهى كه خدا عز و جل براى آن‌ها مقرر ساخته بروند و پيروى كنند از آن امامى كه خداوند بولايت او فرمان داده است و از آن درى درآيند كه خدا عز و جل و رسولش براى آن‌ها گشاده‌اند .\r\nاى ابا محمد راستى خداوند بر امت محمد ( ص ) پنج فريضه مقرر ساخته كه عبارت از نماز و زكات و روزه و حج و ولايت ما است و در باره چيزهائى از آن چهار فريضه بدانها رخصت داده است و ارفاق كرده است و براى احدى از مسلمانان در ترك ولايت ما رخصتى به هيچ وجه نداده است نه به خداوند در آن رخصتى نيست .\r\n\r\n","description":"","footnote":"","page_name":" 139 ","page_number":154},
  {"content":"\r\n\r\n\r\nشرح -\r\nاز مجلسى ره - « قوله\r\nفرخص لهم في اشياء\r\n» مانند اينكه نماز در سفر قصر مىشود و از فاقد الطهورين ساقط مىگردد و هم در حال حيض و نفاس و همچنان رخصت در ترك بسيارى از واجبات و اركان در حال ضرورت و ترس و كشتار و مانند رخصت در ترك روزه در سفر و بيمارى و پيرى و ترك حج و زكات در صورت عدم استطاعت و ندارى ولى در هيچ حالى ترك ولايت روا نيست - پايان نقل از مجلسى ره .\r\nمن گويم - ولايت داراى سه معنى است :\r\n1 - دوستى ائمه از نظر اينكه بنده‌هاى درست و برگزيده خدايند .\r\n2 - پيروى از دستورات ائمه در همه احكام و مقررات اسلاميه باعتبار اينكه ترجمان درست پيغمبرند در بيان احكام .\r\n3 - همگامى با آنها در همه امور از عقائد و اعمال و اخلاق حسنه .\r\n\r\n400 -\r\n( 1 ) از ابى اسحاق جرجانى از امام صادق ( ع ) فرمود : راستى خدا عز و جل براى هر كه سلطنتى مقرر كرده موعد و مدتى به حساب شبها و روزها و سالها و ماهها مقرر فرموده است و اگر در ميان مردم بعدل و داد گرايند خدا عز و جل بمدبر فلك فرمان دهد تا آن را كند بگرداند و روزها و شبها و سالها و ماه‌هاى آنان طولانى شود و اگر در ميان مردم بىداد كنند و ستم نمايند خدا تبارك و تعالى بمدبر فلك فرمايد تا زود آن را بچرخاند و شبها و روزها و سالها و ماه‌هاى آنها كوتاه گردد و خداوند عز و جل به شماره سالها و ماه‌هاى مقدر آنها وفا كرده است .\r\n\r\nشرح -\r\nاز مجلسى « ره » - در حديث 157 همين مضمون گذشت ( و در آنجا توجيهاتى براى حديث ذكر شده است ) .\r\n\r\nاحاديثى در اسرار خلقت\r\n\r\n401 -\r\n( 2 ) از عرزمى گويد بهم راه امام صادق ( ع ) زير ميزاب ( در پناه خانه كعبه ) نشسته بودم و مردى با ديگرى مجادله ميكرد آن يك به رفيق خود مىگفت به خدا تو نمىدانى كه باد از چه سوى\r\n\r\n","description":"","footnote":"","page_name":" 140 ","page_number":155},
  {"content":"\r\n\r\nميوزد و چون بسيار اين جمله را گفت امام صادق ( ع ) به او فرمود تو مىدانى ؟ گفت نه . ولى من از مردم شنيدم كه مىگويند ، من به امام صادق ( ع ) گفتم قربانت باد از كجا ميوزد ! در پاسخ فرمود : باد زير همين ركن شامى دربند است و چون خدا عز و جل خواهد از آن چيزى برآرد آن را برآورد يا جنوبست و از جنوب برآورد و يا شمالست و از شمال و صبا را از صبا و دبور را از دبور سپس فرمود نشانه‌اش اينست كه تو مينگرى اين ركن شامى پيوسته مىجنبد چه در زمستان و چه تابستان و چه شب و چه روز .\r\n\r\n402 -\r\n( 1 ) از امام صادق ( ع ) فرمود : هيچ خلقى بيش از فرشته‌ها نيستند راستش اينست كه هر شبى هفتاد هزار فرشته از آسمان به زير آيند و همه شب را گرد خانه كعبه طواف كنند و همچنين در هر روزى .\r\n\r\n403 -\r\n( 2 ) از پيغمبر ( ص ) كه فرمود : فرشته‌ها بر سه گونه‌اند يك قسم دو پر دارند و ديگرى سه پر و قسم سوم چهار پر .\r\n\r\n404 -\r\n( 3 ) از ابى جعفر ( ع ) فرمود در بهشت نهريست كه جبرئيل هر بامداد در زير آب آنى فرو شود و سپس برآيد و خود را بلرزاند و خدا عز و جل از هر قطره‌اى كه از وى بچكد فرشته‌اى بيافريند\r\n\r\n","description":"","footnote":"","page_name":" 141 ","page_number":156},
  {"content":"\r\n\r\n\r\n405 -\r\n( 1 ) از امام صادق ( ع ) فرمود راستى براى خدا عز و جل فرشته‌ايست كه ميان پره گوشش تا شانه‌اش مسافت 500 سال پرش پرنده است .\r\n\r\n406 -\r\n( 2 ) از محمد بن فضيل از امام باقر ( ع ) فرمود : راستى براى خدا عز و جل خروسيست كه دو پايش در زمينست و گردنش زير عرش است و دو پرش در هوا چون شب نيمه شود يا يكسوم نيمه دوم آخر شب گردد دو پر خود را به هم زند و فرياد كشد\r\n« سبوح قدوس ربنا اللَّه الحق المبين\r\n( يعنى همه چيز را بآفرينش و افاضه علم و دانش روشن و ظاهر كند )\r\nفلا إله غيره رب الملائكة و الروح\r\n» و بر اثر آنست كه خروسان زمين پر زنند و بآواز بلند بخوانند .\r\n\r\nدر حجامت و درمان برخى بيماريها\r\n\r\n407 -\r\n( 3 ) از عمار ساباطى گويد امام صادق ( ع ) فرمود : كسانى كه در نزد شمايند در باره حجامت چه مىگويند ؟ گفتم آن‌ها پندارند كه اگر ناشتا باشد بهتر است از اينكه سر طعام باشد فرمود نه حجامت روى غذا رگها را بهتر بگشايد و براى تن نيرومندتر باشد .\r\n\r\n408 -\r\n( 4 ) از امام صادق ( ع ) فرمود : آية الكرسى بخوان و هر روز خواهى حجامت كن و صدقه‌اى بده و هر روز خواهى سفر كن .\r\n\r\n","description":"","footnote":"","page_name":" 142 ","page_number":157},
  {"content":"\r\n\r\n\r\n409 -\r\n( 1 ) عثمان بن احول گويد شنيدم ابو الحسن ( ع ) مىفرمود هيچ دوائى نيست مگر اينكه دردى را بجنبش مىآورد و هيچ چيز براى بدن سودمندتر از اين نيست كه از آنچه بدان نيازى نباشد دست باز دارند و امساك كنند .\r\n\r\n410 -\r\n( 2 ) از امام صادق ( ع ) فرمود تب از سه چيز بيرون شود از رگ ( از عرق كردن - خ ) بوسيله مسهل و از شكم و بوسيله قى كردن .\r\n\r\nمژده فرج به شيعه\r\n\r\n411 -\r\n( 3 ) از ابى المرهف از امام باقر ( ع ) فرمود گرد بر سركشى نشيند كه آن را برانگيزد ( مضمون يك ضرب المثل عربيست ) محاضير هلاك شدند گفتم قربانت محاضير كيانند ؟ گفت آن‌ها كه شتاب زده‌اند ( ميخواهند فورا حكومت حقه برپا شود ) .\r\nهلا راستى آنان هرگز قصد سوء نكنند مگر به كسانى كه متعرض آن‌ها شوند ( يعنى حكومت مخالف تنها متوجه حفظ خود است و كسى را كه براى خود خطرناك تشخيص دهد تعقيب كند ) سپس فرمود اى ابا المرهف هلا راستى مخالفان براى شما توطئه بنيادكنى نچينند جز اينكه خدا عز و جل يك مانعى در راه اجراى آن جلو آن‌ها بياورد ( و شماها را حفظ كند ) .\r\nسپس امام باقر ( ع ) بر زمين كوبيد و سپس فرمود اى ابا المرهف گفتم لبيك فرمود آيا مردمى را در نظر آرى كه خود را براى خدا عز ذكره حبس كرده باشند و خدا براى آنها گشايشى ندهد ؟ آرى به خدا كه هر آينه خدا براى آنها فرج و گشايشى دهد .\r\n\r\n","description":"","footnote":"","page_name":" 143 ","page_number":158},
  {"content":"\r\n\r\n\r\nنامه ابى مسلم به امام صادق - ع\r\n\r\n412 -\r\n( 1 ) از فضل كاتب گويد من نزد امام صادق ( ع ) بودم و نامه ابى مسلم براى او رسيد و فرمود نامه تو جوابى ندارد از نزد ما بيرون شو و ما شروع كرديم با يك ديگر راز گفتن و امام فرمود اى فضل بچه چيزى با هم راز ميگوئيد ؟\r\nراستى خدا عز ذكره براى شتاب بنده‌ها شتاب نميكند و هر آينه كوهى را از جاى كندن آسان‌تر است از سرنگون كردن ملك و سلطنتى كه عمرش بسر نرسيده است سپس فرمود راستى كه فلان پسر فلان تا رسيد بهفتمين فرزندان فلان ، گفتم نشانه ميان ما و شما چيست قربانت ( يعنى چه نشانه‌اى براى خروج شما و قيام قائم هست ؟ ) .\r\nفرمود : اى فضل از جاى خود حركت مكن تا سفيانى خروج كند و چون سفيانى خروج كرد بسوى ما رو آوريد - اين جمله را سه بار تكرار كرد - و اين از نشانه‌هاى حتمى است .\r\n\r\nشرحى در باره ابليس\r\n\r\n413 -\r\n( 2 ) از جميل بن دراج گويد پرسيدم از امام صادق ( ع ) كه ابليس از فرشته‌ها بود يا اينكه در آسمان بر كارى گماشته بود ؟\r\nدر پاسخ فرمود : از فرشته‌ها نبود و در آسمان متصدى كارى نبود و كرامتى و حرمتى هم نداشت من نزد طيار آمدم و آنچه شنيده بودم به او گزارش دادم و وى منكر آن شد و گفت چگونه ابليس از فرشته‌ها نيست با اينكه خدا عز و جل ميفرمايد ( 49 - الكهف ) و گاهى كك بفرشته‌ها گفتيم آدم را سجده كنيد همه سجده كردند جز ابليس .\r\n\r\n","description":"","footnote":"","page_name":" 144 ","page_number":159},
  {"content":"\r\n\r\nو طيار نزد امام صادق ( ع ) آمد و منهم حضور داشتم كه از او پرسيد و گفت قربانت بفرمائيد قول خدا عز و جل كه در بسيارى از موارد قرآن فرموده است  يا أَيُّهَا الَّذِينَ آمَنُوا  - أيا كسانى كه گرويديد و معتقد شديد - آيا در اين خطاب بمؤمنان منافقان بىعقيده هم داخل هستند ؟ فرمود آرى در اين خطاب منافقان ( كه هيچ عقيده ندارند ) و گم‌راهان ( كه معتقد بر خلاف حقند ) و هر كس بدعوت ظاهر اسلام اعتراف دارد داخل هستند .\r\n\r\nشرح -\r\nاز مجلسى ره - قوله\r\n« عن ابليس أ كان من الملائكة »\r\nبدان كه علماء اختلاف دارند كه ابليس فرشته‌ايست يا نه و اكثر متكلمين خصوص معتزله و اصحاب ما شيعه چون شيخ مفيد گويند فرشته نبوده و از جن است .\r\nشيخ مفيد گفته اخبار متواتره از ائمه بدان رسيده است و آن مذهب اماميه است و دسته‌اى از متكلمين و اكثر فقهاء جمهور او را فرشته دانند .\r\nو شيخ الطائفه ابو جعفر طوسى آن را اختيار كرده و گفته از امام صادق ( ع ) هم روايت شده است و ظاهر تفاسير ما اينست كه او از فرشته‌ها است و آنان كه او را فرشته دانند اختلاف در مقام او دارند .\r\n1 - او خازن و كليددار بهشت بوده است .\r\n2 - او حكمران و پادشاه آسمان دنيا بوده است و هم زمين .\r\n3 - او ناظم امور ميان آسمان و زمين بوده .\r\nآنان كه او را فرشته ندانند و جن دانند به چند وجه دليل آورده‌اند :\r\n1 - قول خدا در سوره كهف ( آيه - 50 ) جز ابليس كه از جن بود و نافرمانى پروردگار خود كرد - گويند در اطلاق لفظ جن روا نيست چيزى مقصود باشد جز همان جنس معروف كه در قرآن برابر انسان آمده .\r\n2 - قول خدا تعالى ( 6 - التحريم ) نافرمانى خدا نكنند و هر چه فرمايد انجام دهند - از فرشته‌ها بطور عموم نفى گناه كرده است و بايد ابليس گنهكار از آن‌ها نباشد .\r\n3 - ابليس نسل و نژاد دارد چنانچه خدا تعالى فرموده ( الكهف - 51 ) آيا ابليس و نژادش را در برابر من دوستان خود قرار مىدهيد و آنان دشمنان شما هستند - و فرشته‌ها را نژادى نيست زيرا ماده ندارند زيرا خدا تعالى فرمايد ( الزخرف - 19 ) و فرشته‌هائى كه بنده‌هاى خدايند ماده تصور كنند ( اين را در مقام نكوهش مشركان گفته است ) و نژاد همانا از نر و ماده باشند .\r\n4 - فرشته‌ها رسولان خدايند چون خدا فرمايد ( 1 - فاطر ) قرار دهنده فرشته‌ها است رسولان - و رسولان خدا معصوم و بىگناهند چون خدا فرمايد ( 124 - الانعام ) خدا داناتر است كه در كجا رسالت خود را مقرر سازد - و كفر و عصيان بر رسولان خدا نشايد چه فرشته باشند و چه آدمى . و ادله ديگر و بحث و اعتراض بسيارى در اينجا شده كه براى بيم از طول كلام ذكر نكرديم .\r\nو آنها كه گفته‌اند فرشته است دو دليل آورده‌اند :\r\n\r\n","description":"","footnote":"","page_name":" 145 ","page_number":160},
  {"content":"\r\n\r\n1 - خداوند او را از ملائكه استثناء كرده و استثناء دلالت بر اخراج هم جنس مستثنى منه دارد و بنا بر اين بايد از فرشته‌ها باشد .\r\nاز اين دليل جواب گفته‌اند كه اين استثناء منقطعست و استثناء منقطع در كلام عرب مشهور است و در قرآن بسيار است و نيز چون ابليس يكى بوده در ميان گروه بسيار فرشته‌ها در خطاب سجده از آن‌ها شمرده شده و سپس به اين اعتبار از آنها استثناء شده .\r\n2 - اگر ابليس از فرشته‌ها نبود فرمان سجود در  وَ إِذْ قُلْنا لِلْمَلائِكَةِ اسْجُدُوا  شامل او نميشد در اين صورت ترك سجود او گناه و استكبار و تمرد نبود و چون محكوم بمخالفت و مستحق ملامت گرديد معلومست كه خطاب شامل او بوده و اين در صورتى است كه فرشته باشد .\r\nو از اين دليل جواب دادند كه اختلاط طولانى او با ملائكه موجب صحت شمول خطابست و بسا كه او بخطاب مستقلى مامور به سجده شده كه قول خدا تعالى  ما مَنَعَكَ أَلَّا تَسْجُدَ إِذْ أَمَرْتُكَ  دليل آن است .\r\nمن گويم - اين خبر از اخباريست كه دلالت بر قول اول دارد و اخبار داله بر آن بسيار است .\r\nقوله\r\n« أ رأيت قوله عز و جل »\r\nشايد مقصود سائل اين بوده كه چون خدا ملائكه را مامور به سجده كرد ابليس به ترك آن گنهكار شد و اين دليل است كه او از فرشته‌ها بوده چون امر متوجه بدان‌ها شامل او شده و اگر فرشته نبود امر آن‌ها شامل او نميشد چنانچه خطابات  يا أَيُّهَا الَّذِينَ آمَنُوا  شامل منافقان نيست و امام ( ع ) جواب داده كه هر كه با جمعى مخلوط باشد و از آن‌ها ممتاز نيست خطاب متوجه به آن جمع شامل او هم مىشود و خطاب  يا أَيُّهَا الَّذِينَ آمَنُوا  شامل منافقانست و خطاب ملائكه هم شامل ابليس است چون بآن‌ها مخلوط بوده و به ظاهر امتياز نداشته .\r\n\r\n414 -\r\n( 1 ) از مرازم از امام صادق ( ع ) كه مردى نزد رسول خدا ( ص ) آمد و گفت يا رسول اللَّه من نياز بدرگاه بىنياز آرم برخى دعاى خود را خاص تو سازم ؟ فرمود اين براى تو بهتر است گفت يا رسول اللَّه من نيمى از دعاى خود را به تو اختصاص دهم فرمود اين برايت برتر است گفت يا رسول اللَّه من دعا مىكنم و همه دعاى خود را مخصوص تو ميسازم ؟\r\nرسول خدا ( ص ) فرمود در اين صورت خدا هم تو را كفايت كند از كارهاى دنيا و آخرت تو .\r\nسپس امام صادق ( ع ) فرمود : خدا به رسول خدا تكليفى كرد كه به هيچ كدام از خلقش آن تكليف را نكرده : او را مكلف كرد تا خود به تنهائى در برابر همه مردم قيام كند اگر هم گروهى نيابد كه بهم - راه او در راه خدا نبرد كنند و خداوند چنين تكليفى باحدى از خلقش پيش از او و بعد از او نكرده\r\n\r\n","description":"","footnote":"","page_name":" 146 ","page_number":161},
  {"content":"\r\n\r\nاست سپس اين آيه را خواند ( 83 - النساء ) در راه خدا نبرد كن و جز خود را مكلف مساز - سپس فرمود و خدا مقرر كرد كه براى او همان عهدى را بگيرد كه براى خود برگرفته است ( يعنى از خلق عهد بگيرد براى مضاعفه اعمال چنانچه از خود تعهد گرفته است . ) پس خدا عز و جل فرمود ( 295 - الانعام ) هر كه يك حسنه آورد ده برابر آن را مزد برد و صلوات بر رسول خدا ( ص ) را ده حسنه مقرر نموده .\r\n\r\nدر فضيلت شيعه\r\n\r\n415 -\r\n( 1 ) از فضيل صائغ گويد شنيدم امام صادق ( ع ) مىفرمود شماها به خدا در ميان تاريكىهاى زمين نور و پرتو بخشيد به خدا سوگند اهل آسمان بشماها بنگرند در ميان تاريكىهاى زمين چنانچه شماها باختر شب‌افروز و درخشنده در آسمان نگاه مىكنيد و راستى به يكديگر گويند اى فلانى از اين فلانى عجبست كه چگونه به اين مقام رسيده ؟\r\nو اين همان مضمون گفتار پدر منست كه مىفرمود : به خدا سوگند من تعجب ندارم كه آنكه هلاك شده چرا و چگونه هلاك شده ؟ ولى عجب دارم آنكه نجات يافته چگونه از گم‌راهى رهيده و نجات يافته ؟\r\n\r\nقمر در عقرب چه اثرى دارد\r\n\r\n416 -\r\n( 2 ) از امام صادق ( ع ) فرمود : هر كه سفر كند يا زن بگيرد در حالى كه قمر در عقرب است خوبى نبيند .\r\n\r\n","description":"","footnote":"","page_name":" 147 ","page_number":162},
  {"content":"\r\n\r\n\r\nدر بعضى احكام مستحبه و مكروهه\r\n\r\n417 -\r\n( 1 ) عبد اللَّه بن عطاء مىگويد كه ابو جعفر ( ع ) به من فرمود برخيز و دو سر - دابه را زين نه يك الاغ و يك استر من يك الاغ و يك استر را زين نهادم و استر را به آن حضرت تقديم داشتم و در نظر داشتم كه آن را دوست‌تر دارد به من فرمود چه كسى به تو فرمان داد كه اين استر را به من تقديم دارى ؟ گفتم من آن را براى شما برگزيدم فرمود من به تو گفتم آن را برايم بگزينى ؟ سپس فرمود :\r\nراستى دوست‌ترين پاكشهاى سوارى نزد من الاغست گويد من الاغ را به او تقديم داشتم و ركابش را گرفتم و سوار شد و اين ذكر را خواند :\r\nسپاس سزاى آن خدا است كه ما را باسلام رهبرى كرد و قرآن بما آموخت و بما بوجود محمد ( ص ) منت نهاد ، حمد از آن خداست كه اين را براى ما مسخر كرد و ما را تاب و توان همسرى آن نبود و راستى كه ما بسوى پروردگار خود بازگرديم و سپاس از آن خدا است پروردگار جهانيان و آن حضرت گردش كرد و من هم با او گردش كردم تا بيك مكان رسيديم و به او گفتم قربانت نماز بخوانيم . فرمود اينجا وادى مورچه‌ها است و در آن نماز خوانده نشود و رفتيم تا بجاى ديگر رسيديم و همان را بازگفتم ، فرمود اين زمين شوره‌زار است و نمكيست و در آن نماز نخوانند ( دلالت دارد بر كراهت نماز در محل سوراخ مورچه‌ها و بر زمين نمك‌زار چنانچه فقهاء گفته‌اند - از مجلسى ره ) .\r\nگويد رفتم تا آن حضرت خود پياده شد و به من فرمود تو نماز خواندى يا اينكه نماز نافله‌ات را خواندى ؟ گفتم اين نماز را در عراق نماز زوال مىنامند فرمود : اما آن‌ها كه آن را ميخوانند همان شيعه على بن ابى طالبند ( ع ) و اين نماز اوابين است او نماز خواند و منهم نماز خواندم و سپس ركاب او را گرفتم و همان ذكر را باز خواند كه در آغاز خوانده بود و سپس فرمود :\r\n\r\n","description":"","footnote":"","page_name":" 148 ","page_number":163},
  {"content":"\r\n\r\n( 1 ) بار خدايا مرجئه را لعنت كن زيرا كه آن‌ها دشمنان ما هستند در دنيا و آخرت ، من گفتم قربانت چه چيز شما را به ياد مرجئه افكند ؟ فرمود بخاطر من آمدند .\r\n\r\nقطعه‌هائى از تاريخ پيغمبر اسلام - ص\r\n\r\n418 -\r\n( 2 ) از حسين بن ابى حمزه از امام صادق ( ع ) فرمود چون خواستند پيغمبر ( ص ) را بكشند با هم گفتند ما با ابى لهب چه كنيم ؟ ام جميل ( همسر ابى لهب ) گفت من او را از شما دفع ميكنم و به او مىگويم كه دوست دارم امروز در خانه بنشينى و با هم مىخوارى كنيم و چون فردا شد مشركين براى كشتن پيغمبر ( ص ) آماده شدند ابو لهب و زنش در خانه نشستند و با هم بميخوارى مشغول شدند ابو طالب على ( ع ) را خواست و به او گفت پسر جانم برو به خانه عمويت ابو لهب در را بكوب تا باز كنند و اگر باز كردند وارد خانه شو و اگر به رويت باز نكردند بدر خانه حمله كن و آن را بشكن و وارد شو و چون ابو لهب را ديدى به او بگو پدرم به تو مىگويد راستى مرديكه عمويش در ميان قومى چشم او است خوار نباشد .\r\nفرمود : امير المؤمنين رفت و ديد در بسته است آن را كوبيد و به روى او باز نشد و بدر حمله‌ور شد و آن را شكست و وارد شد و چون چشم ابو لهب بوى افتاد گفت اى برادر زاده چه حاجتى دارى ؟ در پاسخ او گفت پدرم به تو مىگويد راستى مرديكه عمش چشم او است در ميان قوم خوار نيست به او گفت پدرت راست گفته اى برادرزاده مگر چه خبر است ؟ در جوابش گفت برادرزاده‌ات را ميكشند و تو نشسته‌اى ميخورى و مينوشى .\r\n\r\n","description":"","footnote":"","page_name":" 149 ","page_number":164},
  {"content":"\r\n\r\n( 1 ) ابو لهب از جا جست و تيغ خود را برداشت و ام جميل به او درآويخت و او دست بالا برد چنان سيلى به او زد كه چشمش از بيخ كنده شد و تا مرد يك چشم بود و ابو لهب دست بشمشير بيرون شد و چون چشم قريش به او افتاد و از رخساره او خشم او را دريافتند و به او گفتند اى ابو لهب تو را چه شده است ؟\r\nدر پاسخ گفت من با شما بخاطر حفظ برادرزاده‌ام بيعت كنم و شما ميخواهيد او را بكشيد سوگند بلات و عزى قصد دارم مسلمان شوم و سپس شما مىدانيد كه چه خواهم كرد ، و قريش از او عذر خواستند و او برگشت .\r\n\r\nشرح -\r\nاز مجلسى ره -\r\n« ان امرأ عمه عينه في القوم\r\n» مقصود از عم يا ابو لهب است و يا خود ابى طالب و اولى اظهر است زيرا ظاهر اينست كه مقصود او حمل ابى لهب بر حميت و غيرتست و مقصود از عين آقا يا پاينده و نگهبانست و مقصود اينست كه كسى كه چون تو عموئى دارد زعيم و آقاى قريش نشايد كه ميان آن‌ها خوار شود پايان نقل از مجلسى ره .\r\nمن گويم ظاهر اينست كه اين يك ضرب المثل معروف بوده است كه ابى طالب آن را بابى لهب يادآورى كرده و اين هم يكى از توطئه‌هائى بوده كه قريش براى كشتن پيغمبر داشته‌اند و ابى طالب آن را كشف كرده و بدين وسيله خنثى كرده است و ظاهرا اين توطئه پيش از حادثه محاصره در شعب ابى طالب بوده .\r\n\r\nيكى از نيرنگهاى شيطان بر عليه مسلمانان\r\n\r\n419 -\r\n( 2 ) از زرارة از ابى جعفر ( ع ) فرمود ابليس در روز جنگ بدر مسلمانان را در چشم كفار اندك ميشمرد و كفار را در چشم مسلمانان فزون ميكرد و جبرئيل با شمشير به دو حمله‌ور شد و او رو بگريز نهاد و مىگفت اى جبرئيل راستى كه من مهلت دارم من مهلت دارم و دويد تا خود را به دريا افكند زراره گويد من به امام باقر ( ع ) گفتم براى چه مىترسيد با اينكه مىدانست مهلت دارد ؟ فرمود از اينكه عضوى از او را ببرد .\r\n\r\nشرح -\r\nاز مجلسى « ره » - شيخ طبرسى گفته است بحث است كه شيطان روز بدر چگونه عيان شد .\r\n\r\n","description":"","footnote":"","page_name":" 150 ","page_number":165},
  {"content":"\r\n\r\n1 - چون قريش تصميم گرفتند بسوى مدينه روند بيادشان آمد كه با بنى بكر بن عبد مناة در جنگند و نزديك بود فسخ عزيمت كنند و شيطان در صورت سراقة بن مالك كنانى با قشونى بدانها نمايان شد او از اشراف كنانه بود و بدانها گفت امروزه كسى از مردم بر شما چيره نگردد و من شما را در پناه خود مىگيرم يعنى از كنانه در امان مىدارم و چون شيطان ديد فرشته‌ها از آسمان فرود مىآيند و دانست در برابر آن‌ها توانائى ندارد پشت بگريز داد - از ابن عباس و سدى و كلبى و ديگران .\r\n2 - چون دو قشون باهم برخوردند ابليس در صف مشركين بود و دست حرث بن هشام را به دست داشت و بدنبال برگشت حرث به او گفت اى سراقه در اين وقت دست از يارى ما ميكشى ؟ گفت من چيزى را مىبينم كه شماها آن را نمىبينيد حرث گفت به خدا نبينى جز جاسوسان يثرب را و شيطان به سينه او كوفت و گريخت و لشكر مشركين پا بگريز نهادند و چون به مكه برگشتند گفتند سراقه بود كه مردم را گريزاند و شكست داد .\r\nسراقه گفت به خدا من از رفتن شما هم بىاطلاع بودم تا خبر شكست شماها به من رسيد گفتند تو فلان روز نزد ما آمدى . براى آنها قسم خورد كه من نبودم و چون مسلمان شدند دانستند كه او شيطان بوده است - از كلبى و اين قول از امام باقر و امام صادق ( ع ) هم روايت شده است .\r\n3 - ابليس صورت خود را نتواند ديگرگونه سازد و به صورت سراقه درآيد ولى خدا است كه او را به صورت سراقه درآورده تا نشانه صدق و پيروزى پيغمبر ( ص ) گردد .\r\n4 - ابليس به صورت انسانى درنيامده است و اين سخن را بر وجه وسوسه به آنها القاء كرده است - از حسن و بلخى آن را اختيار كرده .\r\nو شيخ مفيد در ضمن كلام خود گفته ممكنست خداوند جن و آنچه بمانند آنها است توانا ساخته باشد كه بتوانند بر خود فراهم شوند و ببرخى عناصر خويش تكيه كنند و بوضعى درآيند كه مردم آنها را توانند ديد و به صورت ديگر جانداران جلوه كنند زيرا آنها جسم رقيقى دارند كه اين تشكل در آن امكان دارد .\r\n\r\n420 -\r\n( 1 ) از امام صادق ( ع ) كه رسول خدا ( ص ) بر آن تلى كه امروز مسجد فتح بر آن ساخته شده ايستاد هنگام جنگ احزاب بود و شبى تاريك و سرد پس فرمود : چه كسى است كه برود ميان قشون دشمن و گزارشى از آن‌ها براى ما بياورد و مزد او بهشت باشد ، كسى از جا برنخاست سپس گفته خود را بازگفت و كسى برنخاست امام صادق ( ع ) با حركت دست خود فرمود ؟ آن مردم چه ميخواستند ؟ بهتر از بهشت ميخواستند ؟\r\n\r\n","description":"","footnote":"","page_name":" 151 ","page_number":166},
  {"content":"\r\n\r\n( 1 ) سپس پيغمبر فرمود : اين كيست ؟ گفت حذيفه است فرمود اى حذيفه تو از اول شب سخن مرا ميشنوى و دم نميزنى ؟ ميان گورى ؟ حذيفه از جا برخاست و مىگفت خدا مرا قربانت كند سرما و سختى مرا بازداشت كه بشما پاسخ گويم رسول خدا ( ص ) فرمود برو ميان آن‌ها تا سخن آنها را بشنوى و گزارش آنها را براى من بياورى چون او رفت رسول خدا ( ص ) گفت : بار خدايا او را از پيش رو و از دنبال سرش و از سوى راست و از سوى چپش نگهدار تا او را بازگردانى رسول خدا ( ص ) به او سفارش كرد و فرمود اى حذيفه مبادا كار تازه‌اى بكنى تا نزد من برميگردى حذيفه شمشير و كمان و سپر چرمين خود را برداشت .\r\nحذيفه گويد من چون بيرون شدم سختى و سرما نداشتم به راه خندق گذر كردم و هر دو دسته مؤمنان و كفار در آنجا پاس مىدادند .\r\nچون حذيفه بسوى ماموريت خود روانه شد رسول خدا ( ص ) بآواز بلند اين دعا را بدرگاه بىنياز خواند :\r\n« اى دادرس گرفتاران ، اى پاسخگوى بيچارگان هم و غم و گرفتارى مرا بر طرف گردان تو حال مرا و حال اصحاب مرا نگرانى » .\r\nجبرئيل به او فرود آمد و گفت يا رسول اللَّه راستى خدا عز ذكره گفتارت را شنيد و دعايت را پذيرفت و اجابت كرد و از هراس دشمنت رهاند رسول خدا ( ص ) بر دو زانو نشست و دو دست برداشت و دو چشم را روانه ساخت و سپس گفت :\r\nشكرا شكرا كما رحمتنى و رحمت اصحابى - سپس رسول خدا فرمود : هر آينه خدا عز و جل بادى از آسمان دنيا بدان‌ها برانگيخت كه سنگ‌ريزه داشت و بادى هم از آسمان چهارم كه در آن تيكه‌هاى سنگ بود .\r\n\r\n","description":"","footnote":"","page_name":" 152 ","page_number":167},
  {"content":"\r\n\r\n( 1 ) حذيفه گويد من بسوى آن قوم بيرون شدم و آتشى كه افروخته بودند در نظرم آمد و لشكر اول خداوند كه بادى بود با سنگ‌ريزه بر آن‌ها يورش برد و هيچ آتشى از آنها را واننهاد جز اين كه آن را از هم پاشيد و هيچ چادرى را وانگذاشت جز اينكه از جا كند و بدور افكند و همه نيزه‌هاى آنها را پرتاب كرد تا آنجا كه در برابر سنگ‌ريزه‌ها كه باد بسر و روى آن‌ها ميزد سپر بر سر كشيدند و ما آواز كوفتن سنگ‌ريزه‌ها را كه بر سپرها مىخورد ميشنيديم .\r\nحذيفه ميان دو تن از مشركان و در حلقه آنان نشست و ابليس در صورت يكى از سران مطاع مشركان بپاخاست و فرياد زد اى مردم شما در آستان اين ساحر كذاب بار فرو گذاشتيد هلا كه كار از دست شما بيرون نرود و فرصت باقيست راستش اينست كه اين سال سال اقامت در اينجا نيست ( و سال خشكسالى است ) همه شتران و اسبان و الاغها نابود شدند برگرديد و هر كدام همنشين خود را تحت نظر داشته باشد و بازرسى كند .\r\nحذيفه گويد من بسوى راست خود نگاه كردم و دست به شانه شخصى زدم و گفتم تو كيستى ؟\r\nگفت معاويه هستم و به آن كه سمت چپم بود گفتم تو كيستى ؟ گفت سهيل بن عمرو هستم حذيفه گويد و در اين حال لشكر اعظم خدا رسيد و ابو سفيان بشتر سوارى خود برجست و فرياد زد در ميان قريش نجات ، نجات ، طلحه ازدى فرياد زياد محمد براى شما شرى فزود و سپس بر شتر سوارى خود جست و ميان بنى اشجع فرياد زد نجات ، نجات ، و عيينة بن حصن هم همين كار را كرد و حرث بن عوف مزنى هم همين كار را كرد و اقرع بن حابس همچنين كرد و احزاب همه رفتند و حذيفه نزد رسول خدا ( ص ) برگشت و به او گزارش داد امام صادق ( ع ) فرمود راستش اينست كه شب كفار احزاب هم مانند روز رستاخيز بود .\r\n\r\n","description":"","footnote":"","page_name":" 153 ","page_number":168},
  {"content":"\r\n\r\n\r\nشرح -\r\nاز مجلسى ره - « قوله\r\nارسل عينيه\r\n» يعنى اشك از دو چشمش روانه شد .\r\nقوله\r\n« فلينظر كل رجل منكم من جليسه »\r\nاين را براى آن گفت تا معلوم شود جاسوس در ميان آن‌ها هست يا نه و حذيفه مقصود او را دريافت و آغاز پرسش از همنشينان خود كرد تا او را از خود دانند و از او چيزى نپرسند كه در تنگناى پاسخ افتد .\r\nقوله\r\n« انه كان ليشبه يوم القيامة »\r\nيعنى شب كفار بر اثر طوفان و پريشانى و سرگردانى و بيم و هراس چون روز رستاخيز بود و ممكن است مقصود بيان حال وحشت و هراس مسلمانان باشد در برابر لشكر احزاب پيش از نزول پيروزى از جهت سرما و ترس و گرسنگى كه بر آنها مستولى شده بودند .\r\n\r\nدر فضيلت مسجد كوفه و داستان حضرت نوح - ع\r\n\r\n421 -\r\n( 1 ) از مفضل بن عمر گويد من در كوفه خدمت امام صادق ( ع ) بودم در آن روزگارى بود كه براى ديدار ابو العباس ( سفاح نخست خليفه عباسى ) آمده بود رفتيم تا به محل كناسه رسيديم ( بضم كاف محل مشهورى بوده در شهر كوفه و حكم ميدان عمومى داشته ) فرمود در اين جا عمويم زيد رحمه اللَّه را بدار آويختند سپس گذشت تا رسيد بطاق زيت‌فروشان كه در آخر بازار سراجها بود و پياده شد و فرمود : تو هم پياده شو زيرا اين جا همان مسجد نخست كوفه است كه آدم ( ع ) نقشه كشيد و من خوش ندارم كه سواره در آن درآيم .\r\nگويد گفتم پس چه كسى نقشه آن را تغيير داده ؟ فرمود : نخست طوفان دوران نوح ( ع ) و سپس اصحاب خسرو ايران و نعمان ( بن منذر يكى از ملوك عرب ) سپس زياد بن سفيان من گفتم كوفه و مسجدش در زمان نوح ( ع ) بوده‌اند ؟\r\nدر پاسخ من فرمود : آرى مفضل خانه نوح و قوم او هم در آبادى بوده كناره نهر فرات از آن سو كه مغرب شهر كوفه كنونى است فرمود خود نوح ( ع ) هم مردى بود درودگر و خدا عز و جل او را پيغمبر ساخت و او را برگزيد و نوح نخست كس بود كه كشتى ساخت و به آب انداخت فرمود : نوح هزار الا\r\n\r\n","description":"","footnote":"","page_name":" 154 ","page_number":169},
  {"content":"\r\n\r\nپنجاه سال در ميان قوم خود زيست ( 1 ) و آن‌ها را به خدا عز و جل خواند و قوم وى او را بباد استهزاء و مسخره گرفتند و چون از آن‌ها چنين ديد بر آنها نفرين كرد و گفت ( 25 - نوح ) پروردگارا از كفار به روى زمين ديارى مگذار . 26 - راستى اگر آن‌ها را بگذارى بنده‌هايت را گمراه كنند و جز نابكار و كفار نزايند و خدا عز و جل بنوح وحى كرد كه يك كشتى پهناور بساز و در ساختن آن شتاب كن و نوح كشتى را در ميان مسجد كوفه به دست خود ساخت و چوبش را از راه دورى آورد و كوشيد تا آن را تمام كرد .\r\nمفضل گويد هنگام ظهر شد و سخن امام صادق قطع شد و نماز ظهر و عصر را خواند و از مسجد بيرون آمد و بسوى چپ خود رو كرد و با دستش اشاره بجاى خانه داريين ( عطر فروشان ) نمود كه موضع خانه ابن حكيم بوده و امروز محل جريان فراتست و به من فرمود : اى مفضل در اين جا بت‌هاى قوم نوح بر پاى شده بودند ( بنام ) يعوق و يغوث و نسر ، سپس پيش رفت تا بر مركبش سوار شد .\r\nمن گفتم قربانت نوح در چه مدتى كشتى را تمام كرد ؟ فرمود در دو دوره گفتم دو دوره چند سال است ؟ فرمود 80 سال .\r\nگفتم عامه مردم گويند آن را در مدت 500 سال ساخته است فرمود : نه هرگز چگونه ؟\r\nبا اينكه خدا فرمايد : به وحى آن را بساز ( و عمل بر طبق نقشه و دستور خدا تا اين اندازه طول نميكشد ) .\r\n\r\n","description":"","footnote":"","page_name":" 155 ","page_number":170},
  {"content":"\r\n\r\n( 1 ) گويد گفتم مرا از تفسير قول خدا عز و جل خبر ده ( 39 - هود ) تا گاهى كه فرمان رسيد و تنور جوشيد - محل آن كجا بوده است و چگونه بوده است ؟ فرمود آن تنور در خانه يك پيره‌زن با ايمان بود كه پشت قبله ميمنه مسجد قرار داشت من به او گفتم اين جا اكنون محل زاويه باب الفيلست .\r\nسپس من گفتم آغاز جوشش آب از اين تنور بوده است ؟ در پاسخ فرمود آرى راستى خدا عز و جل دوست داشت كه بقوم نوح آيه و معجزه‌اى بنمايد و سپس خدا تبارك و تعالى بر آن‌ها بارانى سيل‌آسا باريد و نهر فرات و همه چشمه‌ها هم جوشيدند و خدا عز ذكره آنان را غرق كرد و نوح و همراهانش را در كشتى نجات داد .\r\nمن گفتم نوح چه مدتى در كشتى ماند تا آب‌ها فرو كشيدند ؟ و از آن بدر آمدند ؟ در پاسخ فرمود هفت روز و هفت شب و كشتى هفت دور گرد خانه كعبه گرديد و سپس بر كوه جودى استوار شد كه بر كناره فراتست در كوفه ( شايد مقصود اينست كه نزديك كوفه است و محتملست كلمه قريب الكوفه بوده و تصحيف شده زيرا در اخبار است كه جودى همان تپه نجف نزديك كوفه است ) .\r\nمن گفتم مسجد كوفه قديم است ؟ فرمود آرى آن محل نماز پيغمبرانست و رسول خدا ( ص ) هم در طى سفر معراج به آسمان در آن نماز خواند و جبرئيل به او گفت اى محمد اين مسجد پدرت آدم ( ع ) است و محل نماز پيمبرانست فرود شو و در آن نماز بخوان و فرود آمد و در آن نماز خواند و سپس جبرئيل او را به آسمان بالا برد .\r\n\r\nشرح -\r\nاز مجلسى ره - قوله تعالى  وَ فارَ التَّنُّورُ  رازى در تفسير خود گويد بيشتر مفسران آن را همان تنور معروف دانند روايت است كه بنوح ( ع ) گفته شد هنگامى كه ديدى آب از تنور جوشيد\r\n\r\n","description":"","footnote":"","page_name":" 156 ","page_number":171},
  {"content":"\r\n\r\nخود و همراهانت سوار شويد بكشتى و چون آب در تنور جوشيد زنش به او خبر داد و او سوار شد .\r\nو گفته شده اين تنور از آن آدم بوده و از سنگ بوده و بنوح رسيده بود - در محل آن هم اختلاف است .\r\n1 - شعبى گويد محلش سمت راست كسى است كه وارد مسجد شود پهلوى باب كنده و نوح كشتى را در ميان مسجد ساخت .\r\nو گفته‌اند در شام ساخت در آنجا كه عين الورده نام دارد و گفته‌اند در هند ساخته .\r\n2 - مقصود از تنور روى زمين است از ابن عباس .\r\n3 - بلندترين جاى زمين از قتاده .\r\n4 -  فارَ التَّنُّورُ  - يعنى سپيده برآمد - از على ( ع ) و گفته‌اند فوران تنور هنگام سپيده دم بوده است .\r\n5 -  فارَ التَّنُّورُ  ضرب المثل است مانند حمى الوطيس و كنايه از شروع آثار غرق است .\r\n6 - محل گودى كشتى است كه آب بدان روان مىشود - از حسن و قول اول درستست .\r\n\r\n422 -\r\n( 1 ) از ابى رزين اسدى از امير المؤمنين ( ع ) كه فرمود چون نوح ( ع ) از ساختن كشتى فارغشد و وعده او با پروردگارش در هلاكت قوم متمرد او جوشيدن تنور بود ، تنور جوشيد و همسرش گفت تنور جوشيد و نوح برخاست سر تنور رفت و بر آن مهر نهاد و آب ايستاد و هر كه را خواست در كشتى درآورد و هر كه را خواست از آن برآورد و سپس آمد و مهر خود را از سر تنور برداشت خدا عز و جل ميفرمايد ( 11 - القمر ) پس گشوديم درهاى آسمان را بآبى سيل‌آسا 12 - و شكافتيم در زمين چشمه‌ها و آب به يك ديگر برخورد و فراهم شد طبق امرى مقدر 13 - و او را بار كرديم بر يك كشتى كه تخته چوبها و ميخها داشت .\r\nفرمود آن كشتى را در ميان همين مسجد شما نجارى كرد و ساخت و هفتصد ذراع از اندازه آن مسجد كاسته شده است ( شايد مقصود از ذكر اين جمله رفع استبعاد ساختمان آن كشتى بزرگ است در وسط مسجد كه در حال حاضر گنجايش آن را ندارد امام فرموده اين مسجد بزرگتر بوده و هفتصد ذراع از آن در ساختمان فعلى كاسته شده و اخبار ديگرى هم بر كاستن از اندازه مسجد دلالت دارند - از مجلسى ره ) .\r\n\r\n","description":"","footnote":"","page_name":" 157 ","page_number":172},
  {"content":"\r\n\r\n\r\n423 -\r\n( 1 ) از امام صادق ( ع ) فرمود همسر نوح نزد او آمد كه به كار ساختن كشتى اندر بود و به او گفت راستى كه از تنور آب بيرون شده نوح شتابانه سر تنور رفت و بر آن سرپوشى نهاد و آن را به مهر خود مهر كرد تا آب ايستاد و چون از ساختن كشتى فراغت يافت آمد و آن مهر را شكست و سرپوش را از روى آب برداشت و آب جوشيد .\r\n\r\n424 -\r\n( 2 ) از اسماعيل جعفى از امام باقر ( ع ) فرمود شريعت نوح اين بود :\r\nبايد خدا را به يگانگى و اخلاص و خلع انداد پرستيد و اينست سرشتى كه مردم بر آن سرشته شوند و خداوند پيمان خود را از نوح و هم از پيمبران ديگر به اين قرار گرفته است كه :\r\nخداوند تبارك و تعالى را بپرستند و چيزى را با او شريك نسازند و فرمان به نماز داده و به امر به معروف و نهى از منكر و حلال و حرام و بر نوح مقررات معينى را مقدر و مفروض نساخت - چون احكام حدود و فرائض ميراث ، اين بود شريعت نوح كه هزار سال جز پنجاه سال ميان آن‌ها زيست و در نهان و آشكار از آن‌ها دعوت كرد و چون سر باز زدند و سركشى كردند گفت پروردگارا راستى من مغلوب شدم مرا يارى كن و خدا عز و جل به او وحى كرد كه از قوم تو به تو نگروند جز همين دسته كه گرويده‌اند تو از كردار بد آنها غمين مباش و از اين رو بود كه نوح گفت اينها نزايند جز نابكار و كفار و خدا عز و جل به او وحى كرد كه بساز كشتى را .\r\n\r\n","description":"","footnote":"","page_name":" 158 ","page_number":173},
  {"content":"\r\n\r\n\r\n425 -\r\n( 1 ) از امام باقر ( ع ) كه چون نوح ( ع ) هسته مىكاشت قومش بر او گذر كردند و به او خنديدند و او را مسخره كردند و ميگفتند حالا ديگر نشسته و درخت كار شده تا آنگاه كه نخله‌ها بلند شدند و بسيار پرفراز و پرزور بودند و آنها را بريد و تراشيد به او گفتند ديگر نشسته نجارى مىكند و آن‌ها را بهم پيوست و كشتى ساخت و قوم بازگذر كردند و به او خنديدند و او را مسخره كردند و ميگفتند در اين زمين خشك و بىآب ملاح و كشتى بان شده تا گاهى كك از آن فراغت يافت .\r\n\r\n426 -\r\n( 2 ) از امام صادق ( ع ) كه فرمود درازاى كشتى نوح هزار و دويست ذراع بود ( ششصد ذرع شاه ) و پهناى آن هشت صد ذراع بود و بلندى او بسوى آسمان هشتاد ذراع بود و ميان صفا و مروه سعى كرد و هفت بار بگرد خانه كعبه گرديد و سپس بر كوه جودى استوار شد .\r\n\r\n427 -\r\n( 3 ) از امام صادق ( ع ) فرمود نوح ( ع ) در كشتى خود هشت جفت از جان داران را حمل داد كه خداوند عز و جل فرموده است ( 143 - الانعام ) هشت جفت از گوسفند ميش دو رأس و از بز دو رأس و از شتر دو نفر و از گاو دو رأس - از گوسفند ميش دو جفت بودند يك جفت اهلى كه مردم پرورند و يك جفت وحشى كه در كوهستان باشد و شكار آن حلالست و از بز هم دو جفت يك جفت اهلى كه مردم‌پرورند و يك جفت ديگر آهوى بيابانى كه در دشت‌ها باشند و از شتر هم دو جفت شتر بختى كه\r\n\r\n","description":"","footnote":"","page_name":" 159 ","page_number":174},
  {"content":"\r\n\r\n( در خراسان پرورش يابد ) و شتر عربى ( كه در عربستان و ديگر جاها باشد ) و از گاو هم دو جفت يك جفت اهلى كه مردم دارند و يك جفت وحشى ( كه در كوه و جنگل باشند ) و هر پرنده وحشى و اهلى را با خود برد و سپس زمين غرق شد .\r\n\r\n428 -\r\n( 1 ) از امام صادق ( ع ) فرمود ( در طوفان نوح ) آب بر سر هر كوه و دشت تا اندازهء 15 ذراع ( 8 ذراع و نيم شاه ) بالا گرفت .\r\n\r\nشرح -\r\nاز مجلسى ره - « قوله\r\nارتفع الماء\r\n» دو وجه دارد :\r\n1 - در هر بلند و پستى ارتفاع آب همان 15 ذراع بوده و سطح مساوى نداشته .\r\n2 - مقصود اين باشد كه در قله كوهها ارتفاع تا 15 ذراع بوده و در هر جاى ديگر به ميزان گودى بدان افزوده بوده است .\r\n\r\n429 -\r\n( 2 ) از امام صادق ( ع ) فرمود . نوح ( ع ) 2300 سال زندگى كرد 850 سالش پيش از بعثت او بود و 950 سال در ميان قوم خود بدعوت گذرانيد و 500 سال هم بعد از نزول از كشتى زنده بود كه آب فرو نشست و در اين مدت از نو شهرها ساخت و فرزندانش را در آن‌ها جا داد سپس فرشته مرگ بر بالين او آمد و او در زير آفتاب بود به او گفت السلام عليك نوح ( ع ) به او جواب سلام داد و گفت اى فرشته مرگ براى چه آمده‌اى ؟\r\nگفت آمدم جانت را بگيرم گفت بگذارم تا از زير آفتاب بسايه روم گفت بسيار خوب به زير سايه‌اى جا كرد و سپس گفت اى ملك الموت هر آنچه از زندگى دنيا بر من گذشت بمانند همين آنى بود كه از زير آفتاب بسايه نقل مكان كردم بدان چه مامورى اقدام كن و روح او را قبضه كرد\r\n\r\n","description":"","footnote":"","page_name":" 160 ","page_number":175},
  {"content":"\r\n\r\n\r\nشرح -\r\nاز مجلسى ره - بدان كه مورّخان در باره عمر نوح اختلاف دارند :\r\n1 - هزار سال بوده است 2 - هزار و چهار صد و هفتاد سال 3 - دو هزار و سيصد سال - اخبار ما هم در اينجا اختلاف دارند .\r\n1 - بيشتر دلالت دارند به 2500 سال و شيخ صدوق « ره » در كتب خود اين خبر را چنين روايت كرده است .\r\nبسند خود از هشام بن سالم از امام صادق ( ع ) فرمود نوح ( ع ) 2500 سال زنده بود ، 850 سال سال پيش از بعثت و 950 سال در حال دعوت و 200 سال در ساختمان كشتى و 500 سال پس از نزول از كشتى و دنبال خبر را طبق همين حديث آورده و شايد اين اضافات از حديث كتاب افتاده است - تا آنكه گويد در روايتى از امام صادق ( ع ) است كه از قول پدرانش از پيغمبر ( ص ) باز گفته است كه :\r\nنوح ( ع ) دو هزار و چهار صد و پنجاه سال زندگى كرده و جمع ميان اين روايت و آنچه گذشت خالى از اشكال نيست .\r\n\r\n430 -\r\n( 1 ) از امام صادق ( ع ) فرمود : نوح ( ع ) پس از طوفان پانصد سال زنده بود و سپس جبرئيل نزد او آمد و گفت :\r\nاى نوح راستش اينست كه نبوت تو بسر رسيد و عمرت بكمال آمد تو در اسم اكبر و ميراث علم و آثار نبوت كه بهمراه تو است تامل بسزا كن و آن‌ها را بپسرت سام بسپار زيرا من زمين را وانگذارم جز آنكه در آن يك دانشمندى باشد كه بوسيله او طاعت من شناخته شود و به دو راه حق من فهميده گردد و باعث نجات بشر باشد در فاصله مرگ پيغمبرى و بعثت پيغمبر ديگرى ، و من مردم را بىحجت از طرف خود واننهم و بىدعوت‌كنندهء بسوى خودم و رهبرى به راه حق خودم و عارفى بامر خودم ، من چنين مقرر كردم كه بايد در ميان هر مردمى رهبر و رهنمائى باشد تا بوسيله او سعادتمندان را ره نمائى كنم و بر اهل شقاوت و بدبختان اتمام حجت باشد .\r\nفرمود : نوح اسم اكبر و ميراث علم و آثار علم نبوت را بسام سپرد و اما حام و يافث ( دو پسر نوح ) علمى نداشتند كه بدان سودى برند ( از نظر فهم حقيقت و معنا ) .\r\n\r\n","description":"","footnote":"","page_name":" 161 ","page_number":176},
  {"content":"\r\n\r\nفرمود : نوح آنان را به بعثت هود مژده داد و بآن‌ها فرمود تا از او پيروى كنند و بدان‌ها فرمود : تا در سر هر سال سفارش‌نامه او را باز كنند و در آن نظر كنند و همان روز عيد آنها باشد .\r\n\r\nدستور به شيعه در باره مخالفان و وضع مالى آنان\r\n\r\n431 -\r\n( 1 ) از ابى حمزه كه به امام باقر ( ع ) گفتم برخى اصحاب ما بمخالفان مذهب افتراء بندند و آنها را حرام‌زاده خوانند ؟\r\nدر پاسخ من فرمود : خوددارى از آن‌ها نيكوتر است سپس فرمود اى ابا حمزه راستى همه مردم اولاد زنا باشند بجز شيعيان ما گفتم براى من چه دليلى بر اين مطلب هست ؟\r\nدر پاسخ من فرمود : اى أبا حمزه كتاب منزل خدا بر آن دلالت دارد زيرا خدا تبارك و تعالى براى ما خاندان سه سهم در همه دست آورد و فيء مسلمانان مقرر كرده است و خدا عز و جل فرموده است ( 40 - الانفال ) بدانيد همانا آنچه بغنيمت بريد هر چه باشد راستى كه خمس آن از آن خدا و از آن رسول و از آن ذى القربى و يتيمان و ابن السبيلست .\r\nما هستيم صاحبان خمس و خراج و ما آن را بر همه مردم حرام كرديم جز به شيعه خود به خدا سوگند اى ابا حمزه سرزمينى فتح نشود و خمسى بيرون نگردد و بر چيزى از آن دست نزنند جز اينكه حرامست بر هر كه بدان دست يابد چه زن باشد و چه مال و اگر اينكه دولت حق ظاهر و پيروز گردد محققا مرد باشد كه نفس عزيز خود را بفروشد و كسى نخرد ( محققا مرديكه نزد خود عزير و آزاد است فروخته شود و كسى او را نخرد خ ب ) ( در بهاى او نيفزايد خ ب ) تا آنجا كه هر مردى از آن مخالفان حاضر است هر چه دارد بدهد و خود را نجات دهد و دسترسى بدان ندارد ، و آنهايند كه ما را و شيعيان ما را از حق خود بيرون كردند\r\n\r\n","description":"","footnote":"","page_name":" 162 ","page_number":177},
  {"content":"\r\n\r\nو آن را به زور بردند بىعذر و بىحق و بىدليل .\r\n\r\nشرح -\r\nاز مجلسى ره - قوله\r\n« لقد بيع الرجل »\r\nفاضل استرآبادى گفته مقصود اينست كه آنچه بنام خراج و ماليات يا مقاسمه و حق الارض يا بنام خمس و ماليات گرفته شود بر آن‌ها كه از طرف حكومت جائره گيرند حرامست و اگر دولت حق ظاهر شود مرد باشد كه نفس عزيز خود را بفروشد به كسى كه در او رغبت خريدارى هم ندارد ( يعنى بكسادى و با كمال اصرار ) . « و لا يريد » براء بىنقطه است و در ذكر لا مبالغه‌ايست لطيف چنانچه در لفظ بيع از باب تفعيل مبالغه لطيف ديگرى است انتهى .\r\nمن گويم شايد او لفظ كريمه را بنصب خوانده كه مفعول بيع باشد و كلمه نفسه عطف بيان يا بدل آن گرفته و اظهر اينست كه بيع به صيغه مجهول خوانده شود و الرجل نائب بجاى فاعل او باشد و مرفوع باشد و الكريمه عليه نفسه صفة او باشد .\r\nيعنى امام يا كسى كه از جانب امام اجازه دارد و صاحب اختيار خمس و خراج و غنائمست آن مخالفى كه از اين اموال تولد يافته بنده خود داند و او را بفروشد با اينكه پيش خود عزيز و كريمست و در بهاى او زياده نطلبد و او را بمزايده نگذارد در اين صورت لا يزيد به زاء نقطه دار و مطابق با اكثر نسخه‌ها است .\r\nقوله\r\n« ليفتدى بجميع ماله »\r\nيعنى هر چه دارد بدهد كه خود را از بندگى آزاد كند و براى او ميسر نگردد زيرا امام از او نپذيرد .\r\nدنباله حديث 431 :\r\n( 1 ) من گفتم قول خدا عز و جل ( 52 - التوبه ) آيا براى ما انتظارى داريد جز يكى از سر انجام نيك - فرمود مقصود يا مرگ در طاعت خدا است و يا درك ظهور امام و ما در باره آن‌ها با اين وضع سخت و ناهنجارى كه داريم اينست كه خداوند از پيش خود عذابى دردناك بدان‌ها برساند .\r\nفرمود مقصود از آن مسخ است - يا بدست ما آن‌ها را عذاب كند و آن قتل و كشتار آن‌ها است ، خدا عز و جل ( در دنبال آن ) خطاب به پيغمبرش فرمود به آنها بگو شما انتظار بريد زيرا ما انتظار ميبريم براى شماها - و مقصود انتظار وقوع بلا است بدشمنان آنها .\r\n\r\nشرح\r\n- از مجلسى ره - قوله تعالى  هَلْ تَرَبَّصُونَ بِنا إِلَّا إِحْدَى الْحُسْنَيَيْنِ  مفسران گفته‌اند مقصود پيروزى و يا شهادت در راه خدا است و شايد منظور خبر اينست كه ظاهر آيه متوجه اينانست و باطنش متوجه به شيعه است در دوران عدم تسلط حق زيرا شيعه هم در اين حال بانتظار يكى از دو سر\r\n\r\n","description":"","footnote":"","page_name":" 163 ","page_number":178},
  {"content":"\r\n\r\nانجام نيكند يا مرگ بر كيش حق و در طاعت خداوند و يا ادراك ظهور امام قائم ( ع ) و محتملست مقصود اين باشد كه حال شيعه هم نظير مورد آيه است در رنجها كه از طرف مخالفان ميكشند .\r\n\r\nتفسير آياتى بائمه و ظهور امام قائم - ع\r\n\r\n432 -\r\n( 1 ) از امام باقر ( ع ) در تفسير قول خدا عز و جل ( 86 - ص ) بگو من از شماها مزدى نميخواهم و من از زورطلبان نيستم 87 - نيست آن جز ذكرى از براى جهانيان - فرمود مقصود از ذكر امير - المؤمنين ( ع ) است .\r\n88 - و هر آينه خواهيد دانست خبر او را پس از مدتى - فرمود : يعنى هنگام ظهور امام قائم ( ع ) .\r\nو در تفسير قول خدا عز و جل ( 111 - هود ) و هر آينه بموسى ( ع ) كتاب داديم و در آن اختلاف شد . فرمود : اختلاف كردند چنانچه اين امت در قرآن اختلاف كردند و محققا در كتابى هم كه با قائم ( ع ) است اختلاف ميكنند همان كتابى كه براى آنها بياورد تا اينكه مردم بسيارى منكر آن شوند پس آنها را پيش خود آرد و همه را گردن بزند .\r\nو اما قول خدا عز و جل ( 21 - الشورى ) و اگر نبود آن كلمه فصل هر آينه قضاوت ميشد ميان آنان و راستى كه ستمكارانند كه برايشان عذابى است دردناك - يعنى اگر در باره آنها از طرف خدا عز و جل حكمى و موعدى سابقه نداشت قائم ( ع ) احدى از آنها را بجا نمىگذاشت .\r\n\r\nشرح -\r\nاز مجلسى ره - قوله تعالى  وَ لَوْ لا كَلِمَةُ الْفَصْلِ  بيضاوى گفته يعنى قضاء سابق باينكه سزاى كردار در آينده است يا وعده اينكه تفرقه و فيصله امر در روز قيامت است حكم حق ميان كافرين و مؤمنين يا مشركين و شركاى آنها اجراء ميشد .\r\nقوله\r\n« لولا ما تقدم فيهم »\r\nيعنى اگر اين سابقه نبود كه به آنها در قيامت سزا مىدهد يا اينكه از آنها فرزندان مؤمن متولد مىشوند امام قائم ( ع ) همه را ميكشت .\r\n\r\n","description":"","footnote":"","page_name":" 164 ","page_number":179},
  {"content":"\r\n\r\n( 1 ) و در تفسير قول خدا عز و جل ( 26 - المعارج ) و آن كسانى كه بروز جزا تصديق كردند - فرمود مقصود خروج و ظهور امام قائم ( ع ) است ( بدان كه بسيارى از آيات وارده در قيامت كبرى به باطن خود دلالت دارند بر قيامت صغرى و رجعت . . از مجلسى ره ) .\r\nو در تفسير قول خدا عز و جل ( 22 - الانعام ) به خدا سوگند پروردگار ما ، نبوديم ما مشرك - فرمود : مقصودشان شريك گرفتن در امر ولايت امير المؤمنين ( ع ) است ( يعنى اعتقاد بخلافت ديگران ) .\r\nو در تفسير قول خدا عز و جل ( 81 - الاسراء ) و بگو كه آمد حق و از ميان رفت باطل - فرمود هر گاه ظهور كند امام قائم ( ع ) دولت باطل از ميان برود .\r\n\r\n433 -\r\n( 2 ) از ابى بصير گويد به امام صادق ( ع ) گفتم ( 98 - النحل ) و هر گاه قرآن را بخوانى به خدا پناه بر از شيطان رجيم 99 - راستش اينست كه او را تسلطى نيست بر آن كسانى كه گرويدند و بر پروردگار خود توكل دارند - فرمود اى ابا محمد به خدا شيطان بتن مؤمن تسلط يابد و بر دين او تسلط نيابد ، بر ايوب تسلط يافت و تن او را زشت ساخت و بر دين او تسلط نيافت و بسا كه بر تن مؤمنان تسلط يابد و بر دين آنان تسلط نيابد .\r\nگفتم قول خدا تعالى ( 100 - النحل ) همانا تسلط او بر كسانيست كه دوست و پيرو اويند و آن كسانى كه بوسيله او مشرك شوند - فرمود آن كسانى كه به خدا شرك آورند بر تنها و بر دين آن‌ها تسلط يابد .\r\n\r\n","description":"","footnote":"","page_name":" 165 ","page_number":180},
  {"content":"\r\n\r\n\r\nدر وصف نكبت مخالفان\r\n\r\n434 -\r\n( 1 ) از فضيل گويد بهمراه امام باقر ( ع ) به مسجد الحرام درآمدم و آن حضرت به من تكيه زده بود و زير شانه او را داشتم نگاهى بمردم انداخت و ما در باب بنى شيبه بوديم پس آنگاه فرمود :\r\nاى فضيل مردم در دوران جاهليت هم به همين وضع گرد خانه كعبه طواف ميكردند نه حقى را مىشناختند و نه از روى حقيقت دينى داشتند اى فضيل بآن‌ها خوب نگاه كن كه به روى خود واژگونند خدا آنها را لعنت كند چه مردم افسار بر سر و واژگون بر چهره خويشند سپس اين آيه را خواند ( 23 - الملك ) آيا پس كسى كه راه ميرود و بر چهره خود لغزان و واژگون است راهبرتر است يا كسى كه درست و راست بر راه راست گام مىزند - به خدا مقصود او على ( ع ) و اوصياء است سپس اين آيه را خواند ( 28 - الملك ) چون او را نزديك و مقرب درگاه ديدند درهم و سياه شد چهره آن كسانى كه كفر ورزيدند و گفته شد اينست آن كسى كه بوى ادعا داشتيد - اى فضيل مقصود امير المؤمنين ( ع ) است جز على كسى بدين نام ناميده نشد مگر مفترى دروغگو تا امروزهء مردم ( يعنى روز قيامت يا روز تكلم به اين حديث - از مجلسى ره ) .\r\nهلا به خدا سوگند جز شما شيعه بحقيقت حج‌گذارى نيست و جز براى شما گناهى آمرزيده نشود و تنها شما اهل اين آيه هستيد ( 31 - النساء ) اگر كناره كنيد از گناهان كبيره كه بر شما غدقن شده جبران كنيم از طرف شما بدكرداريهاى شما را و شما را به محل ارجمندى درآوريم ( يعنى بهشت ) اى فضيل شما خشنود نيستيد كه همان نماز را برپا داريد و زكات را بپردازيد و زبان خود را نگهداريد و ببهشت برويد ؟\r\nسپس خواند ( 77 - النساء ) آيا ننگريد بسوى آن كسانى كه بآن‌ها گفته شد همان دست خود\r\n\r\n","description":"","footnote":"","page_name":" 166 ","page_number":181},
  {"content":"\r\n\r\nرا باز داريد و نماز را برپا داريد و زكات را بپردازيد - به خدا سوگند اهل اين آيه شما هستيد .\r\n\r\nشرح -\r\nاز مجلسى ره - « قوله\r\nمسخور بهم\r\n» شايد اشاره باشد بقول خدا تعالى  سَخِرَ اللَّهُ مِنْهُمْ  خدا آن‌ها را مسخره كرد و محتملست كه مقصود اين باشد كه روز قيامت مؤمنان آن‌ها را مسخره كنند يا اينكه براى كردار زشت و گمراهى آنها سزاوارند كه هر كسى آنها را مسخره كند - پايان نقل از مجلسى ره .\r\nمن گويم ظاهرا مقصود اينست كه اينان مسخر پيشوايان باطل شده‌اند و افسار بر سر آنها زده و آنها را بهر سو كه خواهند ميكشانند و باء تعديه كلمه را بمعنى مسخر نموده است چنانچه ما آن را بدين معنى ترجمه كرديم .\r\nقوله تعالى  أَ فَمَنْ يَمْشِي مُكِبًّا عَلى وَجْهِهِ  بيضاوى گفته معنى مكب اينست كه براى بدى راه هر آن ديگرگون شود و برو درافتد تا آنكه گويد برخى گفته‌اند مقصود از مكب كور و نابينا است كه بلغزد و برو درافتد و مقصود از « سوى » بينا است و برخى گفته‌اند مكب كسى است كه در قيامت واژگونه محشور شود و بدوزخ رود و آنكه درست گام زند آن كس است كه به روى دو پا محشور گردد و به بهشت رود .\r\nقوله تعالى  هذَا الَّذِي كُنْتُمْ بِهِ تَدَّعُونَ  بيضاوى گفته يعنى مىخواستيد و بدان شتاب ميكرديد يا ادعا ميكرديد كه مبعوث نمىشود بعد از مردن .\r\nمن گويم بتفسير امام مقصود در اين موارد امير المؤمنين ( ع ) است يعنى چون در روز قيامت امير المؤمنين را مقرب درگاه خدا بينند رو سياه شوند و فرشته‌ها بدانها گويند با اشاره بامير المؤمنين ( ع ) اينست كه شما به دو ادعا داشتيد و مقام او را غصب كرديد و نام او را بر خود گذاشتيد با اينكه مخصوص وى بود .\r\nقوله\r\n« لم يتسم »\r\nدلالت دارد كه جائز نيست كه ديگرى از ائمه را به اين نام خواند و اخبار بسيارى بر آن دلالت دارند كه در بحار الانوار در باب فضائل وى آورده‌ايم .\r\n\r\nتفسير برخى آيات قرآن مجيد\r\n\r\n435 -\r\n( 1 ) از امير المؤمنين ( ع ) ( در تفسير اين آيه ) ( 205 - البقره ) هر گاه متصدى كار شود در زمين بكوشد براى فساد كردن در آن و كشت و نژاد را نابود سازد ( بوسيله ستمكارى خود و بد رفتاريش ) و خدا دوست ندارد فساد را .\r\n\r\n","description":"","footnote":"","page_name":" 167 ","page_number":182},
  {"content":"\r\n\r\n\r\n436 -\r\n( 1 ) از حمران بن اعين از امام باقر ( ع ) كه چنين قرائت كرد ( 257 - البقرة )  وَ الَّذِينَ كَفَرُوا أَوْلِياؤُهُمُ الطَّاغُوتُ  آن كسانى كه كافرند دوستانشان سركشانند ( يعنى حاكمان و سلاطين جور و مخالف حق ) .\r\n\r\n437 -\r\n( 2 ) از ابى الحسن ( ع ) ( كه چنين قرائت كرد آية الكرسى را )  لَهُ ما فِي السَّماواتِ وَ ما فِي الْأَرْضِ ( وَ ما بَيْنَهُما وَ ما تَحْتَ الثَّرى   عالِمُ الْغَيْبِ وَ الشَّهادَةِ هُوَ الرَّحْمنُ الرَّحِيمُ )   مَنْ ذَا الَّذِي يَشْفَعُ عِنْدَهُ إِلَّا بِإِذْنِهِ  .\r\n\r\nشرح -\r\nظاهر اينست كه امام اين جمله‌هاى اضافى را بعنوان تفسير به آيه افزوده است و بيان كرده كه جمله  لَهُ ما فِي السَّماواتِ وَ ما فِي الْأَرْضِ  اين مضمون را شامل است .\r\n\r\n438 -\r\n( 3 ) از اسماعيل بن عباد از امام صادق ( ع ) ( در بيان آخر آية الكرسى فرموده است )  وَ لا يُحِيطُونَ بِشَيْءٍ مِنْ عِلْمِهِ إِلَّا بِما شاءَ  و فرمود آخر آية الكرسى جمله  وَ هُوَ الْعَلِيُّ الْعَظِيمُ  است  وَ الْحَمْدُ لِلَّهِ رَبِّ الْعالَمِينَ  و دو آيه بعد از آن .\r\n\r\nشرح -\r\nاز مجلسى ره - قوله\r\n« و آيتين بعدها »\r\nيعنى دو آيه پس از آن را هم ذكر كرد و آنها را هم از آية الكرسى شمرد ( كه مىشود تا  هُمْ فِيها خالِدُونَ  و اطلاق آية الكرسى بر هر سه از نظر قصد جنس آيه است و مجموعش سه آيه مىشود چنانچه در برخى اخبار است و فائده‌اش اينست كه هر گاه بطور مطلق در ضمن دستورى وارد شود شامل هر سه آيه است و گفته شده است كه مقصود از اينكه دو آيه بعد از آن را ذكر كرد دو آيه از سوره حمد است كه بعد از آيه  الْحَمْدُ لِلَّهِ رَبِّ الْعالَمِينَ  است ( يعنى   الرَّحْمنِ الرَّحِيمِ ، مالِكِ يَوْمِ الدِّينِ   . . .\r\n\r\n439 -\r\n( 4 ) از ابى بكر بن محمد گويد : شنيدم امام صادق ( ع ) ( 214 - البقره را ) چنين ميخواند :\r\n\r\n","description":"","footnote":"","page_name":" 168 ","page_number":183},
  {"content":"\r\n\r\nو زلزلوا - ثم  زُلْزِلُوا - حَتَّى يَقُولَ الرَّسُولُ  .\r\n\r\nشرح -\r\nاز مجلسى « ره » - ظاهر اينست كه بكر بن محمد باشد و كلمه ابى را نسخه‌نويسان بر آن افزوده‌اند و دلالت دارد كه جمله ثم  زُلْزِلُوا  از آيه افتاده است پايان نقل از مجلسى ره .\r\nمن گويم : ظاهر اينست كه جمله ثم  زُلْزِلُوا  را امام بعنوان تفسير و تطبيق آيه بر تزلزل اصحاب پس از فوت پيغمبر ( ص ) و انقلاب سقيفه بيان كرده است نه اينكه جمله‌اى از آيه افتاده باشد .\r\n\r\n440 -\r\n( 1 ) از ابى بصير از امام صادق ( ع ) ( 102 - البقره )  وَ اتَّبَعُوا ما تَتْلُوا الشَّياطِينُ  - بولاية  الشَّياطِينُ - عَلى مُلْكِ سُلَيْمانَ  .\r\n\r\nشرح -\r\nاز مجلسى ره - قوله تعالى  وَ اتَّبَعُوا ما تَتْلُوا الشَّياطِينُ  بيضاوى گفته : يعنى پيروى كردند از كتابهاى جادوگرى كه ميخواندند يعنى شياطين جن ، و انس از آن پيروى ميكردند يا آنها كه در عهد سليمان بودند و حكايت گذشته كرده و گفته شده كه استراق سمع ميكردند ( يعنى از فرشته‌ها ) و بدان چه ميشنيدند دروغها ميافزودند و آن را بكاتبان گزارش ميكردند و آن‌ها مىنوشتند و بمردم مىآموختند و اين جريان در دوران سليمان شهرت يافت تا آنجا كه گفتند جن علم غيب ميدانند و سلطنت سليمان بر آن بنياد شده و جن و انس و باد را با آن مسخر كرده .\r\nقوله\r\n« بولاية الشياطين »\r\nظاهر اينست كه اين عبارت در آيه بوده و مقصود از شياطين اول شيطان‌هاى انسند كه همان كهنه باشند پايان نقل از مجلسى ره .\r\nمن گويم ظاهرا مقصود تطبيق آيه است بر تسلط خلفاء جور و حكومت آنها بعنوان تفسير و بيان باطن آيه و مقصود اينست كه مردم پيرو شدند آنچه را زمامداران شيطان صفت بوسيله دوستى شياطين بر آنها ميخوانند و دستور مىدهند در حالى كه بر سلطنت حقه آل محمد كه همان سلطنت حقه سليمانست بناحق تكيه زده‌اند .\r\nدنباله حديث 440 - ( 2 ) و نيز امام صادق ( ع ) ( 211 - البقره را ) چنين ميخواند  سَلْ بَنِي إِسْرائِيلَ كَمْ آتَيْناهُمْ مِنْ آيَةٍ بَيِّنَةٍ  -  فَمِنْهُمْ مَنْ آمَنَ وَ مِنْهُمْ مَنْ  جحد و منهم من اقر و منهم من بدل - برخى از آنها گرويدند و برخى منكر شدند و برخى اعتراف كردند و برخى ديگرگونه ساختند -  وَ مَنْ يُبَدِّلْ نِعْمَةَ اللَّهِ مِنْ بَعْدِ ما جاءَتْهُ فَإِنَّ اللَّهَ شَدِيدُ الْعِقابِ  ( اين جمله هم بتفسير و توضيح مفاد آيه اشبه است ) .\r\n\r\n","description":"","footnote":"","page_name":" 169 ","page_number":184},
  {"content":"\r\n\r\n\r\nدستوراتى راجع بتب و درمان آن\r\n\r\n441 -\r\n( 1 ) از محمد بن فيض گويد : به امام صادق ( ع ) گفتم كسى از ما بيمار مىشود و پزشكان به او دستور پرهيز مىدهند .\r\nدر پاسخ فرمود : ولى ما خاندانى هستيم كه جز از خرما پرهيز نداريم ( يعنى در حال بيمارى ) با ميوه سيب و آب سرد معالجه ميكنيم من گفتم از خرما چرا پرهيز ميكنيد ؟ فرمود براى آنكه پيغمبر خدا ( ص ) على ( ع ) را در بيماريش از آن پرهيز داد .\r\n\r\n442 -\r\n( 2 ) از حلبى گويد : از امام صادق ( ع ) شنيدم مىفرمود : پرهيز پس از هفت روز براى هيچ بيمارى سود ندارد .\r\n\r\n443 -\r\n( 3 ) از امام كاظم ( ع ) فرمود معنى پرهيز اين نيست كه چيزى را به كلى ترك كنى و از آن تناول نكنى ولى پرهيز اينست كه از چيزى كم بخورى ؟\r\n\r\nشرح -\r\nاز مجلسى ره - دلالت دارد كه پرهيز سودمند كم خوردن از چيزيست نه خوددارى از آن به كلى و خبر پيش محمول است بر ترك . پايان نقل از مجلسى ره .\r\nمن گويم مضمون اين اخبار هم يك گوشه‌اى از واقع‌بينى تعليمات ائمه معصومين را در باره طب و بهداشت نشان مىدهد زيرا پايه و مايه طب قديم بيشتر روى پرهيز از خوراكها و انواع غذاها بوده است براى بيماران . چون طب قديم پايه علمى درستى نداشته و روى سنجش و قياس طبايع چهارگانه اربعه و گياهها و خوراكها با مزاج انسانى بوده است بر پايه طبايع عناصر و اخلاط چهارگانه كه بر اثر بررسى دانشمندان جديد و طب حسى بر پايه اكتشاف و پىگيرى دانشمندان از اصل طب ميكروبى معلوم شد هيچ پايه و مايه علمى ندارد و يا روى تجربه‌هاى ناقص معالجات بوده كه علائمى را براى يك بيمارى مشخص كرده و داروئى را هم طبق اين علامت براى معالجه آن تشخيص داده بودند و اين تجربه هم از نظر تشخيص علائم مبهم و نارسا بوده و هم از نظر تشخيص درمان و چون طب قديم پايه علمى نداشته پزشكها بر اساس احتياط كار ميكرده و هر گونه غذا و خوراكى را كه مخالف طبع بيمار و بيمارى\r\n\r\n","description":"","footnote":"","page_name":" 170 ","page_number":185},
  {"content":"\r\n\r\nبه نظر مىآوردند و گرچه بر وجه احتمال باشد آن را براى بيمار غدقن ميكردند و باصطلاح راه احتياط ميرفتند و رساله طب جسمانى قديم پر از احوط احوط بوده مانند رساله‌هاى مرجع تقليد امروزه كه فقه ساده و روشن آل محمد را روى مبانى باصطلاح اصولى خود پايه‌گذارى كرده و معلومات آنها جز يك مشت ترديدات و وسوسه نيست و تعليمات فقه آن‌ها هم يك مشت احوط و احوطست .\r\nامام صادق ( ع ) در ضمن اين اخبار اين وسوسه پزشكان قديم را تخطئه كرده است و ميفرمايد پرهيز براى بيمار بر پايه احتياط مفهومى ندارد مگر در آنجا كه غذا بطور يقين براى يك بيمارى زيان داشته باشد مانند خرما مثلا براى كسى كه امتلاء دارد و گر نه غدقن هر خوراكى بر بيمار از راه احتياط باعث ضعف و ناتوانى او مىشود و بسا كه بيمارى را بر او مسلط مىكند و يكى از طرق مبارزه با بيمارى تقويت نيروى مزاجى بيمار است و اين همان اصلى است كه در طب امروزه مورد عمل است و پزشكانى كه با اصول درست طب امروزه آشنايند و با اصول علمى و تجربه شده امروزى سر و كار دارند آن پرهيز دادن‌هاى پزشكان قديم را كه بر اساس جهل و نادانى بوده است به كلى بىجا مىدانند و تخطئه ميكنند من خود در دوران كودكى به ياد دارم كه سر و كار مردم دهستان ما با چند حكيم و طبيب يهودى بود كه بطور مادرزاد طبيب بودند و بدرمان مردم مىپرداختند و بر اثر گرد و خاك و فساد وضع ده همه مردم گرفتار چشم درد مىشدند و بويژه كودكان معصوم و بمحض اينكه به آن پزشك‌هاى نخوانده ملا رجوع ميكردند خوردن هر گونه غذائى را جز مانند شير و پنير بر آنها غدقن ميكردند و آنها را از هر گونه غذائى كه بتن نيرو مىدهد پرهيز مىدادند .\r\n\r\n444 -\r\n( 1 ) امام صادق ( ع ) فرمود : راه رفتن براى بيمار مايه برگشت بيماريست زيرا هر گاه پدرم بيمار مىشد او را در پتوئى مىگذاشتند و براى قضاى حاجت ميبردند يعنى براى تطهير و وضوء و اين براى آن بود كه ميفرمود راه رفتن باعث برگشت بيماريست\r\n\r\nدر تعبير خواب\r\n\r\n445 -\r\n( 2 ) از ابن اذينه كه گويد مردى خدمت امام صادق ( ع ) رسيد و گفت من در خواب ديدم كه گويا خورشيد تنها بر سرم تابيده نه بر تنم ( و تنم در تاريكى است ) .\r\nدر پاسخ او فرمود . تو به يك مقام بزرگى و روشنى تابان دل و دين كامل نائل مىشوى و اگر تابش خورشيد سراپايت را گرفته بود در آن غرق مىشدى ولى همان سر تو را گرفته است آيا نخواندى اين آيه را ( 78 - الانعام ) چون ديد خورشيد تابيد و برآمد گفت اينست پروردگارم و چون نهان شد و\r\n\r\n","description":"","footnote":"","page_name":" 171 ","page_number":186},
  {"content":"\r\n\r\nرفت ابراهيم ( ع ) از آن بىزارى جست .\r\nگويد گفتم : قربانت راستى آنها مىگويند خورشيد در خواب خليفه يا پادشاه است ؟ در پاسخ فرمود من تو را نائل بخلافت ندانم و در پدران و نياكانت پادشاه نبوده است و كدام مقام خلافت و شاهى از ديندارى بزرگتر است و از روشنى دل كه مايه اميدوارى تو است برفتن بهشت ، راستى آنها غلط مىگويند گفتم قربانت راست فرمودى .\r\n\r\nشرح -\r\nاز مجلسى ره - قوله تعالى  بازِغَةً  يعنى تابان شايد استشهاد امام ( ع ) به اينست كه ابراهيم پس از ديدن خورشيد و ديگرگونى احوالش رهبرى شد يا رهبرى خود را آشكار كرد و تابيدن خورشيد بر سر تو نشانى رهيابى تو است بكيش استوار .\r\nيا اينكه چون خورشيد در ميان ديدنىها تابنده‌ترين روشنىها است تا آنجا كه ابراهيم براى همراهى با تيره خود و اتمام حجت بر آنها گفت اين است پروردگار من و براى چيره بودن روشنى و آشكاريش آن را ببزرگى ستود و سپس چون ناپديد شد بىزارى جست و در خواب امور معنويه بنمونه امور حسيه در آيند براى مناسبتى كه ميان آنها است و سزاوار است كه اين نور تابنده‌ترين نورها باشد در عالم معنا و آن جز دين حق نباشد و معنى نخست از نظر لفظ روشن‌تر است و معنى دوم از نظر معنا و اللَّه يعلم .\r\nقوله\r\n« و لم يكن في آبائك »\r\n- از اين عبارت روشن شود كه خواب هر كس تعبير مخصوص به خود او دارد و ممكن است مقصود تخطئه اصل تعبير معبران باشد نه اينكه در اين مورد بخصوص نادرست است پايان نقل از مجلسى ره .\r\nمن گويم تعبير خواب يك نحو الهامى است كه باهل آن نصيب مىشود و نيازمند روحى پاك و دلى تابناك است چون روح و دل پيمبران و امامان و كسانى كه با آن‌ها پيوسته و همرازند و حقيقتش اينست كه چون عقل و حدس انسانى در عالم خواب بيدار است بسا كه فعاليت كنند و بر اثر تابندگى آن‌ها حقيقتى بر آن‌ها كشف شود چنانچه در پرتو خرد و حدس مردم بيدار چيزهائى بفهمند از گذشته و حال و آينده و درست باشد ولى در عالم خواب كشفيات خرد و حدس انسانى با تركيبات خيال و بافندگىهاى بىواقع و هم در هم آميزد و حق و باطل و درست و نادرست بهم مخلوط گردد و معبر كامل بذوق و سليقه خود كه مبدء الهام است مىتواند حق و باطل را از هم جدا كند و رؤيا را تجزيه و تحليل كند و به صورت واقعيت آن تشخيص دهد و آن يك روش تحليل و تجزيه جبرى لازم را دارد و من شرح آن را در كتاب كانون عفت قرآن تفسير سوره يوسف نوشتم بدان جا مراجعه شود .\r\nخوابى كه در اين حديث طرح شده درك نورانيت سر بوده كه تشعشع درست مغز را نشان مىدهد و پرتو درست مغز همان دين و حكمت است و با نيروى خيال كه آميخته به صورت تابش خورشيد است درك شده است .\r\nو امام اين صورت خيالى را از آن جدا كرده و حقيقت آن را كشف كرده و براى آن مثلى از درك\r\n\r\n","description":"","footnote":"","page_name":" 172 ","page_number":187},
  {"content":"\r\n\r\nملكوتى ابراهيم آورده كه او پرتو خورشيد را ديد و شيفته آن گرديد ولى به زودى از تعبير و ديگر گونى آن آن را از ماده تجزيه كرد و بسر چشمه آن ره يافت و رهبرى كرد و فرمود .\r\n وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ  - من تنها روى دل بسوى آن مبداى كنم كه همه آسمان‌ها و زمين را آفريده و پروريده .\r\n\r\n446 -\r\n( 1 ) از مرديكه خواب ديد گويا آفتاب بر دو گامش تابيده و نه بر تنش ( در تعبير آن فرمود ) به دو يك مال و دارائى رسد كه از زمين رويد مانند گندم يا خرما كه فراوان باشد تا بر آن گام نهد و بريز و بپاش كند اين مال حلال باشد جز اينكه در آن رنج برد چنانچه آدم ( ع ) رنج برد .\r\n\r\n447 -\r\n( 2 ) از محمد بن مسلم گويد خدمت امام صادق ( ع ) رسيدم و ابو حنيفه هم خدمت او بود به آن حضرت گفتم قربانت من يك خواب عجيبى ديدم به من فرمود يا ابن مسلم آن را بگو زيرا آنكه بدان دانا است نشسته و بدست خود اشاره بابى حنيفه كرد .\r\nگويد من گفتم : در خواب ديدم كه گويا بخانه‌ام وارد شدم و ناگاه خانواده‌ام در برابرم بر آمد و گردوى بسيارى شكست و آنها را بر سر من ريخت و من از اين خواب در شگفت شدم ابو حنيفه گفت تو مردى هستى كه با اوباش بستيزه و جدال اندر شوى بر سر ميراث خانواده‌ات و پس از رنج سختى از آن كامروا گردى ان شاء اللَّه .\r\nپس امام صادق ( ع ) فرمود به خدا اى ابى حنيفه بمطلب رسيدى گويد سپس ابى حنيفه از نزد آن حضرت بيرون رفت و من به آن حضرت گفتم قربانت من از تعبير اين دشمن خاندان پيغمبر بدم آمد فرمود يا ابن مسلم خدايت بد نياورد تعبير آن‌ها با تعبير ما موافق نيست و تعبير ما با تعبير آنها يكى نيست و تعبير خواب تو چنان نيست كه او تعبير كرد من به آن حضرت گفتم قربانت پس گفته شما كه بمطلب رسيدى\r\n\r\n","description":"","footnote":"","page_name":" 173 ","page_number":188},
  {"content":"\r\n\r\nبا قيد سوگند و خطاى او يعنى چه ؟ ( 1 ) فرمود : آرى من براى او سوگند خوردم كه بخطا رسيده است نه به حق و واقع ؛ گويد به آن حضرت گفتم : پس تاويل و تعبير خوابم چيست ؟\r\nفرمود : اى پسر مسلم تو زنى را متعه ميكنى و خانواده‌ات مىفهمد و جامه‌هاى نوى كه در بردارى بر تنت مىدرد و پاره پاره مىكند .\r\nمحمد بن مسلم گويد ميان تعبير امام و درستى خواب تا بامداد روز جمعه بيشتر نشد چون بامداد روز جمعه رسيد من بر در خانه نشسته بودم كه كنيزكى بر من گذر كرد و مرا خوش آمد و بغلام خود فرماندادم او را نزد من برگردانيد و بخانه‌ام آورد و من او را متعه كردم و خانواده‌ام به من و او آگاه شد و بر سر ما وارد اطاق گرديد آن كنيزك شتابانه از در خانه بدر رفت و من ماندم خانواده‌ام به من آويخت و جامه نوى را كه در روزهاى عيد در بر مىكردم بر تنم دريد و پاره پاره كرد ؟\r\nو موسى زوار عطرفروش خدمت امام صادق ( ع ) رسيد و به او گفت يا بن رسول اللَّه من خواب هولناكى ديدم دامادى داشتم كه مرده و در خواب ديدم كه مرا در آغوش كشيده و بيم دارم كه مرگم نزديك باشد .\r\nفرمود : اى موسى بايد در هر بامداد و پسين در انتظار مرگ بود كه او ما را دريابد ولى هم آغوشى مرده‌ها دلالت بر درازى عمر زنده‌ها دارد نام دامادت چه بوده است ؟ گفت حسين امام فرمود خوابت دلالت دارد كه مىمانى و به زيارت ابا عبد اللَّه ( ع ) موفق مىشوى زيرا هر كه با همنام حسين ( ع ) هم‌آغوش شود او را زيارت كند ان شاء اللَّه .\r\n\r\n","description":"","footnote":"","page_name":" 174 ","page_number":189},
  {"content":"\r\n\r\n\r\n448 -\r\n( 1 ) اسماعيل بن عبد اللَّه قرشى گويد مردى نزد امام صادق ( ع ) آمد و به آن حضرت گفت يا ابن رسول اللَّه من در خواب ديدم كه گويا از شهر كوفه بيرون رفتم در جايى كه آن را مىشناسم و گويا نمونه‌اى از چوب يا مجسمه مرديكه تراشيده شده بود از چوب بر يك اسب چوبى سوار بود و شمشير خود را نشان مىداد و من او را مىنگريستم و ترسان و هراسان بودم .\r\nامام ( ع ) در پاسخ او فرمود : تو مردى هستى كه قصد دارى مردى را بربائى و زندگانى او را ببرى تو از خداوندى كه خلقت كرده بپرهيز آن مرد گفت من گواهى مىدهم كه به تو علمى داده شده و آن را از معدنش دريافتى يا ابن رسول اللَّه من به تو گزارش مىدهم كه درست برايم تفسير و تعبير كردى مردى از همسايه‌هاى من نزد من آمد و مزرعه خود را براى فروش به من پيشنهاد كرد و من قصد كرده‌ام كه ملك او را ببهاى بسيار كمى از او بگيرم چون مىدانم يا ابن رسول اللَّه كه ملك او جز من خريدارى ندارد .\r\nامام صادق ( ع ) فرمود : اين رفيق تو دوستدار ما است و از دشمن ما بىزار است ؟ در پاسخ گفت آرى يا ابن رسول اللَّه او مردى است كاملا بينا و در مذهب محكم و پايدار است و من هم بدرگاه خدا توبه كردم و هم به خدمت شما از اين قصدى كه كردم و نيتى كه داشتم اكنون بفرمائيد اگر اين مرد ناصبى و دشمن اهل بيت بود گول دادن او براى من جائز بود ؟\r\nفرمود هر كه تو را امين كرد و به تو اعتماد كرد بايد براى او بدرستى امانت‌دارى كنى و حق نصيحت را براى او بجا آورى گرچه كشنده حسين ( ع ) باشد .\r\n\r\n","description":"","footnote":"","page_name":" 175 ","page_number":190},
  {"content":"\r\n\r\n\r\nدر انتظار فرج آل محمد - ص\r\n\r\n449 -\r\n( 1 ) از عبد الملك بن اعين گويد من نزد امام باقر ( ع ) برخاستم و بدست خود تكيه زدم و گريستم امام صادق ( ع ) فرمود : تو را چه شده ؟ گفتم من اميدوار بودم كه قيام قائم و ظهور دولت حقه را دريابم و ثوابى داشته باشم ؟\r\nدر پاسخ فرمود : شما خشنود نيستيد كه دشمنانتان يك ديگر را بكشند و شما آسوده در خانه خود نشسته باشيد راستش اينست كه هر گاه اين أمر رخ دهد بهر مردى از شماها نيروى چهل مرد داده شود و دلهاى شما چون كوه آهن گردد و اگر بكوهها افتند آنها را از بن برآرند و شماها حاكمان روى زمين و خزانه‌داران آن باشيد ( و پناه دهندگان آن باشيد خ ل ) .\r\n\r\n450 -\r\n( 2 ) از هارون بن عنترة از پدرش گويد شنيدم امير المؤمنين ( ع ) پى درهم مىفرمود : او انگشتان دست خود را درهم كرده بود و مىفرمود گشايش من تنگى من است و تنگى من گشايش من است ( گشاده شو تا تنگ شوى و تنگ شو تا گشاده گردى خ ) .\r\nسپس فرمود : شتاب‌زده‌ها هلاك شدند و مقربان نجات يافتند و سنگريزه بر سر ميخ آنها بر جا ماند من به خداوند براستى سوگند مىخورم كه پس از دوران غم و اندوه فتح و گشايش شگفت آورى است .\r\n\r\nشرح -\r\nاز مجلسى ره - قوله و\r\n« شبك بين اصابعه »\r\nبه اين روش كه انگشتان يك دست را ميان انگشتان دست ديگر فرو كرده و آنها را تا بيخ انگشتان مىبرد و بيرون ميكشيد تا بسر انگشتان براى نمايش تنگى و فراخى دنيا به اين دو حالت .\r\nقوله\r\n« تضيقى تفرجى »\r\nيعنى تنگى دنيا بفراخى كشد و فراخى آن بتنگى چنانچه خدا تعالى فرمايد  إِنَّ مَعَ الْعُسْرِ يُسْراً  و بالعكس مقصود اينست كه سختى دنيا راحت است يا چون مىدانم برضاى\r\n\r\n","description":"","footnote":"","page_name":" 176 ","page_number":191},
  {"content":"\r\n\r\nپروردگار منست و من راحت دنيا را دوست ندارم چون مايه غفلت و دورى از خدا است و غرض بيان اختلاف احوال دنيا است كه در سختى آن اميد نعمت است و در خوشى و نعمتش بيم بلا و شدت و منظور تسليت شيعه و نويد دادن آنها است بفرج تا از رحمت پروردگار خود نوميد نشوند و از درازى مدت دولت باطل و ناحق بيم نكنند و از دين برنگردند .\r\nقوله\r\n« هلكت المحاضير »\r\nيعنى كسانى كه در فرج شتاب‌زدگى كنند و پيش از هنگام آن را جويند به هلاكت رسند .\r\nقوله\r\n« و ثبت الحصى على اوتادهم »\r\nشايد مقصود بيان محكمى كار دولت باطلست و استوارى سلطنت و فراهمى اسباب حكومت آنان و در اين صورت تعرض به آنها نشايد زيرا بر قرارى ريگ روى يك ميخ نادر است يعنى كارهاى مشكل براى آنها ميسر شده و تلاش در بر انداختن حكومت آنها سود ندارد . پايان نقل از مجلسى ره .\r\nمن گويم - اين عبارت را راجع بدولت باطل دانسته و چند تفسير براى آن كرده ولى به نظر ميرسد كه راجع به همان مؤمنان ثابت عقيده است و مقصود اينست كه ايمان آن‌ها تا آنجا محكم است و لغزش ندارد كه گويا ريگى در روى ميخ عقيده آنها برجا است و هيچ لغزشى ندارد كه آن را بدور اندازد .\r\n\r\nدر پاره‌اى از نشانه‌هاى ظهور امام قائم - ع\r\n\r\n451 -\r\n( 1 ) از ميسر از ابى جعفر ( ع ) فرمود : اى ميسر ميان شما و قرقيسا ( قرقيسيا ) چه اندازه است ؟\r\nگفتم بما نزديك است و بر كنار نهر فراتست پس از آن فرمود : هلا كه محققا در آن واقعه‌اى رخ دهد كه از آن روز كه خدا آسمان‌ها و زمين‌ها را آفريده مانند آن نبوده و تا آسمانها و زمين برپا است بمانند آن نباشد يك خوان پذيرائى از پرنده‌ها باشد همه درنده‌هاى زمين و پرنده‌هاى آسمان از آن سير شوند ، قيس در آن به هلاكت رسد و دعوت‌كننده در آن بجا نماند گويد چند محدث ديگر آن را روايت كرده و اين جمله را در آن افزوده‌اند كه :\r\nيك جارچى جار زند كه بيائيد بر سر گوشتهاى جباران .\r\n\r\nشرح -\r\nاز مجلسى ره - فيروزآبادى گفته قرقيساء بكسر و گاهى هم بىمد خوانده شود شهريست بر كنار فرات بنام قرقيسا پسر طهمورث قوله\r\n« قيس »\r\nمقصود اهل بنى قيس است كه تيره‌اى از اسد بودند .\r\n\r\n","description":"","footnote":"","page_name":" 177 ","page_number":192},
  {"content":"\r\n\r\n\r\n452 -\r\n( 1 ) از ابى بصير از امام صادق ( ع ) فرمود : هر پرچمى كه پيش از ظهور امام قائم ( ع ) افراشته شود صاحب آن طاغوت و سركش باشد و چون بتى است كه در برابر خدا عز و جل پرستيده شود .\r\n\r\n453 -\r\n( 2 ) از شهاب بن عبد ربه كه امام صادق ( ع ) به من فرمود : اى شهاب در ميان يك خاندانى از قريش كشت و كشتار بسيار خواهد شد تا آنجا كه هر كدام از مردانشان را براى خلافت دعوت كنند سرباز زند و نپذيرد .\r\nسپس فرمود : اى شهاب مبادا بگوئى كه مقصود من عموزاده‌هايم اينان باشند ( يعنى بنى حسن يا بنى عباس و اينكه شهاب به اين صراحت كلام آن حضرت را حمل بر تقيه كرده مؤيد دومست ولى كشتار فراوان در بنى حسن روشن‌تر است و گرچه در بنى عباس هم در آخر دولتشان كشتار فراوان گرديد - از مجلسى ره ) .\r\nشهاب گويد من گواهى مىدهم كه مقصود امام همانها بود .\r\n\r\nعلت كناره‌گيرى على - ع بعد از پيغمبر - ص\r\n\r\n454 -\r\n( 3 ) از زراره از امام باقر ( ع ) فرمود : چون مردم كردند آنچه كردند آنگاه با ابو بكر بيعت كردند ، امير المؤمنين ( ع ) مانعى نداشت از اينكه مردم را بامامت و رهبرى خود بخواند جز صلاح انديشى براى خود مردم و بيم از اينكه مبادا يكباره از اسلام برگردند و بروند و بت‌ها را بپرستند و گواهى ندهند و نگويند اشهد ان لا إله الا اللَّه و ان محمدا رسول اللَّه ( ص ) و نزد على ( ع ) بهتر بود كه آنان را بر آنچه كردند واگذارد از اينكه با آنها مقاومت كند تا از سراسر آئين\r\n\r\n","description":"","footnote":"","page_name":" 178 ","page_number":193},
  {"content":"\r\n\r\nاسلام برگردند و بشيوه دوران جاهليت گرايند و سير اسلام به كلى متوقف گردد و همانا در اين جريان همان كسانى هلاك شدند و بدوزخ رفتند كه مرتكب واژگونى كار خلافت على ( ع ) شدند و اما كسى كه اين كاره نبود و جزء توطئه‌كنندگان نشد و ندانسته و نادشمن با امير المؤمنين در وضعى وارد شد كه مردم وارد شدند و نظر بدى نداشت اين كار مايه كفر او نشد و او را از اسلام بيرون نبرد و از اين جهت على ( ع ) امر خود را نهان داشت و بناخواه بيعت كرد چون كه ياورانى نيافت ( تا حق خود را بگيرد ) .\r\n\r\nشرح -\r\nاز مجلسى ره - قوله\r\n« الا نظرا للناس »\r\nدليل عقل و نقل متواتر گواهست كه پيغمبران و امامان كارى نكنند مگر بفرمان خدا به ويژه در امور ديانت و همه از پيروى دلخواه بدورند و  إِنْ هُوَ إِلَّا وَحْيٌ يُوحى  در باره همه آن‌ها است و در كتاب حجت گذشت كه ائمه صحيفه سر به مهر داشتند و هر امامى مهر آن را بر مىداشت و بدان عمل ميكرد .\r\nو در اخبار مستفيضه خاصه و عامه وارد است كه پيغمبر ( ص ) در گزارش ظلم آنان به على ( ع ) دستور داد تا از آنها خوددارى كند و ميدان را براى آنها بازگذارد و اعتراض در سكوت بر ائمه از ضعف يقين و قلت معرفت است بائمه دين و سپس اخبار بسيارى در موضوع معذوريت امير المؤمنين از نبرد و ستيزه با مخالفان نخست خود از طريق عامه و خاصه نقل كرده ) - پايان نقل از مجلسى ره .\r\nمن گويم - امام باقر ( ع ) در اين حديث علت سكوت و كناره‌گيرى على ( ع ) را مبرهن نموده است و با دليل روشنى آن را بيان كرده و آنچه از روايات در اين باره رسيده است گواه و مؤيد اين برهان آشكار و هويدا است .\r\nمىفرمايد : علت كناره‌گيرى و سكوت على ( ع ) مصلحت انديشى براى خويش نبوده و ترس و هراس از مبارزه با ناحق نبوده بلكه مصلحت‌بينى براى مردم و ديانت اسلام بوده است :\r\nزيرا مردمى كه در اين تاريخ اكثريت قاطع جامعه اسلامى را تشكيل مىدادند و نيروى شمشير اسلام بدست آن‌ها بود تازه مسلمانان قريش بودند و قبائل بيابان گرد كه پس از فتح مكه با سرعت شگفت انگيزى زير پرچم اسلام آمدند و با گفتن شهادتين كه بجاى ورقه تابعيت و باصطلاح شناسنامه ملى كشورى بود تابعيت اسلام را پذيرفتند و شعارهاى اسلام كه اذان و نماز بود انجام ميدادند ، تازه مسلمانان قريش كه پس از فتح مكه و در فشار نيروى اسلام مسلمانى گرفته بودند هر گونه ضعف اسلام را تقويت ميكردند و آماده يك ارتجاع بنيان كن و احياى رسوم دوران جاهليت بودند كه به نظر آنها احياى شعائر ملى عرب بود و تازه مسلمانان قبائل بيابان گرد هم در همه پيشآمدها بدنبال آن‌ها ميرفتند زيرا قرن‌ها آقائى و سيادت آنها را پشت به پشت معتقد بودند و از حقائق حقه اسلام هم بطور عميق اطلاعى نداشتند اين است كه جامعه نو بنياد اسلام بر لب پرتگاه ارتجاع\r\n\r\n","description":"","footnote":"","page_name":" 179 ","page_number":194},
  {"content":"\r\n\r\nخطرناكى بود و اگر على ( ع ) شمشير مىكشيد و كشت و كشتارى به راه ميانداخت همه از ظواهر اسلام هم برميگشتند .\r\nو حفظ ظاهر اسلام لازم بود از دو جهت :\r\nالف - خود ظاهر اسلام يك قوانين مدنى و انسانى است كه در برابر وضع تاريك و جاهليت ارزش اجتماعى داشت و پايه و مايه يك مدنيتى بود كه قرنها مردم گمراه را براحت و مدنيت هدايت كرد و مىكند .\r\nب - با حفظ ظاهر اسلام ممكن بود رشته حق و حقيقت محفوظ بماند و واقعيت تعليمات اسلام در مقررات مذهب شيعه ميان بشر ترويج شود و كم كم مردم با فهم دور و نزديك بدان پى ببرند و اگر رشته مسلمانى از هم گسيخته مىشد حقيقت ناگفته ميماند و نياز بدستگاه بعثت پيغمبرى ديگر بود با توجه به اين معانى روشن است كه على ( ع ) در آن موقع جز سكوت و تحمل مظلوميت و سازش با مخالفان خود بنفع اسلام چاره‌اى نداشت .\r\nدر اين ضمن امام ميفرمايد پذيرش همين ظواهر اسلامى از مردم ساده و بىغرض وسيله نجات آن‌ها هم هست و در حقيقت مستضعفان از مخالفان كه عداوت و دشمنى با حق نكردند و ندانسته پيرو خلفاء ناحق بودند اهل نجات هستند و در حكم جاهل قاصرند .\r\n\r\n455 -\r\n( 1 ) از عبد الرحيم قصير گويد به امام باقر ( ع ) گفتم : راستى مردم هراس ميكنند هر گاه گوئيم كه مردم مرتدند .\r\nفرمود : اى عبد الرحيم راستش پس از وفات رسول خدا ( ص ) مردم بجاهليت بازگشتند ، انصار كناره گرفتند از ابو بكر ولى به راه خوبى نرفتند با سعد بن عباده بيعت ميكردند و اين رجز دوران جاهليت را هم ميخواندند :\r\n اى سعد توئى اميد مردم * تابيده دو گيسويت چه گژدم \r\nهر دشمن و خصم تو شود گم شرح - از مجلسى ره - قوله\r\n« يرتجزون »\r\nفيروزآبادى گفته رجز به حركت جيم نوعى شعر است كه وزن آن شش بار مستفعلن است آن را رجز گفته‌اند براى اينكه اجزائش بهم نزديك و حروفش اندك و مختصر است .\r\nخليل گفته رجز شعر نيست بلكه نيم بيت و يك سوم بيت است .\r\nقوله\r\n« انت المرجا »\r\n- از رجاء است و فحلك المرجم يعنى دشمنت مطرود و رانده و گم باد .\r\n\r\n","description":"","footnote":"","page_name":" 180 ","page_number":195},
  {"content":"\r\n\r\nو بايست در اين جا برخى اخبار سقيفه را از كتب فريقين يادآور شويم تا ناهنجارى دليل و برهان مخالفان و معاندان در باره درستى و پايدارى بيعت سقيفة روشن گردد و حقيقت خلفاء جائر آنان عيان شود و تو بدانى كه جز غاصب و جائر و از دين برگشته نبودند « لعنة اللَّه عليهم و على من اتبعهم في ظلم اهل البيت من الاولين و الآخرين » .\r\nشيخ ابى طالب طبرسى بسند خود از ابى المفضل محمد بن عبد اللَّه شيبانى نقل كرده و او بسند صحيح از رجال موثق از موثق روايت كرده است كه پيغمبر ( ص ) در مرض موت خود براى نماز بيرون آمد و بر فضل بن عباس و غلام خود بنام ثوبان تكيه زده بود و آن نمازى بود كه براى سنگينى حالش نميخواست حاضر شود و به خود فشار آورد و حاضر شد و چون نماز خواند بخانه‌اش برگشت و بغلامش گفت بر در خانه باش و مانع ورود انصار نباش و در بستر خود بيهوش شد و انصار آمدند گرد در خانه را گرفتند و گفتند براى ما اجازه ورود بخواهيد كه خدمت رسول خدا ( ص ) برسيم و غلامش گفت بيهوش است و زنانش گرد اويند و انصار آواز بگريه برداشتند و رسول خدا گريه آن‌ها را شنيد و فرمود اينان كيانند ؟ گفتند انصارند فرمود : در اين جا از خاندان من كيانند ؟ گفتند على و عباس ، آن‌ها را خواست و بر آن‌ها تكيه كرد و بيرون آمد و بر يكى از اسطوانه‌هاى مسجد تكيه زد آن تنه درخت خرما بود و مردم فراهم شدند و رسول خدا ( ص ) سخنرانى كرد و در ضمن آن فرمود :\r\nهرگز پيغمبرى نمرده جز اينكه تركه‌اى بجا گذارده و من در ميان شما دو ثقل و وزنه اجتماع اسلامى را بجا ميگذارم كتاب خدا و خاندان خودم هر كه آن‌ها را ضايع گذارد خدا او را ضايع كند . . .\r\n\r\n456 -\r\n( 1 ) از زكرياى نقاض از امام باقر ( ع ) گويد : شنيدم كه ميفرمود : مردم پس از رسول خدا ( ص ) بمنزله كسانى شدند كه پيرو هارون گرديدند و كسانى كه پيرو گوساله شدند و راستى كه ابو بكر بدعوت برخاست و على جز حكم قرآن نخواست و عمر بدعوت برخاست و على جز حكم قرآن نخواست و عثمان بدعوت برخاست و على جز حكم قرآن نخواست .\r\nو راستش اينست كه هيچ كس بدعوت قيام نكند و متصدى حكومت اسلامى نگردد - تا اينكه دجال بيرون آيد - جز آنكه كسانى با او بيعت كنند و رياست او را بپذيرند و هر كه پرچم گمراهى برافرازد سركش باشد و ناحق .\r\n\r\nشرح -\r\nاز مجلسى ره - قوله\r\n« و ان ابا بكر دعا »\r\n- يعنى از على دعوت كرد كه با او موافقت\r\n\r\n","description":"","footnote":"","page_name":" 181 ","page_number":196},
  {"content":"\r\n\r\nكند يا از همه مردم دعوت كرد تا با او بيعت كنند و از او پيروى كنند و با او همراهى كنند و امير - المؤمنين ( ع ) در زمان او جز بر طبق قرآن عمل نكرد و با او در هيچ بدعتى موافقت نداشت پايان نقل از مجلسى ره .\r\nمن گويم - ظاهرا مضمون اين حديث گوشه‌ايست از حديث معروف و مسلم اسلامى كه پيغمبر ( ص ) در باره امير المؤمنين ( ع ) فرمود :\r\nيا على انت منى بمنزلة هرون من موسى الا انه لا نبى بعدى يعنى اى على ( ع ) تو نسبت به من چون هرون باشى نسبت بموسى جز اينكه پس از من پيغمبرى نيست - معنى جامع و كلى اين حديث كه از قطعيات اسلام است و يكى از مضامين درخشان جوامع الكلم پيغمبر اسلام است اثبات عموم مقامات و احوالات هرون است براى امير المؤمنين جز مقام نبوت كه از آن استثناء شده و يكى از احوالات او همين مظلوميت بود در برابر نيرنگ سامرى و بدعت گوساله گوساله‌پرستى كه در محيط اسلامى به اين صورت درآمد .\r\n\r\nحديث ابى ذر رضى اللَّه عنه\r\n\r\n457 -\r\n( 1 ) از مردى كه امام صادق ( ع ) فرمود : آيا بشما خبر ندهم كه مسلمان شدن سلمان و ابو ذر چگونه بوده ؟\r\nآن مرد راه خطا و گستاخى گرفت و گفت اما اسلام آوردن سلمان را كه من دانستم شما از اسلام آوردن ابى ذر به من گزارش دهيد .\r\nامام فرمود : راستى ابا ذر در دره مر بود ( دره‌اى است در يك منزلى مكه ) و رمه گوسفندان خود را ميچرانيد و يك گرگى از سمت راست رمه‌اش آمد و آن را با عصاى خود راند و آن گرگ از سمت چپش آمد و آن را با عصاى خود راند سپس ابو ذر به او گفت من گرگى خبيث‌تر و بدتر از تو نديدم آن گرگ گفت به خدا سوگند بدتر از من اهل مكه هستند كه خداوند عز و جل پيغمبرى بسوى آن‌ها گسيل داشته و او را دروغ‌زن دانسته و دشنام دادند .\r\nاين سخن در گوش ابو ذر جا كرد و بهمسرش گفت توشه‌دان و ابزار سفر و عصاى مرا بياور\r\n\r\n","description":"","footnote":"","page_name":" 182 ","page_number":197},
  {"content":"\r\n\r\n( 1 ) و پاى پياده آهنگ مكه كرد تا از گزارش آن گرگ و آنچه گفته بود چيزى بداند به مكه رسيد و در هنگامه بسيار گرمى خسته و كوفته وارد شد و خود را بسر چاه زمزم رسانيد و سخت تشنه بود دلوى آب كشيد و بجاى آن شير درآمد و او با خود گفت اين خود مرا رهنمائى مىكند و آنچه را گرگ به من گزارش داده و دنبال آن آمده‌ام درست است آن را نوشيد و به يك سوى مسجد آمد ناگاه ديد انجمنى از قريش گرد هم نشسته و بپيغمبر دشنام ميدهند و از او بد ميگويند و پيوسته در ياد پيغمبر و بدگوئى و دشنام به او بودند تا در پايان روز ابو طالب آمد و چون او را ديدند بهم گفتند خوددارى كنيد كه عمويش آمد .\r\nابو ذر گويد خوددارى كردند و ابو طالب پيوسته با آن‌ها گفتگو كرد و سخن گفت تا روز بپايان رسيد و او برخاست و منهم بدنبال او برخاستم و او به من رو كرد و گفت حاجت خود را بگو من گفتم اين پيغمبرى كه در ميان شما مبعوث است ، گفت تو را با او چه كار است ؟ گفتم ميخواهم به او بگروم و او را تصديق كنم و خود را به او واگذارم و او مرا بكارى دستورى ندهد جز اينكه از او پيروى كنم .\r\nابو طالب گفت آيا اين كار را ميكنى ؟\r\nمن گفتم : آرى ، فرمود : فردا همين وقت بيا تا تو را به او برسانم ، گويد آن شب را در مسجد خوابيدم تا آن‌گاه كه فردا شد باز در انجمن آن‌ها نشستم و پيوسته در ياد پيغمبر و بدگوئى و دشنام او بودند تا ابو طالب نمودار شد و چون او را ديدند بهم گفتند خاموش شويد كه عمويش آمد و همه خاموش شدند و او آمد و نشست و پيوسته با آن‌ها گفتگو كرد و تا برخاست من بدنبال او رفتم و بر او سلام كردم و گفت هر كارى دارى بگو گفتم : اين پيغمبرى كه در ميان شما مبعوث است گفت با او چه كار دارى ؟\r\n\r\n","description":"","footnote":"","page_name":" 183 ","page_number":198},
  {"content":"\r\n\r\n( 1 ) گفتم ميخواهم به او بگروم و او را تصديق كنم و خود را به او واگذارم و بهر چه فرمان دهد از او پيروى كنم .\r\nابو طالب گفت تو اين كار را ميكنى ؟ گفتم آرى .\r\nگفت با من بيا من دنبال او رفتم و مرا بخانه‌اى برد كه حمزه در آنجا بود و من به او سلام كردم و نشستم و او به من گفت چه كارى دارى ؟\r\nمن گفتم اين پيغمبرى را كه در ميان شما مبعوث است ميخواهم .\r\nگفت با او چه كار دارى ؟\r\nگفتم ميخواهم به او بگروم و او را تصديق كنم و خود را به او واگذارم و به هيچ چيز مرا فرمان ندهد جز اينكه از او پيروى و فرمان‌برى كنم .\r\nفرمود : شهادت بده كه نيست شايسته پرستشى جز خدا و محمد رسول خدا است گويد من شهادتين را ادا كردم و حمزه مرا بخانه‌اى برد كه جعفر ( ابن ابى طالب ) در آن نشسته بود من به او سلام كردم و نشستم جعفر به من گفت چه كار دارى ؟ گفتم اين پيغمبرى كه در ميان شماها مبعوث است ميخواهم .\r\nگفت تو را با او چه كار است ؟ گفتم به او بگروم و او را تصديق كنم و خود را به او واگذارم و به چيزى مرا فرمان ندهد جز اينكه از او پيروى كنم .\r\nفرمود : گواهى بده كه نيست شايسته پرستشى جز خدا يگانه است شريك ندارد و شهادت بده به اين كه محمد ( ص ) بنده و رسول او است - گويد من بدان شهادت دادم و مرا بخانه‌اى برد كه على ( ع ) در آن خانه بود و من سلام كردم و نشستم .\r\nعلى ( ع ) فرمود : چه كار دارى ؟ گفتم اين پيغمبرى كه ميان شما مبعوث شده ميخواهم .\r\nفرمود : با او چه كارى دارى ؟ گفتم به او بگروم و او را تصديق كنم و خود را در اختيار او گذارم و به هيچ چيزى مرا فرمان ندهد جز اينكه از او فرمان برم .\r\n\r\n","description":"","footnote":"","page_name":" 184 ","page_number":199},
  {"content":"\r\n\r\n( 1 ) فرمود : شهادت بده كه نيست شايسته پرستشى جز خدا و محمد رسول خدا است ( ص ) گويد شهادت دادم و مرا بخانه‌اى برد كه رسول خدا ( ص ) در آن بود و سلام كردم و نشستم رسول خدا ( ص ) به من فرمود : چه كارى دارى ؟ گفتم آن پيغمبرى كه ميان شما مبعوث شده است ميخواهم ؟\r\nفرمود : با او چه كارى دارى ؟ گفتم به او بگروم و او را تصديق كنم و مرا به چيزى فرمان ندهد جز اينكه فرمان او را ببرم فرمود شهادت بده كه نيست شايسته پرستشى جز خدا و باينكه محمد رسول خدا است من گفتم اشهد ان لا إله الا اللَّه و اشهد ان محمدا رسول اللَّه .\r\nپس فرمود به من رسول خدا ( ص ) اى ابا ذر تو اكنون به وطن خود باز گرد كه عمو زاده تو مرده و جز تو وارثى ندارد و مال او را دريافت كن و در خاندان خود بمان تا امر ما ظاهر گردد ، فرمود :\r\nابو ذر برگشت و مال را گرفت و نزد خاندانش ماند تا امر رسول خدا ( ص ) ظاهر گرديد .\r\nامام صادق ( ع ) فرمود اين شرح حال ابو ذر بود و مسلمان شدن او ( رضي الله عنه ) و اما حديث سلمان را كه خود شنيده‌اى راوى گفت قربانت حديث سلمان را هم براى من بازگو فرمود تو خود آن را شنيدى و براى بىادبى او آن را بوى باز نگفت .\r\n\r\nشرح -\r\nاز مجلسى « ره » - و اما كيفيت اسلام سلمان را شيخ صدوق در كتاب كمال الدين بسند خود از پدرش از امام كاظم ( ع ) بطور تفصيل بيان كرده است ( و مجلسى عين آن حديث را در شرح خود نقل كرده است ) .\r\nو صاحب وافى آن را در روضه وافى درج كرده است .\r\nمن گويم - اين حديث را در شرح و ترجمه كتاب كمال الدين شيخ بزرگوار صدوق عليه الرحمه ترجمه نمودم و بوسيله مطبعه اسلاميه چاپ و منتشر شده بدان جا مراجعه شود .\r\n\r\n","description":"","footnote":"","page_name":" 185 ","page_number":200},
  {"content":"\r\n\r\n\r\n458 -\r\n( 1 ) از زراره از امام باقر ( ع ) كه ثمامة بن أثال را سواران پيغمبر ( ص ) اسير كردند رسول خدا ( ص ) گفته بود كه : بار خدايا مرا بر ثمامه مسلط كن ، رسول خدا ( ص ) به او فرمود : اى ثمامه من تو را ميان سه چيز مخير مىكنم :\r\n1 - تو را ميكشم - گفت در اين صورت مرد بزرگوارى را كشتى .\r\n2 - از تو عوض و فديه مىستانم ، گفت در اين صورت مرا پر ارزش و گرانبها خواهى يافت .\r\n3 - بر تو منت نهم و تو را آزاد كنم - گفت در اين صورت مرا شكر گذار و قدردان خواهى يافت .\r\nرسول خدا ( ص ) فرمود : بر تو منت نهادم و تو را آزاد كردم - گفت منهم گواهم كه نيست شايسته ستايشى جز خدا و گواهم كه تو محمد رسول خدائى و هر آينه به خداوند دانستم كه تو رسول خدائى بمحض اينكه تو را ديدم ولى تا دربند بودم مسلمان نمىشدم ( زيرا آزادى نداشته و كارى را از روى ترس بر خود هموار نميكرده ) .\r\n\r\nشرح -\r\nابن عبد البر قرطبى در استيعاب گفته است :\r\nثمامة بن أثال حنفى سيد و بزرگوار اهل يمامه بود حديث او را ابو هريره روايت كرده و عبد - الرزاق از عبيد اللَّه بن عمر از سعيد مقبرى از ابى هريره گويد كه ثمامه حنفى اسير شد و پيغمبر ( ص ) به او گفت اى ثمامه چه ( رأى ) دارى ؟\r\nدر پاسخ گفت اگر بكشى صاحب خونى را كشتى و اگر منت نهى بر شكرگزارى منت نهادى و اگر هم پولى بخواهى هر چه بخواهى به تو داده شود گويد بامداد ديگر بر او گذر كرد و همان را برايش گفت و او مسلمانى گرفت و پيغمبر به او دستور داد تا غسل كرد .\r\n( و در دنبال روايت عمارة بن غزيه در باره اسلام او گويد ) پس از آنكه مسلمان شد گفت يا رسول اللَّه سواران تو مرا در راه عمره دستگير كردند فرمانده تا يكى مرا بر سر راه برد پيغمبر ( ص ) بيكى فرمود تا او را بر سر راه برد و رفت تا به مكه رسيد چون مشركين خبر ورود او را شنيدند دور او را گرفتند و گفتند اى ثمامه ديوانه شدى و كيش پدرانت را وانهادى ؟ گفت نميدانم چه ميگوئيد ؟ جز اينكه من بپروردگار اين ساختمان سوگند خورده‌ام كه هر گونه استفاده‌اى را از محيط يمامه به روى شما بربندم و از آن سودى نتوانيد برد مگر اينكه همه تا فرد آخر از محمد پيروى كنيد و راه مسلمانى بگيريد و خوار و بار قريش و سود آنها همه از يمامه بود و پس از عمره به يمامه رفت و مرز يمامه را از نظر صدور خوار و بار و منافع ديگر به روى آنها بست .\r\n\r\n","description":"","footnote":"","page_name":" 186 ","page_number":201},
  {"content":"\r\n\r\nو چون قريش مكه از اين محاصره به سختى افتادند نامه به رسول خدا ( ص ) نوشتند كه ما از تو به ياد داريم كه بصله رحم امر ميكردى و بدان تشويق مينمودى و راستى ثمامه خوار و بار را از روى ما بريده است و ما را به سختى انداخته اگر فرمائى به او بنويسى جلو خوار و بار ما را نگيرد آن را بكاربند - و رسول خدا ( ص ) به او نوشت كه از سر راه قوم من و خوار بار آن‌ها برخيز و هنگامى كه ثمامه مسلمان شد گفت يا رسول اللَّه به خدا من بر تو كه وارد شدم مبغوض‌تر از چهره تو و دين تو و شهر تو در همه روى زمين بر دل نداشتم و اكنون چهره‌اى از چهره‌ات نزد من محبوب‌تر نيست و دينى از دينت و شهرى از شهرت .\r\nابن اسحاق گفته همه مردم يمامه از مسلمانى برگشتند ( در شورش مسيلمه ) جز ثمامه و پيروانش و او در يمامه ماند و از پيروى و تصديق مسيلمه جلوگيرى مىكرد و ميگفت از كارى بپرهيزيد كه دنباله‌اش تاريكست و روشن نيست و راستش اينست كه اين خود يك بدبختى است كه خدا عز و جل بر هر كه آن را پذيرد مقدر كرده و يك گرفتاريست و بلاء براى آن دسته از مردم بنى حنيفه كه آن را نپذيرند و چون نافرمانى او كردند و اتفاق كردند بر پيروى از مسيلمه تصميم گرفت از آن‌ها جدا شود و كوچ كند و علاء بن حضرمى و همراهانش نزديك به يمامه گذر كردند و چون اين خبر بأثال رسيد به ياران مسلمانش گفت :\r\nراستى به خدا سوگند من نظر ندارم كه در ميان اين مردم بدعتگزار بمانم و راستى خدا تعالى آنان را ببلائى دچار كند كه نتوانند برخاست و نه نشست و راه گريزى نداشته باشند و رأى ندهم از اينان ( علاء و يارانش ) كه مسلمانند جدا شوم و ما همه مىدانيم مقصود آن‌ها چيست ؟ و به همين نزديكى گذر كرده‌اند و من نظرى ندارم جز اينكه نزد آنان بيرون شوم و هر كه از شماها خواهد با من بيايد بار سفر بسازد و بيرون شود و او بكمك علاء بن حضرمى بهمراهى ياران مسلمانش از يمامه بيرون رفت و بقشون علاء پيوست و اين خود نيروى دشمنان علاء را در هم شكست و از يارى بنى حنيفه براى مسلمانان نگران شدند و ثمامة بن أثال در اين باره سروده است :\r\n بخواند جمله ما را به ترك دين و راه حق * همان كذاب كآمد سجع‌باف و باطل و ناحق\r\nشگفتا زين گروه پيروان نابكار او * به راه گمرهى و گمرهى زشت است و بىمنطق \r\nاين دو شعر در ضمن اشعار بسياريست كه ابن اسحق در باب رده آن‌ها آورده و آخر شعرش اين است :\r\n در اين آواره‌گى از خانمانى كاهل آن گمره * ز دين حق شدند و جمع آن‌ها كافر و مطلق . . . \r\nاز پاورقى روضه چاپ تهران ترجمه شد .\r\n\r\n459 -\r\n( 1 ) از أبى بصير از امام باقر ( ع ) فرمود : چون پيغمبر ( ص ) متولد شد مردى از اهل كتاب نزد اشراف قريش آمد و هشام بن مغيره و عاص بن هشام و أبو وجزة بن أبى عمرو بن اميه و عتبة بن ربيعه\r\n\r\n","description":"","footnote":"","page_name":" 187 ","page_number":202},
  {"content":"\r\n\r\nحضور داشتند ، ( 1 ) آن مرد گفت امشب در ميان شما نوزادى متولد شده است ؟ همه گفتند : نه ، گفت پس بايد در اين صورت آن نوزاد در فلسطين متولد شده باشد و نامش احمد است و خالى ( مهر نبوت ) دارد برنگ خز خاكسترى و هلاك اهل كتاب و يهود بدست او است و اى گروه قريش به خدا سوگند كه از شماها دريغ شده است ، قريش هر كدام به راهى رفتند و از نوزاد پرسيدند و بآن‌ها گزارش شد كه براى عبد اللَّه بن عبد المطلب پسرى متولد شده و آن مرد را جستجو كردند و به دو برخوردند و گفتند راستش در ميان ما پسرى متولد شده گفت پيش از آنكه من با شما سخن گويم يا پس از آنكه سخن گفتم گفتند پيش از آنكه بگوئى گفت ما را نزد او بريد تا به او بنگرم ؛ رفتند تا نزد مادر او رسيدند و گفتند پسرت را نزد ما بيرون آور تا او را ببينم .\r\nدر پاسخ گفت به خدا پسرم به زمين آمد و نه چنانچه كودكان به زمين افتند هر آينه بهر دو دست خود را از زمين پرهيز داد و سر برداشت و به آسمان نگاه كرد سپس نورى برآمد تا من كاخهاى بصرى ( شهرى در سر حد شام ) را ديدم و شنيدم هاتفى در فضا مىگويد تو سيد امت را زادى و چون او را به زمين نهادى بگو : او را بخداى يگانه پناه دادم از شر هر حسود و او را محمد نامگذار ، آن مرد گفت او را بيرون آور او را بيرون آورد و آن مرد به او نگاهى كرد و او را برگردانيد و چشمش به مهر نبوت افتاد كه ميان دو شانه او بود و افتاد و بىهوش شد و آن پسر را گرفتند و بمادرش دادند و گفتند خدا او را بر تو مبارك سازد ، و چون قريش برگشتند آن مرد كتابى به هوش آمد و به او گفتند واى بر تو تو را چه شد ؟ گفت نبوت تا روز قيامت از بنى اسرائيل برفت اينست آن كسى كه به خدا همه را نابود كند و قريش از اين مژده شاد شدند و چون ديد همه شاد شدند گفت خوب شاد شديد هلا به خدا سوگند او بر شما هم يورشى برد كه\r\n\r\n","description":"","footnote":"","page_name":" 188 ","page_number":203},
  {"content":"\r\n\r\nاهل مشرق و مغرب آن را باز گويند ابو سفيان گفت بمردم شهر خود يورش برد ؟ ( بمضر خود يورش برد ؟ خ ب ) .\r\n\r\nشرح -\r\nاز مجلسى ره - قوله\r\n« اذا بفلسطين »\r\nدر قاموس گفته است نام ولايت و استانى است در شام و نام ديهى است در عراق .\r\nمن گويم - شايد او در كتب خوانده و يا بنشانه‌هائى دانسته مطلبى را كه منطبق ميشده بنوزادى در تهامه و يا در فلسطين .\r\nفاضل استرآبادى گفته در كتب منزله بر پيمبران پيشين است كه در مكه مردى معصوم بنام احمد و كنيه ابو القاسم متولد شود و همچنان در يكى از آباديهاى عراق يكى از آن‌ها پيغمبر است و ديگرى امام و شبى كه در آن يكى از آن دو متولد شود در آن‌ها ذكر شده است انتهى - من گويم اگر فلسطين نام سامرا باشد اين سخن درست آيد .\r\nقوله\r\n« به شامة »\r\nيعنى خال و مقصود از آن مهر نبوتست پايان نقل از مجلسى ره .\r\nمن گويم - در اينجا اخبارى از كمال الدين و امالى صدوق در باره شرح ولادت پيغمبر ( ص ) نقل كرده كه ما آن‌ها را در شرح و ترجمه هر دو كتاب بپارسى درآورديم و مطبعه اسلاميه چاپ كرده بدان‌ها رجوع شود .\r\n\r\n460 -\r\n( 1 ) از اسباط بن سالم از امام صادق ( ع ) فرمود : چون آمنه دختر وهب را هنگام زايش شد و او را درد زائيدن گرفت براى متولد شدن پيغمبر ( ص ) فاطمه بنت اسد همسر ابى طالب بر بالين او آمد پيوسته بهم راه او بود تا زائيد و يكى از آن دو به ديگرى گفت آيا تو هم مىبينى آنچه را من مىبينم گفت چه مىبينى ؟ پاسخ داد اين نورى كه ميان مشرق و مغرب را فراگرفته در اين ميان كه چنين بودند بناگاه ابو طالب بر آن‌ها درآمد و بدان‌ها گفت شما را چه شده ؟ از چه در شگفت شديد ؟ و فاطمه از آن نورى كه ديده بود بوى گزارش داد ابو طالب در پاسخ او گفت آيا من به تو مژده ندهم ؟ گفت چرا فرمود : محققا تو هم پسرى به همين زودى بزائى كه وصى اين مولود است .\r\n\r\nشرح -\r\nاز مجلسى ره - قوله\r\n« اما انك ستلدين غلاما »\r\nشيخ صدوق باسناد خود از عبد اللَّه بن مسكان\r\n\r\n","description":"","footnote":"","page_name":" 189 ","page_number":204},
  {"content":"\r\n\r\nروايت كرده كه امام صادق ( ع ) فرمود راستى فاطمه بنت اسد نزد أبى طالب آمد و او را بولادت پيغمبر ( ص ) مژده داد و در پاسخ او فرمود يك سبت صبر كن مانند او به تو داده شود بجز مقام نبوت و فرمود سبت سى سال است و ميان ولادت پيغمبر ( ص ) و امير المؤمنين سى سال فاصله بود .\r\nمن گويم اين دو خبر دلالت دارند كه ابى طالب پيش از بعثت هم ايمان داشت و اجماع شيعه بر آن است و اخبار متواتره از كتب خاصه و عامه بر آن دلالت دارند و بسيارى از بزرگان محدثان در اين باره كتاب مستقلى تأليف كرده‌اند و از آن جمله است سيد جليل فخار بن معد موسوى « رضي الله عنه » - نقل از مجلسى ره .\r\nمن گويم - در دنبال اين حديث مرحوم مجلسى ره شرح مفصلى در اثبات اسلام ابى طالب از اخبار و اشعار وى بيان داشته است و من در مقدمه جلد دوم كتاب شرح و ترجمه خصال در اين باره بحث مفصل و مستدلى ايراد نموده‌ام و اين كتاب براى بار سوم در مطبعه اسلاميه چاپ و از كتاب فروشى اسلاميه در بوذرجمهرى منتشر شده هر كس طالب تحقيق در اين موضوع باشد بدان جا مراجعه كند .\r\n\r\nدر معنى وام دادن به خدا تعالى\r\n\r\n461 -\r\n( 1 ) از مردى از امام كاظم ( ع ) در تفسير قول خدا تعالى ( 11 - الحديد ) كيست كه به خداوند قرض الحسنه بدهد و خدا او را برايش چند برابر كند و مزد ارجمندى هم داشته باشد - فرمود : مقصود از آن كمك به امام است در دوران دولت و حكومت فاسقان و نابكاران .\r\n\r\nشرح -\r\nاز مجلسى ره - « قوله\r\nصلة الامام\r\n» يعنى اين افضل افراد آنست و محتملست مخصوص بدان باشد .\r\n\r\nدر اندازه خوف و رجاء مؤمن از خدا\r\n\r\n462 -\r\n( 2 ) از سنان بن طريف گويد از امام صادق ( ع ) شنيدم ميفرمود : براى مؤمن سزاوار است كه از خداوند تبارك و تعالى چنان بترسد كه گويا بدوزخ سرازير است و تا آن اندازه بوى اميدوار باشد كه گويا از اهل بهشت است .\r\nسپس فرمود : راستى خدا عز و جل همان نزد گمان بنده مؤمن خود است اگر خوشبين باشد به خداوند براى او خوش ببار آورد بد بين باشد بدى بيند .\r\n\r\n","description":"","footnote":"","page_name":" 190 ","page_number":205},
  {"content":"\r\n\r\n\r\nدر آداب مسافرت و رفيقان سفر\r\n\r\n463 -\r\n( 1 ) از اسماعيل بن جابر گويد من در مكه خدمت امام صادق ( ع ) بودم كه پيكى از مدينه نزد او آمد و امام به او فرمود با كى همسفر بودى ؟ گفت من تنها آمدم و با كسى همسفر نشدم و امام صادق ( ع ) فرمود اگر در اين باره به تو سابقه‌اى داده بودم تو را خوب تأديب ميكرد سپس فرمود يكى شيطانست و دو تا دو شيطانند و سه يارانند و چهار رفيقان .\r\n\r\nشرح -\r\nاز مجلسى ره - قوله\r\n« اما لو كنت تقدمت اليك »\r\nيعنى اگر پيش از بيرون آمدنت از مدينه تو را ديده بودم به تو مىآموختم كه اين كار را نكنى يا مقصود اينست كه اگر تو را اندرز داده و پيشتر سفارش كرده بودم كه چنين كارى نكنى و تو دانسته چنين كارى كرده بودى تو را ميزدم و تأديب ميكردم .\r\nقوله\r\n« واحد شيطان »\r\nجزرى گفته در حديث است كه يك شتر سوار شيطانست و دو تا دو شيطانند و سه تا يك كاروانند يعنى تنها روى در زمين كار شيطانست و خطرناك و همچنين دو تن هم مورد خطرند و اين براى تشويق بهم سفر شدن است و تشكيل كاروان براى امنيت مال و جان - انتهى .\r\nو ممكنست مقصود اين باشد كه شيطان بر يكى و دو تا مسلط مىشود و آن‌ها را ببازى ميگيرد و بوسيله وسوسه آن‌ها را بخوف و هراس ميافكند .\r\n\r\n464 -\r\n( 2 ) از امام باقر ( ع ) كه رسول خدا ( ص ) فرمود دوسترين شماره هم سفران نزد خدا چهارند و اگر هم خرجهاى سفر از هفت بيشتر شوند جنجال فراوان دارند .\r\n\r\n","description":"","footnote":"","page_name":" 191 ","page_number":206},
  {"content":"\r\n\r\n\r\n465 -\r\n( 1 ) در ضمن سفارشهاى رسول خدا ( ص ) بعلى ( ع ) است كه :\r\nتنها سفر مكن زيرا شيطان با مسافر تنها است و اگر دو تن باشند از آن‌ها دور تر است اى على اگر مردى تنها سفر كند خود گمراهست و اگر بس دو كس باشند دو گمراه محسوبند و اگر سه باشند كاروانى محسوبند - گويد و روايت شده كه مسافرانى محسوبند .\r\n\r\n466 -\r\n( 2 ) از امام صادق ( ع ) فرمود در وصيت لقمان بپسرش اين بود كه :\r\nپسر جانم در سفر شمشير و موزه و عمامه و چادر و مشك آب و سوزن و نخ و جوال دوز خود را همراه ببر و آنچه از دواء و دارو كه خود و همراهانت از آن سود ببريد در توشه خود جاى ده و با رفقايت همراهى كن مگر در نافرمانى خدا عز و جل .\r\n\r\n467 -\r\n( 3 ) فرمود رسول خدا ( ص ) فرموده است از شرافت مرد است كه توشه راه او خوب باشد .\r\n\r\n468 -\r\n( 4 ) فرمود : شيوه على بن الحسين ( ع ) اين بود كه هر گاه به سفر حج و عمره ميرفت از بهترين توشه‌ها با خود برميداشت از مانند بادام و شكر و قاووتهاى محمص و محلى .\r\n\r\n469 -\r\n( 5 ) از وليد بن صبيح از امام صادق ( ع ) كه روزى خدمت او رسيدم و چند پارچه جامه نزد من انداخت و فرمود :\r\nاى وليد اينها را به همان تاى خود تا كن من برابر آن حضرت بپاخاستم و امام صادق ( ع ) فرمود :\r\n\r\n","description":"","footnote":"","page_name":" 192 ","page_number":207},
  {"content":"\r\n\r\nخدا معلى بن خنيس را رحمت كند من پنداشتم ايستادن مرا بايستادن معلى مانند شناخته و به ياد او افتاده سپس فرمود : تف بر اين دنيا ، تف بر اين دنيا همانا دنيا خانه بلا است خدا در آن دشمن خود را بر دوست خود مسلط مىسازد و راستى پس از آن خانه‌ايست كه چنين نيست گفتم قربانت آن خانه كجا است ؟ پس فرمود اينجا است و با دست خود اشاره به زمين كرد ( يعنى گور يا بهشت و دوزخ دنيا كه ارواح مؤمنان و كفار در عالم برزخ در آنند يا مقصود زمين دوران امام قائم ( ع ) است يا زمين قيامت از مجلسى ره ) .\r\n\r\nدر فضيلت شيعه آل محمد - ص\r\n\r\n470 -\r\n( 1 ) از ابى بصير گويد امام صادق ( ع ) فرمود اى ابا محمد راستى براى خدا عز و جل فرشته‌ها است كه گناهان را از عهده شيعه‌هاى ما بريزند چنانچه باد برگ را از درخت بريزد در فصل خزان و اينست معنى قول خدا عز و جل ( 7 - المؤمن ) تسبيح گويند بسپاسگزارى از پروردگارشان و آمرزش جويند براى آن كسانى كه گرويدند - به خدا اراده نكرده است بدين جز شماها را .\r\n\r\n471 -\r\n( 2 ) از زراره گويد ابو الخطاب در بهترين حال مذهبى خود براى من باز گفت كه از امام صادق ( ع ) پرسيدم از تفسير قول خدا عز و جل ( 45 - الزمر ) و هر گاه ياد شود خدا عز و جل تنها متنفر گردد دل آن كسانى كه بآخرت عقيده ندارند .\r\nفرمود : يعنى هر گاه يادآورى شود خداوند يگانه ( بفرمانبرى كسى كه خداوند بطاعت او فرمان داده است از آل محمد ) متنفر شود دل آن كسانى كه بآخرت معتقد نيستند و هر گاه يادآورى شوند آن كسانى كه ( خداوند بطاعت آنها فرمان نداده ) بناگاه خرم و شاد شوند .\r\n\r\n","description":"","footnote":"","page_name":" 193 ","page_number":208},
  {"content":"\r\n\r\n\r\nشرح -\r\nاز مجلسى ره - « قوله\r\nبطاعة\r\n» بنا بر اين تاويل ترك طاعت كسى كه خداوند بطاعت او فرمان داده است بمنزله شرك به خدا است زيرا خدا را در اين باره اطاعت نكرده است و شياطين جن و انس را اطاعت كرده و از اين رو تعبير كرده است از طاعت ولى امر بذكر خداى يگانه يا اينكه چون يگانگى خداوند فهميده نشود جز به آموزش از آن‌ها طاعت آن‌ها را توحيد ناميده است . .\r\n\r\n472 -\r\n( 1 ) از كثير بن كلثمه از امام باقر و يا از امام صادق ( ع ) در تفسير قول خدا عز و جل ( 37 - البقره ) دريافت كرد آدم از پروردگارش سخنانى - فرمود آن سخنان اين بود كه :\r\nنيست شايسته پرستشى جز تو منزهى تو بار خدايا و من بسپاس تو اندرم بد كردم و به خود ستم كردم مرا بيامرز و تو بهترين آمرزنده‌هائى .\r\nنيست شايسته پرستشى جز تو منزهى تو بار خدايا و من بسپاس تو اندرم بد كردم و به خود ستم كردم مرا بيامرز و به من مهربانى كن و توئى ارحم الراحمين .\r\nنيست شايسته ستايشى جز تو منزهى تو بار خدايا و من بسپاس تو اندرم بد كردم و به خود ستم كردم توبه مرا بپذير زيرا تو پر توبه پذير و مهربانى .\r\nو در روايت ديگر در تفسير قول خدا عز و جل  فَتَلَقَّى آدَمُ مِنْ رَبِّهِ كَلِماتٍ  فرموده است از او به حق محمد و على و حسن و حسين و فاطمه ( ص ) درخواست كرد .\r\n\r\nدر ملكوت ابراهيم ( ع ) و مكاشفه او\r\n\r\n473 -\r\n( 2 ) از ابى بصير از امام صادق ( ع ) فرمود چون ابراهيم ( ع ) ملكوت آسمانها و زمين را به چشم خود ديد توجهى نمود و ديد مردى زنا مىكند و بر او نفرين كرد و مرد و سپس ديگرى را ديد و به او هم نفرين كرد و او هم مرد تا سه تا كه ديد و به آنها نفرين كرد و مردند و خدا عز ذكره به او وحى كرد\r\n\r\n","description":"","footnote":"","page_name":" 194 ","page_number":209},
  {"content":"\r\n\r\n( 1 ) كه اى ابراهيم دعاى تو مستجابست بر بنده‌هاى من نفرين نكن زيرا اگر ميخواستم آنها را نمىآفريدم .\r\nراستى من بنده‌هايم را سه دسته آفريدم .\r\n1 - بنده‌اى كه مرا ميپرستد و به من هيچ شركى نياورد و من به او ثواب مىدهم .\r\n2 - بنده‌اى كه ديگرى را پرستد و از دست من بدر نرود .\r\n3 - بنده‌اى كه ديگرى را پرستد و از پشت او بنده‌اى برآورم كه مرا پرستد .\r\nسپس رو برگردانيد و يك مردار گنده‌اى را ديد كه در كناره دريا است و نيمى از آن در دريا و نيم ديگر در خشكيست و درنده‌هاى دريا آيند و از آنچه كه در دريا است بخورند و برگردند و به يك ديگر يورش برند و همديگر را هم بخورند و درنده‌هاى بيابان آيند و از آن بخورند و بهم يورش برند و يك ديگر را بخورند و ابراهيم در اين هنگام از آنچه ديد در شگفت شد و گفت پروردگارا به من بنما كه :\r\nچگونه مردگان را زنده كنى ؟ گفت چگونه از هم برآرى آنچه را يك ديگر را خورده‌اند خدا فرمود : آيا تو ايمان ندارى ؟ گفت چرا و ليكن ميخواهم دلم آسوده گردد يعنى اين حقيقت را به چشم خود بنگرم . چنانچه همه چيز را مينگرم .\r\nخدا فرمود : پس چهار مرغ را بگير و بسوى خود فراهم ساز و سپس هر جزو از آنها را بر كوهى بنه آنها را تيكه تيكه كن و بهم درآميز چنانچه اين مردار با ساير جانداران درآميزد كه يك ديگر را خورند آن‌ها را هم باهم درآميز و سپس هر جزوى از اين بهم آميخته را در سر كوهى بنه و سپس آن‌ها را بخوان تا شتابان نزد تو آيند و چون ابراهيم ( پس از اجراء دستور ) آن پرنده‌ها را نزد خود خواند اجابت كردند ( زنده شدند و پرزنان بسوى او آمدند ) .\r\n\r\n","description":"","footnote":"","page_name":" 195 ","page_number":210},
  {"content":"\r\n\r\nشرح - از مجلسى ره - قوله\r\n« لما رأى ابراهيم ملكوت السموات و الارض »\r\nاين اشاره است به فرموده خدا تعالى ( 75 - سوره الانعام ) و همچنين نموديم بابراهيم ملكوت آسمان‌ها و زمين را و براى اينكه بوده باشد از مؤمنان - ملكوت همان ملكست و تاء براى مبالغه است مانند تاء رغبوت از رغبت و تاء رهبوت از رهبت .\r\nميان مفسران در تفسير اين نمودن اختلافست و دو قول دارد :\r\n1 - خدا ملكوت را با ديده وى بوى نمود گفته‌اند خداوند آسمان‌ها را در برابرش شكافت تا عرش و كرسى و آنجا كه عالم جسمانى بدان پايان يابد از سوى بالا به چشم ديد و زمين تا سطح آخرين عالم جسمانى برايش شكافته شد ، و آنچه عجائب و بدايع در آسمان‌ها بود ديد و هر آنچه عجائب و بدائع در درون زمين بود ديد و از ابن عباس هم بمانند آنچه در كتابست روايت كرده‌اند .\r\n2 - اين نمايش به چشم دل و خرد بوده نه به چشم سر و حس ظاهر و هر كدام از اين دو ممكنست و دومى با عقل مناسب‌تر است و اولى با روايت وارده در تفسير آيه چسبنده‌تر است چنانچه در تفسير امام حسن عسكريست كه رسول خدا ( ص ) فرمود :\r\nچون ابراهيم ( ع ) بملكوت بالا برآمد و اينست معنى قول پروردگارم « و همچنين نموديم بابراهيم ملكوت آسمانها و زمين را و تا آنكه از مؤمنان با يقين باشد و خدا چون او را تا زير آسمان بالا برد ديده او را نيرومند ساخت تا هر زمين و هر كه در آن بود از درون و بيرون آن ديد و سپس بمانند آنچه در اين خبر است يادآور شده است .\r\nو صفار در بصائر به چند طريق از امام صادق و امام باقر ( ع ) در تفسير اين آيه چنين نقل كرده است :\r\nفرمودند : براى ابراهيم هفت آسمان بر كنار شد تا به بالاى عرش نگريست و زمين بر كنار شد تا آنچه در هوا بود ديد و براى محمد ( ص ) همچنين شد و من مىدانم كه براى صاحب الامر شماها و امامان پس از وى همچنين مىشود و روايت كرده بسند خود از جابر از امام باقر ( ع ) كه از او پرسيدم از قول خدا  وَ كَذلِكَ نُرِي إِبْراهِيمَ  الآية .\r\nگويد من سر به زير بودم و به زمين نگاه ميكردم امام دست به بالا بر آورد و به من فرمود سر خود را بلند كن من سر برداشتم و بسقف نگاه كردم كه از هم شكافته بود تا ديده‌ام بيك تابش نورى افتاد كه چشمم را خيره كرد .\r\nگويد سپس به من فرمود : ابراهيم ملكوت آسمان و زمين را چنين ديد تا آخر آنچه را كه ما در كتاب بزرگ خود ( بحار الانوار ) نقل كرديم و اين دور نيست زيرا ممكنست خداوند موانع رؤيت را در اين حالت از ميان بردارد .\r\n« قوله\r\nكيف تخرج\r\n» اين تفسير قول خدا است كه گفت :  كَيْفَ تُحْيِ الْمَوْتى  يعنى هر گاه اين جانوران همديگر را بخورند و از آن منى پديد آيد و مايه جاندار ديگر گردد آيا اين اجزاء با كدام تن برگردد و مقصود از اين پرسش اينست كه براى مردم آشكار شود .\r\nپاسخ اين شبهه كه ملحدان و منكران معاد بدان چسبيده‌اند چون كه گفته‌اند اگر آدمى آدمى ديگر را خورد و جزء غذاى او شد و عضو تنش گرديد و مرد اين اجزاء كه خورده شده ( يا در تن هر دو برگردند و اين محالست ) يا در تن آكل برگردد و يا در تن مأكول و بر هر صورت معاد ديگرى كامل\r\n\r\n","description":"","footnote":"","page_name":" 196 ","page_number":211},
  {"content":"\r\n\r\nنيست با اينكه نمىتوان آنها را جزء يكى معين كرد و نه جزء هر دو و مشكل ديگر اينست كه اگر يكى مؤمن و ديگرى كافر باشند لازم آيد عاصى به نعمت بهشت رسد و مطيع به عذاب گرفتار شود .\r\nو پاسخ اينشبهه را چنين داده‌اند كه مقصود ما از حشر اعاده اجزاء اصليه است كه از اول عمر تا پايان آن بجا است نه آنچه بوسيله غذا پديد آيد پس آنچه از هر كدام آكل و مأكول پديد آيد همان اجزاء اصليه است كه در آفرينش نخست موجودند و فسادى ندارد .\r\nو در اينجا اين اعتراض باقى مانده است كه :\r\nممكنست اين اجزاء اصليه مأكول كه در آكل زيادى بر اجزاء اصليه است نطفه و جزء اصلى تن ديگرى گردد و مشكل سابق عود كند .\r\nو از اين اعتراض جواب داده‌اند كه :\r\nشايد خداوند نگذارد جزء بدن ديگرى گردد خصوص اينكه جزء اصلى آن شود و ظاهر اين آيه با شرحى كه خبر از آن كرده است اينست كه خداوند اجزاء تن مأكول را در تن آكل حفظ كند و آن را در محشر به بدن اصلى خود كه مأكولست برگرداند چنانچه اجزاء بهم آميخته پرنده‌ها را از هم جدا كرد و امتياز داد و تفصيل گفتار در اين باره نياز بمقام ديگرى دارد كه جاى طول سخن و اطناب باشد در آنچه ياد كرديم براى خردمندان كفايتست .\r\nقوله  وَ لكِنْ لِيَطْمَئِنَّ قَلْبِي  رازى در تفسيرش گفته سبب پرسش ابراهيم وجوهيست :\r\n1 - حسن و ضحاك و قتاده و عطا و ابن جريج گفته‌اند مردارى را ديد كنار دريا افتاده و جانوران دريا از آن مىخورند و چون دريا جزر شود و آن مردار بيرون آب افتد درندگان بيابان از آن بخورند و چون درندگان بروند پرندگان آيند و از آن بخورند و بپرند و ابراهيم گفت خدايا به من بنما چگونه مرده‌ها را زنده ميكنى و اجزاء حيوانات را از شكم درنده‌ها و پرنده‌ها و جانوران دريا بيرون ميكشى ؟ - گفته شد - آيا تو عقيده ندارى ؟ گفت چرا ولى مقصود از سؤال اينست كه علم استدلالى عيانى شود .\r\n2 - محمد بن اسحق و قاضى گفته‌اند سبب سؤال اينست كه چون ابراهيم در مناظره خود به آن مرد گفت  رَبِّيَ الَّذِي يُحْيِي وَ يُمِيتُ  و او جواب داد كه من هم زنده كنم و بميرانم و يك زندانى را آزاد كرد و يكى را كشت و ابراهيم گفت اين زنده كردن و ميراندن نيست در اين صورت ابراهيم ( ع ) گفت پروردگارا به من بنما كه چگونه زنده كنى و بميرانى تا اين موضوع نزد نمرود و يارانش روشن گردد .\r\nو از نمرود روايت شده كه به او گفت از پروردگارت بخواه تا زنده كند و گر نه تو را ميكشم و او از خدا خواست و مقصود او از اطمينان دل اطمينان بنجات از قتل يا به قوت حجت و برهان خودش بوده است .\r\n3 - ابن عباس و سعيد بن جبير و سدى گفته‌اند خداى تعالى بابراهيم وحى كرد كه من يك آدمى زاده را خليل خود مىنمايم ابراهيم نشانه او را از خدا خواست و خدا فرمود : نشانه‌اش اينست كه به دعاى او مرده را زنده كنم و چون مقام بندگى ابراهيم بالا گرفت و انجام وظيفه رسالت كرد و بخاطرش گذشت كه شايد وى همان خليل خدا باشد از خدا درخواست كرد مرده را زنده كند و\r\n\r\n","description":"","footnote":"","page_name":" 197 ","page_number":212},
  {"content":"\r\n\r\nخدا به او فرمود آيا تو عقيده ندارى ؟\r\nگفت چرا ولى مىخواهم مطمئن شوم كه منم خليل تو .\r\n4 - ابراهيم از زبان قوم خود چنين درخواستى كرده است زيرا امت‌ها از پيمبران خود در - خواستها داشتند كه برخى درست و برخى نادرست بوده چنانچه بموسى گفتند  اجْعَلْ لَنا إِلهاً كَما لَهُمْ آلِهَةٌ  ابراهيم اين درخواست را كرد تا مردم بنگرند و انكار از دلشان برود .\r\n5 - آنچه بخاطر من رسيده و گفتم شك نيست كه امت در تصديق رسالت رسول نيازمند به معجزه‌اند تا رسالت او را باور كنند و همچنان رسول هم نياز ببرهان قطعى دارد تا بداند آنكه نزد او آمده و از طرف خدا خبر آورده فرشته است و شيطان نيست و يا اگر سخن خدا را شنيد بداند از خداست و از ديگرى نيست و بنا بر اين دور نيست كه فرشته براى ابراهيم از طرف خدا خبر آورد كه تو رسول بر خلقى ابراهيم از او معجزه خواست و گفت پروردگارا به من بنما چگونه مرده‌ها را زنده كنى خدا فرمود مگر تو عقيده ندارى ؟ گفت چرا ولى مىخواهم مطمئن شوم كه اين خبر آورنده ملك كريمست نه شيطان رجيم .\r\n6 - به زبان صوفيانست و مقصود از مرده‌ها دلهاى محجوب از انوار مكاشفات و تجليست و احياء عبارت از حصول اين تجليست و تابش انوار الهيه و قول ابراهيم به من بنما چگونه مرده‌ها را زنده كنى درخواست اين تجلى و مكاشفه است .\r\nو اينكه فرمود  أَ وَ لَمْ تُؤْمِنْ  و گفت آرى بدان ايمان دارم ولى مىخواهم آن را دريابم تا دلم مطمئن و آسوده گردد يعنى بوجود انوار الهيه و حصول مكاشفه .\r\nمن گويم سپس وجوهى ديگر آورده كه فائده‌اى ندارند و روايت شيخ صدوق مؤيد وجه سومست كه از على بن محمد بن جهم بسند خود آورده و گفته :\r\nمأمون از امام رضا ( ع ) از تفسير اين آيه پرسيد امام در پاسخ او فرمود خدا بابراهيم وحى كرده بود كه من از ميان بندگان خود دوستى خواهم گرفت كه اگر از من زنده كردن مرده‌ها را خواهد او را اجابت كنم و در دل ابراهيم افتاد كه آن بنده او است « و به خدا گفت پروردگارا به من بنما كه چگونه مرده‌ها را زنده ميكنى ؟ » « فرمود مگر تو ايمان ندارى ؟ گفت چرا ولى براى اينست كه دلم مطمئن شود بر دوستى تو فرمود چهار پرنده برگير و بسوى خود آور و سپس هر جزء آن‌ها را بر سر كوهى نه و سپس آن‌ها را بخوان تا شتابان نزد تو آيند و بدان كه خدا عزيز و حكيمست » .\r\nابراهيم يك كركس و يك مرغ آبى و يك طاوس و يك خروس برگرفت و آنها را درهم كوبيد و ده تيكه كرد و روى ده كوه كه اطرافش بودند نهاد و منقار آن‌ها را ميان انگشتانش گرفت و سپس آن‌ها را بنام خواند و آب و دانه هم نزد خود گذاشت و اجزاء در هم هر كدام بسوى هم پريدند تا پيكرى درست شد و هر تنى آمد تا به گردن و سر خود چسبيد و ابراهيم منقارشان را رها كرد و همه پريدند و بر سر آب در افتادند و از آن نوشيدند و از آن دانه‌ها برچيدند و گفتند يا نبى اللَّه ما را زنده كردى خدايت زنده كند و ابراهيم گفت بلكه خدا است كه مرده‌ها را زنده كند و او است كه بر هر چيز توانا است .\r\n« تذنيب » بدان كه قول بمعاد جسمانى مورد اتفاق همه شرايع و اديانست و از ضروريات دين است و\r\n\r\n","description":"","footnote":"","page_name":" 198 ","page_number":213},
  {"content":"\r\n\r\nو انكار آن خروج از مسلمانى و ايمانست و آيات كريمه بدان تصريح دارند و قابل تاويل نيند و اخبار آن متواتر است و رد آن‌ها ممكن نيست و طعن در آن‌ها نشايد و با اين حال بسيارى از ملحدان فلاسفه آن را نفى كرده‌اند و تمسك كرده‌اند باينكه اعاده معدوم محالست و دليلى هم بر آن نياورده‌اند بلكه يك بار گفته‌اند بديهى است و بار ديگر شبهات سستى ايراد كرده‌اند كه ضعف آن بر متأمل بصير پوشيده نيست و متكلمين قائل بمعاد جسمانى هم در باره آن اختلاف دارند :\r\n1 - بدن معدوم بعينه برميگردد .\r\n2 - خدا اجزاء متفرقه را دوباره فراهم مىكند و اينان با فلاسفه موافقند كه اعاده معدوم بعينه محال است .\r\nمحقق دوانى گفته اعتراض نشود كه اگر اعاده معدوم محالست بطلان وجه دوم نيز لازم آيد زيرا اجزاء تن شخص چون تن زيد مثلا تا جزء صورى نباشند بدن او نيستند مگر به شرط اجتماع خاص و تشكل معين و چون اجزاء متفرق شد اجتماع و شكل معين منتفى است و بدن زيدى وجود ندارد سپس كه برمىگردد آيا همان اجتماع و شكل معين برميگردند يا نه ؟\r\nبنا بر اول اعاده معدوم لازم آيد و بنا بر دوم عين اول برنگشته بلكه مثل او است و موجب تناسخ است از اين جهت گفته‌اند هر عقيده‌اى بمعاد جسمانى مستلزم اعتقاد بتناسخست .\r\nزيرا ما جواب دهيم كه تناسخ در صورتيست كه اجزاء محشوره عين اجزاء اصليه بدن سابق نباشند و اما اگر همان اجزاء اصليه تن اول باشند برگشت روح بدان محال نيست و تناسخ هم نيست و اگر آن را هم تناسخ گويند مجرد اصطلاحى است زيرا آن تناسخى كه دليل آن را ممتنع داند تعلق روح زيد است به بدن ديگرى كه مخلوق از اجزاء اصليه تن او نباشد و اما تعلق آن به بدن مركب از اجزاء اصليه تن خودش با تشكل آن‌ها به شكل سابق همانست كه ما آن را معاد جسمانى گوئيم و تغيير شكل و اجتماع اول ضررى به مقصود ندارد كه عبارت از حشر خود اشخاص بشر است زيرا مثلا زيد يك شخصست از اول عمر تا آخر از نظر عرف و شرع و از اين جهت مسئول اعمال سابق خويش است و چنانچه بر اثر تبدلات دوران‌هاى عمر خود دوتا نشده و تناسخ لازم نيامده است در اين صورت هم كه پس از مرگ به همان صورت زنده شود تناسخ نيست و گرچه شكل دوم با شكل اول هم اختلاف داشته باشد چنانچه در حديث است كه متكبران به صورت مورچه محشور شوند و يا اينكه دندان كافر چون كوه احد است و يا اينكه اهل بهشت مجرد و بىمو و سرمه در چشم باشند .\r\nو حاصل اينست كه معاد جسمانى عبارتست از برگشت روح به همان بدن كه عرف و شرع تصديق آن كنند و اين تبدلات و مغايرات كه در وحدت به نظر عرف و شرع زيانى ندارد زيانى بحشر جسمانى هم ندارند و صادق باشد كه همان تن اول برگشته است فافهم كلامش در اينجا تمام شد .\r\nو خلاصه گفتار در اينجا اينست كه مردم را در باره تفرق و اتصال جسم مذاهبى است آنها كه بهيولى قائلند گويند صورت جسميه و نوعيه در صورت تفرق اجزاء معدوم شوند و آنان كه هيولى را منكرند چون محقق طوسى ميگويند در صورت تفرق اجزاء صورت جسميه بجا است ولى بمحض همين بقاء صورت جسميه از اعاده معدوم معاف نيستند زيرا روشنست كه اگر تن زيد سوخت و باد خاكسترش را برد و بمشرق و مغرب پراكنيد ديگر تشخص زيد بجا نيست و زيدى وجود ندارد و بايد\r\n\r\n","description":"","footnote":"","page_name":" 199 ","page_number":214},
  {"content":"\r\n\r\nگفت شخصى پس از معدوم شدن برگشته است .\r\nو آنان كه بجزء لا يتجزى قائلند پندارند كه دچار اين اعتراض نيستند زيرا مىگويند اجزاء يك شخص متفرق شده و باز برگشته است و جمع شده بدون آنكه چيزى از اجزاء معدوم شده باشد ولى اعتراض عود شخص معين پس از عدم بآن‌ها هم وارد است چنانچه محقق دوانى گفته است .\r\nآرى برخى از متكلمين گفته كه تشخص هر شخص قائم به همان اجزاء اصليه او است كه از منى خلق شده است و اين اجزاء هم در طول حيات شخص باقى هستند و هم پس از مرگ و تفرق اجزاء ديگر و شخص اصلا معدوم نشود و بسا كه برخى نصوص هم بر آن دلالت دارند و بنا بر اين اگر برخى اجزاء زائده و عوارض غير دخيل در تشخص معدوم شوند و بدل آن‌ها برگردند زيانى ببقاء تشخص ندارند .\r\nو چون اين را دانستى بدان كه قول بمعاد جسمانى بر فرض محال نبودن اعاده معدوم كه دليل پابرجائى ندارد اشكالى ندارد بنا بر عدم جواز آن ممكنست گفته شود در صدق معاد جسمانى كافيست كه شخص محشور از خود همان ماده و يا خود همان اجزاء متشكل شود و در صفات و عوارض بمانند او باشد بوجهى كه اگر او را بينى گوئى اين همان فلانيست زيرا مدار لذت و ألم همان روحست گو اينكه به توسط ابزار باشد و روح بعينه بجا است و نصوص بيش از اين دلالت ندارند كه همان شخص بر گشته است يعنى عرف همين محشور را آن شخص زنده در دنيا مىشناسند و بسا كه اين مطلب مؤيد باشد بقول خدا تعالى ( 91 - يس ) آيا آنكه آسمان‌ها و زمين را آفريده است توانا نيست كه مانند آنان را بيافريند .\r\nو هم بقول خدا تعالى ( 56 - النساء ) هر آن زمانى كه سخت شود پوست آن‌ها آن را به پوست ديگرى بدل كنيم تا عذاب را بچشند .\r\nو ابن أبى العوجاء راجع به اين آيه دوم از امام صادق ( ع ) پرسيد كه گناه اين پوست ديگر چيست و آن حضرت پاسخ داد كه واى بر تو آن همانست و جز آنست گفت شما از امور دنيوى براى آن مانند بياوريد فرمود : بسيار خوب تو مىدانى كه اگر مردى خشتى را بشكند و آن را دوباره در قلب گذارد اين خشت همانست و جز آنست .\r\nعلاوه بر اينكه ما مكلف هستيم معتقد بحشر جسمانى باشيم بطور اجمال و مكلف نيستيم كيفيت و تفصيل آن را بدانيم پايان نقل از مجلسى ره .\r\nمن گويم موضوع پيدايش يك فرد انسان امريست مرموز و ميزان تشخص بسيار دقيقست فلاسفه يونان و پيروان آنان از حكماى اسلامى چون ابن سينا و ملا صدرا ميزان تشخصرا روح انسانى دانسته‌اند كه جاويدانست و معاد جسمانى را بر اساس وحدت روح ميدانند و تبدلات جسمى را منافى با وحدت و تشخص نمىدانند چنانچه در اين عالم جسم يك فرد دچار تحولات پيوسته است و سراپاى او بر اثر تحليل عوض مىشود و شخصيت او محفوظ است .\r\nو بنا بر تحقيقات دانشمندان امروز موضوع معاد بسيار روشنتر است زيرا بعقيده آن‌ها مايه يك فرد انسانى يك جانور ذره‌بينى است كه بر اثر نمو در رحم و در اين جهان به صورت يك مرد و يا يك زن تناور در مىآيد و ممكن است مايه تشخص يك فرد انسان همان حيوان ذره‌بينى باشد كه در تحولات مادى خود بر اثر انقسام جسمى بزرگ مىشود و در صورت برزخى و حشر نمودى موافق آن عالم دارد و اين جسم ذره بينى جزء هيچ جان‌دار ديگر نمىشود و بحقيقت خود در همه عوالم محفوظ است و موضوع مرگ و زنده شدن صرف همان تعلق و ارتباط روح است با آن و قطع علاقه و ارتباط روح است از آن و در اين صورت هيچ گونه اشكالى در معاد جسمانى وجود ندارد .\r\n\r\n","description":"","footnote":"","page_name":" 200 ","page_number":215},
  {"content":"\r\n\r\n\r\nبيان علت سرما و گرما\r\n\r\n474 -\r\n( 1 ) از سليمان بن خالد گويد از امام صادق ( ع ) پرسيدم كه گرما و سرما از چه پديد آيند ؟\r\nدر پاسخ فرمود :\r\nاى أبا أيوب راستى كه مريخ اختر گرمى است و زحل اختر سردى و هر گاه مريخ آغاز ارتفاع كند زحل شروع بانحطاط كند و اين وضع در بهار باشد و پيوسته چنين باشند كه هر آنچه مريخ يك درجه بالا رود زحل يك درجه فرو شود در سه ماه بهار تا مريخ بنهايت ارتفاع رسد و زحل بنهايت هبوط و مريخ بالا آيد ( برآيد و آشكار شود خ ) و از اين راه گرما سخت گردد و چون آخر تابستان و اول پائيز شود زحل آغاز ارتفاع كند و مريخ شروع بهبوط نمايد و پيوسته چنين باشند كه هر آنچه زحل يك درجه بر آيد مريخ يك درجه هبوط كند تا مريخ بنهايت هبوط رسد و زحل بنهايت ارتفاع و زحل آشكارا گردد و جلوه كند و اين در آغاز زمستان است و آخر پائيز .\r\nو از اين رو سرما سخت شود و هر آنچه اين ارتفاع گيرد آن هبوط كند و هر آنچه آن هبوط كند اين ارتفاع گيرد و هر گاه در تابستان روز سردى باشد از عمليه ماه است و هر گاه در زمستان روز گرمى باشد از عمليه آفتاب است اين است تقدير خداوند عزيز و دانا و منم بنده پروردگار جهانيان .\r\n\r\nشرح -\r\nاز مجلسى ره - قوله\r\n« ان المريخ كوكب حار »\r\nممكن است تاثير هر دو اختر در سرما و گرما بر اثر خاصيت آن‌ها باشد نه بر اثر سرايت گرمى و سردى از آن‌ها به زمين و مانند آثار مقارنه كواكب باشد و براى هر كدام از آن دو تدويرى باشد و ارتفاع مريخ در تدوير آن باشد و مؤثر ناقص باشد در حرارت ( چون كه نزديكى آفتاب هم مؤثر ديگريست ) و يا نشانه زيادت حرارت باشد و ارتفاع آن نزد انحطاط زحل باشد بحسب تدوير زحل و انحطاط زحل هم جزء مؤثر سرما باشد ( زيرا جزء ديگر آن دور شدن خورشيد است از سمت الرأس ) يا نشانه فزونى سرما باشد و از اين جهت است كه هوا در تابستان گرم است و در زمستان سرد و دليلى بر امتناع آن نيست . . پايان نقل از مجلسى ره .\r\n\r\n","description":"","footnote":"","page_name":" 201 ","page_number":216},
  {"content":"\r\n\r\nمن گويم - آنچه مرحوم مجلسى ره در اين باره گفته است بر پايه فلسفه قديم يونانى است در تصوير افلاك و سير كواكب و اين پايه‌هاى فلسفه فلكى يونانى امروزه ويران شده است و با تحقيقات و اكتشافات دانشمندان امروز بطلان آن ثابت شده است ولى تطبيق روايت با ارتفاع و انحطاط مريخ و زحل بعيد نيست به اين معنى كه زمين در حركت انتقالى خود كه موجب توليد فصول اربعه است و مريخ و زحل در حركت انتقالى خود بدور خورشيد وضعى دارند كه گرما بر ارتفاع مريخ نسبت به زمين و انحطاط زحل نسبت بدان تطبيق مىشود و سرما به عكس آن .\r\nو مقصود از ارتفاع مريخ اينست كه از نظر حركت انتقالى خود فوق الارض است و بر محيط زمين نمايان است و جلوه‌گر است و مقصود از انحطاط زحل اينست كه در حركت انتقالى خود تحت - الارض است و بر سطح مسكون زمين نمايان نيست و چون گرما و سرما در دو روى زمين و دو طرف خط استواء متبادل ميشوند و موقع تابستان كه يك سمت زمين كه شدت گرمى آن است موافق زمستان و سرماى سمت ديگر است ممكن است ارتفاع مريخ و انحطاط زحل هم بدين نظر نسبت به دو سوى زمين تفاوت كند و در اين سو كه ارتفاع مريخ و انحطاط زحل است از آن سوى ديگر به عكس باشد .\r\n\r\nمقام دوست على - ع\r\n\r\n475 -\r\n( 1 ) از امام صادق ( ع ) كه رسول خدا ( ص ) فرمود : اى على هر كه تو را دوست داشته و مرده انجام وظيفه خود كرده و هر كه تو را دوست دارد و هنوز نمرده است مؤمنى است كه در انتظار مرگ با سعادت است و آفتاب برنيايد و فرو نرود جز اينكه براى او به روزى و ايمان برآيد ( هر روز روزى و ايمان تازه‌اى بهره دارد ) و در نسخه ديگر بجاى كلمه ايمان كلمه نور است .\r\n\r\nشرح -\r\nاز مجلسى ره - قوله\r\n« فقد قضى نحبه »\r\nاشاره است بقول خدا تعالى ( 33 - الاحزاب ) از مؤمنان مردانى باشند كه بدان چه با خدا عهد كرده‌اند وفا نموده‌اند و برخى وظيفه خود را بسرزدند ( و شهيد شدند ) و برخى منتظر آنند و هيچ ديگرگونى ندارند .\r\nشيخ طبرسى گفته يعنى بيعت كردند كه از دشمن نگريزند و در موقع برخورد با دشمن وفا كردند و برخى مردند يا كشته شدند در راه خدا و درك آرزوى خود كردند و اين است قضا و نحب و گفته‌اند معنى آن اينست كه از كردار فراغت يافته و بدرگاه پروردگارش برگشته و مقصود كسانيند كه در روز جنگ احد شهيد شدند - از محمد بن اسحاق .\r\nتا آنكه گويد غرض امام اينست كه اين آيه مدح شيعه امير المؤمنين ( ع ) را شامل است كه به عهد ولايت امامان بر حق و يارى آن‌ها وفا كردند و هر كدام آن‌ها مرده‌اند وظيفه خود را بانجام رسانده‌اند زيرا آماده يارى حق و كمك به امام بر حق بوده‌اند و هر كدام زنده‌اند در انتظار دولت حق و غلبه امام بر حق و قيام و ظهور امام عصرند و خدا روزى آن‌ها را در هر بام و شام بدهد و بايمان و يقين آن‌ها هر آن بيفزايد .\r\n\r\n","description":"","footnote":"","page_name":" 202 ","page_number":217},
  {"content":"\r\n\r\n\r\n476 -\r\n( 1 ) از رسول خدا ( ص ) كه فرمود : به زودى زمانى بر امتم گذرد كه نهادشان بد باشد و ظاهرشان خوب براى طمع در دنيا و از مسلمانى خود قصد ثواب خدا را ندارند كه پروردگار آن‌ها است دين‌دارى آن‌ها صرف خودنمائى است ترسى در دل آن‌ها نيست و خدا همه آن‌ها را بكيفرى دچار كند كه بمانند غريق در دريا بدرگاه او دعا و زارى كنند و از آن‌ها اجابت نكند .\r\n\r\nحديث فقيهان و دانشمندان و نامه‌نويسى آنان\r\n\r\n477 -\r\n( 2 ) امير المؤمنين ( ع ) فرمود : شيوه فقيهان و دانشمندان اين بود كه چون نامه بهم مينوشتند در آن سه جمله بود چهارمى نداشت :\r\n1 - هر كه هم و همتش متوجه آخرت او است خدا كار دنياى او را اصلاح مىكند .\r\n2 - هر كه درون و نهاد خود را اصلاح كند خداوند برون و آشكار او را اصلاح مىكند .\r\n3 - هر كه ميان خود و خداى عز و جل را اصلاح كند خدا تبارك و تعالى ميان او و مردم را اصلاح مىكند .\r\n\r\nمصاحبه ابو ذر رضى اللَّه عنه\r\n\r\n478 -\r\n( 3 ) از امام صادق ( ع ) فرمود : مردى در مدينه بود و به مسجد رسول ( ص ) درآمد و گفت : بار خدايا هراس مرا آرامش بخش و تنهائى مرا با يارى پيوند كن و همنشين خوبى به من ارزانى دار ، ناگاه مردى را در گوشه دوردست مسجد ديد و بر او سلام كرد و به او گفت اى بنده خدا تو كيستى ؟\r\n\r\n","description":"","footnote":"","page_name":" 203 ","page_number":218},
  {"content":"\r\n\r\nدر پاسخ گفت من ابو ذر هستم آن مرد گفت اللَّه اكبر اللَّه اكبر ابو ذر گفت اى بنده خدا چرا اللَّه اكبر گفتى ؟ در پاسخ ابو ذر گفت من به مسجد درآمدم و از خدا عز و جل در خواستم كه وحشت و هراس مرا آرام كند و تنهائيم را به يارى پيوند كند و همنشين خوبى به من روزى كند .\r\nابو ذر گفت من از تو بتكبير گفتن سزاوارترم هر گاه چنين همنشينى باشم زيرا من شنيدم رسول خدا ( ص ) ميفرمايد : من و شما روز قيامت بر كنار بستانى باشيم تا خدا از حساب خلائق بپردازد اى بنده خدا از نزد من برخيز كه سلطان از همنشينى با من غدقن كرده است .\r\n\r\nشرح -\r\nمقصود او از سلطان عثمان است و شايد اين واقعه هنگامى بوده است كه ابو ذر باز - داشت بوده و در حقيقت بازداشت او عنوان زندان مجرد داشته و پيش از صدور حكم تبعيد او به ربذه بوده است .\r\n\r\nنشانه‌هاى آخر الزمان\r\n\r\n479 -\r\n( 1 ) امير المؤمنين ( ع ) فرموده كه رسول خدا ( ص ) فرموده است بر مردم زمانى آيد كه از قرآن جز نامى نماند و از اسلام و مسلمانى جز اسمى نيست مردم خود را مسلمان نامند و از مسلمانى دور تر كسان باشند ، مسجدهاى آنان آبادان است و از رهبرى و هدايت به حق تهى است فقيهان اين دوران بد ترين فقهاى زير آسمانند فتنه از آن‌ها برآيد و بدان‌ها بازگردد .\r\n\r\n480 -\r\n( 2 ) از على بن اسباط از محمد بن حسين بن يزيد گويد شنيدم امام رضا ( ع ) ميفرمود و در خراسان بود كه ما خاندانى هستيم كه گذشت را از آل يعقوب به ارث برديم و شكرگزارى را از آل داود و پنداشت كلمه ديگرى هم بود و او فراموش كرده - من به او گفتم شايد اين جمله بوده كه : صبر را از آل ايوب ارث برديم - محمد بن الحسين گفت سزا است كه اين جمله باشد .\r\n\r\n","description":"","footnote":"","page_name":" 204 ","page_number":219},
  {"content":"\r\n\r\nعلى بن اسباط گفت همانا من اين را گفتم براى آنكه از يعقوب بن يقطين شنيدم از يكى از رجال خود بازگو كرد كه چون أبو جعفر منصور در سال قتل محمد و ابراهيم دو پسر عبد اللَّه بن الحسن بمدينه آمد رو بعموى خود عيسى بن على كرد و گفت اى أبا العباس راستى أمير المؤمنين ( يعنى خودش ) در نظر گرفته همه اشجار مدينه را ببرد و همه چشمه‌هاى آب آن را كور كند و ببندد و آن را زير و رو كند در پاسخ او گفت يا أمير المؤمنين اين عموزاده‌ات جعفر بن محمد حاضر است او را بخواه و از او اين سؤال را بكن .\r\nگويد او را خواست و عيسى مطلب را بوى اعلام كرد و او نزد منصور رفت و به او گفت يا أمير - المؤمنين راستى داود را نعمت دادند و شكر كرد و ايوب را بلاء دادند و صبر كرد و يوسف پس از اينكه قدرت يافت درگذشت تو هم درگذر زيرا تو از نسل آنان هستى .\r\n\r\nشرح -\r\nاز مجلسى « ره » - قوله\r\n« فانك من نسل اؤلئك »\r\n- مقصود اينست كه تو هم از نژاد پيغمبران و بزرگانى كه مانند آنان بوده‌اند و شايسته است از كردار آن‌ها پيروى كنى . .\r\n\r\nدر برخى احوال يهود و هجرت پيغمبر - ص\r\n\r\n481 -\r\n( 1 ) از أبى بصير از امام صادق ( ع ) در تفسير قول خدا عز و جل ( 89 - البقره ) و بودند كه پيشتر طلب پيروزى ميكردند بر آن كسانى كه كافر بودند - فرمود يهود مدينه در كتابهاى خود يافته بودند كه : محل مهاجرت محمد ( ص ) ميان كوه عير و كوه احد است و بيرون آمدند و بدنبال آن محل رفتند و بكوهى گذر كردند بنام حداد - ( حدد بر وزن جبل كوهى است در تيماء كه نام موضعى است نزديك مدينه - از قاموس - مجلسى ره گفته است شايد الف از نسخه نويسان فزوده شده و يا آنكه اين كوه بهر دو نام خوانده شده است ) .\r\n\r\n","description":"","footnote":"","page_name":" 205 ","page_number":220},
  {"content":"\r\n\r\n- ( 1 ) و گفتند حداد و احد يكى است و در كنار آن پراكنده شدند و برخى در تيماء منزل كردند و برخى در فدك و برخى در خيبر و آنان كه در تيماء بودند : شيفته ديدار برخى برادران خود شدند و يك اعرابى از قبيله قيس بآن‌ها گذر كرد و از او شتر كرايه گرفتند و او بآن‌ها گفت من شما را از راه ميان عير و احد مىگذرانم به او گفتند چون ميان عير و احد رسيدى ما را خبر كن و چون آن‌ها را بوسط سرزمين مدينه رسانيد بآن‌ها گفت اين كوه عير است و اين هم كوه احد پس از پشت شتران او به زير آمدند و گفتند ما به مقصد خود رسيديم و ديگر نيازى بشتران تو نداريم تو هر جا ميخواهى برو و ببرادران خود كه در فدك و خيبر بودند نوشتند كه ما آن محل را پيدا كرديم و شماها هم نزد ما بيائيد آن‌ها در پاسخشان نوشتند ما در اينجا مسكن گزيديم و زندگانى خود را استوار كرديم و اموالى بدست آورديم و بشما بسيار هم نزديك هستيم . چون محمد بدان جا هجرت كرد شتابانه نزد شما آئيم و آنان در سرزمين مدينه اموالى بدست آوردند و چون مال آن‌ها فراوان شد خبر آن به گوش تبع رسيد و بر آن‌ها تاخت تا آن‌ها را غارت كند و از حمله او در قلعه‌هاى خود متحصن شدند و تبع آن‌ها را محاصره كرد و آن‌ها براى ناتوانان از ياران تبع دل‌سوزى ميكردند و شب هنگام از بام قلعه براى آن‌ها خرما و جو به زير ميافكندند و چون اين خبر بتبع رسيد دلش بآن‌ها مهربان شد و آن‌ها را امان داد و يهود نزد او فرود آمدند و تبع بآن‌ها گفت مرا شهرستان شما خوش آمده و جز اين نخواهم كه در ميان شما بمانم .\r\nدر پاسخ او گفتند اين حق و موفقيت براى تو نيست راستش اينست كه اينجا محل هجرت يك پيغمبريست و براى ديگرى نشايد تا آنكه آن پيغمبر بيايد .\r\nدر پاسخ آن‌ها گفت پس من از خاندان خود در ميان شما كسانى مىگذارم كه آن پيغمبر را كمك دهند و در ميان آن‌ها دو تيره اوس و خزرج را بجا گذاشت و چون اين دو تيره در مدينه فزونى گرفتند باموال\r\n\r\n","description":"","footnote":"","page_name":" 206 ","page_number":221},
  {"content":"\r\n\r\nيهود دست انداختند ( 1 ) و يهود بآن‌ها مىگفتند هلا اگر محمد مبعوث شود ما شماها را بوسيله او از اين سرزمين خود بيرون ميكنيم و از اموال خود بدر مينمائيم .\r\nو چون خداوند عز و جل محمد ( ص ) را برانگيخت انصار ( اوس و خزرج ) به آن حضرت ايمان آوردند و يهود بوى كافر شدند و اينست قول خدا عز و جل ( 89 - البقره ) و بودند پيشتر كه طلب پيروزى ميكردند ( بوسيله محمد - ص ) بر آن كسانى كه كافر و بت‌پرست بودند و چون آنچه را شناخته بودند نزد آن‌ها آمد به او كفر ورزيدند پس لعنت خدا باد بر كافران .\r\n\r\nشرح -\r\nاز مجلسى ره - قوله تعالى  كانُوا مِنْ قَبْلُ يَسْتَفْتِحُونَ عَلَى الَّذِينَ كَفَرُوا  شيخ طبرسى در مجمع البيان گفته است ابن عباس گفته يهود بوسيله رسول خدا ( ص ) پيش از بعثت او باوس و خزرج طلب يارى ميكردند و چون خداوند او را از عرب مبعوث كرد و از بنى اسرائيل نبود به او كافر شدند و آنچه را گفته بودند انكار كردند .\r\nو معاذ بن جبل و بشر بن براء بن معرور بآن‌ها گفتند اى گروه يهود از خدا بترسيد و مسلمان شويد شما بوديد كه بمحمد بر ما يارى ميكرديد و ما در آن حال مشرك بوديم و شما او را وصف ميكرديد و مىگفتيد او پيغمبر است .\r\nسلام بن مشكم اخو بنى النظير گفت آنچه ما مىدانستيم نياورده است و آن كسى نيست كه ما براى شما ياد ميكرديم و خدا اين آيه را فرو فرستاد و سپس همين خبر را از عياشى نقل كرده است و در تفسير استفتاح چند وجه گفته‌اند :\r\n1 - مقصود نصرت در جنگ است يعنى موقع نبرد مىگفتند خدايا ما را پيروز كن و يارى كن به حق نبى امى بار خدايا ما را يارى كن به حق آن پيغمبرى كه بر ما مبعوث مىشود و خواستار فتح بودند كه بمعنى نصرتست .\r\n2 - با آن‌ها مجادله ميكردند و مىگفتند اين پيغمبرى است كه دورانش نزديك شده است و به يارى ما مىآيد بر عليه شما . .\r\n\r\n","description":"","footnote":"","page_name":" 207 ","page_number":222},
  {"content":"\r\n\r\n\r\n482 -\r\n( 1 ) از اسحاق بن عمار گويد پرسيدم از امام صادق ( ع ) از تفسير قول خدا تبارك و تعالى  وَ كانُوا مِنْ قَبْلُ يَسْتَفْتِحُونَ عَلَى الَّذِينَ كَفَرُوا فَلَمَّا جاءَهُمْ ما عَرَفُوا كَفَرُوا بِهِ  - فرمود : مردمى بودند ميان محمد ( ص ) و على ( ع ) و بت‌پرستان را تهديد ميكردند بآمدن پيغمبر ( ص ) و مىگفتند پيغمبرى مىآيد كه بتهاى شما را ميشكند و شما را ميكشد و چون رسول خدا ( ص ) ظهور كرد به او كافر شدند .\r\n\r\nدر علامات ظهور امام قائم - ع\r\n\r\n483 -\r\n( 2 ) از عمر بن حنظله گويد شنيدم امام صادق ( ع ) ميفرمود پيش از ظهور امام قائم ( ع ) پنج علامت است :\r\n1 - صيحه آسمانى 2 - خروج سفيانى 3 - خسف 4 - قتل نفس زكيه 5 - خروج يمانى .\r\nمن گفتم قربانت اگر يكى از خاندان شما پيش از بروز اين علامتها قيام كند آيا ما با او قيام كنيم و بشورش برخيزيم ؟ فرمود : نه ، و چون فردا شد اين آيه را خواندم ( 4 - الشعراء ) اگر بخواهيم يك آيه‌اى و نشانه‌اى از آسمان بر آن‌ها فرود آريم كه در برابر آن گردن باطاعت نهند - و به آن حضرت گفتم آيا اين علامت و نشانه همان صيحه است . فرمود هلا اگر آن باشد گردن دشمنان خدا عز و جل در برابرش خاضع شود .\r\n\r\n","description":"","footnote":"","page_name":" 208 ","page_number":223},
  {"content":"\r\n\r\n\r\n484 -\r\n( 1 ) از محمد بن على حلبى گويد شنيدم امام صادق ( ع ) ميفرمود اختلاف بنى عباس از نشانه‌هاى حتمى است و نداء از نشانه‌هاى حتمى است و ظهور امام قائم ( ع ) هم حتمى است گفتم نداء چگونه است ؟\r\nفرمود : يك جارچى در آغاز روز از طرف آسمان جار زند هلا راستى كه على و پيروانش همان كام‌جويانند فرمود و يك جارچى در پايان روز جار كشد هلا راستى كه عثمان و پيروانش همان كام‌جويانند .\r\n\r\nدر تفسير قرآن و عالمان بدان\r\n\r\n485 -\r\n( 2 ) از زيد شحام گويد قتادة بن دعامه خدمت امام باقر ( ع ) رسيد و آن حضرت به او فرمود : اى قتادة تو فقيه اهل بصره هستى ؟ گفت چنين پندارند امام باقر ( ع ) فرمود به من خبر رسيده كه تو قرآن را تفسير ميكنى ؟ قتاده گفت آرى امام باقر ( ع ) فرمود : دانسته تفسير ميكنى يا ندانسته ؟ گفت نه ، دانسته امام ( ع ) فرمود :\r\nاگر تو دانسته قرآن را تفسير كنى توئى مرد دانش و من از تو پرسشى دارم ، قتاده گفت بپرس امام باقر ( ع ) فرمود به من خبر ده از تفسير قول خدا عز و جل در سوره سبأ ( 18 - السبأ ) و مقدر كرديم در آن مسافرت را بگرديد در آن شبها و روزها بآسودگى ؟\r\nقتاده - اين آيه در باره كسى است كه توشه حلال بردارد و بر مركب حلال سوار شود و كرايه حلال به پردازد و آهنگ حج اين خانه را نمايد او در امانست تا به خانه خود برگردد .\r\nامام باقر ( ع ) - تو را به خدا اى قتاده مىدانى كه بسا مرديست كه از خانه خود با توشه\r\n\r\n","description":"","footnote":"","page_name":" 209 ","page_number":224},
  {"content":"\r\n\r\nحلال و مركب حلال و كرايه حلال بيرون مىآيد ( 1 ) و تنها قصد او زيارت خانه كعبه و انجام حج است و راه را بر او مىزنند و خرجى او را مىبرند و خود او را هم بباد كتك ميگيرند تا ريشه او را درمىآورند .\r\nقتاده - به خداوند كه آرى .\r\nامام باقر ( ع ) - واى بر تو اى قتاده اگر تو قرآن را از خود تفسير كنى هلاك شدى و ديگران را هم هلاك كردى و اگر تفسير را از دهان مردم ديگر ياد گرفتى باز هم هلاك شدى و ديگران را هم هلاك كردى واى بر تو اى قتاده اين آيه در باره كسى است كه از خانه خود با توشه حلال و مركب حلال و كرايه حلال درآمده به قصد حج اين خانه و كعبه و عارف به حق ما است و از دل ما را دوست دارد چنانچه خدا عز و جل فرموده ( 37 - ابراهيم ) و دلهائى از مردم را در هواى آن‌ها و مشتاق آنها ساز .\r\nو مقصود او اشتياق به خانه نيست و گر نه ميفرمود : بهواى آن باشند ، به خدا ما هستيم دعوت ابراهيم كه هر كه دلش شيفته ما باشد حجش قبول است و گر نه قبول نيست اى قتاده هر گاه كسى چنين باشد در امانست از عذاب دوزخ در روز قيامت .\r\nقتاده گفت به اين علت است كه به خدا من اين آيه را جز چنين تفسير نخواهم كرد .\r\nامام باقر ( ع ) - واى بر تو اى قتاده همانا قرآن را كسى ميداند كه بدان مخاطب شده است .\r\n\r\nشرح -\r\nاز مجلسى « ره » - قوله\r\n« دخل قتادة بن دعامة »\r\n- او از مشاهير محدثان عامه و مفسران آن‌ها است از انس بن مالك و ابى الطفيل و سعيد بن مسيب و حسن بصرى روايت كرده است .\r\nقوله تعالى  وَ قَدَّرْنا فِيهَا السَّيْرَ  بدان كه مشهور ميان مفسران اينست كه اين آيه براى بيان حال اين ديه‌ها است در زمان قوم سبا يعنى اندازه گرفتيم مسافرت آن‌ها را در ميان اين آباديها به ميزان راحت باش روز و خوابيدن شب آنان ، نيازى بحمل آب و توشه نداشتند چون منزلها نزديك بود و امر در كلمه  سِيرُوا  راجع بقوم سبا است به زبان حال يا زبان گفتار و از بسيارى اخبار ما برآيد كه اين امر متوجه امت ما است يا عامست و نيز شامل آن‌ها است .\r\n\r\n","description":"","footnote":"","page_name":" 210 ","page_number":225},
  {"content":"\r\n\r\nقوله\r\n« ان كنت انما فسرت القرآن »\r\n- مانند اخبار بسيارى دلالت دارد كه تفسير قرآن برأى جائز نيست و اكثر آن را حمل بمتشابهات كرده‌اند و تفصيل سخن در جاى ديگر است .\r\nقوله\r\n« و لم يعن البيت »\r\nيعنى توهم نشود كه مقصود اشتياق دلها است به خود خانه كعبه و گر نه بايد بگويد « اليه » بلكه مراد ابراهيم اينست كه خدا ذريه وى را كه در كنار خانه جاى داده پيمبران و خلفاء سازد تا دل مردم بآن‌ها گرايد و حج وسيله وصول به آنان باشد و خدا اين دعوت را در باره پيغمبر و خاندانش اجابت كرده و آنان موضوع دعوت ابراهيم ( ع ) هستند .\r\n\r\nدر وصف محشر و هيبت دوزخ\r\n\r\n486 -\r\n( 1 ) از جابر از امام باقر ( ع ) گويد پيغمبر ( ص ) فرمود روح الامين به من خبر داده است كه خدائى كه جز او شايسته پرستشى نيست هر گاه خلائق در محشر بايستند و اولين و آخرين گرد آيند دوزخ را با هزار مهار بياورند كه هر مهارى را يك صد هزار فرشته غلاظ و شداد در دست دارند و آن را بانگ و زبانه و ناله و تنفسى است و راستى يك دمى برآرد كه اگر خدا عز و جل آن را تا فراغت از حساب پس نيندازد همه را به هلاكت رساند سپس از دهانه آن يك شعله برآيد كه به همه خلائق از نيك و بد احاطه كند و هيچ آفريده و بنده خدا نماند تا برسد بفرشته و پيغمبر جز اينكه فرياد كشد پروردگارا بفرياد خودم برس به فرياد خودم ، و تنها توئى كه ميگوئى پروردگارا بفرياد امتم برس ، بفرياد امتم برس .\r\nسپس بر آن پلى نهند باريكتر از مو و تيزتر از شمشير كه بر آن سه طاق باشد نخست بر روى آن امانت است و رحمت و بر دومى نماز است و بر سومى توجه پروردگار جهانيان كه جز او شايسته پرستشى نيست و مردم را تكليف كنند بر گذشتن از آن و رحم و امانت‌دارى آن‌ها را باز دارند و اگر از آن رها شوند نماز آن‌ها را بازدارد و اگر از آن رها شوند پايان كار آنها با پروردگار جهانيان است جل ذكره و اينست قول خدا تبارك و تعالى ( 14 - الفجر ) راستى كه پروردگارت در كمينگاه است مردم بر روى صراط باشند يكى را گام لغزد و يكى محكم گام زند و فرشته‌ها گرد آن فرياد كشند\r\n\r\n","description":"","footnote":"","page_name":" 211 ","page_number":226},
  {"content":"\r\n\r\nاى خداى كريم اى خداى بردبار درگذر و چشم بپوش و بفضل خود ببخش و سالم دار و مردم چون پروانه بدوزخ فرو ريزند و چون كسى از آن نجات يابد بدان نگاهى افكند و گويد سپاس خدائى را سزا است كه مرا پس از نوميدى بفضل و منت خود از تو نجات بخشيد ، راستى پروردگار ما پر آمرزنده و قدردان است .\r\nشرح - از مجلسى ره - قوله\r\n« الامانة و الرحمة »\r\nامانت پرداخت حقوق است به خدا و بخلق و خيانت نكردن در آن است و رحمت ترحم بر بندگان خدا است و ستم نكردن به آنان و كمك كردن بمردم و دفع زيان از آن‌ها كردن و در روايت صدوق و على بن ابراهيم رحم بجاى رحمت است و ممكنست مقصود صله رحم باشد .\r\n\r\nتفسير يك آيه باصحاب قائم - ع\r\n\r\n487 -\r\n( 1 ) از ابى خالد از امام باقر ( ع ) در تفسير قول خدا عز و جل ( 148 - البقره ) پيشى گيريد به كارهاى نيك هر كجا باشيد خداوند شما همه را مىآورد - فرمود مقصود از خيرات و كارهاى نيك ولايت است و مقصود از قول خدا تبارك و تعالى هر كجا باشيد خداوند شما همه را مىآورد ، اصحاب امام قائم ( ع ) است كه سيصد و اند و ده مردند ، فرمود به خدا آنهايند امت معدوده ، فرمود به خدا سوگند در يك هنگام فراهم شوند چون تيكه‌هاى ابر پائيز .\r\n\r\nشرح -\r\nاز مجلسى ره - قوله تعالى  فَاسْتَبِقُوا الْخَيْراتِ  شيخ طبرسى گفته يعنى بشتابيد بخيرات از ربيع - و خيرات طاعتهاى خدا است تعالى و گفته شده يعنى پيشى گيريد بپذيرش از خدا در آنچه بشما فرمان دهد بمانند كسى كه مسابقه دارد - از زجاج - و گفته شده رقابت كنيد در كارهاى خير كه ثواب همه با منست - از ابن عباس .\r\nو قوله  أَيْنَ ما تَكُونُوا يَأْتِ بِكُمُ اللَّهُ  يعنى در هر جا از بلاد خدا تعالى بميريد خداوند شما را بمحشر آورد در روز قيامت و در اخبار اهل بيت است كه مقصود از آن اصحاب مهديست در آخر الزمان امام رضا ( ع ) فرموده است و اين به خدا به اين معنا است كه اگر قائم ما ظهور كند خدا همه شيعيان ما را از همه بلدان جمع‌آورى كند .\r\nمن گويم قصد هر دو معنى دور نيست يعنى هر وقت خدا خواهد شماها را بياورد چه در زمان ظهور\r\n\r\n","description":"","footnote":"","page_name":" 212 ","page_number":227},
  {"content":"\r\n\r\nقائم ( ع ) و چه در قيامت و چه وقت ديگر .\r\nقوله\r\n« و هم و اللَّه الامة المعدوده »\r\nيعنى آن‌ها كه خداوند در قول خود ذكر كرده است ( 8 - هود ) و اگر عذاب آن‌ها را پس اندازيم تا دوران امت معدوده هر آينه مىگويند چه آن را باز مىدارد - شيخ طبرسى گفته يعنى اگر عذاب ريشه‌كن كردن را از كفار پس اندازيم تا مدت نامبرده و موعد مقرر ، و مقصود از امت همين است و گفته شده تا دوران جمعى كه دنبال هم آيند و بكفر گرايند و در آن‌ها مؤمن نباشد چون كارى كه با قوم نوح كرديم . .\r\nتا آنكه گويد گفته شده است كه امت معدوده همان ياوران امام قائمند و اصحاب مهدى در آخر الزمان سيصد و اند و ده مرداند به شماره اهل بدر كه در يك ساعت جمع مىشوند چنانچه ابرهاى فصل پائيز و اين تفسير از امام باقر و امام صادق ( ع ) روايت شده است .\r\nقوله\r\n« كقزع الخريف »\r\nجزرى گفته در حديث على ( ع ) است كه\r\nيجتمعون اليه كما تجتمع قزع الخريف »\r\nيعنى تيكه ابرهاى پراكنده و آن را بپائيز مخصوص كرده چون اول سرما است و ابرش پراكنده است و بر هم و سراسر نيست و كم كم با هم فراهم شوند .\r\n\r\nدستور مسافرت\r\n\r\n488 -\r\n( 1 ) از هشام بن سالم گويد از امام صادق ( ع ) شنيدم مىفرمود : در دو هنگام خنكى سير كنيد ، گفتم ما از گزنده‌ها ( شيرها خ ل ) ميترسيم ، فرمود اگر چيزى بشما رسد براى شما بهتر است با اينكه شما در ضمانت هستيد .\r\n\r\nشرح -\r\nاز مجلسى ره - قوله\r\n« سيروا البردين »\r\nيعنى در بامداد و پسين .\r\nقوله\r\n« مضمونون »\r\nيعنى شما گروه شيعه در ضمانت حفظ خدا هستيد يعنى در غالب اوقات يا با توكل و تفويض تام .\r\n\r\n489 -\r\n( 2 ) از امام صادق ( ع ) كه رسول خدا ( ص ) فرمود بر شما باد كه در شب سفر كنيد زيرا زمين شب هنگام در نور ديده مىشود ( يعنى سفر به انسان نمود نميكند و رنج آن اندك است )\r\n\r\n","description":"","footnote":"","page_name":" 213 ","page_number":228},
  {"content":"\r\n\r\n\r\n490 -\r\n( 1 ) از حمران بن اعين گويد به امام باقر ( ع ) گفتم مردم مىگويند شب زمين براى ما نور ديده مىشود چگونه نور ديده مىشود فرمود : همچنين سپس جامه خود را تازد .\r\n\r\n491 -\r\n( 2 ) از امام صادق ( ع ) كه فرمود زمين در آخر شب در نور ديده مىشود .\r\n\r\nدر روزهاى مناسب براى آغاز سفر\r\n\r\n492 -\r\n( 3 ) از أبى ايوب خزاز گويد : خواستيم بيرون رويم و آمديم به امام صادق ( ع ) سلام بدهيم ( و خداحافظى كنيم ) فرمود گويا بركت روز دوشنبه را جويا شديد ؟ گفتم آرى . فرمود چه روزى از روز دوشنبه شومتر است روزيست كه در آن روز پيغمبر خود را از دست داديم و وحى از ميان ما برخاست در آن بيرون نرويد و روز سه‌شنبه بيرون شويد .\r\n\r\n493 -\r\n( 4 ) از امام كاظم ( ع ) فرمود : شومى در راه مسافر پنج ( شش خ ) است :\r\n1 - كلاغى كه از سمت راستش بانك كند و دم بر افرازد .\r\n3 - گرگى مويه كن كه در روى مرد مويه كشد در حالى كه بر سر دم خود نشسته و مويه كشد تا سه بار دم خود را يا مويه خود را آهسته و بلند كند .\r\n3 - و آهوئى كه از سمت راست آيد و به سمت چپ گرايد .\r\n4 - جغدى كه شيون كند .\r\n5 - زنى موى خاكسترى كه با فرجش برابر آيد ( يعنى موى فرجش خاكسترى باشد يا اينكه رو به\r\n\r\n","description":"","footnote":"","page_name":" 214 ","page_number":229},
  {"content":"\r\n\r\nروى مسافر درآيد - از مجلسى ره ) و ماده الاغ گوش بريده و هر كه از اينها در دل نگرانى يابد بايد براى رفع آن بگويد : بار پروردگارا من به تو پناهنده شدم از شر آنچه در دل خود بدان گرفتار آمدم - فرمود از شر آن محفوظ ماند .\r\n\r\nشرح -\r\nمقصود امام اينست كه مردم به اين چيزها فال بد مىزنند و آن‌ها را شوم مىدانند و اين پندار آن‌ها بىپايه و باطل است و با توجه به خداوند و توكل به او بايد اين بد دلى بىجا را درمان كرد .\r\n\r\nدر فضيلت و مقام شيعه و دوستان شيعه\r\n\r\n494 -\r\n( 1 ) امام صادق ( ع ) فرمود : راستى خدا تبارك و تعالى شيعيان ما را با بردبارى آراسته و بدانش اندر نموده است زيرا آنان را پيش از آفرينش آدم ( ع ) ميشناخته .\r\n\r\n495 -\r\n( 2 ) از ابن سيابه از امام صادق ( ع ) فرمود : راستى مردى شماها را دوست مىدارد و نميفهمد كه چه عقيده داريد و خداى عز و جل او را براى دوستى شماها ببهشت ميبرد و مرديست كه شماها را دشمن دارد و عقيده شماها را هم نمىداند و خدا عز و جل او را بسبب دشمنى با شماها بدوزخ ميبرد و بسا كه نامه يكى از شما عمل نكرده پر از كردار خير شود ، گفتم اين چگونه مىشود ؟ فرمود به اين مردم مخالف مىگذرد كه مشغول بدگوئى بما هستند و چون او را بينند به يكديگر گويند خوددارى كنيد زيرا اين مرد از شيعيان آنها است و يا اينكه يكى از شيعيان ما به آنها گذر مىكند و او را عيب ميگويند و به او بد ميگويند و خداوند در نامه او آن قدر عمل خير نويسد كه پر شود با اينكه خير هم نكرده است .\r\n\r\nشرح -\r\nاز مجلسى ره - قوله\r\n« و ما يدرى ما تقولون »\r\nيعنى از روى تحقيق و استدلال عارف\r\n\r\n","description":"","footnote":"","page_name":" 215 ","page_number":230},
  {"content":"\r\n\r\nبمذهب نيست بلكه از روى تقليد و پيروى ديگران بدان گرائيده است و بدان خوشبين است و شما را دوست دارد و ممكنست مقصود ساده‌لوحان از مخالفان بىتعصب و دوست شيعه باشد .\r\n\r\nدر تأكيد ديدار برادران دينى\r\n\r\n496 -\r\n( 1 ) از أبى خديجه گويد امام صادق ( ع ) به من فرمود : تا بصره چند فاصله دارى ؟ گفتم از روى آب پنج روز در صورتى كه باد موافق و خوب باشد و با شتر در حدود هشت روز فرمود چه اندازه نزديكست اين مسافت از هم ديدن كنيد و يك ديگر را احوال‌پرسى كنيد زيرا در روز قيامت بايد هر انسانى گواهى بياورد كه بدين‌دارى او گواهى دهد و فرمود راستى چون مسلمان و برادر هم مذهب خود را بيند دينش زنده شود هر گاه به ياد خدا عز و جل افتد .\r\n\r\nنشانه دوستان اهل بيت - ع\r\n\r\n497 -\r\n( 2 ) از امام صادق ( ع ) فرمود : به خدا دوست ندارد ما را از عرب و عجم مگر مردم خانواده دار و با شرافت اصلمند و پدر مادر دار و دشمن ما نشود از اينان و آنان مگر هر كس نژادش چركين و بىپدر باشد .\r\n\r\nشرح -\r\nاز مجلسى ره -\r\n« من هؤلاء و هؤلاء »\r\nيعنى عرب و عجم و دنس بمعنى چرك است و بجامه و عرض و نژاد و اخلاق نسبت داده شود و ملصق بتشديد صاد و تخفيف آن حرام زاده است كه در نژاد خود متهم است و مرديكه از اهل قبيله‌اى نيست و در ميان آنها اقامت گزيده و اخبار متواتر است كه حب اهل بيت نشانه حلال‌زاده‌گى و دشمنى آنها نشانه حرام‌زادگى است و ما آنها را در يك باب جدا از بحار الانوار نقل كرديم .\r\n\r\n","description":"","footnote":"","page_name":" 216 ","page_number":231},
  {"content":"\r\n\r\n\r\nداستان طالوت\r\n\r\n498 -\r\n( 1 ) از أبى بصير از امام باقر ( ع ) در تفسير قول خدا عز و جل ( 246 - البقره ) « راستى كه خدا طالوت را براى شما برانگيخته تا ملك شما باشد ، گفتند از كجا او را حق سلطنت بر ما است ما خود به سلطنت از او سزاوارتريم » فرمود طالوت نه پيغمبرزاده بود نه شاهزاده فرمود خداوند او را بر شماها برگزيده فرمود « راستى نشانه ملكش اينست كه تابوت براى شما آيد كه در آنست آرامش دل از طرف پروردگار شما و بقايائى از آنچه آل موسى و آل هرون بجا گذاردند » و فرشته‌ها آن را آوردند و بدوش كشيدند .\r\nو خدا جل ذكره فرموده است « راستى كه خداوند شما را گرفتار نهرى كند و هر كه از آن بنوشد از من نباشد و هر كه از آن طعمه نسازد راستى كه از منست و همه از آن نوشيدند » جز 313 مرد آنان كه برخى از آنها مشتى برگرفتند و برخى هم ننوشيدند و چون برابر دشمن رسيدند آنان كه مشتى برگرفته بودند گفتند براى ما هيچ تاب مقاومت در برابر جالوت و لشكرش نيست و آنان كه ننوشيده بودند گفتند بسا جمع اندكى كه بر جمع بسيارى باذن خدا پيروز و چيره شدند و خدا بهمراه صابرانست .\r\n\r\nشرح -\r\nاز مجلسى ره - قوله تعالى  إِنَّ اللَّهَ قَدْ بَعَثَ لَكُمْ طالُوتَ مَلِكاً  ابن اثير در كامل و ديگر مورّخان و مفسران گفته‌اند كه چون دوران گرفتارى بنى اسرائيل بدرازا كشيد و دشمنان بر آنها طمع كردند و تابوت را از آنها گرفتند و پس از آن با هيچ پادشاهى روبرو نمىشدند جز ترسان و هراسان جالوت كه پادشاه از مصر تا مرز فلسطين بود بر آنها تسلط يافت و جزيه بر آنها مقرر كرد و توراة را از آنها گرفت و بدرگاه خدا نياز بردند تا پيمبرى براى آنها مبعوث كند كه زير پرچم او جهاد كنند و خدا اشموئيل را براى آن‌ها فرستاد و نخست او را دروغگو شمردند و سپس او را باور كردند و از او فرمان بردند و او ده سال يا چهل سال كار آن‌ها را اداره كرد و عمالقه بسرورى جالوت كار را ببنى اسرائيل تنگ گرفتند تا نزديك بود نابودشان كنند چون بنى اسرائيل چنين\r\n\r\n","description":"","footnote":"","page_name":" 217 ","page_number":232},
  {"content":"\r\n\r\nديدند گفتند يك فرماندهى براى ما برگزين تا در راه خدا نبرد كنيم و در پاسخ آن‌ها گفت بسا كه اگر بر شما فرمان جهاد صادر شود جهاد نكنيد ، گفتند ما نتوانيم ترك نبرد كنيم در راه خدا با اينكه از خانمان خود رانده شديم و پسران ما را از ما گرفته‌اند و اسير كرده‌اند و پيمبر آن‌ها دعا كرد و يك عصا و يك روغن‌دان نزد او فرستاده شد .\r\nو گفته شد كه فرمانده شما كسى است كه به اندازه اين عصا باشد ( و سپس داستان طالوت را تا آخر بيان كرده است ) .\r\n\r\n499 -\r\n( 1 ) از عبد اللَّه بن سليمان از امام باقر ( ع ) كه آن حضرت اين آيه را قرائت كرد ( 448 - البقره ) راستى نشانه ملكش اينست كه تابوت نزد شما مىآيد و در آن است آرامش از طرف پروردگار شما و بقايائى است از آنچه آل موسى و آل هرون بجا گذارده‌اند ، فرشته‌ها آن را برميدارند - فرمود آن را بر ميداشتند در صورت گاو .\r\n\r\nشرح -\r\nاز مجلسى ره - قوله تعالى  أَنْ يَأْتِيَكُمُ التَّابُوتُ  شيخ طبرسى گفته همان تابوتى كه خدا بمادر موسى فرود آورد و گفته شده آن تابوتى كه خدا بائمه ( ع ) فرو فرستاد و صورت پيمبران در آن بود و از آدم به ارث رسيده بود و در بنى اسرائيل وسيله پيروزى بود .\r\nقتاده گفته در بيابان تيه بوده و يوشع بن نون آن را در آن گذاشته بود .\r\n\r\n500 -\r\n( 2 ) از امام باقر ( ع ) در تفسير قول خدا تبارك و تعالى ( 248 - البقره ) مىآيد براى شما تابوت و در آنست سكينه و آرامش دل از طرف پروردگار شما و بقيه‌اى از آنچه بجا نهادند آل موسى و آل هرون برميدارند آن را فرشته‌ها - فرمود تيكه پاره‌هاى الواح تورات بود كه در آن علم و حكمت ثبت بود .\r\n\r\nمصاحبه امام باقر ( ع ) در اثبات اينكه حسن و حسين هر دو پسران پيغمبرند - ص\r\n\r\n501 -\r\n( 3 ) از ابى الجارود از امام باقر ( ع ) امام باقر - اى ابا الجارود در باره حسن و حسين ( ع ) بشماها چه ميگويند ؟\r\n\r\n","description":"","footnote":"","page_name":" 218 ","page_number":233},
  {"content":"\r\n\r\n( 1 ) أبو الجارود - مخالفان در برابر ما منكرند كه آنان پسران رسول خدا ( ص ) باشند .\r\nامام - شما در برابر آنها چه دليلى مىآوريد كه اينان پسران رسول خدايند ( ص ) .\r\nابو الجارود - ما از بيان حال عيسى بن مريم دليل مىآوريم كه خدا عز و جل در اين باره فرموده است ( 84 - الانعام ) و از نژاد و ذريه نوح است داود و سليمان و ايوب و يوسف و موسى و همچنين سزا ميدهيم محسنان را - و زكريا و يحيى و عيسى هم - در اينجا عيسى ( ع ) را از ذريه نوح دانسته ( بواسطه اينكه دختر زاده او است با اينكه عيسى از طرف پدر بنوح نسبت ندارد و پدر آدميزادى نداشته ) .\r\nامام ( ع ) - در پاسخ شما چه ميگويند ؟\r\nابو الجارود - ميگويند بسا كه دخترزاده فرزند محسوب شود ولى فرزند نژادى و از پشت محسوب نيست .\r\nامام - در برابر اين انكار چه دليل بر عليه آنها اقامه ميكنيد ؟\r\nأبو الجارود - بر آن‌ها از قول خدا تعالى دليل آوريم ( 61 - آل عمران ) بگو - اى محمد - بيائيد تا بخوانيم پسران خود را و پسران شما را و زنان خود را و زنان شما را و نفوس خود را و نفوس شما را .\r\nامام ( ع ) - آنها در برابر اين دليل چه ميگويند ؟\r\nابو الجارود - ميگويند در كلام عرب بسا كه فرزندان مردى را بهمراه ديگرى فرزندان آن مرد تعبير كنند و گويند پسران ما .\r\n\r\n","description":"","footnote":"","page_name":" 219 ","page_number":234},
  {"content":"\r\n\r\n( 1 ) امام باقر ( ع ) - اى أبا الجارود ؛ من از كتاب خدا جل و تعالى به تو دليلى بدهم كه هر دو از پشت رسول خدايند ( ص ) و آن دليل را جز كافر رد نكند .\r\nأبو الجارود - قربانت اين دليل در كجا است ؟\r\nامام ( ع ) آنجا كه خداى تعالى فرموده است ( 23 - النساء ) « حرام است بر شما مادران شما و دختران شما و خواهرهاى شما » تا آخر آيه كه ميرسد بقول خدا تبارك و تعالى « و زنان حلال پسران شما كه از صلب شمايند » .\r\n- اى أبا الجارود از آنها بپرس كه براى رسول خدا ( ص ) حلال بود زن حلال حسن و حسين را ازدواج كند ؟ اگر گويند آرى دروغ گفتند و هرزه‌درائى كردند و اگر گويند نه ، پس آن هر دو پسر صلبى رسول خدا ( ص ) باشند .\r\n\r\nشرح -\r\nاز مجلسى ره - قوله\r\n« فجعل عيسى بن مريم من ذرية نوح »\r\nبدان كه اصحاب اختلاف دارند در اينكه پسر دختر از روى حق و واقع پسر محسوبست يا نه و بر اين مسأله متفرع كردند مسائلى 1 - پسر زن سيده از پدر عام مستحق خمس و محروم از زكات است يا نه ؟\r\n2 - اگر كسى مالى براى اولاد فاطمه وصيت كند بدخترزاده‌هاى او هم ميرسد يا نه ؟\r\n3 - اگر مالى را براى پسران خود وقف كند پسران دختر او هم از آن سهم مىبرند يا نه ؟\r\nاكثر فقهاء گفته‌اند پسر دختر در حقيقت پسر نيست و دليل آورده‌اند كه در عرف مردم نسب و نژاد را از طرف پدر دانند نه مادر و در عرف عرب تميمى و حارثى به كسى گويند كه از طرف پدر اولاد تميم و حارث باشد نه از طرف مادر تنها و مؤيد آن است قول شاعر :\r\n بنونا بنو أبنائنا و بناتنا * بنوهن ابناء الرجال الاباعد\r\nپسران پسر ما پسرهاى مايند و دختران ما * پسرانشان پسران مردان بيگانه‌اند \r\nو هم دليل آورده‌اند بدان چه حماد بن عيسى مرسلا از امام كاظم ( ع ) روايت كرده است كه فرمود : هر كس مادرش و پدرش از ديگران قريش است زكات و صدقه برايش حلال است و حقى به هيچ چيز از خمس ندارد زيرا خدا مىفرمايد :\r\n( 5 - الاحزاب ) آنها را بنام پدرانشان بخوانيد - ولى سيد مرتضى با آنان مخالفت كرده و\r\n\r\n","description":"","footnote":"","page_name":" 220 ","page_number":235},
  {"content":"\r\n\r\nگفته پسر دختر در حقيقت پسر خود انسان است براى اينكه پيغمبر ( ص ) بحسن و حسين فرمود اين دو پسران منند و هر دو امام و رهبرند چه قيام كنند و زمام امور را بدست داشته باشند و چه گوشه نشينند و حكومت بدست ديگران اجراء شود .\r\nو اصل در اطلاق حقيقت است و شيخ ما طوسى هم بدين عقيده گرائيده آنجا كه گفته است چون خداوند سبحانه عيسى را نژاد ابراهيم و نوح مقرر ساخته خود دلالت روشن و دليل قاطعى است كه اولاد حسن و حسين ( ع ) هم بطور اطلاق ذريه رسول خدايند ( ص ) و خودشان هم پسران رسول خدايند و در حديث صحيح است كه به آنها فرموده است اين هر دو پسر من و هر دو امام و رهبرند قيام كنند يا در خانه نشينند .\r\nو بحسن فرموده است : راستى اين پسر من آقا است و محقق است كه صحابه بدانها ميگفته‌اند يا بن رسول اللَّه و هم بفرزندان آنها انتهى .\r\nمن مىگويم - قوت و صحت اين عقيده نهان نيست و اخبار بسيارى بر آن دلالت دارند و ائمه ما در بسيارى از موارد به همين عنوان كه زاده رسول خدايند در برابر مخالفان استدلال كرده‌اند چنانچه در اخبار چندى وارد شده و ما آنها را در كتاب بحار الانوار آورده‌ايم .\r\nسپس بدان كه اين آيه دلالت دارد كه دخترزاده بطور حقيقت ذريه و نژاد است چون اصل در اطلاق لفظ اين است كه بر وجه حقيقت باشد و اين براى آن مواردى مفيد است كه حكمى بعنوان ذريه رسيده باشد و در غير آن موارد هم بضميمه قول بعدم فصل مفيد است و مىتوان دعوى كرد كه هر كه بطور حقيقت ذريه باشد بطور حقيقت فرزند هم هست به حكم شهادت عرف و لغت .\r\nقوله\r\n« و لا يكون من الصلب »\r\nمن گويم احتمال دارد كه مقصود قائل اين باشد كه ذريه و ولد بر وجه حقيقت نيست و آيه را حمل بر مجاز كرده است و در صورتى بر وجه حقيقت است كه از صلب باشد و يا اينكه مقصودش اين است كه ولد هست بر وجه حقيقت ولى ولد صلبى نيست و وجه دوم اظهر است ولى استدلال به آيه دوم در برابر اين منع وجهى ندارد و از اين جهت است كه امام ( ع ) آيه سوم را بيانكرده است براى اثبات آنچه منع كرده است .\r\nقوله\r\n« و آخر يقول ابنائنا »\r\n- يعنى مجاز است و آيه را حمل بر مجاز كرده و ضعف اين كلام روشن است زيرا مدار استدلال بر اين است كه اصل در استعمال حقيقت است و حمل بر مجاز نياز بدليل دارد و اين استدلال براى سيد مرتضى انفع است چنانچه دانستى .\r\nقوله\r\n« هل كان يحل »\r\nمن ميگويم اين استدلال مبنى بر اين حكم است كه طرف قبول دارد و بلكه علماء اسلام همه اتفاق دارند كه حكم تحريم زوجة الولد شامل اولاد هم هست و همه در حكم اين آيه داخلند چنانچه اكثر مفسران بدان تصريح كرده‌اند .\r\nرازى گفته است اتفاق دارند بر اينكه اين آيه دلالت دارد بر حرمت حليله ولد ولد بر جد و هم دلالت دارد كه ولد ولد منسوب بجد است و ولد او است به حكم ولادت و بيضاوى گفته است كلمه من اصلابكم احتراز از زوجه پسر خوانده‌ها است كه ولادت از پدر خوانده خود ندارند و براى احتراز از فرزندزاده‌ها نيست پايان نقل از مجلسى ره .\r\nمن گويم ولد در عربى و فرزند در فارسى بمعنى زائيده شده از ديگرى است و بولد ولد و فرزند از فرزند هم صدق مىكند در عرف و لغت و فرق ندارد كه اين ولادت بواسطه دختر زاده باشد\r\n\r\n","description":"","footnote":"","page_name":" 221 ","page_number":236},
  {"content":"\r\n\r\nيا پسرزاده و اگر احكامى بعنوان ولد يا ابن متعلق باشد مانند خمس و يا اينكه نذر و وقف ممكن است خصوصيتى در موضوع حكم اخذ شود كه برخى را شامل نشود و اين تابع دليل است .\r\n\r\nدر واقعه جنگ احد\r\n\r\n502 -\r\n( 1 ) از حسين ابى العلاء خفاف از امام صادق ( ع ) فرمود : چون مردم در روز جنگ احد از گرد پيغمبر گريختند بدانها رو كرد و ميفرمود :\r\nمنم محمد ( ص ) منم رسول خدا نه كشته شدم و نه مردم و فلان و فلان به او رو كردند و بهم گفتند اكنون هم كه ما شكست خورديم و گريزانيم ما را بباد مسخره گرفته است و على ( ع ) با سماك بن خرشه ره كه او را ابو دجانه گفتند با آن حضرت بجا ماندند و پيغمبر ابو دجانه را خواست و فرمود : اى ابو دجانه تو هم برگرد ، تو از بيعت من آزادى و من بيعت خود را از تو برداشتم ولى على از من است و من از اويم او از كنار پيغمبر برابر آن حضرت آمد و نشست و گريست و گفت نه به خدا و سر به آسمان برداشت و گفت نه به خدا من خود را از بيعت شما آزاد ندانم من با شما بيعت كردم و دست دادم اكنون بسوى كه برگردم يا رسول اللَّه ؟\r\nبسوى زنى كه ميميرد ؟ يا فرزندى كه ميميرد ، يا خانه‌اى كه ويران مىشود و مالى كه نابود ميگردد و مرگى كه نزديك شده است ؟\r\nپيغمبر به حال او رقت كرد و او پيوسته جنگيد تا زخم فراوان برداشت و او را از پاى درآورد او در يك سو ميجنگيد و على ( ع ) در يك سو و چون از پا افتاد على ( ع ) او را برداشت و نزد پيغمبر ( ص ) آورد و او را در كنار وى نهاد و ابو دجانه به آن حضرت گفت يا رسول اللَّه من به بيعت خود وفا كردم ؟ فرمود : آرى و پيغمبر در باره او خوبى گفت مردم مشرك بپيغمبر ( ص ) يورش مىبردند و على\r\n\r\n","description":"","footnote":"","page_name":" 222 ","page_number":237},
  {"content":"\r\n\r\nآنها را به عقب ميراند ( 1 ) و چون آن‌ها را دور ميكرد جناح چپ بپيغمبر يورش مىآورد و پيوسته چنين نبرد ميكرد تا شمشير او سه تيكه شد و آن را آورد و نزد پيغمبر ( ص ) انداخت و بعرض رسانيد كه اين شمشير من تيكه تيكه شده و در آن روز بود كه پيغمبر ( ص ) شمشير ذو الفقار را به او عطا كرد و چون پيغمبر ديد كه دو ساق پاى على ( ع ) از كثرت نبرد مىلرزد سر به آسمان برداشت و مىگريست و عرض ميكرد .\r\nپروردگارا تو به من وعدى كردى كه دين خود را پيروز كنى و اگر بخواهى از آن در نمانى و على ( ع ) رو بپيغمبر كرد و گفت يا رسول اللَّه جنجال سختى بگوشم ميرسد و مىشنوم كه يكى مىگويد :\r\nپيش رو اى حيزوم ( حيزوم نام اسب جبرئيل است و گوينده جبرئيل بوده كه على ( ع ) بمقام ولايت آواز او را ميشنيده گرچه شخص او را نمىديده ) .\r\nعلى ( ع ) عرضكرد بمحض اينكه قصد ميكنم دشمنى را بزنم پيش از آنكه ضربتم به دو رسد به خاك مىافتد و جان مىدهد پيغمبر ( ص ) فرمود اينان جبرئيل و ميكائيل و اسرافيل باشند كه با قشون فرشته‌ها به يارى آمدند .\r\n\r\nشرح -\r\nاز مجلسى ره - قوله « فلان و فلان » يعنى ابو بكر و عمر .\r\nبدان كه باخبار مستفيضه از طرف اهل بيت ثابت است كه ابو بكر و عمر و عثمان از آنهايند كه روز جنگ احد گريختند و ظاهر اكثر اينست كه در آن روز بهمراه پيغمبر ( ص ) جز على ( ع ) و ابو - دجانه كسى بجا نماند ميان عامه هم خلافى نيست كه عثمان از فراريان بوده و در باره عمر اختلاف دارند و بسيارى از آنها روايت كرده‌اند كه او هم فرار كرده است و اكثر معتقدند كه ابى بكر فرار نكرده است .\r\nابن ابى الحديد از واقدى نقل كرده كه گويد موسى بن يعقوب از عمه خود و او از مادر خود گفته است از قول مقداد كه چون روز احد هر دو لشكر صف‌آرائى كردند رسول خدا ( ص ) زير پرچم مصعب بن عمير نشست و چون نبرد آغاز شد و پرچمداران مشركين كشته شدند مشركان نخست گريزان شدند و شكست خوردند و مسلمانان به لشكرگاه آنان ريختند و آن را غارت كردند سپس مشركين دور زدند و مسلمانان را محاصره كردند و آنها را شكست دادند و همه مردم مسلمان از هم پاشيدند و مواضع خود را ترك كردند و پراكنده شدند و رسول خدا ( ص ) پرچم‌داران را بپايدارى خواند و مصعب بن\r\n\r\n","description":"","footnote":"","page_name":" 223 ","page_number":238},
  {"content":"\r\n\r\nعمير پرچم‌دار رسول خدا ( ص ) كشته شد و سعد بن عباده پرچم انصار را بدست گرفت و رسول خدا ( ص ) زير آن ايستاد و اصحابش گرد او را گرفتند و پرچم مهاجرين در پايان آن روز بدست روم يكى از بنى عبد الدار سپرده شد و پرچم اوس بدست اسيد بن حضير بود و مدتى با مشركان درآويختند و در هم ريختند و جنگ تن بتن كردند و مشركان شعار يا للعزى و يا للهبل بلند كردند و به خدا كه ما را در فشار دردناكى گزاردند و كشتار بنيان‌كنى از ما نمودند و به رسول خدا ( ص ) دست يافتند و آن ضربتها را به او زدند و به حق آن كه وى را براستى مبعوث كرده يك وجب از جاى خود عقب نرفت و ماننده كوه برابر دشمن ايستاده بود و اصحاب او يك بار به او پناه مىبردند و يك بار ديگر متفرق مىشدند و آن دسته از مردانى كه با رسول خدا ( ص ) پاى برجا ماندند چهارده كس بودند هفت تن از مهاجران و هفت تن از انصار مهاجران بدين شرح بودند :\r\n1 - على 2 - ابو بكر 3 - عبد الرحمن بن عوف 4 - سعد بن ابى وقاص 5 - طلحة بن عبيد اللَّه 7 - ابو عبيدة بن جراح 8 - زبير بن عوام و شماره انصار اين است :\r\n1 - حباب بن منذر 2 - ابو دجانه 3 - عاصم بن ثابت 4 - حرث بن صمه 5 - سهل بن حنيف 6 - سعد بن معاذ 7 - اسيد بن حضير .\r\nواقدى گويد روايت شده كه سعد بن عباده و محمد بن مسلمه در آن روز بر جاى ماندند و پايدارى كردند و نگريختند و در اين روايت اين دو تن بجاى سعد بن معاذ و اسيد بن حضير آمده‌اند .\r\nواقدى گويد در آن روز هشت تن با پيغمبر بپايدارى تا مرگ بيعت كردند سه تن از مهاجران و 5 تن از انصار از مهاجران على ( ع ) بود و طلحه و زبير و از انصار ابو دجانه و حارث بن صمه و حباب بن منذر و عاصم بن ثابت و سهل بن حنيف .\r\nگويد و از اين هشت در آن روز كسى كشته نشد ولى باقى مسلمانان همه گريختند و رسول خدا ( ص ) در دنبال آنان فرياد ميكشيد تا جمعى از آن‌ها به محل مهراس رسيدند .\r\nواقدى گويد در حديث عتبة بن خبيره از يعقوب بن عمرو بن قتاده است كه در آن روز سى تن برابر پيغمبر ( ص ) پايدارى كردند و هر كدام مىگفتند چهره من سپر چهره‌ات باد و جانم سپر جانت و درود اميدوار من بر تو باد .\r\nمن گويم در باره عمر اختلاف است كه در آن روز گريخته يا نه با اينكه راويان اتفاق دارند بر اينكه عثمان گريخته است .\r\nواقدى گويد عمر هم گريخت ولى محمد بن اسحق و بلاذرى گويند پايدارى كرد و نگريخت و راويان اهل حديث اتفاق دارند كه ابو بكر نگريخت و با آن‌ها كه پايدارى كردند بجا ماند و اگر چه قتل و قتالى از او بيان نشده و خود پايدارى هم حكم جهاد را دارد .\r\nو اما در روايات شيعه است كه همه گريختند جز على و طلحه و زبير و ابو دجانه و سهل بن حنيف و عاصم بن ثابت و برخى شيعه نقل كنند كه 14 كس با پيغمبر ماندند ولى ابو بكر و عمر را ميان آن‌ها نشمردند و بسيارى از اصحاب حديث نقل كرده‌اند كه عثمان بعد از روز سوم خدمت پيغمبر ( ص ) رسيد و آن حضرت از او پرسيد تا كجا رسيدى ؟ در پاسخ گفت تا اعوص و پيغمبر ( ص ) به او پاسخ تعرض آميزى داد تا اينجا كلام ابن ابى الحديد است .\r\nو عجب اينست كه وى در اينجا نقل كرده است كه روات اتفاق دارند بر اينكه أبو بكر نگريخته\r\n\r\n","description":"","footnote":"","page_name":" 224 ","page_number":239},
  {"content":"\r\n\r\nو در ضمن جواب استادش أبو جعفر اسكافى خلاف آن را نقل كرده است .\r\nگويد جاحظ در باره فضل اسلام ابى بكر بر على ( ع ) گفته در روز احد ابو بكر هم با پيغمبر بجا ماند چنانچه على ( ع ) بجا ماند و يكى را بر ديگرى افتخارى نيست در اين روز .\r\nشيخ ما أبو جعفر گفته است بيشتر مورّخين و سيره‌دانان منكرند كه أبو بكر روز احد پايدارى كرده باشد و جمهورشان نقل كرده‌اند كه بهمراه پيغمبر ( ص ) نماند مگر على و طلحه و زبير و ابو دجانه و از ابن عباس نقل شده كه يك پنجمى هم داشتند كه عبد اللَّه بن مسعود بود و ششمى هم بوده كه مقداد است .\r\nو از يحيى بن سلمة بن كهيل روايت شده كه بپدرم گفتم در روز احد چند كس با رسول خدا پايدار ماندند ، هر كس مدعى آن است در پاسخ گفت دو كس گفتم كه بودند ؟ گفت على و ابو دجانه انتهى .\r\nاز اينجا عيان شد كه ثبات ابى بكر مورد اجماع راويان عامه نيست با اينكه راويان شيعه اتفاق بر عدم آن دارند و اين قول قرينه‌هاى مؤيد و مؤكد دارد زيرا اگر در آن روز بهمراه پيغمبر بود بايد كارى كرده باشد و از او ضربى و يا طعنى نقل شده باشد .\r\nو عجب اينست كه اگر خود نيزه‌زن نبوده چرا نيزه نخورده و اگر زخم‌زن نبوده چرا زخم برنداشته و اگر دستى بكشتار كفار باز نكرده چرا خود كشته نشده و بايد گفت اگر مرده‌اى هم در اين حادثه حضور داشت يادگارى از خود بجا مىگذاشت و اما اخبارى كه دلالت بر فرار او و ديگران دارد از طرق شيعه در كتاب بحار الانوار نقل كردم و ذكر آن‌ها در اينجا مايه طول كلام است .\r\nدنباله حديث احد - ( 1 ) سپس جبرئيل آمد و در كنار رسول خدا ( ص ) ايستاد و گفت اى محمد راستى كه فداكارى على همان مواساة است .\r\nدر پاسخش فرمود : راستى على از منست و من از على جبرئيل گفت من هم از شما هستم ، سپس باز مشركان گريزان شدند و رسول خدا بعلى ( ع ) فرمود : اى على با تيغ كشيده دنبالشان برو تا آنها را معاينه كنى ، اگر ديدى بر شتران سوار شدند و اسبان را به يدك ميكشيدند آن‌ها قصد بازگشت به مكه دارند و بجنگ پايان داده‌اند و اگر ديدى بر اسبان سوارند و شتران را يدك ميكشند آهنگ مدينه دارند على ( ع ) بر سر آن‌ها آمد و ديد بر شتران سوارند ، ابو سفيان بعلى ( ع ) گفت يا على چه مىخواهى ما اكنون به مكه روانه‌ايم ؟ نزد سرور خود برگرد ( يعنى آتش‌بس شده است ) مشركان به\r\n\r\n","description":"","footnote":"","page_name":" 225 ","page_number":240},
  {"content":"\r\n\r\nسوى مكه ميرفتند ( 1 ) و جبرئيل بدنبال آنان مىتاخت و هر زمانى آواز سم اسب جبرئيل به گوش آن‌ها ميرسيد شتابان مىشدند و او بدنبالشان بود و هر گاه كوچ ميكردند مىگفتند ها همين قشون محمد است كه پيش آمده و ابو سفيان به مكه درآمد و گزارش خود را باهل مكه داد و شبانان و هيزم‌كشان هم به مكه آمدند و گفتند ما قشون محمد را بدنبال آنان ديديم و هر زمانى ابو سفيان كوچ ميكرد آنان بجاى او بار مىانداختند و يك سوارى كه بر اسب دم تا يال سرخ سوار بود جلو آنان بود و دنبال مشركان مىگشت و اهل مكه رو بابى سفيان كردند و او را به باد سرزنش و ملامت گرفتند .\r\nپيغمبر هم از احد كوچيد و پرچم بدست على ( ع ) بود و آن را جلو او ميكشيد و چون پرچم را از گردنه سرازير كرد و مردم مدينه او را ديدند على ( ع ) فرياد كشيد آيا مردم اين محمد است زنده و پاينده است نه مرده و نه كشته شده و آنكه گفته بود « اكنون هم كه گريزانيم او ما را بباد مسخره گرفته ) گفت اين على است كه پرچم را بدست دارد تا پيغمبر بر آن‌ها وارد شد و زنان انصار در آستانه خانه‌ها و بر درب عمارات در انتظار بودند و مردان‌شان بيرون آمده و خود را در پناه پيغمبر مىكشيدند و از او معذرت مىخواستند .\r\nو زنان انصار همه چهره‌ها خراشيده و موى پريشان كرده و تارك بريده و گريبان دريده و در برابر پيغمبر ( ص ) كمرها را بسته ( جلو پيراهنها دريده خ ل خود را ژوليده و تباه جلوه داده خ ل ) و چون چشم آن‌ها بوى افتاد پيغمبر آن‌ها را دل‌دارى داد و به زبان خوش با آن‌ها سخن گفت و بآن‌ها دستور داد خود را بپوشند و بخانه‌هاى خود بروند .\r\nو فرمود : خداوند عز و جل به من وعده كرده كه دينم را بر همه دينها پيروز كند و خدا اين آيه را بر محمد ( ص ) نازل فرمود ( 144 - آل عمران ) محمد نباشد جز فرستاده‌اى بدنبال فرستاده‌هاى گذشته\r\n\r\n","description":"","footnote":"","page_name":" 226 ","page_number":241},
  {"content":"\r\n\r\nپيش از خود ( 1 ) آيا اگر مرد يا كشته شد شماها بدنبال خود برگرديد و مرتجع شويد ؟ هر كس از دين برگردد و مرتجع شود هيچ زيانى به خدا ندارد و نرساند تا آخر آيه .\r\nمجلسى در دنبال شرح برخى لغات حديث گويد تفصيل سخن در اين داستان موكولست بكتب سير و تواريخ و تفاسير پايان نقل از مجلسى ره .\r\nمن گويم - متن واقعه احد از كتاب سيره ابن هشام چنين است ( ص 65 ج 2 ط مصر ) .\r\nچون در جنگ بدر جمعى از قريش كشته شدند و گريخته‌ها به مكه بازگشتند و ابو سفيان هم كاروان را به مكه رسانيد عبد اللَّه بن ابى ربيعه و عكرمه پسر ابى جهل و صفوان بن اميه و جمعى از رجال قريش نزد ابو سفيان و سائر تجار قريش رفتند و گفتند محمد شما را خون‌دار كرد و نيكان شما را كشت سرمايه كاروان را بودجه جنگ سازيد با او نبرد كنيم تا شايد انتقام خود را بستانيم و موافقت كردند .\r\nابن اسحق گفته اين آيه در باره آن‌ها نازل شد ( 36 - الانفال ) آنان كه كافرند مال خود را خرج كنند تا از راه خدا جلوگيرند الخ .\r\nبا موافقت ابو سفيان همه قريش براى جنگ با رسول خدا هم دست شدند با احباش و موافقان از بنى كنانه و اهل تهامه و مبلغانى به اطراف فرستادند .\r\n1 - ابو غره جمحى كه شاعرى شيوا بود و پيغمبر او را از اسيران بدر آزاد كرده بود و متعهد شده بود بر عليه او اقدامى نكند بتحريك صفوان و وعده مساعدت او عهد او را شكست و بدعوت بنى كنانه پرداخت و اين شعر بساخت :\r\n آيا رزمجويان عبد منات * شما خود حمات و پدرها حمات\r\nپس از بدر يارى نشايد دريغ * رهايم نسازيد و يازيد تيغ \r\n2 - مسافع بن عبد مناف جمحى بتشويق بنى مالك بن كنانه پرداخت و گفت :\r\n اى مالك راد پيشروز نخست * سوگند بخويشى و بپيمان درست\r\nبيگانه و خويش را ببايد پيوند * سوگند ميان شهر مكه محكم بر بند \r\nدر نزد حطيم كعبه بىمانند جبير بن مطعم هم غلام حبشى خود را بنام وحشى خواست ( وحشى يك نيزه انداز ماهر حبشه بود كه تيرش كمتر خطا ميكرد ) به او گفت اگر حمزه عموى محمد را به خون عمويم طعيمة بن عدى كشتى آزادى .\r\nهمه قريش و پيروان آنان بعزم رزم بيرون رفتند و زنان خود را هم بجبهه بردند تا براى حفظ آنها از جانبازى دريغ نكنند به اين شرح :\r\n1 - هند زن ابو سفيان دختر عتبه .\r\n2 - ام حكيم عروس ابى جهل .\r\n3 - برزه همسر صفوان بن اميه .\r\n\r\n","description":"","footnote":"","page_name":" 227 ","page_number":242},
  {"content":"\r\n\r\nو تا هشت تن از زنان نام دار قريش را بر شمرده است .\r\nهند هر كجا بوحشى بر مىخورد او را بوعده‌هاى شيرين اميدوار مىساخت مىگفت شفا ببخش و كام دل بگير قشون قريش آمدند تا در پاسار كوه عينين و كنار نمكزار شمال مدينه و بر سر قنات آب در برابر مدينه موضع گرفتند .\r\nرسول خدا ( ص ) از آمدن آن‌ها خبردار شد و اين خواب را باصحاب خود گزارش داد ، به خدا من خواب خوبى ديدم خواب ديدم چند گاو مرا سر بريدند و در دسته شمشيرم رخنه افتاد و دست اندر جوشن محكمى فرو بردم و آن را به شهر مدينه تعبير كردم و در نتيجه چنين پيشنهاد كرد شما در مدينه متحصن شويد و دشمن در نمكزار بماند اگر همان جا ماند جاى بدى دارد و به زودى برمىگردد و اگر كنار شهر آمد با آن‌ها نبرد ميكنيم عبد اللَّه بن ابى بن سلول هم با اين نظر موافقت كرد ولى جمعى از سروران مسلمين كه سرنوشت شهادت داشتند و از جبهه بدر محروم مانده بودند پيشنهاد كردند كه يا رسول اللَّه ما را برابر دشمن ببر تا با آنها نبرد كنيم مبادا ما را ترسو و ناتوان بدانند .\r\nعبد اللَّه بن ابى مىگفت يا رسول اللَّه در مدينه بمان و بيرون متاز به خدا هرگز ما از مدينه بر سر دشمنى نتاختيم جز اينكه جان‌ها باختيم و هيچ دشمنى در اينجا بر ما نتاخت جز اينكه جان بباخت يا رسول اللَّه دشمن بجاى خود بىپاسخ گذار اگر بپايند در زندانى سخت باشند و اگر پيش آيند مردان روبرو با آن‌ها بجنگند و زنان و كودكان از بالاى بارو آن‌ها را سنگباران كنند و اگر برگردند نوميد و تهى دست برگشته‌اند .\r\nولى دسته داوطلبان نبرد فزونى گرفتند و رسول خدا ( ص ) به خانه رفت و جامه حرب پوشيد و آن روز جمعه بود و پس از فراغ از نماز جمعه و در آن روز مالك بن عمرو يكى از انصار هم وفات كرده بود و رسول خدا ( ص ) بر او نماز خواند و بسوى جبهه روانه شد ولى مردم از اصرار خود پشيمان شده بودند گفتند ما به رسول خدا تحميل كرديم و نبايد بكنيم و اين موضوع را بعرض او رسانيدند و درخواست تحصن كردند و رسول خدا ( ص ) پاسخ داد كه چون پيغمبرى جامه حرب پوشيد نشايد جنگ را نكرده آن را بر زمين نهد .\r\nرسول خدا ( ص ) با هزار تن باحد حركت كرد و ابن ام مكتوم را بجاى خود گماشت تا با مردم نماز بخواند و چون بشوط كه ميان مدينه و احد است رسيد عبد اللَّه بن ابى بن سلول با يك سوم مردم عقب كشيد و بمدينه برگشت گفت پيغمبر با مخالفان من موافقت كرد و من نمىدانم براى چه بايد خود را در اينجا بكشتن بدهيم و عبد اللَّه بن عمرو بن حرام آن‌ها را بهم راهى پيغمبر دعوت كرد و او جواب داد جنگى روى نخواهد داد .\r\nرسول خدا دليلى خواست كه قشون را از نزديكترين راهى كه با دشمن روبرو نشوند بجبهه رساند و ابو خيثمه داوطلب شد و آن‌ها را از ميان نخلستان مربع بن قيظى كه منافق كورى بود گذر داد و او اعتراض كرد و گستاخى نمود و پيغمبر از مجازات او جلوگيرى كرد و فرمود او مردى كور نظر و كور دل است پيغمبر خود را به دره احد رسانيد و در كنار رودخانه و پناه كوه موضع گرفت و كوه را پشت سر قشون قرار داد و فرمود قبل از دستور من كسى نبرد نكند ، قريش همه اسب و شتر خود را در مزارع انصار ريخته بودند و يكى از آن‌ها فرياد زد پيغمبر ما را از نبرد\r\n\r\n","description":"","footnote":"","page_name":" 228 ","page_number":243},
  {"content":"\r\n\r\nباز مىدارد ، آيا زراعت شاهزادگان عرب را بچرانند ؟ پيغمبر با هفتصد تن ياوران خود صف‌آرائى كرد و عبد اللَّه بن جبير را كه جامه سفيد نشان خود ساخته بود با 50 تن تيرانداز مامور حفاظت پشت جبهه كرد فرمود سواره نظام قريش را با تير از پاى درآوريد مبادا بر ما دور زنند اگر جنگ را برديم و يا باختيم شما از محل خود حركت نكنيد مبادا از طرف شما بما آسيب رسد رسول خدا ( ص ) خود دو زره پوشيد و پرچم را بدست مصعب بن عمير سپرد ( پس از شرح رخصت جهاد ببرخى نوباوگان و عدم رخصت برخى ديگر گويد ) .\r\nقشون قريش با سه هزار مرد جنگى و دويست تن سواره نظام بر اسب صف‌آرائى كردند و خالد بن وليد را سردار ميمنة و عكرمة بن ابو جهل را سردار ميسره نمودند رسول خدا با اين فرمان اعلام جهاد كرد .\r\n« كيست كه اين شمشير را بگيرد و در راه خدا حق آن را ادا كند ( با بيانى آن شمشير را بدست ابو - دجانه انصارى داد و بوسيله او نبرد آغاز شد ) .\r\nاز صفوف مشركان ابو عامر راهب يكى از سران بنام انصار مدينه كه گريخته و با مشركان بر ضد مسلمانان همدست شده بود و يكى از افروزندگان اين جنگ بود با عموم وابسته‌ها و بنده‌هاى زر خريد قريش بميدان آمد و فرياد زد :\r\nاى گروه اوس منم ابو عامر گفتند اى فاسق خدا چشمى را به تو روشن نكناد ( مردم مدينه در دوران جاهليت او را راهب لقب داده بودند و پيغمبر او را فاسق لقب داد ) و چون پاسخ رد از اهل مدينه شنيد با آنها به سختى جنگيد و آنان را سنگ باران كرد .\r\nابو سفيان پرچم‌داران قريش را كه از بنى عبد الدار بودند با اين جمله آتشين بنبرد واداشت « اى بنى عبد الدار شماها در روز بدر پرچم داران ما بوديد و ما را شكست داديد چشم قشون بپرچمها است چون از پاى درآمدند بگريزند يا درست پرچم‌دارى كنيد و يا پرچم ما را به خود ما باز دهيد تا بدرستى آن را نگهداريم .\r\nچون دو لشكر بهم نزديك شد هند با زنان قريش پشت سر آنها دايره ميزدند و مىسرودند :\r\n واى بنى عبد الدار * واى حمات ادبار\r\nتيغ زنيد آتشبار \r\nو هم هند مىسرود :\r\n اگر بجنگيد هم آغوشيم * و روى توشك هم دوشيم\r\nو گر نه جدائيم * و همديگر را فراموشيم \r\nشعار ياران رسول خدا در روز احد امت امت بود .\r\nابو دجانه در اين ميدان دلاورى شايانى كرد و بهر كه تيغ مىنواخت او را ميكشت و مردانه رجز مىخواند تا يكى از يلان قريش كه زخميهاى مسلمانان را ميزد به دو برخورد و او را هم كشت و خود را در پشت صفوف مشركين بهند رسانيد و شمشير بر او حواله كرد و چون فهميد زنست از كشتن او عار كرد و تيغ از او بگردانيد .\r\nحمزه سردار بزرگ اسلامى با دلاورى تمام صفوف را دريد تا دو تن از پرچم‌داران را بكشت و سباع بن عبد العزى را بنبرد طلبيد و تا برابرش رسيد به يك ضربت سرش را بپرانيد در اينجا بود كه وحشى فرصت بدست آورد و از پشت سر نيزه خود را به او پرانيد و نيزه بتهىگاه او نشست و از ميان دو پاى او برآمد .\r\n\r\n","description":"","footnote":"","page_name":" 229 ","page_number":244},
  {"content":"\r\n\r\nوحشى گويد به من روى آورد ولى از پا درافتاد و من درنگ كردم تا جان داد و سپس رفتم حربه خود را برداشتم و دنبال كار خود رفتم چون ديگر كارى نداشتم .\r\nچون جنگ سخت شد و عمير بن مصعب پرچمدار رسول خدا كشته شد رسول خدا ( ص ) زير پرچم انصار نشست و بعلى ( ع ) پيغام داد پرچم خود را پيش بر على ( ع ) پيش راند و فرياد ميزد منم ابو القصم و ابو سعد پرچمدار قريش او را بنبرد خود دعوت كرد و على در ضربت دوم او را كشت ( و پس از شرح كارزار يلان اسلام و شرك گويد ) .\r\nخداوند مسلمانان را يارى داد و صفوف مشركان را متلاشى كردند و آنها را بگريز واداشتند و بلشكرگاهشان ريختند - از عبد اللَّه بن زبير نقل شده كه به خدا سوگند كه من به چشم خود ديدم خدمتكاران هند و همراهانش دامن بكمر زدند و گريزان شدند و پرچم شرك بىصاحب ميان ميدان افتاد و كسى را ياراى آن نبود كه بدان نزديك شود ولى متاسفانه تيراندازان موضع خود را رها كردند و خود را بلشكر رسانيدند و عقب جبهه بىنگهبان ماند و سواره نظام قريش بر ما دور زد و از پشت بما حمله كرد و ما در محاصره افتاديم و بانگ برخاست كه محمد كشته شد .\r\nابن اسحق گفته مسلمانان گريزان شدند و دشمن بدان‌ها دست يافت روز آزمايش و امتحان بود و جمعى از مسلمانان را خدا بشرف شهادت كرامت بخشيد تا دشمن خود را به رسول خدا ( ص ) رسانيد و او را سنگ‌باران كردند و سنگى بدهانش خورد و دندان پيشين او را شكست و چهره‌اش آسيب ديد و لبش زخم شد و عتبه بن ابى وقاص بود كه چنين گستاخى كرد خون از چهره رسول خدا ( ص ) روان شد و او خون را ميزدود و ميفرمود :\r\nچگونه رستگار شوند مردمى كه چهره پيغمبر خود را بخاطر دعوت بسوى پروردگار رنگين كنند و خدا او را به اين خطاب عتاب كرد ( آل عمران - 128 ) تو را هيچ اختيارى نيست كه از آنها توبه پذيرى يا آنها را كيفر دهى زيرا كه آنها ستمكارانند .\r\nپيغمبر زخم برداشت و دو دندان زيرين او شكست و لب پائين او مجروح شد و پيشانى او شكست و گونه‌اش ريش شد و دو حلقه از زره بدان فرو نشست و درگير و دار جنگ درون يكى از حفره‌ها كه ابو عامر سر راه مسلمانان كنده بود در افتاد و على ( ع ) دست او را گرفت و برآورد و بنقل ابى بكر ابو عبيده جراح با دندانهاى خود حلقه‌هاى زره را از گونه پيغمبر بيرون كشيد و دندان‌هاى پيشين او كنده شد .\r\nچون رسول خدا سخت محاصره شد جانبازان راه حق را طلبيد و زيد بن سكن با پنج تن از انصار در برابر او دفاع كردند تا يك به يك شربت شهادت نوشيدند و آخر كس زياد يا عماره بود كه زخم فراوان برداشت و از پا افتاد و پيغمبر فرمود او را نزد وى آوردند و سرش را بدامن گرفت و روى دامن پيغمبر جان سپرد .\r\nپس از آنكه غوغاى جنگ فرو كشيد و برخى مسلمانان خود را گرد پيغمبر كشيدند و ستاد او فراهم شد با آنها به طرف عمق دره احد عقب گرد كرد ابو بكر و عمر و على و طلحه و زبير و حرث بن صمة و گروهى از مسلمانان هم راه او بودند و چون رسول خدا ( ص ) در درون دره تكيه داد ( كه چون غار بسيار كوچكى است ) ابى بن خلف خود را به او رسانيد و فرياد ميزد اى محمد يا نجات من يا نجات تو .\r\n\r\n","description":"","footnote":"","page_name":" 230 ","page_number":245},
  {"content":"\r\n\r\nمردم گفتند يا رسول اللَّه اجازه بده يكى از ماها جلو او را بگيريم فرمود او را واگذاريد و چون نزديك پيغمبر رسيد رسول خدا ( ص ) حربه حرث بن صمه را گرفت و او را چنان جنبش داد كه همه ياران او مانند مگس شتر از جا پريدند و با آن چنان بگلوگاه ابى زد كه چند بار روى اسب خود چرخيد و نزد قريش برگشت با اينكه زخم او چندان بزرگ نمىنمود فرياد ميزد محمد مرا كشت و او را تسليت مىدادند و در ميان راه مراجعت به مكه در منزل سرف مرد .\r\nو چون بدهانه دره رسيدند آرميدند على بن ابى طالب بر سر آب رفت و سپر خود را پر از آب كرد و براى رسول خدا ( ص ) آورد و از بوى آنكه از آن بد داشت ننوشيد ولى با آن سر و روى خود را شست و از آن بر سر ريخت ( تا آنكه در ص 86 گويد ) .\r\nابو سفيان پس از پايان جنگ و مراجعت جار زد كه وعده ما و شما در آينده سر چاه بدر است و رسول خدا فرمود تا وعده‌گاه او را بپذيرند و سپس على بن ابى طالب را دنبال آن‌ها فرستاد و فرمود ببين اگر اسب‌ها را يدك كرده و سوار شترها شدند قصد مراجعت به مكه دارند و اگر سوار اسب‌ها شدند و شتران را ميرانند قصد حمله بمدينه دارند و بدان كه جانم بدست او است اگر قصد مدينه كنند با آن‌ها سخت بجنگم .\r\nعلى ( ع ) گويد من بدنبال آنها رفتم و ديدم اسبان را يدك كرده و سوار شتران شدند و به سوى مكه رفتند - تا اينجا بطور خلاصه ترجمه شد و جنگ احد داراى كرامت اعجاز و اصابت فنون نظامى و تاكتيك‌هاى معجزه‌آسا و شهامت‌هاى بىمانند است كه خود نيازمند كتاب مفصلى است .\r\nمن گويم - جنگ احد از مهمترين تاريخ وقايع اسلامست و آميخته از فنون عميق نظامى اسلام و ظهور اخلاص در اهل ايمان و بروز نفاق از مسلمانان زبانى و مظاهر معجزنماى جامعه اسلام و شخصيت پيغمبر خاتم است و خود شايسته تحليل و تجزيه از جهات بسيارى است كه هر كدام درس مفيد و آموزنده‌اى است و من در اين باره رساله‌اى در دو نسخه نوشته‌ام كه چاپ شده است :\r\n1 - بنام هديه عيد نوروز - عروس مدينه .\r\n2 - بنام - سرور شهيدان - در باره شهادت جان‌گداز حمزه سيد الشهداء هر كه خواهد بدانها رجوع كند .\r\n\r\n","description":"","footnote":"","page_name":" 231 ","page_number":246},
  {"content":"\r\n\r\n\r\nداستان صلح حديبيه\r\n\r\n503 -\r\n( 1 ) از معاوية بن عمار از امام صادق ( ع ) فرمود چون رسول خدا در غزوه حديبيه بيرون شد ماه ذى قعده بود و چون بدان جا رسيد كه محل احرامست مسلمانان محرم شدند و سلاح با خود بر داشتند و چون بوى خبر رسيد كه مشركين خالد بن وليد را بر سر راه او فرستادند تا او را بر گرداند فرمود يك مردى را براى من دريابيد كه مرا بيراهه بسوى مكه برد ، مردى از مزينه و يا از جهينه آوردند و پيغمبر از او پرسش كرد و با او موافقت نكرد و او را نپسنديد .\r\nباز فرمود : مردى را براى من حاضر كنيد كه جز او باشد ، و مرد ديگرى آوردند كه او هم يا از مزينه بود و يا از جهينه فرمود با او مذاكره كرد و او را بهم راه خود برد تا بگردنه رسيد و فرمود : هر كه از اين گردنه بالا رود خدا گناه او را به ريزد و فرود آورد چنانچه از بنى اسرائيل و به آنها فرمود : كه از اين در درآئيد و در سجده باشيد تا گناهان شما را بيامرزم - فرمود : خيل انصار ببر آمدن از آن گردنه پيشى جستند كه هر دو طائفه اوس و خزرج بودند فرمود هزار و هشتصد كس بودند .\r\nو چون بسوى دره حديبيه سرازير شدند ناگاه بزنى كه پسر خود را هم راه داشت و بر سر چاه بود برخوردند و پسرش رو بگريز نهاد و چون آن زن دانست كه رسول خدا است دنبال پسرش فرياد برداشت كه صابئه هستند و از آن‌ها به تو آزارى نرسد رسول خدا ( ص ) نزد آن زن آمد و به او فرمود تا دلوى از آب كشيد و رسول خدا ( ص ) آن را برگرفت و نوشيد و روى خود را شست و باقى مانده آن را بچاه برگردانيد و آن چاه تاكنون از بركت دست پيغمبر ( ص ) آباد و پرآبست و نخشكيده است .\r\n\r\n","description":"","footnote":"","page_name":" 232 ","page_number":247},
  {"content":"\r\n\r\n\r\nشرح -\r\nاز مجلسى ره - قوله\r\n« هؤلاء الصابئون »\r\nجزرى گفته گويند « صبأ فلان » يعنى از دين برگشت و بدين ديگرى درآمد و عرب پيغمبر را صابى مىناميدند زيرا از كيش بت‌پرستى قريش بكيش خداپرستى اسلام درآمده بود .\r\nقوله\r\n« فلم تبرح حتى الساعة »\r\nيعنى آن چاه تا هم اكنون آب مىدهد و اين معجزه بوجه ديگر در روايات بسيارى وارد است يكى را ابن اثير در كامل آورده گويد چون در حديبيه منزل كردند پيغمبر يك تير از تيركش خود برآورد و به يكى از اصحابش داد و او در ته يكى از چاهها فرود شد و آن را در ته آن چاه فرو كرد و آب فراوانى از آن جوشيد كه تا سينه مردم برآمد . . . پايان نقل از مجلسى ره .\r\nمن گويم تدبير پيغمبر در باره گردانيدن راه خود بدره حديبيه يكى از شاهكارهاى معجز نظام او است و قبلا بايد به اين نكته توجه كرد كه :\r\nابتكار سفر عمره و حركت دسته جمعى پيغمبر ( ص ) و اصحابش بسوى مكه براى سنجيدن وضع قريش و نظر آن‌ها نسبت به اسلام و مسلمين بود زيرا پس از هزيمت ننگين و رسواى قريش در غزوه احزاب كه در حقيقت همه نيروى عربستان در برابر اسلام متحد و مجهز شده بود قريش از پيروزى به اسلام نوميد شده بودند و ديگر دست از قشونكشى بر عليه اسلام و مسلمين برداشته بودند و انتظار روشن شدن وضع پيغمبر را با يهود جزيرة العرب داشتند و اميدوار بودند نيروى يهود كه در خيبر و اطراف آن گرد آمده بودند و از خارج هم كمك مىشد نيروى اسلام را در هم شكند ولى اسلام به وضع شگفت‌آورى پيش‌روى ميكرد و خرده خرده قبائل عرب را در خود هضم مىنمود و يهود را عقب مىنشانيد ( تا در سال هشتم هجرت با فتح خيبر به كلى آنان را از ميان برداشت و راه خود را از اين سو پاك كرد ) و قبل از آن در مقام برآمد رابطه خود را با قريش كه مدتى است مسكوت بوده روشن سازد و در ضمن نيروى خود را هم به آنها بنمايد و در حقيقت اين سفر يك مانورى بود كه پيغمبر در برابر قريش آغاز كرد و با آن رابطه خود را با قريش روشن ساخت و قرارداد صلح بست تا يك دل با يهود مبارزه كرده و آنها را از ميان بردارد و تا موقعى كه با ياران خود بعسفان آخرين منازل بسوى مكه رسيد بمانعى برنخورد و كسى در سر راه او نيامد .\r\nو از اينجا كه بسوى مكه روانه شد خبر بقريش مكه رسيد و در مقام جلوگيرى و هم انتقام‌جوئى از پيغمبر برآمدند و براى اين كار خالد بن وليد يك مرد متهور و بىباك و بىملاحظه را مأمور كردند و چون پيغمبر مطلع شد كه نيروئى بفرماندهى خالد بن وليد در برابر او مىآيند نگران شد زيرا از بىباكى او آگاه بود و ميدانست كه مرد شرور و بىآبروئى است و عقيده‌اى ندارد و به منظره احرام او و يارانش و بمنظره رمه شتران قربانى كه نزد عموم عرب احترام دارند اعتنائى ندارد و ممكنست بمحض برخورد دست بشمشير برد و جنگ خونينى را آغاز كند و بروز هر گونه جنگ در اين موقع بزيان مسلمانانست زيرا :\r\n1 - دور از مدينه‌اند و پشت جبهه آنها كمين‌گاه قبائل وحشى است و از پشت جبهه خود اطمينانى ندارد .\r\n2 - دشمن در مركز خود همه گونه وسائل در اختيار دارد و بعلاوه أهل طائف و قبائل اطراف آن هنوز مشركند و بطرفدارى قريش حاضرند .\r\n\r\n","description":"","footnote":"","page_name":" 233 ","page_number":248},
  {"content":"\r\n\r\n3 - اگر جنگى برپا شود پيغمبر متهم بقشونكشى به مكه و حرم مىشود و اين هم از نظر تبليغاتى زيان فراوانى بنيروى مسالمت‌جوى و صلح‌خواه اسلام دارد .\r\nبا اين ملاحظه براى پيغمبر يك راه ظفر وجود داشت و آن همين بوده كه بهر نحو شده خود را از سر راه خالد به يكسو كشد و خود را بحرم مكه رساند و با اين نقشه نقشه خالد را نقش بر آب كند زيرا وقتى خالد با جوش و حرارت خود فرسخها راه طى ميكرد و در خاطر خيالها مينمود و نقشه‌ها طرح ميكرد و بهم رزمى برنميخورد همين نوميدى بمانند گرز گرانى بر سر او مىخورد و بمانند يك دريا يخ كه بر تنور خروشانى بريزند او را سرد و بىحركت بر جاى خود خشك ميكرد و بعلاوه پيغمبر مىخواست با اين راه گردانيدن خود را بحرم مكه نزديك كند و هر چه زودتر خود را ببست مكه برساند و از اين راه راه جنگ را ببندد . و با تدبر اندكى ظاهر شود كه پيغمبر در اينجا يك نقشه معجزمآبى براى مقاومت در برابر نقشه‌هاى ماجراجويانه و جنگ‌طلبانه قريش طرح كرده است و با وضع معجزمآبى اصحاب خود را از سر راه خالد و يارانش بدر برده و در دره حديبيه كه كنار حرم مكه بوده است و يك منزلگاه معمولى و بر سر يك رشته چاه قرار داشته منزل كرده است .\r\nدنباله حديث 503 - ( 1 ) و رسول خدا ( ص ) بيرون شد و مشركان ابان بن سعيد را با اسب سواران برابر او فرستادند ( اكثر مورّخان بجاى او بديل بن ورقاء خزاعى را نام برده‌اند ولى در برابر خبر گفتار آنان را اعتبارى نيست از مجلسى ره ) .\r\nو در برابر آن حضرت موضع گرفت و سپس حليس را نزد پيغمبر روانه كردند ( بن علقمه يا بن زبان بوده كه در آن روز سرور احابيش بشمار بوده كه تيره‌اى از بنى الحارث بن عبد مناة بن كنانه بودند ) چشم حليس بشتران قربانى افتاد كه از گرسنگى كرك هم را ميخوردند و تا اين منظره را ديد نزد ابى سفيان برگشت و شرم داشت كه با رسول خدا ( ص ) ملاقات كند و بابى سفيان گفت اى ابا سفيان هلا به خدا سوگند كه ما با شما هم سوگند و هم پيمان نشديم كه شتران قربانى را از قربان‌گاهشان طرد كنيد .\r\nابو سفيان - خاموش باش همانا تو يك عرب بيابانى هستى .\r\nحليس - هلا بايد از سر راه محمد به كنار روى تا آنچه قصد كرده انجام دهد و يا اينكه من همه احابيش را از اتحاديه قريش جدا ميكنم .\r\nابو سفيان - آرام باش تا بلكه من از محمد يك پيمان و قراردادى بسود قريش بدست آورم .\r\n\r\n","description":"","footnote":"","page_name":" 234 ","page_number":249},
  {"content":"\r\n\r\n( 1 ) سپس عروة بن مسعود را نزد آن حضرت فرستادند او سرور طائف بود و به مكه آمده بود و با قريش وارد مذاكره بود در باره جمعى كه مغيرة بن شعبه از تجار قريش كشته بود ، مغيره با آنها از طائف همسفر شده بود و همه را كشته بود و مال آنها را گرفته بود و نزد رسول خدا ( ص ) آورده ( و مسلمان شده ) بود و رسول خدا ( ص ) ( خمس ) آن را نپذيرفت و فرمود : اين مال بخيانت و عهدشكنى گرفته شده و ما را بدان نيازى نيست ( گويا مغيره توطئه كرده و همسفران خود را كشته ) .\r\nو نزد رسول خدا ( ص ) فرستادند كه اين عروة بن مسعود است كه نزد شما مىآيد و او مردى ديندار است و شتران قربانى را احترام ميگذارد ، رسول خدا ( ص ) فرمود قربانيها را جلو او صف كنيد و آنها را برابر او صف كردند .\r\nعروة - اى محمد بمانند چه كسى به مكه آمدى و چه مقصودى دارى ؟\r\nرسول خدا - آمدم گرد خانه كعبه طواف كنم و ميان صفا و مروه سعى كنم و اين شترها را نحر كنم و گوشت آنها را بشما واگذارم .\r\nعروة - نه ، سوگند بلات و عزى من نظر ندهم كه مانند تو كسى را از مكه برگردانند و از مقصدى كه دارى جلوگيرى كنند ولى قومت قريش تو را به ياد خداوند و به ياد رحم آورده‌اند و سوگند مىدهند كه مبادا بىاجازه آنها در كشور و شهر آن‌ها وارد شوى و قطع رحم كنى و دشمن آنها را بر آنها دلير گردانى .\r\nرسول خدا ( ص ) - من كارى نكنم جز اينكه به مكه وارد شوم .\r\nفرمود : عروة بن مسعود هنگام گفتگو با رسول خدا دست به ريش رسول خدا ميداشت و مغيرة بن شعبه كه بالاى سر آن حضرت ايستاده بود به روى دست او زد .\r\n\r\n","description":"","footnote":"","page_name":" 235 ","page_number":250},
  {"content":"\r\n\r\n( 1 ) عروة - اى محمد اين كيست ؟\r\nرسول خدا ( ص ) - اين برادرزاده تو مغيره است .\r\nعروة - رو بمغيره - به خدا من نيامدم مگر براى شستن گنهكارى تو ( اصلاح فساد و تباهى كه تو ببار آوردى ) .\r\nعروة - نزد ابى سفيان برگشت به او و يارانش گفت نه به خدا سوگند من نظر نميدهم كه محمد از عمل عمره و قربانى كه براى آن به مكه آمده است بازگردانيده شود .\r\n\r\nشرح -\r\nاز مجلسى ره - قوله\r\n« قد كان جاء »\r\nداستان مغيره چنانچه واقدى گفته اين است كه با سيزده تن از تيره بنى مالك نزد مقوقس پادشاه اسكندريه رفتند و مقوقس بنى مالك را بر مغيره در عطا برترى داد و هنگام برگشت در ميان راه بودند كه بنى مالك يك شب مىخوردند و مست شدند و مغيره از روى حسد همه را كشت و اموال آن‌ها را يك جا برداشت و نزد پيغمبر آمد و مسلمان شد ، پيغمبر اسلام او را پذيرفت و از آن مال چيزى نپذيرفت و خمس آن را هم نگرفت چون مغيره با همسفرانش دغلى كرده بود و چون گزارش كار او به ابو سفيان رسيد يادداشتى در اين باره بعروة تسليم كرد و عروة نزد رئيس بنى مالك آمد كه او را مسعود بن عمره ميگفتند و با او وارد گفتگو شد كه بديه راضى شوند و بنى مالك بديه راضى نشدند و درخواست قصاص از عشاير مغيره كردند و ميان آن‌ها جنگ درگرفت و عروة بتدبير خود آن را خاموش كرد و از مال خود ديه آن كشته‌ها را عهده‌دار شد و مقصودش از اينكه بمغيره گفت « ما جئت الا في غسل سلحتك » همين بود پايان نقل از مجلسى ره .\r\nمن گويم رجوع ابو سفيان بعروة بن مسعود ثقفى رئيس عشائر طائف و ثقيف براى وساطت در اين موضوع به منظور اين بوده است كه او را هم وارد ميدان مبارزه كند و خصوص نظر به حادثه پناهندگى مغيره بپيغمبر اسلام او را تحريك كند تا در صورت بروز جنگ ميان قريش و مسلمانان از نيروى او بر ضد اسلام استفاده كند .\r\nو چون عروه بر خلاف نظر او به پيغمبر و مسلمانان حق داد توطئه او نقش بر آب شد ولى در صورت بروز جنگ دور نبود كه او هم با قريش بر عليه مسلمانان وارد جنگ شود و شايد يكى از علل كوشش پيغمبر در امضاء عهدنامه صلح حديبيه كه برخى مواد آن صد در صد بسود قريش تنظيم شده بود نگرانى از همين موضوع بود كه مبادا نيروى قريش و ثقيف بر عليه مسلمانان وارد جنگ شوند و دفاع در برابر اين دو نيرو كار آسانى نبود و بعلاوه فشار بر قريش آنها را بتشكيل يك اتحاديه ميان قريش و ثقيف مىكشانيد و اين خود مشكلى در برابر جامعه نو بنياد اسلام ميگرديد .\r\n\r\n","description":"","footnote":"","page_name":" 236 ","page_number":251},
  {"content":"\r\n\r\nدنباله حديث 503 - ( 1 ) قريش ( چون از وساطت عروة هم نتيجه نگرفتند براى بار سوم ) سهيل بن عمرو و حويطب بن عبد العزى را نزد پيغمبر ( ص ) فرستادند و رسول خدا ( ص ) فرمود تا شتران قربانى را در برابر آنها صف كردند ، آن دو آمدند و گفتند براى چه به مكه آمدى ؟\r\nرسول خدا ( ص ) - من آمدم تا به خانه كعبه طواف كنم و ميان صفا و مروه سعى كنم و اين شترها را نحر كنم و گوشت آن‌ها را بشما واگذارم .\r\nسهيل بن عمرو و حويطب - قومت تو را به خدا و رحم سوگند ميدهند كه مبادا بىاجازه به شهر آنها وارد شوى و قطع رحم كنى و دشمن را بر آنها دلير كنى .\r\nرسول خدا ( ص ) از آن‌ها نپذيرفت جز اينكه به مكه وارد شود ( و عمل عمره خود را به اتمام رساند ) .\r\nرسول خدا ( ص ) ( در مقام برآمد پيشنهاد متقابلى بقريش تسليم كند و او هم نماينده نزد قريش فرستد ) خواست عمر را نزد آن‌ها گسيل دارد ، عمر عذر آورد و گفت يا رسول اللَّه عشيره من در ميان قريش اندكند و زبون و من در ميان آن‌ها چنانم كه ميدانى ( يعنى آبرو و اعتبارى ندارم ) ولى من شما را براى انجام اين مأموريت بعثمان بن عفان رهنمائى ميكنم رسول خدا ( ص ) نزد عثمان فرستاد و فرمود برو در نزد مؤمنان از قومت و آن‌ها را بفتح مكه كه خداوند به من وعده داده است مژده بده .\r\nچون عثمان به مكه ميرفت بابان بن سعيد برخورد و او وى را احترام كرد و از سرزمين عقب كشيد و عثمان را جلو خود نشانيد و او را به مكه برد و عثمان وارد مكه شد و بآن‌ها اعلام كرد و كشمكش ميان مسلمانان و مشركين آغاز شد .\r\nسهيل بن عمرو در ميان مسلمانان نشسته بود ( يعنى او را بگروى عثمان نگهداشتند ) و عثمان\r\n\r\n","description":"","footnote":"","page_name":" 237 ","page_number":252},
  {"content":"\r\n\r\nهم در ميان مشركين در بند بود ( 1 ) و رسول خدا ( ص ) با مسلمانان تجديد بيعت كرد و يك دست خود را بدست ديگر زد بنيابت از عثمان و مسلمانان گفتند خوشا به حال عثمان كه موفق شد به خانه كعبه طواف كند و ميان صفا و مروه سعى كند و از احرام بيرون آيد رسول خدا ( ص ) به او فرمود او چنين كارى نكند و چون عثمان برگشت و نزد پيغمبر آمد رسول خدا ( ص ) به او فرمود آيا به خانه كعبه طواف كردى ؟ گفت من چنين كارى نميكردم و در طواف به رسول خدا پيشى نميگرفتم و داستان خود را گزارش داد و هر چه شده بود گفت .\r\n\r\nشرح -\r\nاز مجلسى « ره » - قوله\r\n« و كانت المناوشة »\r\nيعنى بحران بوضعى رسيد كه ستيزه ميان هر دو فريق آغاز شد و در آستان نبرد وارد شدند و برخى گفته‌اند نبردى هم ميان آن‌ها در گرفت .\r\nقوله\r\n« و ضرب باحدى يديه »\r\n- اين براى آن بوده است كه حجت بر او تمام شود و مستوجب اشد عذاب گردد .\r\nقوله\r\n« ثم ذكر القصة »\r\n- يعنى ماجراى خود را با قريش از حبس و منع از رجوع و يا طلب صلح و اصرار بر منع از دخول به مكه در اين سال را براى پيغمبر ( ص ) بيان كرد . . پايان نقل از مجلسى ره .\r\nمن گويم - در اينجا دو قسمت مبهم وجود دارد :\r\n1 - ماموريت نماينده پيغمبر ( ص ) در مكه به منظور ديدار سران قريش و زمينه‌سازى براى رفع مخالفت بوده است و يا براى اطلاع مسلمانان مكه و جمع‌آورى و آماده كردن آنها براى مبارزه و جنگ و كمك به مسلمانان در صورت وقوع جنگ ؟\r\n2 - آيا عثمان به مكه رفت و ماموريت خود را انجام داد و در مراجعت بدست ابان بن سعيد گرفتار شد و او را به حساب سهيل بن عمرو نگه داشتند و يا اينكه در موقع رفتن به مكه گرفتار شد و از ورود به مكه ممنوع شد .\r\nدنباله حديث 503 - ( 2 ) رسول خدا ( ص ) رو بعلى كرد و فرمود : بنويس\r\nبسم اللَّه الرحمن الرحيم\r\n. سهيل بن عمرو - من نمىدانم رحمان الرحمن چيست جز همان كه در يمامه است\r\n\r\n","description":"","footnote":"","page_name":" 238 ","page_number":253},
  {"content":"\r\n\r\n( مسيلمه را رحمان يمامه مىناميدند - از مجلسى « ره » ) - ( 1 ) ولى بنويس چنانچه ما مىنويسيم بسمك اللّهم .\r\nرسول خدا ( ص ) - بنويس اينست كه رسول خدا با سهيل بن عمرو در باره آن حكم ميكنند و هم نظرند و قرارداد ميكنند .\r\nسهيل بن عمرو - اگر تو را رسول خدا ميدانيم پس در باره چه با تو نبرد و مبارزه ميكنيم .\r\nرسول خدا ( ص ) - من رسول خدايم و من محمد بن عبد اللَّه هستم .\r\nمردم مسلمان - هم آواز گفتند تو رسول خدا هستى .\r\nرسول خدا ( ص ) - بنويس ، نوشت اينست كه محمد بن عبد اللَّه در باره آن حكم ميدهد .\r\nمردم همه - تو رسول خدا هستى .\r\nدر ضمن قرارداد اين ماده وجود داشت كه از طرف مشركين شرط شد :\r\nهر كس از ما نزد شما گريخت و پناهنده شد او را بما برگردانيد و تحويل ما بدهيد و رسول خدا او را بكيش خود به زور واندارد و هر كس از شماها گريخت و بما پناهنده شد او را بشما برنگردانيم ( يعنى به زور او را از مسلمانى برگردانيم ) .\r\nرسول خدا ( ص ) فرمود ما بدين افراد گريز پاى نيازى نداريم - و از طرف مسلمانان اين شرط در آن درج شد كه در ميان شما خداپرستى آشكارا باشد و نهانى نباشد ( يعنى آزادى در ديانت براى مسلمانان در مكه محفوظ باشد ) و كار آزادى مسلمانى در مكه به آنجا رسيد كه از مدينه براى آنها كفش و يا پرده هديه ميفرستادند و هيچ حكميت و قراردادى براى مسلمانان از اين قرار و صلح حديبيه با بركت‌تر نبود و كار تا آنجا كشيد كه نزديك شد اسلام بر اهل مكه سراسر نفوذ يابد و مسلط شود .\r\n\r\n","description":"","footnote":"","page_name":" 239 ","page_number":254},
  {"content":"\r\n\r\n( 1 ) ( در اين ميان ) سهيل بن عمرو بپسر خود ابى جندل دست انداخت و او را گرفت ( او از زندان پدر كه در مكه بود گريخته بود و زنجير به گردن از بيراهه خود را بميان مسلمانان رسانيده بود ) و گفت اين اول عمل بقرار داد ما باشد ( هنوز عهدنامه امضاء نشده بود ) رسول خدا ( ص ) فرمود و آيا تاكنون حكمى و قراردادى را امضاء كردى ؟\r\nسهيل بن عمرو - اى محمد تو هرگز پيمان‌شكن نبودى ( يعنى همان قرارداد شفاهى هم بايد مورد اعتبار باشد ) .\r\nفرمود : سهيل ابى جندل را كشيد و برد و او فرياد زد يا رسول اللَّه مرا به او تسليم ميكنى ؟\r\nرسول خدا ( ص ) - من در باره آزادى تو شرط بخصوصى نكردم ، فرمود كه رسول خدا بدرگاه پروردگار متوجه شد و عرضكرد بار خدايا براى ابى جندل گشايشى مقرر ساز .\r\n\r\nشرح -\r\nاز مجلسى ره - قوله\r\n« فضرب سهيل »\r\nابو على طبرسى در مجمع البيان گفته است كه سهيل ماده را چنين طرح كرد :\r\nبه شرط آنكه هيچ مردى از ماها نزد تو نيايد گرچه بر كيش تو باشد جز اينكه او را بما برگردانى و هر كس از نزد تو پيش ما آمد او را به تو برنگردانيم .\r\nمسلمانان گفتند سبحان اللَّه چگونه مسلمانى را بدست مشركان بسپارند .\r\nرسول خدا ( ص ) فرمود : هر كه از ما نزد آنان رود خدايش دور كناد و هر كه از آنها نزد ما آيد او را برگردانيم و هر كه را كه خدا بداند از دل مسلمانست راه چاره‌اى برايش ميسازد تا آنكه گويد در اين ميان ابو جندل بن سهيل بن عمرو زنجيركشان خود را بصف مسلمانان رسانيد از اسفل مكه گريخته بود و خود را بميان مسلمانان انداخت .\r\nسهيل گفت اى محمد اين اول وفادارى به قرارداد است كه از تو خواستارم او را به من برگردان و تحويل بده .\r\nرسول خدا ( ص ) - ما هنوز نامه پيمان را امضا نكرديم .\r\nسهيل - به خدا اگر او را تسليم نكنى به هيچ وجه با تو عقد صلح نبندم .\r\nرسول خدا ( ص ) - پس سلامتى او را براى من تضمين كن و او را بخاطر من پناه بده .\r\n\r\n","description":"","footnote":"","page_name":" 240 ","page_number":255},
  {"content":"\r\n\r\nسهيل - من او را بخاطر تو پناه ندهم و سلامتى او را تضمين نكنم .\r\nرسول خدا ( ص ) - چرا بايد تضمين كنى .\r\nسهيل - من نخواهم كرد .\r\nمكرز - ( يكى از اعضاء هيئت نمايندگى مشركين ) آرى ما او را در پناه مىگيريم و سلامتى جان او را تضمين ميكنيم .\r\nابو جندل - با آواز بلند - اى گروه مسلمانان با اينكه من مسلمان خود را بشما رساندم مرا تسليم مشركان ميكنيد ؟ آيا نمىدانيد چه شكنجه‌ها كشيدم ؟ ( او را سخت شكنجه داده بودند ) .\r\nدر كتاب اعلام الورى چنين گفته است :\r\nابو جندل آمد تا در كنار پيغمبر نشست و پدرش سهيل گفت او را به من بازده مسلمانان هم‌آواز - ما او را باز ندهيم .\r\nرسول خدا ( ص ) - از جا برخاست و دست ابو جندل را گرفت و گفت بار خدايا اگر تو مىدانى كه ابو جندل در مسلمانى خود راست و درست است براى او گشايش و برايشى فراهم ساز .\r\nسپس رو بمردم كرد و فرمود بر او باكى نيست همانا نزد پدر و مادر خود برمىگردد ( بدشمن تسليم نميشود ) من ميخواهم براى قريش شرط و قرار آن‌ها را بپايان رسانم .\r\nرسول خدا ( ص ) بمدينه برگشت و در ميان راه خدا سوره فتح را به او نازل كرد   إِنَّا فَتَحْنا لَكَ فَتْحاً مُبِيناً   .\r\nامام صادق ( ع ) فرمود : هنوز مدت قرارداد برنيامده بود تا نزديك بود اسلام بر اهل مكه مستولى شود .\r\nو چون رسول خدا ( ص ) بمدينه برگشت ابو بصير بن حارثه ثقفى از ميان مشركان گريخت و اخنس بن شريق دو مرد را بتعقيب او فرستاد و وى يكى از آنها را كشت و خود را بعنوان يك مسلمان مهاجر به رسول خدا ( ص ) رسانيد و رسول خدا ( ص ) در باره او گفت خوب جنگ افروزيست اگر ديگرى با او باشد .\r\nسپس فرمود جامه مقتولت و هر چه از او گرفتى از خودت باشد و هر جا خواهى برو و او بهم راه پنج تن مسلمان ديگر كه با او آمده بودند از مدينه بيرون شدند و در ميان عيص و ذى المروة از قلم‌رو قبيله جهينه موضع گرفتند و بر سر راه كاروانهاى قريش در كنار سيف البحر و ابو جندل بن سهيل هم با هفتاد تن شتر سوار كه مسلمان شده بودند از مكه گريخت و بابى بصير پيوست و جمعى هم از غفار و اسلم و جهينه گرد آن‌ها فراهم شدند كه شماره آن‌ها بسيصد نفر جنگجو رسيد كه همه مسلمان بودند و هر كاروانى از قريش بدان‌ها گذر ميكرد آن را تصرف ميكردند و صاحبان آن را ميكشتند و قريش ابو سفيان بن حرب را نزد رسول خدا ( ص ) فرستادند و از او درخواست كردند و تضرع نمودند كه ابو بصير و ابو جندل و هم‌راهان آن‌ها را بمدينه احضار كند و هر كس از قريش نزد او آيد او را نگهدارد و بر او حرجى نباشد و اين ماده پيمان را لغو كردند و آن‌ها كه پيغمبر را از تسليم كردن ابو جندل منع كرده بودند دانستند كه پيروى از رسول خدا در آنچه بخواهند و نخواهند بسود آن‌ها است .\r\n\r\n","description":"","footnote":"","page_name":" 241 ","page_number":256},
  {"content":"\r\n\r\nقوله\r\n« و هل قاضيت على شىء »\r\nيعنى هنوز قرارداد امضا نشده و كار صلح بپايان نرسيده است و اين موضوع داخل در قرارداد نشده است قوله و لم\r\n« اشترط لك »\r\nيعنى اين شرط و قرار مخصوص تو نيست و شامل همه است و به منظور مصلحت عمومى ما آن را پذيرفتيم و تو هم ناچارى آن را بپذيرى . . پايان نقل از مجلسى ره .\r\nمن گويم - در سيره ابن هشام موضوع حديبيه و قرارداد صلح را مفصل‌تر و روشن‌تر ضبط كرده و ما نص آن را براى توضيح بيشتر اين حديث در اين جا ترجمه مىكنيم ( ج 2 ص 210 ط مصر ) .\r\nرسول خدا ( ص ) در ذو القعده سال 6 هجرى براى عمره نه براى جنگ از مدينه بيرون شد و نميلة بن عبد اللَّه ليثى را بجاى خود گماشت ، بسيج عمومى داد چون نگران بود كه قريش با او بجنگند يا از خانه كعبه بازش دارند ولى بيشتر اعراب بيابان با او هم راهى نكردند و با همان مهاجر و انصار و برخى اعراب حركت كرد و احرام عمره بست و هفتاد شتر قربانى با خود برداشت و شماره همراهانش 700 تن بودند و از جابر بن عبد اللَّه 1400 تن نقل شده است .\r\nتا بعسفان ( 14 فرسخى مكه ) پيش رفت و در آنجا بشر بن سفيان كعبى بپيغمبر برخورد و گفت يا رسول اللَّه قريش شنيده‌اند كه آمدى و با يلان پلنگ‌خو در برابر تو بيرون شدند و در ذى طوى منزل كردند و با خدا عهد كردند كه هرگز نگذارند به مكه وارد شوى و همين خالد بن وليد با سواره نظام تا كراع الغميم پيش آمده‌اند .\r\nرسول خدا ( ص ) فرمود : واى بر قريش جنگ آن‌ها را خورد و خرد كرد چرا مرا با ديگر از اعراب وانمىگذارند تا اگر به من دست يافتند به آرمان خود رسيده باشند و اگر خدا مرا بر آن‌ها پيروز كرد با وفور جمعيت باسلام گرايند و اگر هم خواستند بجنگند نيرو داشته باشند قريش چه گمان دارند به خدا سوگند من براى آنچه خدايم مبعوث كرده پيوسته مبارزه كنم تا خدا آن را پيروز كند يا اين سالفه از من تنها بماند .\r\nسپس فرمود چه مرديست كه ما را از راهى كه به آنان برنخورد بگذراند مردى از اسلم داوطلب شد و آن‌ها را از راهى دشوار و سنگلاخ از ميان دره‌ها برد كه بر مسلمانان سخت بود تا آن‌ها را به دشت ناهموارى رسانيد كه در بريدگى وادى بود رسول خدا ( ص ) در اينجا بمردم فرمود بگوئيد :\r\nنستغفر اللَّه و نتوب اليه - و همه آن را گفتند و پس از آن فرمود به خدا سوگند اين همان دستور حطه است كه ببنى اسرائيل پيشنهاد شد و آن را به زبان نياوردند .\r\nابن شهاب زهرى گويد رسول خدا ( ص ) بمردم فرمود از دست راست ميان دو پشته حمش از راه گردنه مرار برويد كه در فرود حديبيه است از سمت پائين مكه گويد قشون از همان راه رفتند .\r\nو چون سواره نظام قريش در انتظار برخورد با مسلمانان چشم به راه ماندند دانستند كه آن‌ها به راه ديگرى رفته‌اند و دوان دوان نزد قريش برگشتند و رسول خدا ( ص ) رفت تا از گردنه مرار گذر كرد و ناقه او خفت مردم گفتند اين ناقه از پا درآمد و گگيرى كرد ، رسول خدا ( ص ) فرمود گگيرى نكرده و چنين شيوه‌اى ندارد ولى آنكه فيل را از ورود بحرم بازداشت او را بازداشته امروزه قريش بهر نقشه و قرارى مرا دعوت كنند كه در آن صله رحم و رعايت خويشاوندى باشد ( تا چند روزى ) آن\r\n\r\n","description":"","footnote":"","page_name":" 242 ","page_number":257},
  {"content":"\r\n\r\nرا بپذيرم و بآن‌ها هر امتيازى را در اين زمينه بدهم .\r\nسپس بمردم فرمود در همين جا منزل كنيد به او گفتند يا رسول اللَّه در اين وادى آب نيست كه بر سر آن فرود آئيم آن حضرت از تيركش خود چوبه تيرى برآورد و بيكى از اصحاب خود داد تا آن را در تك يكى از آن چاهها فرو كرد و آب فراوانى از آن جوشيد تا به سينه شتران زد - آنكه چوبه تير رسول خدا را بتك چاه فرو كرده است چه كسى بوده ؟\r\n1 - ابن اسحق از رجال اسلم نقل كرده كه ناجية بن جندب بن عمير از اولاد افصى بن ابى الحارثه شتردار قربانىهاى رسول خدا ( ص ) بوده .\r\n2 - برخى علماء آن را براء بن عازب دانسته .\r\nچون رسول خدا ( ص ) در آنجا مستقر شد نماينده‌هاى قريش نزد او آمدند به اين شرح :\r\n1 - بديل بن ورقاء خزاعى با چند تن از رجال خزاعه و گفتند :\r\nبراى چه به مكه آمدى ؟\r\nرسول خدا ( ص ) من نيامدم بجنگم آمدم خانه مكه را زيارت كنم و احترام آن را بالا برم و سخنانى را كه ببشر بن سفيان در باره قريش فرموده بود بآن‌ها باز گفت - آن‌ها نزد قريش برگشتند و گفتند شماها مردم قريش در باره محمد در قضاوت عجله كرديد او نيامده است جنگ كند همانا آمده اين خانه كعبه را زيارت كند .\r\nقريش به رجال خزاعه بدبين شدند و آن‌ها را متهم ساختند و طرد كردند و گفتند اگر هم آمده است براى زيارت و قصد جنگ ندارد به خدا سوگند كه به زور بر خلاف نظر ما نتوانند به مكه وارد شوند و هرگز عرب از سستى ما اين داستان را نبايد بگويند .\r\nزهرى گويد خزاعه همه طرفدار و خيرخواه رسول خدا ( ص ) بودند چه مسلمان آن‌ها و چه مشركين از آن‌ها و براى او در مكه خبرگزارى مىكردند و همه اوضاع مكه و قريش را به آن حضرت خبر ميدادند .\r\n2 - مكرز بن حفص بن اخيف اخا بنى عامر بن لوى - نزد رسول خدا ( ص ) آمد و چون چشم رسول خدا ( ص ) به او افتاد كه مىآيد فرمود اين مرد خيانت‌كار و مكاريست و چون با رسول خدا ( ص ) وارد صحبت شد رسول خدا ( ص ) به همان نحو كه ببديل و يارانش پاسخ داده بود به او پاسخ داد و او هم نزد قريش برگشت و به آنها گزارش داد كه رسول خدا چه مىگويد .\r\n3 - حليس پسر علقمه و يا پسر زبان كه در آن روز سرور و رهبر احابيش بود و او خود يكى از بنى الحرث بن عبد مناف بن كنانه بود و چون رسول خدا ( ص ) او را ديد فرمود اين از مردم خدا پرست و ديندار است شتران قربانى را جلو او ببريد تا آنها را ببيند .\r\nو چون چشم او به رمه شتران قربانى افتاد كه از پهناور دشت به دو رو آوردند و همه نشانه قربانى دارند و از طول حبس و منع از قربانگاه كرك خود را كنده و خورده‌اند .\r\nشرم داشت نزد رسول خدا ( ص ) آيد و نزد قريش برگشت براى احترام و اعظام آنچه ديد و به قريش در باره منع از زيارت خانه كعبه اعتراض كرد و در پاسخ او گفتند آرام باش همانا تو يك بيابانى هستى و فهم و معرفتى ندارى .\r\nابن اسحاق گفته عبد اللَّه بن ابى بكر براى من باز گفت كه حليس در اينجا خشمگين شد و گفت\r\n\r\n","description":"","footnote":"","page_name":" 243 ","page_number":258},
  {"content":"\r\n\r\nاى گروه قريش به خدا سوگند ما با شماها هم قسم نشديم بر اين گونه زشت كارى و با شما هم پيمان نيستيم كه راه خانه كعبه را به روى زائران ببنديد و كسى كه براى احترام و تعظيم خانه خدا آمده او را برگردانيد سوگند بدان كه جان حليس بدست او است بايد از سر راه محمد بكنار شويد و او را بگذاريد تا آنچه را قصد كرده انجام دهد و گر نه من همه احباش را چونان يك مرد بر عليه شما بسيج كنم ( همه را از مكه بكوچانم خ ب ) .\r\nگويد در پاسخ او گفتند خفه شو - اى حليس دست از ما بدار تا براى خود راهى بجوئيم كه بدان خشنود باشيم .\r\nزهرى در حديث خود گفته سپس .\r\n4 - خواستند عروة بن مسعود ثقفى را نزد رسول خدا ( ص ) فرستند .\r\nعروة بن مسعود خطاب بقريش گفت اى گروه قريش راستى من نگرانم كه شما هر كه بعنوان نماينده نزد محمد مىفرستيد چون انجام فرمان مىكند و نزد شما برمىگردد او را بباد توهين و سخنان درشت و بدگوئى مىگيريد شما خود مىدانيد پدر من هستيد و من فرزند شمايم ( عروة زاده سبيعه دختر عبد شمس بود ) من خود شنيدم كه چه گرفتارى براى شما رخداده و هر آنكه از قومم بفرمانم شد فراهم كردم و بكمك شما آمدم تا بهمراه شما و در راه شما جانبازى كنم .\r\nقريش يك زبان - تو راست مىگوئى تو در نزد ما متهم نيستى در دنبال اين گفتگوها بيرون شد تا آمد برابر رسول خدا ( ص ) نشست و چنين سخن آغاز كرد :\r\nعروة - اى محمد تو مشتى مردم اوباش و درهم و بر هم را فراهم كردى و آوردى بزاد و بوم خود تا بوسيله آنها آن را ويران كنى راستى اينان همان قريشند كه سر برآورده‌اند گردان و يلان شير صولت و پلنگ بوش با خود دارند و با خدا عهد بستند كه نگذارند تو هرگز به زور و بىموافقت آن‌ها وارد مكه شوى و به خدا قسم من نگرانم كه گويا اين ياوران تو فردا روز از گرد تو گريخته‌اند .\r\nگويد ابو بكر صديق - دنبال رسول خدا ( ص ) نشسته بود و در پاسخ اين جمله از گفتار عروه گفت « اى تخم بت خفه شو » ما از گرد او مىگريزيم ؟\r\nعروه - يا محمد اين كيست ؟\r\nرسول خدا ( ص ) - اين پسر ابى قحافه است .\r\nعروه - رو بابى بكر - به خدا قسم اگر نبود كه تو بر من حق و نعمتى دارى من سزاى تو را ميدادم ولى اين بجاى آن گويد سپس تا آنجا خود را برسول خدا نزديك كرد و گرم سخن شد ) كه دست مىبرد ريش رسول خدا را ( طبق عادتى كه عرب در موقع گفتگوهاى جدى داشته‌اند و تا اندازه‌اى هم بعنوان تملق و ريش‌خند بوده ) مىگرفت و با او سخن مىگفت گويد مغيرة بن شعبه بالاى سر رسول خدا ( ص ) ايستاده بود و غرق آهن بود و هر گاه عروه دست بريش رسول خدا ( ص ) ميرسانيد روى دست او مى كوفت و ميگفت دست خود را از چهره رسول خدا ( ص ) بازدار پيش از آنكه به تو آسيب رسد .\r\nعروه - واى بر تو ، وه چه دلسخت و زشتخوئى ؟\r\nرسول خدا ( ص ) - لبخندى زد .\r\n\r\n","description":"","footnote":"","page_name":" 244 ","page_number":259},
  {"content":"\r\n\r\nعروه - اى محمد اين كيست ؟\r\nرسول خدا ( ص ) اين برادرزاده‌ات مغيرة بن شعبه است عروه - رو بمغيره - اى دغل آيا جز ديروز گذشته بود كه من كثافت كارى تو را شست و شو كردم .\r\nابن هشام گويد مقصود عروه اين بود كه مغيرة بن شعبه پيش از اينكه مسلمان شود 13 كس از تيره بنى مالك ثقيف را كشته بود و دو ايل ثقيف بهم شوريده بودند ، بنى مالك خويشان مقتولان و احلاف خويشان مغيره ، و عروه سيزده ديه براى مقتولين پرداخت و اين نزاع را اصلاح كرد .\r\nابن اسحاق از قول زهرى گويد رسول خدا ( ص ) با عروه هم بمانند آنچه با نماينده‌هاى قريش گفته بود سخن كرد و به او اعلام كرد كه نيامده با قريش بجنگد .\r\nاو از نزد رسول خدا ( ص ) برخاست كه برگردد و به چشم خود ديد كه ياران او چه عقيده‌اى به او دارند وضوء نگيرد جز اينكه بدريافت آب وضويش بهم پيشى گيرند و آب بينى نيفكند جز بسوى آن شتابند و بدان تبرك جويند و از او موئى نيفتد جز اينكه آن را برگيرند و محترم دانند و نزد قريش برگشت و گفت :\r\nاى معشر قريش - راستى من خسرو ايران را در پايتخت او ديدار كردم و قيصر روم را در كشور او ديدم و نجاشى امپراطور حبشه را در كشور او ديدم و راستش به خدا من هرگز هيچ پادشاهى را در كشورش بمانند محمد ميان اصحابش محبوب و معظم نديدم - من مردمى دور او ديدم كه بخاطر هيچ پيشآمدى هرگز او را تسليم نكنند و دست از او برندارند شما نظر خود را بگيريد .\r\nابن اسحاق گويد يكى از اهل علم به من باز گفت كه رسول خدا ( ص ) خراش بن اميه خزاعى را بر پشت شترى بنام ثعلب نزد قريش به مكه فرستاد تا باشراف آنها مقصد او را ابلاغ كند آنها شتر رسول خدا را پىكردند و خواستند او را بكشند و احابيش مانع شدند و او را آزاد كردند تا نزد رسول خدا ( ص ) برگشت .\r\nاز ابن عباس نقل شده كه قريش چهل تا پنجاه مرد فرستادند و فرمان دادند بر قشون رسول خدا ( ص ) دور زنند و اگر يكى هم شده از آنها بكشند و همه آنان اسير شدند و آنان را نزد رسول خدا ( ص ) آوردند و رسول خدا ( ص ) از آنها گذشت و همه را آزاد كرد با اينكه سنگ و تير ميان قشون اسلام افكنده بودند و سپس عمر بن خطاب را خواست تا به مكه فرستد و پيام او را به اشراف قريش برساند عمر عرضكرد يا رسول اللَّه من از قريش بر جان خود مىترسم در مكه از بنى عدى كسى نيست كه مرا حفظ كند و تو مىدانى قريش با من چه دشمنى دارند و بر من سخت‌دلند ولى من تو را به مردى عزيزتر از خود رهنمائى ميكنم و آن عثمان بن عفان است و رسول خدا ( ص ) عثمان بن عفان را خواست و او را نزد ابو - سفيان و اشراف قريش فرستاد كه به آنها خبر دهد پيغمبر ( ص ) براى جنگ نيامده و همانا براى زيارت خانه كعبه آمده است و به قصد تعظيم و احترام آن .\r\nابن اسحاق گويد عثمان بن عفان بسوى مكه روان شد و ابان بن سعيد بن عاص را ملاقات كرد هنگام ورود به مكه يا قبل از آن و وى عثمان را جلو خود انداخت و او را در پناه گرفت تا پيغام رسول خدا ( ص ) را برساند عثمان رفت ابو سفيان و بزرگان قريش را ديدار كرد و از طرف رسول خدا ( ص ) پيغام را رسانيد و چون عثمان پيام رسول خدا ( ص ) را رسانيد به او گفتند تو خود اگر خواهى به خانه كعبه\r\n\r\n","description":"","footnote":"","page_name":" 245 ","page_number":260},
  {"content":"\r\n\r\nطواف كن .\r\nدر پاسخ گفت من اين كار را نكنم تا رسول خدا ( ص ) بدان طواف كند ، قريش او را بازداشت كردند و برسول خدا ( ص ) خبر رسيد كه عثمان بن عفان كشته شد ( سپس در ص 215 داستان بيعت رضوان را بيان مىكند و مىگويد ) :\r\nداستان صلح ميان مسلمانان و مشركان .\r\nابن اسحق از زهرى نقل كرده است كه :\r\n5 - سهيل بن عمرو اخا بنى عامر بن لوى به او گفتند نزد محمد برو و با او صلح كن و اين شرط در قرار صلح باشد كه امسال را برگردد به خدا هرگز ما تن در ندهيم كه عرب باز گويند كه محمد به زور وارد مكه شده است ، سهيل بن عمرو نزد رسول خدا ( ص ) آمد و تا چشم رسول خدا ( ص ) به او افتاد فرمود اين مردم صلح خواستند كه اين مرد را فرستادند و چون سهيل بن عمرو برسول خدا ( ص ) رسيد سخن دراز كرد و ميان آن‌ها گفتگو شد و صلح مطرح شد و چون قرارداد صلح بپايان رسيد و جز همان نوشتن عهدنامه صلح نماند ( در اينجا پس از اظهار شك و ترديد عمر گويد ) رسول خدا ( ص ) على بن ابى طالب را خواست و فرمود بنويس\r\nبسم اللَّه الرحمن الرحيم\r\n. سهيل - من اين جمله را نمىفهمم بنويس باسمك اللهم .\r\nرسول خدا ( ص ) - بنويس بسمك اللهم ( آن را نوشت ) بنويس اينست قرار داد صلح محمد رسول خدا با سهيل بن عمرو .\r\nسهيل بن عمرو - اگر من گواه بودم كه تو رسول خدائى با تو نمىجنگيدم نام خودت و پدرت را بنويس .\r\nرسول خدا ( ص ) - بنويس اينست قرار صلح ميان محمد بن عبد اللَّه با سهيل بن عمرو - نص مواد صلح .\r\n1 - تا ده سال جنگ متاركه باشد و مردم بهم كارى نداشته باشند .\r\n2 - هر كه از قريش بىاجازه وليش نزد محمد آيد او را بقريش بازگردانند و هر كه از پيش محمد نزد قريش پناهنده شد او را تسليم نكنند .\r\n3 - ميان طرفين مصونيت باشد و شمشيرى كشيده نشود و كسى را ببند و زندان نكنند .\r\n4 - هر كه خواهد با محمد هم پيمان و هم قسم گردد و هر كه خواهد با قريش عهد و پيمان بندد ( خزاعه با كمال رغبت با پيغمبر هم عهد شدند و بنو بكر با قريش ) .\r\n5 - در اين سال تو از همين جا برگرد و وارد مكه نشو و در سال آينده ما مكه را تخليه كنيم و تو با يارانت مدت سه روز در آن بمانيد و زيارت كنيد و همان اسلحه يك سوار همراه شما باشد و شمشيرها در غلاف باشد .\r\nدر اين ميان كه رسول خدا و سهيل در كار تنظيم و نوشتن عهدنامه بودند ناگاه ابو جندل پسر سهيل بن عمرو زنجيركشان خود را بجبهه مسلمانان انداخت و بپيغمبر پناهنده شد .\r\nياران رسول خدا هنگام سفر از مدينه ترديدى نداشتند كه پيروزند باعتماد خوابى كه رسول خدا ( ص ) ديده بود و چون بدين صلح برخوردند و رسول خدا ( ص ) پذيرفت كه عمره نكرده برگردد نگرانى و بددلى\r\n\r\n","description":"","footnote":"","page_name":" 246 ","page_number":261},
  {"content":"\r\n\r\nسختى دچار مردم شد تا آنجا كه نزديك بود از اسلام برگردند و چون سهيل ابا جندل پسر خود را در پناه مسلمانان ديد برخاست و سيلى بچهره او نواخت و دامن جامه او را چسبيد و گفت اى محمد عهد و پيمان ميان من و تو پيش از ورود اين پسر بسته شد .\r\nرسول خدا - راست مىگوئى - سهيل پسر خود را جامه پيچ كرد و ميكشانيد كه برگرداند بسوى قريش و ابو جندل فرياد ميزد اى گروه مسلمانان مرا نزد مشركان بر مىگردانيد تا از دينم بگردانند و مشاهده اين منظره مايه فزونى پريشانى دل و ترديد و نگرانى مسلمانان شد .\r\nرسول خدا - اى ابا جندل صبر كن و به حساب خدا گذار زيرا خدا به همين زودى براى تو و ديگر ناتوانان مسلمانان مكه گشايشى و برايشى فراهم سازد ما با اين مردم عهدى بستيم و قرار صلحى داديم و تعهد به آنها سپرديم و آنها عهد و پيمان به حساب خدا بما دادند و راستى كه ما بدانها دغلى نكنيم و پيمان نشكنيم .\r\nگويد عمر بن خطاب بر جست و كنار ابى جندل به راه افتاد و دسته شمشير را بسوى او ميكرد و مىگفت اى ابا جندل صبر كن اينان مشركند و خونشان بمانند خون سگى است ، عمر گفت من اميدوار بودم كه ابو جندل شمشير بكشد و پدر خود را بكشد و او از كشتن پدر خود دريغ كرد و امضاء صلح اجرا شد و چند تن از مسلمانان آن را گواهى كردند .\r\n1 - ابو بكر صديق 2 - عمر بن خطاب 3 - عبد الرحمن بن عوف 4 - عبد اللَّه بن سهيل بن عمرو 5 - سعد بن ابى وقاص 6 - محمود بن سلمة و از مشركين مكرز بن حفص كه هنوز در شرك بود . و على بن ابى طالب كاتب عهدنامه هم آن را امضاء كرد .\r\nابن اسحاق گويد : رسول خدا مدت اقامت در حديبيه ميان حل و حرم رفت و آمد ميكرد و نماز را در حرم مىگزارد و چون كار صلح به پايان رسيد برخاست و قربانى خود را نحر كرد و نشست سر خود را تراشيد و از احرام برآمد و مردم هم از او پيروى كردند - پايان نقل از سيره ابن هشام .\r\nدر جريان صلح حديبيه اسرار سياست و تدبير و اعجاز بهم آميخته و تحليل و تجزيه آن نيازمند كتاب جداگانه‌ايست .\r\n\r\n","description":"","footnote":"","page_name":" 247 ","page_number":262},
  {"content":"\r\n\r\n\r\n504 -\r\n( 1 ) از فضل ابى العباس از امام صادق ( ع ) در تفسير قول خدا عز و جل ( 92 - النساء ) يا نزد شما آيند و دلتنگ باشند از اينكه با شما بجنگند و يا با قوم خود بجنگند - فرمود در باره بنى مدلج نازل شده زيرا آنها نزد رسول خدا ( ص ) آمدند و گفتند راستى كه ما دلتنگيم و بر ما ناگوار است كه شهادت بدهيم تو رسول خدائى پس ما نه با تو همراه هستيم و نه با قوم خود در برابر تو باشيم و اعلام بىطرفى مىنمائيم ، گويد من گفتم رسول خدا ( ص ) با آنها چه كرد ؟\r\nدر پاسخ گفت با آن‌ها قرارداد كرد كه بيطرفى آنها را محترم شمارد تا از عرب فراغت يابد سپس آنها را دعوت كند و اگر پذيرفتند ( بسيار خوب ) و اگر نه با آنها بجنگد .\r\n\r\nشرح -\r\nاز مجلسى ره - قوله\r\n« نزلت في بنى مدلج »\r\nبيضاوى در تفسير قول خدا ( 92 - النساء ) جز كسانى كه با مردمى پيوسته‌اند كه ميان شما و آن‌ها پيمانى است - گفته است اين استثناء است از آيه سابق كه ميفرمايد آنان را بگيريد و بكشيد .\r\nيعنى مگر آنها را كه بىطرفى اختيار كنند و از جنگ با شما كناره گيرند و مقصود از اين قوم خزاعه باشند و برخى آن‌ها را از بنى اسلم دانند زيرا پيغمبر ( ص ) هنگام هجرت از مكه با هلال بن عويمر بزرگ بنى اسلم قرار بىطرفى بست كه نه با او كمك كند و نه با دشمنان او و هر كس هم به او پناهنده شود مشمول همين قرار باشد و برخى مورد آيه را بنى بكر بن زيد بن مناة دانند .\r\n\r\nداستان قوم لوط\r\n\r\n505 -\r\n( 2 ) از ابى يزيد حمار از امام صادق ( ع ) فرمود راستى خدا تعالى چهار فرشته براى هلاك كردن قوم لوط فرستاد جبرئيل و ميكائيل و اسرافيل و كروبيل اينان بابراهيم ( ع ) گذر كردند و عمامه بر سر داشتند بر او سلام دادند ولى آنها را نشناخت و هيئت خوب و زيبائى در آنها ديد و گفت براى خدمت اينها جز خودم نشايد ؛ او مهمانخانه داشت گوساله فربهى براى آنها بريان كرد تا پخت و آن را در نزد\r\n\r\n","description":"","footnote":"","page_name":" 248 ","page_number":263},
  {"content":"\r\n\r\nآنها نهاد ( 1 ) و چون ديد دست بدان دراز نكنند آنان را ناشناس تشخيص داد و از آن‌ها ترسيد چون جبرئيل چنين ديد عمامه را از چهره و سر برگرفت و ابراهيم او را شناخت و گفت تو هم خود او هستى ؟\r\nدر پاسخ گفت آرى و همسرش ساره بدانها گذر كرد و او را باسحاق مژده داد و در دنبال اسحاق هم به يعقوب و ساره همان را گفت كه خدا عز و جل از قول او گفته است ( 72 - هود : ساره گفت اى واى بر من آيا مىزايم با اينكه سالخورده‌ام و اين شوهرم پير است راستى كه چيز شگفت آوريست ) و فرشته‌ها پاسخى به او دادند كه در قرآن مجيد درج است ( 73 - هود : فرشته‌ها گفتند آيا تو از كار خدا در شگفتى رحمت خدا و بركاتش بر شما خاندان راستى كه خدا ستوده و بزرگوار است ) .\r\nپس ابراهيم بدانها گفت براى چه آمده‌ايد ؟\r\nفرشته‌ها - آمديم قوم لوط را هلاك كنيم .\r\nابراهيم - اگر صد مؤمن در ميان آنها باشد آنها را هلاك ميكنيد ؟ .\r\nجبرئيل گفت : نه .\r\nابراهيم - اگر 50 نفر مؤمن باشند ؟ گفت : نه .\r\nابراهيم - اگر 30 تن مؤمن باشند ؟ گفت : نه .\r\nابراهيم - اگر 20 تن مؤمن باشند ؟ گفت : نه .\r\nابراهيم - اگر 10 تن مؤمن باشند ؟ گفت : نه .\r\nابراهيم - اگر 5 تن مؤمن باشند ؟ گفت نه .\r\nابراهيم - اگر 1 مؤمن در ميان آن‌ها باشد ؟ گفت : نه ، ابراهيم - لوط در ميان آن‌ها است .\r\nفرشته‌ها ما داناتريم بدان‌ها كه در ميان آن‌ها هستند هر آينه لوط و خاندانش را نجات مىدهيم جز همان زنش كه از ماندگان است .\r\n\r\n","description":"","footnote":"","page_name":" 249 ","page_number":264},
  {"content":"\r\n\r\n( 1 ) سپس گذشتند و رفتند : حسن عسكرى او محمد گفته است مقصود از اين گفتار ابراهيم را نمىدانيم جز اينكه مىخواست آن‌ها را زنده بدارد و نجات دهد و همين است مقصود قول خدا عز و جل ( 74 - هود ) در باره قوم لوط با ما جدال ميكرد .\r\n\r\nشرح -\r\nاز مجلسى ره - قوله\r\n« قال الحسن العسكرى »\r\nظاهر اينست كه عسكرى از طغيان خامه نامه‌نويسان است .\r\nو لفظ همين روايت در تفسير عياشى و چنانچه در كتاب طلاق همين كتاب گذشت حسن بن على است بىكلمهء أبو محمد و بنا بر اين مقصود حسن بن على بن فضالست كه در ميان روايت سخنى براى بيان و شرح آورده و كنيه او هم نيز ابو محمد است .\r\n( 2 ) فرشته‌ها از مهمانخانه ابراهيم نزد لوط رفتند و او در ميان كشت خود نزديك شهر بود عمامه بر سر بر او اسلام دادند و وى بدان‌ها نگريست كه هيئت زيبائى دارند عمامه‌هاى سفيد و جامه‌هاى سفيد در بر آن‌ها است بآن‌ها گفت : منزل .\r\nگفتند : آرى جلو آن‌ها افتاد و به دنبال او روان شدند و لوط پشيمان شد كه بآن‌ها تعارف منزل كرد و با خود گفت چكارى كردم ؟ اينان را نزد قوم خود آوردم كه مىدانم بدكار و مردم آزارند و رو بآن‌ها كرد و گفت شما نزد بدترين خلق خدا آمده‌ايد .\r\nجبرئيل گفته بود : در باره عذاب آن‌ها شتاب نكنم تا سه بار ببدى آن‌ها گواهى دهد ، جبرئيل گفت اين يك بار ، و ساعتى رفت و باز رو بآن‌ها كرد و گفت : راستى شما نزد بدترين خلق خدا آمده‌ايد .\r\nجبرئيل گفت اين دو بار سپس پيش رفت و چون به دروازه شهر رسيد بآن‌ها رو كرد و گفت راستى شما نزد بدترين خلق خدا آمده‌ايد .\r\nجبرئيل گفت اين سه بار سپس به شهر درآمد و آن‌ها با وى به شهر درآمدند و چون زنش آنها را ديد و ديد زيبا هستند بالاى بام رفت و فرياد زد و قوم لوط نشنيدند و روى بام دود كرد و چون\r\n\r\n","description":"","footnote":"","page_name":" 250 ","page_number":265},
  {"content":"\r\n\r\nدود را ديدند رو به در خانه لوط دويدند ( 1 ) و زن لوط پائين آمد و گفت نزد لوط مردمى هستند كه من هرگز از آن‌ها زيباتر نديده‌ام .\r\nآمدند از در وارد خانه شوند و چون چشم لوط به آنها افتاد جلو آنها برخاست و گفت :\r\nاى قوم از خدا پرهيز داريد و مرا در باره مهمانم رسوا نكنيد آيا ميان شماها مرد خردمندى نيست ؟ و بآن‌ها گفت اينان دختران منند كه براى شماها پاكيزه‌ترند و دلنشين‌ترند ، آن‌ها را دعوت كرد كه بر وجه حلال دفع شهوت كنند .\r\nدر پاسخ او گفتند تو خود به خوبى مىدانى كه ما را در دختران تو حقى و رغبتى نيست و تو مىدانى كه ما چه مقصودى داريم لوط گفت اى كاش كه من در برابر شماها توانائى داشتم و يا پشتيبانى محكم مىداشتم .\r\nجبرئيل گفت كاش مىدانست اكنون چه نيروئى دارد ، قوم بر در خانه فزونى گرفتند تا به زور به خانه او ريختند و جبرئيل فرياد زد بگذار وارد شوند و چون وارد خانه شدند جبرئيل انگشت خود را بسوى آن‌ها فرود آورد و بينائى از آن‌ها رفت و اينست قول خدا ( 37 - القمر ) ديده‌هاى آن‌ها را كور كرديم . سپس جبرئيل فرياد برآورد ما فرستاده‌هاى پروردگار توايم ، هرگز دست آن‌ها به تو نرسد تو شب هنگام خاندانت را كوچ بده و جبرئيل بلوط اعلام كرد كه ما براى هلاك كردن آن‌ها آمده‌ايم و او بجبرئيل گفت شتاب كنيد .\r\nدر پاسخ او گفت راستى موعد آن‌ها بامداد است آيا بامداد نزديك نيست فرمود جبرئيل او را فرمان داد تا خود و عائله خود را جز همسرش برداشت و بيرون رفت فرمود : سپس آن شهر را از بن با دو پر خود بركند از هفتمين طبقه زمين و آن را بالا برد تا آنجا كه اهل آسمان‌هاى دنيا بنك سگان و آواز خروسان آنها را شنيدند سپس آن را وارونه كرد و بر آن شهر و هر كه در گرد آن بود سنگ سجيل فرو باريد .\r\n\r\n","description":"","footnote":"","page_name":" 251 ","page_number":266},
  {"content":"\r\n\r\n\r\nشرح -\r\nاز مجلسى ره - قوله\r\n« يهرعون »\r\nيعنى شتاب مىكردند .\r\nقوله تعالى  قالَ يا قَوْمِ هؤُلاءِ بَناتِي هُنَّ أَطْهَرُ لَكُمْ  - مفسران در باره اين آيه چند قول دارند :\r\n1 - مقصود دختران صلبى او است - از قتاده .\r\n2 - مقصود زنان امت است زيرا بمنزله دختران او بودند زيرا هر پيغمبرى پدر امت است و زنانش مادران امت هستند - از مجاهد و سعيد بن جبير - و در كيفيت عرض آنها هم اختلافست .\r\n1 - مقصود تزويج آنها است و در شرع او تزويج مؤمنه بكافر روا بوده چنانچه در آغاز اسلام كه رسول خدا ( ص ) دخترش را به ابو العاص بن ربيع تزويج كرد و او هنوز مسلمان نشده بود و سپس اين حكم نسخ شد .\r\n2 - مقصود تزويج به شرط ايمان بود - از زجاج - آن‌ها از دختران او خواستگارى مىكردند و براى كفرشان بدان‌ها تزويجشان نميكرد .\r\nو گفته شده در ميان آنان دو سيد ، مطاع بودند كه مىخواستند دو دختر خود ذعوراء و ريثاء را بدان‌ها بدهند .\r\nو در روايت على بن ابراهيم از محمد بن هارون است كه مقصود او زنان آنان بوده زيرا هر پيغمبرى پدر امت است و آن‌ها را دعوت بحلال كرده و دعوت به حرام نكرده .\r\n\r\nدر حكمت صلح امام حسن ( ع ) با معاويه\r\n\r\n506 -\r\n( 1 ) از محمد بن مسلم از امام باقر ( ع ) فرمود به خدا آنچه حسن بن على ( ع ) كرد براى اين امت بهتر بود از آنچه آفتاب بر آن مىتابد به خدا كه اين آيه ( 77 - النساء ) آيا نگاه نكنى بدان‌ها كه بر ايشان گفته شده دست از مردم بازداريد و نماز را برپا داريد و زكات را بپردازيد - همانا مقصود از آن طاعت امامست - آنها درخواست نبرد نمودند و چون بر آنها واجب شد با امام حسين ( ع ) نبرد كنند - گفتند ( 77 - النساء و 44 - ابراهيم ) پروردگارا چرا بما جهاد را واجب كردى خوب بود ما را مهلت بدهى تا موعد نزديكى كه از رسولان پيروى كنيم - مقصود آن‌ها تأخير جهاد بود تا ظهور امام قائم ( ع ) .\r\n\r\nشرح -\r\nاز مجلسى « ره » - قوله\r\n« و اللَّه الذى صنعه الحسن بن على »\r\n- يعنى اينكه با معاويه صلح كرد براى امت خير و صلاح بود و گرچه اكثر اصحابش بدان راضى نبودند .\r\nقوله تعالى  أَ لَمْ تَرَ إِلَى الَّذِينَ قِيلَ لَهُمْ كُفُّوا أَيْدِيَكُمْ  يعنى در زمان هدنه و سازش با مخالفان و در\r\n\r\n","description":"","footnote":"","page_name":" 252 ","page_number":267},
  {"content":"\r\n\r\nدوران تقيه دست از جنگ بكشيد قوله\r\n« انما هى طاعة الامام »\r\nيعنى غرض و مقصود از اين آيه فرمانبرى از امامست در صورتى كه از جهاد نهى كند چون دستور آن را ندارد از طرف خدا و همان فرمان به نماز و زكات و ابواب مسالمت آميز ايمان و اسلام مىدهد و حاصل اينست كه اصحاب امام حسن ( ع ) به حكم اين آيه مامور بودند باطاعت امام در ترك قتال و چون در عهد امام حسين ( ع ) جهاد بر آنها واجب شد باز هم اعتراض كردند و گفتند پروردگارا چرا بر ما جهاد را واجب كردى كاش ما را تا مدت نزديكى كه مقصود ظهور امام قائم ( ع ) است مهلت داده بودى .\r\nو اكثر مفسران گفته‌اند اين آيه در باره قومى نازل شده كه در مكه از مشركان سخت آزار ميكشيدند و پيش از آنكه هجرت كنند بمدينه به رسول خدا ( ص ) شكايت كردند و گفتند يا رسول اللَّه به ما اجازه بده تا با اين‌ها جهاد كنيم و چون مامور به نبرد و حضور در جبهه بدر شدند بر برخى از آنها سخت و ناگوار بود و اين آيه نازل شد و اجل قريب را بمرگ تفسير كرده‌اند .\r\nسپس بدان كه اين آيه چنانچه در ضمن اين حديث است در قرآن نيست - در قرآن چنين است :\r\n( 77 - النساء ) آيا نگاه نكنى بدانها كه برايشان گفته شده است دست بازداريد و نماز را برپا داريد و زكات را بپردازيد و چون جهاد بر آنها نوشته شد بناگاه دسته‌اى از آنها از مردم بترسند چنانچه از خدا يا بلكه ترس بيشترى از مردم دارند و گويند پروردگارا چرا جهاد و نبرد را بر ما واجب كردى خوب بود ما را تا موعد نزديكى بتأخير مىانداختى بگو بهره دنيا اندكست و در ( 44 - ابراهيم ) پس مىگويند آن كسانى كه ستم كردند پروردگارا ما را تا مدت نزديكى مهلت بده و پس انداز تا دعوتت را اجابت كنيم و از رسولانت پيروى كنيم - و شايد امام ( ع ) آخر اين آيه سوره ابراهيم را بدنبال آن آيه سوره نساء وصل كرده است زيرا كه هر دو آيه در بيان حال اين طايفه نازل شده‌اند يا جمله « نجب دعوتك » را بعنوان تفسير و شرح به آيه سوره نساء افزوده است زيرا مقصود آنها از درخواست تأخير همان اجابت دعوت بوده .\r\nو ممكنست كه آيه سورة النساء در مصحف ائمه چنين باشد .\r\nمن گويم ما علل و حكم صلح كردن امام حسن ( ع ) را با معاويه در كتاب بحار الانوار درج كرديم و در اين باره بسط سخن داديم هر كه خواهد كه بر آن مطلع شود بايد بدان جا رجوع كند .\r\n\r\n507 -\r\n( 1 ) از معلى بن خنيس كه گويد از امام صادق ( ع ) پرسيدم از نجوم كه آيا درست هستند ؟\r\nفرمود آرى راستى كه خدا عز و جل مشترى را به صورت مردى به زمين فرو فرستاد و او يكى از عجم را گرفت و نجوم را به او آموخت تا پنداشت بدانش رسيده سپس به او گفت نگاه كن ببين ستاره مشترى در كجا است ؟ گفت من آن را در فلك نبينم و ندانم كجا است .\r\n\r\n","description":"","footnote":"","page_name":" 253 ","page_number":268},
  {"content":"\r\n\r\nفرمود : او را راند و يكى از مردم هند را جلو كشاند و نجوم را به او آموخت تا پنداشت بدانش رسيده و به او گفت نگاه كن ببين ستاره مشترى در كجا است ؟ در پاسخ او گفت حساب من دلالت دارد كه تو همان مشترى هستى .\r\nگويد : او شيونى كشيد و مرد و علمش بخاندانش به ارث رسيد و علم نجوم از آنجا است .\r\n\r\nشرح -\r\nاز مجلسى « ره » - قوله\r\n« احق هى فقال نعم\r\n» دلالت دارد بر اينكه نجوم علامات كائنانند نزد عارفان و بدان دلالت ندارد كه تعليم و تعلم و استخراج از آن براى مردم ديگر جائز است .\r\nقوله\r\n« صورة رجل »\r\nممكنست كه بر تقدير صحت خبر مقصود اين باشد كه خدا تعالى در اين وقت جان و زندگى به دو داده و او را به زمين فرستاده زيرا سماوات را جان و زندگى و شعور نيست و سيد مرتضى آن را مورد اتفاق شمرده است .\r\n\r\n508 -\r\n( 1 ) از امام صادق ( ع ) پرسيده شد از علم نجوم ، فرمود آن را نداند جز يك خاندان عرب و يك خاندان از هند .\r\n\r\nشرح -\r\nاز مجلسى ره - قوله\r\n« الا اهل بيت من العرب »\r\nيعنى اهل بيت پيغمبر ( ص ) .\r\nمن گويم - اكنون وقت آن است كه بوعده خويش وفا كنيم و تحقيقى در علم نجوم و تعليم و تعلم و اخبار از احكام آن بنمائيم و اولا بايد سخن برخى از اصحاب را در اينجا بيان كنيم و سپس اخبار داله بر دو قول را :\r\nشيخ مفيد در كتاب مقالات طبق نقل سيد بن طاوس گفته است خورشيد و ماه و اختران ديگر جسم‌هاى آتشينى باشند كه زندگى و مرگ ندارند و شعور ندارند و خدا آنها را براى سود خلق و زيور آسمانها و نشانه‌هاى خود ساخته .\r\nچنانچه فرموده ( 6 - يونس ) او است كه خورشيد را تابان و ماه را فروزان نموده و منازلى براى او مقرر داشته تا شماره سالها و حساب را بدانيد خدا آن را نيافريده جز به حق و راستى و شرح دهيم آيات را براى مردمى كه مىدانند و مىفهمند .\r\nو فرموده است ( 98 - الانعام ) و او است كه براى شما اختران را ساخته تا در ظلمات بيابان و دريا رهبرى شويد بوسيله آنها ما آيات را شرح داديم براى مردمى كه مىدانند .\r\n\r\n","description":"","footnote":"","page_name":" 254 ","page_number":269},
  {"content":"\r\n\r\nو فرموده است ( 17 - النحل ) و نشانه‌هائى و باختر آنان هدايت شوند .\r\nو فرموده است ( 11 - فصلت ) ما زيور كرديم آسمان دنيا را بچراغها - ولى حكم بر كائنات بدلالت آنها و گفتار در مدلولشان از نظر حركت آنها نزد عقل محال نيست و ما دفاع نكنيم از اينكه خدا آن را به يكى از پيغمبران خود آموخته باشد و معجزه او ساخته باشد ولى ما قطع بدان نداريم و شيوع آن را بمردم ديگر تا اين زمان معتقد نيستيم و آنچه از احكام نجوم دريابيم و بدانيم و برخى از آن درست درآيد اين از راه تجربه و عادتست و گاهى درست باشد و گاهى نادرست و هميشه درست نيايد زيرا دليل عقل و برهان قاطع از آيات قرآن و اخبار رسول ندارد و اين مذهب جمهور متكلمان عدليه است و عقيده بنو نوبخت از شيعه و عقيده أبو القاسم و ابو على است از معتزله انتهى .\r\nمن گويم كلامش دلالت دارد بر اينكه نجوم حقست و دلالت ندارد بر جواز تعليم و تعلم و اخبار بكائنات بوسيله نجوم براى خبر معصوم بلكه اشاره بمنع از آن دارد كما لا يخفى .\r\nسيد مرتضى ره در جواب مسائل سلاريه پس از ابطال تاثير نجوم بدلائل و براهين گفته است وجه ديگر كه خدا را شيوه باشد كارى كند هنگام طلوع يا غروب يا اتصال يا مفارقت كوكبى مذهب منجمان نباشد و به ظاهر آن را گويند و اين خود امريست جائز ولى راهى براى دانستن آن نيست و ما از كجا بدانيم كه خدا را عادتست كه چون زحل و مريخ در درجه طالع باشند نحس باشند و مشترى در درجه طالع سعد باشد و چه دليل درستى بدان رسيده است و اگر بتجربه خود و متقدمان يا بجريان عادت استناد كنند گوئيم تجربه قطعى از كجا و نظم آن از كجا با اينكه ما مينگريم خطاء شما بيش از صوابست و دروغ بيش از راست و بسا كه اصابت شما از باب اتفاق باشد نه از راه صحت قواعد شما و اگر بگويند سبب خطاء در اخذ طالع و سير كوكب است .\r\nما گوئيم خير اصابت در احكام از راه اتفاقست و تخمين و اين تأويل براى شما در صورتى درستست كه دليل قطعى بر صحت قواعد نجوم باشد تا خطاء آن تأويل شود و اگر دليل شما همان صحت احكام باشد خطاء در آن دليل فساد آن گردد ( تا آنكه گويد ) :\r\nسيد رضي الله عنه 
  ] گفته اخبار از كسوف و اقتران كواكب و انفصال آن‌ها روش حسابى محكم دارد و اصول درست و قواعد ثابتى دارد و آن ربطى به احكام نجوم و تأثير در خوبى و بدى و زيان و سود ندارد و اگر ميان اين دو جز همين فرق نبود كه احكام آن‌ها در كسوفات و حساب ماه هميشه درستست و در احكام بيشتر نادرست و صحت احكام آنها ندرت دارد و ممكنست از راه تصادف باشد همين تفاوت بس بود و حمل يكى از آن دو بر ديگرى از قلت ديانت و حياء است انتهى .\r\nو در كتاب غرر و درر خود مانند همين را گفته و گفتار خود را كامل كرده و در ضمن استدلال خود بر اينكه اختران اثرى ندارند گفته قويترين دليل بر اينكه فلك و آنچه در آنست مؤثر نيستند و خورشيد و ماه و اختران روح ندارند و بىجانند دليل نقلى و اجماعست و خلافى نيست ميان مسلمانان در اينكه فلك زنده نيست و آنچه از اختران در آنست جان ندارند و همه مسخر و زير تدبير و تصرفند و از خود اختيارى ندارند و اين حقيقت ضرورى دين رسول خدا است و در پايان سخن خود گفته مسلمانان از قديم و جديد اجماع دارند بر تكذيب منجمان و بىاعتنائى به آنان و بعجز آوردن آنها و روايت از خود پيغمبر و علماى خاندانش و اصحاب خيارش در اين باره بىشمار است و پيوسته از مذاهب منجمان بىزار بودند و آن را گمراهى و محال مىشمردند و آنچه در اسلام به اين شهرتست چگونه دين‌دار و نمازگزارى\r\n\r\n","description":"","footnote":"","page_name":" 255 ","page_number":270},
  {"content":"\r\n\r\nبر خلافش اصرار ورزد انتهى .\r\nو اما سيد بن طاوس در بطلان علم نجوم كتابى پرداخته و رساله‌اى نوشته و اصرار كرده كه اختران اراده ندارند و فاعل و مؤثر نيستند و دلائلى آورده و كلام افاضل را براى تأييد خود ذكر كرده ولى اثبات كرده كه اختران نشانه حوادث هستند بطور اكثر ولى بطورى كه قادر حكيم تواند آن‌ها را طبق اراده خود تغيير و تبديل دهد و تعليم و تعلم و نظر در آن را تجويز كرده است .\r\nعلامه در كتاب منتهى المطلب گفته ستاره‌پرستى حرامست و همچنان آموختن علم نجوم بر پايه اينكه مؤثرند و مايه سود و زيانند و اجمالا هر كه معتقد باشد كه حركات نفسانيه و طبيعيه مربوط بحركات فلكيه و اتصالات اخترانست كافر است و مزد گرفتن بر آن حرامست و هر كه آموزد تا اندازه سير كواكب را بداند و بعد آن‌ها را و تربيع و كسوف و ديگر احوال كواكب را عيب ندارد و در تحرير و قواعد همچنين گفته است .\r\nو شهيد نور اللَّه مضجعه در قواعد خود گفته است هر كه معتقد است اختران مدبر اين جهانند و موجد آنچه در آنند بىترديد كافر است و اگر آن‌ها را از طرف خدا موثر داند چنانچه انسان را در اعمال خود كه عدليه معتقدند اين خطاكار است زيرا اختران را زندگانى و جانى ثابت نيست به دليل عقل و نقل ( و پس از نقل قول جمعى ديگر از فقهاء عظام 34 روايت در باره موضوع نجوم نقل كرده و در آخر چنين نتيجه گرفته : ) و چون تو احاطه خبيرانه بدان چه از اقوال و اخبار نقل كرديم بيابى مىدانى كه :\r\n1 - عقيده باستقلال نجوم در تأثير كفر است و مخالف ضرورت دين .\r\n2 - عقيده بتأثير ناقص آن‌ها يا كفر است و يا فسق .\r\n3 - تعليم و تعلم علم نجوم و مطالعه در آن با عدم اعتقاد در تأثير آن اصلا مورد اختلافست و اخبار منع اقوى هستند و اكثر اخبار جواز ضعيف و بيشتر آن‌ها دلالت ندارند و ادله منع از قول بىعلم مؤيد دسته اولست بعلاوه اخبارى كه دلالت دارند بر تشويق به دعا و صدقه براى رفع بلا خصوص نظر باينكه از ائمه نقل نشده در امور خود مراعات ساعات تقويمى و نجومى كنند و آنچه در خصوص سفر و تزويج در موقع قمر در عقرب وارد است و هم در باره موقع محاق دلالت ندارند بر اعتبار همه نظرات و ساعات نجوميه در همه اعمال پايان نقل از مجلسى ره .\r\nمن گويم - در دوران سابق مذهب ستاره‌شناسى رواج داشته و ستاره‌پرستان نجوم را مدبر و خالق و معبود مىپنداشته‌اند و اين عقيده بصورتهاى مختلفه در اصول اديان وارد شده بوده است و اين تشدد و منع اخبار براى بطلان اين مذاهبست ولى مطالعه در نجوم براى كشف اطلاعات بر اساس علمى خصوص بوجهى كه امروزه نزد دانشمندان ستاره‌شناس متعارفست از باب اكتشافات علميه صحيحه مانعى ندارد و مستحسن است .\r\nآرى توجه باصول خرافى كلده و آشور كه از پايه‌گذاران اوليه احكام و تأثيرات نجوميه بوده‌اند وجه صحيحى ندارد و مايه ضلالت و گمراهى افكار است و جمعى از اخبار هم نظر بمنع از اين موضوع دارد كه مايه تشويش افكار و وسيله جلوگيرى از كار است و براى اشتغال به كارها ساعات نحسى بدعت مىگذارد و مردم را از كار باز مىدارد با اينكه هر ساعت براى كار و كوشش مفيد و بسيار سعيد و خوبست .\r\n\r\n","description":"","footnote":"","page_name":" 256 ","page_number":271},
  {"content":"\r\n\r\n\r\n509 -\r\n( 1 ) از معلى بن خنيس گويد من نامه عبد السلام بن نعيم و سدير و نامه‌هاى ديگران را نزد امام صادق ( ع ) بردم در هنگامى بود كه حزب سياه‌پوشان ظهور كرده بودند و هنوز از بنى عباس خبرى نبود ، مضمون نامه‌ها اين بود كه :\r\nما مقدر و مقرر دانيم كه اين امر خلافت بشما برمىگردد شما خود چه نظرى داريد ؟ - امام همه نامه‌ها را به زمين زد و فرمود اف اف . من براى اينان امام و رهبر نباشم آيا نمىدانند كه همانا بايد سفيانى كشته شود .\r\n\r\nشرح -\r\nاز مجلسى ره - قوله\r\n« حين ظهرت المسودة »\r\nيعنى ياران ابى مسلم خراسانى زيرا آن‌ها جامه سياه در بر داشتند .\r\nقوله\r\n« ما انا لهؤلاء به امام »\r\nچون شتاب دارند و تسليم به امام خود نيستند و از شيعيان و پيروان او بيرونند .\r\nقوله\r\n« انما يقتل السفيانى »\r\nيعنى نمىدانيد كه امام قائم آل محمد بايد سفيانى را بكشد و يا اينكه از علامات ظهور او قتل سفيانى است و هنوز سفيانى خروج نكرده و كشته نشده و چگونه خروج و جهاد براى ما روا است .\r\n\r\nدر بيان برخى خصائص آل پيغمبر و برخى احوال پيغمبر ص\r\n\r\n510 -\r\n( 2 ) از ابى بصير گويد از امام صادق ( ع ) پرسيدم از تفسير قول خدا عز و جل ( 36 - النور ) در خانه‌هائى كه خدا اجازه داده است برافراشته شوند - فرمود : مقصود از آن خانه‌هاى پيغمبرند ( ص ) .\r\n\r\nشرح -\r\nاز مجلسى ره - اين حديث دلالت دارد كه مقصود از بيوت بيوت صوريه است و برخى اخبار دلالت دارد كه مقصود بيوت معنويه است چنانچه اين تعبير در ميان عرب و عجم شايع است و اين خبر هم با آن منافات ندارد و من در بحار الانوار شرح مفصل آن را نگاشتم .\r\n\r\n","description":"","footnote":"","page_name":" 257 ","page_number":272},
  {"content":"\r\n\r\n\r\n511 -\r\n( 1 ) از يحيى بن ابى العلاء گويد شنيدم امام صادق ( ع ) ميفرمود جوشن رسول خدا ( ص ) كه معروف بود بذات الفضول دو حلقه نقره در جلو داشت و دو حلقه نقره هم در دنبال داشت فرمود در روز جنگ جمل على ( ع ) آن را پوشيده بود\r\n\r\n512 -\r\n( 2 ) فرمود : روز جنگ جمل على ( ع ) كمربندى سپيد و سياه بميان بسته بود كه جبرئيل آن را از آسمان براى پيغمبر ( ص ) آورده بود و رسول خدا ( ص ) آن را روى زره خود بكمر مىبست .\r\n\r\n513 -\r\n( 3 ) از امام باقر ( ع ) فرمود : عثمان بمقداد گفت هلا به خدا سوگند بايد دست بردارى و خود را نگه‌دارى يا تو را به همان پروردگار اول خودت برمىگردانم فرمود چون مرگ مقداد در رسيد به عمار گفت از من به عثمان برسان كه راستى من بسوى پروردگار نخست خود بازگشتم .\r\n\r\nشرح -\r\nاز مجلسى ره - قوله\r\n« لتنتهن »\r\nيعنى از اظهار حقيت امير المؤمنين ( ع ) دست بردار و از اظهار غصب و كفر هر سه نفر خليفه فاسق .\r\nقوله\r\n« الى ربك الاول »\r\n- يعنى پروردگار تعالى و يا آن بتى كه پيش از اسلام مى پرستيدند و در قول مقداد همان معنى اول متعين است و اين جمله عثمان بهر تقدير تهديد بقتل مقداد بوده است .\r\n\r\nدر مرگ اسامة بن زيد\r\n\r\n514 -\r\n( 4 ) از امام صادق ( ع ) فرمود : چون مرگ اسامه در رسيد بنى هاشم ببالينش شتافتند و بآن‌ها گفت شماها خويشى و مقام مرا ميان خود مىدانيد من وامى دارم و دوست دارم عهده‌دار پرداخت آن شويد على بن الحسين ( ع ) فرمود به خدا يكسوم آن را ضامنم و خاموش شد ، و ديگران هم سخنى نگفتند باز\r\n\r\n","description":"","footnote":"","page_name":" 258 ","page_number":273},
  {"content":"\r\n\r\nعلى بن الحسين ( ع ) فرمود همه وام تو به عهده منست .\r\nسپس فرمود : از نخست مانع من از ضمانت همهء وامش اين بود كه مبادا ديگران بگويند بر ما پيش دستى كرد .\r\n\r\n515 -\r\n( 1 ) از امام صادق ( ع ) فرمود : ناقه رسول خدا ( ص ) كه قصواء نام داشت چنين بود كه چون پيغمبر ( ص ) از آن پياده مىشد و مهارش را بر دوشش ميانداخت و او را رها ميكرد آن ناقه ميان مسلمانان دور مىزد و هر كس چيزى به آن مىداد و به زودى سير مىشد روزى سر خود را ميان چادر سمرة بن جندب فرا برد و او عصاى پيكان‌دارى بر سرش كوفت و سرش را شكست و ناقه بيرون شد و نزد پيغمبر ( ص ) رفت و شكايت كرد از او .\r\n\r\nشرح -\r\nاز مجلسى ره - قوله\r\n« فشكته\r\n» يا به زبان اظهار شكايت كرده و يا به اشاره و بر هر تقدير از معجزه‌هاى پيغمبر ( ص ) بشمار است .\r\n\r\n516 -\r\n( 2 ) از امام صادق ( ع ) فرمود مريم ( ع ) 9 ساعت بعيسى ( ع ) آبستن بود و هر ساعتى بجاى يك ماه .\r\n\r\nشرح -\r\nاز مجلسى ره - قوله\r\n« تسع ساعات »\r\nمن گويم اين يك قولست در باره مدت حمل عيسى و قولى است كه 9 ماه بوده و اين قول يهود است و 8 ماه و 6 ماه هم گفته‌اند و 3 ساعت و يك ساعت هم گفته شده است و ظاهر آيه با دو قول ميانه ( از نه ماه تا شش ماه ) منافى است زيرا در سوره مريم فرمايد او را آبستن كردند و بىدرنگ او را به محل دورى انداخت - و اين تعبير با طولانى بودن مدت حمل منافات دارد .\r\n\r\n517 -\r\n( 3 ) از عمر بن يزيد گويد به امام صادق ( ع ) گفتم مغيريه پندارند كه امروز جزء شب آينده است در پاسخ فرمود دروغ گويند امروز از شب گذشته است اهل بطن نخله چون هلال را ديدند گفتند ماه حرام داخل شد .\r\n\r\n","description":"","footnote":"","page_name":" 259 ","page_number":274},
  {"content":"\r\n\r\n\r\nشرح -\r\nاز مجلسى ره - قوله\r\n« ان المغيرية »\r\nيعنى پيروان مغيرة بن سعيد بجلى .\r\nقوله\r\n« بطن نخلة »\r\nاشاره است بدان چه مفسرين و مورّخين گفته‌اند كه پيغمبر عبد اللَّه بن جحش را با 8 يا 12 تن از مهاجران نخست فرستاده بود تا در نخله ميان مكه و طائف موضع گيرند و در كمين قريش باشند و اخبار آن‌ها را كسب كنند آنان رفتند تا بنخله رسيدند و مصادف شدند با عمرو بن حضرمى كه با كاروان تجارتى قريش در آنجا بود روز آخر جمادى الثانيه بود بعقيده آن‌ها ولى غره رجب بود و ميان مسلمانان گفتگو شد .\r\nبرخى گفتند اين غنيمت روزى شما شده است و معلوم نيست امروز از ماه حرام باشد و يكى گفت ماه حرامست و نبايد از راه طمع آن را بىاحترام سازيد و حلال شماريد و بر ابن حضرمى تاختند و او را كشتند و كاروان او را چاپيدند و خبر بكفار قريش رسيد و هيئت نمايندگانى نزد رسول خدا فرستادند و پرسيدند آيا جنگ در ماه‌هاى حرام روا است و خدا اين آيه را فرستاد ( 217 - البقره ) پرسندت از حكم جنگ در ماه حرام .\r\nدر جواب بگو جنگ در آن گناه بزرگى است .\r\nو از اين خبر چنانچه از برخى سير برآيد دانسته اين كار را كردند و هلال ماه رجب را ديده بودند و امام استشهاد كرده كه صحابه بمحض رؤيت هلال گفتند ماه رجب شده است و شب پيش ، از روز است و بهمراه آن يك شبانه روز است پايان نقل از مجلسى ره .\r\nمن گويم - حمل حديث در رؤيت هلال بغزوه عبد اللَّه بن جحش قرينه و دليلى ندارد و با تاريخ هم موافق نيست .\r\nما داستان سريه عبد اللَّه بن جحش و نزول آيه 217 البقره را عينا از سيره ابن هشام ترجمه ميكنيم ( ج 1 ص 366 ) رسول خدا ( ص ) عبد اللَّه بن جحش بن رئاب اسدى را پس از مراجعت از بدر اولى در يك دسته هشت نفرى از مهاجرين بىشركت يك تن از انصار بيرون فرستاد و نامه‌اى به او داد و فرمود تا دو روز كه ميرود آن را نخواند .\r\nو سپس آن را بخواند و بهر چه در آنست عمل كند و بهمراهان خود در اجراى فرمان نامه آزادى دهد و آن‌ها را وادار بپيروى نكند و ياران عبد اللَّه بن جحش اينان بودند .\r\n1 - ابو حذيفة بن عتيبة بن ربيعه از بنى عبد شمس 2 خود عبد اللَّه بن جحش حليف آنان و فرمانده قوم 3 - عكاشة بن محصن از بنى اسد 4 - عتيبة بن غزوان از بنى نوفل 5 - سعد بن ابى وقاص از بنى زهره 6 - عامر بن ربيعه از بنى عدى 7 - واقد بن عبد اللَّه از عنز بن وائل 8 - خالد بن بكير از بنى سعد بن ليث 9 - سهل بن بيضاء از بنى الحرث بن فهر .\r\nچون عبد اللَّه دو روز رفت و نامه را گشود نوشته بود چون اين نامه را نگاه كردى پيش برو تا بنخله ميان مكه و طائف منزل كنى و در كمين قريش باشى و اخبار آن‌ها را بدانى .\r\nچون عبد اللَّه اين نامه را خواند گفت به چشم و به يارانش گفت رسول خدا مرا فرمان داده بنخله روم و در كمين قريش باشم تا خبرى از آن‌ها بياورم و به من غدقن كرده كه كسى از شماها را به اين مسافرت مجبور كنم هر كدام شماها كه قصد شهادت دارد و بدان شوق دارد با من بيايد و هر كه آن را بد دارد برگردد من خود فرمان رسول خدا را اجرا ميكنم .\r\nاو رفت و همه يارانش هم با او روانه شدند و احدى تخلف نكرد و از راه حجاز رفت تا در\r\n\r\n","description":"","footnote":"","page_name":" 260 ","page_number":275},
  {"content":"\r\n\r\nمعدن بالاى فرع شتر سعد بن ابى وقاص و عتبة بن غزوان كه بنوبت سوار ميشدند گم شد و از او بجا ماندند در جستجوى شتر خود و عبد اللَّه با ياران ديگر خود رفتند تا در نخله منزل كردند و كاروانى از قريش بدان‌ها گذر كرد كه كشمش و پوست و مال التجاره‌اى از قريش داشت و عمرو بن حضرمى قافله سالارش بود .\r\nابن اسحاق گويد عثمان بن عبد اللَّه بن مغيره و برادرش نوفل بن عبد اللَّه مخزومى و حكم بن كيسان مولى هشام بن مغيره بهمراه عمرو بن حضرمى بودند و چون چشم آن‌ها باصحاب عبد اللَّه بن جحش افتاد ترسيدند كه نزديك آن‌ها منزل كرده‌اند و عكاشة بن محصن كه سر خود را تراشيده بود نزديك آنها رفت و چون او را ديدند آسودند و با خود گفتند اينان بعمره آمده‌اند و از طرف آن‌ها خطرى نداريد و مسلمانان با خود بمشورت پرداختند و گفتند اگر امشب كه آخر رجب است دست از آن‌ها بداريد بحرم درآيند و از شما مصون گردند و اگر آن‌ها را بكشيد در ماه حرام كشته باشيد به خود ترديد راه دادند و هراس از اقدام داشتند سپس دليرى كردند و تصميم گرفتند هر كدام را توانند بكشند و اموال آن‌ها را بگيرند .\r\nواقد بن عبد اللَّه تميمى با يك تير عمرو بن حضرمى را كشت و عثمان بن عبد اللَّه و حكم بن كيسان را اسير كردند و نوفل بن عبد اللَّه از دست آن‌ها بدر رفت و عبد اللَّه بن جحش كاروان و اسيران را آوردند و بمدينه نزد رسول خدا ( ص ) رسانيدند .\r\nيكى از خاندان عبد اللَّه بن جحش گفته كه عبد اللَّه بياران خود گفت خمس اين غنيمت را برسول خدا ( ص ) مىدهيم و اين پيش از اين بود كه خمس غنائم مقرر گردد از طرف خدا براى رسول خدا ( ص ) و او خمس كاروان را برسول خدا ( ص ) داد و باقيرا ميان ياران خود قسمت كرد .\r\nابن هشام گويد چون نزد رسول خدا ( ص ) آمدند فرمود من بشما نگفتم در ماه حرام بجنگيد و كاروان و دو اسير را توقيف كرد و چيزى از آن برنگرفت دسته گشتى از كار خود پشيمان شدند و پنداشتند هلاك شدند و برادران مسلمانشان آن‌ها را سرزنش كردند در كارى كه كرده بودند قريش هم گفتند محمد و اصحابش حرمت ماه حرام را نگه نداشتند و در آن خون‌ريزى كردند و مالها را غارت كردند و مردم را اسير كردند و هر كه از مسلمانان كه در مكه نزد قريش ميرفت در جواب آن‌ها ميگفت اين كار در شعبان بوده و در رجب نبوده و يهود اين پيشآمد را از كلمه « عمرو بن حضرمى قتله واقد بن عبد اللَّه » بفال جنگ گرفتند و تفسير كردند كه جنگ ميان مسلمانان و قريش معمور شد و حاضر شد و افروخته شد .\r\nو چون گفتگو در باره اين واقعه بسيار شد خداوند برسول خدا اين آيه را فرستاد ( 217 - البقره ) از تو پرسند از قتال در ماه حرام بگو قتال در آن بزرگ است ولى جلوگيرى از راه خدا و كفرورزى بدان و هم از مسجد الحرام و بيرون كردن اهلش از آن بزرگتر است نزد خدا و فتنه از كشتن بزرگتر است .\r\nيعنى اگر شما در ماه حرام مرتكب قتل شديد آنها هم شما را از راه خدا جلوگيرند و بدان كفر ورزند و شما را از مسجد الحرام بيرون كنند كه اهل آنيد و اين اعمال نزد خدا از قتل آنها كه شما كشتيد بزرگتر است و فتنه آنها هم از قتل بزرگتر است يعنى آن‌ها مسلمان را تفتين كنند تا از دين برگردانند و اين نزد خدا بزرگتر است « و آن‌ها پيوسته با شما بجنگند تا شماها را از دين\r\n\r\n","description":"","footnote":"","page_name":" 261 ","page_number":276},
  {"content":"\r\n\r\nبرگردانند اگر توانند » يعنى آن‌ها بر كار بدترى اصرار دارند و بزرگترى كه نه از آن پشيمانند و نه از آن دست بردارند .\r\nو چون قرآن بدين شرح نازل شد و خدا عقده ترس و هراسى كه در دل مسلمانان بود گشود رسول خدا كاروان و اسيران را تسليم گرفت و قريش فداء براى عثمان بن عبد اللَّه و حكم بن كيسان فرستادند و رسول خدا ( ص ) فرمود ما آن‌ها را بفداء ندهيم تا دو رفيق ما يعنى سعد بن ابى وقاص و عتبة بن غزوان سالم برگردند زيرا ما از شما بر جان آن‌ها ترس داريم و اگر آن‌ها را بكشيد ما اين اين دو را بجاى آن‌ها بكشيم و سعد و عتبه هم برگشتند و رسول خدا با دريافت فدا آن دو را آزاد كرد و حكم بن كيسان از روى دل مسلمان شد و نزد رسول خدا ( ص ) ماند تا در روز بئر معونه شهيد شد و عثمان بن عبد اللَّه به مكه برگشت و آنجا در كفر بمرد .\r\nو چون عبد اللَّه بن جحش و اصحابش از غم خلاف در ماه حرام آرام شدند طمع در ثواب بردند و گفتند يا رسول اللَّه آيا اين كار ما يك جهادى بود و در آن اجر مجاهدان داريم و خدا اين آيه را در باره آن‌ها نازل كرد .\r\n( 218 - البقره ) راستى آن كسانى كه گرويدند و آن‌ها كه مهاجرت كردند و جهاد كردند در راه خدا آنان اميدوار رحمت خدايند و خدا آمرزنده و مهربان است - و خداوند بزرگترين اميدوارى را بآن‌ها عطا كرد پايان نقل از سيره ابن هشام .\r\nميان خبرى كه مجلسى ره نقل كرده با اين تاريخ اختلاف مهمى است در اينكه در خبر حادثه را آخر جمادى الثانيه ضبط كرده است و در تاريخ آخر رجب فتدبر .\r\n\r\nحديثى در فضل و تعريف شيعه\r\n\r\n518 -\r\n( 1 ) از عمار بن ياسر گويد در اين ميان كه من نزد رسول خدا ( ص ) بودم رسول خدا ( ص ) فرمود : شيعه خاصه خالصه‌اند از آن ما خاندانند ؛ عمر گفت يا رسول اللَّه آنها را براى ما معرفى كن تا بشناسيمشان ، رسول خدا ( ص ) فرمود من اين را بشما نگفتم جز ميخواستم شما را بدان خبر دهم سپس رسول خدا ( ص ) فرمود من دليل بر خدا عز و جل هستم و على ياور دين است و خاندانش چراغ آنند و آنان چراغها باشند كه بدان‌ها روشن شود .\r\nعمر گفت يا رسول اللَّه هر كس را دل با اين موافق نباشد ؟ رسول خدا در پاسخ او فرمود دل را\r\n\r\n","description":"","footnote":"","page_name":" 262 ","page_number":277},
  {"content":"\r\n\r\nدر اينجا ننهاده‌اند جز براى اينكه موافق باشد با مخالف ، هر كه دلش با ما خاندان موافقست ناجى است و هر كه دلش با ما اهل بيت مخالفست هلاكست .\r\n\r\nشرح -\r\nاز مجلسى ره - قوله\r\n« ان الشيعة الخاصة »\r\nيعنى كسى كه در همه گفتار و كردار خود پيرو منست جز خاندان من و يا شيعه خاندانم نباشد .\r\n\r\n519 -\r\n( 1 ) از قتيبه اعشى گويد شنيدم امام صادق ( ع ) ميفرمود : بخاطر ما با پدران و پسران و همسران دشمنى كرديد و ثواب شما بر خدا عز و جلست هلا كه نيازمندترين وقت شما آنگاه است كه جانها بدينجا رسد و با دستش اشاره بنايش كرد .\r\n\r\n520 -\r\n( 2 ) از سعيد بن يسار گويد ما اجازه شرفيابى حضور امام صادق ( ع ) گرفتيم من بودم و حارث بن مغيره نصرى و منصور صيقل ، وعده‌گاه خانه طاهر چاكر آن حضرت بود نماز عصر را خوانديم و نزد آن حضرت رفتيم و ديدم بر تختى نزديك به زمين تكيه زده گردش نشستيم و او برخاست نشست و پاهاى خود را كشيد تا به زمين رسيد و سپس فرمود سپاس مر خدا را سزا است مردم براست و چپ رفتند يك دسته مرجئه و يك دسته خوارج و يك دسته قدريه و شما را ترابيه نامند سپس با يمين خود فرمود هلا آن نيست جز خدا يگانه كه شريك ندارد و رسولش و خاندان رسولش و شيعه آنها كرم اللَّه وجوههم و آنچه جز اينست چيزى نيست به خدا پس از رسول خدا ( ص ) على نسبت به همه مردم سرپرست و رهبر بود تا سه بار آن را فرمود .\r\n\r\n","description":"","footnote":"","page_name":" 263 ","page_number":278},
  {"content":"\r\n\r\n\r\n521 -\r\n( 1 ) از امام صادق ( ع ) فرمود راستى فرشته‌ها كه در آسمان نزديكند بيكى دو تا سه تا سركشى كنند كه فضل آل محمد را مذاكره مىنمايند و مىگويند آيا ننگريد كه اينان با كمى خود و فزونى دشمنان فضيلت آل محمد را بيان ميكنند ، دسته ديگر از فرشته‌ها گويند اين فضل از خدا است كه بهر كه خواهد بدهد و خدا صاحب فضل بزرگ است .\r\n\r\n522 -\r\n( 2 ) از عمر بن حنظله كه امام صادق ( ع ) فرمود اى عمر به شيعه ما تحميل نكنيد و بار سنگين به دوش آن‌ها نگذاريد و با آنها مدارا كنيد زيرا مردم تحمل ندارند آنچه را شماها تحمل داريد .\r\n\r\nشرح -\r\nاز مجلسى ره - قوله\r\n« لا تحملوا على شيعتنا »\r\nيعنى باوساط شيعه تكاليف شاقه در علم و عمل تحميل نكنيد بلكه به آرامى آنها را دعوت كنيد و بياموزيد زيرا آنها تاب علوم و اسرار و اعمال شما را ندارند و گفته شده است كه مقصود تشويق تقيه است يعنى با ترك تقيه مردم مخالف را به گردن شيعه ما سوار نكنيد و با مخالفان مدارا كنيد .\r\n\r\n523 -\r\n( 3 ) از حسين جمال از امام صادق ( ع ) در تفسير قول خدا تبارك و تعالى ( 29 - فصلت ) پروردگارا بما بنما آن دو كسى كه ما را گمراه كردند از جن و انس تا آنها را زير گام خود نهيم و خرد كنيم و از پست‌ها باشند - فرمود مقصود همان دو تا است سپس فرمود آن فلانى يك شيطانى بود .\r\n\r\nشرح -\r\nاز مجلسى ره - قوله « هما » يعنى ابو بكر و عمر و مقصود از فلان هم همان عمر است يعنى جنى كه در آيه ذكر شده همان عمر است و همانا او را جن ناميده زيرا شيطانى بوده يا باعتبار اينكه تخم شيطان بوده است و ولد الزنا بوده يا باعتبار اينكه در مكر و فريب‌كارى شيطان بوده است و باحتمال معنى دوم ممكنست كه مقصود از فلان ابا بكر باشد - پايان نقل از مجلسى ره .\r\nمن گويم - بلكه اولى حمل بر اين معنا است زيرا ابا بكر در مكر و فريب‌كارى استاد عمر بوده است .\r\n\r\n","description":"","footnote":"","page_name":" 264 ","page_number":279},
  {"content":"\r\n\r\n\r\n524 -\r\n( 1 ) از سورة بن كليب از امام صادق ( ع ) در تفسير قول خدا تبارك و تعالى ( 29 - فصلت ) پروردگار ما بما بنما آن دو كس را كه ما را گمراه كردند از جن و انس تا آنها را زير پاى خود نهيم و از پستها باشند .\r\nفرمود : اى سوره آن دو به خدا همان دو تا بودند ( تا سه بار ) اى سوره راستى هر آينه ما هستيم گنجينه‌داران علم خدا در آسمان و براستى ما هستيم گنجينه‌هاى علم خدا در زمين .\r\n\r\n525 -\r\n( 2 ) از سليمان جعفرى كه شنيدم أبو الحسن ( ع ) ميفرمود در تفسير قول تبارك و تعالى ( 108 النساء ) گاهى كك در انجمن شبانه خود بگويند سخنان ناپسند - كه مقصود فلان است و فلان با ابو - عبيده جراح .\r\n\r\nشرح -\r\nاز مجلسى ره - قوله\r\n« اذ يبيتون »\r\nمقصود از فلان و فلان ابى بكر و عمرند و منظور تدبير آنها است در اينكه على ( ع ) خليفه نشود و طبق آن در خانه كعبه عهدنامه‌اى نوشتند و هم قسم شدند . .\r\n\r\n526 -\r\n( 3 ) از عبد اللَّه بن نجاشى گويد شنيدم امام صادق ( ع ) ميفرمود در تفسير قول خدا عز و جل ( 63 - النساء ) « آنانند آن كسانى كه مىداند خدا آنچه در دل دارند از آنها رو برگردان و به آنها پند بده و بگو در باره خودشان گفتار رسائى » به خدا كه مقصودش فلان و فلانست .\r\n64 - « و ما نفرستاديم هيچ رسولى را جز اينكه بايد به اجازه خدا فرمانبرى شود و اگر چنانچه گاهى كك بر خود ستم مىكردند نزد تو مىآمدند و از خدا آمرزش ميخواستند و رسول خدا هم برايشان آمرزش ميخواست هر آينه خدا را پر توبه‌پذير و مهربان مىيافتند » مقصودش به خدا پيغمبر ( ص ) و على است كه نزد آنها از كرده خود استغفار كنند ؛ يعنى يا على اگر نزد تو آيند و از آنچه توطئه\r\n\r\n","description":"","footnote":"","page_name":" 265 ","page_number":280},
  {"content":"\r\n\r\nكرده‌اند آمرزشخواهند و رسول خدا هم براى آنها آمرزشخواهد هر آينه خدا را بسيار توبه‌پذير و مهربان يابند .\r\n67 - « نه به خدا ايمان ندارند تا اينكه تو را حاكم سازند ميان خود در هر چه اختلاف دارند » امام صادق ( ع ) فرمود مقصود از مورد اختلاف همان خود على ( ع ) است « سپس پيش خود در سختى و فشار و تنگ‌دلى نباشند از آنچه تو حكم كردى » به زبان خودت يا رسول اللَّه يعنى در باره اعلام ولايت و خلافت على ، « و به خوبى تسليم باشند » يعنى تسليم على ( ع ) باشند و خلافت او را بپذيرند .\r\n\r\nشرح -\r\nاز مجلسى ره - قوله « يعنى\r\nو اللَّه النبى و عليا\r\n» يعنى خطاب در جاءوك متوجه بعلى است و گر نه بايد و استغفرت گويد .\r\n\r\nدر تعبير خواب و وظائف آن\r\n\r\n527 -\r\n( 1 ) از معمر بن خلاد گويد شنيدم ابو الحسن ( ع ) ( امام كاظم ) ميفرمود بسا كه من خوابى بينم و خودم آن را تعبير كنم و خواب هرطور تعبير شود محقق مىگردد ( يعنى كسى كه اهل تعبير خوابست و خوابى را تعبير كند موافق تعبير او واقع مىشود و تعبير او درست در مىآيد و علم تعبير درست مخصوص پيمبران و امامانست ) .\r\n\r\n528 -\r\n( 2 ) از حسن بن جهم گويد شنيدم ابو الحسن ( ع ) ميفرمود : خواب بر طبق تعبير واقع مىشود من به آن حضرت گفتم برخى اصحاب ما روايت كرده‌اند كه خواب پادشاه مصر اضغاث احلام و بىواقع بوده است ( و بخاطر تعبير يوسف ( ع ) واقعيت يافته و اين را براى تأييد كلام امام نقل كرده است - از مجلسى ره ) .\r\nامام ( ع ) فرمود يك زنى در دوران رسول خدا ( ص ) خواب ديد كه ستون خانه‌اش ( تير خانه‌اش خ ) شكسته است نزد رسول خدا ( ص ) آمد و خواب خود را به آن حضرت گزارش داد و پيغمبر به او گفت\r\n\r\n","description":"","footnote":"","page_name":" 266 ","page_number":281},
  {"content":"\r\n\r\nشوهرت با وضع خوبى از سفر مىآيد شوهرش مسافر بود و آمد چنانچه پيغمبر ( ص ) فرموده بود و سپس بار ديگر شوهرش به سفر رفت و همان زن در خواب ديد كه ستون ( و يا تير ) خانه‌اش شكست و بار ديگر نزد پيغمبر ( ص ) آمد و خواب خود را گفت و پيغمبر ( ص ) به او فرمود شوهرت با وضع خوبى از سفر باز آيد و چنانچه پيغمبر ( ص ) فرمود باز آمد سپس براى بار سوم شوهرش به سفر رفت و آن زن خواب ديد كه ستون ( و يا تير ) خانه‌اش شكست و مردى چپ و شوم را ديدار كرد و خوابش را به او گفت آن مرد بد در پاسخ او گفت شوهرت ميميرد و اين خبر بپيغمبر رسيد و فرمود بايست تعبير خوبى براى او كرده باشد .\r\n\r\nشرح -\r\nاز مجلسى ره - از روايات مخالفان برآيد كه اين اعسر ابو بكر بوده و شايد از راه تقيه نامش را نبرده است در نهايه گويد در حديث است كه زنى نزد نبى ( ص ) آمد و او را نيافت و ابا بكر را يافت و گفت در خواب ديدم كه گويا تير خانه‌ام شكست ابو بكر گفت شوهرت بميرد . .\r\n\r\n529 -\r\n( 1 ) از جابر بن يزيد از امام باقر ( ع ) كه رسول خدا ( ص ) ميفرمود خوابى كه مؤمن بيند بالاى سر صاحبش ميان آسمان و زمين پرپر زند تا خودش آن را براى خود تعبير كند يا بمانند او آن را برايش تعبير كند و چون تعبير شود به زمين بچسبد پس خواب خود را نگوئيد مگر براى خردمند .\r\n\r\n530 -\r\n( 2 ) از امام صادق ( ع ) كه فرمود : رسول خدا ( ص ) فرموده خواب را نبايد گفت مگر براى مؤمن بىحسد و ستمكارى و هرزگى ( كه آن را خوب تعبير كند از مجلسى ره .\r\nمن گويم شايد سببش اين باشد كه تعبير خواب الهامى است از طرف خداوند و آن نصيب جز مؤمن پاك‌دل نباشد ) .\r\n\r\n","description":"","footnote":"","page_name":" 267 ","page_number":282},
  {"content":"\r\n\r\n\r\nگلايه بنده‌اى از خدا و رفع آن\r\n\r\n531 -\r\n( 1 ) مردى از امام صادق ( ع ) كه فرمود در دوران رسول خدا ( ص ) مردى بود كه او را ذو النمره ( پلنگ صفت ) ميخواندند از زشت‌ترين مردم بود و از زشتى او را ذو النمره مىگفتند او نزد رسول خدا ( ص ) آمد و گفت يا رسول اللَّه به من بگو خدا عز و جل بر من چه واجب كرده است ؟\r\nرسول خدا ( ص ) فرمود بر تو هفده ركعت نماز در شبانه روز واجب كرده و روزهء ماه رمضان كه آن را دريابى و حج اگر مستطيع شوى و زكات را و آن را برايش شرح داد آن مرد گفت سوگند بدان كه تو را براستى مبعوث كرده بنبوت ، من براى پروردگار خودم بيش از آنچه واجب كرده كارى نكنم رسول خدا ( ص ) فرمود اى ذو النمره چرا ؟\r\nدر پاسخ گفت براى اينكه مرا چنين زشت آفريده فرمود جبرئيل بپيغمبر ( ص ) فرود آمد و گفت يا رسول اللَّه پروردگارت تو را فرمايد كه از طرف او بذو النمره سلام برسانى و به او بگوئى كه پروردگارت تبارك و تعالى به تو ميگويد آيا خشنود نيستى من تو را به زيبائى جبرئيل در قيامت محشور كنم ؟\r\nرسول خدا ( ص ) به او فرمود اى ذو النمره اين جبرئيل است كه به من فرمايد تو را سلام رسانم و پروردگارت به تو گويد آيا خشنود نيستى كه در قيامت تو را به زيبائى جبرئيل محشور گردانم ؟\r\nذو النمره گفت پروردگارا خشنود شدم و بعزتت سوگند بيفزايم براى تو تا تو هم خشنود شوى .\r\n\r\n","description":"","footnote":"","page_name":" 268 ","page_number":283},
  {"content":"\r\n\r\n\r\nحديث آنكه عيسى - ع او را زنده كرد\r\n\r\n532 -\r\n( 1 ) از امام صادق ( ع ) پرسش شد كه آيا عيسى ابن مريم كسى را پس از مردنش زنده كرد تا اينكه خوراك و روزى و عمر دوباره و فرزند داشته باشد ؟\r\nدر پاسخ فرمود : آرى راستش اينست كه يك رفيق و برادر دينى و خدائى داشت تبارك و تعالى و عيسى به او گذر ميكرد و بمنزلش وارد ميشد و مدتى از او جدا شد و سپس به او گذر كرد تا به او سلامى بدهد و مادرش برابر عيسى ( ع ) آمد و عيسى از وى حال او را پرسيد در جواب گفت يا رسول اللَّه او مرد عيسى ( ع ) فرمود : تو دوست دارى او را ببينى ؟\r\nگفت آرى : گفت من فردا نزد تو آيم تا او را زنده كنم باذن خدا تبارك و تعالى و چون فردا شد نزد او آمد و به او گفت با من سر گورش بيا با هم رفتند تا سر گورش رسيدند عيسى ايستاد و به درگاه خدا عز و جل دعا كرد و گور شكافت و پسرش زنده بدر آمد و چون مادرش او را ديد و او مادرش را ديد هر دو گريستند و دل عيسى بر آنها نرم شد و سوخت عيسى بدان پسر گفت دوست دارى با مادرت در اين دنيا بمانى ؟ گفت يا نبى اللَّه با خوراك و روزى و عمر يا بىخوراك و روزى و عمر ؟\r\nعيسى ( ع ) در پاسخ او فرمود با خوراك و روزى و عمر و بيست سال عمر كنى و زن بگيرى و فرزند آورى ؟ گفت آرى و عيسى او را بمادرش سپرد و بيست سال عمر كرد و زن گرفت و براى او فرزند شد .\r\n\r\n","description":"","footnote":"","page_name":" 269 ","page_number":284},
  {"content":"\r\n\r\n\r\nدر تفسير برخى آيات\r\n\r\n533 -\r\n( 1 ) از امام صادق ( ع ) در تفسير قول خدا عز و جل ( 25 - الحج ) و هر كه در آن خانه كعبه درآيد به الحاد بظلم و ستم .\r\nفرمود : يعنى هر كه در آن جز خدا عز و جل را بپرستد يا جز اولياء خدا را بولايت پذيرد او ملحد است بستمكارى و بر خدا است كه او را از عذاب اليم بچشاند .\r\n\r\n534 -\r\n( 2 ) از سلام بن مستنير از امام ابى جعفر ( ع ) در تفسير قول خدا تبارك و تعالى ( 40 - الحج ) آن كسانى كه از خانمان خود بيرونشان كردند بناحق تنها ببهانه اينكه ميگفتند پروردگار ما خدا است ، فرمود : در باره رسول خدا ( ص ) و على و حمزه و جعفر نازل شده است و در باره حسين ( ع ) هم اجراء شده است .\r\n\r\nشرح -\r\nاز بيضاوى كه مقصود از ديار مكه است - به غير حق يعنى بىموجب صحيح مگر خداپرستى .\r\n\r\n535 -\r\n( 3 ) از يزيد كناسى گويد از امام باقر ( ع ) پرسيدم در تفسير قول خدا عز و جل ( 109 - المائده ) روزى كه خدا رسولان را گرد آورد و گويد چه پاسخ گرفتيد ؟ گويند ما علمى نداريم . گويد فرمود اين تأويلى دارد مقصود اينست كه در باره اوصياى خود كه آنها را جانشين و خليفه كردند بر امتها چه پاسخ گرفتيد فرمود در پاسخ گويند ما ندانيم كه پس از ما امتها چه كردند .\r\n\r\nشرح -\r\nاز مجلسى ره -\r\n« فيقول ما ذا اجبتم\r\n» طبرسى گفته يعنى قوم شما چه پاسخ دادند بشما در آنچه دعوت كرديد آنها را بدان و اين تقريريست به صورت استفهام « گفتند ما علم نداريم » در اين چند قول است :\r\n1 - در قيامت هراسهائى است كه دل را از جا بكند تا برسد به دل پيمبران و چون به هوش آيند گواهى دهند نسبت بمصدقان و مكذبان يعنى دل آنها از جا كنده است و گويند چيزى ندانيم از عطا و ابن عباس و حسن و مجاهد و سدى و كلبى و مختار فراء است .\r\n\r\n","description":"","footnote":"","page_name":" 270 ","page_number":285},
  {"content":"\r\n\r\n2 - ما چون تو ندانيم زيرا تو دل را دانى و مناط عقيده قلبى است نه اعمال ظاهريه - از حسن در روايت ديگر و جبائى آن را اختيار كرده و معنى اول را منكر شده . .\r\n3 - يعنى علم ما رسا نيست زيرا ما تا زنده بوديم مىدانيم و پس از مرگ خود را ندانيم و ثواب و عقاب از پايان كار معلوم شود - از ابن انبازى .\r\n( تا آنكه گويد ) من گويم آنچه امام در اين حديث فرموده است اظهر وجوهست و بوجه سوم نزديك است .\r\n\r\nحديث مسلمان شدن على - ع\r\n\r\n536 -\r\n( 1 ) از ابى حمزه از سعيد بن مسيب گويد : از على بن الحسين ( ع ) پرسيدم على بن ابى طالب ( ع ) روزى كه اسلام آورد چند سال داشت ؟\r\nفرمود : مگر هرگز او كفر ورزيده بود كه تو روز اسلام او را ميپرسى ؟ همانا هنگامى كه خدا عز و جل رسول خود را مبعوث كرد على ( ع ) ده سال داشت و همان روز هم كافر نبود و هر آينه به خدا تبارك و تعالى و برسول او ايمان و عقيده داشت و از همه مردم در ايمان و اسلام پيش بود و سه سال پيش از ديگران نماز ميخواند و نخست نمازى كه با رسول خدا ( ص ) خواند نماز ظهر بود در دو ركعت و همان دو ركعت را خدا تبارك و تعالى در آغاز واجب كرده بود بر هر كه در مكه مسلمان شد نماز همان دو ركعت دو ركعت بود و خود رسول خدا ( ص ) آنها را در مكه دو ركعت ميخواند و على ( ع ) هم مدت ده سال آنها را در مكه بهمراه او دو ركعت ميخواند تا گاهى كك رسول خدا ( ص ) بمدينه مهاجرت كرد و على ( ع ) را بجاى خود گذاشت براى انجام امورى لازم كه كسى جز او نميتوانست آنها را انجام دهد .\r\nرسول خدا ( ص ) در روز اول ماه ربيع الاول كه 5 شنبه سيزدهمين سال بعثت بود مهاجرت كرد\r\n\r\n","description":"","footnote":"","page_name":" 271 ","page_number":286},
  {"content":"\r\n\r\n( 1 ) و 12 شب از ماه ربيع الاول گذشته ظهر هنگام وارد مدينه شد و در قبا منزل كرد و نماز ظهر را باز هم دو ركعت خواند و عصر را هم دو ركعت خواند .\r\nسپس پيوسته در قبا ماند و انتظار ورود على ( ع ) را برد و نمازهاى پنج‌گانه را دو ركعت دو ركعت خواند و ميزبانش عمرو بن عوف بود و 10 تا 20 روز نزد آنها ماند و به او عرضه مىداشتند تو در نزد ما ميمانى تا مسجد و منزلى برايت تهيه كنيم ، ميفرمود : نه ، من منتظر ورود على بن ابى طالب هستم و به او فرمان دادم خود را به من برساند و تا او نيايد وطن اختيار نكنم و او بسيار زود خواهد آمد ان شاء اللَّه على ( ع ) آمد و هنوز پيغمبر ( ص ) در خانه عمرو بن عوف بود و با وى در آنجا منزل كرد سپس چون رسول خدا على را بهمراه خود يافت از قبا به محل بنى سالم بن عوف منتقل شد و على بهمراه او بود و روز جمعه هنگام برآمدن خورشيد بود و براى آنها مسجدى نقشه كشيد و قبله آن را ساخت و نصب كرد و در آن دو ركعت نماز جمعه با دو خطبه خواند .\r\nسپس همان روز بر پشت شتر خود سوار شد و بمدينه رفت و على ( ع ) همراهش بود و از او جدا نميشد پابپاى او ميرفت و رسول خدا بهر تيره از انصار كه گذر ميكرد برابر او قيام ميكردند و از او درخواست مىنمودند كه نزد آنها منزل كند و در جواب آنها ميفرمود مهار ناقه را رها كنيد كه او خود مأموريت دارد و ناقه رسول خدا را آورد و آورد چون مهار آن بر سرش انداخته بود و رها بود تا رسيد به همين جا كه اكنون مىبينيد و با دست خود اشاره به درب مسجد رسول خدا ( ص ) كرد همان درى كه نزد آن بر جنازه مرده‌ها نماز ميخوانند ناقه در اين جا ايستاد و به زانو درآمد و خوابيد و پوزه خود را بر زمين نهاد و رسول خدا ( ص ) از پشت آن به زير آمد و ابو ايوب انصارى شتافت\r\n\r\n","description":"","footnote":"","page_name":" 272 ","page_number":287},
  {"content":"\r\n\r\n( 1 ) و بنه رسول خدا ( ص ) را برداشت و به منزل خود برد و رسول خدا ( ص ) و على ( ع ) به خانه او فرود آمدند تا مسجد او ساخته شد و خانه‌هاى او و خانه على ( ع ) ساخته شد و هر دو به منزل خود منتقل شدند .\r\n\r\nشرح -\r\nاز مجلسى ره - قوله\r\n« و سبق الناس كلهم الى الايمان »\r\nمن گويم شيعه اتفاق دارند كه ايمان على بر همه صحابه مقدمست و جمع بسيارى از مخالفان هم با آن همراهند و اخبار آن از طريق خاصه و عامه متواتر است .\r\nو در بحار الانوار از طرق عامه اخبار بسيارى در اين باره نقل كردم مانند تاريخ طبرى ، انساب الصحابه ، معارف قتيبى ، تاريخ يعقوب نسوى ، عثمانيه جاحظ ، تفسير ثعلبى ، كتاب ابى زرعه دمشقى ، خصائص نطنزى ، كتاب المعرفة ابى يوسف نسوى ، اربعين خطيب ، فردوس ديلمى ، شرف النبى خرگوشى جامع ترمذى ، ابانه عكبرى ، تاريخ خطيب ، مسند احمد بن حنبل ، طبقات محمد بن سعد ، فضائل الصحابه عكبرى و احمد بن حنبل ، كتاب ابن مردويه اصفهانى كتاب المظفر سمعانى ، امالى سهل بن عبد اللَّه مروزى ، تاريخ بغداد ، رساله قواميه ، مسند موصلى ، تفسير قتاده ، كتاب شيرازى و ديگران كه ذكر آن موجب تطويل است .\r\nو همه بطرق متعدده سابقه اسلام على ( ع ) را از سلمان و ابى ذر و مقداد و عمار و زيد بن صوحان و حذيفه و ابى الهيثم و خزيمه و ابى ايوب و خدرى و ابى رافع و ام سلمه و سعد بن ابى وقاص و ابى موسى اشعرى و انس بن مالك و أبي الطفيل و جبير بن مطعم و عمرو بن حمق و حبه عرنى و جابر حضرمى و حرث اعور و عبايه اسدى و مالك بن حويرث و قثم بن عباس و سعد بن قيس و مالك اشتر و هاشم بن عتبه و محمد بن كعب و ابن مجاز و شعبى و حسن بصرى و ابى البخترى و واقدى و عبد الرزاق و معمر و سدى و ديگران نقل كرده‌اند و آن را نسبت بابن عباس و جابر بن عبد اللَّه و انس و زيد بن ارقم و مجاهد و قتاده و ابن اسحق و ديگران هم داده‌اند .\r\nبرخى گفته‌اند اول مسلمان خديجه بوده است و برخى معاندان از مخالفان گفته اول مسلمان ابو بكر بوده است . و برخى زيد بن حارثه را اول مسلمان دانسته‌اند و در سن على هم هنگام بعثت و اسلام او اختلاف است .\r\n1 - كلبى او را نه ساله دانسته .\r\n2 - مجاهد و محمد بن اسحاق او را ده ساله دانسته .\r\n3 - گفته شده است كه 14 سال داشته است و 12 سال هم گفته‌اند .\r\nابن اثير در كامل گويد اختلاف دارند علماء در اول مرد مسلمان با اتفاق بر اينكه خديجه اول خلقى است كه اسلام آورده .\r\nقومى گويند اول مرد مسلمان على ( ع ) است و از على هم روايت است كه فرموده من بنده خدايم و برادر رسول خدا و منم صديق اكبر و پس از من جز دروغگو و مفترى آن را نگويد من هفت سال پيش از مردم با رسول خدا ( ص ) نماز خواندم .\r\n\r\n","description":"","footnote":"","page_name":" 273 ","page_number":288},
  {"content":"\r\n\r\nابن عباس گويد اول كس كه نماز خوانده على است ، جابر بن عبد اللَّه گويد پيغمبر روز 2 شنبه مبعوث شد و على روز 3 شنبه نماز خواند ، زيد بن ارقم گويد نخست كس كه با رسول خدا ( ص ) اسلام آورد على ( ع ) بود .\r\nعفيف كندى گويد من مردى تاجر بودم و ايام حج به مكه آمدم و نزد عباس رفتم و در اين ميان كه ما بوديم ناگاه مردى آمد و برابر كعبه ايستاد و نماز خواند و سپس زنى آمد و با او نماز خواند و باز هم پسر بچه‌اى من بعباس گفتم اين چه دينى است ؟ گفت اين محمد بن عبد اللَّه برادرزاده منست و پندارد كه خدا او را مبعوث كرده است و گنجهاى قيصر و كسرى به دست او خواهد افتاد و اين همسرش خديجه است كه به او ايمان آورده و اين هم على بن ابى طالب است و به خدا سوگند در همه روى زمين جز اين سه كس را پيرو اين دين ندانم .\r\nعفيف گويد كاش من چهارمين آنها شده بودم و محمد بن منذر و ربيعة بن ابى عبد الرحمن و ابو حازم مدنى و كلبى گفته‌اند اول كس كه ايمان آورده على بن ابى طالب است .\r\nكلبى گفته عمرش نه سال بود و گفته‌اند يازده سال ابن اسحاق گفته اول كس كه اسلام آورد على بود در سن يازده سال . .\r\nدنباله حديث اسلام على ( ع ) ( 1 ) سعيد بن المسيب بعلى بن الحسين ( ع ) گفت قربانت ابو بكر بهمراه رسول خدا ( ص ) بود هنگامى كه رسول خدا ( ص ) بمدينه آمد ، او كجا از رسول خدا ( ص ) جدا شد فرمود داستان ابى بكر اينست كه چون رسول خدا ( ص ) در قبا منزل كرد و انتظار ورود على ( ع ) را داشت ابو بكر به آن حضرت عرضكرد ما را بمدينه ببر زيرا مردم مدينه بقدومت شادند و براى ورودت ساعت‌شمارى ميكنند بيا برويم بمدينه و اين جا اقامت نكن بانتظار آمدن على من گمان ندارم تا يك ماه نزد شما آيد .\r\nرسول خدا ( ص ) فرمود هرگز او به زودى ميرسد و من هرگز از اينجا حركت نكنم تا عموزاده و برادرم در راه خدا عز و جل و محبوبترين خاندانم نزد من و آن كسى كه جان خودش را سپر كرد و مرا از مشركان نجات داد ببايد .\r\nفرمود : ابو بكر در اينجا بخشم شد و تنفر نمود و دلتنگ گرديد و بعلى ( ع ) حسد برد و اين اول دشمنى بود كه بخاطر على ( ع ) در سينه او كينه شد نسبت برسول خدا ( ص ) و اول مخالفتى بود\r\n\r\n","description":"","footnote":"","page_name":" 274 ","page_number":289},
  {"content":"\r\n\r\nكه با رسول خدا ( ص ) نمود و خود پيش آمد تا وارد مدينه شد و رسول خدا ( ص ) را در قبا بانتظار على ( ع ) گذاشت .\r\n\r\nشرح -\r\nمن داستان ورود پيغمبر را بقبا از سيره ابن هشام در اينجا ترجمه ميكنم ج 1 ص 295 ط مصر .\r\nپيغمبر 12 شب از ربيع الاول گذشته در قبا در روز 2 شنبه هنگام ظهر و سختى گرما به بنى عمرو بن عوف وارد شد و نزديك بود خورشيد به نصف النهار رسد .\r\nاز مردم مدينه نقل شده كه چون شنيديم رسول خدا ( ص ) از مكه بيرون آمده است و امروز و فردا وارد مىشود پس از اينكه نماز صبح را ميخوانديم بر سر تپه خود ميرفتيم و انتظار رسول خدا ( ص ) را داشتيم و از آنجا برنميخواستيم تا آفتاب همه جا را ميگرفت و سايه‌اى بجا نميماند و چون سايه‌اى نبود به خانه برميگشتيم روزهاى گرمى بود تا آن روز كه رسول خدا ( ص ) وارد شد بشيوه خود در انتظار نشستيم تا چون سايه‌اى نماند بخانه‌ها برگشتيم و چون به خانه برگشتيم رسول خدا ( ص ) وارد شده بود و اول كس كه او را ديده بود يك مرد يهودى بود كه مىديد هر روز ما بانتظار ورود رسول خدا ( ص ) هستيم و فرياد كشيد اى بنى قبله اين بخت شما است كه رسيد .\r\nگويد ما بيرون شديم نزد رسول خدا ( ص ) كه در سايه نخلى استراحت كرده بود و ابو بكر به همراه او بود و در سن و سال او بود و بيشتر ماها رسول خدا را تاكنون نديده بوديم و مردم برابر او روى دوش هم سوار شده بودند و او را از ابو بكر امتياز نمىدادند تا سايه نخله از رسول خدا ( ص ) بكنار رفت و ابو بكر برخاست و با رداى خود سايه بر او افكند و ما در اين صورت او را شناختيم .\r\nابن اسحاق گويد رسول خدا ( ص ) بكلثوم بن هدم برادر عمرو بن عوف وارد شد ( تا آنكه گويد ) ابو بكر بر حبيب بن مناف يكى از بنى الحرث خزرج در سنح وارد شد ( اين دلالت دارد كه ابى بكر پيش از پيغمبر وارد مدينه شده و منزل جداگانه‌اى داشته چنانچه در روايت روضه بيان شده است ) و برخى منزل ابو بكر را خانه خارجة بن زيد دانند .\r\nسپس على بن ابى طالب ( ع ) سه شبانه‌روز در مكه بماند و امانتهاى رسول خدا ( ص ) را به صاحبانش رساند و برسول خدا ( ص ) پيوست و بهمراه او در همان منزل كلثوم بن هدم وارد شد و او را بقولى يك شب يا دو شب بيشتر در قباء اقامت نبود ( كه با رسول خدا ( ص ) بمدينه رفت ) تا آنكه گويد :\r\nابن اسحاق گفته رسول خدا ( ص ) از روز 2 شنبه تا 5 شنبه را در قبا بماند و مسجد قبا را ساخت و روز جمعه بسوى مدينه حركت كرد و هنگام نماز جمعه بمحله بنى سالم بن عوف رسيد و در مسجد وادى رانوناء اول نماز جمعه را برپا كرد ( پايان نقل از سيره ابن هشام ) .\r\nمن گويم هم در خبر و هم در سيره اين نكته را يادآور كرده است كه پيغمبر اسلام قبل از هجرت بمدينه و قبل از رسيدن به محل سالم بن عوف در روز ورود بمدينه نماز جمعه نخوانده بوده و نماز جمعه از چنين روزى تشريع و عملى شده است .\r\nو از اينجا استفاده مىشود كه اداى نماز ظهر روز جمعه بكيفيت مقرره يعنى با دو خطبه و دو\r\n\r\n","description":"","footnote":"","page_name":" 275 ","page_number":290},
  {"content":"\r\n\r\nركعت از شئون حكومت اسلاميست و بعلاوه از جنبه عبادت يك جنبه سياست هم دارد و آن‌سان ديدن قشون اسلاميست كه از همه مردان نيرومند از سن بلوغ تا دوران پيرى تشكيل مىشود از ملاحظه شرائط وجوب جمعه اين موضوع به خوبى روشنست .\r\nنماز جمعه واجبست بر هر مرد سالم جوان آزاد و حضور زنان و معلولان و بندگان اختياريست تأمل در اين شرائط و مطالعه عميق در وضع نماز جمعه كه يك اجتماع ناحيه‌اى و هفتگى است دلالت روشن دارند بر اينكه نماز جمعه يك سياست اجتماعى اسلاميست و در يك ادب عبادت و نيايش بدرگاه خداوند انجام مىشود و اين خود از شئون حكومت مقتدر اسلاميست و در صورتى لزوم دارد كه حكومت اسلامى مستقر باشد و از طرف حاكم مقتدر اسلامى منعقد گردد و در غير اين صورت همان انجام يك وظيفه عبادت انفرادى را دارد مانند سائر نمازهاى شبانه‌روز و اشكال ديگر عبادات و از مضمون حديث و هم تاريخ برآيد كه نماز جمعه يك حقيقت جدا از نمازهاى شبانه‌روز نيست بلكه همان نماز ظهر روز جمعه است كه در شرائط مقرر با اضافه دو خطبه در اول آن و با رعايت جماعت انجام مىشود و چون پيغمبر پس از ورود بقباء مورد توجه قبائل عرب مدينه شد و همه با او بيعت كردند و مطمئن شد كه اكنون داراى يك حكومتى است مقتدر و مستقل با اقامه نماز جمعه در اولين فرصت حكومت اسلامى خود را اعلام كرد و از اولين جمعه كه اين شرائط محقق شد تا خير آن را روا ندانست گرچه هنوز هم در ميان راه بود و هنوز هم خانه و كاشانه‌اى براى خود آماده نكرده بود .\r\nدنباله حديث اسلام على ( ع ) - ( 1 ) گويد : من گفتم بعلى بن الحسين ( ع ) پس چه زمانى رسول خدا ( ص ) فاطمه ( ع ) را بعلى تزويج كرد ؟\r\nدر پاسخ فرمود در مدينه و يك سال از هجرت گذشته كه فاطمه نه سال داشت على بن الحسين ( ع ) فرمود براى رسول خدا ( ص ) در محيط اسلام و فطرت مسلمانى نزاد جز همان فاطمه ( ع ) و خديجه يك سال پيش از هجرت وفات كرد و دنبال مرگ او پس از يك سال ابو طالب مرد و چون پيغمبر ( ص ) هر دو را از دست داد از ماندن در مكه دلتنگ شد و اندوه سختى او را فرا گرفت و از كفار قريش بر جان خود ترسيد و بجبرئيل شكايت كرد و خدا عز و جل به او وحى كرد از اين آبادى كه مردم ستم‌كارى دارد بيرون برو و بمدينه مهاجرت كن امروز ديگر در شهر مكه براى تو ياور\r\n\r\n","description":"","footnote":"","page_name":" 276 ","page_number":291},
  {"content":"\r\n\r\nو يارى نيست و در مقام نبرد با مشركان بر آى . در اين صورت رسول خدا ( ص ) روى بسوى مدينه كرد ؟\r\nمن گفتم در چه زمانى نماز بدين صورت كه هست بر مسلمانان فرض شد ؟\r\nفرمود در مدينه هنگامى كه دعوت اسلام پيروز شد و اسلام نيرومند گرديد و خداوند عز و جل بر مسلمانان جهاد را واجب كرد ( و ) رسول خدا ( ص ) هفت ركعت به نماز افزود ، دو ركعت در ظهر و دو ركعت در عصر و يك ركعت در مغرب و دو ركعت در عشاء آخرين شبانه‌روز و نماز صبح را هم چنان كه از نخست فرض شده بود به حال خود گذاشت براى اينكه فرشته‌هاى روز شتاب دارند از آسمان فرود آيند و فرشته‌هاى شب شتاب دارند به آسمان بالا روند و هر دو دسته هم در نماز صبح رسول خدا ( ص ) شركت ميكردند و از اين جهت است كه خدا عز و جل فرموده است ( 78 - الاسراء ) و آنچه در سپيده‌دم خوانده شود راستى خوانده‌شدهء در سپيده‌دم مشهود است .\r\nيعنى مسلمانان در آن حاضر باشند و شركت كنند و فرشته‌هاى روز حاضر باشند و فرشته‌هاى شب هم حاضر باشند .\r\n\r\nشرح -\r\nاز مجلسى ره - قوله\r\n« لتعجيل عروج ملائكة الليل »\r\nمن گويم كوتاه كردن نماز براى عجله عروج فرشته‌هاى شب روشن است و اما براى نزول فرشته‌هاى روز چند توجيه دارد :\r\n1 - در صورتى كه نماز صبح كوتاه باشد تعجيل در نزول كنند تا آن را درك نمايند بخلاف اينكه طولانى باشد زيرا در اين صورت فرصت تاخير و ادراك ركعت 3 و 4 را هم دارند و اين وجه قابل اعتراض است زيرا در صورتى درست است كه حضور آن‌ها از اول نماز لازم نباشد چنانچه ظاهر خبر است .\r\n2 - مقتضاى حكمت اينست كه فرشته‌هاى شب و روز در مدت طولانى با هم مجتمع نباشند و بايد به حد اقل اكتفا شود ( و سه وجه ديگر هم قريب به همين مضامين براى آن ذكر كرده است هر كه خواهد رجوع كند ) .\r\n\r\n","description":"","footnote":"","page_name":" 277 ","page_number":292},
  {"content":"\r\n\r\n\r\n537 -\r\n( 1 ) از هشام بن سالم از امام صادق ( ع ) فرمود چه آسانست آنچه مردم را از شما خشنود مىكند همان زبان خود را از آن‌ها نگهداريد .\r\n\r\n538 -\r\n( 2 ) از زراره گويد امام باقر ( ع ) در مسجد الحرام بود و نام بنى اميه و دولت آنان بميان آمد يكى از اصحابش بعرض رسانيد كه همانا ما اميدواريم تو باشى صاحب آن‌ها ( مقصودش اين بوده كه تو قائمى باشى كه آن‌ها را براندازى و دولت حقه را تشكيل بدهى ) و خداوند امر امامت و حكومت حقه را به دست شما ظاهر و پيروز سازد .\r\nفرمود من صاحب آن‌ها نيستم و شاد نيم كه صاحبشان باشم زيرا اصحاب آن‌ها در دوزخند و زنازاده‌اند ( امام از راه يك نوع تقيه صاحب را حمل بر غير مقصود متكلم كرده و بمعنى معاون و همكار دانسته و اين خود يكنوع از فنون بلاغت است كه در علم معانى مورد بحث شده و از كلام فصحاء و بلغاى عرب براى آن گواه آورده‌اند ) .\r\nزيرا خداوند تبارك و تعالى از آنگاه كه آسمان‌ها و زمين را آفريده سال و روزگارى كوتاهتر از سال و روزگار آن‌ها نيافريده است راستى خداوند بفرشته‌اى كه سر چرخ بدست او است فرمايد تا آن را به خوبى درنوردد و دورانشان به زودى بگذرد .\r\n\r\n539 -\r\n( 3 ) از امام صادق ( ع ) فرمود اولاد مرداس هر كه بدان‌ها نزديك گردد كافرش سازند و هر كه از آن‌ها دور بماند فقيرش كنند و هر كه با آن‌ها ستيزه كند او را بكشند و هر كه از آن‌ها در قلعه‌اى متحصن شود او را به زير آورند و تسليم گيرند و هر كه از آن‌ها بگريزد او را بگيرند تا زمانى كه دولت آن‌ها بسر آيد .\r\n\r\nشرح -\r\nاز مجلسى « ره » -\r\n« ولد المرداس »\r\nكنايه از بنى عباس است و شايد وجه آن اينست كه عباس بن مرداس سلمى صحابى و شاعر معروفى است و مقصود فرزندان هم نام ابن مرداس است .\r\n\r\n","description":"","footnote":"","page_name":" 278 ","page_number":293},
  {"content":"\r\n\r\n\r\nبيان نبوت خالد بن سنان عبسى\r\n\r\n540 -\r\n( 1 ) از بشير نبال از امام صادق ( ع ) فرمود : در اين ميان كه رسول خدا ( ص ) نشسته بود بناگاه زنى نزد آن حضرت آمد و رسول خدا ( ص ) بوى خوش‌آمد گفت و دست او را گرفت و او را نشانيد سپس فرمود : دختر پيغمبريست كه قومش او را ضايع كردند و قدر او را نشناختند او خالد بن سنان است كه آنان را دعوت كرد و از ايمان به او سرباز زدند و آتشى بود كه نار الحدثان ميناميدند و هر ساله رخ ميداد و از آن‌ها تلف ميكرد و در وقت معينى بيرون مىآمد بآن‌ها گفت اگر من آن را برگردانم و شر آن را از سر شما كوتاه كنم به من ايمان مىآوريد ؟\r\nگفتند آرى فرمود : آن آتش فرا رسيد و خالد بن سنان جامه خود را جلو آن گرفت و آن را بر گردانيد و دنبالش كرد تا بدرون غارى كه مركز آن بود فرو رفت و خالد با آن بدرون غار رفت و آن مردم بر در غار نشستند و معتقد بودند كه هرگز بيرون نشود او بىدرنگ بيرون آمد و ميگفت :\r\nاينست و اينست و همه اينها از اينست ( يعنى از طرف خداوند است ) بنو عبس پنداشتند من از اين غار سوزان برنيايم و برآمدم و پيشانيم تر است و نمناك ، سپس خالد فرمود اكنون به من ميگرويد ؟\r\nگفتند نه فرمود : من در روز چنين و چنانى بميرم و هر گاه مردم مرا به خاك سپاريد كه راستش به زودى رمه گوره‌خر كه در جلو آن‌ها خر دم‌بريده است نمايان شوند و بيايند در سر گور من بايستند و در اين گاه گور مرا بشكافيد و هر چه خواهيد از من بپرسيد ، چون مرد او را به خاك سپردند و همان روزى بود كه خبر داده بود و بناگاه گوره‌خران فراهم شدند و مردم هم گرد آمدند بر سر گور او و خواستند گور او را بشكافند و با هم گفتند تا زنده بود شما به او نگرويديد و او را پيروى نكرديد و چگونه پس از مرگش پيرو او شويد ؟ و اگر گور او را بشكافيد براى شما ننگى گردد او را واگذاريد و او را واگذاردند .\r\n\r\n","description":"","footnote":"","page_name":" 279 ","page_number":294},
  {"content":"\r\n\r\n\r\nشرح -\r\nاز مجلسى ره - قوله\r\n« خالد بن سنان »\r\nاو در فترت ميان عيسى و محمد ( ص ) بوده و در نبوت او اختلافست و اين خبر دلالت بر صحت او دارد .\r\nقوله\r\n« نار الحدثان »\r\nسيوطى در شرح شواهد مغنى از عسكرى در بيان اقسام نار نقل كرده كه نار الحرتين در بلاد عبس بوده و از زمين برميآمده و هر كه بدان گذر ميكرده مىآزرده و آن را خالد بن سنان پيغمبر زير خاك كرد و خليد در اين باره گفته :\r\n چون آتش حرتين دارد شعله * گوش شنوا ز صوت آن كر گردد \r\nانتهى من گويم - شايد نار الحدثان تصحيف نار الحرتين باشد كه از قلم نسخه نويسان شده است .\r\n\r\nشادى شيطان به بيعت با ابو بكر\r\n\r\n541 -\r\n( 1 ) از سليم بن قيس گويد شنيدم سلمان فارسى ( رضي الله عنه ) ميفرمود : چون رسول خدا ( ص ) وفات كرد و مردم كردند آنچه كردند و ابو بكر و عمر و ابو عبيدة بن جراح با انصار ستيزه و محاكمه كردند و آن‌ها را بدليل قرابت كه دليل على ( ع ) بود محكوم نمودند .\r\nگفتند اى گروه انصار ، قريش بامر امامت از شماها سزاوارترند زيرا رسول خدا ( ص ) از قريش بوده و مهاجران هم از قريش بودند و خدا در قرآن خود بدان‌ها آغاز كرده و آن‌ها را مقدم ذكر كرده و برترى داده است ) 100 - التوبه :  وَ السَّابِقُونَ الْأَوَّلُونَ مِنَ الْمُهاجِرِينَ وَ الْأَنْصارِ  . . . و رسول خدا ( ص ) هم فرموده است - الائمة من قريش - ائمه از قريش باشند .\r\nسلمان گويد من نزد على ( ع ) رفتم و او مشغول غسل دادن رسول خدا ( ص ) بود و گزارش كار مردم را به او دادم و گفتم هم اكنون ابو بكر بالاى منبر رسول خدا ( ص ) است و به خدا سوگند دلخوش نيست كه مردم با يك دست او بيعت كنند و راستش مردم با هر دو دست او بيعت ميكنند راست و چپ .\r\nعلى ( ع ) فرمود : اى سلمان ميدانى نخستين كس كه بالاى منبر رسول خدا ( ص ) با او دست بيعت داد كه بود ؟\r\nگفتم نميدانم جز اينكه در زير سايه‌بان بنى ساعده هنگام مجادله انصار اول كسى كه با او بيعت\r\n\r\n","description":"","footnote":"","page_name":" 280 ","page_number":295},
  {"content":"\r\n\r\nكرد بشير بن سعد و ابو عبيدة جراح بود سپس عمر و سپس سالم .\r\n( 1 ) فرمود : من از تو از اينها نپرسيدم ولى ميدانى چون بر منبر رسول خدا ( ص ) بالا رفت نخست كسى كه با او بيعت كرد چه كسى بود ؟\r\nگفتم : نه ، ولى پيره مردى را ديدم كه بر عصايش تكيه زده بود و ميان دو چشمش اثر سجده كوشائى بود ( پينه بسته‌اى ) و او اول كس بود كه بر منبر برآمد و ميگريست و مىگفت سپاس خدا را كه مرا از دنيا نبرد تا تو را در اينجا ديدم دست بده و او دست گشود تا با او بيعت كرد و فرود آمد و از مسجد بيرون رفت .\r\nعلى ( ع ) فرمود : ميدانى او چه كس بود ؟ گفتم نه ، گفتار او مرا بد آمد گويا بمرگ پيغمبر سرزنش ميكرد .\r\nامام ( ع ) فرمود : او ابليس لعنه اللَّه بود رسول خدا ( ص ) به من خبر داد كه ابليس و سران اصحابش نگران بودند كه رسول خدا ( ص ) در روز غدير خم مرا بامر خدا عز و جل بامامت و خلافت بر مردم و براى مردم نصب كرد و معين نمود و بآن‌ها خبر داد كه من نسبت بآن‌ها از خود آن‌ها اولى و احق هستم و بآن‌ها فرمود تا حاضران بغايبان برسانند و همه سران و شيطان‌هاى ابليس گرد او آمدند و گفتند راستى كه اين امت مرحوم و معصوم از گناهند و تو را و ما را بر آن‌ها راهى نيست بتحقيق كه پيشوا و پناهگاه خود را پس از پيغمبر دانستند و شناختند ابليس دل‌شكسته و اندوهگين از آنجا رفت و رسول خدا ( ص ) به من گزارش داد كه اگر وفات كند مردم راستى كه با ابو بكر بيعت كنند پس از اينكه در زير سقيفه بنى ساعده با هم ستيزه كنند سپس به مسجد آيند و نخست كس كه بر روى منبر من با او بيعت كند ابليس ملعونست در صورت پيره‌مردى كه دامن بكمر زده و چنين و چنان مىگويد و سپس بيرون\r\n\r\n","description":"","footnote":"","page_name":" 281 ","page_number":296},
  {"content":"\r\n\r\nآيد شاگردان ابليس و شياطين خود را گرد آورد ( 1 ) و باد در بينى كند و سوت كشد و دست برد بر خود زند و بآن‌ها گويد نه هرگز پنداشتيد كه مرا بر آن‌ها راهى نيست چگونه ديديد كه با آن‌ها چه كردم ؟\r\nتا امر خدا عز و جل و طاعت او را و آنچه را رسول خدا ( ص ) بآن‌ها فرمود واگذاردند و مخالفت كردند .\r\n\r\nشرح -\r\nاز مجلسى ره - قوله\r\n« فخصموهم بحجة على ع »\r\nيعنى اين سه بر انصار پيروز شدند بدليل خلافت على ( ع ) زيرا دليل آنها قرابت با رسول خدا ( ص ) بود و على از همه برسول خدا ( ص ) نزديكتر بود .\r\n\r\nنمايش ابليس در روز غدير خم\r\n\r\n542 -\r\n( 2 ) از جابر از امام باقر ( ع ) فرمود : چون رسول خدا ( ص ) در روز غدير دست على ( ع ) را گرفت ابليس در ميان لشكر خود چنان فرياد و شيونى كشيد كه در بيابان و دريا كسى از آنان نماند جز اينكه گرد آمد و گفتند اى آقا و مولا چه بر سر شما آمده ما هرگز شيونى از تو هراسناكتر از اين شيون نشنيديم .\r\nدر پاسخ آنان گفت اين پيغمبر كارى كرد كه اگر براى آنان درست درآيد و مجرى شود هرگز خدا نافرمانى نشود .\r\nگفتند اى آقا تو آدم را ( در بهشت ) فريب دادى و چون منافقان گفتند كه آن حضرت از روى دل‌خواه و هواى نفس سخن ميگويد و يكى به ديگرى گفت آيا نه بينى كه دو چشم آن حضرت در سرش ميچرخد و گويا ديوانه شده و مقصودشان رسول خدا ( ص ) بود ، ابليس فرياد شادى برآورد و دوستانش جمع شدند و گفت آيا ندانيد كه من پيش از اين براى آدم در مقام برآمدم ؟ گفتند چرا گفت آدم عهد شكست و به خدا كافر نشد و اينان عهد شكستند و برسول خدا ( ص ) كافر شدند .\r\n\r\n","description":"","footnote":"","page_name":" 282 ","page_number":297},
  {"content":"\r\n\r\nو چون رسول خدا ( ص ) وفات كرد و آن مردم جز على را بامامت برپا داشتند شيطان تاج شاهى بر سر نهاد و منبرى بر پا داشت و بر پشتى تكيه زد و نشست و همه يارانش را از سواره و پياده فراهم نمود و بآن‌ها گفت شادى كنيد كه ديگر خدا فرمانبردارى نشود تا امام ظهور كند .\r\nو امام باقر ( ع ) اين آيه را خواند ( 20 - سبا ) و هر آينه ابليس پندار خود را در آنها پاى بر جا و اجراء كرد و از او پيروى كردند جز دسته‌اى از مؤمنان - امام باقر ( ع ) فرمود تاويل اين آيه همان‌گاه بود كه رسول خدا ( ص ) وفات كرد و گمان و پندار ابليس همان گاه بود كه برسول خدا ( ص ) گفتند راستى كه بدل‌خواه سخن مىگويد و ابليس در باره آنها گمانى برد و گمان خود را بر جاى خود نشاند و درست درآورد .\r\n\r\nشرح -\r\nاز مجلسى « ره » - قوله\r\n« و قال احدهما لصاحبه »\r\n- يعنى ابا بكر و عمر بودند كه با همديگر اينسخن را گفتند و بمقام پيغمبر ( ص ) چنين گستاخى كردند .\r\n\r\nدر باره منافقان\r\n\r\n543 -\r\n( 1 ) از زراره از امام باقر و يا امام صادق ( ع ) فرمود : يك روز رسول خدا ( ص ) پژمان و اندوهگين صبح كرد على ( ع ) به او عرضكرد مرا چه شده كه شما را پژمان و اندوهگين بينم ؟\r\nدر پاسخ فرمود : چرا چنين نباشم با اينكه در همين امشب بخواب ديدم كه بنى تيم و بنى عدى و بنى اميه به همين منبر من بالا ميروند و مردم را از اسلام به عقب بر ميگردانند ، گفتم پروردگارا در زندگى منست يا پس از مردنم ؟ فرمود پس از مردن تو است .\r\n\r\n","description":"","footnote":"","page_name":" 283 ","page_number":298},
  {"content":"\r\n\r\n\r\n544 -\r\n( 1 ) از زراره از يكى از همان دو امام ( ع ) گويد رسول خدا ( ص ) فرمود : اگر مرا ناگوار نبود كه بگويند محمد بمردمى يارى جست تا چون بدشمنش پيروز گرديد آنها را كشت من گردن مردم بسيارى را ميزدم .\r\n\r\n545 -\r\n( 2 ) از ابان بن تغلب از امام صادق ( ع ) فرمود كه مسيح ( ع ) ميگفت راستى آنكه زخم زخمدارى را درمان نكند بناچار شريك كسى است كه به او زخم زند براى اينكه زخم‌زننده تباهى حال زخمدار را خواسته و آن كسى هم كه درمان او را از دست هشته صلاح و بهبودى او را نخواسته و بلكه تباهى او را خواسته بطور قهر و اضطرار .\r\nهمچنين حكمت را به غير اهلش بازمگوئيد تا نادانى كرده باشيد و از اهلش دريغ مداريد تا گنهكار شويد و بايد هر كدام از شماها چون طبيبى باشيد كه درمان مىكند در صورتى كه براى داروى خود محل مناسبى بيند و گر نه دست بازدارد .\r\n\r\n546 -\r\n( 3 ) از احمد بن عمر گويد من با حسين بن ثوير بن ابى فاخته خدمت امام رضا ( ع ) شرفياب شدم و به او گفتم قربانت ما در وسعت رزق و خوشى و خرمى حال بوديم و اكنون تا اندازه‌اى وضع ديگرگونه شده است تو از خدا عز و جل بخواه كه آن را بما بازگرداند .\r\nفرمود شماها چه ميخواهيد ؟ ميخواهيد ملوك باشيد ؟ آيا تو را خوش آيد كه چون طاهر و يا هرثمه باشى و بر خلاف مذهبى باشى كه اكنون دارى .\r\n\r\n","description":"","footnote":"","page_name":" 284 ","page_number":299},
  {"content":"\r\n\r\n( 1 ) گفتم نه به خدا سوگند خوش ندارم كه دنيا و هر آنچه در آن از طلا و نقره است از من باشد و من بر خلاف عقيده و مذهبى باشم كه اكنون دارم .\r\nگويد فرمود هر كه از شماها توانگر باشد بايد شكرگزار خدا باشد راستى خدا عز و جل فرمايد ( 7 - ابراهيم ) اگر شكر كنيد ما براى شما بيفزائيم - و خدا سبحانه و تعالى فرمايد ( 12 - سبأ ) بگذاريد اى آل داود شكر نعمت را و كمى از بنده‌هايم شكرگزار به حق باشند - نسبت به خداوند خوشبين و خوش‌گمان باشيد زيرا امام صادق ( ع ) ميفرمود : هر كه به خدا خوش‌بين باشد خدا طبق نظر او باشد و هر كس باندكى از روزى خشنود باشد خدا كردار اندك او را بپذيرد و هر كس بكم حلال راضى باشد هزينه او سبك است و خانواده‌اش اندر نعمت باشند و خدا او را به درد دنيا و درمان آن بينا سازد و سالم او را از آن برون برد و بدار السلام رساند .\r\n\r\nشرح -\r\nطاهر كه در كلام امام ( ع ) است مقصود أبو الطيب يا ابو طلحه طاهر بن حسين بن مصعب بن رزيق بن ماهان است كه ذو اليمينين لقب دارد والى خراسان بوده و از بزرگترين سرداران مامون عباسى است و مبارزان براى تثبيت دولت او ، جدش رزيق بن ماهان يا باذان گبر بوده و بدست طلحة الطلحات خزاعى مشهور بكرم كه والى سيستان بود مسلمان شد و بولاء او درآمد و او را خزاعى ميگفتند و او است كه بفرمان مأمون از خراسان بجنگ برادر او امين محمد پسر زبيده رهسپار شد چون بيعت مأمون را خلع كرده و او را بر كنار ساخته بود و امين على بن عيسى بن ماهان را بدفع او فرستاد و در رى بهم برخوردند و على بن عيسى كشته شد و قشون امين شكست خورد و طاهر تا بغداد پيشرفت و هر چه شهر و ديار در راهش بود به تصرف خود درآورد و بغداد را محاصره كرد و امين را كشت - در سال 198 هجرى و سر او را بخراسان برد و خلافت را بمأمون منتقل كرد و چون مأمون بخلافت مستقل شد بطاهر كه در عراق والى بود نوشت كه هر چه از شهرها را فتح كرده است از عراق و بلاد جبل و فارس و اهواز و حجاز و يمن همه را بحسن بن سهل واگذارد و خود بولايت رقه و موصل و بلاد جزيره و شام و مغرب رود و وى در آنها بسر برد تا مأمون خود به بغداد آمد و او به خدمت وى رسيد و مأمون براى اخلاص و خدمتش او را رعايت كرد و ملقب بذواليمينين ساخت براى آنكه در هنگام نبرد با عيسى مردى را با دست چپ خود بشمشير زد و او را به دو نيم كرد و شاعرى در باره او گفت :\r\n( تو را هنگام ضربت راست باشد هر دو دست ) .\r\n\r\n","description":"","footnote":"","page_name":" 285 ","page_number":300},
  {"content":"\r\n\r\nو او را بولايت خراسان فرستاد و در آنجا والى بود تا در سال 207 بمرو مرد و او است كه دولت آل طاهر را در خراسان و اطراف آن از سال 205 تاسيس كرد طاهر از اصحاب امام رضا و شيعه مسلك بود و همه بنى طاهر را شيعه دانند چنانچه در مروج الذهب گفته است طاهر بسال 159 در بوشنج از بلاد خراسان متولد شد و او را سفارش نامه‌اى است به پسرش كه از بهترين نامه‌ها است .\r\nو هرثمه پسر اعين است و از سرداران معروف مأمونست و در خدمت او بوده و او هم معروف بتشيع و دوستى اهل بيت و از اصحاب امام رضا ( ع ) است بلكه از اصحاب سر و خواص او است و در خدمت امام رضا بوده و دوست و با اخلاص كامل بوده است .\r\nدنباله حديث 546 - ( 1 ) گويد سپس فرمود : ابن قياما چه كرد ؟ گويد گفتم به خدا او با ما برخورد كند و خوش برخوردى كند پس فرمود چه چيز او را از اين باز دارد ؟ سپس اين آيه را خواند ( 110 - التوبه ) پيوسته ساختمانى كه ساخته‌اند مايه شك است در دل آنها جز اينكه دلشان پاره پاره شود .\r\nگويد سپس فرمود ميدانى ابن قياما براى چه حيران و سرگردان شد گويد گفتم نه ، فرمود .\r\nسببش اين بود كه دنبال امام كاظم ( ع ) بود و از سمت راست او آمد و از سمت چپ او آمد و او ميخواست كه به مسجد پيغمبر ( ص ) رود و امام كاظم به او رو كرد و فرمود خدايت حيران كناد چه مىخواهى ؟\r\n( حسن بن قياما مرديست از واقفه كه امامت را به امام كاظم مختوم دانند و او مردى خبيث بوده و بهر حال از اصحاب امام كاظم ( ع ) است و امام در باره او نفرين بسرگردانى كرده چون او را بد دل و منافق ميدانسته از مجلسى ره ) .\r\nگويد سپس فرمود به من بگو اگر موسى نزد گوساله‌پرستان برميگشت و به او ميگفتند اگر او را براى ما منصوب كرده بودى از او پيروى ميكرديم و دنبالش ميرفتيم آنان درست‌تر گفته بودند يا آنها كه گفتند پيوسته اين گوساله را بپرستيم تا موسى نزد ما برگردد گويد من گفتم نه بلكه هر كه گفته بود اگر تو او را براى ما منصوب كرده بودى ما از او پيروى ميكرديم و دنبالش ميرفتيم .\r\nگويد فرمود : از اين راه ابن قياما به هلاكت رسيد و هر كه هم با او هم عقيده بود هلاك شد .\r\n\r\n","description":"","footnote":"","page_name":" 286 ","page_number":301},
  {"content":"\r\n\r\n\r\nشرح -\r\nاز مجلسى ره - قوله\r\n« و رجع اليهم موسى »\r\nداستان واقفيه را كه از امام هشتم دست بر داشتند با اينكه از طرف امام كاظم ( ع ) منصوب و معين شده بود بداستان گوساله پرستان تشبيه كرده است كه از فرمان خليفه منصوص موسى سرتافتند و بپرستيدن گوساله شتافتند و بگفته هرون برنگشتند و گفتند « ما پيوسته بگرد گوساله بگرديم و او را بپرستيم تا موسى نزد ما برگردد » و همچنين موسى بن جعفر امام رضا ( ع ) را در ميان آنان خليفه ساخت هنگامى كه بعراق رفت و او را معين كرد و چون امام كاظم ( ع ) وفات كرد وصى او را ترك گفتند و از او اطاعت نكردند و متوقف شدند و گفتند پيوسته بر اين وضع بمانيم تا موسى پيش ما بازگردد زيرا او غايب شده و نمرده و ممكنست مقصود از موسى در حديث همان امام كاظم باشد بر سبيل اقتباس از آيه ولى بعيد است .\r\n( 1 ) گويد سپس ابن السراج گفته كه ابن قياما در آخر اعتراف به مردن امام كاظم ( ع ) كرده است و اين براى آنست كه هنگام مرگش وصيت كرد هر چه از او بماند تا همان پيراهنى كه در تن دارد از ورثه امام كاظم ( ع ) باشد و نگفت از خود امام كاظم ( ع ) باشد و اين خود اعتراف است ولى چه سودى برده است از اين و از آنچه گفته است .\r\nقوله\r\n« و اى شىء ينفعه »\r\nبيسودى اين اعتراف براى اينست كه توأم با اعتراف بامامت امام رضا ( ع ) نبوده و يا اينكه چون مردم بسيارى را گمراه كرده است اين توبه به شخص او سودى نبخشيده است .\r\n\r\nپندهاى لقمان در آداب مسافرت\r\n\r\n547 -\r\n( 2 ) از حماد از امام صادق ( ع ) فرمود : لقمان بپسرش گفت هر گاه با مردمى سفر كردى با آنها در هر كارى بسيار مشورت كن چه در باره كار خودت باشد و چه در باره كار آنان و بسيار در تو روى آنها لب‌خند بزن و خود را شاد جلوه بده و در توشه خود كريم و بخشنده باش و هر گاه از تو دعوت كردند بپذير و هر گاه از تو يارى و كمك خواستند به آنها كمك بده و در سه چيز بر آنها غالب شو در بسيار خاموش بودن و در بسيار نماز خواندن و در بذل هر چه دارى از چهارپا و مال و توشه و هر گاه تو را گواه گرفتند بر حق و درست براى آنها گواه شو و هر گاه با تو مشورتى كردند بكوش كه نظر خوبى بدهى و تصميم نگير تا خوب بررسى كنى و خوب انديشه و تأمل كنى و در باره هيچ مشورتى جواب مده\r\n\r\n","description":"","footnote":"","page_name":" 287 ","page_number":302},
  {"content":"\r\n\r\n( 1 ) تا در فكر آن برپا شوى و بنشينى و بخوابى و بخورى و نماز بخوانى و خوب فكر و حكمت خود را در باره مورد مشورت به كار بندى زيرا هر كه نصيحت و خيرخواهى بيغرض در باره كسى كه از او مشورت كرده و نظر خواسته نكند خدا تبارك و تعالى رأى او را سلب كند و امانت ( عقل ) را از او بستاند و هر گاه ديدى رفيقانت راه ميروند با آنها برو و هر گاه ديدى كارى ميكنند با آنها همكارى كن و هر گاه صدقه و اعانه و وامى دادند با آنها شركت كن و از آنكه از تو سالمندتر است شنوائى كن و هر گاه به تو فرمانى دادند و از تو پرسشى كردند بگو به چشم و مگو نه ، زيرا كلمه ، نه ، درماندگى و پستى است و هر گاه در باره راه خود سرگردان شديد و راه را گم كرديد بار به زمين نهيد و منزل كنيد و هر گاه در مقصد خود دچار ترديد و نگرانى شديد توقف كنيد و با هم مشورت كنيد و هر گاه يك نفر را ديديد از او تنها راه خود را مپرسيد و از او رهنمائى مجوئيد .\r\nزيرا در بيابان پهناور يك شخص شك‌آور است شايد كه او جاسوس دزدان باشد يا او شيطانى باشد كه خواهد شما را سرگردان كند و از دو شخص هم در حذر باشيد مگر آنكه به چشم خود نشانه‌هاى راستى و درستى در آنها بنگريد كه من نمىنگرم راستى مرد خردمند چون چيزى را بديده خود بيند درستى را تشخيص تواند داد و حاضر در امر ببيند آنچه را غايب نبيند .\r\nپسر جانم چون وقت نمازى رسد براى چيزى آن را پس مينداز نماز را بخوان و راحت شو زيرا كه نماز واميست و بايد پرداخت ، نماز را به جماعت بخوان گرچه بر نوك پيكانى باشد ( يعنى جاى ناهموارى باشد ) بر پشت مركب سوارى خود خواب مكن كه اين كار او را به زودى دچار زخم پشت كند و اين كار كار حكمت‌مداران نيست مگر اينكه در محمل و كجاوه باشى و بتوانى دراز بكشى و مفاصل و بندهاى خود را آزاد سازى .\r\n\r\n","description":"","footnote":"","page_name":" 288 ","page_number":303},
  {"content":"\r\n\r\n( 1 ) و چون نزديك منزل رسيدى از مركب سوارى خود فرود آى و پيش از آنكه به خود بپردازى آن را علف و خوراك بده و چون خواستى منزل كنى بر تو لازمست خوشرنگ‌تر بقعه‌هاى زمين را انتخاب كنى آنجا كه خاكش نرمتر و گياه و سبزه‌اش بيشتر است و هر گاه منزل كردى پيش از آنكه بنشينى دو ركعت نماز بخوان و هر گاه خواستى قضاى حاجت كنى و خود را سبك سازى هر چه توانى دور تر برو و هر گاه خواهى كوچ كنى دو ركعت نماز بخوان و با آن زمينى كه در آن منزل كردى وداع كن و بر آن درود فرست و هم بر اهل آن زيرا هر بقعه زمين اهلى دارد از فرشته‌ها و اگر توانى چيزى نخورى تا نخست از آن صدقه‌اى بدهى اين كار را بكن .\r\nبر تو باد به خواندن قرآن خدا عز و جل تا سوار هستى و بر تو باد كه در كارى هستى تسبيح گوئى و هر گاه بيكارى بر تو باد كه بدرگاه خدا دعا كنى مبادا در سر شب طى مسافت كنى بر تو لازمست كه سر شب در منزل بخوابى و راحت كنى و از نيمه شب طى راه كنى و مبادا در هنگام سير و طى مسافت آواز برآورى و فرياد كنى .\r\n\r\nمصاحبه عبد اللَّه بن نافع ازرق با امام باقر ( ع )\r\n\r\n548 -\r\n( 2 ) اسيدى و محمد بن ميسر باز گويند كه عبد اللَّه بن نافع ( نافع ازرق از سران خوارج بوده است ) پيوسته ميگفت اگر ميدانستم ميان دو قطر زمين كسى هست كه بتوان با هر مركبى به دو رسيد و با من محاكمه ميكرد و به من ثابت ميكرد كه على به حق اهل نهروان را كشته و نسبت به آنها ستمكار نبوده من نزد او كوچ ميكردم ؛ به او گفته شد يعنى به شرط اينكه فرزند او نباشد ، گفت مگر در فرزندانش عالمى هست ؟ به او گفته شد اين خود اول نادانى تو است آيا فرزندان على بىعالم و دانشمند\r\n\r\n","description":"","footnote":"","page_name":" 289 ","page_number":304},
  {"content":"\r\n\r\nهستند ؟ ( 1 ) گفت امروزه عالم آنها كيست ؟ گفته شد محمد بن على بن حسين بن على ( ع ) است .\r\nگويد او با سران اصحاب و شاگردانش كوچيد ( ظاهرا از بصره حركت كرده است ) تا بمدينه رسيد و اجازه خواست تا خدمت امام باقر ( ع ) شرفياب شود ، به امام عرض شد اين عبد اللَّه بن نافع است كه قصد شرفيابى دارد .\r\nامام فرمود : او از من و پدرم در بامداد و پسين بيزارى ميجويد با من چه كار دارد ؟ ابو بصير كوفى عرضكرد قربانت راستى اين مرد پندارد كه راستش اگر بداند ميان دو قطر زمين كسيست كه بوسيله مركبها به او دسترسى است و او به روى ثابت و مدلل مىكند كه على ( ع ) اهل نهروان را به حق كشته و در باره آنها ستمكار نيست نزد او كوچ مىكند تا اين حقيقت را بفهمد ، امام باقر ( ع ) فرمود به نظر تو اين مرد آمده تا با من مناظره كند ؟ گفت آرى ، فرمود اى غلام برو بيرون و بار او را فرود آر و به او بگو فردا نزد ما بيا .\r\nگويد چون بامداد فردا شد عبد اللَّه بن نافع با سران و پهلوانان اصحابش حاضر شد و امام باقر ( ع ) فرستاد همه مهاجرزادگان و اولاد انصار را جمع كرد و دو جامه سرخ رنگ در بر كرد و نزد مردم بيرون آمد و رو به همه مردم كرد و گويا يك ماه پاره بود و فرمود :\r\nسپاس مر خدائى را سزاست كه ما خاندان را بپيامبرى خود ارجمند داشت و بولايت و دوستى خود برگماشت آيا گروه زادگان مهاجر و انصار هر كدام شما منقبت و مدحى در بارهء على بن ابى طالب دارد بايد بر خيزد و بازگويد و فراياد آرد .\r\n\r\n","description":"","footnote":"","page_name":" 290 ","page_number":305},
  {"content":"\r\n\r\n( 1 ) گويد : مردم برخاستند و مناقب على را دنبال هم گفتند و رده كردند ، عبد اللَّه گفت من خود همه اين مناقب و فضائل را از اين حاضران بهتر روايت دارم و همانا دعوى من اينست كه على پس از اينكه بتحكيم حكمين رضا داد كافر شد - تا در ضمن بيان فضائل على ( ع ) رسيدند بحديث خيبر :\r\n« بامدادان پرچم را بدست مردى سپارم كه خدا و رسولش را دوست دارد و خدا و رسولش او را دوست دارند يورش بر است و گريزنده نيست و بر نميگردد تا خدا بدست او پيروزى بخشد و فتح كند » .\r\nامام باقر - رو بعبد اللَّه بن نافع - در باره اين حديث چه ميگوئى ؟\r\nعبد اللَّه بن نافع - اين حديث درستست و شكى ندارد ولى او پس از آن كافر شده است .\r\nامام باقر ( ع ) - مادرت بر تو بگريد به من بگو كه خدا عز و جل روزى كه على بن ابى طالب ( ع ) را دوست داشته ميدانسته كه اهل نهروان را ميكشد يا نميدانسته ؟\r\nابن نافع - دوباره براى من بفرمائيد .\r\nامام باقر ( ع ) - به من بگو خداوند عز و جل كه على بن ابى طالب را روزى كه دوست ميداشت ميدانست كه اهل نهروان را ميكشد يا نميدانست .\r\nابن نافع - با خود گفت اگر بگويم : نه ، كافر ميشوم گويد در پاسخ گفت خدا ميدانست .\r\nامام باقر ( ع ) - خدا او را دوست داشت كه فرمان او را برد يا براى اينكه او را نافرمانى كند .\r\nابن نافع - براى اينكه فرمانبرى او كند ( پس كشتن نهروانيان اطاعت خدا عز و جل بوده است ) .\r\nامام باقر ( ع ) - اكنون محكوم و شرمنده برخيز و برو - او برخاست و ميگفت ( 187 - البقرة ) تا براى شما روشن شود ريسمان سفيد از ريسمان سياه از سپيده‌دم ، ( 124 - الانعام ) خدا داناتر است كه در كجا مقرر دارد رسالت و پيام‌برى خود را ( و چه كسى را براى آن انتخاب كند )\r\n\r\n","description":"","footnote":"","page_name":" 291 ","page_number":306},
  {"content":"\r\n\r\n\r\nدر باره غموض علم نجوم و ستاره‌شناسى\r\n\r\n549 -\r\n( 1 ) از هشام خفاف گويد امام صادق ( ع ) به من فرمود : چگونه است بينائى تو باختران ؟\r\nهشام - من در عراق كسى را نگذاشتم كه از من باختران بيناتر و بنجوم داناتر باشد .\r\nامام صادق - چرخش فلك نزد شما چگونه است ؟\r\nهشام - من كلاه خود را از سر برداشتم و آن را چرخى دادم .\r\nامام صادق ( ع ) - اگر مطلب چنانست كه تو ميگوئى پس چرا بنات النعش و جدى و فرقدين يك روز در همه دهر بسوى قبله نچرخند ؟\r\n\r\nشرح -\r\nاز مجلسى ره - قوله\r\n« فادرتها »\r\nگويا او پنداشته كه حركت فلك در همه جا رحوى و چون گردش سنگ آسيا است پايان نقل از مجلسى ره .\r\nمن گويم - حركت فلك بر اساس علم هيئت قديم فقط در نقطه قطبين به نظر كسى كه بر آنها ايستاده باشد رحويه باشد و در آفاق استوائيه و آفاق مائله كه محل سكونت نوع انسان بوده و محل زندگى امام و هشام است وجود نداشته و بر خلاف حس بوده است زيرا طلوع و غروب كواكب به حركت شبانه‌روزى و هم حركت خاصه خورشيد و ماه و سيارات در اين آفاق رحوى به نظر نميآيد و از تعليمات علماى فلكى يونان همچنين چيزى به نظر نرسيده است و بنا بر اين حمل جواب بر اين معنا و چرخانيدن كلاه هم براى نشاند ادن حركت بر دو وجه ممكنست كه يكى نمايش حركت رحويه و يكى نمايش حركت استوائيه باشد و از اعتراض امام معلوم مىشود كه سائل به وضع ستاره‌هاى قطبى و اطراف آن اطلاعى نداشته و از وضع تطبيق حركت افلاك بر آفاق مختلفه بىاطلاع بوده است و با اينكه اين مسائل از دوره يونانيان و در هيئت بطلميوسى حل شده بوده بهشام نرسيده بوده و اين هم با دعوى هشام كه اعلم ستاره‌شناسان عراقست وفق نميدهد زيرا اين علوم در منطقه عراق كه در كنار دانشگاه وسيع و عميق جنديسابور قرار داشته و محل تدريس و تمركز فلاسفه فرارى يونان بوده است شايع بوده مگر اينكه پرسش امام ( ع ) حمل بر علت ثبات وضع فلكى و قطبى گردد و مقصود اين باشد كه علت ثبات دو قطب جنوب و شمال چيست و چرا حركت فلك در اين آفاق هميشه از مشرق بمغربست و حركت رحوى نيست كه قطبين جاى خود را عوض كنند و ستاره‌هاى قطب شمال كه جدى و بنات النعش و فرقدان هستند بجنوب و سمت قبله منتقل شوند البته اين سؤال عميق و رقيق و قابل توجه است .\r\n\r\n","description":"","footnote":"","page_name":" 292 ","page_number":307},
  {"content":"\r\n\r\nدنباله حديث 549 ( 1 ) هشام - من گفتم اين به خدا سوگند چيزيست كه نميدانم و از هيچ كدام از اهل حساب همچنين چيزى را نشنيدم كه بگويند و مذاكره كنند .\r\nامام صادق ( ع ) - ستاره سكينه چند جزء از تابندگى زهره را دارد ؟\r\nهشام - به خدا سوگند من نام اين ستاره را تاكنون نشنيده‌ام و نشنيدم كسى از مردم نام آن را ببرد .\r\nامام صادق ( ع ) - سبحان اللَّه شما يك ستاره را به كلى ناديده گرفته و از نظر انداخته‌ايد پس بر چه اساس حساب كنيد ؟\r\nامام صادق - زهره چند جزء از تابندگى ماه را دارد ؟\r\nهشام - اين چيزيست كه كسى جز خدا عز و جل نميداند .\r\nامام صادق ( ع ) - ماه چند جزء از تابندگى و روشنى آفتاب را دارد ؟\r\nهشام - من اين را نميدانم .\r\nامام صادق ( ع ) - راست گفتى سپس فرمود : چه شده است كه دو قشون برابر هم شوند و هر كدام منجم و حسابگرى دارند اين بسود لشكر خود حساب كند كه پيروزى با آنها است و آن ديگرى حساب مىكند كه پيروزى با آنها است سپس با هم جنگ ميكنند و يكى ديگرى را شكست ميدهد پس نحس باعث شكست كجا بوده است ؟\r\nهشام - نه ، به خدا سوگند من اين را نميدانم .\r\nامام صادق ( ع ) - راست گفتى اصل حساب حقست ولى اين را نميداند مگر كسى كه ولادت همه خلق را بتواند حساب كند و بداند .\r\n\r\nشرح -\r\nاز مجلسى ره - قوله\r\n« ما بال العسكرين »\r\nاين بيان خطاء منجمانست كه هر منجمى نسبت بقشون طرفدار او حكم پيروزى ميدهد و پندارد كوكب و طالع سعدى كه ديده تعلق به او دارد و اين براى اينست كه احاطه ندارند بارتباط ستاره‌ها با مردم .\r\n\r\n","description":"","footnote":"","page_name":" 293 ","page_number":308},
  {"content":"\r\n\r\nقوله\r\n« الا من علم مواليد الخلق كلهم »\r\nيعنى هر كس بدين علم احاطه داشته باشد بايد مواليد همه خلق را بداند و چون منجمان مواليد همه خلق را ندانند عيان شود كه بدين علم احاطه ندارند و حساب درست نتوانند . . پايان نقل از مجلسى ره .\r\nمن گويم - آنچه در اين حديث قابل دقت و توجه است نكات زير است :\r\n1 - غلط بودن اساس فكر اهل هيئت و منجمان قديم تابع يونانيان در اصل حركت فلك و چرخش آن چنانچه از تحقيق دانشمندان متأخر هويدا شد .\r\n2 - اهميت ستاره‌شناسى و اطلاعات فضائى از روى حساب درست كه دانشمندان آن عصر بدان دست‌رسى نداشته‌اند و امروزه علم حساب ستاره‌شناسى بدان جا رسيده كه دانشمندان شوروى موشك خود را بكره ماه پرتاب كرده و آرم خود را در آنجا نصب كرده‌اند .\r\n3 - خطاء منجمان در احكام خود كه بر اساس قواعد نجوم استنباط ميكنند و در نتيجه تناقض ميگويند .\r\n\r\nسخنرانى امير المؤمنين - ع - در صفين\r\n\r\n550 -\r\n( 1 ) از جابر از امام باقر ( ع ) گويد امير المؤمنين در صفين براى مردم سخنرانى كرد ، خدا را سپاس گفت و او را ستايش كرد و بر محمد پيغمبر ( ص ) صلوات فرستاد ، سپس فرمود :\r\n« اما بعد »\r\nراستى خدا تعالى براى من بر شما حقى قرار داده بسبب سرپرستى كردن كار شما و بسبب مقام و درجه‌اى كه خدا عز ذكره در ميان شماها به من داده و از براى شماها بر من بمانند همان حقيست كه من بر شماها دارم ، حق از همه چيز زيباتر و برازنده‌تر است در مقام توصيف و از همه چيز شايان‌تر است در پيشگاه عدالت عمومى ، براى هر كس مجرى شود خود او را هم مقيد و محدود ميسازد و بر عليه كسى مجرى نشود جز اينكه بسود او هم باشد و اگر براى كسى ممكن بود كه حق بسود او باشد و هيچ حقى بر زيان او نباشد ، اين خاص براى خدا عز و جل شايسته است نه براى خلق خدا زيرا او است كه بر بنده‌هايش همه گونه توانائى دارد و بر هر وجهى مقدرات خود را بچرخاند\r\n\r\n","description":"","footnote":"","page_name":" 294 ","page_number":309},
  {"content":"\r\n\r\nبه حق و عدالت رفتار كرده است ( 1 ) ولى خدا هم حق خود را بر مردم همين مقرر كرده كه او را پيروى كنند و كفاره و جبران طاعت آنان را بپاداش نيك بر خود مقرر داشته از راه تفضل و بخشش و كرم و توسعه بخشى بدان چه او بيش از آنها اهل و شايسته آنست .\r\nسپس از حقوق خود شمرده است حقوقى را كه بر مردم نسبت بهمديگر فرض و مقرر داشته و آنها را رو برو در برابر هم قرار داده است و برخى برخى را بايست كند و برخى لازم نيايد جز در برابر بعضى ديگر .\r\nبزرگترين اين حقوق واجبه خدا تبارك و تعالى حق والى و سرپرست است بر رعيت و حق رعيتست بر والى در برابر آن كه خدا عز و جل آن را براى نفع هر دو طرف بر يك ديگرشان مقرر و مفروض داشته است و آن را مايه نظام الفت و آميزش آنان ساخته و وسيله عزت دين و پايش سنتهاى حق در ميان آنها .\r\nپس نميشود كه حال رعيت خوب شود و رعيت صالح گردد جز بصلاحيت و لياقت واليان و سرپرستان خود و حال واليان هم بهبود نشود و بر اجراء حق و عدالت توانگر نگردند جز با استقامت و درست‌كارى رعيت و هر گاه رعيت حق والى را ادا كند و والى هم حق رعيت را به پردازد حق ميان آنها عزيز و محترم باشد و روشهاى ديانت ميانشان برپا بود . و معالم عدالت بر جا و سنتها و روشهاى عدالت جارى و برملا و به اين وضع زمانه خوب گردد و زندگانى خوش باشد و دولت زمينه بقاء دارد و دشمن نوميد و بىنوا است و هر گاه رعيت بر والى و سرپرست خود چيره شد و در برابر او ايستاد و والى هم بر رعيت دست اندازى و گردنفرازى كرد اين جا اختلاف كلمه با ديد آيد و مطامع ناحق آشكارا شود و دغلى در دين و قانون فراوان گردد و عمل بر طبق سنتهاى الهيه متروك گردد و بدلخواه عمل شود و مقررات قانون تعطيل گردند و امراض روحى بسيار شوند و از تعطيل حد و مجازات سترك و مهم هراسى نشود و نه از ناحق بزرگى كه در جامعه ريشه بندد و بنيادگذارى شود .\r\n\r\n","description":"","footnote":"","page_name":" 295 ","page_number":310},
  {"content":"\r\n\r\n( 1 ) و در اين جا است كه نيكان خوار و زبون گردند و بدان عزيز و محترم و صاحب نفوذ شوند و بلاد بويرانى افتند و كيفرهاى خدا عز و جل بر بنده‌ها بالا گيرند و بزرگ شوند .\r\nپس اى مردم بشتابيد و گرد آئيد بر همكارى در فرمان بردن از خدا عز و جل و پايدارى در عدل و وفادارى بعهد او ، همه حقوق او را منصفانه ادا كنيد زيرا بنده‌هاى خدا به چيزى نيازمندتر نيستند از اينكه در اين باره خيرخواه يك ديگر باشند و با هم به خوبى همكارى كنند . هيچ كس نيست كه هر چه هم در تحصيل رضاى خدا حريص و در كردار و عمل خير دراز كوشش بود بتواند بحقيقت آنچه خدا از حق باهلش عطا كرده برسد و آن را چنانچه شايد ادا كند ( يعنى حق پيغمبر و خاندانش را ) ولى از حق واجب و لازم خدا عز و جل بر بنده‌هايش خيرخواهى او است به اندازه توان خودشان و همكارى و كمك بر اقامه حق در ميان آنان .\r\nسپس هيچ مردى نيست كه هر چه هم از نظر حق و حقيقت مقامش بلند و در عالم حق و حقيقت فضيلتش ارجمند باشد بىنياز از اين باشد كه كمك شود بر انجام آنچه خدا عز و جل وى را مسئول آن ساخته و به گردن او انداخته است از حق خود و هيچ مردى نباشد كه هر چه هم از امور بر كنار و رانده باشد و در ديده‌ها بىقدر و منزلت باشد از او صرف نظر شود كه بر اين امر ياورى كند و يارى شود و آنها كه در حال خود اهل فضيلت باشند و داراى نعمتهاى بزرگند در اين نيازمندى بيشتر واردند و همه افراد مردم از خرد و كلان در نياز بدرگاه خدا عز و جل برابر و متساوى و هم كامند .\r\n\r\nشرح -\r\nاز مجلسى ره - قوله\r\n« بولاية امركم »\r\nيعنى من بر شما حق اطاعت دارم زيرا خدا مرا والى شما كرده و متصدى امور شماها ساخته و به من در ميان شما مقام بزرگى عطا كرده كه مقام امامت و سلطنت و طاعتست .\r\nقوله\r\n« و الحق اجمل الاشياء في التواصف »\r\n- يعنى ذكرش جميل است و خوب كه براى يك ديگر بيان ميكنند و در برخى نسخه بجاى التواصف التراصف است يعنى بسيار محكم و منظم .\r\nقوله\r\n« و جعل كفارتهم حسن الثواب »\r\nتعبير از حسن ثواب بكفاره شايد به اين اعتبار است كه\r\n\r\n","description":"","footnote":"","page_name":" 296 ","page_number":311},
  {"content":"\r\n\r\nعمل خير بنده هم بدرگاه خدا نسبت بمقام او گستاخى است و ثوابى كه عطا مىكند بمانند كفاره و جبران آنست .\r\nقوله\r\n« و اهل الفضيلة في الحال »\r\nمقصود از آنها ائمه و امراء و علمائند و مردمان پرنعمت و توان گر زيرا چون تكاليف بزرگترى دارند مانند جهاد در راه خدا و اقامه حدود و شرايع و احكام و امر به معروف و نهى از منكر بكمك مردم نيازمندترند .\r\nو محتملست مقصود از اهل فضيلت همان علماء باشند زيرا در تكليف امر بمعروف و نهى از منكر كه مسئول آنند نياز بياورانى دارند و مقصود از اهل نعم توانگران باشند كه بيشتر مسئول پرداخت حقوق الهيه هستند چون خمس و زكات و نيازمند به فقراء هستند كه آن را قبول كنند و بشهود و گواهان ديگران .\r\nدنباله حديث خطبه امير المؤمنين ( ع ) :\r\n( 1 ) يكى از قشونيهاى حضرت او كه گمنام بود و گفته شده است جز همان روز در لشكرش خودنمائى نداشت رشته سخن را بدست گرفت و چنين پاسخ گفت .\r\nخداى عز و جل را خوب ستايش كرد بخاطر آزمايشى كه از آنها كرده و از اينكه حق آن حضرت را بر آنها واجب ساخته ( و اين نعمت رهبرى حق را به آنها داده است ) و اعتراف كرد به همه آنچه كه ياد كرد از تغيير احوال در باره خودش و آنان ( يعنى اعتراف كرد كه رهبران خلاف حق بر امور تسلط يافته بودند و اوضاع را فاسد و تباه كردند ) سپس گفت :\r\nتو فرمانده و امير ما هستى و ما رعيت توايم بوسيله تو خداوند عز و جل ما را از خوارى نجات داد و بعزت بخشى تو بنده‌هاى خود را از زير كند و زنجير ستم خلفاء ناحق آزاد كرد تو براى ما راهى انتخاب كن و ما را بدان راه ببر و مشورتى طرح كن و در رأى و نظرى كه تصميم گرفتى پيش برو و ما را بدان وادار زيرا تو گوينده‌اى باشى مصدق و حاكمى باشى موفق و سلطانى با قدرت و نفوذ و ما به هيچ وجه نافرمانى تو را روانشماريم و هيچ علم و دانشى را با دانش تو قابل سنجش ندانيم منزلت و مقام تو بدين جهت نزد ما بزرگ است و فضل و تقدمت در خاطره ماها و الا است .\r\n\r\n","description":"","footnote":"","page_name":" 297 ","page_number":312},
  {"content":"\r\n\r\n( 1 ) امير المؤمنين او را چنين پاسخ داد و فرمود :\r\nسزا است كه هر كس جلال خدا را در پيش خود بزرگ دانست و مقام خدا را در دلش و الا درك كرد بخاطر آن هر چه جز خداوند در نزد او زبون و كوچك گردد و شايسته‌تر كسى كه بايد چنين باشد آن كسى است كه نعمت بزرگوارى به دو داده و لطف احسان خود را بوى ارزانى داشته ، راستش اينست كه نعمت خدا بر احدى بزرگ و شايان نشود جز اينكه حق خدا هم در برابر آن بر عهده او بزرگ و شايان گردد .\r\nو راستى پليدترين حالات واليان و زمامداران نزد مردم صالح اينست كه پندار شود افتخار طلبند و وضع آن واليان بر كبر و سر بزرگى بنياد شده من بد دارم كه در پندار شماها بگذرد كه از مدح و ستايشم خوشم مىآيد .\r\nو سپاس خدا را كه من چنين نيستم و اگر بفرض دوست داشته باشم كه ثنايم گويند آن را براى تواضع در پيشگاه خداوند وامىنهم بخاطر دريافت آنچه خداوند بدان شايسته‌تر است از عظمت و كبرياء .\r\nبرخى مردم ستايش و اظهار قدردانى را پس از امتحان و آزمايش شيرين شمارند و وظيفه شما در برابر من اينست كه :\r\n1 - بمحض اينكه من آمادگى خود را در برابر خدا و شما نسبت به پايدارى و رعايت حقوقى كه هنوز نپرداختم و واجباتى كه بناچار بايد اجراء شوند اظهار ميدارم شما مرا ستايش و مدح مكنيد .\r\n2 - با من بزبانى سخن مگوئيد كه با زورگويان و قلدران سخن مىگوئيد .\r\n3 - از اظهار حقيقت و سادگى در برابر من خوددارى نكنيد چنانچه در برابر تازيانه كشان و فرماندهان ناحقى كه بىمحاكمه مردم را كيفر ميكنند خوددارى و محافظه كارى مىشود .\r\n\r\n","description":"","footnote":"","page_name":" 298 ","page_number":313},
  {"content":"\r\n\r\n( 1 ) 4 - بظاهرسازى و پشت‌هم‌اندازى و چاپلوسى با من آميزش نكنيد .\r\n5 - مپنداريد در هيچ حقى كه به من گفته شود گرانى و نگرانى دارم .\r\n6 - مپنداريد در برابر هر آنچه وسيله اصلاح حال منست دنبال خودستائى و بزرگىطلبى هستم زيرا راستش اينست كه هر كه از شنيدن حقى كه به او گفته شود گران‌خاطر و نگران گردد و يا اينكه از نشان دادن راه عدالت بوى دلگران باشد عمل به حق و عدالت بر او گران‌تر آيد شما از گفتار حق و اظهار نظر عادلانه بعنوان مشورت هيچ خوددارى نكنيد زيرا من در ذات خود معصوم و برتر از اين نيستم كه خطا كنم و در كار خود از ارتكاب آن خاطر جمع نيستم جز اينكه خداوند كه بر من از خودم مسلطتر است به من كمك كند و مرا يارى دهد ( و اين همان مقام عصمت است كه خاص امامان بر حقست ) همانا من و شماها بنده‌هاى مملوك پروردگارى هستيم كه جز او پروردگارى نيست بر ما تسلط دارد بوجهى كه ما خود بر خود تسلط نداريم و او است كه ما را از آن وضع ناگوارى كه در آن گرفتار بوديم برآورد و پس از گمراهى وضع ما را بهدايت بدل كرد و پس از كورى به ما بينائى داد .\r\n\r\nشرح -\r\nاز مجلسى « ره » - قوله\r\n« لاخراجى نفسى\r\nالخ » - بدان كه محتملست مراد از بقيه ابقاء و ترحم باشد چنان كه خدا تعالى ( 116 - هود ) صاحبان بقيه‌اى كه باز مىدارند از فساد در زمين - يعنى خود را بر كنار دارم از اينكه ابقاء نمايم و سستى كنم از حقوقى كه از اداى آن‌ها فارغ نشدم .\r\nقوله «\r\nبالمصانعة\r\n» يعنى رشوه و مدارا .\r\nقوله\r\n« بفوق\r\n» خود را از نظر بندگى مقصر دانسته و اقرار كرده كه عصمت او نعمتى است خدا داده و مقصود اعتراف بعدم عصمت نيست چنانچه توهم شده بلكه عصمت جز همين نيست كه خدا بنده را از ارتكاب گناه حفظ كند كه با جمله\r\n« الا ان يكفى اللَّه »\r\nبدان اشاره فرموده است و اين مانند قول يوسف است كه :  وَ ما أُبَرِّئُ نَفْسِي إِنَّ النَّفْسَ لَأَمَّارَةٌ بِالسُّوءِ إِلَّا ما رَحِمَ رَبِّي  .\r\nقوله\r\n« مما كنا فيه »\r\nيعنى از جهالت و بىمعرفتى و كمالاتى كه خدا ببركت بعثت رسول ( ص ) ميسر ساخت .\r\nابن ابى الحديد گفته مقصود از اين جمله شخص او نيست زيرا او كافر نبوده كه مسلمان شده باشد ولى با اين جمله به حال مردم طرف خطاب خود اشاره كرده و از باب توسع به صيغه جمع تعبير نموده است .\r\n\r\n","description":"","footnote":"","page_name":" 299 ","page_number":314},
  {"content":"\r\n\r\nدنباله حديث خطبة امير المؤمنين ( ع ) :\r\n( 1 ) آن مرديكه پيشتر پاسخ وى را داده بود باز رشته سخن را بدست گرفت و پاسخ داد :\r\nتو اهل آنى كه گفتى و به خدا سوگند بالاتر از آنى و نعمت خداوند در نزد تو تا اندازه‌ايست كه نتوان بر آن سرپوش نهاد و نشايد كه آن را ناسپاسى كرد و ناديده گرفت ، خداوند تبارك و تعالى سرپرستى ما را بر دوش تو گذاشته و تدبير كارهاى ما را به تو واگذارده تو اكنون رهبر ما هستى كه بايد به تو راه جوئيم و پيشواى ما هستى كه به تو اقتداء كنيم فرمان تو همه هدايت است و گفتارت همه ادبست در زندگى چشم ما همه به تو روشن است و دل ما همه پر از شادى و مسرتست و خردهاى ما از شرح و توصيف فضل سرشارت حيرانست و ما به تو با جمله\r\n« ان الامام الصالح »\r\nخطاب نكنيم بخاطر اينكه تو را تبرئه نمائيم و از حد ستايش تو فراتر نرويم ( بلكه اين جمله به حق و بجا است ) در دل ماها طعنى در يقين و ايمان تو نيست و نگرانى از ديندارى تو نيست كه بترسيم از پديد شدن نعمت خدا تبارك و تعالى برايت تبخترى ببار آيد و در تو تكبرى درآيد .\r\nولى آنچه ما به حضرت تو گوئيم از راه تقرب به خدا عز و جلست بوسيله احترام گذاردن به تو و ترويج فضل تو و قدردانى از نظر بزرگ شمردن كار امامت تو براى خودت و ماها خوب نظر كن و فرمان خدا را بر خودت و بر ما همه مقدم بدار ما در هر آنچه دستور فرمائى فرمان بريم كه هر كارى كه بدستور تو كنيم با درك ثواب بسود ما هم هست .\r\nامير المؤمنين ( ع ) او را پاسخ داد كه :\r\nمن شما همه را در پيشگاه خود گواه مىگيرم چون مىدانيد همه كارهاى شما را من متصدى شدم و به زودى زود من با شما در موقف قيامت برابر خدا روبرو شويم و بازپرسى شويم از آنچه در آن وارد\r\n\r\n","description":"","footnote":"","page_name":" 300 ","page_number":315},
  {"content":"\r\n\r\nشديم بر يك ديگر گواهى دهيم ( 1 ) مبادا امروز شهادت بناحق دهيد بر خلاف آنچه به چشم خود بنگريد و فرداى قيامت به حق آن گواهى دهيد زيرا بر خداى عز و جل هيچ امر نهانى پوشيده نيست و در نزد او روا نيست جز خيرخواهى از دل در هر كارى .\r\nآن مرد به او پاسخى داد و گفته شده آن مرد پس اين سخنى كه با أمير المؤمنين ( ع ) گفت ديگر ديده نشد و در اين جا به جوش آمد و آنچه در سينه او بود خروشيد و در حالى كه گريه سخنش را قطع ميكرد و اندوه گلوگير براى اهميت خطرى كه تهديد ميكرد و هراسى كه از داغ خود احساس ميكرد آواز او را در هم ميشكست بسخن خود ادامه داد .\r\nخدا را سپاس گفت و بر او ستايشكرد و بدرگاه او از هراس حوادثيكه در لب پرتگاه آن‌ها است از خطر بزرگ و خوارى و زبونى دنباله‌دار ناشى از فساد زمان و ديگرگونى مقام و زوال دولت عادله شكايتكرد و سپس بازارى روى درخواست بدرگاه خدا عز و جل داشت كه به او منت نهد و از او دفاع كند و ستايش نيكى از خدا كرد و ( خطاب به آن حضرت ) گفت :\r\nاى پرورنده عباد ، اى آرامش بلاد گفته ما كجا و مقام فضل و بخشش تو كجا ؟ كجا بيان كوتاه ما به كار تو رساست ؟ و از كجا به حق ستايش نيك تو توانيم رسيد يا نعمت زيبايت را توانيم برشمرد چگونه با اينكه بوسيله تو نعمت خدا بر ما جاريست و بدست تو اسباب خير بما پيوست مىشود آيا تو نيستى كه براى رفع خوارى بىنوايان پناهى و براى عاصيان و كفار چون برادرى خيرخواه و مهربانى پس با چه كسى جز با خاندان تو و بوسيله شخص تو خداى عز و جل ما را از هراس و شدت اين خطرات نجات داد ؟ يا بوسيله چه كسى امواج خفه‌كننده گرفتاريها را از ما بر طرف ساخت ؟\r\nو با چه كسى ؟ جز بوسيله شماها خدا معالم دين ما را آشكار نمود و آنچه از دنياى ما تباه شده\r\n\r\n","description":"","footnote":"","page_name":" 301 ","page_number":316},
  {"content":"\r\n\r\nبود باصلاح آورد ( 1 ) تا پس از كاستى ( ستم‌بارگى خ ب ) نام‌آور شديم و از زندگى خوش چشم ما روشن شد چون كه به اندازه توان خود باحسان و نيكى بر ما حكومت كردى و به همه وعده‌ها كه بما دادى وفا كردى و بر همه عهدهايت پايدارى نمودى تو شاهد بودى براى هر كه از ما غائب ميشد و خاندانى از براى ما بجا مىگذاشت ( يعنى سرپرستى از خاندانش ميكردى ) و تو براى بينوايان ما عزت و آبرو بودى و پناه فقراء ما و پشت بزرگان ما هستى .\r\nعدالت تو است كه ما را در همه كارها با هم گرد آورد و همكار كند و آرامى و بردبارى تو براى ما در باره حق وسيله وسعت است تو از براى ما آرامشى هر گاه تو را ببينيم و وسيله آسودگى هستى هر گاه به ياد تو افتيم .\r\nكدام كار خوبست كه نكردى ؟ و كدام عمل صالح را از دست بهشتى ؟ و اگر نبود كه از آنچه نسبت بدان از تو ترس و هراس داريم . ( مرگ ) از حيطه قدرت ما خارجست و دفاع از آن از تاب و توان ما بيرون است و يا ممكن بود كه ما خود را و كسانى را كه جان فداى آن‌ها ميكنيم چون فرزندان‌مان فداى تو نمائيم هر آينه خود و فرزندان خود را پيش از تو بديار مرگ مىفرستاديم و خودمان و فرزندان خود را در خطر و گرو وجود عزيز تو مينهاديم و با همه توان خود در جلوگيرى از هر كه به تو سوء قصد كند و با تو ستيزد قيام ميكرديم .\r\nولى خدا است همان سلطانى كه جلوگيرى نشود و عزيزى كه مغلوب نگردد و پروردگارى كه بر او چيره نتوان شد و اگر خداوند بما منت نهد بسلامتى وجود تو و بر ما ترحم كند بعافيت تو و بما فرج دهد كه اين وضع حال تو بسلامت برگردد و تو در ميان ما بمانى و بپائى براى خدا عز و جل بدين سبب شكرگزارى جديدى آغاز كنيم و او را ببزرگوارى ياد كنيم و ذكر حضرت او را برآوريم و ادامه دهيم و نيمى از اموال خود را برگيريم و صدقه دهيم و نيمى از بنده‌هاى خود را در راه خدا\r\n\r\n","description":"","footnote":"","page_name":" 302 ","page_number":317},
  {"content":"\r\n\r\nآزاد كنيم ( 1 ) و بدرگاه خدا روى بندگى بر خاك نهيم و در همه كارهاى خود از حضرتش ترسان باشيم و ملاحظه كنيم و اگر اين حادثه تو را ببهشت كشانيد و قضاى حتمى الهى را بر تو اجرا كرد بايد گفت قضاى وى در باره تو بدبينى ندارد و بلاى او از تو دفع‌شدنى نيست و دلهاى ما هم‌آهنگ است كه خداوند جوار حضرت خود را بر اين دنياى آشفته كه در آنى برايت اختيار كرده است بهتر دانسته ولى ما گريه كنيم براى عزت اين حكومت حقه كه بخوارى برگردد و دين و دنياى مردم خورده شود و بجاى تو كسى نباشد كه ما به دو شكايت بريم و مانندى نبود كه به او اميدوار باشيم و او را بر پاى داريم .\r\n\r\nشرح -\r\nاز مجلسى ره - قوله\r\n« يجمعنا من الامور عدلك »\r\nيعنى دادگسترى تو سبب اجتماع و پراكنده نشدن ماها است ( زيرا بيشتر تفرقه و دودسته‌گى ميان مردم بر اثر طمع بمال و حقوق يك ديگر است و اين طمع در صورتيست كه زورمند توقع پيشرفت خود را دارد و با وجود حكومت درست و عادل دست زورمندان بسته است و طمع بزيردستان نبرند و وسيله تفرقه وجود ندارد ) .\r\nقوله\r\n« و يتسع لنا في الحق تأنيك »\r\nيعنى مدارا و نرمش تو و عجله نكردن در قضاوت بر ما بر اثر خطاكارى مايه وسعت ما است و سبب اينست كه در تنگنا نيفتيم .\r\nقوله « اكيلا » - در اين جا بمعنى مأكول است - يعنى ما گريه كنيم از اينكه اين حكومت حقه جاى خود را بحكومت جور و ناحقى دهد كه اين دين و دنياى مردم را ببلعد . . پايان نقل از مجلسى ره .\r\nمن گويم قسمت اخير اين حديث كه بيان مفصل و جان‌گداز يكى از دوستان پرشور على ( ع ) را نقل مىكند مناسبت دارد با حادثه جان‌گداز ضربت خوردن آن حضرت در مسجد كوفه و مانند اينست كه پس از اينكه حضرت ضربت خورده باشد و در معرض خطر مرگ افتاده باشد ( چنان كه در جلد دوم شرح و ترجمه اصول كافى ص 468 نظير آن گذشت ) چنين بياناتى از كسى خطاب به آن حضرت عرض شده باشد و اين بيانات با وضع دليرانه او در جنگ صفين تناسبى ندارد و محتملست كه اين بيانات در جبهه صفين و پس از امضاى قرار حكميت صادر شده باشد زيرا در اين موقع هم آثار شكست حكومت على ( ع ) و پريشانى وضع او به چشم مىخورد و براى او احساس خطر ميشد .\r\n\r\n","description":"","footnote":"","page_name":" 303 ","page_number":318},
  {"content":"\r\n\r\n\r\nخطبه از امير المؤمنين - ع\r\n\r\n551 -\r\n( 1 ) از اصبغ بن نباته گويد : عبد اللَّه بن عمر و فرزندان ابى بكر با سعد بن ابى وقاص نزد امير المؤمنين ( ع ) آمدند و از آن حضرت براى خود امتيازاتى خواستند و آن حضرت بمنبر برآمد و مردم گرد او آمدند و فرمود :\r\nسپاس مر خدا را سزا است كه سرچشمه سپاس است و سرآغاز كرم ، در شرح و بيان نگنجد و به هيچ زبان كنه وى تعبير نشود و بنهايات هستى خود شناخته نيست و من گواهم كه نيست شايسته پرستشى جز خدا يگانه است ، شريك ندارد و گواهم بر اينكه محمد رسول او است پيغمبر هدايت است و زمينه تقوى و فرستاده پروردگار و الا است بدرستى از نزد خداى بر حق آمده تا با قرآن پرتو بخش و برهان تابان بيم دهد و او حق را برهنه و لخت با قرآن مبين ابلاغ كرد و بروشى كه فرستادگان نخست درگذشتند از اين جهان گذر كرد .\r\nاما بعد - أيا مردم نبايد مردانى كه غرق دنيادارى شده و به زمين خوارى گرائيده و جويها روان ساخته و آسان‌ترين مركبها را سوار شده و نرمترين جامه‌ها را پوشيده و اين ننگ و عار را بر خود هموار كرده اگر خداوند غفارشان نيامرزد تعرض كنند هر گاه من دست جلو آن‌ها آرم و از اين گردابشان بر آرم و آنان را بوضعى كه بايست آنها است سوق دهم و اين مال و منال را از دست بدهند پس در مقام خواهش برآيند و بگويند پسر ابى طالب بما ستم كرده و ما را محروم ساخته و حقوق ما را نپرداخته\r\n\r\n","description":"","footnote":"","page_name":" 304 ","page_number":319},
  {"content":"\r\n\r\n( 1 ) و خداوند مرا بر آن‌ها يارىكننده است ( بايد متوجه باشيد ) هر كه داراى شرائط زير است :\r\n1 - به قبله ما نماز ميخواند .\r\n2 - از ذبيحه ما مىخورد و آن را حلال ميشمارد .\r\n3 - بپيغمبر ما گرويده و ايمان آورده .\r\n4 - شهادتين كه شعار اسلام است ادا كرده و در جزء مسلمانان معرفى شده و بدين ما در آمده است ، ما حكم قرآن و حدود اسلام را بر او اجراء ميكنيم ( و او حق مساوى با سائرين دارد ) كس را بر كسى امتيازى نيست ( نه از نژاد و نه از خاندان ) مگر بوسيله تقوى هلا براى متقيان و پرهيزكاران نزد خدا تعالى بهترين ثواب و نيكوترين پاداش و سرانجام است ، خدا تبارك و تعالى دنيا را ثواب متقيان مقرر نكرده است و آنچه نزد خدا است براى نيكان بهتر است .\r\nاى اهل دين خدا نگاه كنيد و تأمل نمائيد در آنچه كه در كتاب خدا قرآن حق شما است و بشما ميرسد و در آنچه پيش رسول خدا ( ص ) سپرده داريد و براى خدا نسبت بدان كوشش و جهاد كرديد آيا بوسيله خاندانست ؟ آيا بوسيله نژاد است يا بوسيله عمل و يا طاعت و يا زهد است بپائيد كه شما مشتاق چه شده‌ايد ؟\r\nبشتابيد بسوى آرامگاههاى خود ( خدايتان رحمت كناد ) آن منازلى كه بايد شما آنها را آباد كنيد آن آبادانى كه ويرانى ندارد و آن پاينده كه نيستى ندارد همان آرامگاه ابدى و منزلى كه خداوند شماها را بدان دعوت كرده است و بدان تشويق نموده و ترغيب كرده است و نزد خود ثواب و پاداش آن را مقرر داشته است .\r\nشما نعمت خدا عز ذكره را براى خود كامل سازيد بوسيله تسليم به قضاى او و شكر بر نعماى او پس هر كس بدان راضى نباشد از ما نيست و رو بسوى ما ندارد و راستى كه حاكم به حكم خدا قضاوت مىكند و از آن ترسى بر وى نيست هم آنانند همان رستكاران .\r\nو در نسخه‌ايست كه : نهراسى نيست بر آن‌ها و آنانند كه نه بر آن‌ها ترسى است و نه اندوه ناك مىشوند .\r\n\r\n","description":"","footnote":"","page_name":" 305 ","page_number":320},
  {"content":"\r\n\r\n( 1 ) على ( ع ) فرمود : من شماها را با همان تازيانه خود كه خاندانم را عتاب ميكنم عتاب نموده‌ام و شماها از آن باكى نداريد و با همان شلاقى كه بدان حدود مقرره پروردگارم را اقامه ميكنم شما را تاديب كردم و دست از خلاف و گنه باز نگرفتيد آيا ميخواهيد من با شمشير خودم شما را مورد حمله قرار دهم .\r\nهلا من مىدانم شما چه بر سر داريد و چه ميخواهيد و اين كج‌روى شما را چه چيزى درست مىكند ولى من صلاح شماها را بفساد خود خريدار نيستم بلكه خداوند بشماها مردمى را مسلط خواهد كرد كه انتقام مرا از شماها بستانند و شما را بوضعى درآورند كه نه دنياى خوش و بهره‌مندى داشته باشيد و نه آخرتى دلنشين و آسايش بخش كه بدان گرائيد دور و نابود باد هر كه يار دوزخ سوزان است .\r\n\r\nشرح -\r\nاز مجلسى ره - قوله\r\n« و لا يعرف بالغايات »\r\nيعنى بنهايات و حدود جسمانيه كه معرف و شناسنده اجسام است يا بحدود عقلى و تصورى كه معرف مفهوماتست و اهل منطق آن را حد و معرف نامند زيرا حقيقت هر چيزى حد و كنه آنست يا مقصود اينست كه نهايتى براى او نيست نه در هستى و نه در دانش و نه در توانش و نه در صفات ديگر پايان نقل از مجلسى ره .\r\nمن گويم اين يكى از خطبه‌هاى آتشين و حساس امير المؤمنين ( ع ) است كه يكى از بزرگترين مشكلات حكومت عادله خود را در آن مطرح كرده است و آن موضوع امتيازات اشرافى است كه عمر در دوران حكومت خود آن را بر طبق اميال سران عرب بوجود آورد و تقويت كرد و جامعه اسلامى را بر پايه طبقاتى بنياد كرد و اين امتيازات طبقاتى مايه فساد جامعه گرديد و زورمندان و استفاده‌جويان منابع ثروت و قدرت را بدست گرفتند و حق بىنوايان و ناتوانان را بردند و در دوران عثمان اين وضع ناهنجار جامعه متحد اسلامى را از هم متلاشى كرد و بجاى روح وحدت و اخوت اسلامى كه مقصود و هدف پيغمبر و قرآن بود دشمنى و بدبينى ميان طبقات بالا و پائين و ثروتمند و فقير و خوش‌گذران و كارگر مسلمانان بوجود آمد و تا آنجا بالا گرفت كه بر سر خود حكومت چرخيد و عثمان خودش در آتش آن سوخت و نابود گرديد .\r\nو اين شعله عثمان‌سوز يك بار در محيط اسلامى پراكنده گرديد و جنگ داخلى خانمان‌سوز و خطرناكى در محيط اسلامى پديدار شد و همه را فرا گرفت و مىتوان گفت كه اين جنگ هنوز هم خاموش نشده و پس از 14 قرن باز هم كم و بيش در زير خاكستر است و گر چه با بسط اوضاع عمومى جهان ديگر از نظر اسلامى درخششى ندارد ولى باز هم به كلى خاموش و بىاثر نيست زيرا علت آن همان ظلم و ستم و طبقاتى بودن اجتماعست كه باز هم در جامعه اسلامى بجا است و امير المؤمنين ( ع ) در اينجا با نظر عميقى بنياد اجتماع را بر برادرى و برابرى كامل مقرر داشته است .\r\n\r\n","description":"","footnote":"","page_name":" 306 ","page_number":321},
  {"content":"\r\n\r\n\r\nمصاحبه حمران با امام باقر ( ع )\r\n\r\n552 -\r\n( 1 ) از زراره از امام باقر ( ع ) - گويد حمران پرسشى از امام باقر نمود :\r\nحمران - خدا مرا قربانت كند كاش بما باز ميگفتى كه اين امر ( ظهور دولت حقه ) چه زمانى خواهد بود تا ما بدان شاد و خرسند ميشديم ؟\r\nامام باقر ( ع ) - اى حمران راستى تو رفيقان و برادران و آشنايانى دارى ( يعنى اگر سرى به تو گفته شود بوسيله اينان پراكنده گردد و باعث نابودى شيعه شود ) .\r\n( امام ( ع ) بسخن خود چنين ادامه داد ) .\r\nراستى در تاريخ گذشته مردى بود از دانشمندان و پسرى داشت نادان كه رغبتى بدانش و علم پدر خود نداشت و چيزى از او نمىپرسيد و از دانش او بهره نميگرفت و اين دانشمند يك همسايه دانش‌پسند داشت كه نزد او مىآمد و از او پرسش ميكرد و از او فرا ميگرفت ، مرگ آن مرد دانشمند در رسيد و پسرش را ببالين خود طلبيد و گفت :\r\nپسر جانم راستى تو در دانش من بيرغبت بودى و از آن كناره ميكردى و چيزى از من نميپرسيدى و مرا يك همسايه بود كه نزد من مىآمد و از من پرسش ميكرد و فرا ميگرفت و بدل خود ميسپرد اگر تو به چيزى از دانش نيازمند شدى نزد او برو و آن همسايه را به پسر خود شناسانيد و آن دانشمند مرد و پسرش بجا ماند .\r\nپادشاه آن دوران خوابى ديد و از آن مرد دانشمند جويا شد و به او گفتند مرده است ، پادشاه گفت آيا فرزندى بجاى خود گزارده ؟\r\nدر پاسخ گفتند آرى يك پسرى بجاى او مانده است ، گفت برويد پسر او را نزد من بياوريد نزد او فرستادند كه نزد پادشاه بيايد آن جوان گفت به خدا من نميدانم كه پادشاه براى چه مرا خواسته من علمى ندارم و اگر او چيزى از من بپرسد رسوا ميشوم و در اين جا به ياد سفارش و وصيت\r\n\r\n","description":"","footnote":"","page_name":" 307 ","page_number":322},
  {"content":"\r\n\r\nپدر خود افتاد ( 1 ) و نزد آن مرد همسايه كه از پدرش دانش فرا گرفته بود رفت و به او گفت راستى كه پادشاه فرستاده و مرا خواسته و من نميدانم براى چه مرا خواسته و پدرم به من سفارش كرده و فرموده اگر نياز به چيزى پيدا كردم نزد تو آيم .\r\nمرد دانش آموخته - ولى من ميدانم پادشاه تو را براى چه خواسته و اگر من به تو گزارش دادم آنچه خداوند در اين ميان روزى كرد و برآورد بايد ميان من و تو بخش شود و نيمى از من باشد .\r\nعالم‌زاده - بسيار خوب - و آن دانش آموخته او را سوگند داد و با او پيمان در ميان نهاد و از او اعتماد گرفت كه بهره او را بدهد و آن جوان هم به او اعتماد و قول قطعى داد .\r\nمرد دانش آموخته - پادشاه ميخواهد از تو بپرسد خوابى را كه ديده است در چه زمانى واقع خواهد شد ؟\r\nتو در پاسخ او بگو زمان گرگ باشد ، آن جوانك نزد پادشاه آمد و پادشاه به او گفت :\r\nتو ميدانى كه من تو را براى چه خواستم و چرا دنبال تو فرستادم ؟\r\nعالم زاده - تو فرستادى و مرا خواستى كه از من بپرسى خوابى كه ديدى در چه زمان واقع است .\r\nپادشاه - راست گفتى ، اكنون بگو بدانم در چه زمان است آن ؟\r\nعالم زاده - زمان گرگ است - پادشاه فرمان داد تا يك جائزه و بخششى به او دادند و جوانك آن را برگرفت و به خانه خود رفت و نخواست كه بخشى برفيق دانش‌آموخته خود دهد و گفت شايد من تا بميرم همين مال مرا بس باشد و آن را تا بميرم نخورم و شايد نيازى پيدا نكنم و ديگر از مانند اين چيزى كه از من پرسيدند از من نپرسند و تا خدا خواست به همين وضع گذراند و پائيد .\r\nسپس باز پادشاه خوابى ديد و فرستاد او را خواست و اين جوانك از پيمان‌شكنى خود با آن دانش آموخته پشيمان شد و گفت من دانشى ندارم كه نزد او بروم و نميدانم با اين رفيق دانش آموخته\r\n\r\n","description":"","footnote":"","page_name":" 308 ","page_number":323},
  {"content":"\r\n\r\nخودم چه كنم ؟ ( 1 ) با اينكه به او دغلى كردم و با او وفادارى نكردم .\r\nسپس با خود گفت بهر حال نزد او ميروم و از او پوزش ميجويم و براى او سوگند بوفادارى ميخورم شايد او به من خبر دهد - و نزد او آمد .\r\nعالم‌زاده - راستى من كردم آنچه كردم و با تو بقرارى كه ميان من و تو بود وفا نكردم و آنچه هم در دست داشتم از ميان رفت و خرج شد و من به تو نيازمند شدم من تو را به خدا سوگند مىدهم كه مرا وانگذارى و مخذول نسازى و من با تو عهد و قرار محكم مىبندم كه هيچ چيزى از اين كار بر نيايد و مالى داده نشود جز اينكه ميان من و تو نصف باشد .\r\nپادشاه فرستاده و مرا خواسته و نميدانم چه از من خواهد پرسيد ؟\r\nدانش آموخته - راستش اينست كه ميخواهد از تو بپرسد اين خوابى كه ديده در چه زمانى است ؟ در پاسخ او بگو - اين زمان چپش است ( نره بز دو ساله ) آن پسرك نزد پادشاه رفت و بر او وارد شد .\r\nپادشاه - من تو را براى چه خواستم ؟\r\nعالم‌زاده - تو خوابى ديدى و راستش ميخواهى از من بپرسى چه زمانى است آن خواب .\r\nپادشاه - راست گفتى به من بگو آن چه زمانى است ؟\r\nعالم‌زاده - آن زمان چپش است .\r\nپادشاه فرمان داد براى او صله‌اى فراهم كردند و آن را برگرفت و به خانه خود رفت و در انديشه شد كه بهره‌اى از آن برفيق دانش آموخته خود بدهد و يا چيزى ندهد يك بار قصد كرد بدهد و يك بار قصد كرد ندهد و باز هم با خود گفت شايد ديگر من پس از اين هرگز نيازى به او پيدا نكنم و تصميم گرفت كه دغلى كند و بعهد خود وفا نكرد تا خدا خواست پائيد و گذرانيد ؟\r\nسپس باز هم پادشاه خوابى ديد و بدنبال او فرستاد و او از كارى كه با رفيق خود كرده بود پشيمان شد و با خود گفت پس از اينكه دو بار دغلى و پيمان‌شكنى كردم چه كنم و من خود دانشى هم ندارم\r\n\r\n","description":"","footnote":"","page_name":" 309 ","page_number":324},
  {"content":"\r\n\r\n( 1 ) و باز هم تصميم گرفت نزد آن مرد برود نزد او رفت و او را به خدا تبارك و تعالى سوگند داد و از او خواهش كرد كه اگر به او بياموزد اين باره بهره او را به او بدهد و قول داد و به او گفت مرا به اين حال وامگذار و من ديگر بدغلى بازنگردم و پيمان‌شكنى نكنم و محققا براى تو وفا كنم و از او ميثاق گرفت و به او گفت :\r\nتو را خواسته تا از تو بپرسد از خوابى كه ديده در چه زمانى است اين ؟ و چون از تو پرسيد بگو اين زمان ترازو است .\r\nفرمود : آن پسرك نزد پادشاه رفت .\r\nپادشاه - براى چه تو را خواستم ؟\r\nعالم‌زاده - تو خوابى ديدى و ميخواهى از من بپرسى كه اين چه زمانى است پادشاه - راست گفتى به من بگو اين چه زمانى است ؟\r\nعالم‌زاده - اين زمان ترازو است .\r\nپادشاه فرمان داد به او صله‌اى دادند و آن را گرفت و نزد آن مرد دانش آموخته برد و برابر او نهاد و گفت من هر چه را برآورده شد يك جا نزد تو آوردم آن را با من قسمت كن .\r\nدانشمند - آن زمان نخست دوران گرگان بود و تو هم گرگى بودى و آن زمان دوم دوران چپش بود كه قصد خير كند و عمل نكند و تو در آن زمان چنان بودى قصد كردى بهره مرا بدهى و ندادى و اين زمان دوران ترازو و عدالت است و تو بر سر وفادارى هستى تو همه مال خود را بر گير و مرا بدان نيازى نيست و همه را به دو برگردانيد .\r\n\r\nشرح -\r\nاز مجلسى ره - قوله\r\n« ان لك اصدقاء و اخوانا »\r\nشايد مقصود از ايراد اين حكايت اينست كه اين زمان دوره وفادارى نيست و اگر تو زمان ظهور دولت حقه را بدانى آشنايان و دوستان و برادرانى دارى كه بآن‌ها باز ميگوئى و خبر ميان مردم منتشر مىشود و بفساد بزرگى ميكشد و تعهد نگهدارى سر سودمند نيست ؟ زيرا تو بدانوفا نكنى براى آنكه هنوز دوران ترازو نيامده است يا مقصود بيان اينست كه تو خود برادران و آشنايانى دارى ببين با تو وفادارى ميكنند و در هيچ امرى\r\n\r\n","description":"","footnote":"","page_name":" 310 ","page_number":325},
  {"content":"\r\n\r\nبا تو موافقند و چگونه امام در اين دوران ويران ظهور كند .\r\nيا مقصود اينست كه تو آشنايان و دوستانى دارى و ميتوانى بسنجى كه ممكنست از امام پيروى كنند تا امام قيام كند يا نه ؟ و ظهور امام مشروط بآمادگى عمومى براى اطاعت و فرمان‌برى از او است .\r\n\r\nمناظره عبد اللَّه بن الحسن با امام صادق ( ع )\r\n\r\n553 -\r\n( 1 ) از معتب يا ديگرى باز گفته است كه عبد اللَّه بن الحسن نزد امام صادق ( ع ) فرستاد و اين پيغام را داد :\r\n« ابو محمد ( كنيه عبد اللَّه بن الحسن ) ميگويد من از تو شجاع‌ترم و من از تو باسخاوت‌ترم و من از تو داناترم » امام صادق ( ع ) بفرستاده او فرمود :\r\nاما شجاعت تو كه دليلى ندارد زيرا در ميدان نبردى اظهار مردى نكردى تا ترسو بودنت از شجاعتت بازشناخته شود و اما سخاوت تو معنى سخاوت اينست كه مالى را از راه مشروع آن بگيرد و آن را بجاى مقرر آن به مصرف رساند و اما در باره علم و دانش پدرت على ( ع ) بن ابى طالب هزار بنده آزاد كرده است تو نام پنج از آن‌ها را بما بگو و دانشمند باش .\r\nفرستاده عبد اللَّه بن الحسن از نزد امام صادق ( ع ) بازگشت و پاسخ امام را به او اعلام كرد و سپس نزد امام صادق ( ع ) برگشت و به آن حضرت گفت :\r\nعبد اللَّه بن الحسن ميگويد تو مردى صحفى هستى ( يعنى كتاب‌خوان ) امام صادق ( ع ) در جواب او گفت به او بگو آرى به خدا هلا منم كه صحف ابراهيم و موسى و عيسى ( ع ) را از پدرانم به ارث بردم .\r\n\r\nشرح -\r\nاز مجلسى « ره » - قوله\r\n« فهو الذى يأخذ الشيء من جهة »\r\n- يعنى تو چنين نيستى بلكه اموال امام را مىستانى و در تحصيل خلافت ناحق براى فرزندت محمد به مصرف ميرسانى قوله\r\n« انك رجل صحفى »\r\nيعنى استاد نديدى و علم را از مطالعه كتاب بدست آوردى و اين خبر دلالت دارد بذم عبد اللَّه بن الحسن و در باره او مذمت بسيارى رسيده است كه برخى از آن‌ها در كتاب حجت اصول كافى بيان شد و من بسيارى از آنچه دلالت بر حال او و حال امثال او دارد در كتاب بحار الانوار نقل كردم و اولى عدم تعرض به حال آنان است براى آنچه در كتاب حجت ذكر شد پايان نقل از مجلسى ره .\r\n\r\n","description":"","footnote":"","page_name":" 311 ","page_number":326},
  {"content":"\r\n\r\nمن گويم عبد اللَّه بن الحسن در حقيقت مؤسس و پايه‌گذار مذهب زيديه است كه در طول تاريخ خلاف سختى با امامان بر حق داشته و براى پسران خود محمد و ابراهيم بيعت گرفت و در زمان منصور خروج كردند و كشته شدند .\r\n\r\n554 -\r\n( 1 ) از امام صادق ( ع ) در تفسير قول خدا تبارك و تعالى ( 2 - يونس ) و مژده بده ( اى محمد ) آن كسانى را كه گرويدند بدين كه برايشان قدم صدقى است نزد پروردگارشان - فرمود مقصود از آن رسول خدا ( ص ) است .\r\n\r\nشرح -\r\nاز مجلسى ره - قوله «  أَنَّ لَهُمْ قَدَمَ صِدْقٍ عِنْدَ رَبِّهِمْ  » طبرسى گويد ازهرى گفته قدم آنچه است كه تو پيش فرستى تا ذخيره تو باشد و بر آن وارد شوى و از آن بهره برى و گفته شده است مقصود از قدم مقدم است .\r\nو ابن الاعرابى گفته قدم بمعنى متقدم در شرف است و ابو عبيده و كسائى گفته‌اند هر كه در كار خوب و يا بد پيشرو شود عرب او را قدم خواند .\r\nسپس طبرسى گفته است يعنى بآن‌ها معرفى كند آنچه را موجب شرافت و خلود در نعيم بهشت است بر وجه اكرام و اجلال از اعمال نيك و گفته‌اند مقصود از قدم صدق مزد خوب است و مقام بلند در برابر آنچه از اعمال خود پيش داشته‌اند - - از ابن عباس نقل شده . و باز در تفسير اين آيه از او نقل شده است كه مقصود اينست كه سعادت و خوشبختى در ذكر اول براى آن‌ها ثبت شده است و مؤيد آنست قول خدا ( 101 - الأنبياء ) راستى كسانى كه از طرف ما خوش سابقه باشند آنان از آن دوزخ سوزان بدورند .\r\nو گفته شده است مقصود اين است كه در روز قيامت حساب آن‌ها را مقدم دارند و زودتر از غوغاى محشر برآيند و رسول خدا ( ص ) در اين باره فرموده ما هستيم كه آخريم و پيشرويم در روز قيامت .\r\nو گفته شده است قدم كردار نيك بنده است و يد كردار نيك آقا است و گفته شده است كه مقصود از قدم صدق شفاعت محمد ( ص ) است در روز قيامت از أبى سعيد خدرى و همين از امام صادق ( ع ) روايت شده است انتهى .\r\nجوهرى گفته قدم سابقه در كاريست گفته شود فلانى را قدم صدق است يعنى سابقه خوبى است و اخفش گفته قدم بمعنى تقديمست گويا خيرى پيش داشته و در آن مقدم شده است .\r\nقوله\r\n« هو رسول اللَّه »\r\nضمير يا راجع بقدمست و مقصود از آن متقدم در شرفست يعنى براى آنها پيشكاريست نزد پروردگارشان يا مقصود شفاعت رسول خدا ( ص ) است كه طبرسى نقل كرده يا ولايت او و ولايت اهل بيت او چنانچه در كتاب حجت گذشت كه امام صادق ( ع ) قدم صدق را بولايت أمير المؤمنين ( ع ) تفسير كرده است .\r\n\r\n","description":"","footnote":"","page_name":" 312 ","page_number":327},
  {"content":"\r\n\r\n\r\nحديث معراج\r\n\r\n555 -\r\n( 1 ) از امام صادق ( ع ) در تفسير قول خدا عز و جل ( 101 - يونس ) و سودمند نباشند آيات و بيم‌دهنده‌ها از مردمى كه ايمان نياورند .\r\nفرمود : چون رسول خدا ( ص ) را بمعراج ميبردند جبرئيل براى او براق آورد و بر آن سوار شد و ببيت المقدس رسيد و پيمبران همكار و برادر خود را در آنجا ديدار كرد و سپس برگشت و بياران خود باز گفت كه من همين امشب ببيت المقدس رفتم و برگشتم و جبرئيل براى من براق آورد و بر آن سوار شدم و نشانه‌اش اينست كه من بيك كاروانى كه أبى سفيان قافله سالارش بود گذر كردم كه بر سر آب بنى فلان بودند ( نام قبيله‌اى را گفت ) و آن‌ها يك شتر سرخ‌موئى را گم كرده بودند و همه انديشه جستجوى آن را در سر داشتند ، آن مردم به يكديگر مىگفتند همانا او بشام رفته و سوار تند روى بوده و شماها هم بشام رفتيد و آن را شناختيد اكنون از بازارها و درها و بازرگانان شام از وى پرسش كنيد ، گفتند يا رسول اللَّه شام چگونه است ؟ و بازارهاى شام چگونه‌اند ؟\r\nفرمود : شيوه رسول خدا ( ص ) اين بود كه چون از او چيزى سؤال مىشد كه نميدانست بر او ناگوار و سخت بود تا آنجا كه از چهره او دانسته ميشد و در او ديگرگونى پديد مىگرديد فرمود :\r\nدر اين ميان كه چنين وضعى پيدا كرده بود بناگاه جبرئيل نزد او آمد و گفت يا رسول اللَّه اين شامست كه براى تو برآورده شده ( و برابر ديده تو است ) رسول خدا ( ص ) متوجه شد و بناگاه شام را با همه درها و بازارها و بازرگانانش عيان ديد و فرمود آنكه از وضع شام پرسش ميكرد كجا است ؟ در پاسخ او گفتند فلان و فلان بودند ، رسول خدا ( ص ) بدان‌ها پاسخ درست و كافى داد نسبت بهر چه از او پرسيدند و از آنها ايمان نياورد جز اندكى و اينست معنى قول خدا تبارك و تعالى كه : سودمند نباشند آيات و بيم\r\n\r\n","description":"","footnote":"","page_name":" 313 ","page_number":328},
  {"content":"\r\n\r\nدهنده‌ها از مردمى كه ايمان نياورند و عقيده در دل آن‌ها نباشد - سپس امام صادق ( ع ) فرمود به خدا پناه از اينكه ايمان به خدا و رسولش نداشته باشم ما ايمان داريم به خدا و رسولش ( ص ) .\r\n\r\nشرح -\r\nاز مجلسى ره - قوله\r\n« ما تغنى الايات »\r\nطبرسى گويد مقصود اينست كه اين دلالات و براهين روشن با كثرت و ظهورشان و رسولان بيم‌دهنده سود ندارند براى مردمى كه از روى فكر و تدبر در ادله ننگرند و قصد گرويدن ندارند .\r\nو گفته‌اند يعنى چه سودمند باشد از آيات و نذر نسبت بمردمى كه ايمان و عقيده ندارند براى جلب نفع يا دفع ضرر در صورتى كه بدان‌ها استدلال نكنند ؟ بنا بر اين ما معنى استفهام دارد - انتهى .\r\nقوله\r\n« مررت بالعير »\r\nعير بكسر عين بمعنى كاروانست .\r\nقوله\r\n« انما جاء الشام »\r\nيعنى بشام رفته يا از شام آمده و در يك نسخه قديمى است كه « جاء راكب سريع » يعنى جبرئيل نزد او آمده است .\r\nو در روايت طبرسى و در عياشى است كه جاء راكب مسرع و بر هر تقدير اين جمله را مشركان از راه استهزاء به آن حضرت گفته‌اند . .\r\nقوله\r\n« شق عليه »\r\nيعنى بر آن حضرت سخت بود كه مبادا بهانه بيشترى بدست قوم او افتد و او را تكذيب بيشترى كنند در صورتى كه در جواب آن‌ها كندى كند .\r\nقوله\r\n« هذه الشام »\r\n- يا خود شهر شام بر وجه اعجاز به او نموده شده است ( به اين معنى كه چشم او از مكه شهر شام را ديده ) و يا اينكه مثال و نقشه آن در برابر او گذارده شده است - پايان نقل از مجلسى ره .\r\nمن گويم حادثه معراج يكى از مسائل مهم و اصولى و كلى است و ميتوان گفت از بغرنجترين مسائل اسلامى است و در طول تاريخ مورد بحث و گفتگو بوده است و پس از ترجمه كتب فلسفه يونان و شيوع نظريات فلاسفه يونان در محيط اسلام و آشنائى فلاسفه اسلامى با اين اصول و تعليمات غلط اين مسأله مشكلتر مينمود و با اعتقاد فلاسفه اسلام به اين اصول غلط و خلاف واقع مسأله معراج خصوص معراج جسمانى و خصوص با يك مركبى بنام براق اين مسأله صورت يك امر محال به خود مى گرفت و در فكر دانشمندان اسلامى نميگنجيد تا آنجا كه گفته‌اند :\r\n قصه معراج خود بار دل است * لا مكان و سير ممكن مشكل است\r\nنى نى از آلايش تن پاك شد * روح قدسى گشت و بر افلاك شد \r\nفلسفه يونان عالم جسمانى را بسيار تنگ و محدود و كوچك تفسير ميكرد ميگفت همه و همه عالم ماده و جسم عبارت از سيزده كره است كه از مركز زمين و كره خاكى درون دارد و بر روى\r\n\r\n","description":"","footnote":"","page_name":" 314 ","page_number":329},
  {"content":"\r\n\r\nآن كره آب و بر گرد آن كره هوا و بر گرد كره هوا كره نار است ، عناصر عالم منحصر در اين چهارند و بر گرد هم قرار دارند و به هيچ وجه خلائى در آن نيست و تنها كره آب بر اثر عللى ناقص شده و قسمتى از كره زمين بنام ربع مسكون از آن بيرون جسته است و سطح محدب و زبرين كره نار به سطح زيرين كره فلك قمر چسبيده و سپس نه فلك بر گرد هم پكيده‌اند و بهم پيوسته و چسبيده‌اند و هيچ سر سوزنى در ميان آن‌ها فاصله و نفس‌كشى نيست و سپس افلاك را اجسامى اثيرى ميدانستند و خرق و التيام و سوراخ و روزن و در و ورود و خروج از آن‌ها محال ميپنداشتند و تنها موجودات اين چرخ دوار را همان ستاره‌هاى هفت‌گانه كه :\r\n قمر است و عطارد و زهره * شمس و مريخ و مشترى زحل \r\nميپنداشتند و ستاره‌هاى ثوابت كه در چرخ هشتم بنام فلك البروج قرار دارند و براى تعبيه اين ستاره‌ها در توى جسم اين افلاك بسا خيالهاى خام پخته بودند و ياوه‌ها گفته بودند و هزارها سال انديشه هزارها دانشمند بشرى به اين خيال‌بافيها گذشت و هزارها كتاب در آن نوشته شد و هزارها خريطه و نقشه در عالم فكر بشرى براى تنظيم حركت سيارات و ستاره‌ها كشيده شد و هنوز هم مشكلات بسيار لا ينحل در ميان بود و از شيوع اين فلسفه غلط مشكلهاى مذهبى هم بسيار بوجود آمد كه فلاسفه مسيحى مذهب و هم فلاسفه اسلام عمرها و انديشه‌هاى گرانبهائى را به مصرف حل آن‌ها رسانيدند و دو اسبه دويدند و دويدند و به جائى نرسيدند .\r\nو يكى از اين مشكلات در عالم اسلامى تطبيق معراج جسمانى پيغمبر اسلام ( ص ) با اصول فلسفه يونانى بود .\r\nچون اين حديث در بيان معراج گويا و صريح است ما خلاصه‌اى از بحث معراج را در اينجا مينگاريم در ضمن چند بحث مختصر .\r\n1 - مصادر اسلامى در باره معراج .\r\nالف - قرآن مجيد ( 1 - الاسراء ) منزه باد آنكه در يك شب بنده خود را از مسجد الحرام به مسجد اقصى برد ( از مكه به شهر اورشليم ) آنجا كه گرد آن را با بركت ساختيم تا آيات خود را به دو بنمائيم راستش كه او شنوا و بينا است .\r\nاين آيه صريح است و خود سوره هم از نظر نامگذارى دليل گوياى معراج پيغمبر اسلامست حادثه معراج بعنوان يك نمايش فوق العاده در مكه بوقوع پيوسته است حادثه معراج بعنوان يك مكاشفه روحى و براى صرف كشف حقيقت براى مريدان انجام نشده است بلكه بعنوان يك نمايش نبوت در برابر منكران صورت گرفته است و پس از قرآن مجيد پيغمبر اسلام بوسيله آن مخالفان سرسخت خود را به پيروى از خود دعوت كرده است و بوسيله آن با دشمنان سرسخت خود مبارزه علمى و منطقى كرده است و بنا بر اين يك ظاهره و مانور نبوتست و حتى در برابر بىايمان‌ترين و كافر ترين مردم مكه روشن و هويدا گشته است . و به همين مناسبت در صدر سوره مباركه الاسراء اعلام شده است . براى شرح اين موضوع اشاره‌اى بدوره‌هاى كلى تحول اسلام و دعوت نبوت خير الانام در مكه مكرمه و قبل از هجرت مينمائيم :\r\nاول - دوره دعوت ساده و انجمنهاى سرى و نيمه سرى كه ميتوان آن را در سه سال آغاز بعثت\r\n\r\n","description":"","footnote":"","page_name":" 315 ","page_number":330},
  {"content":"\r\n\r\nمحدود نمود - در اين دوران عكس العمل سختى از مخالفان در ميان نبود و بيشتر با بىاعتنائى و مسخره و شانه بالا انداختن با اسلام مبارزه ميكردند و اسلام هم با بيان حقائق و دعوت بسيار ملايم فعاليت ميكرد و ميتوان اين دوره را بدوره مبارزه‌هاى صامت ناميد .\r\nدوم - دوران تظاهرات اسلامى كه با عكس العمل جدى مخالفان روبرو شد و منتهى بمحاصره همه جانبه پيغمبر و ياران او در شعب ابى طالب گرديد .\r\nسوم - دوران مبارزات علمى و مناقشات نسبتا مسالمت‌آميز كه پس از شكست نقشه محاصره شعب ابى طالب چند سال ادامه داشت و ميتوان گفت حادثه معراج و سوره مباركه الاسراء كه شامل يك سلسله مسائل و مناقشات علمى و اخلاقى و تاريخى است در اين دوره پرشور نازل شده است كه حادثه معراج در ضمن اين مبارزات نسبتا مسالمت‌آميز نقشه‌اى مهم بوده و نقش مؤثرى ايفاء كرده است .\r\nما حادثه معراج را از سيره ابن هشام بعنوان تفسيرى از آيه و مصدر ديگرى از مصادر اسلامى معراج ترجمه ميكنيم .\r\n2 - سيره ابن هشام ج 1 ص 240 ط مصر .\r\n\r\nياد اسراء و معراج\r\n بِسْمِ اللَّهِ الرَّحْمنِ الرَّحِيمِ  گويد ابو محمد عبد الملك بن هشام براى ما بازگفت ، گفت زياد بن عبد اللَّه بكائى از محمد بن اسحق مطلبى بازگو كرد كه سپس رسول خدا ( ص ) را از مسجد الحرام بسوى مسجد اقصا و آن بيت المقدس است از ايليا شبانه بردند در حالى كه اسلام در مكه فاش و آشكار شده بود در ميان قريش و همه قبائل عرب .\r\nابن اسحاق گفته حديث شب‌گردى پيغمبر ( ص ) از عبد اللَّه بن مسعود و ابى سعيد خدرى و عايشه همسر پيغمبر ( ص ) و معاوية بن ابى سفيان و حسن بن أبي الحسن و ابى شهاب زهرى و قتاده و دانشمندان ديگر و از أم هانى دختر ابى طالب متفرقه به من رسيده كه در اين حديث فراهم شده است و هر كدام اين‌ها برخى از اين حديث را باز گفته‌اند در باره معراج شبانه رسول خدا ( ص ) .\r\nاين حادثه معراج آزمايش و نمايشى بود و فرمانى بود از طرف خدا در اظهار نيرو و تسلط الهى .\r\nدر اين حادثه مهم عبرتى است براى خردمندان و وسيله هدايت و رحمت و ثباتست براى كسى كه به خدا ايمان دارد و باور دارد و بامر خدا يقين دارد .\r\nخداوندش چنانچه خواست شبانه بگردش گماشت تا آنچه از آيات خويش ميخواهد به دو نمايد تا آنچه را ديد به چشم خود بيند و فرمان و تسلط بىپايان خداوند بزرگ و نيروى وى كه هر چه خواهد با آن سازد مشاهده كند در ضمن آنچه به من رسيده است اينست كه :\r\nعبد اللَّه بن مسعود ميگويد براى رسول خدا ( ص ) براق آوردند و آن مركبى است كه پيغمبران را با آن پيش از وى حمل ميكردند و از سرعت سير سم خود را تا ديدرس خود مينهد پيغمبر سوار آن شد و رفيقش او را بيرون برد و آيات ميانه زمين و آسمان را بوى مينمود تا ببيت المقدس رسيد و ابراهيم خليل و موسى و عيسى با چند تن از پيمبران را در آن ديد كه بخاطر وى فراهم آمده و براى آن‌ها\r\n\r\n","description":"","footnote":"","page_name":" 316 ","page_number":331},
  {"content":"\r\n\r\nنماز خواند .\r\nو سپس سه تنگ پر برايش آوردند تنگى از شير بود و تنگى از مى و تنگ سوم از آب رسول خدا ( ص ) فرمود هنگامى كه اين تنگها را به من عرضه كردند شنيدم يكى ميگويد اگر آب را برگيرد خود و امتش غرقه شوند و اگر ميرا برگيرد خود و امتش از راه بدر شوند و اگر شير را برگيرد خود و امتش به راه راست روند .\r\nفرمود : من شير را برگرفتم و از آن نوشيدم ( سپس گويد ) در روايت حسن با تشريفاتى جبرئيل رسول خدا ( ص ) را از حجر كنار خانه كعبه بيرون مسجد آورد و سوار براق كرد .\r\nو در روايت قتاده هم نزديك به همين مضمون گويد پس از رسيدن ببيت المقدس و ملاقات با پيمبران رسول خدا ( ص ) به مكه برگشت و چون بامداد كرد آمد نزد قريش و به آنها گزارش گردش شبانه خود را داد ، اكثر مردم گفتند به خدا اين اظهار ناگوار و زشتى است به خدا كاروان يك ماه از مكه ميرود و يك ماه تمام هم برميگردد آيا محمد در يك شب اين همه راه ميرود و برميگردد به مكه .\r\nگويد بسيارى مردم مسلمان هم از دين برگشتند و مردم نزد ابو بكر رفتند و گفتند اى ابو بكر تو توجهى برفيق خوددارى ؟ او پندارد كه همين امشب ببيت المقدس رفته و در آنجا نماز خوانده و به مكه برگشته .\r\nگويد ابو بكر در پاسخ آنها گفت شما به او دروغ مىبنديد ، گفتند آرى او هم اكنون در مسجد الحرامست و خود اين داستان را براى مردم بازمىگويد .\r\nابو بكر - به خدا اگر كه او خود گفته است راست گفته شماها چرا از اين خبر در شگفت شديد به خدا كه در يك ساعت از شب و روز خبر از آسمان به او ميرسد و من از او باور مىدارم و اين خود دور تر مىنمايد از آنچه شماها از آن در شگفت شديد سپس خودش آمد تا نزد رسول خدا ( ص ) رسيد و گفت :\r\nاى پيغمبر خدا تو به اين مردم باز گفتى كه امشب تا بيت المقدس رفتى ؟\r\nپيغمبر - آرى من گفتم . اى پيغمبر خدا پس بيت المقدس را براى من شرح بده زيرا من خود بدان جا رفته‌ام .\r\nتا آنكه گويد حسن گفته است خداوند تعالى در باره كسانى كه به اين جهت از اسلام برگشتند اين آيه را فرستاد :\r\n( 60 - الاسراء ) - آن خوابى را كه به تو نموديم مقرر نداشتيم جز وسيله آزمايش مردم و شجره ملعونه در قرآن و آنها را ترسانيديم و براى آنها نيفزود جز سركشى بىحد .\r\nابن اسحاق گفته يكى از خاندان ابى بكر به من باز گفت كه عايشه همسر پيغمبر ( ص ) پيوسته مىگفت هرگز تن پيغمبر ( ص ) ناپديد نشده ولى خداوند روح او را به گردش شبانه برده .\r\nابن اسحاق گفته كه يعقوب بن عتبة بن مغيرة بن اخنس گفته هر گاه از معاويه راجع به معراج رسول خدا ( ص ) پرسش ميشد ميگفت يك رؤياى صادقى بوده است از طرف خدا و اين گفته هر دو تن آنها مورد انكار نبود براى همين كه حسن ميگفته اين آيه  وَ ما جَعَلْنَا الرُّؤْيَا  در اين باره نازل شده و براى اينكه خدا در باره ابراهيم فرمود كه بپسرش گفته  إِنِّي أَرى فِي الْمَنامِ أَنِّي أَذْبَحُكَ  و\r\n\r\n","description":"","footnote":"","page_name":" 317 ","page_number":332},
  {"content":"\r\n\r\nآن را اجراء كرد و از اين جا دانسته شد كه وحى خدا به انبياء در خواب و بيدارى هر دو ميرسد .\r\nابن اسحاق گفته به من رسيده كه رسول خدا ميفرموده است چشم من بخوابد و دلم بيدار است خدا داناتر است كه كدام يك واقع شده آنچه مسلم است اينست كه بامر خدا آنجا رفته و آن را به چشم خود ديده است در خواب يا در بيدارى همه اين گفته درست و راست است .\r\nمحمد بن اسحاق گويد چون از ام هانئ دختر ابى طالب كه نامش هند بوده داستان معراج پيغمبر ( ص ) چنين به من رسيده كه او ميگفته رسول خدا ( ص ) بمعراج نرفته جز از خانه من كه در آن شب نزد من در خانه من خوابيده بود .\r\nنماز عشاء را خوانده و سپس خوابيد و ما هم خوابيديم و چون اندكى پيش سپيده‌دم شد رسول خدا ( ص ) ما را بيدار كرد و چون نماز صبح را با او خوانديم گفت اى ام هانى من نماز عشاء را چنانچه ديدى در همين وادى با شما خواندم سپس رفتم ببيت المقدس و در آنجا نماز خواندم و باز هم نماز صبح را چنانچه مينگرى با شما خواندم سپس رسول خدا ( ص ) برخاست كه بيرون رود من گوشه رداى او را گرفتم و از روى شكمش به عقب رفت و گويا از سپيدى ، جامه قبطيه‌اى بود كه تا شده است ، گفتم اى پيغمبر خدا اين حديث را براى مردم مگو تا تو را تكذيب كنند و آزار دهند فرمود به خدا سوگند آن را براى مردم بازگويم .\r\nگويد من بكنيزك حبشيه خود گفتم تو دنبال محمد رسول خدا ( ص ) برو و گوش كن چه بمردم ميگويد و مردم به او چه ميگويند و چون رسول خدا بيرون شد و معراج خود را بمردم گزارش داد در شگفت شدند و گفتند :\r\nاى محمد نشانه اين چيست ما هرگز چنين چيزى نشنيديم ؟\r\nرسول خدا ( ص ) نشانه‌اش اينست كه من در فلان وادى به كاروان بنى فلان گذر كردم و حس مركب من شتران آنها را رم داد و يكى از شترانشان گم زد و جدا افتاد و من آنها را بدان رهنمائى كردم و اين موقعى بود كه بسوى شام ميرفتم و چون برگشتم و آمدم بضجنان به كاروان بنى فلان گذر كردم و ديدم همه در خوابند و ظرف آبى دارند كه سرپوشى روى آن نهاده‌اند من سرپوش آن را بر داشتم و آن را نوشيدم و باز سرپوش را روى آن ظرف كشيدم و نشانه‌اش اينست كه آن كاروان اكنون از گردنه سفيد تنعيم سرازير شده و يك شتر ابلق جلو آن‌ها است كه دو غراره بر آن بار است يكى سياه و ديگرى سپيد براق .\r\nآن كنيزك گفت مردم همه بسوى آن گردنه شتافتند و جز همان شتر نخست با آن‌ها برنخورد چنانچه رسول خدا ( ص ) بيان كرده بود و در باره ظرف آب از كاروانيان پرسش كردند و پاسخ دادند كه آن را پر آب گذاشته و رويش را پوشيده بودند و چون بيدار شدند ديدند رويش همچنان پوشيده است ولى آب ندارد و كاروان ديگر هم كه به مكه آمدند گفتند به خدا راست ميگويد به خدا سوگند ما در همان وادى كه نام برده است رم خورديم و يك شترى از ما جدا افتاد و گمشد و آواز مردى را شنيدم كه ما را بدان ميخواند تا رفتيم و آن را گرفتيم . .\r\nاين خلاصه ترجمه قسمتى از بيانات راجع بمعراج پيغمبر ( ص ) است كه در سيره ابن هشام قديمترين تاريخ اسلام كه بدست ما رسيده ثبت شده است .\r\n\r\n","description":"","footnote":"","page_name":" 318 ","page_number":333},
  {"content":"\r\n\r\n3 - و از مطالعه تاريخ بحث معراج نظريات چندى ميان مسلمانان در اين باره بوده است .\r\n1 - معراج جسمانى با وضع عادى پيغمبر ( ص ) كه ظاهر آيه و اخبار بوده است .\r\n2 - معراج روحانى بر سبيل كشف و شهود و خلع بدن كه معتقد عرفاء است و آنچه از عايشه نقل شده قابل حمل بر آنست .\r\n3 - معراج روحانى از راه رؤياى صادقه كه صريح قول معاويه است .\r\n4 - معراج هورقليائى كه از شيخ احمد احسائى نقل شده و گفته كه چون تن پيغمبر ممزوجى از عناصر و آثار افلاك بوده در مقام عروج از هر كره‌اى آنچه در وجودش از آن آن كره بوده گذاشته و بالا رفته و در هر آسمانى هم آنچه اثر از آن آسمان در وجودش بوده گذاشته و گذشته و به همين ترتيب پوست انداخته تا بمقام قرب خداوند شتافته .\r\nاكنون شرحى را كه من در جلد سوم كتاب خود ( الدين في طور الاجتماع ) راجع بنبوت خاصه در باره معراج نگاشته‌ام و در سال 1355 هجرى قمرى در نجف اشرف بچاپ رسيده در اين جا ترجمه ميكنيم .\r\n\r\nمقاله هيجدهم - معراج\r\nتيره پيمبران را بعالم غيب پيونديست و بر حقائق نهان از حس همگان اطلاع و توجهى به همان عالم نهانى كه پرتو حواس انسان را بدان راهى نيست و گوشها نتوانند از آن سخنى دريابند و پرنده وهم و خيال را ياراى پرواز بدان نباشد نفوس مقدسه پيمبران تا آفاقى بس بلند بگردش روند و با فرشته‌هاى خداوند انس گيرند و در حظيره قدس پرانند با اينكه به چشم تو پيكر آن‌ها در تك اين عالم سفلى است ؛ به خاك آغشته است و با مردم خاكى در آميزش است و دچار شكست دردها و آلام آنست گاهى از بيمارى و گاه ديگر از رنج گرفتارى ( 110 - الكهف ) بگو من بمانند شما بشرم ، به من وحى ميرسد .\r\nسرچشمه غيب و عالم ملكوت آستان مالك الملوك و پديدار ممالكست و پيمبران و رسولان رجال اين آستان و كاركنان اين حكومت سبحانند و بدان رفت و آمد دارند گرچه در آن به روى بيگانگان بسته و پرده در آن آويخته است و شقاوت و غشاوه انس بعالم ماده و حرص بچراگاه پست آن و فريب زيور و آرايش موهومش پيوند آنها را از آن جهان با حقيقت و زيبا گسسته و در اين ميان حائل گشته و اين دنيا طلبان در تنيده‌هاى هوا و هوس و آرزوهاى بى جا و بىحقيقت خويش ببازى سرگرمند و در زندانش اندر بند و گويا همى از جاى بسيار دورى به آنها فرياد زنند .\r\nولى براى پيمبران بزرگ كه شريعت‌گزاران سترك و كلى باشند با اختلاف درجات معنويه كه دارند سفارتهاى مخصوصى است بملكوت خداوند و مشاهد غيب حضرت او كه بمنزله ورود رسمى رجال حكومت است در پايتخت و مركز كشور و محضر پيشوايان ملل و خداوند جل و علا در اين ورود رسمى آنها با نظام جبروت و بزرگوارى جنود و عظمت ملك خويش از آنها پذيرائى كند و با توجه خاصى در محضر زعماء عالم ملكوت با آنها برخورد نمايد تا آيات جمال اقدس خود را بدانها بنمايد و آنان را در دربار خود يك عضو رسمى معرفى كند كه فعاليت آنها در تبليغ عباد و ارشاد خلائق به آسمان حضرت او و محيط كرامات وى مورد قدردانى و ارزش است و اين همان مقاميست كه در زبان شرايع از آن به معراج تعبير شده .\r\n\r\n","description":"","footnote":"","page_name":" 319 ","page_number":334},
  {"content":"\r\n\r\nمعراج يكى از غامضترين شئون نبوت محمديه است و دورترين مظاهر آن از باور عموم و مشكل ترين مراحل نبوتست از نظر برهان علمى و بيشتر مورد پريشانى افكار است و با فلسفه عقليه ناسازگارتر است .\r\nمعراج بطور خصوصى كه در تعليمات اسلام مقرر است يكى از مقامات پيغمبر است كه نياز بناموس ايمان و خلوص عقيده دارد و تعبدات دينيه در معرض آزمايشهاى علمى امروزه كه در اين كتاب مورد اعتماد معرفى شده درنيايند و ما از آن بحث نكنيم مگر از دو جهت :\r\n1 - از اين راه كه فلسفه جديد و نظريات امروزى دانشمندان فلكى و فضائى معراج را امرى ممكن شناخته است بعد از اينكه فلسفه يونانى كهنه قرنهاى بسيار دور و دراز آن را ممتنع ميدانست و به اعتقاد پيروان شرايع به اين ناموس با عظمت حمله ميكرد و با غلط اندازى مصنوعى و تؤرىبافى راجع بامور فضائى و جوى آنها را ميترسانيد يك بار مىگفت عناصر أربعه به ترتيب در عالم ماده دور يك ديگر قرار گرفته‌اند كه تردد بشر و گذر از آنها براى انسان محالست براى سردى طبقه زمهريريه هوا و سوزندگى نامحدود طبقه كره نار كه بالاى آن قرار دارد .\r\nو يك بار ديگر از نظر تنظيم افلاك در كره‌هائى بهم چسبيده و بيروزنه و فضاى به صورت جسمهائى پكيده و نفوذ ناپذير و ممتنع از خرق و التيام و محدود بفلك الافلاك كه چرخ نهم و محدد جهاتست و نهايت بعد در فضاء تا آنجا كه طائر و هم از آن نتواند گذشت و طياره خرد از گذر درماند و چگونه يك ماده جسمى كه مركب از عناصر است تواند از آن گذرد از اينجا بود كه خرد فيلسوف مآبان دينى سرگردان ماند و در مقام جمع ميان عقيده بمعراج پيغمبر خود و ايمان بدين فلسفه يونانيه گمراه و گمگاه حيران شدند .\r\n1 - يك دسته آن را به كلى منكر شدند .\r\n2 - دسته ديگر آن را به همان سير تا مسجد اقصى محدود كردند .\r\n3 - طائفه‌اى معراج را به يك رؤيا و خواب ديدن و يا بعروج روح بر سبيل كشف و شهود تأويل كردند .\r\n4 - يك مردى بتوهم افتاد و گفت جسد پيغمبر در مراحل عناصر و افلاك تجزيه شد و در هر كره‌اى آنچه از آن داشت بجا گذاشت .\r\n5 - جمعى هم متعبد شدند بعروج جسم عنصرى پيغمبرى سوار بر براق و گذركننده بر درهاى آسمان يكى پس از ديگرى با استجازه ورد بهر آسمانى بتوسط جبرئيل با گردش در عوالم بالا و بازديد از بهشت و بازرسى از عذاب دوزخ در بالاى آسمان‌ها و اختران ديگر با گذر به ما وراء حجب و فراز سرادقات تا آنجا كه به حق به اندازه فاصله دو سر كمان نزديك شد يا بلكه نزديكتر شد .\r\n6 - طائفه ديگر افراط كردند و گفتند با خدا روبرو شد و او را با ديده خود ديد .\r\nو ملاحظه ميكنى كه اين قوم راه افراط و تفريط و غلط اندازى و فلسفه‌بازى پيش گرفتند و ميان مسلمانان در باره معراج جنگها و مبارزات علمى فراوان برپا شد و مذاهب متعددى پديد گرديد و آنها را از هم جدا و دسته دسته ساخت .\r\n\r\n","description":"","footnote":"","page_name":" 320 ","page_number":335},
  {"content":"\r\n\r\nما ميگوئيم كه بازرسان جو و فلسفه‌دانان امروزه كائنات جويه مشكل امتناع را از پيش پا بر داشتند و باب امكان عروج باعماق فضا را در برابر بشر گشودند و آرزو دارند كه روزى بكرانه‌هائى از فضا برآيند و بقعر عميقى از جو برسند و بكرات بالا فرود آيند و بآفاق آسمان بياويزند و باختران و خورشيدها و سيارات بياميزند .\r\nمحمد ( ص ) امور خارق طبيعت آورد و معجزات هويدا كرد و چون به اين كرات بالا رفت كه دانش تازه بشر آنها را مسكن موجودات زنده عنصريه شناخته و گفته در برخى شهرهاى آبادان و در بعضى بيابانهاى تهى و بىپايانست و داراى هوائى هستند كه موجود زنده در آن بپايد كارى نكرده كه در نزد خرد محال باشد و اگر چه عادت بشرى از اتيان بمانند آن عاجز است چنانچه معنى اعجاز همين است و قدرت يك پيغمبر كامل از آن برخوردار است .\r\nاگر كسى بپرسد كه چون قضيه معراج امر نامشهوديست براى بشر و سريست ميان خدا و پيغمبر تحدى بدان صورت نگيرد و استدلال بدان ميسر نيست و جز باخبار خود پيغمبر راه فهمى ندارد و جز كسى كه به او ايمان دارد آن را نپذيرد پس چگونه از معجزات آن حضرت شمرده شده و چه اثرى در دعوت اسلامى او دارد .\r\nما در جواب گوئيم معراج متضمن گردشى است در زمين بفاصله يك چشم بهمزدن از مسجد الحرام تا مسجد اقصى و متضمن يك گردش آسمانى از مسجد اقصى تا فراز آسمان‌هاى بلند و مرحله نخست براى مردم بنشانه‌ها و علامات قابل فهم است چنانچه آن حضرت نشانيهاى بيت المقدس را به كسانى كه آن را زيارت كرده بودند داد و تصديق كردند و جمعى از مسافران را در راه ديد و او را ديدند و به اين اعتبار معجزه است و شايد سر اكتفاء قرآن در گزارش از معراج ببيان همين مرحله زمينى آن همين باشد ، كه در سوره الاسراء فرمايد « منزه باد آنكه بنده خود را در يك شب از مسجد الحرام به مسجد اقصى برد آنجا كه ما گردش را بركت داديم .\r\nو اما مرحله دوم كه سير آسمانى است يك احتفال قدسى عرشى است كه عظمت سفارت محمد ( ص ) مقتضى آنست و در آنجا با پيغمبران گذشته و فرشته‌هاى بزرگ ملاقات كرده و در آنجا بساط ملكوت و آستان عظمت مالك الملوك و آثار جمال و جلال او را مشاهده كرد .\r\n2 - معراج و حضور در حفله كرامت الهيه از مختصات محمد ( ص ) نيست بلكه هر كدام از صاحبان نبوت‌هاى عامه را در دوران نبوت خود يك سفر روحانى است بلقاء خداوند كه معراج آنان محسوبست و اگر چه با هم اختلاف درجه دارند و سير آنان هم مختلفست و اختلاف حدود سير آن‌ها بحسب اختلاف مراتب و درجات آن‌ها است بدرگاه خدا و بايد معراج را يك روش عمومى اين پيغمبران بزرگ شمرد كه معرف موقعيت رسالت آن‌ها است نزد خداوند و مراتب فضل آنها از آن بدست آيد .\r\nو قرآن معراج پيغمبر ( ص ) را در ضمن آياتى بيان كرده است .\r\n1 - ( 1 - الاسراء ) چنانچه گذشت .\r\n2 - ( 45 - الزخرف ) بپرس از آن‌ها كه پيش از تو از رسولان خود فرستاديم آيا در برابر رحمان معبودى مقرر ساختيم كه پرستيده شود ؟\r\n3 - ( 1 - 18 - النجم ) طبق برخى از تفاسير .\r\nو شايسته است كه شخص مؤمن بطور اجمال معتقد بمعراج پيغمبر ( ص ) باشد و از بررسى و\r\n\r\n","description":"","footnote":"","page_name":" 321 ","page_number":336},
  {"content":"\r\n\r\nباريك‌بينى و نكته‌سنجى و استنباط كيفيت آن خوددارى كند و اكتفاء كند بدان چه قرآن مجيد در بيان حقيقت آن افاده كرده است و علم هر يك از اخبارى را كه بوجهى در مقام تفصيل آن وارد شده است باهل آن واگذارد چون مضمون آن‌ها در عقول ناقصه بشر نگنجد و احاطه بخصوصيات عالم بيرون از حس مشكلست و آنچه از اين آيات استفاده شود اينست كه :\r\nپيغمبر ( ص ) تا مسجد اقصى رفت و آيات پروردگار خود را ديد و بآسمان‌ها برآمد و با روح الامين در عالم بالا و محيط فرشته‌ها همسفر شد و آيات بزرگوار پروردگار خود را ديد و همين مقدار از اعتقاد كافى است براى كسى كه نيروى ايمان او را براى تصديق و اذعان يارى دهد و به همين زودى معراج موسى ( ع ) و معراج عيسى ( ع ) را در ضمن بيان سيره و روش آنها بيان كنيم .\r\n4 - داستان معراج پيغمبر اسلام در تعليمات عاليه خود از اين نظر قابل اهميت است كه فكر جامعه بشرى را متوجه اعماق فضا كرد و اين انديشه را در بشر بوجود آورد كه روزى بر گردونه گردون سوار شود و بتسخيرجو و سكونت در اختران فروزنده بپردازد و امروزه بر اثر پيشرفت علم و دانش بشرى فن فضانوردى پديدار شده است و نيروى فكر و صنعت و دانش بشر تا آنجا رسيده كه خود را امروز و فردا بر فراز كره ماه تصور مىكند و آن را بعنوان يك پايگاه براى صعود بسيارات ديگر به حساب مىآورد .\r\n\r\nاثر سوء رابطه برادران مؤمن با يك ديگر و فضائل شيعه\r\n\r\n556 -\r\n( 1 ) از ابى حمزه گويد شنيدم امام صادق ( ع ) ميفرمود : هر گاه مؤمن ببرادرش گويد اف از پيوست و دوستى با او بدر آيد و هر گاه به دو گويد تو دشمن من هستى يكى از آن دو كافر شود زيرا خدا عز و جل از كسى عملى نپذيرد كه با عتاب و سرزنش در مقام نصيحت مؤمنى برآيد و از هيچ مؤمنى عملى نپذيرد كه در دلش نسبت بمؤمنى سوء قصد دارد ، اگر پرده از برابر مردم برداشته ميشد و ميديدند كه ميان خدا عز و جل با مؤمن چه پيونديست گردن آنها در برابر مؤمن خم ميشد و امور آن‌ها هموار ميگرديد و پيروى آنان فراهم ميشد و اگر ميتوانستند بنگرند به آن همه عملى كه مردود است از طرف خدا عز و جل هر آينه ميگفتند خدا عز و جل از احدى عملى نپذيرد .\r\n\r\n","description":"","footnote":"","page_name":" 322 ","page_number":337},
  {"content":"\r\n\r\n( 1 ) گويد شنيدم به يكى از شيعه ميفرمود شما پاكيزه‌ها هستيد و زنان شما هم پاكيزه هستند و هر زن با ايمانى حوريه شوخ چشم است و هر مرد مؤمن مقام صديقى دارد .\r\nگويد شنيدم ميفرمود شيعيان ما نزديكترين خلقند بعرش خدا عز و جل در روز قيامت پس از ماها و هيچ فردى از شيعه ما برنخيزد براى اداى نماز جز اينكه به شماره مخالفان او فرشته‌ها گرد او را بگيرند و باجماع بر او صلوات فرستند تا از نماز خود فارغ شود و راستى كه روزه‌دار شماها در بستانهاى بهشت بهره‌مند باشد و فرشته‌ها بر او صلوات فرستند تا افطار كند .\r\nو شنيدمش ميفرمود شمائيد اهل تحيت خداوند با درود او و اهل اختصاص برحمت خاصه حضرت او و اهل توفيق كار خير بعصمت و نگاهدارى او و اهل دعوت خداوند بوسيله فرمانبرى از او ، نه حسابى بر شما هست و نه ترسى و نه اندوهى شما براى بهشت آفريده شديد و بهشت براى شما ، نام شماها در نزد ما صالحان باشد و هم مصلحان و شما اهل رضا و خشنودى باشيد بدرگاه خدا عز و جل بواسطه خشنودى خدا از شما .\r\nفرشته‌ها با شماها در كار خير برادر و همكارند هر گاه به سختى افتاديد بدرگاه خدا دعا كنيد و هر گاه بغفلت گرفتار شديد تلاش كنيد ، شما بهترين خلق هستيد خانه‌هاى شما براى شما بهشتست و گورهاى شما براى شما بهشت است براى بهشت آفريده شديد و نعمت شايسته شما در بهشت است و بسوى بهشت سرانجام شما است كه بدان ميرسيد .\r\n\r\nشرح -\r\nاز مجلسى ره - قوله\r\n« خرج من ولايته »\r\nيعنى آن دوستى و پيوندى كه خداوند به حكم  وَ الْمُؤْمِنُونَ وَ الْمُؤْمِناتُ بَعْضُهُمْ أَوْلِياءُ بَعْضٍ  مقرر ساخته است گسسته مىگردد و در اين اشاره‌ايست باينكه از ايمان بيرون\r\n\r\n","description":"","footnote":"","page_name":" 323 ","page_number":338},
  {"content":"\r\n\r\nميرود و شايد ضمير راجع به خدا باشد يعنى پيوند او از خدا مىبرد .\r\nقوله\r\n« كفر احدهما »\r\nاگر راست گويد برادرش كافر است كه او را دشمن دارد و اگر دروغ گفته خودش كافر گردد كه ببرادر دينى خود افتراء بسته و مقصود از اين كفر اينست كه مرتكب گناه كبيره شده است چنانچه تحقيق آن در كتاب ايمان و كفر گذشت .\r\nقوله\r\n« حوراء عيناء »\r\n- يعنى در بهشت چنين باشد و در آنجا هم منزل صديقان گردد .\r\nقوله « بسلامه » - يعنى بوسيله سلامى كه فرشته‌ها در بهشت از طرف خدا بمؤمن ابلاغ ميكنند چنانچه در خبر است .\r\nقوله\r\n« دياركم لكم جنة »\r\n- يعنى شماها در خانه‌هاى خود بكسب بهشت اندريد و گويا در بهشت هستيد و محتمل است كه مقصود بهشت معنوى باشد چنانچه گذشت و شايد مقصود اين باشد كه خانه لائقى كه براى آن آفريده شده‌ايد همان بهشت است نه خانه عاريت دنيا و بعيد است .\r\n\r\nگزارش از جعفر بن ابى طالب بپيغمبر اسلام ( ص )\r\n\r\n557 -\r\n( 1 ) از فضيل از امام باقر ( ع ) كه رسول خدا ( ص ) بجعفر هنگامى كه از حبشه برگشته بود فرمود : شگفت‌ترين چيزى كه در حبشه ديدى چه بود ؟\r\nدر جواب گفت ديدم يك زن حبشيه گذر كرد و زنبيلى بر سر داشت و مردى گذشت كه با او مزاحمت كرد و تصادم نمود و او را به زمين انداخت و زنبيل از سر او به زمين افتاد و برخاست نشست سپس گفت اى مرد واى بر تو از جزا دهنده روز جزا هر گاه بر كرسى نشيند و حق مظلوم را از ظالم بگيرد - و رسول خدا ( ص ) در شگفت شد .\r\n\r\n","description":"","footnote":"","page_name":" 324 ","page_number":339},
  {"content":"\r\n\r\n\r\nداستان ولادت و تربيت ابراهيم ( ع )\r\n\r\n558 -\r\n( 1 ) از ابى بصير از امام صادق ( ع ) كه راستى آزر پدر ابراهيم ستاره‌شناس و منجم نمرود بود و هيچ كارى جز براى او و دستور او نميكرد يك شب در ستاره‌ها نگاه كرد و بنمرود مىگفت هر آينه من چيز عجيبى مينگرم .\r\nنمرود - چه بنظرت مىآيد ؟\r\nآزر - نوزادى در سرزمين ما متولد مىشود كه هلاكت ماها بدست او است و جز اندكى نمانده كه مادرش به دو آبستن شود .\r\nفرمود : نمرود از اين گزارش در شگفت شد و گفت :\r\nآيا تاكنون زنان بدان آبستن شده‌اند ؟\r\nآزر - نه ، تاكنون در رحم مادر نيامده است .\r\nفرمود : نمرود زنان را از مردان بازداشت و هيچ زنى را نگذاشت جز اينكه او را در دژى زندانى كرد كه به دو دسترس نبود و آزر خود با زنش درآميخت و درآويخت و او بابراهيم آبستن شد و پنداشت كه اين مولود از او باشد و هم او باشد و دنبال قابله‌هاى استاد آن زمان فرستاد كه چيزى در رحم نبود مگر آنكه مىفهميدند و آنها بررسى كردند و خداوند عز و جل فرزند شكمى را به پشت چسبانيد و آنان گفتند ما در رحم او چيزى نديديم و نفهميديم و در آنچه آزر دانسته بود اين بود كه اين نوزاد به آتش سوخته شود و ندانسته بود كه خدايش تعالى از آتش نجات مىدهد .\r\nفرمود : چون مادر ابراهيم او را زاد آزر خواست تا نوزاد را نزد نمرود برد تا او را بكشد زنش گفت پسرت را نزد نمرود مبر تا او را بكشد بگذار من خودم او را به يكى از غارها برم و در آنجا بگذارم تا مرگش برسد و تو بدست خود فرزندت را نكشته باشى به او گفت : زود او را ببر .\r\n\r\n","description":"","footnote":"","page_name":" 325 ","page_number":340},
  {"content":"\r\n\r\n( 1 ) فرمود : او را برد در غارى پنهان كرد و به او شير داد و سنگى بر در آن غار نهاد و برگشت و خداوند خوراك ابراهيم را در انگشت بزرگ دستش نهاد و او مىمكيد و شير از آن مىجهيد و در يك روز به اندازه يك هفته ديگران بزرگ ميشد و در يك ماه به اندازه يك سال ديگران بزرگ ميشد و تا خدا ميخواست به همين وضع گذرانيد .\r\nسپس مادرش به پدرش گفت كاش به من اجازه مىدادى بروم نزد اين بچه و من ميرفتم گفت برو مادرش بغار رفت و بناگاه ديد كه ابراهيم زنده است و دو چشمش چون دو چراغ ميدرخشد .\r\nفرمود : مادرش او را در آغوش كشيد و به سينه چسبانيد و او را شير داد و برگشت و آزر از حال وى پرسيد .\r\nمادر ابراهيم - من او را به زير خاك كردم و آمدم و مدتى گذشت كه مادر ابراهيم ببهانه كارى از خانه بيرون ميرفت و خود را نهانى بابراهيم ميرسانيد و او را در آغوش مىكشيد و شيرش مىداد و بر مىگشت و چون به راه افتاد بمانند گذشته بديدار او رفت و با او همچنان مىكرد و چون اين بار خواست برگردد دامن او را گرفت .\r\nمادر ابراهيم - اى بچه تو را چه مىشود و چه ميخواهى ؟\r\nابراهيم - مادر جان مرا با خود ببر مادر ابراهيم - پسرم بگذار تا در اين باره با پدرت مشورت كنم .\r\nفرمود : مادر ابراهيم نزد آزر آمد و داستان ابراهيم را به او گزارش داد .\r\nآزر - او را نزد من آور - به اين روش كه بر سر راهش بنشان و چون برادرانش به او گذر كنند خود را در ميان آنها اندازد و همراه آنها بيايد كه كسى او را نشناسد .\r\n\r\n","description":"","footnote":"","page_name":" 326 ","page_number":341},
  {"content":"\r\n\r\n( 1 ) فرمود : كار برادران ابراهيم اين بود كه بت مىساختند و ببازار ميبردند و ميفروختند : فرمود مادرش ابراهيم را آورد و او را بر سر راه نشانيد و برادرانش به او گذر كردند و در ميان آنها درآمد و بهم راه آن‌ها به خانه آمد و چون چشم پدرش به او افتاد او را دوست داشت و محبتش در دل افتاد و تا خدا مىخواست پائيد و در اين ميان كه يك روز برادرانش بت ميساختند ابراهيم تيشه را بدست گرفت و چوبى برداشت و از آن بتى تراشيد كه هرگز بهتر از آن را نديده بودند . آزر بمادرش گفت راستى من اميدوارم كه ببركت اين پسرت خيرى بما برسد ، فرمود در اين ميان كه چنين بودند ابراهيم تيشه را گرفت و بتى را كه ساخته بود شكست و پدرش از اين كار او سخت در هراس شد و به او گفت اين چه كارى بود كه كردى ؟\r\nابراهيم ( ع ) - آن را براى چه مىخواهيد و با آن چه كارى داريد ؟\r\nآزر - آن را بپرستيم و عبادت كنيم .\r\nابراهيم - واى شما چيزى را كه خود مىسازيد مىپرستيد ؟\r\nآزر ، رو بمادر ابراهيم - آنكه ملك ما بدست او از ميان ميرود همين است .\r\n\r\nشرح -\r\nاز مجلسى « ره » - قوله\r\n« ان آزر أبا ابراهيم »\r\n- بدان كه عامه اختلاف دارند در باره پدر ابراهيم :\r\n1 - رازى در تفسير قول خدا تعالى  إِذْ قالَ إِبْراهِيمُ لِأَبِيهِ آزَرَ  گفته است ظاهر اين آيه دلالت دارد بر اينكه پدر ابراهيم آزر است و برخى گفته‌اند نامش تارخ است .\r\n2 - زجاج گفته ميان نسب‌شناسان اختلافى نيست در اينكه نامش تارخست و برخى ملحدان از اين راه به قرآن طعنه زنند و اعتراض كنند .\r\nمن گويم - سپس براى توجيه آن چند وجه ذكر كرده تا آنكه گفته :\r\nوجه چهارم اينست كه پدر ابراهيم تارخ بوده و آزر عم او است و بسا كه بعم پدر گويند چنانچه خداوند از گفته اولاد يعقوب بيان كرده است  نَعْبُدُ إِلهَكَ وَ إِلهَ آبائِكَ إِبْراهِيمَ وَ إِسْماعِيلَ وَ إِسْحاقَ  و معلومست كه اسماعيل عم يعقوب بوده و لفظ اب بر او اطلاق شده و همچنين است در اينجا و سپس گفته است پس از كلامى :\r\n\r\n","description":"","footnote":"","page_name":" 327 ","page_number":342},
  {"content":"\r\n\r\nشيعه گويند احدى از پدران پيغمبر و نياكانش كافر نبوده و منكرند كه پدر ابراهيم كافر باشد و آزر را عم او دانند نه پدر او و چند دليل آورده‌اند ، و بعد از ذكر كلام رازى از طبرسى نقل كرده كه شيعه اتفاق دارند بر اينكه پدران انبياء كافر نباشند و سپس گويد :\r\nمن گويم - اخبارى كه از طرق شيعه دلالت دارند بر مسلمان بودن همه پدران پيغمبر بسيارند و بلكه متواترند و در خصوص پدر ابراهيم اخباريست و اجماع شيعه را بر اين موضوع از گفته موافق و مخالف دانستى و اين خبر صريحست كه پدرش آزر بوده است و شايد از راه تقيه وارد شده باشد و بسط گفتار در اين باره و در سائر خصوصيات داستان ابراهيم موكول است بكتاب بزرگ ما ( بحار الانوار ) .\r\nقوله\r\n« يشب في اليوم\r\nالخ » ممكنست اين كلام بر وجه حقيقت نباشد و مقصود اين باشد كه نمو او بسيار سريع بوده است و اين گونه تعبير شايعست .\r\n\r\nمبارزه و محاجه ابراهيم ( ع ) با نمرود\r\n\r\n559 -\r\n( 1 ) از حجر از امام صادق ( ع ) فرمود : ابراهيم با قوم خود مخالفت ورزيد و از معبودان آن‌ها نكوهش كرد تا او را نزد نمرود بردند و با او محاكمه كرد ، ابراهيم به او گفت :\r\n( 258 - البقره ) - پروردگار من آن كس است كه زنده كند و بميراند .\r\nنمرود - من هم زنده كنم و بميرانم .\r\nابراهيم - راستى كه خداوند خورشيد را از مشرق برمىآورد پس تو آن را از مغرب بر آور و آنكه به خدا كافر بود مبهوت و درمانده شد و خدا قوم ستمكار را رهبرى نكند .\r\nامام باقر ( ع ) فرمود معبودان آن‌ها را عيب و نكوهش كرد و نگاهى باختران نمود و گفت من بيمار هستم .\r\nامام باقر ( ع ) فرمود : به خدا سوگند بيمار هم نبود و دروغ هم نگفت - و چون او را گذاشتند و رفتند براى انجام عيدى كه داشتند ابراهيم يك تبر برداشت و نزد معبودان آنها رفت و همه را شكست جز همان بت بزرگ كه داشتند و تبر را به گردن او نهاد و آنان نزد معبودان خود برگشتند و نگاه كردند كه با آنها چه شده است .\r\n\r\n","description":"","footnote":"","page_name":" 328 ","page_number":343},
  {"content":"\r\n\r\n( 1 ) با هم گفتند نه به خدا كسى بر اينها دليرى نكرده و آنها را نشكسته جز همان جوانى كه از آنها نكوهش مىكرد و بىزارى مىجست و براى او كشتنى بدتر از سوختن با آتش نيافتند و براى كشتن او هيزم فراوان و خوبى گرد آورند تا روزى رسيد كه بايد او را بسوزانند و نمرود و قشونش بيرون شدند و براى او ساختمانى ساختند تا بنگرد كه آتش چگونه ابراهيم را درميگيرد و مىسوزاند و ابراهيم را در منجنيق نهادند كه ميان آتش اندازند زمين گفت پروردگارا بر روى من كسى جز او نيست كه تو را بپرستد آيا به آتش سوخته شود ؟\r\nپروردگار جهان گفت اگر از من درخواست كند او را نجات بخشم .\r\nابان از محمد بن مروان از راوى ديگر روايت كرده كه دعاء ابراهيم در آن روز اين بود :\r\nيا احد [ يا احد يا صمد 
  ] يا صمد يا من   لَمْ يَلِدْ وَ لَمْ يُولَدْ وَ لَمْ يَكُنْ لَهُ كُفُواً أَحَدٌ  \r\n، سپس گفت :\r\n«  تَوَكَّلْتُ عَلَى اللَّهِ  »\r\nپروردگار تبارك و تعالى فرمود تو را بس است و خطاب به آتش فرمود :\r\nبايد سرد باشى و از سردى ابراهيم را لرزش گرفت و دندانش بهم مىخورد تا خدا عز و جل فرمود و سلامت هم باشى براى ابراهيم و جبرئيل هم سرازير شد و با ابراهيم در ميان آتش نشست و مشغول گفتگو شد .\r\nنمرود گفت هر كه معبودى براى خود گيرد بايد مانند معبود ابراهيم باشد فرمود : يكى از سروران آن قوم گفت من تصميم گرفتم كه آتش او را نسوزاند فرمود زبانه‌اى از آتش بسوى وى آمد و او را گرفت و سوخت فرمود پس لوط به او ايمان آورد و با ساره و لوط بهمراه او بشام مهاجرت كرد .\r\n\r\nشرح -\r\nاز مجلسى ره - قوله\r\n«  أَنَا أُحْيِي وَ أُمِيتُ  »\r\nطبرسى ره گفته نمرود گفت من كسى را كه\r\n\r\n","description":"","footnote":"","page_name":" 329 ","page_number":344},
  {"content":"\r\n\r\nبايد كشته شود از زندان آزاد ميكنم و او را زنده مىنمايم و هر زنده‌اى را بخواهم مىكشم و اين جهل از آن كافر است كه در مقام معارضه همان لفظ آورده و معنا ندارد و مغالطه كرده زيرا منظور ابراهيم اختراع زندگى و مرگست كه جز خداوند نتواند نه صرف ايجاد اسباب و مقدمات قوله «  فَقالَ إِنِّي سَقِيمٌ  » طبرسى گفت در معناى آن اختلافست و چند قولست :\r\n1 - او بستاره‌ها نگريست و هنگام تبى كه به او عارض مىشد دانست و گفت من بيمارم يعنى هنگام تب من رسيده است .\r\n2 - بمانند آن‌ها بستاره‌ها نگاه كرد و خود را هم عقيده آنها جلوه داد و گفت من بيمارم تا دست از او برداشتند و پنداشتند كه ستاره او دلالت بر بيمارى او دارد .\r\n3 - بستاره‌ها نگريست تا از آن‌ها استدلال بر فهم حقيقت كند چنانچه داستان آن را در سوره انعام بيان كرده است و از وضع آن‌ها دانست كه حادثند و قديم نيستند و معبود نباشند و بقول خود انى سقيم اشاره كرد كه اكنون در مهلت انديشه است و يقين ندارد و بشفاء دانش نرسيده و بسا كه شك را بيمارى گويند ( چون بيمارى دلست ) چنانچه علم را شفا خوانند - از ابى مسلم و اين ضعيف است .\r\n4 -\r\n« انى سقيم »\r\nيعنى دلم بيمار است و اين را از ترس اصرار آن قوم بر عبادت بتها گفت كه نه شنوايند و نه بينا .\r\nتا آنكه گويد ما اخبار وارده در تأويل اين آيه را در كتاب بحار الانوار آورديم و در آنجا شرح كرديم و در اينجا از تطويل سخن حذر كرديم .\r\n\r\nداستان مبارزه و تبعيد ابراهيم ( ع ) از بين النهرين\r\n\r\n560 -\r\n( 1 ) از ابراهيم بن ابى زياد كرخى گويد شنيدم امام صادق ( ع ) ميفرمود كه زادگاه ابراهيم در كوثى ربى و پدرش از اهل آنجا بود و مادرش بنام ساره با مادر لوط بنام ورقه و در نسخه رقيه دو خواهر بودند و اين هر دو دختران لاحج بودند ، لاحج پيمبرى بود كه بيم مىداد و مقام رسالت نداشت ابراهيم در جوانى بر فطرت پاك خدا مىزيست كه خدا عز و جل خلق را بدان آفريده تا خدا تبارك و تعالى او را بدين خود رهبرى كرد و او را برگزيد و او ساره دختر لاحج خاله‌زاده خود را بزنى گرفت .\r\nساره رمه فراوان و سرزمين پهناور و حال خوبى داشت و هر آنچه داشت در اختيار ابراهيم\r\n\r\n","description":"","footnote":"","page_name":" 330 ","page_number":345},
  {"content":"\r\n\r\nگذاشت ( 1 ) و وى باداره آن قيام كرد و اصلاح نمود تا رمه و زراعت فراوان شد و در سر زمين كوثى ربا از او خوش‌حال‌تر بود .\r\nچون ابراهيم بتهاى نمرود را شكست نمرود دستور داد تا او را دربند كردند و بزندان افكندند و يك گودى براى او ساختند و هيزم در آن فراهم كرد و آتش در آن افروخت و ابراهيم را در آن آتش انداخت تا او را بسوزاند و چون ويرا در آن افكندند بكنارى رفتند و صبر كردند تا آن آتش خاموش شد و چون سر بدان گودى كشيدند ديدند ابراهيم سالم است و از بند هم آزاد شده و گزارش حال او را بنمرود دادند .\r\nنمرود فرمان داد او را از كشور وى بيرون كنند و رمه‌ها و اموال او را از وى بازگيرند ، ابراهيم با آنها در اين باره محاكمه كرد و گفت :\r\nاگر شما رمه و اموال مرا ميستانيد حق من بر شما اينست كه آنچه از عمر من در كشور شما رفته است به من باز دهيد و بدادستان نمرود مراجعه كردند و او بر عليه ابراهيم حكم داد كه هر چه را در كشور آنها بدست آورده بآن‌ها تسليم كند .\r\nو بكسان نمرود هم حكم كرد كه آنچه از عمر ابراهيم در كشور آنها مصرف شده به او باز دهند و اين حكم را بنمرود گزارش دادند و نمرود گفت هر چه رمه و مال دارد بابراهيم بدهند و او را بيرون كنند .\r\nنمرود گفت اگر او در كشور شما بماند دين شما را فاسد مىكند و بمعبودان شما زيان مىرساند و آنان ابراهيم را بهمراه لوط ( ع ) از كشور خود بسوى شام راندند و ابراهيم بهمراه لوط بيرون شد و لوط از او جدا نميشد و ساره هم بهمراه آن‌ها بود و ابراهيم بآن‌ها گفت راستى كه\r\n\r\n","description":"","footnote":"","page_name":" 331 ","page_number":346},
  {"content":"\r\n\r\nمن بسوى پروردگارم روانم و او مرا رهبرى مىكند - ( 1 ) مقصود او بيت المقدس بود .\r\nابراهيم رمه و مال خود را برداشت و تابوتى ساخت و ساره را در ميان آن نهاد و چند قفل بر آن زد براى غيرتى كه نسبت به او داشت و گذر كرد تا از قلمرو حكومت نمرود بيرون شد و بكشور قلمرو مردى قبطى رسيد بنام عراره و چون بگمركچى او برخورد گمركچى سر راه او را گرفت تا ده يك آنچه دارد گمرك بردارد و چون گمركچى بتابوت رسيد كه نهانگاه ساره بود گفت تابوت را باز كنيد تا آنچه در آنست ده يك كنيم .\r\nابراهيم گفت آن را پر از نقره و طلا حساب كن و ده يك آن را بستان و آن را باز نكنم گمرك‌چى گفت بايد باز شود و چاره ندارد و ابراهيم را بگشودن صندوق وادار ساخت چون ساره از ميان صندوق پديدار شد و موصوف بحسن و جمال بود گمركچى گفت :\r\nاين زن با تو چه نسبتى دارد ؟\r\nابراهيم - اين بانو خانواده و خاله‌زاده منست .\r\nگمركچى - براى چه او را نهان كردى ؟\r\nابراهيم - دريغ داشتم كسى او را بنگرد و در ديده اغيار واقع شود .\r\nگمركچى - من نمىگذارم تو از اينجا به روى تا بپادشاه از حال اين بانو و حال تو گزارش دهم .\r\nفرمود : گمركچى پيكى فرستاد و بپادشاه گزارش داد پادشاه از پيش خود پيكى فرستاد صندوق ساره را نزد او برند و آمدند صندوق را ببرند و ابراهيم فرمود من از آن جدا نشوم تا جانم از تنم جدا شود ، اين را هم بپادشاه گزارش دادند و او پاسخداد كه خود ابراهيم را هم با\r\n\r\n","description":"","footnote":"","page_name":" 332 ","page_number":347},
  {"content":"\r\n\r\nآن صندوق بياوريد ( 1 ) و ابراهيم را با صندوق و هر چه داشت همه را بردند تا نزد پادشاه رسانيدند پادشاه بابراهيم گفت اين صندوق را باز كن .\r\nابراهيم - اى پادشاه خانواده و خاله‌زاده من در ميان آنست و من هر چه دارم در برابر آن به تو مىدهم .\r\nپادشاه به زور ابراهيم را واداشت تا آن را باز كرد و تا چشم پادشاه به روى ساره افتاد نتوانست خوددارى كند و سفاهت او بر خردش چيره شد و دست بسوى ساره دراز كرد و ابراهيم نتوانست اين وضع را بنگرد و روى خود را از آنها برگردانيد و گفت : « بار خدايا دست او را از خاندان و از خاله‌زاده من كوتاه كن » بر اثر نفرين ابراهيم دست او خشك شد ، نه بساره رسيد و نه توانست به سوى خود برگرداند .\r\nپادشاه - معبود تو است كه با من چنين كرده ؟\r\nابراهيم - آرى راستى معبود من غيرتمند است و از حرام بدش مىآيد و او است كه ميان تو و حرام حائل شده .\r\nپادشاه رو بابراهيم - از معبودت بخواه دستم را به من برگرداند و اگر از تو اجابت كرد من از ساره صرف نظر كنم و به او تعرضى نكنم .\r\nابراهيم بدرگاه خدا - معبودا دستش را برگردان تا از حرم من خوددارى كند - فرمود :\r\nخدا عز و جل دست آن پادشاه را به او بازگردانيد و باز چشم بساره انداخت و دست خود را بوى دراز كرد و ابراهيم از غيرت روى خود را برگردانيد و گفت : بار خدايا دست ويرا از او بازدار فرمود باز دستش خشك شد و بساره نرسيد .\r\nپادشاه رو بابراهيم - راستى معبودت غيرتمند است و راستى كه تو هم غيرتمندى از معبودت\r\n\r\n","description":"","footnote":"","page_name":" 333 ","page_number":348},
  {"content":"\r\n\r\nبخواه دستم را به من بازگرداند ( 1 ) و راستش اينست كه اگر دستم را بازگرداند من به خلاف باز نگردم .\r\nابراهيم - من از او خواهش مىكنم كه تو را شفا دهد به شرط اينكه اگر بازهم دست دراز كردى ديگر از من نخواهى كه از او شفاى تو را بخواهم .\r\nپادشاه - بسيار خوب من اينشرط را پذيرفتم .\r\nابراهيم بدرگاه خدا - بار خدايا اگر راست‌گو است دستش را به او بازگردان و دست او باز گشت و چون پادشاه اين چنين غيرتمندى را ديد و اين چنين معجزه را ، ابراهيم در نظر او بزرگوار آمد و از او هراس برداشت و او را ارجمند و گرامى داشت و از او پرهيز كرد و كناره گرفت و به او گفت :\r\nتو در امانى از اينكه من بحرم تو تعرض كنم با هر چه با خوددارى هر جا خواهى برو ولى يك خواهش از تو دارم .\r\nابراهيم - بگو چه خواهشى از من دارى ؟\r\nپادشاه - دوست دارم به من اجازه بدهى يك كنيز زيباى خردمند قبطى دارم به خدمت‌كارى او بگمارم .\r\nفرمود : كه ابراهيم ( ع ) به او اجازه داد و پادشاه آن كنيزك را احضار كرد و او را بساره بخشيد و او همان هاجر بود كه مادر اسماعيلست .\r\nابراهيم ( ع ) هر چه داشت برداشت و به راه افتاد و پادشاه براى احترام و هراس از او بدنبال او راه ميرفت و خدا تبارك و تعالى بابراهيم وحى كرد بايست و جلو اين مرد جبار با تسلط راه مرو كه او دنبال تو راه رود ولى او را جلو خود انداز و دنبالش راه برو و او را محترم شمار و بزرگ دار و از او ملاحظه كن زيرا او داراى تسلط و قدرتست و در روى زمين بناچار بايد يك مركز قدرت و فرماندهى باشد چه خوب‌كردار باشد و چه بدكردار .\r\n\r\n","description":"","footnote":"","page_name":" 334 ","page_number":349},
  {"content":"\r\n\r\n( 1 ) ابراهيم ايستاد و بپادشاه فرمود تو پيش برو زيرا معبودم هم اكنون به من وحى كرد كه تو را بزرگوار شمارم و از تو مقام و هيبت نگهدارم و تو را پيش خود اندازم و دنبال تو راه روم براى احترام تو .\r\nپادشاه - راستى به تو چنين وحى كرده است ؟\r\nابراهيم - آرى چنين وحى كرده .\r\nپادشاه - من گواهى مىدهم كه معبود تو سازگار و بردبار و كريمست و راستى كه مرا بدين خودت تشويق كردى .\r\nفرمود : ابراهيم با او وداع كرد و رفت تا در بالاترين بخشهاى شام منزل گرفت و لوط را در پائين‌ترين بخشهاى شام منزل داد و چون دير شد و فرزندى براى ابراهيم نشد بساره گفت اگر ميل دارى هاجر را به من به فروش شايد خداوند از او به من فرزندى دهد و جانشين ما هر دو گردد و ابراهيم هاجر را از ساره خريد و به او درآمد و هاجر اسماعيل را زائيد .\r\n\r\nشرح -\r\nاز مجلسى ره -\r\n« و كانت أم ابراهيم »\r\nدر كامل گويد لوط برادرزاده ابراهيم بوده است و گرچه اين امر با آنچه در اين خبر است منافات ندارد ولى اگر چنين خويشاوندى در ميان بود سزاوارتر بود كه يادآورى شود و از اين راه دلالت دارد كه نبوده و در برخى نسخه‌ها است كه امرأة ابراهيم و امرأة لوط و آن اظهر است .\r\nقوله\r\n« و لم يكن رسولا »\r\nيعنى بمقامى نبود كه فرشته نزد او آيد و فرشته را معاينه كند يا اينكه خود صاحب شريعت تازه‌اى نبود .\r\nقوله\r\n« ابنة لاحج »\r\nظاهر اينست كه مقصود دختر دختر لاحج باشد و نسخه‌نويسان توهم تكرار كرده‌اند و يكى را انداخته‌اند و اگر هم چنانچه در اين نسخه است ابنة لاحج باشد مقصود همان دختر دختر است و نسخه‌اى كه امرأة بجاى أم دارد نياز بتوجيه ندارد .\r\n\r\n","description":"","footnote":"","page_name":" 335 ","page_number":350},
  {"content":"\r\n\r\n\r\nمناقشه ميان اصحاب امام صادق - ع )\r\n\r\n561 -\r\n( 1 ) از يونس بن ظبيان گويد به امام صادق ( ع ) گفتم آيا اين دو مرد را از اين مرد بازنمىدارى ؟\r\nفرمود : اين مرد كيست و آن دو مرد كيانند ؟ گفتم آيا حجر بن زائده و عامر بن جذاعه را از آزار مفضل بن عمر بازنمىدارى ؟ فرمود : اى يونس من از آنها خواستم كه دست از او بدارند و اين كار را نكردند من آنها را نزد خود خواندم و زبانى از آنها خواستم و به آنها نوشتم و بعنوان يك حاجتى از آنها درخواست كردم و آنها دست برنداشتند خدا آنها را نيامرزاد به خدا كثير عزه در اظهار دوستى از آنها راستگوتر بوده است در اين مورد كه آنها خود را دوستدار من ميدانند آن جا كه ميگويد :\r\n پنداشت كه دوستش نميدارم * گر آنكه عزيز او بيازارم \r\nهلا به خدا اگر آنها مرا دوست داشتند هر كه را هم من دوست داشتم دوست مىداشتند .\r\n\r\nشرح -\r\nاز مجلسى ره - « قوله\r\nحجر بن زائده\r\n» نجاشى گفته ثقه و صحيح المذهبست و خوبست و كشى روايت ضعيفى در باره او و عامر بن جذاعه نقل كرده كه حواريون امام باقر و امام صادقند و مانند اين خبر را در باره عامر بن جذاعه آورده و ظاهر اينست كه يكى باشند چنانچه از فهرست مشيخه فقيه برآيد و حاصل اينست كه اين خبر دلالت بر جلالت مفضل و ذم آنها دارد ولى باصطلاح قوم ضعيف محسوبست پايان نقل از مجلسى ره .\r\nمن گويم - ظاهرا مناقشه ميان اينها راجع بامور اصولى مذهب نبوده است و از نظر اختلاف در رأى ادبى و يا امور دنيوى و يا طرز تبليغ بوده و مداخله امام بعنوان ميانجىگرى و شفاعت بوده نه حكم و دستور مذهبى و خود استشهاد امام بشعر اديبانه و دوستانه كثير عزه مشعر بر اين مطلب است و اين گونه مناقشات ميان اصحاب و حتى با طرفيت امام ضررى به عدالت و علو مقام ندارد .\r\n\r\n","description":"","footnote":"","page_name":" 336 ","page_number":351},
  {"content":"\r\n\r\n\r\nترغيب بانضباط و حفظ اسرار حزبى\r\n\r\n562 -\r\n( 1 ) از قاسم شريك مفضل كه مردى راستگو بود گويد شنيدم امام صادق ( ع ) مىفرمود :\r\nحلقه‌هائى در مسجد تشكيل ميشوند و ما را مشهور ميكنند و خود را هم مشهور ميكنند آنان از ما نيستند و ما هم از آنها نيستيم من خود ميروم پنهان ميشوم و پشت پرده مىخيزم و اينها پرده مرا مىدرند خدا پرده آنها را به درد ؛ ميگويند امام ، امام .\r\nهلا به خدا من امام و رهبر نيستم مگر براى كسى كه از من پيروى كند و فرمان برد ، و اما آنكه نافرمانى من كند من امام او نيستم ، چرا بنام من مىچسبند ، چرا نام مرا از زبان خود نمياندازند به خدا سوگند كه خداوند مرا با آن‌ها در يك خانه جمع نكند ( و آن‌ها را بمحضر من راهى نيست ) .\r\n\r\nداستانى از جنگ بدر\r\n\r\n563 -\r\n( 2 ) از ذريح از امام صادق ( ع ) گويد چون قريش بجبهه بدر آمدند و فرزندان عبد المطلب را هم با خود آوردند طالب بن أبى طالب ( برادر على ( ع ) ) بهمراه آنان بيرون شد و رجزخوانان قريش برآمدند و رجزخوانى آغاز كردند و طالب بن أبى طالب هم اين رجز را سرود :\r\n پروردگارا گر بجنگد طالب * در تيپ اين تيپان بىمناسب\r\nهمراه تيپى چيره و محارب * او را بكن مسلوب غير سالب ( 1 ) \r\nاو را بكن مغلوب غير غالب ( 2 ) ( 1 ) يعنى جامه تن او را ببرند و جامه تن دشمن را نبرد ( 2 ) يعنى تا هميشه شكست خورده بماند و بپايد\r\n\r\n","description":"","footnote":"","page_name":" 337 ","page_number":352},
  {"content":"\r\n\r\nقريش گفتند اين در جبهه ما را بشكست كشاند او را به مكه برگردانيد .\r\nو در روايت ديگر است از امام صادق ( ع ) كه طالب مسلمان شده بود .\r\n\r\nشرح -\r\nاز مجلسى ره - قوله\r\n« و ليكن المغلوب غير الغالب »\r\nصاحب كامل در داستان بدر گفته ميان طالب بن أبى طالب و برخى از قريش ستيزه شد به او گفتند ما ميدانيم كه دل شماها با محمد است و او با جمعى به مكه برگشت و گفته‌اند او به زور از مكه بيرون شده بود و در ميان اسيران و كشته‌ها و فراريها ديده نشد ( تا آنكه گويد ) :\r\nبنا بر آنچه از اين دو كتاب نقل شد طالب راضى بنبرد با پيغمبر ( ص ) نبوده يا براى آنكه مسلمان شده بوده است يا براى دوستى و خويشاوندى با مسلمين . .\r\nقوله\r\n« ليغلبنا »\r\nيعنى سبب غلبه دشمن بر ما مىشود . . .\r\n\r\nنوحه‌خوانى فاطمه - ع در مرگ پدر\r\n\r\n564 -\r\n( 1 ) از محمد بن مفضل گويد : شنيدم امام صادق ( ع ) ميفرمود فاطمه نزد يكى از ستون‌هاى مسجد آمد و خطاب به پيغمبر ( ص ) ميگفت :\r\n قصه‌ها بود پس از مرگ تو و همهمه‌ها * گر تو بودى ز كجا اين همه مشكل ميشد\r\nما تو از دست بداديم و زمينى بىنم * شده و قوم تو مختل و حضور تو كنون لازم شد \r\n\r\nشرح -\r\nاز مجلسى ره - قوله\r\n« الى ساريه »\r\nاين مطالبه و شكايت وقتى صورت گرفت كه أمير - المؤمنين ( ع ) را براى بيعت به مسجد بردند يا هنگام غصب فدك بوده .\r\n\r\nيك مكاشفه براى پيغمبر اسلام\r\n\r\n565 -\r\n( 2 ) از أبى بصير از امام صادق ( ع ) فرمود در اين ميان كه رسول خدا ( ص ) در مسجد بود بلند و پستى زمين در برابر او هموار شد تا بجعفر نگريست ( كه در ميدان نبرد موته جان‌بازى مىكرد ) و با كفار مىجنگيد فرمود : در برابر ديده رسول خدا ( ص ) كشته شد و رسول خدا ( ص ) فرمود : جعفر كشته شد و دل او را دردى گرفت .\r\n\r\n","description":"","footnote":"","page_name":" 338 ","page_number":353},
  {"content":"\r\n\r\n\r\nشرح -\r\nاز مجلسى ره - مغص درد دلست و ظاهر اينست كه اين جمله به خود پيغمبر راجعست و مقصود اينست كه از شدت اندوه و غم آن حضرت بر شهادت جعفر دل او به درد آمد .\r\n\r\nشجاعت على - ع\r\n\r\n566 -\r\n( 1 ) از عجلان أبى صالح گويد شنيدم امام صادق ( ع ) ميفرمود على بن أبى طالب در روز جنگ حنين بدست خود چهل تن را كشت .\r\n\r\nوصف براق مركب معراج پيغمبر - ص\r\n\r\n567 -\r\n( 2 ) از عبد اللَّه بن عطاء از امام باقر ( ع ) فرمود جبرئيل براق را براى رسول خدا ( ص ) آورد كوچكتر از استر بود و بزرگتر از خر ، گوشهايش آويزان بود و دو چشمش در دو سمش بود و تا چشم‌انداز خود گام برميداشت و چون بكوه ميرسيد و بالا ميرفت دو دستش كوتاه ميشد و دو پايش بلند و چون از كوه سرازير ميشد دو دستش بلند ميشد و دو پايش كوتاه يال راستش بلند بود و بگردنش ريخته بود ( يالش از طرف راست فرو ريخته بود خ ل ) دو پر از دنبال خود داشت .\r\n\r\nتفسير آيه‌اى در وصف منافقان\r\n\r\n568 -\r\n( 3 ) از فيض بن مختار گويد امام صادق ( ع ) فرمود چگونه اين آيه را ميخوانى ( 118 - التوبه )  وَ عَلَى الثَّلاثَةِ الَّذِينَ خُلِّفُوا  و بر آن سه كس كه بجا ماندند ، امام فرمود اگر بجا گذارده شده بودند كه انجام دستور كرده و در حال اطاعت بودند ولى آن‌ها را بايد گفت ( خالفوا مخالفت كردند ) عثمان و دو رفيقش بودند .\r\nهلا به خدا آواز هر سم و برخورد هر سنگ را كه ميشنيدند ميگفتند بر سر ما ريختند و خدا ترس را بر آنها مسلط كرد تا صبح كردند .\r\n\r\n","description":"","footnote":"","page_name":" 339 ","page_number":354},
  {"content":"\r\n\r\n\r\nشرح -\r\nاز مجلسى ره - قوله تعالى  وَ عَلَى الثَّلاثَةِ الَّذِينَ خُلِّفُوا  شيخ امين الدين طبرسى گويد قرائت مشهوره الذين خلفوا ( مجهول باب تفعيل ) است و على بن الحسين و أبو جعفر باقر و جعفر صادق ( ع )\r\n« خالفوا »\r\n( از باب مفاعله ) قرائت كردند و عكرمه و زر بن بن حبيش و عمرو بن عبيد « خلفوا » بفتح خاء و لام با تخفيف خوانده‌اند .\r\nسپس گفته اين آيه در باره كعب بن مالك و مراد بن ربيع و هلال بن اميه نازل شد كه از رسول خدا ( ص ) تخلف ورزيدند و با او بجنگ تبوك نرفتند نه از راه نفاق بلكه از راه تنبلى و سستى و سپس پشيمان شدند و چون پيغمبر بمدينه برگشت نزد پيغمبر آمدند و پوزش خواستند و پيغمبر با آن‌ها سخن نگفت و به مسلمانان هم دستور داد كسى با آن‌ها سخن نكند و همه آن‌ها را ترك گفتند تا برسد بكودكان و همسران آن‌ها نزد رسول خدا ( ص ) آمدند و گفتند ما از آن‌ها كناره كنيم ؟\r\nفرمود : نه ولى با آن‌ها نزديكى نكنيد و شهر مدينه بر آن‌ها تنگ و ناگوار شد و آن‌ها بر سر كوهها رفتند و كسانشان برايشان خوراك مىآوردند و با آنها سخن نميگفتند خود آن‌ها به يك ديگر گفتند كه كسى با ما سخن نمىگويد چرا ما خود باهم سخن بگوئيم خوبست ما هم از هم جدا باشيم و از هم جدا شدند و با هم سخن نگفتند ( به صورت زندانى مجرد درآمدند ) و مدت 50 روز بدين وضع گذراندند و بدرگاه خدا زارى كردند و توبه نمودند و خدا توبه آنها را پذيرفت و اين آيه را در باره آنها نازل كرد .\r\nسپس گفته و على الثلثة الذين خلفوا - مجاهد گفته است يعنى بجا ماندند از پذيرفته شدن توبه پس از قبول توبه ديگران از منافقان و حسن و قتاده گفته‌اند يعنى تخلف كردند از غزوه تبوك .\r\nو اما معنى قرائت اهل بيت اينست كه مخالفت كردند و اگر بجا گذارده شده بودند سرزنش و عتابى نداشتند ولى مخالفت كردند انتهى .\r\nمن گويم - از اين حديث برآيد كه از عمر و أبو بكر و عثمان هم هنگام خروج بتبوك مخالفتى سر زده و خداوند در آن شب چنان ترس را بر آنها مسلط كرده تا زمين پهناور بر آنها تنگ شده و از زندگى خود هم بتنگ آمدند براى ترس و هراس فراوان تا صبح كردند و خود را به پيغمبر ( ص ) رسانيدند و از او پوزش خواستند .\r\n\r\nدر تفسير برخى آيات ديگر\r\n\r\n569 -\r\n( 1 ) از أبى بصير از امام باقر ( ع ) گويد من قرائت كردم ( 112 - التوبه )  التَّائِبُونَ الْعابِدُونَ  فرمود : نه ، قرائت كن التائبين العابدين تا آخرش ( يعنى همه را بياء و نون بخوان ) و پرسش شد از سبب آن در پاسخ فرمود  اشْتَرى مِنَ الْمُؤْمِنِينَ  التائبين العابدين ( يعنى صفت همان المؤمنين است كه در آيه پيش است ) .\r\n\r\n","description":"","footnote":"","page_name":" 340 ","page_number":355},
  {"content":"\r\n\r\n\r\nشرح -\r\nاز مجلسى ره - قوله\r\n« اقرأ التائبين »\r\nشيخ طبرسى گفته است در قرائت أبى و عبد اللَّه بن مسعود و اعمش التائبين العابدين با ياء است تا آخر و از أبى جعفر و امام صادق هم همين روايت شده سپس گفته التائبون العابدون مرفوع بنا بر قطع و استينافست يعنى آنهايند تائبان و براى مدح چنين شده است و گفته شده مرفوع بابتداء است و خبرش محذوفست بعد از كلمه  وَ الْحافِظُونَ لِحُدُودِ اللَّهِ  و آن جمله  لَهُمُ الْجَنَّةَ  است - از زجاج و قولى است كه رفع بنا بر بدل از ضمير فاعل يقاتلون است .\r\nو التائبين العابدين محتملست مجرور باشد و منصوب ، جر وصف مؤمنين باشد و نصب به تقدير فعل مدح .\r\n\r\n570 -\r\n( 1 ) از اسحاق بن عمار از امام صادق ( ع ) فرمود خدا تبارك و تعالى چنين نازل كرده است ( 128 - التوبه ) لقد جاءنا رسول من أنفسنا عزيز عليه ما عنتنا حريص علينا بالمؤمنين رؤف رحيم .\r\n( و در قرائت متعارف آيه چنين است  لَقَدْ جاءَكُمْ رَسُولٌ مِنْ أَنْفُسِكُمْ عَزِيزٌ عَلَيْهِ ما عَنِتُّمْ حَرِيصٌ عَلَيْكُمْ بِالْمُؤْمِنِينَ رَؤُفٌ رَحِيمٌ  .\r\n\r\nشرح -\r\nاز مجلسى ره - اين حديث دلالت دارد كه مصحف ائمه ( ع ) در برخى كلمات با آنچه در دست مردمست مخالفت داشته پايان نقل از مجلسى ره .\r\nمن گويم - اين دليل نيست كه قرائت مشهور و ثبت در مصحف معمول قرآن نباشد بلكه دليل آنست كه آيات تعدد نزول داشته و به چند تعبير از طرف خداوند ادا شده است و در مصحف ائمه تعبير ديگرى ثبت بوده است و ما شرح اين موضوع را در جلد 4 شرح اصول كافى در كتاب قرآن بيان كرديم بدان جا رجوع شود .\r\n\r\n571 -\r\n( 2 ) از ابن فضال از امام رضا ( ع )\r\n فَأَنْزَلَ اللَّهُ سَكِينَتَهُ عَلَيْهِ  على رسوله  وَ أَيَّدَهُ بِجُنُودٍ لَمْ تَرَوْها \r\n( 40 التوبه ) من گفتم تعبير آيه چنين است ؟ فرمود : ما آن را چنين مىخوانيم و همچنين هم نازل شده است .\r\n\r\nشرح -\r\nاز مجلسى « ره » - قوله\r\n« هكذا نقرؤها »\r\n- اين دنباله آيه غار است آنجا كه خدا تعالى فرمايد :\r\n ثانِيَ اثْنَيْنِ إِذْ هُما فِي الْغارِ إِذْ يَقُولُ لِصاحِبِهِ لا تَحْزَنْ إِنَّ اللَّهَ مَعَنا فَأَنْزَلَ اللَّهُ سَكِينَتَهُ عَلَيْهِ وَ أَيَّدَهُ بِجُنُودٍ لَمْ تَرَوْها  .\r\nو ما پيش از اين گفتيم ناچار است كه ضمير عليه به پيغمبر برگردد و اين خود دلالت دارد بر بىايمانى أبى بكر زيرا خداوند در اين سوره فرمايد « سپس خداوند سكينه خود را بر رسول خود و بر مؤمنان\r\n\r\n","description":"","footnote":"","page_name":" 341 ","page_number":356},
  {"content":"\r\n\r\nنازل كرد و در سورهء فتح هم فرمايد خدا سكينه خود را برسولش و مؤمنان نازل كند و اختصاص نزول سكينه در اينجا به خود پيغمبر دلالت دارد كه مؤمنى بهمراه آن حضرت نبوده است و طبق قرائت ائمه اختصاص سكينه برسول خدا تصريح شده .\r\n\r\n572 -\r\n( 1 ) از عمار بن سويد گويد شنيدم امام صادق ( ع ) ميفرمود در اين آيه ( 12 - هود )  فَلَعَلَّكَ تارِكٌ بَعْضَ ما يُوحى إِلَيْكَ وَ ضائِقٌ بِهِ صَدْرُكَ  - شايد تو بعضى از آنچه وحى شود ترك كنى و تنگدل شوى از آن براى اينكه مىگويند خوب بود يك گنجى بر او نازل شود يا فرشته‌اى بهمراه او بيايد ( كه مؤيد او باشد ) .\r\nپس فرمود : چون رسول خدا ( ص ) بوادى قديد رسيد بعلى ( ع ) فرمود اى على راستى من از پروردگارم درخواست كردم كه ميان من و تو دوستى افكند و اجابت كرد و از پروردگارم خواستم كه مرا و تو را با هم برادر سازد و اجابت كرد و از پروردگارم خواستم كه تو را وصى من گرداند و اجابت كرد و دو تن از قريش گفتند به خدا سوگند يك صاع ( يك من تبريز تقريبا ) خرما در يك مشك پوسيده نزد ما محبوب‌تر است از آنچه محمد از پروردگارش درخواست كرده است خوب بود از پروردگارش بخواهد يك فرشته‌اى بهمراه او كند كه او را در برابر دشمنش يارى دهد يا يك گنجى به او بدهد كه از اين بينوائى و ندارى خود توان‌گر و ثروتمند شود به خدا كه براى هيچ حق و باطلى بدرگاه او دعا نكرده مگر اينكه از او اجابت كرده است و خداوند سبحانه و تعالى اين آيه را نازل كرد كه « شايد تو ترك‌كننده باشى بعضى از آنچه به تو وحى شود و از آن تنگ دل شوى تا آخر آيه .\r\n\r\nشرح -\r\nاز مجلسى ره - قوله تعالى  فَلَعَلَّكَ تارِكٌ  مفسران از ابن عباس روايت كرده‌اند كه سروران قريش در مكه نزد رسول خدا ( ص ) آمدند و گفتند اى محمد اگر تو رسول خدائى اين كوههاى اين مكه را براى ما بدل به طلا كن يا فرشته‌ها بياور كه بنبوت تو گواهى دهند و خدا اين آيه را نازل كرد .\r\n\r\n","description":"","footnote":"","page_name":" 342 ","page_number":357},
  {"content":"\r\n\r\n\r\n573 -\r\n( 1 ) از عبد اللَّه بن سنان گويد از امام صادق ( ع ) پرسيده شد از قول خدا عز و جل ( 118 - هود ) و اگر بخواهد پروردگارت هر آينه مردم همه را يك امت ميسازد و پيوسته مختلفند 119 - جز كسانى را كه پروردگارت مهربانى كند ، فرمود همه يك امت بودند و خداوند پيمبران را بر آنها مبعوث كرد تا حجت خود را بر آنها تمام كند و از آنها اتخاذ سند نمايد .\r\n\r\nشرح -\r\nاز مجلسى ره - قوله\r\n« كانوا امة واحده »\r\nاكثر مفسران گويند مقصود از اينكه خدا آنها را يك امت سازد اينست كه به زور همه را مسلمان كند و ظاهر روايت اينست كه اگر ميخواست همه را به همان حال ميگذاشت كه شرك و ضلالت باشد ولى پيغمبران را براى اتمام حجت بر آنها مبعوث كرد و برخى اسلام آوردند و اختلاف پديد شد و ممكنست مقصود اين باشد كه در به دو تكليف و زمان آدم همه مؤمن بودند .\r\n\r\n574 -\r\n( 2 ) از جابر از امام باقر ( ع ) در تفسير قول خدا عز و جل ( 23 - الشورى ) هر كه حسنه‌اى برگيرد ما برايش بيفزائيم در حسن او .\r\nفرمود : يعنى هر كه دوستى كند با اوصياء از خاندان محمد و از آثار آنها پيروى كند اين خود مايه فزونى دوستى او گردد با پيغمبران و مؤمنان گذشته تا دوستى آنها برسد به آدم ( ع ) و اينست معنى قول خدا عز و جل ( 89 - النمل ) هر كه حسنه‌اى آورد بهتر از آن را دارد يعنى او را ببهشت ميبرد و اينست معنى قول خدا عز و جل ( 47 - سبأ ) بگو هر آنچه مزد از شماها خواستم از آن خود شما است ، ميفرمايد همان مزد مودت كه جز آن را از شماها نخواستم بسود خود شماها است بوسيله اين مودت خاندانم رهبرى و هدايت ميشويد و از عذاب قيامت رها مىگرديد و خداوند خطاب بدشمنان خدا كه دوستان شيطانند ميفرمايد ( 86 - ص ) بگو من از شماها مزدى درخواست نكنم و من از زور گويان و متكلفان نباشم - ميفرمايد زورگو و متكلف نباشم اگر از شماها بخواهم چيزى را كه اهل آن نيستيد .\r\n\r\n","description":"","footnote":"","page_name":" 343 ","page_number":358},
  {"content":"\r\n\r\n( 1 ) منافقان در اين صورت بود كه با هم گفتند براى محمد بس نيست كه بيست سالست ما را مقهور خود ساخته تا اينكه ميخواهد خاندانش را هم بدوش ماها سوار كند و گفتند خداوند چنين چيزى نازل نكرده و اين جز همان نيست كه از خود درآورده و ميخواهد خاندان خود را بدوش ما برآورد و به گردن ما سوار كند و اگر محمد كشته شود و يا بميرد ما اين حكمرانى را از خاندان او برگيريم و ديگر هرگز آن را به آنان برنگردانيم و خدا عز و جل خواست كه آنچه را در سينه‌هاى خود نهان كرده و دل بر آن نهاده‌اند و پنهان كرده‌اند بپيغمبر خود اعلام كند .\r\nو در كتاب خود خدا عز و جل فرموده است ( 24 - الشورى ) بلكه مىگويند بر خدا از دروغ افتراء بسته است و اگر خدا بخواهد بر دل تو مهر مينهد .\r\nميفرمايد اگر بخواهم وحى را از تو باز مىدارم و تو بفضل خاندانت و بمودت آنان سخن نرانى و خدا عز و جل ( در دنبال آن فرموده ) و خدا باطل را محو مىكند و حق را بكلمات خود پاى بر جا ميدارد ( ميفرمايد حق از آن خاندان ولايتست ) راستى كه خدا بدان چه در سينه‌ها است دانا است .\r\nميفرمايد يعنى بدان چه در سينه‌هاى خود نهان كرده‌اند از دشمنى خاندان تو و ستم كردن بدان‌ها بعد از تو و اينست مقصود از قول خدا عز و جل ( 3 - الأنبياء ) و نهان كردند راز خود را آن كسانى كه ستم كردند آيا اين جز بشريست بمانند شماها آيا شما جادو ميشويد با اينكه به چشم خود مىبينيد و در تفسير قول خدا عز و جل :\r\n1 -   وَ النَّجْمِ إِذا هَوى   سوگند بقبض روح محمد وقتى كه جان دهد .\r\n2 - گمراه نشده است سرور شما ( با برترى دادن خاندانش ) و از راه بدر نرفته است .\r\n3 - و از دلخواه و هوسرانى سخن نگويد ( ميفرمايد در فضل خاندانش از هوسرانى سخن نميكند و آن هم گفتار خدا عز و جلست . )\r\n\r\n","description":"","footnote":"","page_name":" 344 ","page_number":359},
  {"content":"\r\n\r\n( 1 ) 4 - نيست آن جز وحى كه به او وحى شده است و خدا عز و جل بمحمد ( ص ) فرمود ( 58 - الانعام ) بگو به آنها اگر نزد من بود و به اختيار من بود آنچه را شماها در آن شتاب داريد كار ميان من و شماها تمام شده بود .\r\nميفرمايد يعنى اگر من مامور بودم و دستور داشتم بشماها اعلام كنم كه در دل گرفته‌ايد شتاب در مردن من براى ستم كردن بخاندانم بعد از من و مثل شماها چنانست كه خدا عز و جل فرموده است ( 17 - البقرة ) مثل آن كسى كه آتشى افروخته و چون گرد او روشن شود .\r\nميفرمايد زمين بنور محمد ( ص ) روشن شده چنانچه خورشيد بر آن مىتابد و خداوند محمد ( ص ) را بخورشيد مثل زده و وصى او را به ماه و اينست تفسير قول او عز و جل ( 5 - يونس ) خورشيد را تابان ساخت و ماه را روشن و قول خدا ( 37 - يس ) و يك نشانه براى آنها شب است كه روز را از آن بدر آوريم و بناگاه كه همه در تاريكى فرو روند و قول خدا عز و جل ( 18 - البقره ) خداوند نور و روشنى آنان را بدر برد و آنها را در يك تاريكى عميق كه چيزى نتوانند ديد بجا گذاشت ، يعنى جان محمد ( ص ) را گرفت و تاريكى پديدار شد و فضل خاندان او را نديدند و آنست قول خدا عز و جل ( 197 - الاعراف ) و اگر آنها را به راه حق بخوانى گوش ندهند و نشنوند و به آنها نگرى كه به تو چشم انداخته‌اند با اينكه نتوانند ديد .\r\nسپس رسول خدا ( ص ) آن علم و دانشى كه داشت بوصى خود سپرد و اينست تفسير قول خدا عز - و جل ( 35 - النور ) خدا است نور آسمان‌ها و زمين .\r\nميفرمايد منم رهبر آسمان‌ها و زمين ، نمونه آن دانشى كه عطا شدى و همان نور منست كه بدان هدايت شوند نمونه يك چراغدانيست كه در آن چراغ فروزانيست - آن چراغدان دل محمد ( ص ) است\r\n\r\n","description":"","footnote":"","page_name":" 345 ","page_number":360},
  {"content":"\r\n\r\n( 1 ) و آن چراغ همان نوريست كه دانش در آنست .\r\nو قول او كه فرمايد  الْمِصْباحُ فِي زُجاجَةٍ  ميفرمايد من ميخواهم جان تو را بگيرم و آنچه در نزد تو است بوصى تو بسپارم چنانچه چراغ را در ميان فانوس شيشه مىسپارند  كَأَنَّها كَوْكَبٌ دُرِّيٌّ  گويا اختريست فروزان ، بآن‌ها فضيلت وصى را اعلام كرده است .\r\n يُوقَدُ مِنْ شَجَرَةٍ مُبارَكَةٍ  - از درختى با بركت فروزان شود ، بن اين شجره با بركت ابراهيم است ( ع ) و اينست مقصود قول خدا عز و جل « ( 73 - هود ) رحمت خدا و بركاتش بر شما خاندان راستشكه او ستوده و بزرگوار است و آنست قول خدا عز و جل ( 33 - آل عمران ) راستى كه خدا برگزيد آدم را و نوح را و خاندان ابراهيم را و خاندان عمران را بر جهانيان 34 - نژادى كه از يك ديگرند و خدا شنوا و دانا است .\r\n لا شَرْقِيَّةٍ وَ لا غَرْبِيَّةٍ  ميفرمايد نه شرقى هستيد شماها و نه غربى يعنى نه يهود هستيد تا به سوى مغرب گمراه شويد و نظر به مغرب اندازيد و نه نصارى تا نظر بسوى مشرق كنيد و بسوى مشرق گم راه شويد شماها بر كيش ابراهيم باشيد و محققا خدا عز و جل فرموده است ( 67 - آل عمران ) نبوده است ابراهيم يهودى و نه نصرانى ولى بوده است خداپرست و مسلمان و نبوده از مشركان .\r\nو قول خدا عز و جل نزديكست زيتش بتابد و گرچه آتشى بدان نرسد نور على نور است خدا هر كه را خواهد بنور خود هدايت كند .\r\nميفرمايد مثل فرزندان شما كه از شما متولد ميشوند بمانند زيتى است كه از زيتون بفشارند « نزديكست كه زيتش بتابد و گرچه آتش بدان نرسيده باشد  نُورٌ عَلى نُورٍ  است خدا براى نور خود هر كس را خواهد هدايت كند » ميفرمايد نزديكست بنبوت گويا شوند و گرچه هنوز فرشته بر آن‌ها نازل نشده باشد .\r\n\r\n","description":"","footnote":"","page_name":" 346 ","page_number":361},
  {"content":"\r\n\r\n\r\nشرح -\r\nاز مجلسى ره - قوله\r\n« و من يقترف »\r\nاين دنباله آيه مودتست مقصودم قول خدا است  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى وَ مَنْ يَقْتَرِفْ  الآية از طرق خاصه و عامه روايت بسيار است كه صدر اين آيه در باره اهل بيت نازل شده است ( و اخبار بسيارى نقل كرده كه مقصود از اقتراف حسنه همان دوستى خاندان پيغمبر ( ص ) است ) .\r\nقوله «\r\nو هو قول اللَّه\r\n» يعنى مراد از حسنه در اين آيه نيز دوستى با اوصياء است يعنى در باره آن نازل شده كه فرد كامل حسنه است و شرط قبول حسنات ديگر است و گويا حسنه منحصر در آنست زيرا اگر آن نباشد حسنه‌اى نيست ( و چند خبر آورده كه در آن‌ها حسنه بمودت اهل بيت تفسير شده است ) .\r\nقوله\r\n« اجر المودة »\r\nيعنى مزدى كه همان مودتست و آنچه در اينجا ذكر كرده است بسيار وجه خوبيست و كامليست براى جمع ميان آياتى كه در باره اجر رسالت نازل شده است زيرا خدا در يك جا ميفرمايد ( 23 - الشورى ) بگو من از شماها مزدى نخواهم جز دوستى خويشانم ، و از آن فهميده شود كه دوستى مزد رسالتست .\r\nو در جاى ديگر فرمايد ( 47 - سبأ ) بگو هر مزدى من از شما خواستم از آن خود شما است يعنى مزدى كه از شما خواستم سودش به خود شماها برگردد و بدان هدايت شويد و از عذاب آخرت نجات يابيد .\r\nو در جاى ديگر فرمايد ( 57 - الفرقان ) مزد از شماها نخواهم جز هر كه خواهد بسوى خدا راهى پيش گيرد .\r\nو از تفسير امام برآيد كه مقصود اينست كه من مزد رسالت را از كسى خواهم كه قول مرا بپذيرد و از من فرمان برد و راهى بسوى پروردگارش گيرد .\r\nو در جاى ديگر فرمايد ( 86 - ص ) بگو من از شماها مزدى نمىخواهم ، و اين خطاب به كفار و منكران و منافقانست كه از آنها مزدى نخواسته چون رسالت او را نپذيرفته‌اند ( تا آن كه گويد ) .\r\nشيخ طبرسى در تفسير آية چهارم گفته است « من از شما نخواستم » يعنى در برابر تبليغ رسالت و قرآن و دعوت بدرگاه خداوند سبحان « مزدى » يعنى مالى كه به من بدهيد و من از پيش خود اين قرآن را درنياوردم . .\r\nقوله  أَمْ يَقُولُونَ افْتَرى  اين آيه دنبال همان آيه مودتست كه فرمايد   وَ مَنْ يَقْتَرِفْ حَسَنَةً نَزِدْ لَهُ فِيها حُسْناً إِنَّ اللَّهَ غَفُورٌ شَكُورٌ أَمْ يَقُولُونَ   .\r\nبيضاوى گفته يعنى آيا بلكه مىگويند به خدا دروغ بسته است در دعوى نبوت و قرآن اگر خدا بخواهد بر دلت مهر نهد - اين براى استبعاد افتراء از مانند او است زيرا افترا از كسى شايد كه مهر بر دل دارد و از كسى كه بينا و با معرفتست نشايد . .\r\nقوله\r\n« و هو قول اللَّه عز و جل  وَ أَسَرُّوا النَّجْوى \r\nيعنى اين آيه نازل شده است در باره اينان كه منافق بودند و منكر بودند امامت أمير المؤمنين از طرف رب العالمين باشد همانها كه هم پيمان شدند و تعهد كردند كه امر امامت را بامير المؤمنين ( ع ) برنگردانند و همين راز و ستم آنها بود كه گفتند على\r\n\r\n","description":"","footnote":"","page_name":" 347 ","page_number":362},
  {"content":"\r\n\r\nهم بمانند شماها بشريست و آنچه محمد در باره او آورده است جادو است شما با چشم باز جادو خواهيد شد .\r\nقوله «\r\nاقسم بقبر محمد\r\n» يعنى مقصود از نجم پيغمبر است ( ص ) چنانچه اخبار بسياريست كه مقصود از قول خدا تعالى .  وَ عَلاماتٍ وَ بِالنَّجْمِ هُمْ يَهْتَدُونَ  - ائمه است و پيغمبر - و مقصود از هبوط نجم و سقوطش مرگ آن حضرت است و نهان شدن او در زير خاك يا صعود روح مقدس او به درگاه پروردگار پاك .\r\nقوله «\r\nلو انى امرت\r\n» بنا بر تاويلى كه امام ( ع ) از آيه كرده است در كلام تقديريست يعنى اگر من از آنچه شماها در آن شتاب داريد اطلاعى داشتم و جزاء را تفسير نكرده است چون مطلب معلوم بوده - يعنى كار من و شما تمام مىشد زيرا كفر شما پديدار ميشد و قتل شما واجب مىگرديد .\r\nقوله\r\n« فكان مثلكم »\r\nاين بيان حال آن‌ها است وقتى پيغمبر از ميان آن‌ها برود و بگمراهى افتند و به اين وسيله اشاره بتاويل خوبى براى آيه ديگر كرده است و همانندى كامل آنها را بيان نموده و آن آيه در وصف منافقانست آنجا كه فرمايد  مَثَلُهُمْ كَمَثَلِ الَّذِي اسْتَوْقَدَ ناراً فَلَمَّا أَضاءَتْ ما حَوْلَهُ  كه مقصود پرتو گرفتن زمينست از نور محمد ( ص ) كه علم و هدايتست و استدلال كرده است كه مقصود در اينجا نور محمد است باينكه خدا در همه قرآن شمس را نمونه رسول آورده و بدان نسبت ضياء داده و از وصى تعبير بقمر كرده و نور را بدان نسبت داده پس ضوء از آن رسالتست و نور از آن امامت و همانست كه خدا فرموده است :\r\n جَعَلَ الشَّمْسَ ضِياءً وَ الْقَمَرَ نُوراً  و بسا كه براى آن بتوان مناسبتى يافت از اينكه گفته‌اند ضياء در پرتو بخش بالذات آيد چون خورشيد و منير در پرتو بخش بوسيله غير چون ماه كه پرتو از خورشيد گيرد و به اين مناسبت نور را نسبت بقمر دهند زيرا پرتو خود را از خورشيد ميگيرد و چون نور اوصياء از نور انبياء است و علمشان از علم آنان ، از علم وصى بنور تعبير شده و از علم نبى به ضياء .\r\nو بتاويل آيه ديگر اشاره كرده است و آن قول خدا تعالى است  وَ آيَةٌ لَهُمُ اللَّيْلُ نَسْلَخُ مِنْهُ النَّهارَ  كه اين اشاره است بدرگذشت پيغمبر ( ص ) و غروب خورشيد رسالت كه مردم بتاريكى افتند مگر آنكه خود را در پرتو قمر ولايت كشند و سپس اشاره به دنبال آيه سابقه كرده و فرموده مقصود از آن بردن نور رسالتست بقبض روح پيغمبر ( ص ) كه تاريك شده و نتوانستند فضيلت اهل بيت را بنگرند و اينكه پس از آن آيه  وَ إِنْ تَدْعُهُمْ  را آورده دو وجه دارد :\r\n1 - مقصود اين باشد كه اين آيه در شان امت اسلامى پس از مرگ پيغمبر ( ص ) نازل شده است كه نور آنان رفته و چونان كسانى شدند كه در تاريكى بودند نگاه ميكردند و حقيقت را نمىديدند .\r\n2 - بر سبيل تنظير ذكر كرده باشد يعنى چنانچه در زمان رسول ( ص ) خدا از حال جمعى خبر داد كه حقرا ترك كردند و گمراهى را اختيار نمودند و خدا نور هدى را از گوشهايشان برد و از ديده‌هايشان و طورى شدند كه گوش داشتند و نداى حقرا نميشنيدند و چشم داشتند و حقرا چنانچه بايد نمىديدند همچنان اينان پس از رفتن نور وجود پيغمبر ( ص ) چشم داشتند و حقرا نديدند . .\r\n\r\n","description":"","footnote":"","page_name":" 348 ","page_number":363},
  {"content":"\r\n\r\n\r\n575 -\r\n( 1 ) از أبى بصير از امام صادق ( ع ) گويد از او تفسير قول خدا عز و جل را ( 53 - فصلت ) به آنها بنمائيم آيات خود را در آفاق و در انفس خودشان تا روشن شود برايشان كه راستى آن حق و درستست - سؤال كردم در پاسخ فرمود : در خودشان مسخ را به آنها مينمايد و در باره آفاق به آنها مىنمايد شكست مرزها ( و هجوم دشمنها را ) و مىنگرند نيروى خدا عز و جل را در خودشان و در آفاق كشورشان .\r\nبه او گفتم تا حق بر آنها ظاهر شود ؟\r\nفرمود : يعنى ظهور امام قائم كه حقست از طرف خدا عز و جل مردم او را ببينند ، ناچار بايد ظهور كند .\r\n\r\nشرح -\r\nاز مجلسى ره - قوله\r\n« يريهم في أنفسهم المسخ »\r\nظاهر اينست كه اشاره است بدان چه مخالفان هنگام ظهور امام قائم ( ع ) مىبينند يعنى خودشان گرفتار مسخ ميشوند و آفاق بواسطه كثرت مصائب بر آنها تنگ مىشود . .\r\n\r\n576 -\r\n( 2 ) از أبى عبد اللَّه جعفى گويد امام باقر به من فرمود مدت مرزدارى نزد شماها چند روز است ؟\r\nگفتم چهل روز فرمود ولى در نزد ما مرزدارى تا آخر روزگار است هر كس در انتظار ظهور دولت ما يك مركبى را نگاه‌دارى كند ثواب وزن آن و وزن وزن آن را ميبرد ( كه در راه خدا صدقه بدهد ) تا زمانى كه اين مركب را دارد و هر كه براى يارى ما در برابر دشمن يك سلاحى را نگاه‌دارى كند ثواب وزن آن را دارد ( كه در راه خدا بدهد ) تا اين سلاح نزد او است از يك بار ( شكست ) بىتاب نشويد و نه از دو بار و نه از سه بار و نه چهار بار همانا مثل ما و مثل شما مثل آن پيغمبريست كه در بنى اسرائيل بود و خداوند به او وحى كرد كه قوم خود را براى جهاد و نبرد دعوت كن محققا من شما را يارى ميكنم و وى آنان را از سر كوهها و از\r\n\r\n","description":"","footnote":"","page_name":" 349 ","page_number":364},
  {"content":"\r\n\r\nجز آن دعوت كرد سپس با آنها رو بسوى دشمن كرد و هنوز شمشيرى به كار نبرده و نيزه‌اى بدشمن فرو نكرده بودند كه شكست خوردند و گريختند باز خداوند تعالى به او وحى كرد كه قوم خود را براى جنگ با دشمنان بخوان راستى من بشما يارى مىدهم آنها را گرد آورد و برابر دشمن برد و نه شمشيرى به كار زدند و نه نيزه‌اى فرو بردند و گريزان شدند باز هم خداوند به او وحى كرد كه قوم خود را براى نبرد با دشمنان بسيج كن و محققا بشما نصرت عطا كنم از آنها دعوت كرد و در پاسخ گفتند تو بما وعده نصرت و پيروزى دادى و ما پيروزى نديديم پس خداوند به او وحى كرد كه بايد يا تن به جنگ با دشمن بدهند و يا به دوزخ روند .\r\nعرضكرد بار پروردگارا جنگ با دشمن نزد من محبوب‌تر است از رفتن به دوزخ و آنها را باز هم دعوت كرد و سيصد و سيزده تن از آنها او را اجابت كردند به شماره قشون بدر و آنها را برابر دشمن برد و در اين بار شمشيرى به كار نزدند و نيزه‌اى فرو نكردند تا خدا عز و جل آنها را پيروز نمود .\r\n\r\nشرح -\r\nاز مجلسى ره - قوله\r\n« لكن رباطنا رباط الدهر »\r\nيعنى بر شيعه واجبست كه خود را ملازم پيروى از امام حق نمايند و در برابر مخالفان بانتظار فرج او باشند و هميشه آماده نصرت و يارى او بسر برند .\r\nقوله\r\n« لا تجزعوا من مرة »\r\nيعنى از پيروز نشدن و غلبه دشمن بر ما يك بار دو بار چون واقعه امام حسين و زيد بن على و چون انصراف حكومت از ما ببنى عباس پس از انقراض بنى اميه بىتاب و نوميد نشويد بلكه صبر كنيد زيرا خداوند دوران فرج را مىآورد گرچه پس از مدتى باشد يا مقصود اينست كه از تخلف موعدهاى ظهور كه مربوط ببداء است بىتاب و نوميد مشويد .\r\n\r\n","description":"","footnote":"","page_name":" 350 ","page_number":365},
  {"content":"\r\n\r\n\r\nدر باره زكام و برخى بيماريها\r\n\r\n577 -\r\n( 1 ) از امام صادق ( ع ) كه رسول خدا ( ص ) از زكام خود را درمان نميكرد ، ميفرمود :\r\nهيچ كس نيست مگر آنكه رگى از بيمارى خوره دارد و چون زكام شود مايه آن را بركند .\r\n\r\n578 -\r\n( 2 ) از امام صادق ( ع ) كه رسول خدا ( ص ) ميفرمود زكام يكى از جنود خدا عز و جل است خداوند عز و جل او را بر سردرد ميفرستتد و آن را بر طرف مىكند .\r\n\r\n579 -\r\n( 3 ) از امام صادق ( ع ) كه رسول خدا ( ص ) فرمود : هيچ كدام از آدميزادگان نباشند جز آنكه در او دو رگ باشند يك رگ در سرش كه بيمارى خوره برانگيزد و يك رگ در تنش كه بيمارى پيسى بر انگيزد و هر گاه آن رگى كه در سر است بجنبد و بشورد خدا عز و جل زكام را بر او مسلط سازد تا آن دردى كه در آنست روانه كند و بيرون ريزد و هر گاه آن رگى كه در تن است بشور آيد خداوند دملها را بر آن مسلط سازد تا آن دردى كه در آنست ببيرون روانه كنند و هر گاه يكى از شماها در خود زكام يا دمل بيند بايد خدا عز و جل را سپاس گذارد براى عافيت و تندرستى و فرمود زكام رطوبتهاى فزونى است كه در سر است .\r\n\r\n","description":"","footnote":"","page_name":" 351 ","page_number":366},
  {"content":"\r\n\r\n\r\n580 -\r\n( 1 ) از مرديكه گويد مردى خدمت امام صادق ( ع ) رسيد و هر دو چشمش درد ميكرد و از هر دو چشمانش شكايت داشت .\r\nامام ( ع ) فرمود : تو چرا از اين سه جزء استفاده نميكنى و چشم خود را با آنها درمان نمىنمائى ؟ صبر و كافور و مر - آن مرد اين معالجه را كرد بهبود يافت و درد چشم او رفت .\r\n\r\nشرح -\r\nاز مجلسى ره - در اين حديث يك سرمه سودمند و آزمايش شده آموخته است .\r\n\r\n581 -\r\n( 2 ) از جميل بن صالح گويد به امام صادق ( ع ) گفتم ما يك دختركى داشتيم كه اختران را به بزرگى يك سبو مىديد .\r\nفرمود : بسيار خوب اكنون آنها را به اندازه يك دانه مىبيند گفتم چشمش ضعيف شده ، فرمود :\r\nصبر و مر و كافور را سرمه كن و به چشم او بكش اجزاء آن برابر هم باشند و ما چشم او را بدان سرمه كشيديم و براى او سودمند بود .\r\n\r\n582 -\r\n( 3 ) از محمد بن فيض از امام صادق ( ع ) فرمود من نزد أبى جعفر بودم يعنى دوانقى و يك بسته براى او آمد و آن را گشود و آنچه در آن بود ديد و چيزى از آن برآورد و گفت اى أبا عبد اللَّه ( خطاب به امام صادق ( ع ) است ) آيا ميدانى كه اين چيست ؟\r\nمن گفتم چيست ؟ منصور گفت اين يك بسته دوائيست كه از پشت افريقيه از طنجه يا طبنه ، ترديد از محمد است ( راوى حديث ) گفتم آن چى است ؟ گفت در آنجا كوهى است كه در يك سال چند قطره از آن مىچكد و خشك مىشود و آن براى سفيدى چشم خوبست اين را به چشم ميكشند و آن سفيده ميرود باذن خدا عز و جل گفتم آرى من آن را ميشناسم و اگر خواهى تو را از نام و حال آن خبر دهم ؟\r\n\r\n","description":"","footnote":"","page_name":" 352 ","page_number":367},
  {"content":"\r\n\r\nگويد مرا از نام آن نپرسيد گفت حال آن چيست ؟\r\nگفتم اين كوهى است كه يكى از پيغمبران بنى اسرائيل از قوم خود گريخته و در آن منزل كرده بود و خدا را بر روى آن مىپرستيد و قومش از او مطلعشدند و او را كشتند و آن كوه بر آن پيغمبر ميگريد و اين قطره‌ها از گريه او است كه مىچكد و براى آن در سوى ديگر چشمه‌ايست كه از اين آب شبانه‌روز مىجوشد و به اين چشمه نميرسد ( بدان دسترسى نيست خ )\r\n\r\n583 -\r\n( 1 ) از سليم وابسته على بن يقطين كه از درد هر دو چشمش آزار ميكشيد گويد أبو الحسن ( ع ) بىمراجعه از پيش خود به او نوشت چرا از سرمه أبا جعفر ( امام باقر ( ع ) ) استفاده نميكنى ؟\r\nبه اين ترتيب :\r\n1 - كافور رياحى يك جزء 2 - صبر اسقوطرى يك جزء ، هر دو نرم و كوبيده شوند و از پارچه حرير گذرانده شوند و از آن بمانند سرمه سنگ به چشم كشند هر ماهى يك بار و هر دردى كه در سر باشد به زير آورد و آن را از تن بيرون كند گويد آن را ( به همين دستور ) به چشم ميكشيد و تا مرد درد چشم نديد .\r\n\r\nحديث مرد عابد\r\n\r\n584 -\r\n( 2 ) از امام صادق ( ع ) فرمود در ميان بنى اسرائيل مردى بود كه گرد دنيا نگشته بود و به هيچ چيز از آن دست نيالوده بود ، شيطان يك سوتى زد كه همه لشكريانش گرد او فراهم آمدند گفت\r\n\r\n","description":"","footnote":"","page_name":" 353 ","page_number":368},
  {"content":"\r\n\r\n( 1 ) كدام شماها براى من با فلانى در آويزد و او را از راه بدر برد يكى گفت او را به من گذار شيطان گفت از چه راهى او را گمراه كنى ؟\r\nگفت از راه زنها گفت تو مرد آن نيستى او زنان را نيازموده و مزه آنها را نچشيده شيطانك ديگرى گفت پس او را به من گذار ، شيطان گفت تو از چه راه او را گمراه كنى ؟ گفت از راه مى خوارى و خوشگذرانى ، گفت تو هم مرد آن نيستى او توجهى به اين امور ندارد ، شيطانك ديگرى گفت پس من مرد اويم ، گفت تو از چه راهى او را گمراه كنى ؟\r\nگفت از راه كردار نيك و عمل خير گفت برو كه تو مرد او هستى آن شيطانك رفت به جائى كه آن مرد مشغول عبادت بود و در برابر او ايستاد و نماز خواند فرمود آن مرد خواب ميكرد و آن شيطانك خواب نداشت آن مرد خسته ميشد و استراحت ميكرد و آن شيطان آسودگى نداشت و پياپى عبادت ميكرد .\r\nآن مرد عابد نزد او رفت و خود را در برابر او كم ارزش ديد و كار خود را كوچك شمرد و به او گفت اى بنده خدا با كدام چيز تو بر اين همه نماز خواندن نيرو گرفتى شيطانك به او پاسخى نداد سپس پرسش خود را باز گفت و باز هم به او پاسخى نداد .\r\nبار سوم از او پرسيد اين بار در پاسخ او گفت اى بنده خدا راستى كه من يك گناهى كردم و از آن توبه نمودم و هر گاه آن گناه بيادم آمد بر نماز نيرومند شوم گفت به من بگو چه گناهى كرده تا منهم بكنم و توبه كنم و بر نماز نيرومند شوم ؟\r\nگفت به شهر برو و از فاحشه معروفه‌اى بنام فلان پرسش كن و دو درهم به او بده و از او كام بگير ، گفت من از كجا دو درهم بياورم من نمىدانم دو درهم چيست ؟ شيطانك از زير پاى خود دو درهم برگرفت و به او داد و او هم برخاست با همان ردائى كه بر سر داشت به شهر درآمد و از خانه فلانه\r\n\r\n","description":"","footnote":"","page_name":" 354 ","page_number":369},
  {"content":"\r\n\r\nفاحشه پرسش ميكرد ( 1 ) مردم او را به خانه او رهبرى كردند و پنداشتند كه آمده او را پند بدهد عابد نزد آن فاحشه رسيد و دو درهم را بر او انداخت و گفت برخيز و آماده باش او برخاست و به خانه اندر شد و بعابد گفت بفرمائيد و به او گفت تو سر و وضعى دارى كه به اين وضع تو كسى نزد مانند من فاحشه‌اى نمىآيد .\r\nگزارش حال خود را به من بده او منظور خود را به او گزارش داد و آن زن به دو گفت اى بنده خدا راستى ترك گناه از توبه كردن آسان‌تر است و چنان نيست كه هر كس گناه كرد و دنبال توبه رفت آن را دريابد و بدان موفق شود .\r\nهمانا سزا است كه اين ره‌نماى تو شيطانى باشد كه براى تو مجسم شده تو بجاى خود برگرد كه چيزى در آنجا نبينى آن عابد برگشت و آن زنهم در همان شب بمرد چون بامدادان شد بر در خانه او نوشته شده بود .\r\nبر سر جنازه فلانه حاضر شويد كه او از اهل بهشت است مردم همه در شك افتادند و تا سه روز درنگ كردند و او را به خاك نسپردند براى آنكه در باره او ترديد داشتند و خداى عز و جل بيكى از پيغمبران خود كه من آن را جز موسى بن عمران ( ع ) نميدانم وحى كرد كه برو بالاى سر فلانه و بر او نماز بخوان و بمردم بفرما تا بر او نماز بخوانند زيرا من او را آمرزيدم و بهشت را بر او واجب كردم براى اينكه فلان بنده مرا از گناه كردن به من واانداخت .\r\n\r\n","description":"","footnote":"","page_name":" 355 ","page_number":370},
  {"content":"\r\n\r\n\r\nفائده صدقه در راه خدا\r\n\r\n585 -\r\n( 1 ) از أبى حمزه از امام باقر ( ع ) فرمود در ميان بنى اسرائيل مردى عابد بود و كم‌روزى رو به چيزى نميكرد كه از آن بهره‌اى برد و همه جا بىبهره ميماند زنش هزينه او را داد تا نزد او چيزى نماند .\r\nيكى از روزها گرسنه ماندند و زنش يك وشكو پنبه رشته را به او داد و گفت من جز اين چيزى ندارم آن را ببر به فروش و چيزى براى ما بخر تا بخوريم آن وشكو را برد تا بفروشد ديد بازار بسته شده و ديد كه مشتريها برخاستند و رفتند گفت كاش ميرفتم سر اين آب وضو مىساختم و از آن بسر و بار خود ميريختم و برميگشتم .\r\nكنار دريا آمد و ناگاه يك ماهيگيرى را ديد كه تور به دريا انداخته و بيرون آورده و در ميان آن جز يك دانه ماهى بد نبود كه چند روز بدست او مانده بود تا سست و گنديده شده بود به آن صياد ماهى گفت اين ماهى خود را به من به فروش به اين نخ رشته و براى تور خود از آن استفاده كن گفت بسيار خوب .\r\nمرد عابد ماهى را گرفت و آن نخ رشته را به او داد و آن ماهى را به خانه خود آورد و به زنش خبر داد و زنش آن ماهى را گرفت كه درست كند و چون شكمش را شكافت از درونش يك دانه لؤلؤ برآمد و شوهر خود را خواند و آن لؤلؤ را به دو نشان داد و شوهرش آن را برگرفت و ببازار برد و فروخت 20000 درهم و آن پول را به خانه آورد و در آن گذاشت و ناگاه سائلى در زد و ميگفت اى صاحب خانه خدا شما را رحم كناد يك چيزى بمسكين صدقه بدهيد .\r\nمرد عابد گفت وارد خانه شو ، به خانه درآمد و به او گفت يكى از اين دو كيسه پول را برگير او هم\r\n\r\n","description":"","footnote":"","page_name":" 356 ","page_number":371},
  {"content":"\r\n\r\nيكى را برداشت و رفت .\r\n( 1 ) زنش گفت سبحان اللَّه در اين ميان كه ما دارا و توانگر شده بوديم نيمى از ثروت ما رفت ولى بسيار زود همان سائل در را كوبيد و آن مرد عابد گفت بفرمائيد و به خانه درآمد و آن كيسه پول را كه برده بود بر سر جايش گذاشت .\r\nسپس گفت همه اين پولها بشما خودتان گوارا باد همانا من يك فرشته از فرشته‌هاى پروردگار توام همانا پروردگارت خواست تو را آزمايش كند و تو را مرد شكرگزارى دريافت ، سپس از خانه او رفت .\r\n\r\nخطبه‌ايست از امير المؤمنين - ع\r\n\r\n586 -\r\n( 2 ) از محمد بن حسين از پدرش از جدش از پدرش كه أمير المؤمنين سخنرانى كرد و جز او هم بسند ديگر آن را روايت كرده است و يادآور شده كه اين سخنرانى را در ذى قار كرده است .\r\nخدا را سپاسگزارد و ستايشكرد سپس فرمود :\r\nاما بعد راستى كه خداوند تبارك و تعالى محمد ( ص ) را بدرستى فرستاد تا بنده‌هاى خود را از راه پرستش بندگان خود بپرستش خود برآورد و از تعهدهاى بنده‌هاى خود بتعهدهاى خود كشاند و از پيروى بنده‌هاى خود بپيروى خود رساند و از سرپرستى بنده‌هايش زير سرپرستى خود گيرد ، مژده بخش و بيمده و دعوت‌كننده بدرگاه خداوند با اجازه حضرت او و چراغى فروزان از نخست تا پايان و عذر بر طرف كن و بيم ده هر دوران .\r\nبا احكامى كه آنها را خوب بيان كرد و شرح و تفصيل آنها را محكم و پا برجا نمود و با فرقانى\r\n\r\n","description":"","footnote":"","page_name":" 357 ","page_number":372},
  {"content":"\r\n\r\nكه آن را از سخنان ديگران جدا ساخت و با قرآنى كه آن را عيان و بيان نمود تا بنده‌ها پروردگار ندانسته خود را بدانند و بشناسند و به او اعتراف كنند با اينكه منكر او بودند و پس از دوران انكار و ناشناسى جاهليت او را بر جا دارند .\r\nو خداوند سبحان در كتاب خود براى بندگانش جلوه‌گر و آشكار شد بىآنكه با چشم سر او را ديده باشند و خداوند به آنها بردبارى خود را نمود كه چه اندازه بردبار است و به آنها گذشت خود را نمود كه تا چه اندازه باگذشت است و به آنها نيروى خود را نمود كه چگونه نيرو دارد و آنان را از سطوت خود ترسانيد و به آنها فهمانيد چگونه آنچه از آيات و معجزات را آورد بيافريند و چگونه گنهكاران را كه خواهد نابود سازد براى نمونه و پند ديگران و چگونه بكيفر خود هر كه را درو كرده درو كرده است و چگونه روزى داده و رهبرى كرده و عطا بخشيده و به آنها حكم خود را نمود كه چگونه حكم كند و صبر كند تا شنود آنچه شنيدنيست و بيند ( كه بنده‌هاى او چه كنند ) .\r\n\r\nشرح -\r\nاز مجلسى « ره » - قوله\r\n« بذىقار »\r\n- مكانى است ميان كوفه و واسط - پايان نقل از مجلسى ره .\r\nمن گويم - اين مكان قبل از اسلام محل نبرد سختى شد ميان دولت فارس و روم كه روم در آن پيروز شد و على ( ع ) هنگام حركت ببصره براى سركوبى شورشيان جمل در اين جا منزل كرد و از مردم كوفه يارى طلبيد و آنها را براى جلوگيرى از شورشيان بصره بسيج كرد و گويا اين خطبه و سخنرانى در اين موقع پرشور و حساس ايراد شده است .\r\nقوله\r\n« من عبادة عباده »\r\nچون عيسى كه نزد ترسايان معبود است و عزيز كه معبود يهود است و فرشته‌ها و اصنام نيز از راه تغليب بنده شمرده شدند يا مقصود اطاعت شياطين و سركشان است چنانچه خداوند تعالى فرموده است :\r\n( 60 - يس ) كه نپرستيد شيطان را و در نهج البلاغة مختصرى از اين خطبه را نقل كرده است و گفته\r\n« من عبادة الاوثان الى عبادته و من طاعة الشيطان الى طاعته »\r\nپايان نقل از مجلسى ره .\r\nمن گويم - مقصود اينست كه اسلام براى آزادى مردم از قيد استعمار و استثمار زورگويان و سرمايه‌داران كوشش نمود و تعليمات عادلانه آن مردم را از زنجير بردگى زورگويان و پول‌داران رها\r\n\r\n","description":"","footnote":"","page_name":" 358 ","page_number":373},
  {"content":"\r\n\r\nكرد و تسلط جباران را از ميان برداشت و استفاده ناحق را بوسيله رباخوارى كه عبارت از بردگى اقتصاديست ملغى كرد و بشر را در زندگى و بهره‌بردارى از كار و كوشش خود آزاد نمود و رسم جاهليت را از ميان برداشت .\r\nقوله\r\n« و من عهود عباده »\r\nمانند امراء و شياطين و پيشوايان گمراه‌كننده .\r\nقوله\r\n« فتجلى سبحانه »\r\nابن ميثم گفته است اشاره دارد بجلوه‌گرى خداوند از قرآن مجيد يعنى ظهور او براى بندگان بوسيله نمايش عجائب آفريده‌هاى خود و يادآورى كيفر دادن ملتهاى گذشته كه نافرمانى او كردند .\r\nتا آنكه گويد يكى از فضلاء گفته است مقصود از جلوه‌گرى كردن خداوند از قرآن مجيد يعنى ظهور او براى بندگان بوسيله نمايش عجائب آفريده‌هاى خود و يادآورى كيفر دادن ملتهاى گذشته كه نافرمانى او كردند .\r\nتا آنكه گويد يكى از فضلاء گفته است مقصود از جلوه‌گرى كردن خداوند در كتاب خود ظهور او است به وسيله كليه موجودات عالم تكوين و مقصود از كتاب كتاب تكوينى است انتهى .\r\nدنباله حديث خطبه .\r\n( 1 ) خداوند عز و جل محمد ( ص ) را بدين روش مبعوث كرد سپس راستش اينست كه محققا پس از من بر شما دورانى آيد كه در آن زمان چيزى نهان‌تر از حق نيست و نه عيان‌تر از باطل و نه بيشتر از دروغ بر خدا تعالى و رسولش ( ص ) و در نزد مردم اين دوره متاعى بىارزش‌تر از كتاب خدا نيست در صورتى كه به حق و واقع خوانده شود و عمل بدان منظور باشد و هيچ متاعى رواج‌تر و قابل فروش‌تر و پر ارزش‌تر از كتاب خدا نيست هر گاه از مواضع خود تحريف شود و بسود سودجويان بر خلاف حق تفسير شود .\r\nدر اين زمان در ميان بندگان و نه در هر شهرستان چيزى از معروف منكرتر نيست و چيزى از منكر و كار زشت معروف‌تر نيست و در دنيا هرزه‌كارى نارواتر و كيفر و عقوبتى جان‌كاهتر از رفتن به راه حق نيست در نظر گمراهان اين زمان ، در اين زمان است كه خود قرآن‌دانان آن را پشت سر انداخته‌اند و حافظانش آن را بدست فراموشى سپرده و ناديده گرفته‌اند تا آنكه هوسرانى و دلخواه آن‌ها را بهر سو كشيده و اين كجروى را از پدران خود به ارث برده‌اند بدروغ قرآن را تحريف و تفسير كرده و حقيقت آن را دروغ شمرده و ببهاى ناچيزش فروخته‌اند و بدان بيرغبتند .\r\nشرح - از مجلسى ره - قوله\r\n« حتى تمالت بهم الاهواء »\r\nدر اكثر نسخه‌ها چنين ضبط شده و دو احتمال دارد :\r\n\r\n","description":"","footnote":"","page_name":" 359 ","page_number":374},
  {"content":"\r\n\r\n1 - بتشديد لام و از ماده ملال باشد يعنى به اندازه دنبال هوسرانى رفته‌اند كه از آن خسته و دل تنگ شده‌اند .\r\n2 - با لام مخفف از\r\n« تمالئوا عليه »\r\nيعنى در هوسرانى با يك ديگر هم دست و همكار شدند و در اين صورت همزه براى تخفيف حذف شده است ولى اظهر همان است كه در نسخه مصححه قديميست و آن تمايلت با ياء است يعنى هواپرستى و شهوترانى آن‌ها را از حق بباطل كشانده و در برخى غالت با غين است يعنى هلاك كرده آن‌ها را .\r\nدنباله حديث خطبه .\r\n( 1 ) پس قرآن و اهل قرآن در اين زمان رانده و تبعيد شده از اجتماعند و با هم در اين راه يار و هم صحبت هستند و كسى بآن‌ها جا و مأوى نميدهد ، چه خوش و پسنديده‌اند اين دو يار موافق و افسوس و دريغ براى آن‌ها و آنچه بخاطر آن كار ميكنند .\r\nدر اين زمان قرآن و اهل قرآن در ميان مردمند و بهمراه مردم نيند براى آن كه گمراهى هم آهنگ هدايت و درستى نيست و گرچه باهم گرد آيند و انجمن شوند ، اين مردم بر جدائى و اختلاف اتفاق دارند و از جماعت و هم بستگى با حق جدائى گرفته‌اند كار زندگى و امر دين خود را به كسانى سپرده و واگذار كرده‌اند كه در ميان آن‌ها بنيرنگ و فريب و زشتكارى و رشوه‌خوارى و كشتار كار ميكنند .\r\nگويا خود را پيشوايان قرآنى ميپندارند و قرآنى در پيش ندارند و پيشواى خود نميشمارند از حق در ميان آن‌ها جز نامى نمانده و از قرآن جز خط و نوشته آن نميشناسند ، كسى آوازه حكم محكم قرآن ميشنود و بدان دل مىدهد و بمسلمانى وارد مىشود و در انجمن مسلمانان خوب برنشسته و آرام نشده كه از دين اسلام بيرون ميرود و از دين پادشاهى و حكمرانى بدين حكمران ديگر منتقل مىشود و از سرپرستى حكمرانى بسرپرستى حكمران ديگر درمىآيد و از فرمان‌برى حكمفرمائى به فرمان‌برى حكمفرماى ديگرى گسيل ميگردد و از عهد و پيمان با حكمرانى بعهد و پيمان با حكمران ديگر كشانده مىشود و خداى تعالى از آنجا كه ندانند آن‌ها را ببدبختى و عقوبت خود ميكشاند و به ظاهر پيشرفت كار دنياى خود سرگرم مينمايد .\r\n\r\n","description":"","footnote":"","page_name":" 360 ","page_number":375},
  {"content":"\r\n\r\n( 1 ) و راستى كه دام خدا بسيار محكم است به وسيله آرزو و اميد بيجاى آن‌ها تا آنجا كه در نافرمانى گناه زاد و ولد كنند و نسل آينده پديد آرند و بناحق سر نهند و دين‌دارى كنند و قرآن خدا از كم و بيش خلافكارى آن‌ها درنگذرد همه گمراهند و سرگردان ، به غير دين خدا عز و جل دين‌دارى كنند و براى جز خداوند سر اطاعت فرو آرند و فرمان‌برى كنند .\r\nشرح - از مجلسى ره - قوله\r\n« عن الجماعة »\r\nيعنى اهل حق كه همان اهل بيتند ( ع ) چنانچه در اخبار بسيارى آمده و ما آنها را در بحار آورديم ( 2 ) مساجد آنان در اين دوران آبادان است ( كاشىكارى و فرش‌قالى و بخارى گرم و گفتار نرم دارد ) از راه گمراهى و خلاف حق ( بوسيله سازمان امنيت ) و از رهبرى به حق ويران است [ در آنها حق و هدايت ديگرگون شده 
  ] قرآن‌خوانان و آبادكنندگان آن مساجد نوميدترين خلق خدا و آفريده‌هاى اويند ( نه دنياى معمور دارند و نه عقيده و كردارى كه تامين آخرت كند ) از بر آنان است كه گمراهى سرچشمه گرفته و روان شده است چون عبد اللَّه عمرها و كعب الاحبارها ) و سر رشته گمراهى بدان‌ها برميگردد ( بنا بر اين ) حضور در مساجد آنان و رفتن بسوى آن كفر بخداى بزرگ است مگر كسى كه ميرود و مىداند كه اينان گمراهند و مساجدشان بوسيله كردار ناهنجارشان به اين روش از هدايت و ارائه راه حق به كلى برهنه و لخت است و ويران است و از ضلالت و گمراهى اندر و آبادان است ، سنت خدا را ديگرگون ساخته و از مقررات و حدودش بدان سو تافته به راه درست دعوت نكنند و درآمد كشور اسلامى را به مستحقان پخش نكنند و بعهد و پيمان پناهندگان اسلام وفادار نيستند آن كه با اين وضع ناحق از آن‌ها كشته شود شهيدش خوانند براى خدا افتراء و انكار پيش دارند و بنادانى از علم روى برتابند و پيش از اين بود كه با نيكان چه شكنجه‌ها روا داشتند و گوش و بينى آنان را بريدند و كلام درست و راست آن اشخاص صالح را از طرف خدا افتراء و دروغ ناميدند و ناحق پنداشتند و در برابر كار خوب و شايسته كيفر بدكارى مقرر نمودند .\r\n\r\n","description":"","footnote":"","page_name":" 361 ","page_number":376},
  {"content":"\r\n\r\nشرح - از مجلسى « ره » - قوله\r\n« و من قبل ما مثلوا »\r\n- اين جمله از نمونه قول خدا تعالى است ( 80 - يوسف )  وَ مِنْ قَبْلُ ما فَرَّطْتُمْ فِي يُوسُفَ  و دو احتمال دارد :\r\n1 - ما زائده باشد و مقصود اين باشد كه پيش از اين نيكان را مثله كردند .\r\n2 - ما مصدريه باشد و فعل بتاويل مصدر مبتداء باشد براى من قبل .\r\nو جزرى گفته مثله بريدن اندام تن و پيكر است چون بينى و گوش و غيره و حاصل مقصود اينست كه اين اشقياء كه بعد از من چنين كنند و اين كارهاى زشت را انجام دهند پسران همان اشخاصى هستند كه گذشتگانشان با صالحان در دوران رسول خدا ( ص ) چنين كردند مانند جنگ ابو سفيان و همگنانش با رسول خدا ( ص ) و مثله كردن حمزه و ديگران .\r\nدنبال حديث خطبه ( 1 ) و هر آينه خداوند بر شماها پيامبرى فرستاده از خودتان كه بر او ناگوار است شما در رنج باشيد بخوشى و رفاه شما حريص است و بمؤمنان بويژه بسيار مهرورز و مهربان است ( يعنى خوشى و رفاه را براى همه پيروان اسلام ميخواهد و مؤمنان را از دل دوست دارد ) و بدان پيغمبر كتابى بىمانند فرستاده كه باطل بدان راه ندارد نه از پيش آن و نه از دنبال آن ( يعنى كتابى پرسود و بينظير يا بلند مقام كه ابطال و تحريف در آن راه ندارد و باطل از هيچ سو بدان رسوخ نكند و يا آن كه نسبت بدان چه از گذشته و آينده در آن مندرج است دروغ و ناحق وجود ندارد . ) تنزيلى است از خداوند حكيم و حميد ، قرآنيست به زبان عرب بر كنار از كجى و انحراف تا بيم دهد هر كه را كه زنده باشد ( يعنى خردمند و با فهم باشد ) و ثابت كند فرمان عذاب را بر كافران ، مبادا آرزوى بى جا شما را از توجه به حق بازدارد و مبادا عمر خود را دراز بشماريد ( و كار خدا را بتاخير اندازيد ) زيرا همانا آنان را كه پيش از شما بودند آرزوى دراز و سرپوش گذاردن بر هنگام مرگ به هلاكت رسانيد تا آنكه مرگشان در رسيد .\r\nهمان مرگى كه هنگام آن پوزشى پذيرفته نگردد و توبه برداشته شود و سختى كوبنده و نقمت در رسد و هر آينه خداوند عز و جل وعده خود را بشما رسانيده و گفتار حقرا براى شما شرح داده و سنت و روش مسلمانى را بشما آموخته و راهها را براى شما توضيح داده تا عذر شما را بر طرف كند و بر يادآورى و توجه تشويق كرده و راه نجات را نموده است .\r\nو راستش اينست كه هر كه اندرز خدا را پذيرفت و گفتار او را رهنماى خود ساخت خداوندش\r\n\r\n","description":"","footnote":"","page_name":" 362 ","page_number":377},
  {"content":"\r\n\r\nبراست‌ترين راه رهنمائى كند ( 1 ) و او را براى رشاد توفيق دهد و به او كمك كند و براى كارهاى هر چه بهترش آماده سازد .\r\nراستش اينست كه پناهنده به خدا آسوده و محفوظست و دشمنش ترسان و فريب‌خورده از خدا عز و جل خود را نگهداريد بوسيله ذكر بسيار و از او بترسيد با پرهيزكارى و به او نزديك شويد بفرمان برى زيرا او نزديكست و اجابت‌كننده است .\r\nخدا عز و جل فرموده است ( 186 - البقره ) و هر گاه بنده‌هايم تو را از من پرسند راستى كه من نزديكم و اجابت كنم دعاگو را هر گاه بسوى من دعا كند و بايد از من بپذيرند و طلب اجابت كنند و به من ايمان آرند شايد رشاد يابند .\r\nاز خدا جوياى اجابت شويد و به او بگرويد و خدا را بزرگ شماريد كه هر كه خدا را ببزرگى شناخت سزاوار نيست خود را بزرگ شمارد ، زيرا سربلندى كسانى كه عظمت خدا را دانستند همين است كه براى او تواضع كنند و عزت آن كسانى كه جلال خدا را ميدانند اينست كه در برابر خود را خوار و زبون شناسند و سلامت كسانى كه مىدانند نيروى خدا چيست ؟ اينست كه به حضرت او تسليم باشند و دانسته خود را ناشناس به خداوند نسازند و پس از هدايت و ره يافتن به حق گمراه نشوند از حق كناره نكنيد چونان كه آدم تن‌درست از بيمار جرب‌دار كناره كند و بهبود از بيمار گريزد .\r\nشرح - از مجلسى ره - قوله\r\n« ان يتعظم »\r\nيعنى ادعاى بزرگى كند و حاصل اينست كه هر كه عظمت و جلال خدا را شناخت سزاوار است كه خود را كوچك شمارد نسبت بدان چه از عظمت خدا تعالى براى او آشكار شده و بداند كه بزرگى به خدا تعالى برازد و بس و جز او تا آنجا بزرگ است كه خدايش بزرگ دانسته و بزرگى كردن بر او روا نيست .\r\nيا مقصود اينست كه جز خداوند بزرگى ندارد و نتواند مگر بتواضع بدرگاه خدا و آستانه بوسى او و تقرب بسوى او و نهايت بزرگى و عزت در مخلوق وابسته بنهايت تواضع و فروتنى او به درگاه خدا است و هر كس نيروى خدا را شناسد داند كه سلامت در دنيا و آخرت نيست جز بتسليم شدن و انقياد براى خدا در همه كارها .\r\nقوله\r\n« فلا ينكرون انفسهم »\r\nانكار ضد معرفت است يعنى نبايد خود را گم كنند و بحقيقت خود نادانى كنند و از عيبها و درماندگيهاى خويش صرف نظر نمايند و آن‌ها را ناديده گيرند\r\n\r\n","description":"","footnote":"","page_name":" 363 ","page_number":378},
  {"content":"\r\n\r\nپس از آنكه آن‌ها را دانستند و شناختند و خداوند را هم بعظمت و جلال و قدرت شناختند .\r\nدنباله حديث خطبه .\r\n( 1 ) و بدانيد كه شما رشد و صواب را نتوانيد شناخت تا بشناسيد كسى كه تارك و مخالف آن است و نتوانيد بعهد و ميثاق قرآن بچسبيد تا آن كسانى كه آن را نقض كرده و شكسته‌اند بشناسيد و بدان تمسك نداريد تا آن كسى را بشناسيد كه آن را پشت سر انداخته است و هرگز قرآن را چنانچه شايد و بايد نخوانيد تا آن كسى كه آن را سوزانيده بشناسيد .\r\nشما ضلالت را نفهميد تا هدايت را بدانيد و هرگز تقوى و پرهيزكارى را تشخيص ندهيد تا كسى كه از حق تجاوز كرده بشناسيد و چون اين مطالب را فهميديد بدعتها و زورسازيها را ميتوانيد بفهميد و ميتوانيد بدانيد كه به خدا و رسولش افتراها بسته‌اند و قرآن را تحريف كرده و از مجراى خود به در برده‌اند و مىدانيد كه چگونه خداوند هدايت كرده است آن‌ها را كه هدايت يافته‌اند .\r\nمبادا كسانى كه حقيقت را نمىدانند شماها را بنادانى برانند ، علم و حقيقت قرآن را كس نداند كه چيست و مقصود حقيقى كدامست جز كسى كه طعم آن را چشيده و بواقعيت آن رسيده و با دانش آن نادانى خود را بر طرف ساخته و كورى دل خود را بينا نموده و گوش دل خود را بدان شنوا ساخته و بوسيله آن دانسته آنچه گذشته و از دست رفته و زنده شده بوسيله آن پس از مردنش و نام خود را پيش خدا عز ذكره در دفتر حسنات ثبت كرده و از دفتر سيئات بدر كرده و بدان برضوان خدا تبارك و تعالى رسيده و آن را از نزد اهلش بخصوص بجوئيد .\r\nزيرا آنان نور ويژه‌اى باشند كه از آن بايد پرتو گرفت و امامانى هستند كه بآن‌ها اقتدا شود آنان زندگى و رواج دانشند و مايه مرگ و نابودى جهل .\r\nآنانند كه قضاوتشان شما را از علم و دانششان با خبر مىكند و خاموشى آنان گواه منطق و\r\n\r\n","description":"","footnote":"","page_name":" 364 ","page_number":379},
  {"content":"\r\n\r\nفرزانگى آن‌ها است و برون‌شان از درون‌شان حكايت دارد با دين و مقرراتش مخالف نيستند و در آن اختلافى ندارند و آن دين ميان آنان گواهى است صادق با اينكه دم بسته گويا است پس آنان گواهان برحقند و خبرگزاران راست گو ، نه با حق مخالفند و نه در آن اختلافى دارند آنان در نزد خداوند پيشينه روشن و خوبى دارند و قضاوت درست خدا عز و جل در باره آن‌ها صادر شده است و در همين يادآورى خوبيست براى يادآوران ، حقرا درك كنيد هر گاه آن را بشنويد بوجهى كه مورد عمل و رعايت سازيد نه براى محض اينكه آن را ياد بگيريد و نقل كنيد زيرا راويان و ناقلان قرآن بسيارند و مراعات‌كننده‌هاى قرآن و عمل‌كننده‌هاى بدان اندكند و اللَّه المستعان .\r\nشرح - از مجلسى ره - قوله\r\n« فعلم بالعلم جهله »\r\nيعنى بواسطه دانستن آنچه را نمىدانسته دانسته است در همه امورى كه بدان نيازمند است يا فهميده كه پيشتر نادان بوده .\r\nيا مقصود اينست كه علمش به حد كمال رسيده و فهميده كه نادان است زيرا كمال دانش مخلوق اينست كه بداند نمىداند و بدرماندگى و عجز خود پىبرد و اعتراف كند كه علم حقيقى از آن حق تعالى است پايان نقل از مجلسى ره .\r\nمن گويم - اين خطبه شيوا و پرمعنا در موقع حساسى از زبان امام تراويده و آن آغاز مبارزه خطرناك و مهمى بوده است كه با دشمنان سر سخت و سودجوى مسلمان‌نماى خود شروع كرده و باصطلاح در ابتداى جنگهاى خانمان‌سوز داخله اسلامى است . در دوران حكومت خلفاء گذشته وضع ناهنجارى در محيط اسلامى بوجود آمده است :\r\n1 - دانشمندان اوليه اسلام و شاگردان با اخلاص پيغمبر در اين مدت براى حفظ اسلام جان بازى كرده و جنگهاى رده عربستان و جنگهاى خارج از آن كه تا مرزهاى چين از طرفى و مركز افريقا و مرزهاى فرنگستان از طرف ديگر پيش رفته است آن‌ها را نابود ساخته زيرا به حكم ايمان و علاقه بآخرت خود را بكام ميدان‌ها مىانداختند و براى درك سعادت شهادت جان ميباختند .\r\n2 - بسيارى از آنان كه زنده مانده‌اند در نواحى دور دست از مركز متفرق شده و بحفظ ثغور اسلام مشغولند و جمعى هم در اين تاريخ دنيادار شده و فريفته گرديده و از معنويات به دور افتاده اخلاص و عقيده خود را باخته‌اند .\r\n3 - بدعت و تبليغات مخالف حق توسعه يافته و در محيط عمومى مسلمانان اصول نابجائى مورد اعتبار و احترام شده كه از حق و واقع ديانت و تعليمات قرآن به دور است و در اصطلاح آن روز بعنوان سنت خلفاء مشهور بوده است .\r\n\r\n","description":"","footnote":"","page_name":" 365 ","page_number":380},
  {"content":"\r\n\r\nو على ( ع ) در اين آشوب فكرى و پراكندگى گرفتار شورش سران نام دار صحابه شده و پيروزى وابسته بفهم و شعور و واقع‌بينى پيروان او است كه در ضمن اين خطبه با بيان شيوائى آن‌ها را بدين راه ميكشاند و از وضع ناهنجار دوران خود مينالد و نوميدانه براى دوران آينده اعلام خطر مىكند .\r\n\r\nپندى دردناك از امام سجاد ع )\r\n\r\n[ 587 - 
  ]\r\n( 1 ) معروف بن خربوذ باز گفته كه على بن الحسين ( ع ) بارها ميفرمود واى بر مادرش كه نابكار باشد و پيوسته خودنمائى و ظاهرسازى مىكند ، واى بر مادرش كه فاجر و هرزه است و پيوسته هم ستيزه و زبان‌دراز است ، واى بر مادرش كه گنهكار است آن كه در غير بارهء خدا عز و جل پرحرفى مىكند .\r\n\r\nعصمت ابراهيم - ع\r\n\r\n588 -\r\n( 2 ) از امام باقر ( ع ) فرمود : بامدادى ابراهيم ( ع ) در ريش خود يك تار موى سپيد ديد و گفت :\r\nسپاس از آن خدا پروردگار جهانيان است كه مرا به اين سن و سال رسانيده و يك چشم بهمزدن نافرمانى خداوند نكردم .\r\n\r\n589 -\r\n( 3 ) از امام باقر ( ع ) فرمود چون خداوند عز و جل ابراهيم ( ع ) را خليل خود ساخت مژده مقام خلت چنين به دو ابلاغ شد : ملك الموت در صورت جوانى سپيدرو كه دو جامه سپيد در بر داشت و از سر و بار او آب و روغن ميچكيد ( يعنى بسيار خرم و زيبا بود ) نزد او آمد ، ابراهيم وارد خانه ميشد و وى او را در حالى كه از خانه ابراهيم بيرون مىآمد در برون خانه استقبال كرد ، ابراهيم مرد غيرتمندى بود و هر گاه براى كارى از خانه بيرون ميشد در خانه خود را قفل ميكرد و كليدش را بهمراه خود\r\n\r\n","description":"","footnote":"","page_name":" 366 ","page_number":381},
  {"content":"\r\n\r\nميبرد ، سپس بازگشت و در را گشود و بناگاه ديد مردى در خانه ايستاده است كه از همه مردان زيباتر است دست او را گرفت و گفت اى بنده خدا چه كسى تو را به خانه من درآورده است ؟ در پاسخش گفت پروردگار خانه مرا در آن وارد كرده است ، ابراهيم گفت پروردگارش بدان سزاوارتر است از من تو كيستى ؟\r\nگفت من ملك الموتم ، ابراهيم هراسان شد و گفت آمدى تا جان مرا بگيرى ؟ گفت : نه ولى خداوند يك بنده‌اى را خليل خود برگرفته و من آمدم به او بشارت و مژده بدهم .\r\nابراهيم گفت او كيست ؟ شايد من به او خدمت كنم تا بميرم ؟ گفت تو او هستى ، ابراهيم نزد ساره رفت و به او گفت راستى كه خدا تبارك و تعالى مرا خليل و دوست خود برگرفته است .\r\n\r\n590 -\r\n( 1 ) سليم فراء از كسى كه نامش را برده از امام صادق ( ع ) بمانند آن را روايت كرده با اين تفاوت :\r\nچون آن فرشته گفت كه پروردگارش مرا وارد آن ساخته ابراهيم دانست كه او ملك الموت است و به او گفت براى چه تو را فرو فرستاده است ؟ گفت به مردى مژده رسانم كه خدا تبارك و تعالى او را دوست خود گرفته ابراهيم ( ع ) به او گفت اين مرد كيست ؟ ملك الموت گفت از او چه ميخواهى ؟\r\nابراهيم در پاسخ او گفت ميخواهم تا زنده‌ام به او خدمت كنم ملك الموت گفت : او تو هستى .\r\n\r\n591 -\r\n( 2 ) از أبى حمزه ثمالى از امام باقر ( ع ) كه ابراهيم ( ع ) يك روز بيرون شد و بوسيله شترى گردش ميكرد و بپهن دشتى گذر كرد ناگاه او ديد مردى ايستاده نماز ميخواند كه درازاى او تا آسمان\r\n\r\n","description":"","footnote":"","page_name":" 367 ","page_number":382},
  {"content":"\r\n\r\nكشيده است ( 1 ) و جامه‌اى از مو بر تن دارد .\r\nفرمود : ابراهيم ايستاد و از او در شگفت شد و نشست و انتظار فراغت او را كشيد و چون طول داد با دستش او را جنبانيد و به او گفت من به تو حاجتى دارم نمازت را سبك كن و آن مرد نماز خود را مختصر كرد و ابراهيم نشست و به او گفت براى چه كسى نماز ميخوانى ؟\r\nمرد نمازگزار - براى خداى ابراهيم .\r\nابراهيم - معبود ابراهيم كيست ؟\r\nنمازگزار - آنكه تو را آفريده و مرا آفريده .\r\nابراهيم - من از روش عبادت تو خوشم آمد و من دوست دارم كه بخاطر خدا با تو برادر شوم ، خانه تو كجا است كه هر گاه خواستم به ديدن تو آيم و تو را ملاقات كنم .\r\nنمازگزار - خانه من پشت اين درياى آبست و با دستش به دريا اشاره كرد ولى نمازخانه من همين جا است و هر گاه خواستى در همين جا به من ميرسى ان شاء اللَّه .\r\nفرمود : سپس آن مرد بابراهيم گفت آيا تو نيازى دارى ؟\r\nابراهيم - آرى .\r\nنماز گذار - آن نياز تو چيست ؟\r\nابراهيم - تو دعا كنى و من آمين گويم بر دعاى تو يا من دعا كنم و تو بر دعايم آمين گوئى .\r\nنمازگزار - براى چه به درگاه خدا دعا كنيم ابراهيم - براى مؤمنان گنهكار .\r\nنمازگزار - نه ، من حاضر بشركت در اين دعا نيستم .\r\nابراهيم - براى چه در اين كار خير شركت نميكنى ؟\r\n\r\n","description":"","footnote":"","page_name":" 368 ","page_number":383},
  {"content":"\r\n\r\n( 1 ) نمازگزار - من از مدت سى سال است كه به درگاه خدا يك دعا كردم و اجابت آن را تا كنون نديدم و از خدا شرم دارم كه به درگاه او دعاى ديگرى كنم تا بدانم كه او دعاى مرا اجابت كرده است .\r\nابراهيم - براى چه به درگاه خدا دعا كردى ؟\r\nنمازگزار - من يك روز در اين مكان مشغول نماز خودم بودم بناگاه پسرى زيبا و شگفت‌آور كه نور از پيشانى او تتق ميكشيد و گيسوانى از دوش سرازير داشت و دنبال يكرمه گاو بود و آن‌ها را ميراند و از فربهى گويا روغن خوبى بآن‌ها ماليده بودند و گوسفندانى هم داشت كه گويا گوشت بر آن‌ها ذخيره كرده‌اند و من از وضعى كه در او ديدم خوشم آمد و در شگفت شدم و به او گفتم اى پسر اين گاو و گوسفندان از آن كيست ؟ به من گفت از آن ابراهيمست به او گفتم تو كيستى ؟ گفت من اسماعيل پسر ابراهيم خليل الرحمن هستم من به درگاه خدا عز و جل دعا كردم و از او خواستم كه خليل خود را به من بنمايد .\r\nابراهيم - من خود ابراهيم خليل الرحمن هستم و آن پسر پسر من بوده است .\r\nدر اين جا آن مرد نمازگزار گفت سپاس مر خداوندى را سزاست كه دعاى مرا باجابت رسانيده سپس آن مرد هر دو گونه ابراهيم ( ع ) را بوسيد و او را در آغوش كشيد سپس گفت اكنون بر خيز و دعا كن تا من بر دعايت آمين گويم ابراهيم ( ع ) براى مؤمنين و مؤمنات و گنهكاران از همان روز به درگاه خدا دعا كرد كه خدا آنها را بيامرزد و از آن‌ها راضى شود ، فرمود و آن مرد بر دعايش آمين گفت .\r\n\r\n","description":"","footnote":"","page_name":" 369 ","page_number":384},
  {"content":"\r\n\r\n( 1 ) امام باقر ( ع ) فرمود : دعاى ابراهيم بمؤمنان گنهكار از شيعيان ما تا روز قيامت ميرسد .\r\n\r\nتسبيح عارفانه از امام سجاد - ع\r\n\r\n592 -\r\n( 2 ) على بن الحسين ( ع ) را شيوه بود كه چون اين آيه را ميخواند ( 18 - النحل ) و اگر بشماريد نعمت خدا را نتوانيد آن را آمار كرد .\r\nميفرمود : منزه باد آنكه معرفت نعمت خود را به كسى ارزانى نداشته جز بفهميدن اينكه از معرفت حقيقت نعمت او كوتاه بين و درمانده است چونان كه به كسى شناخت و معرفت خود را نداده مگر به همين اندازه كه بداند نميتواند او را درك كند و خدا از اينكه عارفان درك ميكنند از شكر حضرت او عاجزند قدردانى كرده و فهميدن تقصير خود را از شكر او شكر خود به حساب آورده چنانچه دانسته است جهانيان مىدانند كه او را درك نتوانند و همان را ايمان و عقيده آن‌ها مقرر ساخته چون دانسته كه ببنده‌ها وسع محدودى داده و از اين اندازه نگذرد زيرا هيچ چيز از آفريده‌هاى او به حق عبادتش نرسد و چگونه به حق عبادت و پرستش او رسند كه نهايتى ندارد و چگونگى در او نيست . تعالى اللَّه عن ذلك علوا كبيرا .\r\n\r\nيك پيش‌گوئى از امام باقر - ع\r\n\r\n593 -\r\n( 3 ) از جابر از امام باقر ( ع ) فرمود ما نزد آن حضرت بوديم و سلطنت بنى اميه را به ياد آوردند و امام باقر ( ع ) فرمود هيچ كس بهشام نشورد جز اينكه هشام او را بكشد گويد فرمود او بيست سال سلطنت كند گويد ما از اين مدت طولانى بىتابى كرديم و فرمود شما را چه مىشود ؟ هر گاه\r\n\r\n","description":"","footnote":"","page_name":" 370 ","page_number":385},
  {"content":"\r\n\r\nخدا عز و جل خواهد سلطنت قومى را نابود كند بفرشته فرمايد تا در گردش چرخ بشتابد و آنچه را خواهد مقدر سازد .\r\nگويد ما اين گفته امام ( ع ) را بزيد گفتيم در پاسخ گفت من خود در حضور هشام بودم كه برسول خدا ( ص ) در حضور او دشنام دادند و او دفاعى نكرد و در مقام رد و انكار برنيامد و آن را تغيير و تدارك نكرد به خدا سوگند اگر نباشم جز خود و پسرم بر او خواهيم شوريد .\r\n\r\nشرح -\r\nمقصود از شتاب در گردش چرخ براى نور ديدن دوران حكومت قلدران به اين نظر است كه بركت از حكومت آنان برداشته شود و نكبت و ظلم و ستم آن‌ها را فرا گيرد و بجاى آنكه بر اثر طول مدت و گذشت روزگار تجربه آموزند و پايه‌هاى حكومت خود را مستحكم سازند تيشه بريشه خود زنند و وسائل نابودى و زوال خود را فراهم سازند .\r\n\r\n594 -\r\n( 1 ) از معلى بن خنيس گويد حضور امام صادق ( ع ) بودم كه محمد بن عبد اللَّه ( بن الحسن بن حسن بن على ( ع ) كه برخى احوال او در كتاب حجت از اصول كافى گذشت ) نزد آن حضرت آمد و سلام كرد سپس رفت و امام صادق ( ع ) براى او دلسوزى كرد و اشك چشم آن حضرت را گرفت من به او گفتم ديدمت با او كارى كردى كه آن كار را نميكردى ؟\r\nدر پاسخ فرمود دلم به حال او سوخت زيرا او را بامرى نسبت دهند كه حق او نيست ( و براى او ميسر نيست ) زيرا در كتاب على ( ع ) نام او در فهرست نام خلفاء اين امت و نه ملوكش ثبت نشده ( و به مقصد خود نخواهد رسيد ) .\r\n\r\nتفسير صحيح جوان‌مرد\r\n\r\n595 -\r\n( 2 ) امام صادق ( ع ) به مردى فرمود : فتى نزد شماها كيست ؟ در پاسخ او گفت يعنى شاب تازه سال امام ( ع ) فرمود فتى يعنى مؤمن ، زيرا اصحاب كهف پيرمرد و سالخورده بودند و خداى عز و جل براى ايمانى كه داشتند آن‌ها را جوانان ناميد .\r\n\r\n","description":"","footnote":"","page_name":" 371 ","page_number":386},
  {"content":"\r\n\r\n\r\n596 -\r\n( 1 ) از سدير مردى از امام باقر ( ع ) پرسيد از تفسير قول خدا عز و جل ( 19 - السبأ ) پس گفتند پروردگارا ميان سفرهاى ما دورى انداز و ستم كردند بخودشان - در پاسخ فرمود اينان مردمى بودند كه آبادانيهاى پيوستى داشتند كه بهم چشم‌انداز بودند در آن‌ها جويهاى روان بود و اموال فراوان و بنعمت خدا ناسپاسى كردند و خود را ديگر گونه ساختند و خداى عز و جل سيلاب عرم را بر آن‌ها روانه كرد كه آبادانيهاى آن‌ها را غرقه نمود و خانمان‌شان را ويران ساخت و اموالشان را برد و باغهايشان را بدل كرد به دو باغ وحشى و جنگلى كه داراى ميوه‌هاى تلخ بود و درختهاى گز و اندكى از سدر .\r\nسپس خدا عز و جل فرمايد اينست كه بدان‌ها سزا داديم در برابر كفر و ناسپاسى آنان و آيا سزا دهيم جز مردمان بسيار ناسپاس كافر را .\r\n\r\nشرح -\r\nاز مجلسى ره - تفسير آن در شرح حديث 22 روضه گذشت و داستان قوم سبأ را در كتاب بحار الانوار نگاشتيم .\r\nفيروزآبادى گفته عرم بمعنى موش صحرائى نر و باران سخت و نام يك واديست و سيل عرم بهر يك تفسير شده اكل يعنى ميوه و اكل خمط ، يعنى تلخ و گلوگير يا درخت خاردار . .\r\n\r\n597 -\r\n( 2 ) از احمد بن عمر گويد امام باقر ( ع ) فرمود در وقتى كه مردى نزد او آمده بود و به او گفته بود ، راستى كه شما اهل بيت رحمت هستيد خدا تبارك و تعالى شما را بدان مخصوص ساخته در پاسخ فرمود ما همچنين هستيم .\r\nسپاس خدا را احدى را گمراه نسازيم و از راه راست بدر نبريم ، راستى دنيا بپايان نرسد تا خدا عز و جل مردى از ما خاندان را گسيل سازد كه بكتاب خدا عمل كند و در ميان شما كار زشت و ناروائى نبيند جز اينكه از آن جلوگيرى سازد .\r\n\r\n","description":"","footnote":"","page_name":" 372 ","page_number":387},
  {"content":"\r\n\r\nپايان كتاب روضه كافى و آن آخر كافى است  وَ الْحَمْدُ لِلَّهِ رَبِّ الْعالَمِينَ  و صلى اللَّه على سيدنا محمد و آله الطاهرين .\r\nاز مجلسى ره نوشتن اين اوراق بپايان رسيد به دست مؤلف خاطى و خاسر از نيل مفاخر زاده محمد تقى محمد باقر عفى اللَّه عنهما و حشرهما مع ائمتهما در شب پنجشنبه هشتم ماه رجب الاصب از سال 1076 از هجرت نبويه على هاجرها الف سلام و تحيه من آن را با نهايت شتاب نوشتم و اشغال متنوع و پريشانى خاطر و با انواع فكر و خيال و مشغول مباحثات بودم و تأليفات ديگر و اميد وارم برادران با چشم انصاف و يقين در آن بنگرند و برد و انكار نشتابند چنانچه شيوه سبك سران است و الحمد للَّه اولا و آخرا و الصلاة على قرم الأنبياء و سيد المرسلين محمد و عترته المعصومين الطيبين الطاهرين پايان نقل از مجلسى ره .\r\nپايان شرح و ترجمه روضه كافى بقلم محمد باقر بن محمد كمره‌اى شهر رى 27 ربيع الثانى 1382 هجرى قمرى برابر 5 مهرماه 1341 خورشيدى بسمه تعالى سپاس خدا را كه بتصحيح و مقابله اين سفر عظيم ( كتاب روضهء كافى ) موفق شديم و متن آن را كه با چند نسخه خطى تحت نظر اعاظم علما و اكابر محدثين مقابله و تصحيح شده برابر كرديم و منتهاى دقت و كوشش را در تصحيح مطبعى آن باضافه ترجمه و شرح آن كه بقلم دانشمند محترم آقاى حاج شيخ محمد باقر كمره‌اى مرقوم شده است به كار بستيم اميد است بفضل خدا مورد استفاده و پسند عموم فضلا و دانشمندان واقع شود .\r\nجمادى الثانيه 1382 هجرى قمرى برابر مهر ماه 1341 شمسى محمد باقر بهبودى على اكبر غفارى\r\n\r\n","description":"","footnote":"","page_name":" 373 ","page_number":388},
  {"content":"\r\n\r\nتفسير كبير\r\nمنهج الصادقين\r\nفى\r\nالزام المخالفين\r\nبضميمه كشف الايات\r\nاز تصنيفات عارف ربانى\r\nملا فتح الله كاشانى\r\nبا مقدمه وپاورقى وتصحيح كامل آقاى حاج ميرزا ابوالحسن شعرائى\r\nهديه - در 10 جلد زركوب 1200 ريال\r\n\r\n\r\n","description":"","footnote":"","page_name":" 374 ","page_number":389}
  ]