[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n\r\n.\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nمجموعهء آثار\r\n23\r\n( جلد دوم از بخش اخلاق وعرفان )\r\nعرفان ، انسان كامل ، عرفان حافظ ، آزادى معنوى ، تقوا ، احترام حقوق وتحقير دنيا ، شدايد وگرفتاريها ن فوايد وآثار ايمان ، عقل و دل ، دعا\r\n\r\n","description":"","footnote":"","page_name":" 3 ","page_number":3},
  {"content":"\r\n\r\n.\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n23\r\nمجموعهء آثار\r\nاستاد شهيد مطهرى\r\nانتشارات صدرا\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nمطهرى ، مرتضى ، 1299 - 1358 .\r\nمجموعه آثار استاد شهيد مطهري / ويراستار شوراى نظارت بر نشر آثار استاد شهيد آية . . . مطهرى - تهران : صدرا ، 1378 -\r\nISBN - 964 - 5600 - 06 - 5 ( دوره )\r\nفهرستنويسى بر اساس اطلاعات فيپا .\r\nهر جلد عنوان خاص خود دارد .\r\nج 23 ( چاپ سوم : 1385 ) 40000 ريال\r\nISBN 964 - 7299 - 46 - x\r\n1 . اسلام - بررسى وشناخت . 2 . اسلام - مسائل متفرقه . الف . عنوان .\r\n27 م 6 م / 7 / 233 BP - 48 / 297\r\nكتابخانه ملى ايران - 21161 - 78 م\r\nمجموعه آثار استاد شهيد مطهري ( 23 )\r\nچاپ سوم : شهريور 1385 مطابق شعبان 1427\r\nتعداد : 3000 نسخه\r\nبها : 40000 ريال\r\nحروفچيني ، ليتوگرافي ، چاپ صحافى : مؤسسه چاپ فجر ( 1001395 ) . تلفن : 3119796\r\nناشر : انتشارات صدرا ( با كسب اجازه از شوراى نظارت بر نشر آثار استاد شهيد )\r\nكليهء حقوق چاپ و نشر مخصوص ناشر است .\r\n* تهران : خيابان ناصر خسرو ، مقابل دار الفنون ، كوچهء دكتر مسعود ، تلفن : 3915130 - دورنگار : 3119796\r\n* قم : خيابان ارام ، تلفن : 7731522 ، دور نگار : 7747314\r\nشابك دوره : 964 - 5600 - 06 - 5\r\nISBN 964 - 5600 - 06 - 5\r\nشابك جلد بيست و سوم : 964 - 7299 - 46 - x\r\nISBN 964 - 7299 - 46 - x\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n.\r\n\r\n","description":"","footnote":"","page_name":" 7 ","page_number":7},
  {"content":"\r\n\r\n.\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\n[ جلد بيست و سوم 
  ]\r\n\r\n[ آشنائى با علوم اسلامى 
  ]\r\n\r\nمقدمه\r\nبسمه تعالى .\r\nجلد 23 مجموعه آثار استاد شهيد آيت اللَّه مطهرى ( و جلد دوم از بخش اخلاق و عرفان اين مجموعه ) مشتمل بر پنج بخش است كه بيشتر آنها جنبه عرفانى دارند .\r\nبخش اول ، « عرفان » نام دارد كه قسمتى از مجموعه كليات علوم اسلامى است و در اصل ، جزوه درسى دانشكده الهيات و معارف اسلامى دانشگاه تهران بوده و بعد از شهادت استاد به چاپ رسيده است .\r\nبخش دوم را كتاب انسان كامل تشكيل مىدهد كه مجموع سيزده جلسه سخنرانى آن متفكر شهيد است كه در سال 1353 هجرى شمسى و در ماه مبارك رمضان در مسجد جاويد تهران و مكانهاى ديگر ايراد شده و بعد از شهادت استاد توسط « شوراى نظارت » تنظيم و چاپ شده است . در اين كتاب ، انسان كامل از نظر مكاتب مختلف از جمله مكتب عرفان مورد بررسى قرار گرفته است .\r\nبخش سوم ، عرفان حافظ است كه مشتمل بر پنج جلسه كنفرانس استاد مطهرى در دانشكده الهيات و معارف اسلامى دانشگاه تهران در حدود سال 1350 هجرى شمسى مىباشد و پس از شهادت استاد تنظيم و چاپ شده است . اين كتاب بُعد عرفانى شخصيت آن فرزانه شهيد را تا حد زيادى نمايان مىسازد .\r\nبخش چهارم شامل كتاب آزادى معنوى است كه از پانزده سخنرانى\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nآن شهيد كه در زمانها و مكانهاى مختلف و اكثر آنها در حسينيه ارشاد ايراد شده و موضوع همه آنها مسائل معنوى است تشكيل گرديده است . اين بخش علاوه بر آنكه بعد معنوى شخصيت آن شهيد عزيز را آشكار مىسازد ، در تهذيب و تخلق نفوس به اخلاق اسلامى مفيد و راهنماست .\r\nبخش پنجم اين مجلد از مجموعه آثار مشتمل است بر دو گفتار از كتاب ده گفتار تحت عنوان « تقوا » و پنج گفتار از كتاب بيست گفتار با عناوين :\r\nاحترام حقوق و تحقير دنيا ، شدايد و گرفتاريها ، فوايد و آثار ايمان ، عقل و دل ، دعا . تاريخ ايراد اين سخنرانيها به سالهاى 1338 تا 1341 هجرى شمسى بازمى گردد .\r\nاز خداى متعال توفيق بيشتر براى انتشار ساير مجلدات مجموعه آثار و نيز آثار چاپ نشدهء آن متفكر و فيلسوف و فقيه عالى مقام و آن حاصل عمر و پاره تن امام خمينى ( ره ) را خواستاريم .\r\n22 بهمن 1383 .\r\nبرابر با ذيحجه 1425\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nفهرست مطالب\r\nبخش اول : عرفان .\r\nدرس اول : عرفان و تصوف . . . . . 25 .\r\nعرفان عملى . . . . . 26 .\r\nدرس دوم : عرفان نظرى . . . . . 29 .\r\nعرفان و اسلام . . . . . 30 .\r\nشريعت ، طريقت ، حقيقت . . . . . 32 .\r\nدرس سوم : مايه‌هاى عرفان اسلامى . . . . . 35 .\r\nدرس چهارم : تاريخچهء مختصر ( 1 ) . . . . . 44 .\r\nعرفاى قرن دوم . . . . . 47 .\r\nعرفاى قرن سوم . . . . . 49 .\r\nدرس پنجم و ششم : تاريخچه مختصر ( 2 ) . . . . . 53 .\r\nعرفاى قرن چهارم . . . . . 53 .\r\nعرفاى قرن پنجم . . . . . 54 .\r\nعرفاى قرن ششم . . . . . 56 .\r\nعرفاى قرن هفتم . . . . . 57 .\r\nعرفاى قرن هشتم . . . . . 61 .\r\nعرفاى قرن نهم . . . . . 63 .\r\nدرس هفتم ، هشتم و نهم : منازل و مقامات . . . . . 67 .\r\nتعريف . . . . . 68 .\r\nهدف عارف . . . . . 70 .\r\nاولين منزل . . . . . 72 .\r\nتمرين و رياضت . . . . . 75 .\r\nدرس دهم : اصطلاحات . . . . . 82 .\r\n1 . وقت . . . . . 85\r\n\r\n","description":"","footnote":"","page_name":" 11 ","page_number":11},
  {"content":"\r\n\r\n2 ، 3 . حال و مقام . . . . . 87 .\r\n4 ، 5 . قبض و بسط . . . . . 87 .\r\n6 ، 7 . جمع و فرق . . . . . 88 .\r\n8 ، 9 . غيبت و حضور . . . . . 88 .\r\n10 ، 11 ، 12 ، 13 . ذوق ، شُرب ، رَى ، سُكر . . . . . 89 .\r\n14 ، 15 ، 16 . محو ، مَحق ، صَحو . . . . . 90 .\r\n17 . خواطر . . . . . 90 .\r\n18 ، 19 ، 20 . قلب ، روح ، سرّ . . . . . 91 .\r\nبخش دوم : انسان كامل .\r\nانسان معيوب و انسان سالم . . . . . 95 .\r\nراههاى شناخت انسان كامل از نظر اسلام . . . . . 96 .\r\nفرق « كمال » و « تمام » . . . . . 97 .\r\nتعبير « انسان كامل » . . . . . 99 .\r\nعيبهاى جسمى و روانى . . . . . 100 .\r\nآفات روح انسان . . . . . 103 .\r\nنمونه‌اى از بيمارى حسد . . . . . 103 .\r\nانسان مسخ شده . . . . . 105 .\r\nبرنامهء انسان سازى ماه مبارك رمضان . . . . . 108 .\r\nلزوم هماهنگى در رشد ارزشهاى انسانى . . . . . 110 .\r\nعلت تفاوت كمال در انسان با ساير موجودات . . . . . 110 .\r\nلزوم هماهنگى در رشد ارزشها . . . . . 112 .\r\nنمونه‌هاى افراط در رشد يك ارزش خاص . . . . . 114 .\r\nجامعيت نهج البلاغه . . . . . 119 .\r\nاوصاف على عليه السلام . . . . . 121 .\r\nآخرين روزهاى حيات على عليه السلام . . . . . 125 .\r\nدرد انسان از ديدگاههاى مختلف . . . . . 130 .\r\nمعنويات انسان . . . . . 130 .\r\nدرد و فوايد آن . . . . . 132 .\r\nشكايت از عقل . . . . . 134 .\r\nدرد انسان . . . . . 135 .\r\nچند تمثيل دربارهء درد انسان . . . . . 136 .\r\n« درد انسان » در كلام اميرالمؤمنين . . . . . 137 .\r\nتمثيل مولوى . . . . . 138 .\r\nدرد انسان نسبت به خلق خدا . . . . . 139 .\r\nنظر اسلام . . . . . 139\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nدرد مطلوب . . . . . 142 .\r\nدرد خداجويى در انسان . . . . . 145 .\r\nانفكاك پذيرى انسانيت از انسان . . . . . 146 .\r\nانسان ، طالب كمال مطلق . . . . . 147 .\r\nسير انسان كامل از نظر عرفا . . . . . 149 .\r\nلزوم همراه بودن گرايشهاى برونى و درونى . . . . . 150 .\r\nنمونه‌اى از تاريخ اسلام . . . . . 152 .\r\nروشنفكرى « عُمَرى » . . . . . 154 .\r\nمروّت على عليه السلام . . . . . 157 .\r\nمناجات على عليه السلام . . . . . 159 .\r\nعلى عليه السلام در ساعات آخر عمر . . . . . 160 .\r\nمكتب عقل . . . . . 164 .\r\nاجمال نظريات مكاتب مختلف دربارهء انسان كامل . . . . . 164 .\r\nمكتب عشق . . . . . 167 .\r\nمكتب قدرت . . . . . 168 .\r\nآيا زندگى تنازع بقاست ؟ . . . . . 169 .\r\nمكتب ضعف . . . . . 172 .\r\nمكتب محبت ( مكتب معرفت ) . . . . . 175 .\r\nدو مكتب ديگر . . . . . 177 .\r\nمكتب برخوردارى . . . . . 177 .\r\nطرز مواجهه با مرگ . . . . . 178 .\r\nدفن مخفيانهء على عليه السلام . . . . . 180 .\r\nانسان كامل از ديدگاه مكتب عقل . . . . . 182 .\r\nخلاصهء نظريات عقليون . . . . . 182 .\r\nمكاتب ضد اين مكتب . . . . . 183 .\r\nاصالت معرفت عقلى در اسلام . . . . . 184 .\r\nدو اشكال وارد بر مكتب عقليون . . . . . 186 .\r\nاصالت ايمان . . . . . 189 .\r\nانسان كامل از ديدگاه مكتب عرفان و تصوف . . . . . 196 .\r\nشواهدى از قرآن و نهج البلاغه . . . . . 192 .\r\nعشق از نظر عرفا . . . . . 197 .\r\nراه رسيدن به كمال . . . . . 198 .\r\nعلم افاضى . . . . . 201 .\r\nصعود و نزول روح . . . . . 204 .\r\nسلوك انسان كامل . . . . . 206\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nبرخى اشكالات مكتب عرفان . . . . . 207 .\r\nنقد و بررسى مكتب عرفان . . . . . 211 .\r\nتحقير عقل توسط برخى عرفا . . . . . 213 .\r\nروگردانى از طبيعت . . . . . 215 .\r\nتمثيل مولوى . . . . . 217 .\r\nرابطهء انسان با طبيعت . . . . . 219 .\r\nنظر اسلام . . . . . 220 .\r\nتكامل روح در دنيا . . . . . 222 .\r\nترك خودى . . . . . 225 .\r\nدرجهء اول خودخواهى . . . . . 228 .\r\nدرجهء دوم خودخواهى . . . . . 229 .\r\nدرجهء سوم خودخواهى . . . . . 230 .\r\nتسويل . . . . . 230 .\r\nعقده‌هاى روانى مخفى . . . . . 232 .\r\nجهاد با نفس در قرآن و حديث . . . . . 233 .\r\nروش ملامتى . . . . . 236 .\r\nتصوف و عزت نفس . . . . . 237 .\r\n« من » واقعى انسان . . . . . 240 .\r\nعزت نفس در قرآن و حديث . . . . . 242 .\r\nتوصيه‌اى به جوانان . . . . . 243 .\r\nنقد و بررسى نظريه مكتب قدرت . . . . . 247 .\r\nتاريخچهء مكتب قدرت . . . . . 248 .\r\nنظريهء بيكن و تأثيرات آن . . . . . 249 .\r\nاستفادهء نيچه از اصول داروين . . . . . 252 .\r\nخلاصه‌اى از نظريات نيچه . . . . . 254 .\r\nمنطق اسلام در مسئلهء قدرت . . . . . 260 .\r\n« قوّت و قدرت » در احاديث . . . . . 262 .\r\n« حق » گرفتنى است يا دادنى ؟ . . . . . 265 .\r\nقوّت روحى و جسمى پيامبر صلى الله عليه و آله . . . . . 266 .\r\nاشكال اول مكتب قدرت . . . . . 270 .\r\nاشكال دوم . . . . . 271 .\r\nقدرت روحى . . . . . 271 .\r\nعاطفه‌هاى بجا و نابجا . . . . . 273 .\r\n« قدرت واقعى » در احاديث . . . . . 276\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nمكتب محبت . . . . . 279 .\r\nدعوت قرآن به احسان و ايثار . . . . . 280 .\r\nنمونه‌اى از مهربانى . . . . . 281 .\r\nعواطف انسانى در غرب . . . . . 282 .\r\nتقدم عدالت بر ايثار . . . . . 284 .\r\nنمونه‌اى از ايثار واقعى . . . . . 286 .\r\nاشكالات مكتب محبت . . . . . 287 .\r\nخدمت به خلق ، مقدمهء ايمان . . . . . 288 .\r\nنقد وبررسى نظريهء مكتب سوسياليسم . . . . . 290 .\r\nخلاصهء سخن اين مكتب . . . . . 291 .\r\nاشتباه اساسى اين مكتب . . . . . 293 .\r\nدنيا از ديد على عليه السلام . . . . . 294 .\r\nاصلاح درون ، راه رهايى از « من » بودن . . . . . 295 .\r\nعدم انحصار عوامل « من ساز » در مالكيت . . . . . 297 .\r\nايمان ، راه « ما » شدن « من » ها . . . . . 298 .\r\nناقص بودن معنى شعر سعدى . . . . . 300 .\r\nداستان شتر و روباه . . . . . 302 .\r\nاجمال نظر اگزيستانسياليسم . . . . . 303 .\r\nنقد و بررسى نظريهء مكتب اگزيستانسياليسم . . . . . 305 .\r\n« اصالت وجود » در اگزيستانسياليسم . . . . . 306 .\r\nنتايج تعلق و وابستگى انسان . . . . . 307 .\r\nاعتقاد به خدا از ديدگاه اين مكتب . . . . . 309 .\r\nكمال ، حركت از « خود » به « خود » . . . . . 310 .\r\nاشتباه اين مكتب در مورد رابطهء انسان با خدا . . . . . 312 .\r\nخودآگاهى و خداآگاهى . . . . . 313 .\r\nپاسخ به چند اشكال ديگر . . . . . 316 .\r\nكمال هدفى و كمال وسيله‌اى . . . . . 317 .\r\n« آزادى » در تعبيرات اسلامى . . . . . 319 .\r\nبخش سوم : عرفان حافظ .\r\nراههاى شناخت حافظ . . . . . 325 .\r\nعرفان عملى . . . . . 325 .\r\nعرفان نظرى . . . . . 327 .\r\nآيا حافظ عارف بوده ؟ . . . . . 332 .\r\nحافظ از نگاه تاريخ . . . . . 333 .\r\nحافظ از نگاه ديوانش . . . . . 339\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nفرضيهء اول دربارهء حافظ : حافظ صرفاً يك هنرمند است . . . . . 341 .\r\nفرضيهء دوم : حافظ اشعار خود را در حالات مختلف گفته است . . . . . 346 .\r\nحافظ ، گلى از بوستان معارف اسلامى . . . . . 347 .\r\nيزيدىگرى . . . . . 348 .\r\nمحيى الدين عربى ، پدر عرفان اسلامى . . . . . 353 .\r\nمولوى . . . . . 356 .\r\nشيخ محمود شبسترى . . . . . 356 .\r\nمغربى . . . . . 358 .\r\nهاتف اصفهانى . . . . . 359 .\r\nشيخ بهايى . . . . . 359 .\r\nاشعارى از علامه طباطبايى . . . . . 360 .\r\nحافظ گلى است از بوستان معارف اسلامى . . . . . 362 .\r\nعلت رمزگويى عرفا . . . . . 362 .\r\nجهان بينى و ايدئولوژى حافظ مطابق ظاهر اشعار او . . . . . 368 .\r\nفرضيهء سوم : حافظ اشعارش را در ادوار مختلف عمر خود گفته است . . . . . 368 .\r\nفرضيهء چهارم : اشعار حافظ يكدست است و ظاهر آن حقيقت است . . . . . 370 .\r\nفرضيهء پنجم : اشعار حافظ يكدست است و همه عارفانه است . . . . . 371 .\r\nنقد فرضيهء چهارم . . . . . 372 .\r\nجهان بينى حافظ طبق اين نظريه : . . . . . 372 .\r\n1 . جبرىگرى . . . . . 372 .\r\n2 . حيرت . . . . . 374 .\r\n3 . پوچى گرايى . . . . . 375 .\r\n4 . انكار قيامت . . . . . 375 .\r\nايدئولوژى حافظ طبق اين نظريه : . . . . . 377 .\r\nالف . دم غنيمت شمردن . . . . . 377 .\r\nب . شاهد بازى . . . . . 379 .\r\nج . گدايى و دريوزگى . . . . . 383 .\r\nد . مدّاحى . . . . . 384 .\r\nاصول جهان بينى عرفانى . . . . . 387 .\r\nوحدت وجود . . . . . 392 .\r\nبيان اول از « وحدت وجود » . . . . . 393 .\r\nبيان دوم از « وحدت وجود » . . . . . 395 .\r\nبيان سوم از « وحدت وجود » . . . . . 396 .\r\nوحدت تجلّى . . . . . 401 .\r\nعشق و عقل . . . . . 405 .\r\nسريان عشق . . . . . 406\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nنظام احسن . . . . . 409 .\r\nانسان در عرفان . . . . . 419 .\r\nانسان قبل الدنيا . . . . . 421 .\r\nغربت انسان در جهان . . . . . 425 .\r\nبخش چهارم : آزادى معنوى .\r\nآزادى معنوى . . . . . 433 .\r\nكلمهء « مولا » . . . . . 434 .\r\nمعنى « آزادى » . . . . . 435 .\r\nاقسام آزادى . . . . . 437 .\r\nآزادى اجتماعى در قرآن . . . . . 438 .\r\nوابستگى آزادى اجتماعى به آزادى معنوى . . . . . 441 .\r\nآزاد مرد واقعى . . . . . 443 .\r\nانسان ، يك موجود مركّب . . . . . 448 .\r\nبردگى روح نسبت به انسانهاى ديگر . . . . . 449 .\r\nبردگى مال و ثروت . . . . . 452 .\r\n« من » انسانى و « من » حيوانى . . . . . 455 .\r\nقضاوت انسان دربارهء خود . . . . . 456 .\r\nملامت وجدان . . . . . 459 .\r\nمجازات انسان خودش را . . . . . 460 .\r\nآزادى معنوى ، بزرگترين برنامهء انبياء . . . . . 461 .\r\nعبادت و دعا . . . . . 463 .\r\nكلمهء « احياء » . . . . . 464 .\r\nروح عبادت ، ياد خدا . . . . . 466 .\r\nحديثى از امام صادق عليه السلام . . . . . 468 .\r\nاولين درجهء ربوبيّت : تسلط بر نفس . . . . . 470 .\r\nدومين درجه : مالك خاطرات نفس بودن . . . . . 471 .\r\nحضور قلب امام سجاد در حال نماز . . . . . 472 .\r\nتقوا . . . . . 473 .\r\nدرجات بالاتر . . . . . 475 .\r\nنزديك شدن حقيقى . . . . . 481 .\r\nنزديك شدن مجازى . . . . . 481 .\r\nمعنى قرب به خدا . . . . . 484 .\r\nاولين اثر عبادت ، تسلط بر خود . . . . . 486 .\r\nسخن ابن سينا . . . . . 487\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nتسلط بر قوهء خيال . . . . . 488 .\r\nتعبير پيغمبر اكرم از « دل » . . . . . 489 .\r\nبى نياز شدن روح از بدن . . . . . 491 .\r\nقدرت بر تصرف در بدن . . . . . 493 .\r\nقدرت بر تصرف در دنياى بيرون . . . . . 493 .\r\nعلى عليه السلام در بستر شهادت . . . . . 495 .\r\nنمونه‌اى از افراط در عبادت . . . . . 500 .\r\nافراط در توجه به مسائل اجتماعى . . . . . 502 .\r\nعلى عليه السلام ، نمونهء كامل اسلام . . . . . 504 .\r\nچهرهء يك جامعهء اسلامى . . . . . 507 .\r\nسبك شمردن نماز . . . . . 509 .\r\nوضوى على عليه السلام . . . . . 511 .\r\nسبك شمردن ساير عبادات . . . . . 513 .\r\nايمان ، پشتوانهء اخلاق و عدالت . . . . . 516 .\r\nمعنى عصمت . . . . . 519 .\r\nتوأم بودن نماز با امور ديگر : . . . . . 521 .\r\n1 . نظافت . . . . . 521 .\r\n2 . حقوق اجتماعى . . . . . 521 .\r\n3 . جهت شناسى . . . . . 522 .\r\n4 . انضباط وقت . . . . . 523 .\r\n5 . ضبط احساسات . . . . . 524 .\r\n6 . طمأنينه . . . . . 524 .\r\n7 . اعلام صلح و صفا با همهء بندگان صالح خدا . . . . . 525 .\r\nتأثير كلمهء « اللَّه اكبر » . . . . . 526 .\r\nمسئوليت ما نسبت به نماز خواندن خاندان خود . . . . . 529 .\r\nنماز اباعبداللَّه در صحراى كربلا . . . . . 531 .\r\nتوبه . . . . . 535 .\r\nتحليل توبه از نظر روانى . . . . . 536 .\r\nانسان ، يك شخص مركّب . . . . . 538 .\r\nشرايط پيدايش توبه . . . . . 541 .\r\nيادى از مرحوم حاج ميرزا على آقا شيرازى . . . . . 543 .\r\nنصيحت على عليه السلام . . . . . 546 .\r\nحديث قدسى . . . . . 549 .\r\nتائب صحراى كربلا . . . . . 552 .\r\nمهلت توبه . . . . . 555\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nتوبه از نظر على عليه السلام . . . . . 559 .\r\nركن اول توبه : ندامت و پشيمانى . . . . . 563 .\r\nركن دوم : تصميم به عدم بازگشت . . . . . 563 .\r\nشرط اول قبول توبه : بازگرداندن حقوق مردم . . . . . 564 .\r\nشرط دوم قبول توبه : اداى حقوق الهى . . . . . 565 .\r\nشرط اول كمال توبه . . . . . 567 .\r\nشرط دوم كمال توبه . . . . . 567 .\r\nدو تعبير قرآن . . . . . 568 .\r\nكار مختص انبياء و اولياء . . . . . 569 .\r\nتوبهء بُشر حافى . . . . . 570 .\r\nتوبهء ابولُبابه . . . . . 571 .\r\nتوبهء زهيربن القين . . . . . 574 .\r\nهجرت و جهاد . . . . . 577 .\r\nتعريف هجرت . . . . . 578 .\r\nبرداشت غلط برخى متصوّفه . . . . . 581 .\r\nهدف و نيت در جهاد اسلامى . . . . . 583 .\r\nطالب علم ، مهاجر الى اللَّه . . . . . 584 .\r\nامام حسين عليه السلام ، مهاجر و مجاهد . . . . . 585 .\r\nهجرت از گناهان . . . . . 590 .\r\nجهاد با نفس . . . . . 592 .\r\nتفسير انحرافى . . . . . 594 .\r\nنيت جدى بر هجرت و جهاد . . . . . 596 .\r\nرؤياى يكى از علماى بزرگ . . . . . 598 .\r\nستايش سفر در اسلام . . . . . 606 .\r\nبرترى علماى سفر كرده . . . . . 608 .\r\nمهاجرت از عادات . . . . . 611 .\r\nدرگيرى با موانع . . . . . 613 .\r\nبزرگى و بزرگوارى روح . . . . . 621 .\r\nهمت بزرگ در راه دانش . . . . . 622 .\r\nهمت بزرگ در جمع كردن ثروت . . . . . 623 .\r\nهمت بلند در مسير جاه طلبى و مقام . . . . . 624 .\r\nبزرگوارى . . . . . 626 .\r\nسخن پيامبر صلى الله عليه و آله . . . . . 628 .\r\nسخنان على عليه السلام . . . . . 628 .\r\nخسارت تعليمات متصوفه . . . . . 632\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nسخنان امام حسين عليه السلام . . . . . 634 .\r\nايمان به غيب . . . . . 639 .\r\nمعنى « غيب » . . . . . 641 .\r\nراه ايمان آوردن به غيب . . . . . 643 .\r\nمعنى ايمان به غيب . . . . . 645 .\r\nامداد غيبى ، حسابى دارد . . . . . 646 .\r\nداستان آيت اللَّه بروجردى و رفتن به مشهد . . . . . 647 .\r\nبدبينى نسبت به آيندهء جهان در ميان روشنفكران . . . . . 649 .\r\nآيندهء روشن از نظر دين . . . . . 651 .\r\nمعيار انسانيت چيست ؟ . . . . . 655 .\r\nانسان كامل و انسان ناقص . . . . . 656 .\r\nنظريات مختلف دربارهء معيار انسانيت : . . . . . 657 .\r\nانساندوستى . . . . . 659 .\r\nمكتب انسانيت . . . . . 667 .\r\nسقوط انسانيت از مقام خود در قرون اخير . . . . . 668 .\r\nظهور دوبارهء انسانيت و تناقضِ پديدآمده . . . . . 671 .\r\nصلح كل . . . . . 672 .\r\nتفاوت اساسى انسان با حيوان . . . . . 673 .\r\n« دين انسانيت » اگوست كنت . . . . . 674 .\r\nاختيار و مسئوليت انسان . . . . . 676 .\r\nسعادت و لذت انسان . . . . . 678 .\r\nتناقض در مكاتب اصالت انسان . . . . . 679 .\r\nرابطهء اصالت انسان با خدا . . . . . 682 .\r\nبخش پنجم : گفتارهايى از كتابهاى ده گفتار و بيست گفتار .\r\nتقوا . . . . . 687 .\r\nلغت تقوا . . . . . 688 .\r\nترس از خدا . . . . . 690 .\r\nمعنا و حقيقت تقوا . . . . . 691 .\r\nاجبار عملى . . . . . 694 .\r\nتقوا در نهج البلاغه . . . . . 694 .\r\nتقوا و آزادى . . . . . 697 .\r\nمحدوديت يا مصونيت . . . . . 698 .\r\nحراست تقوا . . . . . 700 .\r\nارزش و اثر تقوا . . . . . 702\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nتقوا و بهداشت . . . . . 705 .\r\nدو اثر بزرگ تقوا . . . . . 707 .\r\nتقوا و روشن بينى . . . . . 708 .\r\nتقوا و حكمت عملى . . . . . 712 .\r\nدشمن دشمنان عقل . . . . . 714 .\r\nراز تأثير تقوا در روشن بينى . . . . . 715 .\r\nآيا هوش غير از عقل است ؟ . . . . . 719 .\r\nتقوا و تلطيف احساسات . . . . . 720 .\r\nتقوا و نيروى پيروزى بر شدايد . . . . . 721 .\r\nدو نوع مضيقه و تنگنا . . . . . 722 .\r\nاحترام حقوق و تحقير دنيا . . . . . 729 .\r\nارزش ذاتى و ارزش نسبى . . . . . 729 .\r\nمنطق عالى انسانى . . . . . 732 .\r\nمنطق اجتماعى . . . . . 733 .\r\nنقش حق و عدالت اجتماعى در امور معنوى . . . . . 733 .\r\nتأثير عدالت اجتماعى در افكار و عقايد . . . . . 735 .\r\nريشهء پيدايش انديشهء بخت . . . . . 736 .\r\nبدبينى به روزگار . . . . . 737 .\r\nعدالت اجتماعى و اخلاق فردى . . . . . 738 .\r\nافراد استثنايى . . . . . 738 .\r\nآثار اخلاقى تبعيضها . . . . . 740 .\r\nاخلاق متعادل در جامعهء متعادل . . . . . 742 .\r\nراز موفقيت اسلام . . . . . 743 .\r\nتأثير عدالت در رفتار عمومى . . . . . 745 .\r\nشدايد و گرفتاريها . . . . . 749 .\r\nشدايد ، الطاف خداوند . . . . . 749 .\r\nسازندگى شدايد . . . . . 751 .\r\nامتحان الهى . . . . . 752 .\r\nنازپروردگى . . . . . 754 .\r\nفلسفهء تكاليف دشوار . . . . . 756 .\r\nعسر و حرج . . . . . 757 .\r\nفوايد و آثار ايمان . . . . . 759 .\r\nسرمايه يا سربار ؟ . . . . . 759 .\r\nپشتوانهء اخلاق . . . . . 761 .\r\nسلامت جسم و جان . . . . . 766 .\r\nانطباق با محيط . . . . . 767\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nمفهوم رضا و تسليم . . . . . 768 .\r\nتسلط بر نفس . . . . . 769 .\r\nعلم و مهارت . . . . . 770 .\r\nعقل و دل . . . . . 771 .\r\nانسان ، موجود دو كانونى . . . . . 771 .\r\nجهاد اصغر و جهاد اكبر . . . . . 773 .\r\nتأثير دل در قضاوت عقل . . . . . 773 .\r\nخوشبينى به خود و بدبينى به ديگران . . . . . 776 .\r\nعادت به تفكر و تعقل . . . . . 778 .\r\nدعا . . . . . 781 .\r\nروحانيت دعا . . . . . 781 .\r\nراهى از دل به خدا . . . . . 782 .\r\nانقطاع اضطرارى ، انقطاع اختيارى . . . . . 784 .\r\nشرايط دعا . . . . . 784 .\r\nايمان و اعتماد به استجابت . . . . . 785 .\r\nمخالف نبودن با سنن تكوين و تشريع . . . . . 787 .\r\nهماهنگى ساير شئون دعاكننده . . . . . 788 .\r\nمورد دعا نتيجهء گناه نباشد . . . . . 788 .\r\nدعا نبايد جانشين فعاليت قرار گيرد . . . . . 789 .\r\nدعا و مسئلهء قضا و قدر . . . . . 790 .\r\nدعا و حكمت بالغه . . . . . 791 .\r\nدعا و مقام رضا . . . . . 791 .\r\nشبهاى قدر . . . . . 791 .\r\nلذت دعا و انقطاع . . . . . 792 .\r\nفهرستها . . . . . 797\r\n\r\n","description":"","footnote":"","page_name":" 22 ","page_number":22},
  {"content":"\r\n . \r\n","description":"","footnote":"","page_name":" 23 ","page_number":23},
  {"content":"\r\n\r\nبخش اول :\r\n\r\nعرفان [ كليات علوم اسلامى ، ج 2 
  ]\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n\r\nدرس اول : عرفان و تصوف\r\nيكى از علومى كه در دامن فرهنگ اسلامى زاده شد و رشد يافت و تكامل پيدا كرد علم عرفان است .\r\nدربارهء عرفان از دو جنبه مىتوان بحث و تحقيق كرد : يكى از جنبهء اجتماعى و ديگر از جنبهء فرهنگى .\r\nعرفا با ساير طبقات فرهنگى اسلامى از قبيل مفسرين ، محدثين ، فقها ، متكلمين ، فلاسفه ، ادبا ، شعرا يك تفاوت مهم دارند و آن اينكه علاوه بر اينكه يك طبقهء فرهنگى هستند و علمى به نام « عرفان » به وجود آوردند و دانشمندان بزرگى در ميان آنها ظهور كردند و كتب مهمى تأليف كردند ، يك فرقهء اجتماعى در جهان اسلام به وجود آوردند با مختصاتى مخصوص به خود ، بر خلاف ساير طبقات فرهنگى از قبيل فقها و حكما و غيرهم كه صرفاً طبقهء فرهنگى هستند و يك فرقهء مجزا از ديگران به شمار نمىروند .\r\nاهل عرفان هرگاه با عنوان فرهنگى ياد شوند با عنوان « عرفا » و هرگاه با عنوان اجتماعىشان ياد شوند غالباً با عنوان « متصوّفه » ياد مىشوند .\r\nعرفا و متصوفه هرچند يك انشعاب مذهبى در اسلام تلقى نمىشوند و خود نيز مدعى چنين انشعابى نيستند و در همهء فِرَق و مذاهب اسلامى حضور دارند ، در عين حال يك گروه وابسته و بهم پيوستهء اجتماعى هستند . يك سلسله افكار و انديشه‌ها\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nو حتى آداب مخصوص در معاشرتها و لباس پوشيدن‌ها و احياناً آرايش سر و صورت و سكونت در خانقاهها و غيره ، به آنها به عنوان يك فرقهء مخصوص مذهبى و اجتماعى رنگ مخصوص داده و مىدهد .\r\nو البته همواره - خصوصاً در ميان شيعه - عرفايى بوده و هستند كه هيچ امتياز ظاهرى با ديگران ندارند و در عين حال عميقاً اهل سير و سلوك عرفانى مىباشند ، و در حقيقت عرفاى حقيقى اين طبقه‌اند نه گروههايى كه صدها آداب از خود اختراع كرده و بدعتها ايجاد كرده‌اند .\r\nما در اين درسها كه دربارهء كليات علوم اسلامى بحث مىكنيم ، به جنبهء اجتماعى و فرقه‌اى و در حقيقت به جنبهء « تصوفِ » عرفان كارى نداريم ، فقط از جنبهء فرهنگى وارد بحث مىشويم ؛ يعنى به عرفان به عنوان يك علم و يك شاخه از شاخه‌هاى فرهنگ اسلامى نظر داريم ، نه به عنوان يك روش و طريقه كه فرقه‌اى اجتماعى پيرو آن هستند .\r\nاگر بخواهيم از جنبهء اجتماعى وارد بحث شويم ناچار بايد اين فرقه را از نظر علل و منشأ و از نظر نقش مثبت يا منفى ، مفيد يا مضرى كه در جامعهء اسلامى داشته است ، فعل و انفعال‌هايى كه ميان اين فرقه و ساير فرق اسلامى رخ داده است ، رنگى كه به معارف اسلامى داده است ، تأثيرى كه در نشر اسلام در جهان داشته است ، مورد بحث قرار دهيم . ما فعلًا به اين مطالب كارى نداريم . بحث ما فقط دربارهء عرفان به عنوان يك علم و يك بخش فرهنگى است .\r\nعرفان به عنوان يك دستگاه علمى و فرهنگى داراى دو بخش است : بخش عملى و بخش نظرى .\r\nبخش عملى عبارت است از آن قسمت كه روابط و وظايف انسان را با خودش و با جهان و با خدا بيان مىكند و توضيح مىدهد . عرفان در اين بخش مانند اخلاق است ، يعنى يك « علم » عملى است با تفاوتى كه بعداً بيان مىشود . اين بخش از عرفان علم « سير و سلوك » ناميده مىشود . در اين بخش از عرفان توضيح داده مىشود كه سالك براى اينكه به قلّهء منيع انسانيت يعنى توحيد برسد از كجا بايد آغاز كند و چه منازل و مراحلى را بايد به ترتيب طى كند و در منازل بين راه چه احوالى براى او رخ مىدهد و چه وارداتى بر او وارد مىشود . و البته همهء اين منازل و مراحل بايد با اشراف و مراقبت يك انسان كامل و پخته كه قبلًا اين راه را طى كرده و\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nاز رسم و راه منزلها آگاه است صورت گيرد ، و اگر همت انسان كاملى بدرقهء راه نباشد خطر گمراهى است .\r\nعرفا از انسان كاملى كه ضرورتاً بايد همراه نوسفران باشد گاهى به « طاير قُدس » و گاهى به « خِضر » تعبير مىكنند :\r\n همتم بدرقهء راه كن‌اى طاير قدس * كه دراز است ره مقصد و من نوسفرم \r\n ترك اين مرحله بىهمرهى خضر مكن * ظلمات است بترس از خطر گمراهى \r\nالبته توحيدى كه از نظر عارف قلّهء منيع انسانيت به شمار مىرود و آخرين مقصد سير و سلوك عارف است ، با توحيد مردم عامى و حتى با توحيد فيلسوف ( يعنى اينكه واجب الوجود يكى است نه بيشتر ) از زمين تا آسمان متفاوت است .\r\nتوحيد عارف يعنى موجود حقيقى منحصر به خداست ، جز خدا هرچه هست « نمود » است نه « بود » . توحيد عارف يعنى « جز خدا هيچ نيست » . توحيد عارف يعنى طى طريق كردن و رسيدن به مرحلهء جز خدا هيچ نديدن .\r\nاين مرحله از توحيد را مخالفان عرفا تأييد نمىكنند و احياناً آن را كفر و الحاد مىخوانند ، ولى عرفا معتقدند كه توحيد حقيقى همين است و ساير مراتب توحيد خالى از شرك نيست . از نظر عرفا رسيدن به اين مرحله كار عقل و انديشه نيست ، كار دل و مجاهده و سير و سلوك و تصفيه و تهذيب نفس است .\r\nبه هرحال اين بخش از عرفان ، بخش عملى عرفان است ؛ از اين نظر مانند علم اخلاق است كه دربارهء « چه بايد كرد » ها بحث مىكند ، با اين تفاوت كه :\r\nاولًا عرفان دربارهء روابط انسان با خودش و با جهان و با خدا بحث مىكند و عمدهء نظرش دربارهء روابط انسان با خداست و حال آنكه همهء سيستمهاى اخلاقى ضرورتى نمىبينند كه دربارهء روابط انسان با خدا بحث كنند ، فقط سيستمهاى اخلاقى مذهبى اين جهت را مورد عنايت و توجه قرار مىدهند .\r\nثانياً سير و سلوك عرفانى - همچنان كه از مفهوم اين دو كلمه پيداست - پويا و متحرك است ، بر خلاف اخلاق كه ساكن است ؛ يعنى در عرفان سخن از نقطهء آغاز است و از مقصدى و از منازل و مراحلى كه به ترتيب سالك بايد طى كند تا به سرمنزل نهايى برسد .\r\nاز نظر عارف واقعاً و بدون هيچ شائبهء مَجاز ، براى انسان « صراط » وجود دارد\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nو آن صراط را بايد بپيمايد و مرحله به مرحله و منزل به منزل طى نمايد و رسيدن به منزل بعدى بدون گذر كردن از منزل قبلى ناممكن است .\r\nلهذا از نظر عارف ، روح بشر مانند يك گياه و يا يك كودك است و كمالش در نموّ و رشدى است كه طبق نظام مخصوص بايد صورت گيرد . ولى در اخلاق صرفاً سخن از يك سلسله فضايل است از قبيل راستى ، درستى ، عدالت ، عفت ، احسان ، انصاف ، ايثار و غيره كه روح بايد به آنها مزيّن و متجلّى گردد . از نظر اخلاق ، روح انسان مانند خانه‌اى است كه بايد با يك سلسله زيورها و زينتها و نقاشيها مزين گردد بدون اينكه ترتيبى در كار باشد كه از كجا آغاز شود و به كجا انتها يابد ، مثلًا از سقف شروع شود يا از ديوارها و از كدام ديوار ؟ از بالاى ديوار يا از پايين ؟ .\r\nدر عرفان برعكس ، عناصر اخلاقى مطرح مىشود اما به اصطلاح به صورت ديالكتيكى يعنى متحرك و پويا .\r\nثالثاً عناصر روحى اخلاقى محدود است به معانى و مفاهيمى كه غالباً آنها را مىشناسند ، اما عناصر روحى عرفانى بسى وسيعتر و گسترده‌تر است . در سير و سلوك عرفانى از يك سلسله احوال و واردات قلبى سخن مىرود كه منحصراً به يك سالك راه در خلال مجاهدات و طى طريق‌ها دست مىدهد و مردم ديگر از اين احوال و واردات بىخبرند .\r\nبخش ديگر عرفان مربوط است به تفسير هستى ، يعنى تفسير خدا و جهان و انسان . عرفان در اين بخش مانند فلسفه است و مىخواهد هستى را تفسير نمايد ، بر خلاف بخش اول كه مانند اخلاق است و مىخواهد انسان را تغيير دهد . همچنان كه در بخش اول با اخلاق تفاوتهايى داشت ، در اين بخش با فلسفه تفاوتهايى دارد .\r\nدر درس بعد اين مطلب را توضيح خواهيم داد .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\nدرس دوم : عرفان نظرى\r\nاكنون بايد به توضيح بخش دوم عرفان ، يعنى عرفان نظرى بپردازيم . عرفان نظرى به تفسير هستى مىپردازد ، دربارهء خدا و جهان و انسان بحث مىنمايد .\r\nعرفان در اين بخش خود مانند فلسفهء الهى است كه در مقام تفسير و توضيح هستى است و همچنان كه فلسفهء الهى براى خودْ موضوع ، مبادى و مسائل معرفى مىكند ، عرفان نيز موضوع و مسائل و مبادى معرفى مىنمايد . ولى البته فلسفه در استدلالات خود تنها به مبادى و اصول عقلى تكيه مىكند ، و عرفان مبادى و اصول به اصطلاح كشفى را مايهء استدلال قرار مىدهد و آنگاه آنها را با زبان عقل توضيح مىدهد .\r\nاستدلالات عقلى فلسفى مانند مطالبى است كه به زبانى نوشته شده باشد و با همان زبان اصلى مطالعه شود ، ولى استدلالات عرفانى مانند مطالبى است كه از زبان ديگر ترجمه شده باشد ؛ يعنى عارف - لااقل به ادعاى خودش - آنچه را كه با ديدهء دل و با تمام وجود خود شهود كرده است ، با زبان عقل توضيح مىدهد .\r\nتفسير عرفان از هستى و به عبارت ديگر جهان بينى عرفانى هستى ، با تفسير فلسفه از هستى تفاوتهاى عميقى دارد .\r\nاز نظر فيلسوف الهى ، هم خدا اصالت دارد و هم غير خدا ، الّا اينكه خدا\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nواجب الوجود و قائم بالذات است و غير خدا ممكن الوجود و قائم بالغير و معلول واجب الوجود . ولى از نظر عارف ، غير خدا به عنوان اشيائى كه در برابر خدا قرار گرفته باشند - هرچند معلول او باشند - وجود ندارد ، بلكه وجود خداوند همهء اشياء را دربر گرفته است ؛ يعنى همهء اشياء ، اسماء و صفات و شئون و تجلّيات خداوندند نه امورى در برابر او .\r\nنوع بينش فيلسوف با عارف متفاوت است . فيلسوف مىخواهد جهان را فهم كند ، يعنى مىخواهد تصويرى صحيح و نسبتاً جامع و كامل از جهان در ذهن خود داشته باشد . از نظر فيلسوف حد اعلاى كمال انسان به اين است كه جهان را آنچنان كه هست با عقل خود دريابد ، به طورى كه جهان در وجود او وجود عقلانى بيابد و او جهانى شود عقلانى . لهذا در تعريف فلسفه گفته شده است : « صَيْرورَةُ الْانْسانِ عالَماً عَقْلِيّاً مُضاهِياً لِلْعالَمِ الْعَيْنِىِّ » يعنى فيلسوفى عبارت است از اينكه انسان جهانى بشود عقلى شبيه جهان عينى .\r\nولى عارف به عقل و فهم كارى ندارد . عارف مىخواهد به كُنه و حقيقت هستى كه خداست برسد و متصل گردد و آن را شهود نمايد .\r\nاز نظر عارف كمال انسان به اين نيست كه صرفاً در ذهن خود تصويرى از هستى داشته باشد ، بلكه به اين است كه با قدم سير و سلوك به اصلى كه از آنجا آمده است باز گردد و دورى و فاصله را با ذات حق از بين ببرد و در بساط قرب از خود فانى و به او باقى گردد .\r\nابزار كار فيلسوف عقل و منطق و استدلال است ، ولى ابزار كار عارف دل و مجاهده و تصفيه و تهذيب و حركت و تكاپو در باطن است .\r\nبعداً آنجا كه دربارهء جهان بينى عرفانى بحث خواهيم كرد ، تفاوت آن با جهان بينى فلسفى روشن خواهد گشت\r\n\r\nعرفان و اسلام\r\nعرفان ، هم در بخش عملى و هم در بخش نظرى با دين مقدس اسلام تماس و اصطكاك پيدا مىكند ، زيرا اسلام مانند هر دين و مذهب ديگر و بيشتر از هر دين و مذهب ديگر روابط انسان را با خدا و جهان و خودش بيان كرده و هم به تفسير و توضيح هستى پرداخته است .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nقهراً اينجا اين مسئله طرح مىشود كه ميان آنچه عرفان عرضه مىدارد با آنچه اسلام بيان كرده است چه نسبتى برقرار است ؟ .\r\nالبته عرفاى اسلامى هرگز مدعى نيستند كه سخنى ماوراى اسلام دارند ، و از چنين نسبتى سخت تبرّى مىجويند . برعكس ، آنها مدعى هستند كه حقايق اسلامى را بهتر از ديگران كشف كرده‌اند و مسلمان واقعى آنها مىباشند . عرفا - چه در بخش عملى و چه در بخش نظرى - همواره به كتاب و سنت و سيرهء نبوى و ائمه و اكابر صحابه استناد مىكنند . ولى ديگران دربارهء آنها نظريه‌هاى ديگرى دارند و ما به ترتيب آن نظريه‌ها را ذكر مىكنيم :\r\nالف . نظريهء گروهى از محدثان و فقهاى اسلامى . به عقيدهء اين گروه ، عرفا عملًا پايبند به اسلام نيستند و استناد آنها به كتاب و سنت صرفاً عوامفريبى و براى جلب قلوب مسلمانان است و عرفان اساساً ربطى به اسلام ندارد .\r\nب . نظريهء گروهى از متجددان عصر حاضر . اين گروه كه با اسلام ميانهء خوبى ندارند و از هر چيزى كه بوى اباحيّت بدهد و بتوان آن را به عنوان نهضت و قيامى در گذشته عليه اسلام و مقررات اسلامى قلمداد كرد به شدت استقبال مىكنند ، مانند گروه اول معتقدند كه عرفا عملًا ايمان و اعتقادى به اسلام ندارند ، بلكه عرفان و تصوف نهضتى بوده از ناحيهء ملل غيرعرب برضد اسلام و عرب در زير سرپوشى از معنويت .\r\nاين گروه با گروه اول در ضديت و مخالفت عرفان با اسلام وحدت نظر دارند و اختلاف نظرشان در اين است كه گروه اول اسلام را تقديس مىكنند و با تكيه به احساسات اسلامى تودهء مسلمان ، عرفا را « هو » و تحقير مىنمايند و مىخواهند به اين وسيله عرفان را از صحنهء معارف اسلامى خارج نمايند ، ولى گروه دوم با تكيه به شخصيت عرفا - كه بعضى از آنها جهانى است - مىخواهند وسيله‌اى براى تبليغ عليه اسلام بيابند و اسلام را « هو » كنند كه انديشه‌هاى ظريف و بلند عرفانى در فرهنگ اسلامى با اسلام بيگانه است و اين عناصر از خارج وارد اين فرهنگ گشته است ، اسلام و انديشه‌هاى اسلامى در سطحى پايين‌تر از اين گونه انديشه‌هاست .\r\nاين گروه مدعى هستند كه استناد عرفا به كتاب و سنت صرفاً تقيّه و از ترس عوام بوده است ، مىخواسته‌اند به اين وسيله جان خود را حفظ كنند .\r\nج . نظريهء گروه بىطرفها . از نظر اين گروه در عرفان و تصوف ، خصوصاً در\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nعرفان عملى و بالاخص آنجا كه جنبهء فرقه‌اى پيدا مىكند ، بدعتها و انحرافات زيادى مىتوان يافت كه با كتاب اللَّه و با سنت معتبر وفق نمىدهد . ولى عرفا مانند ساير طبقات فرهنگى اسلامى و مانند غالب فرق اسلامى نسبت به اسلام نهايت خلوص نيت را داشته‌اند و هرگز نمىخواسته‌اند بر ضد اسلام مطلبى گفته و آورده باشند . ممكن است اشتباهاتى داشته باشند همچنان كه ساير طبقات فرهنگى مثلًا متكلمين ، فلاسفه ، مفسرين ، فقها ، اشتباهاتى داشته‌اند ، ولى هرگز سوء نيتى نسبت به اسلام در كار نبوده است .\r\nمسئلهء ضديت عرفا با اسلام از طرف افرادى طرح شده كه غرض خاص داشته‌اند يا با عرفان و يا با اسلام . اگر كسى بىطرفانه و بىغرضانه كتب عرفا را مطالعه كند ، به شرط آنكه با زبان و اصطلاحات آنها آشنا باشد ، اشتباهات زيادى ممكن است بيابد ولى ترديد هم نخواهد كرد كه آنها نسبت به اسلام صميميت و خلوص كامل داشته‌اند .\r\nما نظر سوم را ترجيح مىدهيم و معتقديم عرفا سوء نيت نداشته‌اند . در عين حال لازم است افراد متخصص و وارد در عرفان و در معارف عميق اسلامى ، بى طرفانه دربارهء مسائل عرفانى و انطباق آنها با اسلام بحث و تحقيق نمايند\r\n\r\nشريعت ، طريقت ، حقيقت\r\nيكى از موارد اختلاف مهم ميان عرفا و غير عرفا خصوصاً فقها ، نظريهء خاص عرفا دربارهء شريعت و طريقت و حقيقت است .\r\nعرفا و فقها متفق القول‌اند كه شريعت يعنى مقررات و احكام اسلامى مبنى بر يك سلسله حقايق و مصالح است . فقها معمولًا اين مصالح را به امورى تفسير مىكنند كه انسان را به سعادت يعنى حد اعلاى ممكن استفاده از مواهب مادى و معنوى مىرساند . ولى عرفا معتقدند كه همهء راهها به خدا منتهى مىشود و همهء مصالح و حقايق از نوع شرايط و امكانات و وسايل و موجباتى است كه انسان را به سوى خدا سوق مىدهد .\r\nفقها همين قدر مىگويند : در زير پردهء شريعت ( احكام و مقررات ) يك سلسله مصالح نهفته است و آن مصالح به منزلهء علل و روح شريعت به شمار مىروند ؛ تنها وسيلهء نيل به آن مصالح ، عمل به شريعت است . اما عرفا معتقدند كه مصالح و\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nحقايقى كه در تشريع احكام نهفته است از نوع منازل و مراحلى است كه انسان را به مقام قرب الهى و وصول به حقيقت سوق مىدهد .\r\nعرفا معتقدند كه باطن شريعت راه است و آن را « طريقت » مىخوانند ، و پايان اين راه « حقيقت » است يعنى توحيد به معنىاى كه قبلًا به آن اشاره شد كه پس از فناى عارف از خود و انانيّت خود دست مىدهد . اين است كه عارف به سه چيز معتقد است : شريعت ، طريقت ، حقيقت ؛ معتقد است كه شريعت وسيله يا پوسته‌اى است براى طريقت ، و طريقت پوسته يا وسيله‌اى براى حقيقت .\r\nفقها طرز تفكرشان دربارهء اسلام همان است كه در بخش درسهاى كلام شرح داديم ؛ معتقدند كه مقررات اسلامى در سه بخش خلاصه مىشود :\r\nاول بخش اصول عقايد كه كلام عهده‌دار آن است . در مسائل مربوط به اصول عقايد لازم است انسان از راه عقل ، ايمان و اعتقاد تزلزل ناپذير داشته باشد .\r\nدوم بخش اخلاق . در اين بخش دستورهايى بيان شده است كه وظيفهء انسان را از نظر فضايل و رذايل اخلاقى بيان مىكند و علم اخلاق عهده‌دار بيان آن است .\r\nبخش سوم بخش احكام است كه مربوط به اعمال و رفتار خارجى انسان است و فقه عهده‌دار آن است .\r\nاين سه بخش از يكديگر مجزا هستند . بخش عقايد مربوط است به عقل و فكر ، بخش اخلاق مربوط است به نفس و ملكات و عادات نفسانى ، بخش احكام مربوط است به اعضا و جوارح .\r\nولى عرفا در بخش عقايد ، صِرف اعتقاد ذهنى و عقلى را كافى نمىدانند ؛ مدعى هستند كه به آنچه بايد ايمان داشت و معتقد بود ، بايد رسيد و بايد كارى كرد كه پرده‌ها از ميان انسان و آن حقايق برداشته شود . و در بخش دوم - همچنان كه قبلًا اشاره شد - اخلاق را كه هم ساكن است و هم محدود ، كافى نمىدانند ؛ به جاى اخلاق علمى و فلسفى ، سير و سلوك عرفانى را كه تركيب خاص دارد پيشنهاد مىكنند . و در بخش سوم ايراد و اعتراضى ندارند ، فقط در موارد خاصى سخنانى دارند كه احياناً ممكن است بر ضد مقررات فقهى تلقى شود .\r\nعرفا از اين سه بخش به « شريعت » و « طريقت » و « حقيقت » تعبير مىكنند و معتقدند كه همان گونه كه انسان واقعاً سه بخش مجزا نيست ( يعنى بدن و نفس و عقل از يكديگر مجزا نيستند ، بلكه در عين اختلاف با يكديگر متحدند و نسبت آنها با\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nيكديگر نسبت ظاهر و باطن است ) شريعت و طريقت و حقيقت نيز اينچنين‌اند ، يعنى يكى ظاهر است و ديگرى باطن و سومى باطنِ باطن ، با اين تفاوت كه عرفا مراتب وجود انسان را بيش از سه مرتبه و سه مرحله مىدانند ، يعنى به مراحل و مراتبى ماوراى عقل نيز معتقدند و ان شاء اللَّه بعداً توضيح خواهيم داد .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\n\r\nدرس سوم : مايه‌هاى عرفان اسلامى\r\nبراى شناخت هر علمى توجه به تاريخ آن علم و تحولات مربوط به آن ، آشنايى با شخصيتهايى كه حامل و وارث آن علم يا مبتكر در آن علم بوده‌اند و همچنين آشنايى با كتب اساسى آن علم لازم و ضرورى است . ما در اين درس و درس چهارم به اين مسائل مىپردازيم .\r\nاولين مسأله‌اى كه اينجا بايد طرح شود اين است كه آيا عرفان اسلامى از قبيل فقه و اصول و تفسير و حديث است ، يعنى از علومى است كه مسلمين مايه‌ها و ماده‌هاى اصلى را از اسلام گرفته‌اند و براى آنها قواعد و ضوابط و اصول كشف كرده‌اند ؟ و يا از قبيل طب و رياضيات است كه از خارج جهان اسلام به جهان اسلام راه يافته است و در دامن تمدن و فرهنگ اسلامى وسيلهء مسلمين رشد و تكامل يافته است ؟ و يا شقّ سومى در كار است ؟ .\r\nعرفا خود ، شقّ اول را اختيار مىكنند و به هيچ وجه حاضر نيستند شقّ ديگرى را انتخاب كنند . بعضى از مستشرقين اصرار داشته و دارند كه عرفان و انديشه‌هاى لطيف و دقيق عرفانى همه از خارج جهان اسلام به جهان اسلام راه يافته است .\r\nگاهى براى آن ريشهء مسيحى قائل مىشوند و مىگويند افكار عارفانه نتيجهء ارتباط مسلمين با راهبان مسيحى است ، و گاهى آن را عكس العمل ايرانيها عليه اسلام و\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nعرب مىخوانند ، و گاهى آن را دربست محصول فلسفهء نوافلاطونى - كه خود محصول تركيب افكار ارسطو و افلاطون و فيثاغورس و گنوسيهاى اسكندريه و آراء و عقايد يهود و مسيحيان بوده است - معرفى مىكنند ، و گاهى آن را ناشى از افكار بودايى مىدانند ، همچنان كه مخالفان عرفا در جهان اسلام نيز كوشش داشته و دارند كه عرفان و تصوف را يكسره با اسلام بيگانه بخوانند و براى آن ريشهء غير اسلامى قائل گردند .\r\nنظريهء سوم اين است كه عرفان مايه‌هاى اولى خود را - چه در مورد عرفان عملى و چه در مورد عرفان نظرى - از خود اسلام گرفته است و براى اين مايه‌ها قواعد و ضوابط و اصولى بيان كرده است و تحت تأثير جريانات خارج نيز ، خصوصاً انديشه‌هاى كلامى و فلسفى و بالاخص انديشه‌هاى فلسفى اشراقى قرار گرفته است . اما اينكه عرفا چه اندازه توانسته‌اند قواعد و ضوابط صحيح براى مايه‌هاى اولى اسلامى بيان كنند ؟ آيا موفقيتشان در اين جهت به اندازهء فقها بوده است يا نه ؟ و چه اندازه مقيد بوده‌اند كه از اصول واقعى اسلام منحرف نشوند ؟ و همچنين آيا جريانات خارجى چه اندازه روى عرفان اسلامى تأثير داشته است ؟ آيا عرفان اسلامى آنها را در خود جذب كرده و رنگ خود را به آنها داده و در مسير خود از آنها استفاده كرده است و يا برعكس ، موج آن جريانات عرفان اسلامى را در جهت مسير خود انداخته است ؟ اينها همه مطالبى است كه جداگانه بايد مورد بحث و دقت قرار گيرد . آنچه مسلّم است اين است كه عرفان اسلامى سرمايهء اصلى خود را از اسلام گرفته است و بس .\r\nطرفداران نظريهء اول - و كم و بيش طرفداران نظريهء دوم - مدعى هستند كه اسلام دينى ساده و بىتكلّف و عمومى فهم و خالى از هرگونه رمز و مطالب غامض و غير مفهوم و يا صعب الفهم است . اساس اعتقادى اسلام عبارت است از توحيد .\r\nتوحيد اسلام يعنى همچنان كه مثلًا خانه سازنده‌اى دارد متغاير و متمايز از خود ، جهان نيز سازنده‌اى دارد جدا و منفصل از خود . اساس رابطهء انسان با متاعهاى جهان از نظر اسلام زهد است . زهد يعنى اعراض از متاعهاى فانى دنيا براى وصول به نعيم جاويدان آخرت . از اينها كه بگذريم ، به يك سلسله مقررات سادهء عملى مىرسيم كه فقه متكفّل آنهاست .\r\nاز نظر اين گروه آنچه عرفا به نام توحيد گفته‌اند مطلبى است وراى توحيد\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nاسلامى ، زيرا توحيد عرفانى عبارت است از وحدت وجود و اينكه جز خدا و شئون و اسماء و صفات و تجلّيات او چيزى وجود ندارد . سير و سلوك عرفانى نيز وراى زهد اسلامى است ، زيرا در سير و سلوك يك سلسله معانى و مفاهيم طرح مىشود از قبيل عشق و محبت خدا ، فناى در خدا ، تجلّى خدا بر قلب عارف ، كه در زهد اسلامى مطرح نيست . طريقت عرفانى نيز امرى است وراى شريعت اسلامى ، زيرا در آداب طريقت مسائلى طرح مىشود كه فقه از آنها بىخبر است .\r\nاز نظر اين گروه ، نيكان صحابهء رسول اكرم كه عرفا و متصوفه خود را به آنها منتسب مىكنند و آنها را پيشرو خود مىدانند ، زاهدانى بيش نبوده‌اند . روح آنها از سير و سلوك عرفانى و از توحيد عرفانى بىخبر بوده است . آنها مردمى بوده‌اند مُعرِض از متاع دنيا و متوجه به عالم آخرت . اصل حاكم بر روح آنها خوف بوده و رجاء ، خوف از عذاب دوزخ و رجاء به ثوابهاى بهشتى ، همين و بس .\r\nحقيقت اين است كه نظريهء اين گروه به هيچ وجه قابل تأييد نيست . مايه‌هاى اولى اسلامى بسى غنىتر است از آنچه اين گروه به جهل و يا به عمد فرض كرده‌اند .\r\nنه توحيد اسلامى به آن سادگى و بىمحتوايى است كه اينها فرض كرده‌اند و نه معنويت انسان در اسلام منحصر به زهد خشك است و نه نيكان صحابهء رسول اكرم آنچنان بوده‌اند كه توصيف شد و نه آداب اسلامى محدود است به اعمال جوارح و اعضا .\r\nما در اين درس اجمالًا در حدى كه روشن شود كه تعليمات اصلى اسلام مىتوانسته است الهام بخش يك سلسله معارف عميق در مورد عرفان نظرى و عملى بوده باشد ، مطالبى مىآوريم . اما اينكه عرفاى اسلامى چقدر از اين تعليمات به‌طور صحيح استفاده كرده‌اند و چقدر منحرف شده‌اند ، مطلبى است كه در اين بحثهاى كوتاه و مختصر نمىتوان وارد شد .\r\nقرآن كريم در باب توحيد ، هرگز خدا و خلقت را به سازندهء خانه و خانه قياس نمىكند . قرآن خدا را خالق و آفرينندهء جهان معرفى مىكند و در همان حال مىگويد ذات مقدس او در همه جا و با همه چيز هست :\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n فَأَيْنَما تُوَلُّوا فَثَمَّ وَجْهُ اللَّهِ  « 1 » .\r\nبه هر طرف رو كنيد چهرهء خدا آنجاست .\r\n وَ نَحْنُ أَقْرَبُ إِلَيْهِ مِنْكُمْ  « 2 » .\r\nاز شما به او [ يعنى ميّت 
  ] نزديكتريم .\r\n هُوَ الْأَوَّلُ وَ الْآخِرُ وَ الظَّاهِرُ وَ الْباطِنُ  « 3 » .\r\nاولِ همهء اشياء اوست و آخر همه اوست ( از او آغاز يافته‌اند و به او پايان مىيابند ) ، ظاهر و هويدا اوست و در همان حال باطن و ناپيدا هم اوست .\r\nو آياتى ديگر از اين قبيل .\r\nبديهى است كه اين گونه آيات ، افكار و انديشه‌ها را به سوى توحيدى برتر و عاليتر از توحيد عوام مىخوانده است . در حديث كافى آمده است كه خداوند مىدانست كه در آخر الزمان مردمانى متعمّق در توحيد ظهور مىكنند ، لهذا آيات اول سورهء حديد و سورهء   قُلْ هُوَ اللَّهُ أَحَدٌ   را نازل فرمود .\r\nدر مورد سير و سلوك و طى مراحل قرب حق تا آخرين منازل ، كافى است كه برخى آيات مربوط به « لقاء اللَّه » و آيات مربوط به « رضوان اللَّه » و آيات مربوط به وحى و الهام و مكالمهء ملائكه با غير پيغمبران ( مثلًا حضرت مريم ) و مخصوصاً آيات معراج رسول اكرم را مورد نظر قرار دهيم .\r\nدر قرآن سخن از نفس امّاره ، نفس لوّامه ، نفس مطمئنّه آمده است ، سخن از علم افاضى و لدنّى و هدايتهاى محصول مجاهده آمده است :  وَ الَّذِينَ جاهَدُوا فِينا لَنَهْدِيَنَّهُمْ سُبُلَنا  « 4 » . در قرآن از تزكيهء نفس به عنوان يگانه موجب فلاح و رستگارى ياد شده است :   قَدْ أَفْلَحَ مَنْ زَكَّاها . وَ قَدْ خابَ مَنْ دَسَّاها   « 5 » . در قرآن مكرر از حبّ الهى ما فوق همهء\r\n\r\n\r\n\r\n\r\n","description":"","footnote":"\r\n( 1 ) بقره / 115\r\n( 2 ) واقعه / 85\r\n( 3 ) حديد / 3\r\n( 4 ) عنكبوت / 69\r\n( 5 ) شمس / 9 و 10 .\r\n","page_name":" 38 ","page_number":38},
  {"content":"\r\n\r\nمحبتها و عُلقه‌هاى انسانى ياد شده است . قرآن از تسبيح و تحميد تمام ذرات جهان سخن گفته است و به تعبيرى از آن ياد كرده كه مفهومش اين است كه اگر شما انسانها تفقّه خود را كامل كنيد ، آن تسبيحها و تحميدها را درك مىكنيد . بعلاوه قرآن در مورد سرشت انسان مسئلهء نفخهء الهى را طرح كرده است .\r\nاينها و غير اينها كافى بوده كه الهام بخش معنويتى عظيم و گسترده در مورد خدا و جهان و انسان و بالاخص در مورد روابط انسان و خدا بشود .\r\nهمچنان كه اشاره شد ، سخن در اين نيست كه عرفاى مسلمين از اين سرمايه‌ها چگونه بهره بردارى كرده‌اند ، درست يا نادرست ؛ سخن دربارهء اظهارنظرهاى مغرضانهء گروهى غربى و غربزده است كه مىخواهند اسلام را از نظر معنويت ، بى محتوا معرفى نمايند . سخن دربارهء سرمايهء عظيمى در متن اسلام است كه مىتوانسته الهام بخش خوبى در جهان اسلام باشد . فرضاً عرفاى مصطلح نتوانسته باشند استفادهء صحيح كرده باشند ، افراد ديگرى كه به اين نام مشهور نيستند استفاده كرده‌اند .\r\nبعلاوه روايات و خطب و ادعيه و احتجاجات اسلامى و تراجم احوال اكابر تربيت شدگان اسلام نشان مىدهد كه آنچه در صدر اسلام بوده است صرفاً زهد خشك و عبادت به اميد اجر و پاداش نبوده است .\r\nدر روايات و خطب و ادعيه و احتجاجات ، معانى بسيار بلندى مطرح است .\r\nتراجم احوال شخصيتهاى صدر اول اسلام از يك سلسله هيجانات و واردات روحى و روشن بينىهاى قلبى و سوزها و گدازها و عشقهاى معنوى حكايت مىكند . ما اكنون يكى از آنها را ذكر مىكنيم .\r\nدر كافى مىنويسد : رسول خدا روزى پس از اداى نماز صبح چشمش افتاد به جوانى رنگ پريده كه چشمانش در كاسهء سرش فرو رفته و تنش نحيف شده بود ، در حالى كه از خود بىخود بود و تعادل خود را نمىتوانست حفظ كند . پرسيد : كَيْفَ اصْبَحْتَ ؟ حالت چگونه است ؟ گفت : اصْبَحْتُ موقِناً در حال يقين بسر مىبرم . فرمود :\r\nعلامت يقينت چيست ؟ عرض كرد : يقين من است كه مرا در اندوه فرو برده و شبهاى مرا بيدار ( در شب زنده دارى ) و روزهاى مرا تشنه ( در حال روزه ) قرار داده است و مرا از دنيا و مافيها جدا ساخته تا آنجا كه گويى عرش پروردگار را مىبينم كه براى رسيدن به حساب مردم نصب شده است و مردم همه محشور شده‌اند و من در ميان\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nآنها هستم ؛ گويى هم اكنون اهل بهشت را در بهشت ، متنعّم و اهل دوزخ را در دوزخ ، معذّب مىبينم ؛ گويى هم اكنون با اين گوشها آواز حركت آتش جهنم را مىشنوم . رسول اكرم به اصحاب خود رو كرد و فرمود : اين شخص بنده‌اى است كه خداوند قلب او را به نور ايمان منوّر گردانيده است . آنگاه به جوان فرمود : حالت خود را حفظ كن كه از تو سلب نشود . جوان گفت : دعا كن خداوند مرا شهادت روزى فرمايد . طولى نكشيد كه غزوه‌اى پيش آمد و جوان شركت كرد و شهيد شد .\r\nزندگى و حالات و كلمات و مناجاتهاى رسول اكرم سرشار از شور و هيجان معنوى و الهى و مملوّ از اشارات عرفانى است . دعاهاى رسول اكرم فراوان مورد استشهاد و استناد عرفا قرار گرفته است .\r\nاميرالمؤمنين على عليه السلام - كه اكثريت قريب به اتفاق اهل عرفان و تصوف سلسله‌هاى خود را به ايشان مىرسانند - كلماتش الهام بخش معنويت و معرفت است . ما به دو قسمت كه در نهج البلاغه مسطور است اشاره مىكنيم .\r\nدر خطبهء 220 مىفرمايد :\r\nانَّ اللَّه سُبْحانَهُ وَ تَعالى جَعَلَ الذِّكْرَ جَلاءً لِلْقُلوبِ ، تَسْمَعُ بِهِ بَعْدَ الْوَقْرَةِ وَ تُبْصِرُ بِهِ بَعْدَ الْعَشْوَةِ وَ تَنْقادُ بِهِ بَعْدَ الْمُعانَدَةِ ، وَ ما بَرِحَ لِلَّهِ - عَزَّتْ آلاؤُهُ - فِى الْبُرْهَةِ بَعْدَ الْبُرْهَةِ وَ فى ازْمانِ الْفَتَراتِ عِبادٌ ناجاهُمْ فى فِكْرِهِمْ وَ كَلَّمَهُمْ فى ذاتِ عُقولِهِمْ . .\r\nهمانا خداوند متعال ياد خود را مايهء صفا و جلاى دلها قرار داده است .\r\nبدين وسيله پس از سنگينى ، شنوا و پس از شبكورى ، بينا و پس از سركشى مطيع مىگردند . همواره در هر زمان و در دورهء فترتها خدا را مردانى بوده است كه در انديشه‌هاى آنها با آنها راز مىگفته است و در خردشان با آنها سخن مىگفته است .\r\nدر خطبهء 218 دربارهء اهل اللَّه مىفرمايد :\r\nقَدْ احْيا عَقْلَهُ وَ اماتَ نَفْسَهُ ، حَتّى دَقَّ جَليلُهُ وَ لَطُفَ غَليظُهُ وَ بَرَقَ لَهُ لامِعٌ كَثيرُ الْبَرْقِ ، فَابانَ لَهُ الطَّريقَ وَ سَلَكَ بِهِ السَّبيلَ وَ تَدافَعَتْهُ الْابْوابُ الى بابِ\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nالسَّلامَةِ وَ دارِ الْاقامَةِ وَ ثَبَتَتْ رِجْلاهُ بِطُمَأْنينَةِ بَدَنِهِ فى قَرارِ الْامْنِ وَ الرّاحَةِ بِمَا اسْتَعْمَلَ قَلْبَهُ وَ ارْضى رَبَّهُ . .\r\nخرد خويش را زنده ساخته و نفس خويش را ميرانده است ، تا در وجودش درشتها نازك و غليظها لطيف گشته است و نورى درخشان در قلبش مانند برق جهيده است . آن نور راهش را آشكار و او را سالك راه ساخته است و درها يكى پس از ديگرى او را به پيش رانده است تا آخرين در كه آنجا سلامت است و آخرين منزل كه بار انداز اقامت است . آنجا قرارگاه امن و راحت است . پاهايش همراه با آرامش بدنش استوار است . همهء اينها به موجب اين است كه قلب خود را به كار گرفته و پروردگار خويش را راضى ساخته است .\r\nدعاهاى اسلامى ، مخصوصاً دعاهاى شيعى ، گنجينه‌اى از معارف است ، از قبيل دعاى كميل ، دعاى ابوحمزه ، مناجات شعبانيه ، دعاهاى صحيفهء سجاديه . عاليترين انديشه‌هاى معنوى در اين دعاهاست .\r\nآيا با وجود اين همه منابع ، جاى اين هست كه ما در جستجوى يك منبع خارجى باشيم ؟ ! .\r\nنظير اين جريان را ما در موضوع حركت اجتماعى منتقدانه و معترضانهء ابوذر غِفارى نسبت به جباران زمان خودش مىبينيم . ابوذر نسبت به تبعيضها و حيف و ميل‌ها و ظلم و جورها و بيدادگريهاى زمان ، سخت معترض بود تا آنجا كه تبعيدها كشيد و رنجهاى جانكاه متحمل شد و آخرالامر در تبعيدگاه و در تنهايى و غربت از دنيا رفت .\r\nگروهى از مستشرقين اين پرسش را طرح كرده‌اند كه محرّك ابوذر كى بوده است ؟ اين گروه در پى جستجوى عاملى از خارج دنياى اسلام براى تحريك ابوذر هستند . جرج جرداق مسيحى در كتاب الامام على صوتُ العدالة الانسانية مىگويد :\r\nمن تعجب مىكنم از اين اشخاص . درست مثل اين است كه شخصى را در كنار رودخانه يا لب دريا ببينيم و آنگاه بينديشيم كه اين شخص ظرف خويش را از كدام بركه پر كرده است ؛ در جستجوى بركه‌اى براى توجيه ظرف آب او باشيم و رودخانه يا دريا را نديده بگيريم ! ابوذر جز اسلام از كدام منبع ديگرى مىتوانسته است الهام\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nبگيرد ؟ ! كدام منبع به قدر اسلام مىتواند الهام بخش ابوذرها براى قيام در برابر جبارهايى مانند معاويه باشد ؟ ! .\r\nعين آن جريان را در موضوع عرفان مىبينيم . مستشرقين در جستجوى منبعى غير از اسلام هستند كه الهام بخش معنويتهاى عرفانى باشد و اين درياى عظيم را ناديده مىگيرند . آيا مىتوانيم همهء اين منابع را اعمّ از قرآن و حديث و خطبه و احتجاج و دعا و سيره انكار كنيم براى آنكه فرضيهء بعضى از مستشرقين و دنباله روهاى شرقى آنها درست درآيد ؟ ! خوشبختانه اخيراً افرادى مانند نيكلسون انگليسى و ماسينيون فرانسوى كه مطالعات وسيعى در عرفان اسلامى دارند و مورد قبول همه هستند ، صريحاً اعتراف دارند كه منبع اصلى عرفان اسلامى قرآن و سنت است .\r\nبا نقل جمله‌هايى از نيكلسون اين درس را پايان مىدهيم . وى مىگويد :\r\nدر قرآن مىبينيم كه مىگويد : خدا نور آسمانها و زمين است « 1 » ، او اولين و آخرين مىباشد « 2 » ، هيچ خدايى به غير او نيست « 3 » ، همه چيز به غير او نابود مىشود « 4 » ، من در انسان از روح خود دميدم « 5 » ، ما انسان را آفريديم و مىدانيم روحش با او چه مىگويد زيرا ما از رگ گردن به او نزديكتريم « 6 » ، به هركجا رو كنيد همان جا خداست « 7 » ، به هركس خدا روشنى ندهد او به كلى نور نخواهد داشت « 8 » . محققاً ريشه و تخم تصوف در اين آيات است و براى صوفيان اولى قرآن نه فقط كلمات خدا بود ، بلكه وسيلهء تقرب به او نيز محسوب مىشد . به وسيلهء عبادت و تعمّق در قسمتهاى مختلفهء قرآن ، مخصوصاً آيات مرموزى كه مربوط به عروج « معراج » است ، متصوفه\r\n\r\n\r\n\r\n\r\n","description":"","footnote":"\r\n( 1 )  اللَّهُ نُورُ السَّماواتِ وَ الْأَرْضِ . \r\n( 2 )  هُوَ الْأَوَّلُ وَ الْآخِرُ . \r\n( 3 )  لا إِلهَ إِلَّا هُوَ . \r\n( 4 )  كُلُّ مَنْ عَلَيْها فانٍ . \r\n( 5 )  وَ نَفَخْتُ فِيهِ مِنْ رُوحِي . \r\n( 6 )  وَ لَقَدْ خَلَقْنَا الْإِنْسانَ وَ نَعْلَمُ ما تُوَسْوِسُ بِهِ نَفْسُهُ وَ نَحْنُ أَقْرَبُ إِلَيْهِ مِنْ حَبْلِ الْوَرِيدِ . \r\n( 7 )  فَأَيْنَما تُوَلُّوا فَثَمَّ وَجْهُ اللَّهِ . \r\n( 8 )  وَ مَنْ لَمْ يَجْعَلِ اللَّهُ لَهُ نُوراً فَما لَهُ مِنْ نُورٍ . \r\n","page_name":" 42 ","page_number":42},
  {"content":"\r\n\r\nسعى مىكنند حالت صوفيانهء پيغمبر را در خود ايجاد نمايند « 1 » و هم او مىگويد :\r\nاصول وحدت در تصوف بيش از همه جا در قرآن ذكر شده ، و همچنين پيغمبر مىگويد كه خداوند مىفرمايد : چون بندهء من در اثر عبادت و اعمال نيك ديگر به من نزديك شود من او را دوست خواهم داشت ، بالنتيجه من گوش او هستم به طورى كه او به توسط من مىشنود ، و چشم او هستم به طورى كه او به توسط من مىبيند ، و زبان و دست او هستم به طورى كه او به توسط من مىگويد و مىگيرد « 2 » همچنان كه مكرر گفته‌ايم ، سخن در اين نيست كه آيا عرفا و متصوفه توانسته‌اند درست الهام بگيرند يا نه ؛ سخن در اين است كه منشأ اين الهام گيرىها منابع خارجى است يا خود متون اسلامى ؟\r\n\r\n\r\n\r\n\r\n","description":"","footnote":"\r\n( 1 ) كتاب ميراث اسلام ، مجموعه‌اى از مستشرقين دربارهء اسلام ، ص 84\r\n( 2 ) ترجمهء اين حديث قدسى است :\r\nلا يَزالُ الْعَبْدُ يَتَقَرَّبُ الَىَّ بِالنَّوافِلِ حَتّى اذا احْبَبْتُهُ ، فَاذا احْبَبْتُهُ كُنْتُ سَمْعَهُ الَّذى يَسْمَعُ بِهِ وَ بَصَرَهُ الَّذى يُبْصِرُ بِهِ وَ لِسانَهُ الَّذى يَنْطِقُ بِهِ وَ يَدَهُ الَّذى يَبْطِشُ بِها .\r\n","page_name":" 43 ","page_number":43},
  {"content":"\r\n\r\n\r\nدرس چهارم : تاريخچه مختصر ( 1 )\r\nدرس گذشته به اين موضوع اختصاص يافت كه منبع و ريشهء اصلى عرفان كجاست ؟ آيا در تعليمات اسلامى و زندگى عملى رسول اكرم و ائمهء اطهار چيزهايى كه بتواند از جنبهء نظرى الهام بخش يك سلسله معانى لطيف و دقيق عرفانى باشد و از نظر عملى به وجود آورندهء يك نشاط روحانى و يك سلسله جوششها و جنبشهاى عرفانى و معنوى بشود وجود دارد يا نه ؟ پاسخ اين پرسش مثبت بود .\r\nاكنون دنبالهء اين بحث را ادامه مىدهيم .\r\nمعارف اصيل اسلامى و زندگى سرشار از معنويت و تجلّيات روحانى پيشوايان اسلامى كه الهام بخش معنويتى عميق در جهان اسلام بوده است ، منحصر به آنچه اصطلاحاً به نام عرفان يا تصوف خوانده و شناخته مىشود نيست . بحث دربارهء شاخه‌اى از معارف اسلامى كه اين نام را ندارد ، از محل بحث اين درسها خارج است .\r\nما بحث خود را دربارهء همان شاخه‌اى ادامه مىدهيم كه اصطلاحاً به نام عرفان يا تصوف خوانده مىشود ، و بديهى است كه حوصلهء اين درسها اجازه نمىدهد كه به نقد و تحقيق بپردازيم .\r\nما در اينجا كوشش مىكنيم كه از جنبهء فرهنگى جريانى را كه در اين شاخه‌ها\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nرخ داده است آنچنان كه بوده است منعكس سازيم . چنين مناسب مىبينيم كه براى آشنايى ابتدايى ، اول به تاريخ سادهء عرفان و تصوف از صدر اسلام لااقل تا قرن دهم هجرى اشاره كنيم و سپس مسائل عرفان را تا حدودى كه در اينجا ميسر است مطرح سازيم و در آخر كار به تحليل علمى و ريشه يا بى آنها بپردازيم .\r\nآنچه مسلّم است اين است كه در صدر اسلام ، لااقل در قرن اول هجرى ، گروهى به نام عارف يا صوفى در ميان مسلمين وجود نداشته است . نام « صوفى » در قرن دوم هجرى پيدا شده است . مىگويند اولين كسى كه به اين نام خوانده شده است ابوهاشم صوفى كوفى است كه در قرن دوم هجرى مىزيسته است و هم اوست كه براى اولين بار در رملهء فلسطين صومعه‌اى ( خانقاه ) براى عبادت گروهى از عُبّاد و زُهّاد مسلمين ساخت « 1 » . تاريخ دقيق وفات ابوهاشم معلوم نيست . ابوهاشم استاد سفيان ثورى متوفّى در 161 بوده است .\r\nابوالقاسم قشيرى كه خود از مشاهير عرفا و صوفيه است ، مىگويد : اين نام قبل از سال 200 هجرى پيدا شده است . نيكلسون نيز مىگويد : اين نام در اواخر قرن دوم هجرى پيدا شده است . از روايتى كه در كتاب المعيشة كافى ، جلد پنجم آمده است ظاهر مىشود كه در زمان امام صادق عليه السلام گروهى ( سفيان ثورى و عده‌اى ديگر ) در همان زمان يعنى در نيمهء اول قرن دوم هجرى به اين نام خوانده مىشده‌اند .\r\nاگر ابوهاشم كوفى اولين كسى باشد كه به اين نام خوانده شده باشد و او استاد سفيان ثورى متوفّى در سال 161 هجرى هم بوده است ، پس در نيمهء اول قرن دوم هجرى اين نام معروف شده بوده است نه در اواخر قرن دوم ( آنچنان كه نيكلسون و ديگران گفته‌اند ) و ظاهراً شبهه‌اى نيست كه وجه تسميهء صوفيه به اين نام پشمينه پوشى آنها بوده است « 2 » صوفيه به دليل زهد و اعراض از دنيا ، از پوشيدن لباسهاى نرم اجتناب\r\n\r\n\r\n\r\n\r\n","description":"","footnote":"\r\n( 1 ) تاريخ تصوف در اسلام ، تأليف دكتر قاسم غنى ، ص 19 . در همين كتاب ، ص 44 از كتاب صوفيه و فقراء ابن تيميه نقل مىكند كه اول كسى كه دِير كوچكى براى صوفيه ساخت ، بعضى از پيروان عبدالواحد بن زيد بودند . عبدالواحد از اصحاب حسن بصرى است . اگر ابوهاشم صوفى از پيروان عبدالواحد باشد ، تناقضى ميان اين دو نقل نيست .\r\n( 2 ) صوف پشم .\r\n","page_name":" 45 ","page_number":45},
  {"content":"\r\n\r\nمىكردند و مخصوصاً لباسهاى درشت پشمين مىپوشيدند .\r\nاما اينكه از چه وقت اين گروه خود را « عارف » خوانده‌اند ، باز اطلاع دقيقى نداريم . قدر مسلّم اين است و از كلماتى كه از سَرىّ سَقَطى متوفّى در 243 هجرى نقل شده است « 1 » معلوم مىشود كه در قرن سوم هجرى اين اصطلاح ، شايع و رايج بوده است . ولى در كتاب اللُّمَع ابونصر سراج طوسى - كه از متون معتبر عرفان و تصوف است - جمله‌اى از سفيان ثورى نقل مىكند كه مىرساند در حدود نيمهء اول قرن دوم اين اصطلاح پيدا شده بوده است « 2 » به هر حال در قرن اول هجرى گروهى به نام صوفى وجود نداشته است . اين نام در قرن دوم پيدا شده است ، و ظاهراً در همين قرن اين جماعت به صورت يك گروه خاص درآمدند نه در قرن سوم ( آنچنان كه عقيدهء بعضى است ) « 3 » در قرن اول هجرى هرچند گروهى خاص به نام عارف يا صوفى يا نام ديگر وجود نداشته است ولى اين دليل نمىشود كه خيار صحابه صرفاً مردمى زاهد و عابد بوده‌اند و همه در يك درجه از ايمان ساده مىزيسته‌اند و فاقد حيات معنوى بوده‌اند ( آنچنان كه معمولًا غربيان و غربزدگان ادعا مىكنند ) .\r\nشايد بعضى از نيكان صحابه جز زهد و عبادت چيزى نداشته‌اند ولى گروهى از يك حيات معنوى نيرومند برخوردار بوده‌اند . آنها نيز همه در يك درجه نبوده‌اند .\r\nحتى سلمان و ابوذر در يك درجه از ايمان نيستند . سلمان ظرفيتى از ايمان دارد كه براى ابوذر قابل تحمل نيست .\r\nدر احاديث ، زياد اين مضمون رسيده است :\r\nلَوْ عَلِمَ ابوذَرٍ ما فى قَلْبِ سَلْمانَ لَقَتَلَهُ « 4 » .\r\nاگر ابوذر آنچه را كه در قلب سلمان است مىدانست ، او را ( كافر مىدانست و ) مىكشت .\r\n\r\n\r\n\r\n\r\n","description":"","footnote":"\r\n( 1 ) تذكرة الاولياء شيخ عطار\r\n( 2 ) اللّمع ، ص 427\r\n( 3 ) دكتر غنى ، تاريخ تصوف در اسلام .\r\n( 4 ) سفينة البحار محدث قمى ، مادهء سلم .\r\n","page_name":" 46 ","page_number":46},
  {"content":"\r\n\r\nاكنون به ذكر طبقات عرفا و متصوفه از قرن دوم تا قرن دهم مىپردازيم\r\n\r\nعرفاى قرن دوم\r\nالف . حسن بصرى . تاريخ عرفان مصطلح نيز مانند كلام از حسن بصرى متوفّى در 110 هجرى آغاز مىشود .\r\nحسن بصرى متولد سال 22 هجرى است ، عمر هشتاد و هشت ساله‌اى داشته و نُه قسمت از عمرش در قرن اول هجرى گذشته است .\r\nحسن بصرى البته به نام « صوفى » خوانده نمىشده است ؛ از آن جهت جزء صوفيه شمرده مىشود كه اولًا كتابى تأليف كرده به نام رعاية حقوق اللَّه كه مىتواند اولين كتاب تصوف شناخته شود . نسخهء منحصر به فرد اين كتاب در آكسفورد است .\r\nنيكلسون مدعى است كه :\r\nاولين مسلمانى كه روش حيات صوفيانه و حقيقى را نوشته حسن بصرى است ، طريقى كه نويسندگان اخير براى تصوف و وصول به مقامات عاليه شرح مىدهند : اول توبه و پس از آن يك سلسله اعمال ديگر ، كه هركدام بايد براى ارتقاء به مقام بالاترى به ترتيب عملى شود « 1 » ثانياً خود عرفا بعضى از سلاسل طريقت را به حسن بصرى و از او به حضرت امير عليه السلام مىرسانند ، مانند سلسلهء مشايخ ابوسعيد ابوالخير « 2 » . ابن النديم در الفهرست فن پنجم از مقالهء پنجم ، سلسلهء ابومحمّد جعفر خُلدى را نيز به حسن بصرى مىرساند و مىگويد : حسن هفتاد نفر از اصحاب بدر را درك كرده است .\r\nثالثاً بعضى از حكايات كه نقل شده است مىرساند كه حسن بصرى عملًا جزء گروهى بوده است كه بعدها نام متصوفه يافتند . بعداً بعضى از آن حكايات را به\r\n\r\n\r\n\r\n\r\n","description":"","footnote":"\r\n( 1 ) ميراث اسلام ، ص 85 . ايضاً رجوع شود به محاضرات دكتر عبدالرحمن بدوى در دانشكدهء الهيات و معارف اسلامى در سال تحصيلى 52 - 53 . نكتهء قابل توجه اين است كه بسيارى از كلمات نهج البلاغه در آن رساله هست . اين نكته با توجه به اينكه بعضى از صوفيه سلسله اسناد خود را از طريق حسن بصرى به حضرت امير عليه السلام مىرسانند بيشتر قابل توجه است و مسئله قابل تحقيق است .\r\n( 2 ) تاريخ تصوف در اسلام ، ص 462 ، نقل از كتاب حالات و سخنان ابوسعيد ابوالخير .\r\n","page_name":" 47 ","page_number":47},
  {"content":"\r\n\r\nمناسبت نقل خواهيم كرد . حسن بصرى ايرانى الاصل است .\r\nب . مالك بن دينار . اين مرد اهل بصره است . از كسانى بوده است كه كار زهد و ترك لذت را به افراط كشانده است . داستانها از او در اين جهت نقل مىشود . وى در سال 131 هجرى درگذشته است .\r\nج . ابراهيم ادهم . اهل بلخ است . داستان معروفى دارد شبيه داستان معروف بودا .\r\nگويند در ابتدا پادشاه بلخ بود و جرياناتى رخ داد كه تائب شد و در سلسلهء اهل تصوف قرار گرفت .\r\nعرفا براى وى اهميت زياد قائلند . در مثنوى داستان جالبى براى او آورده است .\r\nابراهيم در حدود سال 161 هجرى درگذشته است .\r\nد . رابعهء عَدَويّه . اين زن مصرى الاصل و يا بصرى الاصل و از اعاجيب روزگار است ، و چون چهارمين دختر خانواده‌اش بود « رابعه » ناميده شد . رابعهء عدويّه غير از رابعهء شاميّه است كه او هم از عرفاست و معاصر جامى است و در قرن نهم مىزيسته است . رابعهء عدويّه كلماتى بلند و اشعارى در اوج عرفان و حالاتى عجيب دارد . داستانى دربارهء عيادت حسن بصرى و مالك بن دينار و يك نفر ديگر از او نقل مىشود كه جالب است . رابعه در حدود 135 يا 136 درگذشته است و بعضى گفته‌اند وفاتش در 180 يا 185 بوده است .\r\nه . ابوهاشم صوفى كوفى . اهل شام است . در آن منطقه متولد شده و در همان منطقه زيسته است . تاريخ وفاتش مجهول است . اين قدر معلوم است كه استاد سفيان ثورى متوفّى در 161 بوده است . ظاهراً اول كسى است كه به نام « صوفى » خوانده شده است . سفيان گفته است : اگر ابوهاشم نبود من دقايق ريا را نمىشناختم .\r\nو . شقيق بلخى . شاگرد ابراهيم ادهم بوده است . بنا بر نقل ريحانة الادب و غيره از كتاب كشف الغُمَّه على بن عيسى ار بِلى و از نورالابصار شَبلَنجى ، در راه مكه با حضرت موسى بن جعفر عليه السلام ملاقات داشته و از آن حضرت مقامات و كرامات نقل كرده است . در سال 153 يا 174 يا 184 درگذشته است .\r\nز . معروف كَرخى . اهل كَرخ بغداد است ، ولى از اينكه نام پدرش فيروز است به نظر مىرسد كه ايرانى الاصل است . اين مرد از معاريف و مشاهير عرفاست .\r\nمىگويند پدر و مادرش نصرانى بودند و خودش به دست حضرت رضا عليه السلام مسلمان شد و از آن حضرت استفاده كرد .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nبسيارى از سلاسل طريقت - بر حسب ادعاى عرفا - به معروف كرخى و به وسيلهء او به حضرت رضا و از طريق آن حضرت به ائمهء پيشين تا حضرت رسول مىرسد و بدين جهت اين سلسله را « سلسلة الذهب » ( رشتهء طلايى ) مىخوانند .\r\nذهبىها عموماً چنين ادعايى دارند . وفات « معروف » در حدود سالهاى 200 تا 206 بوده است .\r\nح . فُضيل بن عَياض . اين مرد اصلًا اهل مرو است ، ايرانى عرب نژاد است .\r\nمىگويند در ابتدا راهزن بود . يك شب كه براى دزدى از ديوارى بالا رفت ، يك آيهء قرآن كه از شب زنده دارى شنيد او را منقلب و تائب ساخت . كتاب مصباح الشريعه منسوب به اوست و مىگويند آن كتاب يك سلسله درسهاست كه از امام صادق عليه السلام گرفته است . محدث متبحّر قرن اخير ، مرحوم حاج ميرزا حسين نورى در خاتمهء مستدرك به اين كتاب اظهار اعتماد كرده است . فضيل در سال 187 درگذشته است\r\n\r\nعرفاى قرن سوم\r\nالف . بايزيد بسطامى ( طيفور بن عيسى ) . از اكابر عرفا و اصلًا اهل بسطام است .\r\nمىگويند اول كسى است كه صريحاً از فناء فى اللَّه و بقاء باللَّه سخن گفته است . بايزيد گفته است : از بايزيدى خارج شدم مانند مار از پوست . بايزيد به اصطلاح شطحيّاتى دارد كه موجب تكفيرش شده است . خود عرفا او را از اصحاب « سُكر » مىنامند ، يعنى در حال جذبه و بىخودى آن سخنان را مىگفته است . بايزيد در سال 261 درگذشته است . بعضى ادعا كرده‌اند كه سقّاى خانهء امام صادق عليه السلام بوده است ولى اين ادعا با تاريخ جور نمىآيد ، يعنى بايزيد عصر امام صادق را درك نكرده است .\r\nب . بِشر حافى . اهل بغداد است و پدرانش اهل مرو بوده‌اند . از مشاهير عرفاست .\r\nاو نيز در ابتدا اهل فسق و فجور بوده و بعد توبه كرده است .\r\nعلّامهء حلّى در منهاج الكرامه داستانى نقل كرده است مبنى بر اينكه توبهء او به دست حضرت موسى بن جعفر عليه السلام صورت گرفته است و چون در حالى تشرّف به توبه پيدا كرد كه « حافى پابرهنه » بود به بشر حافى معروف شد . بعضى علت « حافى » ناميدن او را چيز ديگر گفته‌اند . بشر حافى در سال 226 يا 227 درگذشته است .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nج . سَرىّ سَقَطى . اهل بغداد است . نمىدانيم اصلًا كجايى بوده است . وى از دوستان و همراهان بشر حافى بوده است . سرىّ سقطى اهل شفقت به خلق خدا و ايثار بوده است .\r\nابن خلّكان در وَفَيات الاعيان نوشته است كه سرىّ گفت : سى سال است كه از يك جملهء الحمد للَّه كه بر زبانم جارى شد استغفار مىكنم . گفتند : چگونه ؟ گفت : شبى حريقى در بازار رخ داد ، بيرون آمدم ببينم كه به دكان من رسيده يا نه . به من گفته شد به دكان تو نرسيده است . گفتم : الحمد للَّه . يك مرتبه متنبّه شدم كه گيرم دكان من آسيبى نديده باشد ، آيا نمىبايست من در انديشهء مسلمين باشم ؟ ! سعدى به همين داستان - با اندك تفاوت - اشاره مىكند آنجا كه مىگويد :\r\n شبى دود خلق آتشى برفروخت * شنيدم كه بغداد نيمى بسوخت \r\n يكى شكر گفت اندر آن خاك و دود * كه دكّان ما را گزندى نبود \r\n جهانديده‌اى گفتش‌اى بوالهوس * تو را خود غم خويش بود و بس ؟ \r\n پسندى كه شهرى بسوزد به نار * اگر خود سرايت بود بر كنار ؟ \r\nسرىّ شاگرد و مريد « معروف كرخى » و استاد و دايى جنيد بغدادى است .\r\nسخنان زيادى در توحيد و عشق الهى و غيره دارد ، و هم اوست كه مىگويد :\r\nعارف مانند آفتاب بر همهء عالم مىتابد و مانند زمين بار نيك و بد را به دوش مىكشد و مانند آب مايهء زندگى همهء دلهاست و مانند آتش به همه پرتو افشانى مىكند .\r\nسرىّ در سال 245 يا 250 در سن نود و هشت سالگى درگذشته است .\r\nد . حارث محاسبى . بصرىّ الاصل است و از دوستان و مصاحبان جنيد بوده است .\r\nاز آن جهت او را « محاسبى » خوانده‌اند كه به امر مراقبه و محاسبه اهتمام تام داشت .\r\nمعاصر احمد بن حنبل است . احمد حنبل چون دشمن علم كلام بود ، او را به واسطهء ورودش در علم كلام طرد كرد و همين سبب اعراض مردم از او شد . حارث در سال 243 درگذشته است .\r\nه . جنيد بغدادى . اصلًا اهل نهاوند است . عرفا و متصوفه او را « سيدالطائفه » مىخوانند ، همچنان كه فقهاى شيعه شيخ طوسى را « شيخ الطائفه » مىخوانند .\r\nجنيد يك عارف معتدل به شمار مىرود . برخى شطحيّات كه از ديگران شنيده شده از او شنيده نشده است . او حتى لباس اهل تصوف به تن نمىكرد و در زىّ علما\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nو فقها بود . به او گفتند : به خاطر ياران هم كه هست خرقه ( لباس اهل تصوف ) بپوش . گفت : اگر مىدانستم كه از لباس كارى ساخته است ، از آهن گداخته جامه مىساختم اما نداى حقيقت اين است كه : « لَيْسَ الْاعْتِبارُ بِالْخِرْقَةِ انَّمَا الْاعْتِبارُ بِالْحِرْقَة » يعنى از خرقه كارى ساخته نيست ، حرقه ( آتش دل ) لازم است . جنيد خواهرزاده و مريد و شاگرد سرىّ سقطى و هم شاگرد حارث محاسبى بوده است .\r\nگويند در سال 297 در نود سالگى درگذشت .\r\nو . ذوالنّون مصرى . وى اهل مصر است . در فقه شاگرد مالك بن انس فقيه معروف بوده است . جامى او را رئيس صوفيان خوانده است . هم او اول كسى است كه رمز به كار برد و مسائل عرفانى را با اصطلاحات رمزى بيان كرد كه فقط كسانى كه واردند بفهمند و ناواردها چيزى نفهمند . اين روش تدريجاً معمول شد ، معانى عرفانى به صورت غزل و با تعبيرات سمبليك بيان شد . برخى معتقدند كه بسيارى از تعليمات فلسفهء نوافلاطونى وسيلهء ذوالنّون وارد عرفان و تصوف شد « 1 » . ذوالنّون در فاصلهء سالهاى 240 - 250 درگذشته است .\r\nز . سهل بن عبداللَّه تُستَرى . از اكابر عرفا و صوفيه و اصلًا اهل شوشتر است .\r\nفرقه‌اى از عرفا كه اصل را بر مجاهدهء نفس مىدانند ، به نام او « سهليّه » خوانده مىشوند . در مكهء معظمه با ذوالنّون مصرى ملاقات داشته است . وى در سال 283 يا 293 درگذشته است « 2 » ح . حسين بن منصور حلّاج . اصلًا اهل بيضاء از توابع شيراز است ولى در عراق رشد و نما يافته است . حلّاج از جنجالى ترين عرفاى دورهء اسلامى است . شطحيّات فراوان گفته است . به كفر و ارتداد و ادعاى خدايى متهم شد . فقها تكفيرش كردند و در زمان مقتدر عباسى به‌دار آويخته شد . خود عرفا او را به افشاى اسرار متهم مىكنند . حافظ مىگويد :\r\n گفت آن يار كزو گشت سرِدار بلند * جرمش آن بود كه اسرار هويدا مىكرد \r\nبعضى او را مردى شعبده باز مىدانند . خود عرفا او را تبرئه مىكنند و مىگويند سخنان او و بايزيد كه بوى كفر مىدهد در حال سُكر و بىخودى بوده است .\r\n\r\n\r\n\r\n\r\n","description":"","footnote":"\r\n( 1 ) تاريخ تصوف در اسلام ، ص 55\r\n( 2 ) طبقات الصوفيه ابوعبدالرحمن سُلّمى ، ص 206\r\n","page_name":" 51 ","page_number":51},
  {"content":"\r\n\r\nعرفا از او به عنوان « شهيد » ياد مىكنند . حلّاج در سال 306 يا 309 به‌دار آويخته شد « 1 »\r\n\r\n\r\n\r\n\r\n","description":"","footnote":"\r\n( 1 ) در مقدمهء چاپ هشتم علل گرايش به ماديگرى بحث نسبتاً مبسوطى دربارهء حلّاج كرده‌ايم و نظريهء بعضى از ماترياليستهاى معاصر را كه كوشيده‌اند او را ماترياليست معرفى كنند رد كرده‌ايم .\r\n","page_name":" 52 ","page_number":52},
  {"content":"\r\n\r\n\r\nدرس پنجم و ششم : تاريخچه مختصر ( 2 )\r\n\r\nعرفاى قرن چهارم\r\nالف . ابوبكر شِبلى . شاگرد و مريد جنيد بغدادى بوده و حلّاج را نيز درك كرده و از مشاهير عرفاست . اصلًا خراسانى است . در كتاب روضات الجنّات و ساير كتب تراجم ، اشعار و كلمات عارفانهء زيادى از او نقل شده است . خواجه عبداللَّه انصارى گفته است : اول كسى كه به رمز سخن گفت ذوالنّون مصرى بود ، جنيد كه آمد اين علم را مرتب ساخت و بسط داد و كتابها در اين علم تأليف كرد ، و چون نوبت به شبلى رسيد اين علم را به بالاى منابر برد . شبلى در بين سالهاى 334 - 344 در 87 سالگى درگذشته است .\r\nب . ابوعلى رودبارى . نسب به انوشيروان مىبرد و ساسانى نژاد است . مريد جنيد بوده و فقه را از ابوالعباس بن شريح و ادبيات را از ثَعلَب آموخت . او را جامع شريعت و طريقت و حقيقت خوانده‌اند . در سال 322 درگذشته است .\r\nج . ابونصر سرّاج طوسىصاحب كتاب معروف اللُّمَع كه از متون اصيل و قديم و معتبر عرفان و تصوف است . در سال 378 در طوس درگذشته است . بسيارى از مشايخ طريقت ، شاگرد بلاواسطه يا مع الواسطهء او بوده‌اند . بعضى مدعى هستند كه مقبره‌اى كه در پايين خيابان مشهد به نام قبر پير پالان دوز معروف است ، مقبرهء\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nهمين ابونصر سرّاج است « 1 » د . ابوالفضل سرخسى . اين مرد اهل خراسان و شاگرد و مريد ابونصر سرّاج و استاد ابوسعيد ابوالخير عارف بسيار معروف بوده است . در سال 400 هجرى درگذشته است .\r\nه . ابوعبداللَّه رودبارى . اين مرد خواهرزادهء ابوعلى رودبارى است و از عرفاى شام و سوريه به شمار مىرود . در سال 369 درگذشته است .\r\nو . ابوطالب مكّى . شهرت بيشتر اين مرد به واسطهء كتابى است كه در عرفان و تصوف تأليف كرده است به نام قوت القلوب . اين كتاب چاپ شده و از متون اصيل و قديم عرفان و تصوف است . ابوطالب اصلًا از بلاد جبل ايران است و در اثر اينكه سالها در مكه مجاور بوده به عنوان « مكى » معروف شده است . وى در سال 385 يا 386 درگذشته است\r\n\r\nعرفاى قرن پنجم\r\nالف . شيخ ابوالحسن خَرَقانى . يكى از معروفترين عرفاست . عرفا داستانهايى شگفت به او نسبت مىدهند . از جمله مدعى هستند كه بر سر قبر بايزيد بسطامى مىرفته و با روح او تماس مىگرفته و مشكلات خويش را حل مىكرده است . مولوى مىگويد :\r\n بوالحسن بعد از وفات بايزيد * از پس آن سالها آمد پديد \r\n گاه و بيگه نيز رفتى بىفتور * بر سر گورش نشستى با حضور \r\n تا مثال شيخ پيشش آمدى * تا كه مىگفتى شكالش حل شدى \r\nمولوى در مثنوى زياد از او ياد كرده است و مىنمايد كه ارادت وافرى به او داشته است . مىگويند با ابوعلى سينا فيلسوف معروف و ابوسعيد ابوالخير عارف معروف ملاقات داشته است . وى در سال 425 درگذشته است .\r\nب . ابوسعيد ابوالخير نيشابورى . از مشهورترين و باحال ترين عرفاست . رباعيهاى نغز دارد . از وى پرسيدند : تصوف چيست ؟ گفت : تصوف آن است كه آنچه در سر دارى بنهى و آنچه در دست دارى بدهى و از آنچه بر تو آيد بجهى . با ابوعلى سينا ملاقات داشته است . روزى بوعلى در مجلس وعظ ابوسعيد شركت كرد .\r\n\r\n\r\n\r\n\r\n","description":"","footnote":"\r\n( 1 ) سرّاج زين ساز . كم كم اين كلمه به پالان دوز تغيير شكل داده است .\r\n","page_name":" 54 ","page_number":54},
  {"content":"\r\n\r\nابوسعيد دربارهء ضرورت عمل و آثار طاعت و معصيت سخن مىگفت . بوعلى اين رباعى را به عنوان اينكه ما تكيه بر رحمت حق داريم نه بر عمل خويشتن ، انشاء كرد :\r\n ماييم به عفو تو تولّا كرده * وز طاعت و معصيت تبرّا كرده \r\n آنجا كه عنايت تو باشد ، باشد * ناكرده چو كرده ، كرده چون ناكرده \r\nابوسعيد فى الفور گفت :\r\n اى نيك نكرده و بديها كرده * وانگه به خلاص خود تمنّا كرده \r\n بر عفو مكن تكيه كه هرگز نبود * ناكرده چو كرده ، كرده چون ناكرده « 1 » \r\nاين رباعى نيز از ابوسعيد است :\r\n فردا كه زوال شش جهت خواهد بود * قدر تو به قدر معرفت خواهد بود \r\n در حسن صفت كوش كه در روز جزا * حشر تو به صورت صفت خواهد بود \r\nابوسعيد در سال 440 هجرى درگذشته است .\r\nج . ابوعلى دقّاق نيشابورى . جامع شريعت و طريقت به شمار مىرود . واعظ و مفسر قرآن بود . از بس در مناجاتها مىگريسته ، او را « شيخ نوحه‌گر » لقب داده‌اند .\r\nدر سال 405 يا 412 درگذشته است .\r\nه . ابوالحسن على بن عثمان هجويرى غزنوىصاحب كتاب كشف المحجوب كه از كتب مشهور اين فرقه است و اخيراً چاپ شده است . در سال 470 درگذشته است .\r\nو . خواجه عبداللَّه انصارى . عرب نژاد و از اولاد ابوايّوب انصارى صحابى بزرگوار معروف است . خواجه عبداللَّه يكى از معروفترين و متعبّدترين عرفاست . كلمات قصار و مناجاتها و همچنين رباعيات نغز و باحالى دارد . شهرتش بيشتر به واسطهء همانهاست .\r\nاز كلمات اوست : در طفلى پستى ، در جوانى مستى ، در پيرى سستى ، پس كى خدا پرستى ؟ و هم از كلمات اوست : بدى را بدى كردن سگسارى است ، نيكى را نيكى كردن خرخارى است ، بدى را نيكى كردن كار خواجه عبداللَّه انصارى است .\r\nاين رباعى نيز از اوست :\r\n عيب است بزرگ بر كشيدن خود را * از جملهء خلق برگزيدن خود را \r\n\r\n\r\n\r\n\r\n","description":"","footnote":"\r\n( 1 ) نامهء دانشوران ، ذيل احوال بوعلى سينا\r\n","page_name":" 55 ","page_number":55},
  {"content":"\r\n\r\n از مردمك ديده ببايد آموخت * ديدن همه كس را و نديدن خود را \r\nخواجه عبداللَّه در هرات متولد و در همان جا در سال 481 درگذشته و دفن شده است و از اين جهت به « پير هرات » معروف است .\r\nخواجه عبداللَّه كتب زياد تأليف كرده . معروفترين آنها كه از كتب درسى سير و سلوك است و از پخته ترين كتب عرفان است ، كتاب منازل السائرين است . بر اين كتاب شرحهاى زياد نوشته شده است .\r\nز . امام ابوحامد محمّد غزالى طوسى . از معروفترين علماى اسلام است . شهرتش شرق و غرب را گرفته است . جامع معقول و منقول بود . رئيس جامع نظاميهء بغداد شد و عاليترين پست روحانى زمان خويش را حيازت كرد . اما احساس كرد نه آن معلومات و نه آن مناصب ، روحش را اشباع نمىكند . از مردم مخفى شد و به تهذيب و تصفيهء نفس مشغول شد . ده سال در بيت المقدس دور از چشم آشنايان ، به خود پرداخت . در همان وقت به عرفان و تصوف گراييد و ديگر تا آخر عمر زير بار منصب و پست نرفت . كتاب معروف احياء علوم الدين را بعد از دورهء رياضت تأليف كرد و در سال 505 در طوس كه وطن اصلىاش بود درگذشت\r\n\r\nعرفاى قرن ششم\r\nالف . عين القضاة همدانى . از پرشورترين عرفاست . مريد احمد غزالى برادر كوچكتر محمّد غزالى - كه او نيز از عرفاست - بوده است . كتب زياد تأليف كرد . اشعار آبدارى دارد كه خالى از شطحيّات نيست . بالاخره تكفيرش كردند و كشتند و جسدش را سوختند و خاكسترش را بر باد دادند . در حدود سالهاى 525 - 533 كشته شد .\r\nب . سنايى غزنوى شاعر معروف . اشعار او از عرفانى عميق برخوردار است .\r\nمولوى در مثنوى گفته‌هاى او را طرح و شرح مىكند . در نيمهء اول قرن ششم درگذشته است .\r\nج . احمد جامى معروف به ژنده پيل . از مشاهير عرفا و متصوفه است . قبرش در تربت جام ، نزديك سرحد ايران و افغانستان ، معروف است . از اشعار او در باب خوف و رجاء اين دوبيتى است :\r\n غرّه مشو كه مركب مردان مرد را * در سنگلاخ باديه پىها بريده‌اند \r\n\r\n","description":"","footnote":"","page_name":" 56 ","page_number":56},
  {"content":"\r\n\r\n نوميد هم مباش كه رندان جرعه نوش * ناگه به يك ترانه به منزل رسيده‌اند \r\nو هم او در رعايت اعتدال در امر انفاق و امساك گفته است :\r\n چون تيشه مباش و جمله بر خود متراش * چون رنده ز كار خويش بىبهره مباش \r\n تعليم ز ارّه گير در كار معاش * چيزى سوى خود مىكش و چيزى مىپاش \r\nاحمد جامى در حدود سال 536 درگذشته است .\r\nد . عبدالقادر گيلانى . تولدش در شمال ايران بوده و در بغداد نشو و نما يافته و در همان جا دفن شده است . بعضى او را اهل جيل بغداد دانسته‌اند نه اهل جيلان ( گيلان ) . از شخصيتهاى جنجالى جهان اسلام است . سلسلهء قادريّه از سلاسل صوفيه منسوب به اوست . قبرش در بغداد ، معروف و مشهور است . او از كسانى است كه دعاوى و بلندپروازىهاى زياد از او نقل شده است . وى از سادات حسنى است .\r\nدر سال 560 يا 561 درگذشته است .\r\nه . شيخ روزبهان بَقلى شيرازىكه به « شيخ شطّاح » معروف است ، زيرا شطحيّات زياد مىگفته است . اخيراً بعضى كتب او وسيلهء مستشرقين چاپ و منتشر شده است . اين مرد در سال 606 درگذشته است\r\n\r\nعرفاى قرن هفتم\r\nاين قرن عرفاى بسيار بلندقدرى پرورانده است . ما عده‌اى از آنها را به ترتيب تاريخ وفاتشان نام مىبريم .\r\nالف . شيخ نجم الدين كبراى خوارزمى . از مشاهير و اكابر عرفاست . بسيارى از سلاسل به او منتهى مىشود . وى شاگرد و مريد و داماد شيخ روزبهان بقلى شيرازى بوده است . شاگردان و دست پروردگان زيادى داشته است . از آن جمله است بهاء الدين وَلَد پدر مولانا مولوى رومى . در خوارزم مىزيست . زمانش مقارن است با حملهء مغول . هنگامى كه مغول مىخواست حمله كند ، براى نجم الدين كبرى پيام فرستادند كه شما و كسانتان مىتوانيد از شهر خارج شويد و خود را نجات دهيد .\r\nنجم الدين پاسخ داد : من در روز راحت در كنار اين مردم بوده‌ام ، امروز كه روز سختى آنهاست از آنها جدا نمىشوم . خود مردانه سلاح پوشيد و همراه مردم جنگيد\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nتا شهيد شد . اين حادثه در سال 616 واقع شده است .\r\nب . شيخ فريدالدين عطار . از اكابر درجهء اول عرفاست . در نثر و نظم تأليف دارد .\r\nتذكرة الاولياء او كه در شرح حال عرفا و متصوفه است و از امام صادق عليه السلام آغاز مىكند و به امام باقر عليه السلام ختم مىنمايد ، از جمله مآخذ و مدارك محسوب مىشود و شرق شناسان اهميت فراوان به آن مىدهند . همچنين كتاب منطق الطير او يك شاهكار عرفانى است .\r\nمولوى دربارهء او و سنايى گفته است :\r\n عطار روح بود و سنايى دو چشم او * ما از پى سنايى و عطار مىرويم \r\nو هم او گفته است :\r\n هفت شهر عشق را عطار گشت * ما هنوز اندر خم يك كوچه‌ايم \r\nمقصود مولوى از « هفت شهر عشق » هفت واديى است كه خود عطار در منطق الطير شرح داده است .\r\nمحمود شبسترى در گلشن راز مىگويد :\r\n مرا از شاعرى ، خود عار نايد * كه در صد قرن چون عطار نايد \r\nعطار شاگرد و مريد شيخ مجدالدين بغدادى از مريدان و شاگردان شيخ نجم الدين كبرى بوده است و همچنين صحبت قطب الدين حيدر را - كه او نيز از مشايخ اين عصر است و در تربت حيدريه مدفون است و انتساب آن شهر به اوست - نيز درك كرده است .\r\nعطار مقارن فتنهء مغول درگذشت و به قولى به دست مغولان در حدود سالهاى 626 - 628 كشته شد .\r\nج . شيخ شهاب الدين سهروردى زنجانىصاحب كتاب معروف عوارف المعارف كه از متون خوب عرفان و تصوف است . نسب به ابوبكر مىرساند . گويند هر سال به زيارت مكه و مدينه مىرفت . با عبدالقادر گيلانى ملاقات و مصاحبت داشته است .\r\nشيخ سعدى شيرازى و كمال الدين اسماعيل اصفهانى شاعر معروف از مريدان او بوده‌اند . سعدى در مورد او مىگويد :\r\n مرا شيخ داناى مرشد شهاب * دو اندرز فرمود بر روى آب \r\n يكى اينكه در نفس خودبين مباش * دگر آنكه در جمع بدبين مباش \r\nاين سهروردى غير از شيخ شهاب الدين سهروردى فيلسوف مقتول معروف به\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n« شيخ اشراق » است كه در حدود سالهاى 581 - 590 در حلب به قتل رسيد .\r\nسهروردى عارف در حدود سال 632 درگذشته است .\r\nد . ابن الفارض مصرى . از عرفاى طراز اول محسوب است . اشعار عربى عرفانى در نهايت اوج و كمال ظرافت دارد . ديوانش مكرر چاپ شده و فضلا به شرحش پرداخته‌اند . يكى از كسانى كه ديوان او را شرح كرده عبدالرحمن جامى عارف معروف قرن نهم است .\r\nاشعار عرفانى او در عربى با اشعار عرفانى حافظ در زبان فارسى قابل مقايسه است . محيى الدين عربى به او گفت : خودت شرحى بر اشعارت بنويس . او گفت :\r\nكتاب فتوحات مكيّه شما شرح اين اشعار است .\r\nابن فارض از افرادى است كه احوالى غيرعادى داشته ؛ غالباً در حال جذبه بوده است و بسيارى از اشعار خود را در همان حال سروده است . ابن الفارض در سال 632 درگذشته است .\r\nه . محيى الدين عربى حاتمى طايى اندلسى . از اولاد حاتم طايى است . در اندلس تولد يافته اما ظاهراً بيشتر عمر خود را در مكه و سوريه گذرانده است . شاگرد شيخ ابومدين مغربى اندلسى از عرفاى قرن ششم است . سلسلهء طريقتش با يك واسطه به شيخ عبدالقادر گيلانى سابق الذكر مىرسد .\r\nمحيى الدين كه احياناً با نام « ابن العربى » نيز خوانده مىشود ، مسلّماً بزرگترين عرفاى اسلام است . نه پيش از او و نه بعد از او كسى به پايهء او نرسيده است . به همين جهت او را « شيخ اكبر » لقب داده‌اند .\r\nعرفان اسلامى از به دو ظهور قرن به قرن تكامل يافت . در هر قرنى - چنان كه اشاره شد - عرفاى بزرگى ظهور كردند و به عرفان تكامل بخشيدند و بر سرمايه‌اش افزودند . اين تكامل تدريجى بود ولى در قرن هفتم به دست محيى الدين عربى جهش پيدا كرد و به نهايت كمال خود رسيد .\r\nمحيى الدين عرفان را وارد مرحلهء جديدى كرد كه سابقه نداشت . بخش دوم عرفان يعنى بخش علمى و نظرى و فلسفى آن وسيلهء محيى الدين پايه گذارى شد .\r\nعرفاى بعد از او عموماً ريزه خوار سفرهء او هستند . محيى الدين علاوه بر اينكه عرفان را وارد مرحلهء جديدى كرد ، يكى از اعاجيب روزگار است ؛ انسانى است شگفت و به همين دليل اظهار عقيده‌هاى متضادى درباره‌اش شده است .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nبرخى او را ولىّ كامل ، قطب الاقطاب مىخوانند و بعضى ديگر تا حد كفر تنزلش مىدهند . گاهى مُميت الدين و گاهى ماحى الدين‌اش مىخوانند . صدرالمتألهين فيلسوف بزرگ و نابغهء عظيم اسلامى نهايت احترام براى او قائل است . محيى الدين در ديدهء او از بوعلى سينا و فارابى بسى عظيم‌تر است .\r\nمحيى الدين بيش از دويست كتاب تأليف كرده است . بسيارى از كتابهاى او و شايد همهء كتابهايى كه نسخهء آنها موجود است ( در حدود سى كتاب ) چاپ شده است . مهمترين كتابهاى او يكى فتوحات مكيّه است كه كتابى است بسيار بزرگ و در حقيقت يك دايرة المعارف عرفانى است . ديگر كتاب فصوص الحكم است كه گرچه كوچك است ولى دقيق ترين و عميق ترين متن عرفانى است . شروح زياد بر آن نوشته شده است . در هر عصرى شايد دو سه نفر بيشتر پيدا نشده باشند كه قادر به فهم اين متن عميق باشند .\r\nمحيى الدين در سال 638 در دمشق درگذشت و همان جا دفن شد . قبرش در شام هم اكنون معروف است .\r\nو . صدرالدين محمّد قونوىاهل قونيّه ( تركيه ) و شاگرد و مريد و پسر زن محيى الدين عربى . با خواجه نصيرالدين طوسى و مولوى رومى معاصر است . بين او و خواجه نصير مكاتبات رد و بدل شده و مورد احترام خواجه بوده است . ميان او و مولوى در قونيّه كمال صفا و صميميت وجود داشته است . قونوى امامت جماعت مىكرده و مولوى به نماز او حاضر مىشده است و ظاهراً - همچنان كه نقل شده - مولوى شاگرد او بوده و عرفان محيى الدينى را كه در گفته‌هاى مولوى منعكس است از او آموخته است . گويند روزى وارد محفل قونوى شد . قونوى از مسند خود حركت كرد و آن را به مولوى داد كه بر آن بنشيند . مولوى ننشست و گفت : جواب خدا را چه بدهم كه بر جاى تو تكيه زنم ؟ قونوى مسند را به دور انداخت و گفت :\r\nمسندى كه تو را نشايد ما را نيز نشايد .\r\nقونوى بهترين شارح افكار و انديشه‌هاى محيى الدين است . شايد اگر نبود ، محيى الدين قابل درك نبود . مولوى وسيلهء قونوى با مكتب محيى الدين آشنا شد .\r\nاينكه گفته مىشود مولوى شاگرد قونوى بوده است ظاهراً مربوط به اخذ افكار و انديشه‌هاى محيى الدين است . انديشه‌هاى محيى الدين در مثنوى و در ديوان شمس منعكس است . كتابهاى قونوى از كتب درسى حوزه‌هاى فلسفه و عرفان اسلامى در\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nشش قرن اخير است .\r\nكتابهاى معروف قونوى عبارت است از : مفتاح الغيب ، نصوص ، فكوك . قونوى در سال 672 ( سال فوت مولوى و خواجه نصيرالدين طوسى ) و يا سال 673 درگذشته است .\r\nز . مولانا جلال الدين محمّد بلخى رومىمعروف به مولوى ، صاحب كتاب جهانى مثنوى . از بزرگترين عرفاى اسلام و از نوابغ جهان است . نسبش به ابوبكر مىرسد .\r\nمثنوى او دريايى است از حكمت و معرفت و نكات دقيق معرفة الروحى و اجتماعى و عرفانى . در رديف شعراى طراز اول ايران است . مولوى اصلًا اهل بلخ است . در كودكى همراه پدرش از بلخ خارج شد . پدرش او را با خود به زيارت بيت اللَّه برد . با شيخ فريدالدين عطار در نيشابور ملاقات كرد .\r\nپس از مراجعت از مكه همراه پدر به قونيّه رفت و آنجا رحل اقامت افكند .\r\nمولوى در ابتدا مردى بود عالم و مانند علماى ديگر همطراز خود به تدريس اشتغال داشت و محترمانه مىزيست تا آنكه با شمس تبريزى عارف معروف برخورد ، سخت مجذوب او گرديد و ترك همه چيز كرد .\r\nديوان غزلش به نام شمس است . در مثنوى مكرر با سوز و گداز از او ياد كرده است . مولوى در سال 672 درگذشته است .\r\nح . فخرالدين عراقى همدانىشاعر و غزلسراى معروف . شاگرد صدرالدين قونوى و مريد و دست پروردهء شهاب الدين سهروردى سابق الذكر است . در سال 688 درگذشته است\r\n\r\nعرفاى قرن هشتم\r\nالف . علاء الدولهء سمنانى . نخست شغل ديوانى داشت ، كناره گرفت و در سلك عرفا درآمد و تمام ثروت خود را در راه خدا داد . كتب زيادى تأليف كرده است . در عرفان نظرى عقايد خاص دارد كه در كتب مهم عرفان طرح مىشود . در سال 736 درگذشته است . خواجوى كرمانى شاعر معروف از مريدان او بوده و در وصفش گفته است :\r\n هر كو به ره على عمرانى شد * چون خضر به سرچشمهء حيوانى شد \r\n\r\n","description":"","footnote":"","page_name":" 61 ","page_number":61},
  {"content":"\r\n\r\n از وسوسهء عادت شيطان وارست * مانند علا دولهء سمنانى شد \r\nب . عبدالرزاق كاشانى . از محققين عرفاى اين قرن است . فصوص محيى الدين و منازل السائرين خواجه عبداللَّه را شرح كرده است و هر دو چاپ شده و مورد مراجعهء اهل تحقيق است .\r\nبنا به نقل صاحب روضات الجنّات در ذيل احوال شيخ عبدالرزاق لاهيجى ، شهيد ثانى از عبدالرزاق كاشانى ثناى بليغ كرده است . بين او و علاء الدولهء سمنانى در مسائل نظرى عرفان - كه وسيلهء محيى الدين طرح شده است - مباحثات و مشاجراتى بوده است . وى در سال 735 درگذشته است .\r\nج . خواجه حافظ شيرازى . حافظ على رغم شهرت جهانىاش تاريخ زندگىاش چندان روشن نيست . قدر مسلّم اين است كه مردى عالم و عارف و حافظ و مفسر قرآن كريم بوده است . خود مكرر به اين معنى اشاره كرده است :\r\n نديدم خوشتر از شعر تو حافظ * به قرآنى كه اندر سينه دارى \r\n عشقت رسد به فريادگر خود بسان حافظ * قرآن ز بر بخوانى با چارده روايت \r\n ز حافظان جهان كس چو بنده جمع نكرد * لطايف حِكَمى با نكات قرآنى \r\nبا اينكه اين همه در اشعار خود از پير طريقت و مرشد سخن گفته است ، معلوم نيست كه مرشد و مربى خود او كى بوده است . اشعار حافظ در اوج عرفان است و كمتر كسى قادر است لطايف عرفانى او را درك كند . همهء عرفايى كه بعد از او آمده‌اند اعتراف دارند كه او مقامات عاليهء عرفانى را عملًا طى كرده است .\r\nبرخى از بزرگان بر برخى از بيتهاى حافظ شرح نوشته‌اند . مثلًا محقق جلال الدين دوانى ، فيلسوف معروف قرن نهم هجرى ، رساله‌اى در شرح اين بيت :\r\n پير ما گفت خطا بر قلم صنع نرفت * آفرين بر نظر پاك خطاپوشش باد \r\n\r\n","description":"","footnote":"","page_name":" 62 ","page_number":62},
  {"content":"\r\n\r\nتأليف كرده است .\r\nحافظ در سال 791 درگذشته است « 1 » د . شيخ محمود شبسترىآفرينندهء منظومهء عرفانى بسيار عالى موسوم به گلشن راز .\r\nاين منظومه يكى از كتب عرفانى بسيار عالى به شمار مىآيد و نام سرايندهء خويش را جاويد ساخته است . شرحهاى زيادى بر آن نوشته شده است . شايد از همه بهتر شرح شيخ محمّد لاهيجى است كه چاپ شده و در دسترس است . مرگ شبسترى در حدود سال 720 واقع شده است .\r\nه . سيد حيدر آملى . يكى از محققين عرفاست . كتابى دارد به نام جامع الاسرار كه از كتب دقيق عرفان نظرى محيى الدينى است و اخيراً به نحو شايسته‌اى چاپ شده است . كتاب ديگر او نص النصوص در شرح فصوص است . وى معاصر فخرالمحققين حلّى فقيه معروف است . سال وفاتش دقيقاً معلوم نيست .\r\nو . عبدالكريم جيلىصاحب كتاب معروف الانسان الكامل . بحث « انسان كامل » به شكل نظرى اولين بار وسيلهء محيى الدين عربى طرح شد و بعد مقام مهمى در عرفان اسلامى يافت .\r\nصدرالدين قونوى شاگرد و مريد محيى الدين در كتاب مفتاح الغيب فصل مُشبِعى در اين زمينه بحث كرده است . تا آنجا كه اطلاع داريم دو نفر از عرفا كتاب مستقل به اين نام تأليف كرده‌اند : يكى عزيزالدين نَسَفى از عرفاى نيمهء دوم قرن هفتم و ديگر همين عبدالكريم جيلى ، و هر دو به اين نام چاپ شده است . جيلى در سال 805 در 38 سالگى درگذشته است . بر ما روشن نيست كه عبدالكريم اهل جيل بغداد بوده يا اهل جيلان ( گيلان )\r\n\r\nعرفاى قرن نهم\r\nالف . شاه نعمت اللَّه ولى . اين مرد نسب به على عليه السلام مىبرد و از معاريف و مشاهير عرفا و صوفيه است . سلسلهء نعمة اللّهى در عصر حاضر از معروفترين سلسله‌هاى\r\n\r\n\r\n\r\n\r\n","description":"","footnote":"\r\n( 1 ) حافظ در حال حاضر محبوبترين چهرهء شعراى فارسى زبان در ايران است . ماترياليستهاى فرصت طلب سعى كرده‌اند از حافظ نيز چهره‌اى ماترياليست و لااقل شكّاك بسازند و از محبوبيت او در راه اهداف ماترياليستى خود سود جويند . ما در مقدمهء چاپ هشتم علل گرايش به ماديگرى دربارهء حافظ نيز مانند حلّاج از اين نظر بحث كرده‌ايم .\r\n","page_name":" 63 ","page_number":63},
  {"content":"\r\n\r\nتصوف است . قبرش در ماهان كرمان مزار صوفيان است .\r\nگويند نود و پنج سال عمر كرد و در سال 820 يا 827 يا 834 درگذشت . اكثر عمرش در قرن هشتم گذشته و با حافظ شيرازى ملاقات داشته است . اشعار زيادى در عرفان از او باقى است .\r\nب . صائن الدين على تُركهء اصفهانى . از محققين عرفاست . در عرفان نظرى محيى الدينى يد طولا داشته است . كتاب تمهيد القواعد وى كه اكنون در دست است و چاپ شده است دليل تبحّر او در عرفان است و مورد استفاده و استناد محققين بعد از وى است .\r\nج . محمّد بن حمزهء فنّارى رومى . از علماى كشور عثمانى است . مردى جامع بوده است و كتب زياد تأليف كرده است . شهرت او به عرفان به واسطهء كتاب مصباح الانس وى است كه شرح كتاب مفتاح الغيب صدرالدين قونوى است .\r\nشرح كردن كتب محيى الدين عربى و يا صدرالدين قونوى كار هركسى نيست .\r\nفنّارى اين كار را كرده است و محققين عرفان كه پس از وى آمده‌اند ارزش اين شرح را تأييد كرده‌اند .\r\nاين كتاب در تهران با چاپ سنگى با حواشى مرحوم آقاميرزا هاشم رشتى از عرفاى محقق صدسالهء اخير چاپ شده است . متأسفانه به علت بدى چاپ ، مقدارى از حواشى مرحوم آقاميرزا هاشم غير مَقرُوّ « 1 » است .\r\nد . شمس الدين محمّد لاهيجى نوربخشىشارح گلشن راز محمود شبسترى . معاصر ميرصدرالدين دشتكى و علّامهء دوانى بوده و در شيراز مىزيسته است و مطابق آنچه قاضى نور اللَّه در مجالس المؤمنين نوشته است صدرالدين دشتكى و علّامهء دوانى - كه هر دو از حكماى برجستهء عصر خود بودند - نهايت احترام و تجليل از وى مىكرده‌اند .\r\nوى مريد سيد محمّد نوربخش بوده و سيد محمّد نوربخش شاگرد ابن فَهْد حلّى بوده كه ذكرش در تاريخچهء فقها خواهد آمد . لاهيجى در شرح گلشن راز صفحهء 698 سلسلهء فقر خود را كه از سيد محمّد نوربخش شروع و به معروف كرخى مىرسد و سپس به حضرت امام رضا عليه السلام و ائمهء پيشين تا حضرت رسول صلى الله عليه و آله و سلم منتهى\r\n\r\n\r\n\r\n\r\n","description":"","footnote":"\r\n( 1 ) [ غير مقروّ يعنى ناخوانا 
  ]\r\n","page_name":" 64 ","page_number":64},
  {"content":"\r\n\r\nمىشود ، ذكر مىكند و نام اين سلسله را « سلسلة الذهب » مىنهد .\r\nشهرت بيشتر لاهيجى به واسطهء همان شرح گلشن راز است كه از متون عالى عرفان به شمار مىرود . لاهيجى به طورى كه در مقدمهء كتابش مىنويسد در سال 877 آغاز به تأليف كرده است . تاريخ دقيق وفاتش معلوم نيست ، ظاهراً قبل از سال 900 بوده است .\r\nه . نورالدين عبدالرحمن جامى . عرب نژاد است و نسب به محمّد بن حسن شيبانى فقيه معروف قرن دوم هجرى مىبرد . جامى شاعرى توانا بوده است . او را آخرين شاعر بزرگ عرفانى زبان فارسى مىدانند .\r\nدر ابتدا « دشتى » تخلّص مىكرده است ، ولى چون در ولايت جام از توابع مشهد متولد شده و مريد احمد جامى ( ژنده پيل ) هم بوده است ، تغيير تخلّص داده و به « جامى » متخلّص شده است . مىگويد :\r\n مولدم جام و رشحهء قلمم * جرعهء جام شيخ الاسلامى است « 1 » \r\n زين سبب در جريدهء اشعار * به دو معنى تخلّصم جامى است \r\nجامى در رشته‌هاى مختلف : نحو ، صرف ، فقه ، اصول ، منطق ، فلسفه ، عرفان تحصيلات عالى داشته و كتب زياد تأليف كرده است . از آن جمله است شرح فصوص الحكم محيى الدين ، شرح لمعات فخرالدين عراقى ، شرح تائيه ابن فارض ، شرح قصيدهء بُرده در مدح حضرت رسول صلى الله عليه و آله ، شرح قصيدهء ميميّه فرزدق در مدح حضرت على بن الحسين عليه السلام ، لوايح ، بهارستان كه به روش گلستان سعدى است ، نفحات الانس در شرح احوال عرفا .\r\nجامى مريد طريقتى بهاء الدين نقشبند مؤسس طريقهء نقشبنديه است . ولى همچنان كه محمّد لاهيجى با اينكه مريد طريقتى سيد محمّد نوربخش بوده است شخصيت فرهنگى تاريخىاش بيش از اوست ، جامى نيز با اينكه از اتباع بهاء الدين نقشبند شمرده مىشود ، شخصيت فرهنگى و تاريخىاش به درجاتى بيش از بهاء الدين نقشبند است . لهذا ما كه در اين تاريخچهء مختصر نظر به جنبهء فرهنگى عرفان داريم نه جنبهء طريقتى آن ، محمّد لاهيجى و عبدالرحمن جامى را اختصاص به ذكر داديم . جامى در سال 898 در 81 سالگى درگذشته است\r\n\r\n\r\n\r\n\r\n","description":"","footnote":"\r\n( 1 ) احمد جامى « شيخ الاسلام » لقب داشته است .\r\n","page_name":" 65 ","page_number":65},
  {"content":"\r\n\r\nاين بود تاريخچهء مختصر عرفان از آغاز تا پايان قرن نهم . از اين به بعد ، به نظر ما عرفان شكل و وضع ديگرى پيدا مىكند . تا اين تاريخ شخصيتهاى علمى و فرهنگى عرفانى همه جزء سلاسل رسمى تصوف‌اند و اقطاب صوفيه شخصيتهاى بزرگ فرهنگى عرفان محسوب مىشوند و آثار بزرگ عرفانى از آنهاست . از اين به بعد شكل و وضع ديگرى پيدا مىشود .\r\nاولًا ديگر اقطاب متصوفه - همه يا غالباً - آن برجستگى علمى و فرهنگى كه پيشينيان داشته‌اند ندارند . شايد بشود گفت كه تصوف رسمى از اين به بعد بيشتر غرق آداب و ظواهر و احياناً بدعتهايى كه ايجاد كرده است مىشود .\r\nثانياً عده‌اى كه داخل در هيچ يك از سلاسل تصوف نيستند ، در عرفان نظرى محيى الدينى متخصص مىشوند كه در ميان متصوفهء رسمى نظير آنها پيدا نمىشود .\r\nمثلًا صدرالمتألهين شيرازى متوفّى در سال 1050 و شاگردش فيض كاشانى متوفّى در 1091 و شاگرد شاگردش قاضى سعيد قمى متوفّى در 1103 آگاهىشان از عرفان نظرى محيى الدينى بيش از اقطاب زمان خودشان بوده است ، با اينكه جزء هيچ يك از سلاسل تصوف نبوده‌اند . اين جريان تا زمان ما ادامه داشته است . مثلًا مرحوم آقا محمّد رضا حكيم قمشه‌اى و مرحوم آقا ميرزا هاشم رشتى از علما و حكماى صدسالهء اخير ، متخصص در عرفان نظرىاند بدون آنكه خود عملًا جزء سلاسل متصوفه باشند .\r\nبه‌طور كلى از زمان محيى الدين و صدرالدين قونوى كه عرفان نظرى پايه گذارى شد و عرفان شكل فلسفى به خود گرفت ، بذر اين جريان پاشيده شد .\r\nمثلًا محمّد بن حمزهء فنّارى سابق الذكر شايد از اين گروه باشد . ولى از قرن دهم به بعد اين وضع يعنى پديد آمدن قشرى متخصص در عرفان نظرى كه يا اصلًا اهل عرفان عملى و سير و سلوك نبوده‌اند و يا اگر بوده‌اند - و غالباً كم و بيش بوده‌اند - از سلاسل صوفيهء رسمى بر كنار بوده‌اند ، كاملًا مشخص است .\r\nثالثاً از قرن دهم به بعد ، ما در جهان شيعه به افراد و گروههايى برمىخوريم كه اهل سير و سلوك و عرفان عملى بوده‌اند و مقامات عرفانى را به بهترين وجه طى كرده‌اند بدون آنكه در يكى از سلاسل رسمى عرفان و تصوف وارد باشند و بلكه اعتنايى به آنها نداشته و آنها را كلًا يا بعضاً تخطئه مىكرده‌اند . از خصوصيات اين گروه كه ضمناً اهل فقاهت هم بوده‌اند ، وفاق و انطباق كامل ميان آداب سلوك و آداب فقه است . اين جريان نيز تاريخچه‌اى دارد كه فعلًا مجال آن نيست .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n\r\nدرس هفتم ، هشتم و نهم : منازل و مقامات\r\nعرفا براى رسيدن به مقام عرفان حقيقى ، به منازل و مقاماتى قائلند كه عملًا بايد طى شود و بدون عبور از آن منازل ، وصول به عرفان حقيقى را غيرممكن مىدانند .\r\nعرفان با حكمت الهى وجه مشتركى دارد و وجوه اختلافى . وجه مشترك اين است كه هدف هر دو معرفة اللَّه است . اما وجوه اختلاف اين است كه از نظر حكمت الهى ، هدفْ خصوص معرفة اللَّه نيست بلكه هدفْ معرفت نظام هستى است آنچنان كه هست . معرفتى كه هدف حكيم است نظامى را تشكيل مىدهد كه البته معرفة اللَّه ركن مهم اين نظام است ، ولى از نظر عرفان هدفْ منحصر به معرفة اللَّه است .\r\nاز نظر عرفان ، معرفة اللَّه معرفت همه چيز است ؛ همه چيز در پرتو معرفة اللَّه و از وجههء توحيدى بايد شناخته شود و اين گونه شناسايى فرع بر معرفة اللَّه است .\r\nثانياً معرفت مطلوب حكيم معرفت فكرى و ذهنى است ، نظير معرفتى كه براى يك رياضيدان از تفكر در مسائل رياضى پيدا مىشود . ولى معرفت مطلوب عارف معرفت حضورى و شهودى است ، نظير معرفتى كه براى يك آزمايشگر در آزمايشگاه حاصل مىشود . حكيم طالب « علم اليقين » است و عارف طالب « عين اليقين » .\r\nثالثاً وسيله‌اى كه حكيم به كار مىبرد عقل و استدلال و برهان است ، اما\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nوسيله‌اى كه عارف به كار مىبرد قلب و تصفيه و تهذيب و تكميل نفس است .\r\nحكيم مىخواهد دوربين ذهن خود را به حركت آورد و نظام عالم را با اين دوربين مطالعه كند ، اما عارف مىخواهد با تمام وجودش حركت كند و به كُنه و حقيقت هستى برسد و مانند قطره‌اى كه به دريا مىپيوندد به حقيقت بپيوندد .\r\nكمال فطرى و مترقَّب انسان از نظر حكيم در « فهميدن » است ، و كمال فطرى و مترقّب انسان از نظر عارف در « رسيدن » است . از نظر حكيم ، انسان ناقص مساوى است با انسان جاهل و از نظر عارف ، انسان ناقص مساوى است با انسان دور و مهجورمانده از اصل خويش .\r\nعارف كه كمال را در رسيدن مىداند نه در فهميدن ، براى وصول به مقصد اصلى و عرفان حقيقى عبور از يك سلسله منازل و مراحل و مقامات را لازم و ضرورى مىداند و نام آن را « سير و سلوك » مىگذارد .\r\nدر كتب عرفانى دربارهء اين منازل و مقامات به تفصيل بحث شده است . براى ما ممكن نيست در اينجا - ولو به‌طور مختصر - به شرح آنها بپردازيم ، ولى براى اينكه يك اشارهء اجمالى كرده باشيم به نظر مىرسد كه از همه بهتر اين است كه از نمط نهم اشارات بوعلى سينا استفاده كنيم .\r\nبوعلى فيلسوف است نه عارف ، ولى يك فيلسوف خشك نيست ؛ مخصوصاً در اواخر عمرش تمايلات عرفانى پيدا كرده و در اشارات - كه ظاهراً آخرين اثرش است - فصلى را به « مقامات العارفين » اختصاص داده است .\r\nما ترجيح مىدهيم كه به جاى اينكه از كتب عرفا چيزى ترجمه و نقل كنيم ، خلاصه‌اى از اين فصل كه فوق العاده زيبا و عالى است بياوريم\r\n\r\nتعريف\r\nالمُعرض عن متاع الدنيا و طيّباتها يخصّ باسم الزاهد ، و المواظب على فعل العبادات من القيام و الصيام و نحوهما يخصّ باسم العابد ، و المتصرّف بفكره الى قدس الجبروت مستديماً لشروق نور الحقّ فى سرّه يخصّ باسم العارف ، و قد يتركّب بعض هذه مع بعض .\r\nآن كه از تنعم دنيا روگردانده است « زاهد » ناميده مىشود ، آن كه بر انجام\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nعبادات از قبيل نماز و روزه و غيره مواظبت دارد به نام « عابد » خوانده مىشود و آن كه ضمير خود را از توجه به غير حق بازداشته و متوجه عالم قدس كرده تا نور حق بدان بتابد به نام « عارف » شناخته مىشود . البته گاهى دوتا از اين عناوين يا هرسه در يك نفر جمع مىشود .\r\nاگرچه بوعلى در اينجا زاهد و عابد و عارف را تعريف كرده است ولى ضمناً زهد و عبادت و عرفان را نيز تعريف كرده است ، زيرا تعريف زاهد بما هو زاهد و عابد بما هو عابد و عارف بما هو عارف مستلزم تعريف زهد و عبادت و عرفان است .\r\nپس نتيجهء مطلب اين مىشود كه زهد عبارت است از اعراض از مشتهيات دنياوى ، و عبادت عبارت است از انجام اعمال خاصى از قبيل نماز و روزه و تلاوت قرآن و امثال اينها ، و عرفان مصطلح عبارت است از منصرف ساختن ذهن از ماسوى اللَّه و توجه كامل به ذات حق براى تابش نور حق بر قلب .\r\nبه نكته‌اى مهم در جملهء اخير اشاره شده است و آن اينكه گاهى بعضى از اينها با بعض ديگر مركّب مىشوند . پس ممكن است يك نفر در آنِ واحد هم زاهد باشد و هم عابد ، و يا هم عابد باشد و هم عارف ، و يا هم زاهد باشد و هم عارف ، و يا هم زاهد باشد و هم عابد و هم عارف ، ولى شيخ توضيحى نداده است . البته منظورش اين است كه هرچند ممكن است يك فرد زاهد و يا عابد باشد اما عارف نباشد ، ولى ممكن نيست كه عارف باشد و زاهد و عابد نباشد .\r\nتوضيح مطلب اين است كه ميان زاهد و عابد ، عموم و خصوص من وجه است ؛ ممكن است فردى زاهد باشد و عابد نباشد و يا عابد باشد و زاهد نباشد و يا هم عابد باشد و هم زاهد چنان كه همهء اينها واضح است . ولى ميان هريك از زاهد و عابد با عارف ، عموم و خصوص مطلق است ؛ يعنى هر عارفى زاهد و عابد هست ولى هر زاهد و يا عابدى عارف نيست .\r\nالبته در قسمت بعد گفته خواهد شد كه زهد عارف با زهد غير عارف دو فلسفه دارد . فلسفهء زهد زاهدِ غيرعارف يك چيز است و فلسفهء زهد زاهدِ عارف چيز ديگر است ، همچنان كه فلسفهء عبادت عارف يك چيز است و فلسفهء عبادت غيرعارف چيز ديگر است ، بلكه روح و ماهيت زهد عارف و عبادت عارف با روح\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nو ماهيت زهد و عبادت غيرعارف متفاوت است .\r\nالزهد عند غيرالعارف معاملة ما كأنه يشترى بمتاع الدنيا متاع الآخرة ، و عندالعارف تنزّه ما عمّا يشغل سرّه عن الحق و تكبّر على كل شىء غيرالحق . و العبادة عند غيرالعارف معاملة ما كأنه يعمل فى الدنيا لاجرة يأخذها فى الآخرة هى الاجر و الثواب ، و عند العارف رياضة ما لهممه و قوى نفسه المتوهّمة و المتخيّلة ليجرّها بالتعويد عن جناب الغرور الى جناب الحق .\r\nزهد غيرعارف نوعى داد و ستد است ، گويى كالاى دنيا را مىدهد كه كالاى آخرت را بگيرد . اما زهد عارف ، نوعى پاكيزه نگه داشتن دل است از هرچه دل را از خدا باز دارد . عبادت غيرعارف نيز نوعى معامله است از قبيل كار كردن براى مزد گرفتن ، گويى در دنيا مزدورى مىكند كه در آخرت مزد خويش را كه همان اجر و ثواب‌هاست دريافت كند . اما عبادت عارف ، نوعى تمرين و ورزش روح براى انصراف از عالم غرور و توجه به ساحت حق است تا با تكرار اين تمرين بدان سو كشيده شود\r\n\r\nهدف عارف\r\nالعارف يريد الحق الاول لا لشىء غيره و لا يؤثّر شيئاً على عرفانه و تعبّده له فقط لأنه مستحقّ للعبادة و لأنها نسبة شريفة اليه لا لرغبة او رهبة .\r\nعارف ، حق ( خدا ) را مىخواهد نه براى چيزى غير حق و هيچ چيزى را بر معرفت حق ترجيح نمىدهد ، و عبادتش حق را تنها ، به خاطر اين است كه او شايستهء عبادت است و بدان جهت است كه عبادت رابطه‌اى است شريف فى حد ذاته نه به خاطر ميل و طمع در چيزى يا ترس از چيزى .\r\nمقصود اين است كه عارف از نظر هدف « موحّد » است ، تنها خدا را مىخواهد .\r\nو لكن او خدا را به واسطهء نعمتهاى دنيوى و يا اخروىاش نمىخواهد ، زيرا اگر چنين باشد مطلوب بالذات او اين نعمتهاست و خدا مقدمه و وسيله است ، پس معبود\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nو مطلوب حقيقى همان نعمتها هستند و در حقيقت معبود و مطلوب حقيقى نفس است ، زيرا آن نعمتها را براى ارضاى نفس مىخواهد .\r\nعارف هرچه را بخواهد به خاطر خدا مىخواهد . او اگر نعمتهاى خدا را مىخواهد از آن جهت مىخواهد كه آن نعمتها از ناحيهء اوست و عنايت اوست ، كرامت و لطف اوست . پس غير عارف ، خدا را به خاطر نعمتهايش مىخواهد و عارف نعمتهاى خدا را به خاطر خدا مىخواهد .\r\nاينجا پرسشى پيش مىآيد كه اگر عارف خدا را براى چيزى نمىخواهد پس چرا او را عبادت مىكند ؟ مگر نه اين است كه هر عبادتى براى منظورى است ؟ شيخ پاسخ مىدهد كه هدف عارف و انگيزهء عارف بر عبادت يكى از دو چيز است :\r\nيكى شايستگى ذاتى معبود براى عبادت ؛ يعنى از آن جهت او را عبادت مىكند كه او شايستهء عبادت است ، نظير اينكه انسان كمالى در شخص يا شيئى مىبيند و او را مدح و ستايش مىكند . اگر بپرسند انگيزهء تو از اين ستايش چيست ؟ اين ستايش براى تو چه فايده‌اى دارد ؟ مىگويد : من به طمع فايده‌اى از اين شخص يا از اين شىء ستايش نكردم ، فقط از آن جهت ستايشش كردم كه او را به حق لايق ستايش ديدم . همهء تحسينهاى قهرمانان در هر رشته‌اى از اين قبيل است .\r\nهدف ديگر عارف از عبادت ، شايستگى خود عبادت يعنى شرافت و حسن ذاتى عبادت است . عبادت از آن جهت كه نسبت و ارتباطى است ميان بنده و خدا ، كارى است در خور انجام دادن . پس لازم نيست كه الزاماً هر عبادتى به خاطر طمعى يا ترسى باشد .\r\nجملهء معروفى كه از على عليه السلام نقل شده است كه : الهى ما عَبَدْتُكَ خَوْفاً مِنْ نارِكَ وَ لا طَمَعاً فى جَنَّتِكَ بَلْ وَجَدْتُكَ اهْلًا لِلْعِبادَةِ فَعَبَدْتُكَ « 1 » عبادت به خاطر شايستگى معبود را بيان مىكند .\r\nعرفا روى اين مطلب زياد تكيه مىكنند كه اگر هدف و مطلوب انسان در زندگى و يا در خصوص عبادات ، غير از ذات حق چيزى باشد نوعى شرك است . عرفان صددرصد بر ضد اين شرك است . در اين زمينه سخنهاى لطيف بسيار\r\n\r\n\r\n\r\n\r\n","description":"","footnote":"\r\n( 1 ) [ خدايا من تو را از ترس آتشت و يا به طمع بهشتت عبادت نكردم ، بلكه تو را شايستهء عبادت يافتم و عبادت كردم . 
  ]\r\n","page_name":" 71 ","page_number":71},
  {"content":"\r\n\r\nگفته‌اند . ما در اينجا به تمثيلى عالى و لطيف كه سعدى در بوستان ضمن داستانى از محمود غزنوى و اياز آورده است قناعت مىكنيم :\r\n يكى خرده بر شاه غزنين گرفت * كه حسنى ندارد ايازاى شگفت \r\n گلى را كه نه رنگ باشد نه بو * دريغ است سوداى بلبل بر او \r\n به محمود گفت اين حكايت كسى * بپيچيد ز انديشه بر خود بسى \r\n كه عشق من‌اى خواجه بر خوى اوست * نه بر قدّ و بالاى دلجوى اوست \r\n شنيدم كه در تنگنايى شتر * بيفتاد و بشكست صندوق دُر \r\n به يغما ملك آستين برفشاند * وزآنجا به تعجيل مركب براند \r\n سواران پى درّ و مرجان شدند * ز سلطان به يغما پريشان شدند \r\n نماند از وُشاقان گردنفراز * كسى در قفاى ملك جز اياز \r\n چو سلطان نظر كرد او را بديد * ز ديدار او همچو گل بشكفيد \r\n بگفتا كه‌اى سنبلت پيچ پيچ * ز يغما چه آورده‌اى ؟ گفت هيچ \r\n من اندر قفاى تو مىتاختم * ز خدمت به نعمت نپرداختم \r\nسعدى پس از آوردن اين داستان ، منظور اصلى خود را اين‌طور بيان مىكند :\r\n گر از دوست چشمت به احسان اوست * تو در بند خويشى نه در بند دوست \r\n خلاف طريقت بود كاوليا * تمنّا كنند از خدا جز خدا \r\n\r\nاولين منزل\r\nاول درجات حركات العارفين ما يسمّونه هم الارادة و هو ما يعترى المستبصر باليقين البرهانى او الساكن النفس الى العقد الايمانى من الرغبة فى اعتلاق العروة الوثقى فيتحرك سرّه الى القدس لينال من روح الاتصال .\r\nاولين منزل سير و سلوك عارفان آن چيزى است كه آنان آن را « اراده » مىنامند و آن عبارت است از نوعى شوق و رغبت كه در اثر برهان يا تعبّد و ايمان در انسان براى چنگ زدن به دستگيرهء بااستحكام حقيقت پديد مىآيد ، آنگاه روح و ضمير به جنبش مىآيد تا به اتصال به حقيقت دست يابد .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nبراى بيان اولين منزل سير و سلوك كه از يك نظر همهء عرفان بالقوّه در آن موجود است ، ناچاريم اندكى توضيح بدهيم .\r\nعرفا اولًا به اصلى معتقدند كه با اين جمله بيان مىكنند : « النِّهاياتُ هِىَ الرُّجوعُ الَى الْبِداياتِ » پايانها بازگشت به آغازهاست . بديهى است كه اگر بخواهد نهايت عين بدايت باشد دو فرض ممكن است . يكى اينكه حركت روى خط مستقيم باشد و شىء متحرك پس از آنكه به نقطهء خاصى رسيد تغيير جهت دهد و عيناً از همان راهى كه آمده است باز گردد . در فلسفه ثابت شده است كه چنين تغيير جهتى مستلزم تخلّل سكون است ولو غير محسوس ، بعلاوه اين دو حركت با يكديگر متضاد مىباشند . فرض دوم اين است كه حركت روى خطى منحنى باشد كه همهء فواصل آن خط با يك نقطهء معين برابر باشد ، يعنى حركت روى قوس دايره باشد .\r\nبديهى است كه اگر حركت روى دايره صورت گيرد ، طبعاً به نقطهء مبدأ منتهى مىشود . شىء متحرك در حركت روى دايره ، اول از نقطهء مبدأ دور مىشود و به نقطه‌اى خواهد رسيد كه دورترين نقطه‌ها از نقطهء مبدأ است . آن نقطه همان نقطه‌اى است كه اگر قطرى در دايره ترسيم شود از نقطهء مبدأ ، به همان نقطه خواهد رسيد . و همين كه به آن نقطه برسد ، بدون آنكه سكونى متخلّل شود بازگشت به مبدأ ( معاد ) آغاز مىشود .\r\nعرفا مسير حركت از نقطهء مبدأ تا دورترين نقطه را « قوس نزول » و مسير از دورترين نقطه تا نقطهء مبدأ را « قوس صعود » مىنامند . حركت اشياء از مبدأ تا دورترين نقطه يك فلسفه دارد . آن فلسفه به تعبير فلاسفه اصل علّيت است و در تعبير عرفا اصل تجلّى است . به هرحال حركت اشياء در قوس نزول مثل اين است كه از عقب رانده مىشوند . ولى حركت اشياء از دورترين نقطه تا نقطهء مبدأ فلسفه‌اى ديگر دارد . آن فلسفه اصل ميل و عشق هر فرع به بازگشت به اصل و مبدأ خويش است ، به عبارت ديگر اصل فرار هر جدا شده و تنها و غريب مانده به سوى وطن اصلى خودش است . عرفا معتقدند كه اين ميل در تمام ذرات هستى و از آن جمله انسان هست ولى در انسان گاهى كامن و مخفى است . شواغل مانع فعاليت اين حس است . در اثر يك سلسله تنبّهات ، اين ميل باطنى ظهور مىكند . ظهور و بروز همين ميل است كه از آن به « اراده » تعبير مىشود .\r\nاين اراده در حقيقت نوعى بيدارى يك شعور خفته است . عبدالرزاق كاشانى\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nدر رسالهء اصطلاحات كه در حاشيهء شرح منازل السائرين چاپ شده است ، در تعريف اراده مىگويد :\r\nجمرة من نار المحبّة فى القلب المقتضية لاجابة دواعى الحقيقة .\r\nاراده پاره آتشى است از آتش محبت كه در دل مىافتد و ايجاب مىكند كه انسان به بانگهاى حقيقت پاسخ اجابت دهد .\r\nخواجه عبداللَّه انصارى در منازل السائرين در تعريف اراده مىگويد :\r\nو هى الاجابة لدواعى الحقيقة طوعاً .\r\nاراده پاسخگويى ( پاسخگويى عملى ) است كه انسان با آگاهى و اختيار به دواعى حقيقت مىدهد .\r\nنكته‌اى كه لازم است يادآورى شود اين است كه اراده در اينجا اول منزل خوانده شده است ؛ مقصود بعد از يك سلسله منازل ديگر است كه آنها را بدايات و ابواب و معاملات و اخلاق مىنامند . يعنى از آنجا كه در اصطلاح عرفا « اصول » خوانده مىشود و حالت عرفانى حقيقى پديد مىآيد ، اراده اول منزل است .\r\nمولوى اصل « النِّهاياتُ هِىَ الرُّجوعُ الَى الْبِدايات » را اينچنين بيان كرده است :\r\n جزءها را رويها سوى كُل است * بلبلان را عشق با روى گل است \r\n آنچه از دريا ، به دريا مىرود * از همانجا كآمد آنجا مىرود \r\n از سر كُه سيلهاى تندرو * وز تن ما جان عشق آميز رو \r\nمولوى در ديباچهء مثنوى سخن خود را با دعوت به گوش فرا دادن به درد دلهاى « نى » آغاز مىكند كه از جدايى و دور شدن از نيستان مىنالد و شكايت مىكند .\r\nمولوى در حقيقت در اولين ابيات مثنوى اولين منزل عارف يعنى « اراده » به اصطلاح عرفا را طرح مىكند كه عبارت است از شوق و ميل به بازگشت به اصل كه توأم با احساس تنهايى و جدايى است . مىگويد :\r\n بشنو از نى چون حكايت مىكند * از جداييها شكايت مىكند \r\n كز نيستان تا مرا ببريده‌اند * از نفيرم مرد و زن ناليده‌اند \r\n\r\n","description":"","footnote":"","page_name":" 74 ","page_number":74},
  {"content":"\r\n\r\n سينه خواهم شرحه شرحه از فراق * تا بگويم شرح درد اشتياق \r\n هركه او مهجور ماند از اصل خويش * باز جويد روزگار وصل خويش \r\nمقصود بوعلى در عبارت بالا اين است كه « اراده » ميل و اشتياقى است كه در انسان پديد مىآيد پس از احساس غربت و تنهايى و بىتكيه گاهى ، براى چنگ زدن و متصل شدن به حقيقتى كه ديگر با او نه احساس غربت و تنهايى است و نه احساس بىتكيه گاهى\r\n\r\nتمرين و رياضت\r\nثم انه ليحتاج الى الرياضة ، و الرياضة متوجهة الى ثلثة اغراض : الاول تنحية مادون الحق عن مستنّ الايثار ، و الثانى تطويع النفس الامّارة للنفس المطمئنّة . . . و الثالث تلطيف السرّ للتنبّه .\r\nپس از اين ، نوبت عمل و تمرين و رياضت مىرسد . رياضت متوجه سه هدف است : اول دور كردن ماسوى از سر راه ، دوم رام ساختن نفس امّاره براى نفس مطمئنّه ، سوم نرم و لطيف ساختن باطن براى آگاهى .\r\nپس از مرحلهء اراده كه آغاز پرواز است ، مرحلهء تمرين و آمادگى مىرسد . از اين آمادگى با لغت « رياضت » تعبير شده است . در عرف امروز ما كلمهء « رياضت » مفهوم زجر دادن نفس را دارد . در بعضى مكتبها اساساً زجر دادن نفس و تعذيب آن اصالت دارد و لهذا قائل به زجر و تعذيب نفس هستند . نمونه‌اش را در جوكيهاى هند مىبينيم . ولى در اصطلاح بوعلى كلمهء « رياضت » مفهوم اصلى خود را دارد .\r\nرياضت در اصل لغت عرب به معنى تمرين و تعليم كرّه اسب جوان نوسوارى است كه راه و رسم خوشراهى به آن ياد داده مىشود . سپس در مورد ورزشهاى بدنى انسانها به كار رفته است . در حال حاضر نيز در زبان عربى به ورزش « رياضة » مىگويند و در اصطلاح عرفا به تمرين و آماده ساختن روح براى اشراق نور معرفت اطلاق مىشود .\r\nبه هر حال رياضت در اينجا تمرين و آماده ساختن روح است و متوجه سه هدف است . يكى از آن سه هدف مربوط به امور خارجى است ، يعنى از بين بردن\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nشواغل و موجبات غفلت . دوم مربوط است به انتظام قواى درونى و از بين بردن آشفتگيهاى روحى كه از آن به « رام ساختن نفس امّاره براى نفس مطمئنّه » تعبير شده است . و سوم مربوط است به نوعى تغييرات كيفى در باطن روح كه از آن به « تلطيف سرّ » تعبير شده است .\r\nو الاول يُعين عليه الزهد الحقيقى ، و الثانى يُعين عليه عدة اشياء : العبادة المشفوعة بالفكرة ، ثم الالحان المستخدمة لقوى النفس الموقعه لما لحن به من الكلام موقع القبول من الاوهام ، ثم نفس الكلام الواعظ من قائل زكىّ بعبارة بليغة و نغمة رخيمة و سمت رشيد ، و اما الغرض الثالث فيُعين عليه الفكر اللطيف و العشق العفيف الذى يأمر فيه شمائل المعشوق ليس سلطان الشهوة .\r\nزهد به هدف اول از سه هدف رياضت كمك مىكند ( يعنى زهد سبب مىشود كه موانع و شواغل و موجبات غفلت از سر راه برداشته شود ) و اما هدف دوم ( يعنى رام شدن نفس امّاره براى نفس مطمئنّه و پيدايش انتظام در درون و بر طرف شدن آشفتگيهاى روانى ) چند چيز است كه به آن كمك مىكند : يكى عبادت ، به شرط آنكه با حضور قلب و تفكر توأم باشد . ديگر آواز خوش آهنگ مناسب با معانى روحانى كه تمركز ذهن ايجاد كند و سخنى را كه با آن ادا مىشود ( مثلًا آيهء قرآن كه تلاوت مىشود و يا دعا و مناجاتى كه قرائت مىشود و يا شعر عرفانى كه خوانده مىشود ) در قلب نفوذ دهد . سوم سخنى پندآموز كه از گوينده‌اى پاكدل با بيانى فصيح و بليغ و لحنى نرم و نافذ و هيئتى راهنمايانه شنيده شود . اما هدف سوم ( يعنى نرم و لطيف و رقيق ساختن روح و بيرون كردن غلظتها و خشونتها از درون ) آنچه به آن كمك مىكند يكى انديشه‌هاى لطيف و ظريف است ( تصور معانى دقيق و انديشه‌هاى نازك و رقيق موجب ظرافت و رقّت و لطافت روح مىگردد ) ، ديگر عشق توأم با عفاف به شرط آنكه از نوع عشق نفسانى و روحى باشد نه عشق جسمى و شهوانى ، و حسن و اعتدال شمائل معشوق حاكم باشد نه شهوت .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nثم انه اذا بلغت به الارادة و الرياضة حدّاً ما ، عنت له خلسات من اطلاع نور الحق عليه لذيذة كأنها بروق تومض اليه ثم تخمد عنه و هو المسمى عندهم اوقاتاً ثم انه ليكثر عليه هذه الغواشى اذا امعن فى الارتياض .\r\nسپس هرگاه اراده و رياضت به ميزان معينى برسد پاره‌اى « خلسه » ها ( رُبايشها ) برايش پديد مىآيد ، به اين نحو كه نورى بر قلبش طلوع مىكند در حالى كه سخت لذيذ است و به سرعت مىگذرد ، گويى برقى مىجهد و خاموش مىگردد . اين حالات در اصطلاح عرفا « اوقات » ناميده مىشوند و اگر در رياضت پيش رود ، اين حالات فزونى مىگيرد .\r\nانه ليتوغّل فى ذلك حتى يغشاه فى غير الارتياض . فكلما لمح شيئاً عاج منه الى جناب القدس يتذكر من امره امراً فغشيه غاش فيكاد يرى الحق فى كل شىء .\r\nعارف آنقدر در اين كار پيش مىرود تا آنجا كه اين حالات در غير حالت رياضت نيز گاه به گاه دست مىدهد . بسا كه يك نگاه مختصر به چيزى روحش را متذكر عالم قدس مىكند و حالت به او دست مىدهد . كار به جايى مىرسد كه نزديك است خدا را در همه چيز ببيند .\r\nو لعله الى هذا الحد يستعلى عليه غواشيه و يزول هو عن سكينته فيتنبّه جليسه .\r\nعارف تا وقتى كه در اين مرحله و اين منزل است ، اين حالات كه عارض مىشود بر او غلبه مىنمايد و آرامش عادى او را بهم مىزند . قهراً اگر كسى پهلويش نشسته باشد متوجه تغيير حالت وى مىگردد .\r\nثم انه لتبلغ به الرياضة مبلغاً ينقلب وقته سكينة فيصير المخطوف مألوفاً و الوميض شهاباً بيّناً و يحصل له معارفة مستقرة كأنها صحبة مستمرة و يستمتع فيها ببهجته ، فاذا انقلب عنها انقلب حيران اسفاً .\r\nسپس كار مجاهدت و رياضت به آنجا مىكشد كه « وقت » تبديل به « سكينه » مىشود ؛ يعنى آنچه گاه گاه بود و آرامش را بهم مىزد ، تدريجاً\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nدر اثر تكرار و انس روح با آن ، توأم با آرامش مىگردد . آنچه قبلًا حالت بيگانه داشت و مانند يك « رُبايش » ظهور مىكرد ، تبديل به امر مأنوس مىشود . برق جهنده تبديل به شعله‌اى روشن مىگردد . نوعى آشنايى ثابت برقرار مىگردد . گويى او هميشه همنشين حق است . با بهجت و سرور از آن بهره‌مند مىگردد . هرگاه آن حالت از او دور مىشود ، سخت ناراحت مىگردد .\r\nو لعله الى هذا الحد يظهر عليه ما به فاذا تغلغل فى هذه المعارفة قلّ ظهوره عليه فكان و هو غائب ظاهراً و هو ظاعن مقيماً .\r\nشايد به اين مرحله كه عارف برسد ، باز آثار حالات درونى ( بهجت و يا تأسف ) بر او ظاهر شود و اگر كسى نزديك او باشد از روى علائم ، آن حالات را احساس كند . اگر اين آشنايى بيشتر و بيشتر شود ، تدريجاً آثارش در ظاهر نمايان نمىگردد . وقتى كه عارف به مرحلهء كاملتر برسد جمع مراتب مىكند ؛ در حالى كه غايب و پنهان است از مردم ( روحش در عالم ديگر است ) در همان حال ظاهر است ، و در حالى كه كوچ كرده و به جاى ديگر رفته نزد مردم مقيم است .\r\nاين جمله ما را به ياد جملهء مولاى متقيان مىاندازد كه در مخاطبه‌اش با كميل بن زياد راجع به اولياى حق كه در همهء عصرها هستند فرمود :\r\nهَجَمَ بِهِمُ الْعِلْمُ عَلى حَقيقَةِ الْبَصيرَةِ وَ باشَروا روحَ الْيَقينِ وَ اسْتَلانوا مَا اسْتَوْعَرَهُ الْمُتْرَفونَ وَ انِسوا بِمَا اسْتَوْحَشَ مِنْهُ الْجاهِلونَ وَ صَحِبُوا الدُّنْيا بِابْدانٍ ارْواحُها مُعَلَقَّةٌ بِالْمَحَلِّ الْاعْلى « 1 » .\r\nعلم و معرفت توأم با بصيرتى حقيقى از درون قلب آنها بر آنها هجوم آورده است ، روح يقين را لمس كرده‌اند ، آنچه كه بر اهل لذت سخت و دشوار است براى آنها رام و نرم است ، و به آنچه جاهلان از آن وحشت دارند\r\n\r\n\r\n\r\n\r\n","description":"","footnote":"\r\n( 1 ) نهج البلاغه ، حكمت 147\r\n","page_name":" 78 ","page_number":78},
  {"content":"\r\n\r\nمأنوسند ، با بدنهاى خود با مردم محشور و مصاحبند در حالى كه روحهاى آنها به برترين جايگاهها پيوسته است .\r\nو لعله الى هذا الحد انما يتيسّر له هذه المعارفة احياناً ثم يتدرّج الى ان يكون له متى شاء .\r\nشايد تا عارف در اين منزل است پيدايش اين حالت براى او امرى غيراختيارى باشد ، ولى تدريجاً درجه به درجه بالا مىرود تا آنجا كه اين حالت تحت ضبط و اختيار او در مىآيد .\r\nثم انه ليتقدم هذه الرتبة ، فلا يتوقف امره الى مشيئته بل كلما لاحظ شيئاً لاحظ غيره و ان لم تكن ملاحظته للاعتبار فيسنح له تعريج عن عالم الزور الى عالم الحق ، مستقر به و يحتف حوله الغافلون .\r\nسپس از اين هم پيشتر مىرود . كارش به جايى مىرسد كه ديدن حق متوقف بر خواست او نيست ، زيرا هر وقت هرچه را مىبيند پشت سرش خدا را مىبيند هرچند او به نظر عبرت و تنبّه به اشياء نگاه نكند . پس برايش انصراف از ماسوى اللَّه و توجه كلى به ذات حق پيدا مىشود و خود را نزديك مىبيند ، در حالى كه مردمى كه دور او هستند به كلى از حالت او غافلند .\r\nفاذا عبر الرياضة الى النيل صار سرّه مرآة مجلوة محاذياً بها شطر الحق و درت عليه اللذات العلى و فرح بنفسه لما بها من اثر الحق و كان له نظر الى الحق و نظر الى نفسه و كان بعد متردداً .\r\nتا اينجا همه مربوط به مرحلهء رياضت و مجاهده و سير و سلوك بود ، و اكنون عارف به مقصد رسيده است . در اين حال ضمير خويش را مانند آينه‌اى مىبيند صاف و صيقلى كه در آن حق نمايان شده است ، و در اين حال لذات معنوى به‌طور توصيف نشدنى بر او ريزش مىكند . هنگامى كه به خود مىنگرد و وجود خويش را حقّانى و ربّانى مىبيند ، فرح و انبساط به وى دست مىدهد . در اين هنگام ميان دو نظر مردّد است : نظرى به حق و\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nنظرى به خود ، مانند كسى كه در آينه مىنگرد گاهى در صورت منعكس در آينه دقيق مىشود و گاهى در خود آينه كه آن صورت را منعكس ساخته است .\r\nثم انه ليغيب عن نفسه فيلحظ جناب القدس فقط ، و ان لحظ نفسه فمن حيث هى لاحظة لا من حيث هى بزينتها . و هناك يحق الوصول .\r\nدر مرحلهء بعد ، خود عارف نيز از خودش پنهان مىگردد ، خدا را مىبيند و بس . اگر خود را مىبيند از آن جهت است كه در هر ملاحظه‌اى ، لحاظكننده نيز به نحوى ديده مىشود ، درست مانند آينه كه در حالى هم كه توجه به صورت است و به آينه توجهى نيست باز نظر به صورت مستلزم نظر به آينه هست هرچند مستلزم توجه به او و ديدن كمالاتش نيست . در اين مرحله است كه عارف به حق و اصل شده و سير عارف از خلق به حق پايان يافته است .\r\n. اين بود خلاصه‌اى از قسمتى از نمط نهم اشارات . .\r\nنكته‌اى كه لازم است يادآورى شود اين است كه عرفا به چهار سير معتقدند :\r\nسير من الخلق الى الحق ، سير بالحق فى الحق ، سير من الحق الى الخلق بالحق ، سير فى الخلق بالحق .\r\nسير اول از مخلوق است به خالق . سير دوم در خود خالق است ، يعنى در اين مرحله با صفات و اسماء الهى آشنا مىشود و بدانها متصف مىگردد . در سفر سوم بار ديگر به سوى خلق باز مىگردد بدون آنكه از حق جدا شود ؛ يعنى در حالى كه با خداست ، به سوى خلق براى ارشاد و دستگيرى و هدايت باز مىگردد . سير چهارم سفر در ميان خلق است با حق . در اين سير ، عارف با مردم و در ميان مردم است و به تمشيت امور آنها مىپردازد براى آنكه آنها را به سوى حق سوق دهد .\r\nآنچه از اشارات بوعلى تلخيص كرديم مربوط به سفر اول از اين چهار سفر بود .\r\nبوعلى راجع به سفر دوم هم اندكى بحث كرده است و ما لزومى نمىبينيم آنها را دنبال كنيم .\r\nهمچنان كه خواجه نصيرالدين طوسى در شرح اشارات گفته است ، بوعلى سفر اول عرفانى را در نُه مرحله بيان كرده است : سه مرحله مربوط است به مبدأ سفر ، و\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nسه مرحله مربوط است به عبور از مبدأ به منتهى ، و سه مرحلهء ديگر مربوط است به مرحلهء وصول به مقصد . با تأمل در كلام شيخ اين نكته روشن مىشود .\r\nمقصود بوعلى از رياضت كه ترجمه‌اش « ورزش » است ، همان تمرينها و مجاهدتهايى است كه عارف انجام مىدهد . اين مجاهدتها زياد است و عارف بايد منازلى را در اين خلال طى كند . بوعلى اينجا به اجمال گذراند ، ولى عرفا به تفصيل در اين باره بحث مىكنند . از كتب عرفانى ، آن تفصيلات را بايد جستجو كرد .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\n\r\nدرس دهم : اصطلاحات\r\nدر اين درس ما مىخواهيم به پاره‌اى از اصطلاحات عرفا اشاره كنيم . عرفا اصطلاحات زيادى دارند . بدون آشنايى با اصطلاحات آنها فهم مقاصد آنها غيرممكن است و احياناً مفهومى ضد مقصود آنها را مىرساند ، و اين از مختصات عرفان است .\r\nهر علمى براى خود يك سلسله اصطلاحات دارد و چاره‌اى نيست . مفاهيم عرف عام براى تفهيم مقاصد علمى كافى نيست . ناچار در هر علمى الفاظ خاص با معانى خاص قراردادى ميان اهل آن فن مصطلح مىشود . عرفان نيز از اين اصل مستثنى نيست .\r\nعلاوه بر اين ، عرفا نه تنها به دليلى كه در بالا گفته شد اصطلاحات مخصوص به خود دارند ، آنها اصرار دارند كه افراد غير وارد در طريقت از مقاصد آنها آگاه نگردند ، زيرا معانى عرفانى براى غير عارف - لااقل به عقيدهء عرفا - قابل درك نيست . اين است كه عرفا تعمّد دارند در مكتوم نگه داشتن مقاصد خود ، بر خلاف صاحبان علوم و فنون ديگر . لهذا اصطلاحات عرفا علاوه بر جنبهء اصطلاحى ، اندكى جنبهء معمايى دارد و بايد راز معما را به دست آورد .\r\nگذشته از دو مطلب فوق ، امر سومى احياناً در كار است كه كار را مشكلتر\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nمىكند و آن اينكه برخى عرفا - لااقل آنها كه عرفاى ملامتى خوانده مىشوند - براى اينكه در مراحل سير و سلوك تعيّنات را درهم بشكنند و به جاى نام و افتخار براى خود ننگ در ميان مردم درست كنند ، در گفتارهاى خود تعمّدى به رياى معكوس داشته‌اند ؛ يعنى برعكس رياكاران كه بد هستند و مىخواهند خود را خوب بنمايند ، جو دارند و گندم مىنمايانند ، آنها مىخواهند بين خود و خدا خوب باشند ولى مردم آنها را بد بدانند ، مىخواهند گندم داشته باشند و جو بنمايانند ، تا به اين وسيله مجال هرگونه خودنمايى و خودپرستى از نفس گرفته شود .\r\nمىگويند عرفاى خراسان اكثر ملامتى بوده‌اند . برخى معتقدند كه حافظ هم ملامتى است ؛ مفهوم رندى ، لااباليگرى ، قلندرى ، قلّاشى و نظاير اينها همه به معنى بى اعتنايى به خلق است نه بىاعتنايى به خالق .\r\nحافظ دربارهء تظاهر به موجبات بدنامى و نيك بودن در باطن ، زياد سخن گفته است . مثلًا :\r\n گر مريد راه عشقى فكر بدنامى مكن * شيخ صنعان خرقه رهن خانهء خمّار داشت \r\nاشاره به داستان معروف شيخ صنعان است\r\n گر من از سرزنش مدعيان انديشم * شيوهء مستى و رندى نرود از پيشم \r\n زهد رندان نوآموخته راهى به دهى است * من كه رسواى جهانم چه صلاح انديشم \r\n به مىپرستى از آن نقش خود بر آب زدم * كه تا خراب كنم نقش خودپرستيدن \r\n وقت آن شيرين قلندر خوش كه در اطوار سير * ذكر تسبيح مَلَك در حلقهء زنّار داشت \r\nولى حافظ در جاى ديگر ، تظاهر به فسق را ( ملامتيگرى ) مانند تظاهر به تقدّس ( رياكارى ) محكوم كرده است :\r\n\r\n","description":"","footnote":"","page_name":" 83 ","page_number":83},
  {"content":"\r\n\r\n دلا دلالت خيرت كنم به راه نجات * مكن به فسق مباهات و زهد هم مفروش \r\nمولوى در دفاع از ملامتيان مىگويد :\r\n هين ز بدنامان نبايد ننگ داشت * هوش بر اسرارشان بايد گماشت \r\n اى بسا زر كه سيه تابش كنند * تا شود ايمن ز تاراج و گزند \r\nاز جمله مسائلى كه عرفا گفته‌اند و فقها آنها را تخطئه كرده‌اند ، همين مسئله است . فقه اسلامى همان‌طور كه ريا را محكوم مىكند و آن را نوعى شرك مىداند ، ملامتيگرى را نيز محكوم مىسازد و مىگويد مؤمن حق ندارد عِرض و شرافت اجتماعى خود را لكه‌دار سازد . بسيارى از خود عرفا نيز ملامتيگرى را محكوم مىكنند .\r\nمقصود اين است كه روش ملامتيگرى كه در ميان بعضى از عرفا معمول بوده سبب شده كه آنها تعمّد خاصى در ارائهء ضد مقاصد و ضد منويّات و ضد اهداف خود داشته باشند ، و اين كار فهم مقاصد آنها را مشكلتر مىسازد .\r\nابوالقاسم قشيرى كه از پيشوايان اهل عرفان است در رسالهء قشيريه تصريح مىكند كه عرفا تعمّد دارند در ابهامگويى ، زيرا نمىخواهند افراد غير وارد از اطوار و حالات و مقاصد آنها آگاه شوند ، زيرا براى غيروارد قابل فهم و درك نيست « 1 » اصطلاحات عرفا زياد است . برخى مربوط است به عرفان نظرى ، يعنى به جهان بينى عرفانى و تفسيرى كه عرفان از هستى مىنمايد . اين اصطلاحات شبيه اصطلاحات فلاسفه است و مستحدث است . محيى الدين عربى پدر همه يا بيشتر اين اصطلاحات است ، و فهم آنها هم بسيار دشوار است از قبيل : فيض اقدس ، فيض مقدس ، وجود منبسط ، حق مخلوق به ، حضرات خمس ، مقام احديّت ، مقام واحديّت ، مقام غيب الغيوب و امثال اينها .\r\nبرخى ديگر مربوط است به عرفان عملى ، يعنى به مراحل سير و سلوك عرفانى .\r\nاين اصطلاحات قهراً بيشتر مربوط به انسان است ؛ شبيه مفاهيم روان شناسى يا اخلاقى است و در حقيقت نوعى خاص روان شناسى است ، آن هم روان شناسى تجربى . به عقيدهء عرفا ، فلاسفه يا روان شناسان يا علماى دين شناسى\r\n\r\n\r\n\r\n\r\n","description":"","footnote":"\r\n( 1 ) رسالهء قشيريه ، ص 33\r\n","page_name":" 84 ","page_number":84},
  {"content":"\r\n\r\nيا جامعه شناسان كه عملًا وارد اين واديها نشده‌اند و اين اطوار نفس را از نزديك مشاهده و مطالعه نكرده‌اند حق ندارند در اين مسائل قضاوت كنند ، تا چه رسد به ساير طبقات .\r\nاين اصطلاحات بر خلاف اصطلاحات عرفان نظرى ، قديمى است ؛ لااقل از قرن سوم يعنى از زمان ذوالنّون و بايزيد و جنيد سابقه دارد .\r\nاينك ما بعضى از اصطلاحات را طبق آنچه قشيرى و ديگران گفته‌اند مىآوريم :\r\n\r\n1 . وقت\r\nدر درس پيش اين اصطلاح را از بوعلى نقل كرديم . اينك بيان خود عرفا را مىآوريم . خلاصهء آنچه قشيرى گفته است اين است كه مفهوم وقت يك مفهوم نسبى و اضافى است . هر حالتى كه عارض عارف شود ، اقتضاى رفتارى خاص دارد . آن حالت خاص از آن نظر كه رفتارى خاص ايجاب مىكند « وقت » آن عارف ناميده مىشود . البته عارفى ديگر در همان حال ممكن است وقت ديگر داشته باشد و يا خود آن عارف در شرايط ديگر وقت ديگر خواهد داشت ، و وقت ديگر رفتار و وظيفه‌اى ديگر ايجاب مىكند .\r\nعارف بايد وقت شناس باشد ، يعنى حالتى كه از غيب بر او عارض شده است و وظيفه‌اى كه در زمينهء آن حالت دارد بايد بشناسد ، و هم عارف بايد « وقت » را مغتنم بشمارد . لهذا گفته‌اند : عارف ابن الوقت است . مولوى مىگويد :\r\n صوفى ابن الوقت باشداى رفيق * نيست فردا گفتن از شرط طريق \r\nوقت مصطلح همان است كه در اشعار عرفانى فارسى از آن به « دم » يا « عيش نقد » تعبير كرده‌اند . مخصوصاً حافظ دربارهء عيش نقد و دم غنيمت شمردن زياد سخن گفته است .\r\nافراد ناوارد و يا مغرض كه خواسته‌اند از حافظ توجيهى براى فسق و فجورهاى خود بسازند ، چنين گمان كرده و يا وانمود كرده‌اند كه مقصود حافظ دعوت به لذت گرايى مادى و فراموش كردن آينده و عاقبت و خدا و فرداست ، يعنى همان چيزى كه اروپاييها آن را « اپيكوريسم » اصطلاح كرده‌اند .\r\nمسئلهء دم غنيمت شمردن يا عيش نقد يكى از تكيه گاه‌هاى شعر حافظ است .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nشايد در حدود سى بار يا بيشتر بر اين معنى تكيه شده است . بديهى است نظر به اينكه در اشعار حافظ سنت عرفانىِ به رمز سخن گويى و به اصطلاح « امراز » و سمبوليك سخن گفتن زياد رعايت شده است ، ظاهر بسيارى از اشعار موهِم همان معنى فاسد است ولى ما چند بيت كه مىتواند قرينه براى همه شمرده شود در اينجا مىآوريم :\r\n من اگر باده خورم ورنه چه كارم با كس * حافظ راز خود و عارف « وقت » خويشم \r\n خيز تا خرقهء صوفى به خرابات بريم * شطح و طامات به بازار خرافات بريم \r\n شرممان باد ز پشمينهء آلودهء خويش * گر بدين فضل و هنر نام كرامات بريم \r\n قدر « وقت » ار نشناسد دل و كارى نكند * بس خجالت كه از اين حاصل اوقات بريم \r\n سحرگه رهروى در سرزمينى * همى گفت اين معما با قرينى \r\n كه‌اى صوفى شراب آنگه شود صاف * كه در شيشه بماند اربعينى « 1 » \r\n خدا زان خرقه بيزار است صد بار * كه صد بت باشدش در آستينى \r\n نمىبينم نشاط « عيش » در كس * نه درمان دلى نه درد دينى \r\n درونها تيره شد ، باشد كه از غيب * چراغى بركند خلوت نشينى \r\n نه حافظ را حضور درس خلوت * نه دانشمند را علم اليقينى \r\nاشعار دوپهلوى حافظ در اين زمينه بسيار است ، از آن جمله :\r\n در عيش نقد كوش كه چون آبخور نماند * آدم بهشت روضهء دارالسلام را \r\nقشيرى مىگويد : اينكه مىگويند صوفى فرزند وقت خويش است ، يعنى او همواره آنچه را كه برايش در آن حال اولويّت دارد انجام مىدهد ، و گفته شده است :\r\n\r\n\r\n\r\n\r\n","description":"","footnote":"\r\n( 1 ) مَنْ اخْلَصَ لِلَّهِ ارْبَعينَ صَباحاً جَرَتْ يَنابيعُ الْحِكْمَةِ مِنْ قَلْبِهِ عَلى لِسانِهِ - حديث نبوى .\r\n","page_name":" 86 ","page_number":86},
  {"content":"\r\n\r\n« الْوَقْتُ سَيْفٌ قاطِعٌ » يعنى وقت شمشير بُرنده است . منظور اين است كه حكم وقت قاطع و برنده است ، تخلّف از آن كُشنده است\r\n\r\n2 ، 3 . حال و مقام\r\nاز اصطلاحات شايع عرفا اصطلاح حال و مقام است . آنچه بدون اختيار بر قلب عارف وارد مىشود « حال » است ، و آنچه او آن را تحصيل و كسب مىكند « مقام » است . حال زودگذر است و مقام ، باقى . گفته‌اند احوال مانند برقِ جهنده‌اند كه زود خاموش مىشوند .\r\nحافظ :\r\n برقى از منزل ليلى بدرخشيد سحر * وه كه با خرمن مجنون دل افكار چه كرد \r\nسعدى :\r\n يكى پرسيد از آن گمگشته فرزند * كه‌اى روشن روان پير خردمند \r\n ز مصرش بوى پيراهن شنيدى * چرا در چاه كنعانش نديدى \r\n بگفتا « حال » ما « برق » جهان است * دمى پيدا و ديگر دم نهان است \r\n گهى بر طارم اعلى نشينيم * گهى تا پشت پاى خود نبينيم \r\n اگر درويش در « حالى » بماندى * سر و دست از دو عالم برفشاندى \r\nدر درسهاى پيش ، از نهج البلاغه اين جمله‌ها را نقل كرديم :\r\nقَدْ احْيا عَقْلَهُ وَ اماتَ نَفْسَهُ ، حَتّى دَقَّ جَليلُهُ وَ لَطُفَ غَليظُهُ وَ « بَرَقَ لَهُ لامِعٌ كَثيرُ الْبَرْقِ » . . . .\r\nعرفا آن برقهاى جهنده را « لوائح » و « لوامع » و « طوالع » مىنامند با اختلافى كه در درجات و مراتب و ميزان شدت و مدت بقاى اين درخششها هست\r\n\r\n4 ، 5 . قبض و بسط\r\nاين دو كلمه نيز از نظر عرفا معنى و مفهوم خاص دارد . « قبض » يعنى حالت گرفتگى روح عارف و « بسط » يعنى حالت شكفتگى و بازى روح . عرفا دربارهء قبض و بسط\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nو علل آنها زياد بحث كرده‌اند\r\n\r\n6 ، 7 . جمع و فرق\r\nاين دو كلمه نيز در استعمالات عرفا زياد به كار برده مىشود . قشيرى مىگويد : آنچه از ناحيهء بنده است و بنده آن را تحصيل كرده است و لايق مقام بندگى است « فرق » ناميده مىشود ، و آنچه از ناحيهء خداست از قبيل القائات « جمع » ناميده مىشود .\r\nكسى كه خدا او را بر طاعات و عباداتش واقف مىكند ، او در مقام فرق است و كسى كه خداوند عنايات خود را به او مىنماياند در مقام جمع است .\r\nحافظ :\r\n به گوش هوش نيوش از من و به عشرت كوش * كه اين سخن سحر از هاتفم به گوش آمد \r\n ز فكر « تفرقه » باز آى تا شوى « مجموع » * به حكم آنكه چو شد اهرمن ، سروش آمد \r\n\r\n8 ، 9 . غيبت و حضور\r\nغيبت يعنى حالت بىخبرى از خلق كه احياناً به عارف دست مىدهد . در آن حال ، عارف از خود و اطراف خود بىخبر است . عارف از آن جهت از خود بىخبر مىشود كه حضورش در نزد پروردگار است ، و زبان حالش اين است :\r\n نه آنچنان به تو مشغولم‌اى بهشتى روى * كه ياد خويشتنم در ضمير مىآيد \r\nممكن است در اين حال يعنى حال حضور در نزد پروردگار و غيبت از خود و اطراف خود ، حوادث مهمى در اطراف طرف رخ دهد و او آگاه نگردد .\r\nعرفا در اين زمينه قصه‌هاى افسانه مانندى نقل مىكنند . قشيرى مىنويسد كه آغاز كار ابوحفص حدّاد نيشابورى كه منجر به ترك حرفهء آهنگرى گشت اين شد كه در دكانش نشسته و مشغول كارش بود ، شخصى آيه‌اى از قرآن مجيد تلاوت كرد ، حالتى بر قلبش مستولى شد كه از احساس خود « بى خبر » گشت ، بدون توجه دست برد آهن گداخته را با دستش از كوره خارج كرد ، شاگردش فرياد كشيد كه چه مىكنى ؟ ابوحفص به خود آمد و از آن پس اين شغل را رها كرد .\r\nو هم او مىنويسد : شبلى وارد بر جنيد شد در حالى كه همسر جنيد نشسته بود .\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nهمسر جنيد خواست حركت كند و برود . جنيد گفت : شبلى در حالى است كه از تو بى خبر است ، بنشين . همسر جنيد نشست . جنيد مدتى با شبلى سخن گفت تا كم كم شبلى شروع كرد به گريه . جنيد به همسرش گفت : اكنون خود را مستور ساز كه شبلى در حال به خود آمدن است .\r\nحافظ :\r\n چو هر « خبر » كه شنيدم رهى به حيرت داشت * از اين سپس من و ساقى و وضع « بى خبرى » \r\nايضاً حافظ :\r\n حضورىگر همى خواهى از او غايب مشو حافظ * مَتى ما تَلْقَ مَنْ تَهْوى دَعِ الدُّنْيا وَ اهْمِلْها \r\nعرفا حالى را كه به اولياء اللَّه در حال نماز دست مىداد كه از خود و اطراف خود به كلى بىخبر مىماندند ، به همين نحو تفسير مىكنند . بعداً خواهيم گفت كه چيزى از « غيبت » بالاتر هم هست ، و آنچه در اولياء اللَّه بوده است از آن قبيل است\r\n\r\n10 ، 11 ، 12 ، 13 . ذوق ، شُرب ، رَى ، سُكر\r\nذوق يعنى چشيدن . عرفا معتقدند كه اطلاع علمى به چيزى جاذبه و كشش ندارد .\r\nشوق و انجذاب فرع بر چشيدن است . بوعلى در اواخر نمط هشتم اشارات به مناسبتى همين مطلب را يادآورى مىكند و « عَنين » را مثال مىآورد ، مىگويد : عنين چون فاقد غريزهء جنسى است و آن لذت را نچشيده است ، هر مقدار آن لذت برايش توصيف شود اشتياقى در او پديد نمىآيد .\r\nپس ذوق ، چشيدن لذت است . ذوق عرفانى يعنى درك حضورى لذات حاصل از تجلّيات و مكاشفات . چشيدن ابتدايى « ذوق » است ، ادامه يافتن آن « شرب نوشيدن » است و سرخوش شدن « سُكر » است ، پر شدن از آن « رى سيراب شدن » است .\r\nعرفا معتقدند آنچه از ذوق دست مىدهد تساكر است نه سكر ، و آنچه از شرب دست مىدهد سكر است ، ولى حالت حاصل از پر شدن ، به خود آمدن ( صَحو ) است .\r\nدر كلمات عرفا به همين مناسبت سخن از مىو شراب زياد آمده است .\r\n\r\n","description":"","footnote":"","page_name":" 89 ","page_number":89},
  {"content":"\r\n\r\n\r\n14 ، 15 ، 16 . محو ، مَحق ، صَحو\r\nدر كلمات عرفا سخن از محو و صحو نيز بسيار آمده است . مقصودشان از « محو » اين است كه عارف به جايى مىرسد كه محو در ذات حق مىگردد و از خود فانى مىشود ؛ يعنى « من » در او محو مىشود ، او ديگر خود را مانند ديگران « من » درك نمىكند .\r\nاگر محو شدن به حدى برسد كه آثار « من » نيز محو شود « محق » ناميده مىشود .\r\nمحو و محق هر دو بالاتر از مقام غيبت است كه قبلًا اشاره شد . محو و محق ، فناست .\r\nولى عارف ممكن است از حالت فنا به حالت بقا بازگردد اما نه به اين معنى كه تنزل كند در حالت اول ، بلكه به اين معنى كه بقاء باللَّه پيدا مىكند . اين حالت را كه فوق حالت « محو » است « صحو » مىنامند\r\n\r\n17 . خواطر\r\nعرفا القائاتى را كه بر قلب عارف وارد مىشود « واردات » مىخوانند . آن واردات گاهى به صورت قبض يا بسط يا سرور يا حزن است و گاهى به صورت كلام و خطاب است ، يعنى احساس مىكند كه گويى كسى از درون با او سخن مىگويد . در اين صورت آن واردات « خواطر » ناميده مىشوند .\r\nعرفا در باب خواطر سخنان زيادى دارند ، مىگويند خواطر گاهى رحمانى است و گاهى شيطانى و گاهى نفسانى . يكى از خطرگاهها همين خاطرات است . ممكن است در اثر انحراف و لغزش ، شيطان بر انسان مسلط شود ، همچنان كه قرآن كريم مىفرمايد :\r\n وَ إِنَّ الشَّياطِينَ لَيُوحُونَ إِلى أَوْلِيائِهِمْ  « 1 » .\r\nمىگويند همواره فرد كاملتر بايد تشخيص دهد كه خاطره رحمانى است يا شيطانى . مقياس اساسى اين است كه ببينيم آن خاطره به چه چيز امر و نهى مىكند ؛ اگر امر و نهىاش بر خلاف امر و نهى شريعت بود ، قطعاً شيطانى است .\r\n\r\n\r\n\r\n\r\n","description":"","footnote":"\r\n( 1 ) انعام / 121\r\n","page_name":" 90 ","page_number":90},
  {"content":"\r\n\r\n  هَلْ أُنَبِّئُكُمْ عَلى مَنْ تَنَزَّلُ الشَّياطِينُ . تَنَزَّلُ عَلى كُلِّ أَفَّاكٍ أَثِيمٍ   « 1 » .\r\n\r\n18 ، 19 ، 20 . قلب ، روح ، سرّ\r\nعرفا در مورد روان انسان گاهى « نفس » تعبير مىكنند و گاهى « قلب » و گاهى « روح » و گاهى « سرّ » . تا وقتى كه روان انسان اسير و محكوم شهوات است « نفس » ناميده مىشود ، آنگاه كه مىرسد كه محل معارف الهى قرار مىگيرد « قلب » ناميده مىشود ، آنگاه كه محبت الهى در او طلوع مىكند « روح » خوانده مىشود ، و آنگاه كه به مرحلهء شهود مىرسد « سرّ » ناميده مىشود . البته عرفا به مرتبهء بالاتر از « سرّ » نيز قائلند كه آنها را « خفىّ » و « اخفى » مىنامند .\r\n\r\n\r\n\r\n\r\n","description":"","footnote":"\r\n( 1 ) شعراء / 221 و 222\r\n","page_name":" 91 ","page_number":91},
  {"content":"\r\n . \r\n","description":"","footnote":"","page_name":" 92 ","page_number":92},
  {"content":"\r\n\r\nبخش دوم :\r\n\r\nانسان كامل\r\n\r\n","description":"","footnote":"","page_name":" 93 ","page_number":93},
  {"content":"\r\n . \r\n","description":"","footnote":"","page_name":" 94 ","page_number":94},
  {"content":"\r\n\r\n\r\n1 انسان معيوب و انسان سالم\r\nبسم اللَّه الرّحمن الرّحيم .\r\nالحمد للَّه رب العالمين بارئ الخلائق أجمعين و الصلاة و السلام على عبد اللَّه و رسوله و حبيبه و صفيّه و حافظ سرّه و مبلّغ رسالاته سيدنا و نبينا و مولانا أبى القاسم محمد و إله الطيبين الطاهرين المعصومين . اعوذ باللَّه من الشيطان الرجيم :\r\n وَ إِذِ ابْتَلى إِبْراهِيمَ رَبُّهُ بِكَلِماتٍ فَأَتَمَّهُنَّ قالَ إِنِّي جاعِلُكَ لِلنَّاسِ إِماماً قالَ وَ مِنْ ذُرِّيَّتِي قالَ لا يَنالُ عَهْدِي الظَّالِمِينَ  « 1 » .\r\nموضوع بحث ، انسان كامل از ديدگاه اسلام است . انسان كامل يعنى انسان نمونه ، انسان اعلى يا انسان و الا . انسان مانند بسيارى از چيزهاى ديگر ، كامل و غيركامل دارد و بلكه معيوب و سالم دارد و انسان سالم هم دو قسم است : انسان سالم كامل و انسان سالم غيركامل . شناختن انسان كامل يا انسان نمونه از ديدگاه اسلام ، از آن نظر براى ما مسلمين واجب است كه حكم مدل و الگو و سرمشق را دارد ؛ يعنى اگر بخواهيم يك مسلمان كامل باشيم - چون اسلام مىخواهد انسان كامل بسازد - و\r\n\r\n\r\n\r\n\r\n","description":"","footnote":"\r\n( 1 ) بقره / 124\r\n","page_name":" 95 ","page_number":95},
  {"content":"\r\n\r\nتحت تربيت و تعليم اسلامى به كمال انسانى خود برسيم ، بايد بدانيم كه انسان كامل چگونه است ، چهرهء روحى و معنوى انسان كامل چگونه چهره‌اى است ، سيماى معنوى انسان كامل چگونه سيمايى است و مشخِصات انسان كامل چگونه مشخصاتى است ، تا بتوانيم خود و جامعهء خود را آن گونه بسازيم . اگر ما « انسان كامل » اسلام را نشناسيم ، قطعاً نمىتوانيم يك مسلمان تمام و يا كامل باشيم و به تعبير ديگر يك انسانِ ولو كامل نسبى از نظر اسلام باشيم\r\n\r\nراههاى شناخت انسان كامل از نظر اسلام\r\nشناخت انسان كامل از نظر اسلام دو راه دارد : يك راه اين است كه ببينيم قرآن در درجهء اول و سنت در درجهء دوم ، انسان كامل را - اگرچه در قرآن و سنت تعبير « انسان كامل » نيست و تعبير « مسلمان كامل » و « مؤمن كامل » است - چگونه توصيف كرده‌اند . ولى به هرحال معلوم است كه مسلمان كامل يعنى انسانى كه در اسلام به كمال رسيده است ، و مؤمن كامل يعنى انسانى كه در پرتو ايمان به كمال رسيده است . بايد ببينيم قرآن يا سنت ، انسان كامل را با چه مشخصاتى بيان كرده‌اند و چه خطوطى براى سيماى انسان كامل كشيده‌اند . از قضا در اين زمينه ، چه در قرآن و چه در سنت بيانات زيادى آمده است .\r\nراه دوم شناخت انسان كامل ، استفاده از بيانها نيست كه ببينيم در قرآن و سنت چه آمده است ، بلكه اين است كه افرادى عينى را بشناسيم كه مطمئن هستيم آنها آنچنان كه اسلام و قرآن مىخواهد ساخته شده‌اند و وجود عينى انسانهاى كامل اسلامى هستند ؛ چون انسان كامل اسلامى فقط يك انسان ايده آل و خيالى و ذهنى نيست كه هيچ وقت در خارج وجود پيدا نكرده باشد ؛ انسان كامل ، هم در حد اعلى و هم در درجات پايين‌تر ، در خارج وجود پيدا كرده است .\r\nخود پيغمبر اكرم صلى الله عليه و آله نمونهء انسان كامل اسلام است . على عليه السلام نمونهء ديگرى از انسان كامل اسلام است . شناخت على ، شناخت انسان كامل اسلام است اما نه شناخت شناسنامه‌اى على . گاهى انسان ، على را شناسنامه‌اى مىشناسد : نامش على ، پسر ابوطالب ، ابوطالب پسر عبدالمطّلب ، مادرش فاطمه دختر اسد بن عبدالعُزّى ، شوهر فاطمه ، پدر حسن و حسين ، در آن سال متولد شد ، فلان سال از دنيا رفت ، چنان جنگهايى كرد . اينها شناختهاى شناسنامه‌اى است ؛ يعنى اگر\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nبخواهيم براى على عليه السلام يك شناسنامه صادر كنيم و به شناسنامهء او آگاه باشيم ، شناسنامه‌اش اينهاست . اما شناخت شناسنامه‌اى على ، شناخت على نيست ، شناخت انسان كامل نيست . شناخت على يعنى شناخت شخصيت على نه شخص على . در هر حدى كه شخصيت جامع على عليه السلام را بشناسيم ، انسان كامل اسلام را شناخته‌ايم و در هر حدى كه انسان كامل را عملًا - نه اسماً و لفظاً - امام و پيشواى خود قرار دهيم ، راه او را برويم ، تابع و پيرو او باشيم و كوشش كنيم كه خود را بر طبق اين نمونه بسازيم ، [ در همان حد 
  ] شيعهء اين انسان كامل هستيم ، چون الشّيعَةُ مَنْ شايَعَ عَلِيّاً « 1 » شهيد [ اول 
  ] در لمعه به مناسبتى اين حرف را مىگويد و ديگران هم اين سخن را گفته‌اند : شيعه يعنى كسى كه على را مشايعت كند . يعنى انسان با « لفظ » شيعه نمىشود ، با « حرف » شيعه نمىشود ، با « حب و علاقهء فقط » شيعه نمىشود ؛ پس با چه چيز شيعه مىشود ؟ با مشايعت . مشايعت يعنى همراهى . وقتى كسى مىرود و شما پشت سر و همراه او مىرويد ، اين را « مشايعت » مىگويند .\r\nشيعهء على يعنى مشايعت كنندهء عملىِ على .\r\nپس دو راه شناخت انسان كامل و همچنين فايدهء بحث از آن را دانستيم .\r\nبنابراين ، مسئلهء انسان كامل يك بحث فلسفى و علمىِ [ محض 
  ] نيست كه [ فقط 
  ] اثر علمى داشته باشد . اگر انسان كامل اسلام را از راه بيان قرآن [ و سنت 
  ] و از راه شناخت پرورده‌هاى كامل قرآن نشناسيم ، نمىتوانيم راهى را كه اسلام معين كرده برويم و يك مسلمان واقعى و درست باشيم و همچنين جامعهء ما نمىتواند يك جامعهء اسلامى باشد . پس ضرورت دارد انسان كامل و عالى و متعالى اسلام را بشناسيم\r\n\r\nفرق « كمال » و « تمام »\r\nاينجا يك سؤال مطرح است كه اصلًا معنى « كامل » چيست « 2 » ؟ انسان كامل يعنى چه ؟ .\r\nدر زبان عربى دو كلمهء نزديك به يكديگر - نه عين يكديگر - داريم و ضد اين دو كلمه يك كلمه است ؛ يعنى آن كلمه گاهى در ضد اين به كار مىرود و گاهى در\r\n\r\n\r\n\r\n\r\n","description":"","footnote":"\r\n( 1 ) متن لمعه ، كتاب الوقف .\r\n( 2 ) بعضى چيزها خيلى واضح است ولى وقتى انسان دقت مىكند مىبيند اين واضح ، بيشتر از خيلى مشكلها احتياج به توضيح دارد .\r\n","page_name":" 97 ","page_number":97},
  {"content":"\r\n\r\nضد آن . در فارسى حتى خود آن دو كلمه را هم نداريم ، يعنى بجاى آن دو كلمه فقط يك كلمه داريم . آن دو كلمهء عربى يكى « كمال » است و ديگرى « تمام » . گاهى در عربى « كامل » گفته مىشود و گاهى « تام » و در مقابل هر دو ، « ناقص » گفته مىشود : اين كامل است و آن ناقص ؛ اين تام است ، تمام است و آن ديگرى ناقص .\r\nدر يك آيه از قرآن هر دو كلمه آمده است :  الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي  « 1 » امروز دين شما را برايتان كامل نمودم و نعمت خود را بر شما تمام كردم .\r\nنفرمود : « اتممت عليكم دينكم » و همچنين نفرمود : « اكملت لكم نعمتى » . مىگويند اگر چنين گفته بود ، از نظر دستور زبان عربى درست نبود . حال فرق اين دو كلمه چيست ؟ ما اگر فرق ايندو را نگوييم ، نمىتوانيم بحثمان را شروع كنيم ؛ يعنى شروع بحث ما ، از دانستن معنى اين دو كلمه است .\r\n« تمام » براى يك شىء در جايى گفته مىشود كه همهء آنچه براى اصل وجود آن لازم است به وجود آمده باشد ؛ يعنى اگر بعضى از آن چيزها به وجود نيامده باشد ، اين شىء در ماهيت خودش ناقص است و مىتوان گفت كه وجودش كسر برمىدارد : نصفش موجود است ، ثلثش موجود است ، دو ثلثش موجود است و از اين قبيل . مثلًا ساختمان يك مسجد كه بر اساس يك نقشه ساخته مىشود احتياج به يك تالار دارد ، تالار هم احتياج به ديوار و سقف و درب و شيشه و اجزاء ديگر دارد . وقتى همهء آن چيزهايى كه اين ساختمان احتياج دارد - كه اگر آنها نباشد ، نمىتوان از ساختمان استفاده كرد - فراهم شد ، مىگويند : ساختمان تمام شد . براى نقطهء مقابل اين كلمه ، كلمهء « ناقص » را به كار مىبريم . اما كمال در جايى است كه يك شىء بعد از آنكه « تمام » هست باز درجهء بالاترى هم مىتواند داشته باشد . اگر اين كمال براى شىء نباشد باز خود شىء هست ، ولى با داشتن اين كمال يك پله بالاتر رفته است .\r\nكمال را در جهت عمودى بيان مىكنند و تمام را در جهت افقى . وقتى شىء در جهت افقى به نهايت و حد آخر خود برسد ، مىگويند تمام شد و زمانى كه شىء در جهت عمودى بالا رود مىگويند كمال يافت . اگر مىگويند : « عقل فلان كس كامل شده است » يعنى قبلًا هم عقل داشته ، اما عقلش يك درجه بالاتر آمده است ؛ « علم\r\n\r\n\r\n\r\n\r\n","description":"","footnote":"\r\n( 1 ) مائده / 3\r\n","page_name":" 98 ","page_number":98},
  {"content":"\r\n\r\nفلان كس كامل شده است » يعنى قبلًا هم علم داشت و از آن استفاده مىكرد ولى اكنون علمش يك درجهء كمالى را پيموده است . پس يك انسان تمام داريم كه در مقابل انسانى است كه از نظر افقى ناتمام است ، يعنى اصلًا نيمه انسان است ، كسر انسان است ، مثلًا ثلث يا دو ثلث انسان است و به هرحال انسان تمام نيست . و انسان ديگرى داريم كه انسان تمام هست ولى انسان تمام مىتواند كامل باشد ، كاملتر باشد و از آن هم كاملتر باشد تا به آن حد نهايى كه انسانى از آن بالاتر وجود ندارد برسد كه او را انسان كامل - كه حد اعلاى انسان است - مىناميم\r\n\r\nتعبير « انسان كامل »\r\nتعبير « انسان كامل » در ادبيات اسلامى تا قرن هفتم هجرى وجود نداشته است .\r\nامروز در اروپا هم اين تعبير خيلى زياد مطرح است ، ولى براى اولين بار در دنياى اسلام اين تعبير در مورد انسان به كار برده شده است . اولين كسى كه در مورد انسان تعبير « انسان كامل » را مطرح كرد عارف معروف ، محيى الدين عربى اندلسى طايى است . محيى الدين عربى پدر عرفان اسلامى است ؛ يعنى تمام عرفايى كه شما از قرن هفتم به بعد در ميان تمام ملل اسلامى سراغ داريد و از جمله عرفاى ايرانى فارسى زبان ، از شاگردان مكتب محيى الدين هستند . مولوى يكى از شاگردان مكتب محيى الدين است . او با اين همه عظمت ، در مقابل محيى الدين از نظر عرفانى چيزى نيست . محيى الدين مرد عربى نژاد از اولاد حاتم طايى و اهل اندلس « 1 » بود . همهء مسافرتهاى او در كشورهاى اسلامى بود و در شام از دنيا رفت . قبر محيى الدين اندلسى شامى - كه به اعتبار مدفنش به او « شامى » مىگويند - در دمشق است . او شاگردى به نام صدرالدين قونوى دارد كه بعد از محيى الدين ، بزرگترين عارف شمرده مىشود . اينكه عرفان اسلامى به صورت علمى ، آن هم علم بسيار بسيار غامض درآمده است ، محصول كار محيى الدين و شروح صدرالدين قونوى است .\r\nصدرالدين قونوى كه اهل قونيه در تركيه است ، پسر زن محيى الدين بود ؛ يعنى محيى الدين هم استادش بود و هم شوهر مادرش . مولوى معاصر صدرالدين قونوى است . صدرالدين در مسجدى امام جماعت بود و مولوى مىرفت و به او اقتدا\r\n\r\n\r\n\r\n\r\n","description":"","footnote":"\r\n( 1 ) اسپانياى امروز ، آن وقت به نام اندلس و يك كشور اسلامى بود .\r\n","page_name":" 99 ","page_number":99},
  {"content":"\r\n\r\nمىكرد . افكار محيى الدين به وسيلهء صدرالدين قونوى به مولوى انتقال پيدا كرده است « 1 » يكى از مسائلى كه اين مرد طرح كرد مسئلهء « انسان كامل » بود ، ولى البته او از ديدگاه عرفان آن را طرح كرده است « 2 » . مخصوصاً يكى از سؤالاتى كه از محمود شبسترى معروف ، صاحب منظومهء بسيار بسيار عالى و نفيس ادبى و كم نظير گلشن راز شده است در مورد انسان كامل است كه او هم با ديد عرفانى جواب داده است . پس اولين كسى كه با لفظ « انسان كامل » اين مسئله را طرح كرد و با ديد خاص عرفانى اين مطلب را بيان كرد ، محيى الدين عربى است . ديگران هم انسان كامل را - هركسى از ديد خود - به شكلى بيان كرده‌اند . ما مىخواهيم ببينيم كه انسان كامل از ديد قرآن چگونه انسانى است . بحث را از انسان تمام و انسان ناقص شروع مىكنيم تا بتوانيم به مراحل بعدى اين بحث برسيم\r\n\r\nعيبهاى جسمى و روانى\r\nآيا انسان سالم و انسان معيوب هم داريم ؟ سلامت و عيب گاهى مربوط به تن انسان است . شكى نيست كه بعضى انسانها از نظر جسمى سالمند و بعضى معيوب و مريض ، مثلًا نقص عضوى دارند : نابينا ، كر و يا افليج هستند و امثال اينها . ولى اينها مربوط به شخص انسان است . هيچ توجه داريد كه اگر انسانى كور باشد ، كر باشد ، افليج باشد ، بدشكل باشد ، كوتاه قد باشد ، شما اينها را براى او از نظر فضيلت و شخصيت و انسانيت نقصى نمىشماريد ؟ مثلًا سقراط ، فيلسوف يونان كه او را به اصطلاح تالى تلو پيغمبران حساب مىكنند ، يكى از بدشكل ترين مردم دنيا بود ولى هيچ كس بدشكلى را براى سقراط به عنوان يك انسان عيب نمىگيرد . يا مثلًا ابوالعلاء معرّى « 3 » و طه حسين « 4 » كور بوده‌اند ؛ آيا اين كورى - كه نقصى در جسم و شخص اين افراد است - به عنوان يك نقص در شخصيت اين افراد شمرده مىشود ؟ نه ، اينچنين\r\n\r\n\r\n\r\n\r\n","description":"","footnote":"\r\n( 1 ) حرفهاى ديگرى كه در اين زمينه‌ها مىشنويد اساسى ندارد . عرفان اسلامى ريشه‌هاى ديگرى غير از مهملاتى كه يك عده امروز در روزنامه‌ها و مجلات مىبافند ، دارد .\r\n( 2 ) اگر مقتضى بود ، در اين زمينه مفصل‌تر بحث مىكنم .\r\n( 3 ) [ احمد بن عبداللَّه بن سليمان ، شاعر و لغوى معروف عرب كه در چهارسالگى به سبب آبله نابينا شد . 
  ]\r\n( 4 ) [ اديب و محقق معاصر مصرى كه در سن سه سالگى نابينا گرديد . 
  ]\r\n","page_name":" 100 ","page_number":100},
  {"content":"\r\n\r\nنيست . اين مطلب دليل بر اين است كه انسان دو چيز دارد : شخصى دارد و شخصيتى ، تنى دارد و روحى ، جسمى دارد و روانى . حساب روان از حساب جسم جداست . اين كسانى كه خيال مىكنند روان انسان صددرصد تابعى از جسم اوست ، اشتباهشان همين جاست . اساساً آيا روان انسان مىتواند بيمار باشد در حالى كه جسم او سالم است ؟ اين خودش يك مسأله‌اى است . بنا بر نظر كسانى كه منكر اصالت روح هستند و تمام خواص روحى را اثر مستقيم و بلاواسطهء سلسلهء اعصاب انسان مىدانند ، اساساً روان حكمى ندارد ، همه چيز تابع جسم است ؛ اگر روان بيمار باشد ، حتماً جسم بيمار شده كه روان بيمار است و بيمارى روانى همان بيمارى جسمى است .\r\nخوشبختانه امروز بيشتر اين مطلب ثابت شده است كه ممكن است انسان از نظر جسم ، از نظر تعداد گلبولهاى سفيد و قرمز خون ، ويتامينها و از نظر متابوليسم « 1 » بدن و حتى از نظر اعصاب ، سالمِ سالم باشد و در عين حال از نظر روانى بيمار باشد .\r\nچطور بيمار باشد ؟ مثلًا به قول امروزيها عقدهء روانى داشته باشد . واقعاً علم امروز به آدمى كه عقدهء روانى دارد ، « بيمار » مىگويد ؛ يعنى در دستگاه روانى او اختلال پيدا شده است بدون اينكه اختلالى در دستگاه جسمى او پديد آمده باشد و لهذا اين نوع بيماريها را از راه جسم [ نمىتوان درمان كرد ، يعنى 
  ] راه معالجهء اين بيماران روانى دواهاى مادى نيست « 2 » ، مثل كسى كه داراى عقدهء روانى تكبر است . امروز ثابت شده است كه تكبر واقعاً بيمارى است ، واقعاً اختلال روحى و روانى است . ولى آيا مىشود يك دارو براى تكبر در داروخانه پيدا كرد ؟ آيا مىشود انسان يك قرص بخورد و تكبرش از بين برود و تبديل به يك انسان متواضع شود ؟ آيا مىشود به يك انسان قسىّ القلب و جلّاد ( مثل شمر بن ذى الجوشن ) يك آمپول بزنند و يا يك قرص بدهند تا تبديل به يك انسان عطوف ، مهربان و باشفقت و رحمت شود ؟ نه ، معالجه براى او هست ولى معالجهء او راه ديگرى دارد .\r\nحتى گاهى بيمارى جسمى از راه روانى معالجه مىشود ، همچنان كه گاهى بيمارى روانى از راه جسم معالجه مىشود . مثلًا يك بيمارى واقعاً جسمى است ولى\r\n\r\n\r\n\r\n\r\n","description":"","footnote":"\r\n( 1 ) [ به معناى سوخت و ساز . 
  ]\r\n( 2 ) البته بعضى از بيماريهاى روانى هست كه مربوط به اختلالات جسمى است ، مثل كسانى كه به واسطهء ضعف اعصاب دچار ترس و وحشت مىشوند . مقصود من برخى از بيماريهاى روانى است .\r\n","page_name":" 101 ","page_number":101},
  {"content":"\r\n\r\nبا يك سلسله تلقينها و تقويتهاى روحى - كه اين هم خودش داستانى دارد و يك مسئلهء عجيبى است - [ معالجه مىشود . اين مطلب 
  ] جزء دلايل قاطع بر اين است كه واقعاً انسان موجودى است مركّب از تن و روان ، و روان انسان از تن استقلال دارد و يك تابع مطلق از تن نيست ، همچنان كه تن تابع مطلق از روان نيست ، ايندو در يكديگر اثر دارند . به قول حكما : النَّفْسُ وَ الْبَدَنُ يَتَعاكَسانِ ايجاباً وَ اعْداداً بدن در روان اثر مىگذارد و روان در بدن ، و بدن كار مستقل از روان انجام مىدهد و روان هم كار مستقل از تن انجام مىدهد . اين خودش دليل بر اين است كه دستگاه روانى انسان ، خود يك دستگاه مستقل است .\r\nما در صحبت از انسان كامل قبل از اينكه وارد اصل بحث شويم ، سخن از انسان سالم و انسان معيوب آورديم . اين مقدمه لازم بود [ تا روشن شود كه مقصود ما 
  ] عيب و سلامت مربوط به جسم نيست ؛ نمىخواهيم بحث پزشكى كنيم كه انسانى صددرصد سالم است كه اگر برود چكاپ كند معلوم مىشود همهء جهازات بدنش سالم است ، اين بحث به ما مربوط نيست ، ما اساساً به بدن كارى نداريم .\r\nپس واقعاً ممكن است انسان از نظر روانى بيمار و معيوب باشد ، همچنان كه ممكن است از اين نظر سالم باشد . قرآن اين اصل را پذيرفته است ، مىفرمايد :  فِي قُلُوبِهِمْ مَرَضٌ فَزادَهُمُ اللَّهُ مَرَضاً  « 1 » در دل و روحشان بيمارى است . نمىفرمايد مثلًا چشمشان بيمار است . قلبى كه قرآن مىگويد غير از قلب پزشكىاى است كه [ براى درمان آن 
  ] لازم است به طبيب قلب مراجعه كنيم . « قلب » در قرآن يعنى همان روح و روان انسان . دربارهء قرآن مىفرمايد :  وَ نُنَزِّلُ مِنَ الْقُرْآنِ ما هُوَ شِفاءٌ وَ رَحْمَةٌ لِلْمُؤْمِنِينَ  « 2 » ما قرآن را شفا و رحمت براى مؤمنين فرستاديم . قرآن شفاى مؤمنين است .\r\nاميرالمؤمنين مىفرمايد : الا وَ انَّ مِنَ الْبَلاءِ الْفاقَة از جمله بلايا و شدايد فقر است ، وَ اشَدُّ مِنَ الْفاقَةِ مَرَضُ الْبَدَنِ و از فقر بدتر ، مريضى بدن است ، وَ اشَدُّ مِنْ مَرَضِ الْبَدَنِ مَرَضُ الْقَلْبِ « 3 » و از بيمارى تن بدتر و شديدتر ، بيمارى دل و قلب انسان است .\r\nيكى از برنامه‌هاى قرآن ، ساختن انسان سالم است و ماقبل از آنكه بخواهيم اين توقع را داشته باشيم كه انسان كامل باشيم يا به انسان كامل نزديك باشيم ، بايد\r\n\r\n\r\n\r\n\r\n","description":"","footnote":"\r\n( 1 ) بقره / 10\r\n( 2 ) اسراء / 82\r\n( 3 ) نهج البلاغه ، حكمت 388\r\n","page_name":" 102 ","page_number":102},
  {"content":"\r\n\r\nخود را از اين نظر كه اساساً انسان سالم يا انسان معيوب هستيم ، [ بشناسيم . 
  ]\r\n\r\nآفات روح انسان\r\nبه‌طور اجمال ريشه‌هاى اصلى آنچه كه روح انسان را آفت زده مىكند برايتان عرض مىكنم . از نظر روان شناسى ، محروميتها منشأ بيماريهاى روانى مىشود ؛ يعنى منشأ بسيارى از عقده‌هاى روانى و بيماريهاى روانى انسان ، احساس مغبونيتها و محروميتهاست . مىدانيد كه فرويد به‌طور افراط تكيه‌اش روى اين موضوع است ، خصوصاً در امر جنسى . به هرحال اين خود يك مسئلهء اساسى است كه محروميتهاى انسان در او ايجاد بيماريهايى مىكند . كينه چيست كه وقتى انسان احساس مىكند نسبت به كسى حقد و كينه دارد ، دلش مىخواهد از او انتقام بگيرد و تا او را به خاك و خون نكشد نمىتواند آرام گيرد ؟ اين حس انتقامجويى در انسان چيست ؟ .\r\nآدم حسود وقتى خير و نعمتى را در ديگران مىبيند ، همهء آرزويش اين است كه از او سلب نعمت شود ؛ دربارهء خودش فكر نمىكند . انسان سالم ، غبطه دارد نه حسد .\r\nاو هميشه دربارهء خودش فكر مىكند كه جلو بيفتد . اگر يك انسان هميشه در اين فكر باشد كه خودش جلو بيفتد ، سالم است . اين ، دليل بر عيب نيست . اما اگر كسى هميشه در اين انديشه است كه ديگرى عقب بيفتد بيمار است ، مريض است . حتى شما مىبينيد كه گاهى آدمهاى حسود به مرحله‌اى مىرسند كه حاضرند به خودشان صد درجه صدمه بزنند ، بلكه به ديگرى پنجاه درجه صدمه وارد شود\r\n\r\nنمونه‌اى از بيمارى حسد\r\nداستان خيلى معروفى در كتب تاريخ نقل مىكنند : در زمان يكى از خلفا ، مرد ثروتمندى غلامى خريد . از روز اولى كه او را خريد ، مانند يك غلام با او رفتار نمىكرد ، بلكه مانند يك آقا با او رفتار مىكرد . بهترين غذاها را به او مىداد ، بهترين لباسها را برايش مىخريد ، وسايل آسايش او را فراهم مىكرد و درست مانند فرزند خود با او رفتار مىكرد ، گويى پروارى براى خودش آورده است . غلام مىديد كه اربابش هميشه در فكر است ، هميشه ناراحت است . بالاخره ارباب حاضر شد او را آزاد كند و سرمايهء زيادى هم به او بدهد . يك شب درد دل خود را با غلام در ميان\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nگذاشت و گفت : من حاضرم تو را آزاد كنم و اين مقدار پول هم بدهم ، ولى مىدانى براى چه اين همه خدمت به تو كردم ؟ فقط براى يك تقاضا . اگر تو اين تقاضا را انجام دهى ، هرچه كه به تو دادم حلال و نوش جانت باشد و بيش از اين هم به تو مىدهم . ولى اگر اين كار را انجام ندهى ، من از تو راضى نيستم . غلام گفت : هرچه تو بگويى اطاعت مىكنم ، تو ولىّ نعمت من هستى و به من حيات دادى . گفت : نه ، بايد قول قطعى بدهى ، مىترسم اگر پيشنهاد كنم قبول نكنى . گفت : هرچه مىخواهى پيشنهاد كنى بگو تا من بگويم « بله » . وقتى كاملًا قول گرفت ، گفت : پيشنهاد من اين است كه در يك موقع و جاى خاصى كه من دستور مىدهم ، سر مرا از بيخ ببرى .\r\nگفت : آخر چنين چيزى نمىشود . گفت : خير ، من از تو قول گرفتم و بايد اين كار را انجام دهى . نيمه شب غلام را بيدار كرد ، كارد تيزى به او داد و با هم به پشت بام يكى از همسايه‌ها رفتند . در آنجا خوابيد و كيسهء پول را به غلام داد و گفت : همين جا سر من را ببر و هرجا كه دلت مىخواهد برو . غلام گفت : براى چه ؟ گفت : براى اينكه من اين همسايه را نمىتوانم ببينم . مردن براى من از زندگى بهتر است . ما رقيب يكديگر بوديم و او از من پيش افتاده و همه چيزش از من بهتر است . من دارم در آتش حسد مىسوزم ، مىخواهم قتلى به پاى او بيفتد و او را زندانى كنند . اگر چنين چيزى شود ، من راحت شده‌ام . راحتى من فقط براى اين است كه مىدانم اگر اينجا كشته شوم ، فردا مىگويند جنازه‌اش در پشت بام رقيبش پيدا شده ، پس حتماً رقيبش او را كشته است ، بعد رقيب مرا زندانى و سپس اعدام مىكنند و مقصود من حاصل مىشود ! غلام گفت : حال كه تو چنين آدم احمقى هستى ، چرا من اين كار را نكنم ؟ تو براى همان كشته شدن خوب هستى . سر او را بريد ، كيسهء پول را هم برداشت و رفت . خبر در همه جا پيچيد . آن مرد همسايه را به زندان بردند . ولى همه مىگفتند : اگر او قاتل باشد ، روى پشت بام خانهء خودش كه اين كار را نمىكند ، پس قضيه چيست ؟\r\nمعمايى شده بود . وجدان غلام او را راحت نگذاشت ، پيش حكومت وقت رفت و حقيقت را اين‌طور گفت : من به تقاضاى خودش او را كشتم . او آنچنان در حسد مىسوخت كه مرگ را بر زندگى ترجيح مىداد . وقتى مشخص شد قضيه از اين قرار است ، هم غلام و هم مرد زندانى را آزاد كردند .\r\nپس اين يك حقيقتى است كه واقعاً انسان به بيمارى حسد مبتلا مىشود . قرآن\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nمىفرمايد :   قَدْ أَفْلَحَ مَنْ زَكَّاها . وَ قَدْ خابَ مَنْ دَسَّاها   « 1 » . اولين برنامهء قرآن تهذيب نفس و تزكيهء نفس است ؛ پاكيزه كردن روان از بيماريها ، عقده‌ها ، تاريكيها ، ناراحتيها ، انحرافها و بلكه از مسخ شدن‌هاست\r\n\r\nانسان مسخ شده\r\nمسئلهء مسخ شدن خيلى مهم است . مسخ يعنى چه ؟ شنيده‌ايد كه مىگويند در ميان امم سالفه مردمى بودند كه در اثر اينكه مرتكب گناهان زياد شدند ، مورد نفرين پيغمبر زمان خود واقع و مسخ شدند ؛ يعنى به يك حيوان تبديل شدند ، مثلًا به ميمون ، گرگ ، خرس و يا حيوانات ديگر . اين را « مسخ » مىگويند . حال ، اين مسخ به چه صورت است ؟ آيا « انسانها مسخ شدند » يعنى واقعاً حيوان شدند ؟ توضيحش را عرض مىكنم : يك مطلب [ مسلّم است 
  ] و آن اين است كه انسان اگر فرضاً از نظر جسمى مسخ نشود ( تبديل به يك حيوان نشود ) به‌طور يقين از نظر روحى و معنوى ممكن است مسخ شود ، تبديل به يك حيوان شود و بلكه تبديل به نوعى حيوان شود كه در عالم ، حيوانى به آن بدى و كثافت وجود نداشته باشد . قرآن از  بَلْ هُمْ أَضَلُّ  « 2 » سخن مىگويد ، يعنى از مردمى كه از چهارپا هم پست‌تر هستند . مگر مىشود انسان واقعاً از نظر روحى تبديل به يك حيوان شود ؟ بله ، چون شخصيت انسان به خصايص اخلاقى و روانى اوست . اگر خصايص اخلاقى و روانى يك انسان خصايص و اخلاقىِ « 3 » يك درنده بود ، خصايص و اخلاقى يك بهيمه بود ، او واقعاً مسخ شده است ؛ يعنى روحش حقيقتاً مسخ و تبديل به يك حيوان شده است . جسم خوك با روح او تناسب دارد ، و انسان ممكن است تمام خصلتهايش خصلتهاى خوك باشد . اگر انسانى اين گونه باشد ، از انسانيت منسلخ شده و در معنى و باطن و از ديد چشم حقيقت بين و در ملكوت واقعاً يك خوك است و غير از اين چيزى نيست . پس انسان معيوب گاهى به مرحلهء انسان مسخ شده مىرسد . ما اينها را كمتر مىشنويم و شايد بعضى خيال كنند اينها مَجاز است و ديرتر باورشان بيايد ، ولى حقيقت است .\r\n\r\n\r\n\r\n\r\n","description":"","footnote":"\r\n( 1 ) شمس / 9 و 10\r\n( 2 ) اعراف / 179\r\n( 3 ) [ صفت نسبى است ، به معناى آنچه مربوط و منسوب به اخلاق است . 
  ]\r\n","page_name":" 105 ","page_number":105},
  {"content":"\r\n\r\nشخصى مىگويد : با امام زين العابدين عليه السلام در صحراى عرفات بوديم . از آن بالا كه نگاه كردم ، ديدم صحرا از حاجى موج مىزند . به امام عرض كردم : ما اكْثَرَ الْحَجيج الحمدللَّه چقدر امسال حاجى زياد است ! امام فرمود : ما اكْثَرَ الضَّجيجَ وَ اقَلَّ الْحَجيجَ « 1 » چقدر فرياد زياد است و چقدر حاجى كم است ! آن شخص مىگويد : من نمىدانم امام چه كرد و چه بينشى به من داد و چه چشمى را در من بينا كرد كه وقتى به من گفت : حالا نگاه كن ، ديدم صحرايى است پر از حيوان ، يك باغ وحش كامل كه يك عده انسان هم در لابلاى اين حيوانها حركت مىكنند . فرمود : حالا مىبينى ؟\r\nباطن قضيه اين است . از نظر اهل باطن و اهل معنى ، اين مسئله امرى به واضحى اين چراغهاست . حال اگر ذهن متجددمآب بعضى از ما نمىخواهد قبول كند ، اشتباه مىكنيم . در زمان خود ما افرادى بوده و هستند كه مىتوانند حقيقت انسانها را درك كنند و ببينند .\r\nانسانى كه مانند يك بهيمه و چهارپا جز خوردن و خوابيدن و جز عمل جنسى [ فكر ديگرى ندارد 
  ] و فقط در فكر اين است كه بخورد و بخوابد و لذت جنسى ببرد ، اصلًا روحش يك چهارپاست و غير از اين چيزى نيست . واقعاً باطن و فطرت چنين انسانى مسخ شده است ؛ يعنى خصلتهاى انسانى - كه دربارهء آن توضيح خواهيم داد - و انسانيت به كلى از او گرفته شده و بجاى آنها خودش براى خودش خصلتهاى حيوانى و خصلتهاى بهيمه‌اى و درندگى كسب كرده است .\r\nدر سورهء مباركهء نبأ مىخوانيم :\r\n   يَوْمَ يُنْفَخُ فِي الصُّورِ فَتَأْتُونَ أَفْواجاً . وَ فُتِحَتِ السَّماءُ فَكانَتْ أَبْواباً . وَ سُيِّرَتِ الْجِبالُ فَكانَتْ سَراباً    « 2 » .\r\nدر روز قيامت مردم گروه گروه مبعوث و محشور مىشوند . مكرر در مكرر پيشوايان دين گفته‌اند كه فقط يك گروه از مردم به صورت انسان محشور مىشوند .\r\nگروههايى به صورت مورچگان ، گروههايى به صورت بوزينگان ، گروههايى به\r\n\r\n\r\n\r\n\r\n","description":"","footnote":"\r\n( 1 ) بحار ، ج 24 / ص 124\r\n( 2 ) نبأ / 18 - 20\r\n","page_name":" 106 ","page_number":106},
  {"content":"\r\n\r\nصورت عقربها ، گروههايى به صورت مارها و گروههايى به صورت پلنگها مبعوث مىشوند ، چرا ؟ مگر ممكن است خدا انسانى را بىجهت به صورت آنها درآورد ؟ آن كه در دنيا جز گزندگى كارى ندارد و تمام لذتش آزاررسانى است ، به صورت واقعى خودش كه عقرب است محشور مىشود و آن كس كه در دنيا كارى جز ميمون صفتى ندارد ، در قيامت قطعاً به صورت يك ميمون محشور مىشود و كسى كه در دنيا مانند يك سگ است ، به صورت يك سگ محشور مىشود . يُحْشَرُ النّاسُ عَلى نِيّاتِهِمْ « 1 » مردم در قيامت مطابق منويّات و مقاصد و خواسته‌ها و مطابق خصلتها و صفات واقعىشان محشور مىشوند . شما در اين دنيا چه هستيد ؟ چه مىخواهيد باشيد ؟ چه چيز را مىخواهيد ؟ آيا خواسته‌هاى شما خواسته‌هاى يك انسان است يا خواسته‌هاى يك درنده است يا خواسته‌هاى يك چرنده ؟ هرچه كه خواستهء شما باشد ، شما همان هستيد و همان محشور مىشويد كه هستيد .\r\nاين است كه ما را از همهء پرستشها جز خداپرستى منع مىكنند . هرچه را كه ما بپرستيم همان چيز مىشويم . اگر پول پرست شويم ، پول جزء ماهيت ما و جزء وجود ما مىشود . اين پول در قيامت همان فلز گداخته است . قرآن به اين موجودهايى كه در دنيا اين فلز جزء وجودشان شده و غير از پرستش اين فلز كار ديگرى نداشته‌اند ، مىگويد :\r\n  الَّذِينَ يَكْنِزُونَ الذَّهَبَ وَ الْفِضَّةَ وَ لا يُنْفِقُونَها فِي سَبِيلِ اللَّهِ فَبَشِّرْهُمْ بِعَذابٍ أَلِيمٍ . يَوْمَ يُحْمى عَلَيْها فِي نارِ جَهَنَّمَ فَتُكْوى بِها جِباهُهُمْ وَ جُنُوبُهُمْ وَ ظُهُورُهُمْ هذا ما كَنَزْتُمْ لِأَنْفُسِكُمْ   « 2 » .\r\nهمين پولها او را در آن دنيا داغ مىكنند ، آتشهاى جهنمِ او هستند « 3 » . اين يكى از چيزهايى است كه انسان را مسخ مىكند .\r\n\r\n\r\n\r\n\r\n","description":"","footnote":"\r\n( 1 ) مسند احمد ، ج 2 / ص 392\r\n( 2 ) توبه / 34 و 35\r\n( 3 ) نگوييد پول فلزى از بين رفته ، اسكناس آمده ؛ در آن دنيا ماهيت همه چيز شكل ديگرى دارد .\r\nاسكناسها هم در آن دنيا به صورت آتشى درمىآيد كه از فلزهاى زرد و سفيد ، بيشتر انسان را آتش مىزند .\r\n","page_name":" 107 ","page_number":107},
  {"content":"\r\n\r\nمن در اين جلسه خواستم اجمالًا مسئلهء انسان معيوب و انسان سالم را طرح كرده باشم . انسان عقده‌دار ، انسان معيوب است . انسانى كه يك ماده از مواد اين عالم را پرستش مىكند - نه اينكه ماده‌اى را مورد استفاده قرار مىدهد - يك انسان معيوب و يك انسان مسخ شده است\r\n\r\nبرنامهء انسان سازى ماه مبارك رمضان\r\nاساساً برنامهء ماه مبارك رمضان برنامهء انسان سازى است كه انسانهاى معيوب در اين ماه خود را تبديل به انسانهاى سالم ، و انسانهاى سالم خود را تبديل به انسانهاى كامل كنند . برنامهء ماه مبارك رمضان برنامهء تزكيهء نفس است ، برنامهء اصلاح معايب و رفع نواقص است ، برنامهء تسلط عقل و ايمان و اراده بر شهوات نفسانى است ، برنامهء دعاست ، برنامهء پرستش حق است ، برنامهء پرواز به سوى خداست ، برنامهء ترقى دادن روح است ، برنامهء رقاء دادن روح است . اگر بنا باشد كه ماه مبارك بيايد و انسان سى روز گرسنگى و تشنگى و بىخوابى بكشد و مثلًا شبها تا ديروقت بيدار باشد و به اين مجلس و آن مجلس برود ، و بعد هم عيد فطر بيايد و با روز آخر شعبان يك ذره هم فرق نكرده باشد ، چنين روزه‌اى براى انسان اثر ندارد . اسلام كه نمىخواهد مردم بىجهت دهانشان را ببندند ، بلكه با روزه گرفتن قرار است كه انسانها اصلاح شوند . چرا در روايات ما آمده است كه بسيارى از روزه داران هستند كه حظ و بهرهء آنها از روزه جز گرسنگى چيزى نيست ؟ بستن دهان از غذاى حلال براى اين است كه انسان در آن سى روز تمرين كند كه زبان خود را از گفتار حرام ببندد ، غيبت نكند ، دروغ نگويد ، فحش ندهد .\r\nاين از همان امور معنوى و باطنى و ملكوتى است : زنى آمد خدمت پيغمبر اكرم صلى الله عليه و آله در حالى كه روزه داشت . رسول اكرم شير يا چيز ديگرى به او تعارف كرد و فرمود : بگير و بخور . گفت : يا رسول اللَّه ! روزه دارم . فرمود : نه ، روزه ندارى ؛ بگير و بخور . گفت : نه يا رسول اللَّه ! روزه دارم . باز رسول اكرم اصرار كرد كه بخور . گفت :\r\nنه ، روزه دارم ، واقعاً روزه دارم ( چون به حساب خودش واقعاً روزه داشت ، ولى روزهء ظاهرى مثل روزه‌هاى ما ) . فرمود : تو چگونه روزه دارى ، حال آنكه گوشت برادر - يا خواهر - مؤمنت را يك ساعت پيش خوردى ( غيبت كردى ) ؟ مىخواهى\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nالآن به خودت ارائه دهم كه تو گوشت خورده‌اى ؟ قى كن ! يك دفعه قى كرد و لخته‌هاى گوشت از دهانش بيرون آمد . انسان روزه بگيرد و غيبت كند ، يعنى دهان جسم خودش را از غذاى حلال ببندد و دهان روح خود را براى غذاى حرام باز كند .\r\nچرا به ما گفته‌اند يك دروغ كه انسان بگويد تعفّنى از دهان او بلند مىشود كه تا هفت آسمان « 1 » ، فرشتگان را متأذّى مىكند ؟ آنوقت مىگويند چرا انسان وقتى در جهنم است ، اينقدر جهنم عفونت دارد ؟ ! عفونت جهنم همين عفونتهايى است كه ما خودمان در دنيا ايجاد كرده‌ايم ، همين دروغهايى است كه خودمان مىگوييم . دشنام دادن و همْز و لمْز كردن « 2 » هم همين‌طور است .\r\nتهمت زدن سرور همهء اينهاست ، چون تهمت زدن هم [ رذيلت 
  ] دروغ گفتن را دارد و هم [ رذيلت 
  ] غيبت كردن را . چون آدمى كه غيبت مىكند ، راست مىگويد و بدگويى مىكند و آدمى كه دروغ مىگويد ، دروغ مىگويد ولى بدگويى كسى را نمىكند ، يك دروغى مىبافد و مىگويد . اما آدمى كه تهمت مىزند ، در آنِ واحد ، هم دروغ مىگويد و هم غيبت مىكند ؛ يعنى دو گناه كبيره را با يكديگر انجام مىدهد .\r\n[ آيا صحيح است 
  ] يك ماه رمضان بر ما بگذرد كه در آن ماه ما يك سلسله تهمتها به يكديگر بسته باشيم ؟ ماه رمضان براى اين است كه مسلمين ، بيشتر اجتماع كنند ، عبادتهاى اجتماعى انجام دهند و در مساجد جمع شوند ، نه اينكه ماه رمضان وسيلهء تفرقه قرار گيرد .\r\nو لا حول و لا قوّة الّا باللَّه العلىّ العظيم\r\n\r\n\r\n\r\n\r\n","description":"","footnote":"\r\n( 1 ) منظور ، اين آسمانهاى ظاهرى نيست بلكه بطون و ملكوت عالم است .\r\n( 2 ) [ يعنى بدگويى و عيب جويى كردن 
  ]\r\n","page_name":" 109 ","page_number":109},
  {"content":"\r\n\r\n\r\n2 لزوم هماهنگى در رشد ارزشهاى انسانى\r\n وَ إِذِ ابْتَلى إِبْراهِيمَ رَبُّهُ بِكَلِماتٍ فَأَتَمَّهُنَّ قالَ إِنِّي جاعِلُكَ لِلنَّاسِ إِماماً قالَ وَ مِنْ ذُرِّيَّتِي قالَ لا يَنالُ عَهْدِي الظَّالِمِينَ .  .\r\n« كامل » در هر موجودى با موجود ديگر متفاوت است ، مثلًا انسان كامل غير از فرشتهء كامل است . اگر فرشته‌اى در فرشته بودن خودش به حد اعلى و به آخرين حد كمال ممكن برسد ، غير از اين است كه انسان در عالم انسان بودن خودش به حد اعلاى از كمال برسد\r\n\r\nعلت تفاوت كمال در انسان با ساير موجودات\r\nهمان كسانى كه ما را از وجود فرشتگان آگاه كرده‌اند گفته‌اند كه فرشتگان موجوداتى هستند كه از عقل محض آفريده شده‌اند ، از انديشه و فكر محض آفريده شده‌اند ؛ يعنى در آنها هيچ جنبهء خاكى ، مادى ، شهوانى ، غضبى و مانند اينها وجود ندارد ؛ همچنان كه حيوانات ، صرفاً خاكى هستند و از آنچه قرآن آن را روح خدايى معرفى مىكند بىبهره‌اند و اين انسان است كه موجودى است مركّب از آنچه در فرشتگان وجود دارد و آنچه در خاكيان موجود است ؛ هم ملكوتى است و هم مُلكى ، هم عِلْوى است و هم سِفْلى . اين تعبير در متن حديثى است كه در اصول كافى\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nآمده است و اهل تسنن هم اين حديث را - ظاهراً با عبارت نزديك به آن - نقل كرده‌اند . مولوى در مثنوى اين حديث را به صورت شعر آورده است :\r\n در حديث آمد كه خلّاق مجيد * خلق عالم را سه گونه آفريد « 1 » \r\nبعد مىگويد يك گروه از نور مطلق آفريده شده‌اند و يك گروه ديگر - كه مقصود حيوانات است - از خشم و شهوت آفريده شده‌اند و خدا انسان را مركّب آفريد . پس انسان كامل همچنان كه با يك حيوان كامل - مثلًا با يك اسبِ در حد اعلى و ايده آل و به حد كمال رسيده - متفاوت است ، با يك فرشتهء كامل نيز متفاوت است .\r\nتفاوت انسان به دليل همان تركيب ذاتش است كه در قرآن آمده است :  إِنَّا خَلَقْنَا الْإِنْسانَ مِنْ نُطْفَةٍ أَمْشاجٍ نَبْتَلِيهِ  ما انسان را از نطفه‌اى آفريديم كه در آن مخلوطهاى زيادى وجود دارد . مقصود اين است كه استعدادهاى زيادى به تعبير امروز در ژنهاى او هست . [ بعد مىفرمايد : 
  ] انسان به مرحله‌اى رسيده است كه ما او را مورد آزمايش قرار مىدهيم ( اين خيلى حرف است ) يعنى به حدى از كمال رسيده كه او را آزاد و مختار آفريديم و لايق و شايستهء تكليف و آزمايش و امتحان و نمره دادن قرار داديم .  إِنَّا خَلَقْنَا الْإِنْسانَ مِنْ نُطْفَةٍ أَمْشاجٍ  انسان را از نطفه‌اى كه مجموعى از مشْجها يعنى استعدادهاى گوناگون و تركيبات گوناگون است ، خلق كرديم و به همين دليل او را در معرض امتحان و آزمايش و پاداش و كيفر و نمره دادن قرار داديم . ولى موجودهاى ديگر چنين شايستگى را ندارند .   فَجَعَلْناهُ سَمِيعاً بَصِيراً ، إِنَّا هَدَيْناهُ السَّبِيلَ إِمَّا شاكِراً وَ إِمَّا كَفُوراً   « 2 » . از اين بهتر و زيباتر ، آزادى و اختيار انسان و ريشه و مبناى آن را نمىشود بيان كرد : او را مورد آزمايش قرار داديم ، راه را به او نمايانديم ، آنوقت اين خود اوست كه بايد راه خويشتن را انتخاب كند .\r\n\r\n\r\n\r\n\r\n","description":"","footnote":"\r\n( 1 ) [ ادامهء شعر چنين است :\r\nيك گروه را جمله عقل و علم و جود .\r\nآن فرشته است و نداند جز سجود .\r\nنيست اندر عنصرش حرص و هوا .\r\nنور مطلق زنده از عشق خدا .\r\nيك گروه ديگر از دانش تهى .\r\nهمچو حيوان از علف در فربهى .\r\nاو نبيند جز كه اصطبل و علف .\r\nاز شقاوت غافل است و از شرف .\r\nوان سوم هست آدميزاد و بشر .\r\nاز فرشته نيمى و نيمى ز خر .\r\nتا كدامين غالب آيد در نبرد .\r\nزين دوگانه تا كدامين برد نرد 
  ]\r\n( 2 ) انسان / 2 و 3\r\n","page_name":" 111 ","page_number":111},
  {"content":"\r\n\r\nبنابراين ، از اين بيان قرآن معلوم مىشود كه « كامل » انسان به دليل همين امشاج بودن ، با « كامل » فرشته فرق مىكند\r\n\r\nلزوم هماهنگى در رشد ارزشها\r\nكمال انسان در تعادل و توازن اوست ؛ يعنى انسان با داشتن اين همه استعدادهاى گوناگون آن وقت انسان كامل است كه فقط به سوى يك استعداد گرايش پيدا نكند و استعدادهاى ديگرش را مهمل و معطل نگذارد و همه را در يك وضع متعادل و متوازن ، همراه هم رشد دهد كه علما مىگويند اساساً حقيقت عدل به توازن و هماهنگى برمىگردد .\r\nمقصود از هماهنگى در اينجا اين است كه در عين اينكه همهء استعدادهاى انسان رشد مىكند ، رشدش رشد هماهنگ باشد . مثال ساده‌اى برايتان عرض مىكنم : يك كودك كه رشد مىكند ، دست ، پا ، سر ، گوش ، بينى ، زبان ، دهان ، دندان ، احشاء و امعاء و ساير چيزها را داراست . كودك سالم كودكى است كه همهء اعضايش به‌طور هماهنگ رشد مىكنند . حال اگر فرض كنيم كه يك انسان فقط بينىاش رشد كند و ساير قسمتهاى بدنش رشد نكند - مثل كاريكاتورهايى كه مىكشند - يا فقط چشمهايش رشد كند يا فقط سرش رشد كند و تنش رشد نكند و برعكس ، و يا دستش رشد كند و پايش رشد نكند و يا پايش رشد كند و دستش رشد نكند ، چنين انسانى رشد كرده است ولى رشد ناهماهنگ .\r\nانسان كامل آن انسانى است كه همهء ارزشهاى انسانى در او رشد كنند و هيچ كدام بى رشد نمانند و همه هماهنگ با يكديگر رشد كنند و رشد هركدام از اين ارزشها به حد اعلى برسد . اين انسان مىشود انسان كامل ، انسانى كه قرآن از او تعبير به « امام » مىكند :\r\n وَ إِذِ ابْتَلى إِبْراهِيمَ رَبُّهُ بِكَلِماتٍ فَأَتَمَّهُنَّ قالَ إِنِّي جاعِلُكَ لِلنَّاسِ إِماماً  « 1 » .\r\nابراهيم بعد از آنكه از امتحانهاى گوناگون و بزرگ الهى بيرون آمد و همه را به انتها\r\n\r\n\r\n\r\n\r\n","description":"","footnote":"\r\n( 1 ) اين آيه را ان شاء اللَّه در جلسهء ديگرى برايتان به تفصيل تفسير مىكنم .\r\n","page_name":" 112 ","page_number":112},
  {"content":"\r\n\r\nرسانيد و در همهء آن امتحانها نمرهء عالى و 20 گرفت ، [ به مقام امامت رسيد . 
  ] يكى از امتحانهاى بزرگ ابراهيم عليه السلام آماده شدن او براى بريدن سر فرزند خودش با دست خود در راه خدا بود . او تا اين حد تسليم بود كه وقتى فهميد خداست كه به او امر مىكند ، بدون چون و چرا حاضر شد .  فَلَمَّا أَسْلَما وَ تَلَّهُ لِلْجَبِينِ  ابراهيم آمادهء كامل براى سربريدن و اسماعيل هم آمادهء كامل براى ذبح شدن بود ،  وَ نادَيْناهُ أَنْ يا إِبْراهِيمُ . \r\n قَدْ صَدَّقْتَ الرُّؤْيا  « 1 » [ به او ندا داديم كه 
  ] آنچه ما مىخواستيم تا همين جا بود ؛ ما واقعاً از تو نمىخواستيم سر فرزندت را ببُرى ، مىخواستيم ببينيم كه مقام تسليم تو در مقابل امر ما و رضاى ما تا چه حد ظهور و بروز مىكند .\r\nبعد از آنكه ابراهيم از عهدهء همهء امتحانها ، از به آتش افتادن تا فرزند را به قربانگاه بردن برمىآيد و به تنهايى با يك قوم و يك ملت مبارزه مىكند ، آنگاه به او [ خطاب مىشود : 
  ]  إِنِّي جاعِلُكَ لِلنَّاسِ إِماماً  تو اكنون به حدى رسيده‌اى كه مىتوانى الگو باشى ، امام و پيشوا باشى ، مدل ديگران باشى و به تعبير ديگر تو انسان كاملى ؛ انسانهاى ديگر براى كامل شدن بايد خود را با تو تطبيق دهند .\r\nعلى عليه السلام انسان كامل است ، براى اينكه « همهء ارزشهاى انسانى » ، « در حد اعلى » و به‌طور « هماهنگ » در او رشد كرده است ؛ يعنى هر سه شرط را داراست .\r\nمسئلهء هماهنگى را بايد يك مقدار توضيح دهم . جزر و مد دريا را ديده‌ايد و يا حداقل شنيده‌ايد . دريا دائماً در حال جزر و مد است « 2 » ، گاهى از اين طرف و گاهى از آن طرف كشيده مىشود و دائماً خروشان است . روح انسان و به تبع آن ، جامعهء انسانى اين حالت جزر و مدى را كه در دريا هست داراست . روح انسان دائماً در حال جزر و مد است ، از اين طرف و آن طرف كشيده مىشود . جامعه‌ها نيز گاهى به اين طرف و آن طرف كشيده مىشوند . البته منشأ كشيده شدن جامعه‌ها ممكن است افراد يا جريانهاى ديگرى باشند ولى اين قضيه هست .\r\nحتى ارزشهاى انسانى انسان هم همين‌طور است « 3 » ؛ يعنى شما افرادى را مىبينيد كه واقعاً گرايششان گرايش انسانى است ، اما گاهى در جهت يك گرايش از\r\n\r\n\r\n\r\n\r\n","description":"","footnote":"\r\n( 1 ) صافّات / 103 - 105\r\n( 2 ) مىگويند - و از قديم هم اين مطلب را كشف كرده بودند - كه جاذبهء ماه بر جزر و مد درياها تأثير دارد .\r\n( 3 ) ما فعلًا به آن كششهاى خاكى و حيوانى كارى نداريم .\r\n","page_name":" 113 ","page_number":113},
  {"content":"\r\n\r\nگرايشهاى انسانى « مَد » پيدا مىكنند و كشيده مىشوند به طورى كه همهء ارزشهاى ديگر فراموش مىشود . اينها مثل همان آدمى مىشوند كه فقط گوش يا بينى يا دستش رشد كرده است .\r\nاين يك نكته‌اى است كه غالباً جامعه‌ها از راه گرايش صددرصد به باطل ، به گمراهى كشيده نمىشوند ، بلكه از افراط در يك حق به فساد كشيده مىشوند .\r\nبسيارى از انسانها نيز از اين راه به فساد كشيده مىشوند\r\n\r\nنمونه‌هاى افراط در رشد يك ارزش خاص\r\n\r\n1 . عبادت\r\n. يكى از ارزشهاى انسانى كه اسلام آن را صدرصد تأييد مىكند ، عبادت است .\r\nعبادت به همان معنى خاصش مورد نظر است « 1 » ؛ يعنى همان خلوت با خدا ، نماز ، دعا ، مناجات ، تهجّد ، نماز شب و مانند آن كه جزء متون اسلام است و از اسلام حذف شدنى نيست .\r\nعبادت يك ارزش واقعى است ولى اگر مراقبت نشود ، جامعه به حد افراط به سوى اين ارزش كشيده مىشود ؛ يعنى اساساً اسلام فقط مىشود عبادت كردن ، فقط مىشود مسجد رفتن ، نماز مستحب خواندن ، دعا خواندن ، تعقيب خواندن ، غسلهاى مستحب بجا آوردن ، تلاوت قرآن . اگر جامعه در اين مسير به حد افراط برود ، همهء ارزشهاى ديگر آن محو مىشود ، چنان كه مىبينيم در تاريخ اسلام چنين مدّى در جامعهء اسلامى پيدا شده و حتى در افراد چنين مدّى را مىبينيم . افراد صددرصد بىغرض كه هيچ نمىشود آنها را متهم كرد ، به اين وادى افتاده‌اند و وقتى به اين جاده كشيده شدند ديگر نمىتوانند تعادل را حفظ كنند . چنين شخصى نمىتواند [ بفهمد 
  ] كه خدا او را انسان آفريده و فرشته نيافريده است . اگر فرشته بود ، بايد از اين راه مىرفت . انسان بايد ارزشهاى مختلف را به‌طور هماهنگ در خود رشد دهد .\r\nبه پيغمبر اكرم صلى الله عليه و آله خبر دادند كه عده‌اى از اصحاب غرق در عبادت شده‌اند .\r\n\r\n\r\n\r\n\r\n","description":"","footnote":"\r\n( 1 ) البته در اسلام هر كارى كه انسان براى خدا انجام دهد ، عبادت است . انسان وقتى كه دنبال كار و كسب و شغل و فعاليت مىرود و قصدش اين است كه با اين كار ، خود را از ديگران بىنياز گرداند و عائله‌اش را اداره كند و به جامعهء خود خدمت نمايد ، در حال عبادت است .\r\n","page_name":" 114 ","page_number":114},
  {"content":"\r\n\r\nناراحت و عصبانى به مسجد تشريف آورد و فرياد كشيد : ما بالُ اقْوامٍ ؟ چه مىشود گروههايى را ؟ چه‌شان است ؟ ( تعبير مؤدبانه‌اى است ، كأنه مىگوييم چه مرضى دارند ؟ ) شنيده‌ام چنين افرادى در امت من پيدا شده‌اند . من كه پيغمبر شما هستم اين‌طور نيستم ؛ هيچ وقت همهء شب تا صبح را عبادت نمىكنم ، قسمتى از آن را استراحت مىكنم ، مىخوابم . من به خاندان و همسران خود رسيدگى مىكنم ، هر روز روزه نمىگيرم ، بعضى روزها روزه مىگيرم ، روزهاى ديگر را حتماً افطار مىكنم . كسانى كه اين كارها را پيش گرفته‌اند ، از سنت من خارج‌اند . پيغمبر وقتى احساس مىكند يك ارزش از ارزشهاى اسلامى ساير ارزشها را در خود محو مىكند ، يعنى جامعهء اسلامى به يك طرف مد پيدا كرده است ، شديداً با آن مبارزه مىكند .\r\nعمرو بن عاص دو پسر دارد : يكى به نام محمّد كه تيپ پدرش است ، يعنى اهل دنيا و مادى و دنياپرست است ، و ديگرى به نام عبداللَّه كه نسبتاً پسر نجيب ترى است . هميشه در مشورتهايى كه پدر با دو پسرش مىكرد ، عبداللَّه پدر را دعوت به جانب على عليه السلام مىكرد و آن پسر ديگر به پدر مىگفت : خيرى از على نمىبينى ، برو طرف معاويه . يك وقت پيغمبر به عبداللَّه رسيد و فرمود : چنين به من خبر داده‌اند كه شبها تا صبح عبادت مىكنى و روزها روزه مىگيرى . گفت : بله يا رسول اللَّه . فرمود :\r\nولى من چنين نيستم و قبول هم ندارم و اين كار درست نيست ؛ اين كار را ترك كن .\r\nگاهى جامعه به سوى زهد كشيده مىشود . زهد خودش حقيقتى است ، قابل انكار نيست ، يك ارزش است و داراى آثار و فوايد . محال و ممتنع است كه جامعه‌اى روى سعادت ببيند يا لااقل آن را بتوانيم جامعهء اسلامى بشماريم در حالى كه در آن جامعه اين عنصر و اين ارزش وجود نداشته باشد . اما مىبينيد گاهى همين ارزش ، جامعه را به سوى خود مىكشد ؛ ديگر همه چيز مىشود زهد ، و غير از زهد چيز ديگرى نيست .\r\n\r\n2 . خدمت به خلق\r\n. يكى از ارزشهاى قاطع و مسلّم انسان كه اسلام آن را صددرصد تأييد مىكند و واقعاً ارزشى انسانى است ، خدمتگزارِ خلق خدا بودن است . در اين زمينه پيغمبر اكرم زياد تأكيد فرموده است . قرآن كريم در زمينهء تعاون و كمك دادن و خدمت كردن به\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nيكديگر مىفرمايد :\r\n لَيْسَ الْبِرَّ أَنْ تُوَلُّوا وُجُوهَكُمْ قِبَلَ الْمَشْرِقِ وَ الْمَغْرِبِ وَ لكِنَّ الْبِرَّ مَنْ آمَنَ بِاللَّهِ وَ الْيَوْمِ الْآخِرِ وَ الْمَلائِكَةِ وَ الْكِتابِ وَ النَّبِيِّينَ وَ آتَى الْمالَ عَلى حُبِّهِ ذَوِي الْقُرْبى وَ الْيَتامى وَ الْمَساكِينَ وَ ابْنَ السَّبِيلِ وَ السَّائِلِينَ وَ فِي الرِّقابِ  « 1 » .\r\nاما انسانى مثل سعدى مىگويد « 2 » : « عبادت به جز خدمت خلق نيست » « 3 » ؛ همين يكى است و بس . [ عده‌اى با گفتن اين سخن 
  ] مىخواهند ارزش عبادت را نفى كنند ، ارزش زهد را نفى كنند ، ارزش علم را نفى كنند ، ارزش جهاد را نفى كنند ، اين همه ارزشهاى عالى و بزرگى را كه در اسلام براى انسان وجود دارد يك دفعه نفى كنند . مىگويند : مىدانيد « انسانيت » يعنى چه ؟ يعنى خدمت به خلق خدا . مخصوصاً بعضى از اين روشنفكرهاى امروز خيال مىكنند به يك منطق خيلى عالى دست يافته‌اند و اسم آن منطق خيلى عالى را انسانيت و انسان گرايى مىگذارند .\r\nانسان گرايى يعنى چه ؟ [ مىگويند : 
  ] يعنى خدمت كردن به خلق ؛ ما به خلق خدا خدمت مىكنيم . [ مىگوييم : 
  ] بايد هم به خلق خدا خدمت كرد ، اما خود خلق خدا چه مىخواهد باشد ؟ فرض كنيم شكم خلق خدا را سير كرديم و تنشان را پوشانديم ؛ تازه ما به يك حيوان خدمت كرده‌ايم . اگر ما براى آنها ارزش بالاترى قائل نباشيم و اصلًا همهء ارزشها منحصر به خدمت به خلق خدا باشد و نه در خود ما ارزش ديگرى وجود داشته باشد و نه در ديگران ، تازه خلق خدا مىشوند مجموعه‌اى از گوسفندها ، مجموعه‌اى از اسبها . شكم يك عده حيوان را سير كرده‌ايم ، تن يك عده حيوان را پوشانده‌ايم . البته اگر انسان شكم حيوانها را هم سير كند به هرحال كارى كرده است ، ولى آيا حد اعلاى انسان اين است كه در حيوانيت باقى بماند و حد اعلاى خدمت من اين است كه به حيوانهايى مثل خودم خدمت كنم و حيوانهايى مثل خودم هم حد اعلاى خدمتشان اين است كه به حيوانى مثل خودشان - كه من باشم - خدمت كنند ؟ ! نه ، خدمت به انسان [ ارزش والايى است 
  ] ولى انسان به شرط\r\n\r\n\r\n\r\n\r\n","description":"","footnote":"\r\n( 1 ) بقره / 177\r\n( 2 ) البته سعدى در عمل اين‌طور نبوده ؛ زبان شعر است .\r\n( 3 ) [ استاد دربارهء مقصود سعدى از اين شعر ، در جلسهء يازدهم توضيح مىدهند . 
  ]\r\n","page_name":" 116 ","page_number":116},
  {"content":"\r\n\r\nانسانيت . هميشه اين حرف را گفته‌ايم : لومومبا انسان است ، موسى چومبه هم انسان است . اگر بنا باشد فقط مسئلهء خدمت به خلق مطرح باشد ، موسى چومبه يك خلق است و لومومبا هم يك خلق ديگر ، پس چرا ميان اينها تفاوت قائل مىشويد ؟\r\nچه فرقى است ميان ابوذر و معاويه ؟ .\r\nپس اينكه انسانيت يعنى خدمت به خلق و هيچ ارزش ديگرى مطرح نيست ، باز يك نوع افراط ديگرى است .\r\n\r\n3 . آزادى\r\n. آزادى يكى از بزرگترين و عاليترين ارزشهاى انسانى است و به تعبير ديگر جزء معنويات انسان است « 1 » . آزادى براى انسان ارزشى ما فوق ارزشهاى مادى است .\r\nانسانهايى كه بويى از انسانيت برده‌اند ، حاضرند با شكم گرسنه و تن برهنه و در سخت ترين شرايط زندگى كنند ولى در اسارت يك انسان ديگر نباشند ، محكوم انسان ديگر نباشند ، آزاد زندگى كنند .\r\nمىدانيد كه مع الاسف « 2 » بوعلى سينا مدتى وزير بود . داستان عجيبى از اين دوران زندگى او در كتاب نامهء دانشوران آمده است :\r\nروزى با كوكبهء وزارت از راهى مىگذشت . كنّاسى را ديد كه خود بدان شغل كثيف مشغول و زبانش بدين شعر لطيف مترنّم است :\r\n گرامى داشتم‌اى نفس از آنت * كه آسان بگذرد بر دل جهانت \r\nشيخ را از شنيدن آن شعر تبسم آمد . با شكرخنده از روى تعريض آواز داد كه : الحق حد تعظيم و تكريم همان است كه تو دربارهء نفس شريف مرعى داشته‌اى ؛ قدر جاهش اين است كه در قعر چاه به ذلت كنّاسى دچارش كرده و عزّ و شأنش اين است كه بدين خفت و خوارى گرفتارش ساخته‌اى .\r\nعمر نفيس را در اين امر خسيس تباه مىكنى و اين كار زشت را افتخار\r\n\r\n\r\n\r\n\r\n","description":"","footnote":"\r\n( 1 ) معنويات انسان يعنى چيزهايى كه ما فوق حد حيوانيت اوست .\r\n( 2 ) « مع الاسف بايد گفت ، براى اينكه اين مرد در اثر وزارت ، از كار علمى خود باز ماند . او با آن نبوغ خارق العاده‌اى كه داشت اگر دنبال وزارت و رياست نمىرفت ، كار خيلى بزرگترى از آنچه كرده است براى بشر انجام مىداد . اشخاصى مثل ملاصدرا هميشه متأسفند كه چرا اين مرد در اين وادى افتاد .\r\n","page_name":" 117 ","page_number":117},
  {"content":"\r\n\r\nنفس مىشمارى . مرد كنّاس دست از كار ، كوتاه و زبان بر وى دراز كرده ، گفت : « در عالم همت ، نان از شغل خسيس خوردن به كه بار منت رئيس بردن » . بوعلى غرق عرق شد و با شتاب تمام گذشت « 1 » بوعلى ديد منطقى است كه جواب ندارد ، واقعيتى است . در منطق حيوانى و خاكى معنى ندارد كه انسان ، مرغ و پلو و اسب و كنيز و غلام و برو بيا را رها كند و بيايد كنّاسى كند و بعد ، از آزادى و آزادگى سخن براند . آزادى و آزادگى چيست ؟\r\nمگر يك چيز محسوس و ملموس است ؟ نه ، محسوس و ملموس نيست . ولى براى وجدان عالى بشر ، آزادى آنقدر ارزش دارد كه كنّاسى را بر اسارت ترجيح مىدهد .\r\nآزادى واقعاً يك ارزش بزرگ است . گاهى انسان مىبيند در بعضى از جوامع ، اين ارزش به كلى فراموش شده . ولى يك وقت هم مىبيند اين حس در بشر بيدار مىشود . بعضى افراد مىگويند بشريت و بشر يعنى آزادى ، و غير از آزادى ارزش ديگرى وجود ندارد ؛ يعنى مىخواهند تمام ارزشها را در اين يك ارزش كه نامش آزادى است محو كنند . [ آزادى ، تنها ارزش نيست . 
  ] ارزش ديگر عدالت است ، ارزش ديگر حكمت است ، ارزش ديگر عرفان است و چيزهاى ديگر .\r\n\r\n4 . عشق\r\n. گاهى عشق - مثل آنچه كه در عرفان و تصوف و در غزليات عرفانى ما هست - تنها ارزش انسانى مىشود : « جلوه‌اى كرد رخش ديد ملك عشق نداشت » و يا :\r\n فرشته عشق نداند كه چيست ، قصه مخوان * بخواه جام و گلابى به خاك آدم ريز « 2 » \r\nديگر ، تمام ارزشهاى ديگر حتى عقل [ ناديده گرفته مىشوند . 
  ] عرفا كه\r\n\r\n\r\n\r\n\r\n","description":"","footnote":"\r\n( 1 ) نامهء دانشوران ، ج 1 / ص 113 ( چاپ دوم )\r\n( 2 ) [ استاد در حاشيهء خود بر ديوان حافظ ( آيينهء جام ) چنين نوشته‌اند : « در نسخهء انجوى چنين است :\r\nفرشته عشق نداند كه چيست قصه مخوان .\r\nبخواه جام و شرابى به خاك آدم ريز .\r\nبه نظر ما در مصراع اول ، نسخهء انجوى و در مصراع دوم ، نسخهء حاضر [ كه مصراع اول آن چنين است : فرشته عشق نداند كه چيست‌اى ساقى 
  ] مرجّح است . » 
  ]\r\n","page_name":" 118 ","page_number":118},
  {"content":"\r\n\r\nگرايششان به ارزش عشق است ، اصلًا گرايش ضد عقل دارند و رسماً با عقل مبارزه مىكنند . حافظ مىگويد :\r\n صوفى از پرتو مىراز نهانى دانست * گوهر هركس از اين لعل توانى دانست \r\n شرح مجموعهء گل « 1 » مرغ سحر داند و بس * كه نه هركو ورقى خواند معانى دانست \r\nمىخواهد بگويد فقط و فقط عارف با مركب عشق ، به عرفان حق مىرسد . در چند بيت بعد مىگويد :\r\n اى كه از دفتر عقل آيت عشق آموزى * ترسم اين نكته به تحقيق نتانى دانست \r\nمخاطبش در اين بيت ، بوعلى سيناست كه در آخر اشارات [ سخن از عشق گفته است . 
  ] پس ، از نظر اينها اساساً انسان و انسانيت عبارت از عشق مىشود و عقل به دليل اينكه عقال و پاى بند است ، به كلى محكوم مىشود .\r\nيك وقت هم مىبينيد تنها ارزش ، مىشود ارزش عقل و فكر . انسان مىگويد اين حرفها چيست ، اينها همه خيالات است . بوعلى سينا گاهى در بين صحبتهايش مىگويد : اين حرفها اشبه به خيالات صوفيه است ، بايد با مركب عقل جلو رفت .\r\nاينها ارزشهاى گوناگونى است كه در بشر وجود دارد : عقل ، عشق ، محبت ، عدالت ، خدمت ، عبادت ، آزادى و انواع ديگر ارزشها . حال كدام انسان ، انسان كامل است ؟ او كه فقط عابد محض است ؟ او كه فقط آزادهء محض است ؟ او كه فقط عاشق محض است ؟ او كه فقط عاقل محض است ؟ نه ، هيچ كدام انسان كامل نيست . انسان كامل آن انسانى است كه « همهء اين ارزشها » « در حد اعلى » و « هماهنگ با يكديگر » در او رشد كرده باشد . على عليه السلام چنين انسانى است\r\n\r\nجامعيت نهج البلاغه\r\nنهج البلاغه - كه من نمىتوانم بگويم كتاب على است « 2 » - چگونه كتابى است ؟ در\r\n\r\n\r\n\r\n\r\n","description":"","footnote":"\r\n( 1 ) « مجموعهء گل » يعنى ذات مستجمع جميع كمالات ، يعنى ذات حق .\r\n( 2 ) چون مع الاسف انتخابى است كه سيدرضى از قسمتهايى از سخنان اميرالمؤمنين كرده است . سيد رضى كه مردى اديب بوده ، فقط مىتوانسته با يك جنبه از نهج البلاغه تماس بگيرد . او شاهكارهاى ادبى كلام اميرالمؤمنين را انتخاب كرده است . آنچه كه الآن در نهج البلاغه هست در حدد 229 خطبه است ، در صورتى كه مسعودى صاحب مروج الذهب كه صدسال قبل از سيد رضى بوده - چون در متن مروج الذهب گاهى مىنويسد الآن سال 333 است - مىگويد : « الآن در حدود 480 خطبه از على عليه السلام در دست مردم است . » با اين وصف چطور بعضى مىگويند كه نهج البلاغه بعد از سيدرضى پيدا شده است ؟ !\r\n","page_name":" 119 ","page_number":119},
  {"content":"\r\n\r\nنهج البلاغه عناصر گوناگون را مىبينيد . وقتى انسان نهج البلاغه را مطالعه مىكند ، گاهى خيال مىكند بوعلى سيناست كه دارد حرف مىزند ؛ يك جاى ديگر را كه مطالعه مىكند ، خيال مىكند ملّاى رومى يا محيى الدين عربى است كه دارد حرف مىزند ؛ جاى ديگرش را كه مطالعه مىكند ، مىبيند يك مرد حماسى مثل فردوسى است كه دارد حرف مىزند ، يا فلان مرد آزاديخواه كه جز آزادى چيزى سرش نمىشود دارد حرف مىزند ؛ يك جاى ديگر را كه مطالعه مىكند ، خيال مىكند يك عابد گوشه نشين و يك زاهد گوشه گير و يا يك راهب دارد حرف مىزند . همهء ارزشهاى انسانى را [ در آن مىبينيم 
  ] چون سخن ، نمايندهء روح گوينده است .\r\nببينيد على چقدر بزرگ است و ما چقدر كوچك ! تا حدود پنجاه سال پيش كه گرايش جامعهء ما در مسائل دينى و مذهبى فقط روى ارزش زهد و عبادت بود ، وقتى واعظى بالاى منبر مىرفت كدام قسمت از نهج البلاغه را مىخواند ؟ حدود ده تا بيست خطبه بود كه معمول بود خوانده شود . كدام خطبه‌ها ؟ خطبه‌هاى زهدى و موعظه‌اى نهج البلاغه [ مانند خطبه‌اى كه اين‌طور شروع مىشود : 
  ] ا يُّهَا النّاسُ انَّمَا الدُّنْيا دارُ مَجازٍ وَ الْاخِرَةُ دارُ قَرارٍ ، فَخُذوا مِنْ مَمَرِّكُمْ لِمَقَرِّكُمْ « 1 » . باقى خطبه‌هاى نهج البلاغه مطرح نبود ، چون اصلًا جامعه نمىتوانست آنها را جذب كند . جامعه به سوى يك سلسله ارزشها گرايش پيدا كرده بود و همان قسمت نهج البلاغه كه در جهت آن گرايشها و ارزشها بود ، معمول بود . صد سال مىگذشت و شايد يك نفر پيدا نمىشد كه فرمان اميرالمؤمنين به مالك اشتر را كه خزانه‌اى از دستورهاى اجتماعى و سياسى است بخواند ، چون اصلًا روح جامعه اين نشاط و اين موج را نداشت . مثلًا آنجا كه على عليه السلام مىگويد :\r\nفَانّى سَمِعْتُ رَسولَ اللَّه صلى الله عليه و آله يَقولُ فى غَيْرِ مَوْطِنٍ : لَنْ تُقَدَّسَ امَّةٌ لايُؤْخَذُ\r\n\r\n\r\n\r\n\r\n","description":"","footnote":"\r\n( 1 ) نهج البلاغه ، خطبهء 201\r\n","page_name":" 120 ","page_number":120},
  {"content":"\r\n\r\nلِلضَّعيفِ فيها حَقُّهُ مِنَ الْقَوىِّ غَيْرَ مُتَتَعْتِعٍ « 1 » .\r\nمىفرمايد از پيغمبر مكرر شنيدم كه مىفرمود : هيچ امتى به مقام قداست و طهارت و مبرّا و خالى بودن از عيب نمىرسد مگر اينكه قبلًا به اين مرحله رسيده باشد كه ضعيف در مقابل قوى بايستد و حق خود را مطالبه كند بدون اينكه لكنت زبان پيدا كند . جامعهء پنجاه سال پيش نمىتوانست ارزش اين حرف را درك كند چون جامعهء يك ارزشى بود ، فقط به سوى يك ارزش يا دو ارزش گرايش پيدا كرده بود « 2 » ، ولى در كلام على عليه السلام همهء ارزشهاى انسانى هست و اين ارزشها در تاريخ زندگى و شخصيت او موجود است\r\n\r\nاوصاف على عليه السلام\r\nما اگر على را الگو و امام خود بدانيم ، يك انسان كامل و يك انسان متعادل و يك انسانى را كه همهء ارزشهاى انسانى به‌طور هماهنگ در او رشد كرده است [ پيشواى خود قرار داده‌ايم . 
  ] .\r\nوقتى شب مىشود و خلوت شب فرا مىرسد ، هيچ عارفى به پاى او نمىرسد .\r\nآن روح عبادت كه جذب شدن و كشيده شدن به سوى حق و پرواز به سوى خداست ، با شدت در او رخ مىدهد ، مثل آن حالتى كه انسان در مطلبى داغ مىشود ؛ مثلًا وقتى در حالت جنگ و دعوا و ستيز است ، چاقو قسمتى از بدنش را مىبُرد و يك تكه گوشت از بدنش به طرفى انداخته مىشود ولى آنچنان توجهش متمركز مبارزه است كه احساس نمىكند يك قطعه گوشت از بدنش جدا شده است . على در حال عبادت چنان گرم مىشود و آن عشق الهى چنان در وجودش شعله مىكشد كه اصلًا گويى در اين عالم نيست . خودش گروهى را اين‌طور توصيف مىكند :\r\nهَجَمَ بِهِمُ الْعِلْمُ عَلى حَقيقَةِ الْبَصيرَةِ وَ باشَروا روحَ الْيَقينِ وَ اسْتَلانوا مَا\r\n\r\n\r\n\r\n\r\n","description":"","footnote":"\r\n( 1 ) نهج البلاغه ، نامهء 53\r\n( 2 ) جامعهء خودمان را نمىخواهم تقديس كنم ، ولى باز در جامعهء ما بعضى ارزشها پيدا شده كه خيلى جاى خوشوقتى است . اما اين بيم را دارم كه اين ارزشها باز يكجانبه و يكطرفه شود و سبب محو بعضى ارزشهاى ديگر گردد .\r\n","page_name":" 121 ","page_number":121},
  {"content":"\r\n\r\nاسْتَوْعَرَهُ الْمُتْرَفونَ وَ انِسوا بِمَا اسْتَوْحَشَ مِنْهُ الْجاهِلونَ وَ صَحِبُوا الدُّنْيا بِابْدانٍ ارْواحُها مُعَلَّقَةٌ بِالْمَحَلِّ الْاعْلى « 1 » .\r\nبا مردم‌اند و با مردم نيستند ؛ در حالى كه با مردم‌اند ، روحشان به عاليترين [ محل 
  ] وابسته است . در حال عبادت تير را از بدنش بيرون مىآورند ولى او آنچنان مجذوب حق و عبادت است كه متوجه نمىشود ، حس نمىكند . آنچنان در محراب عبادت مىگريد و به خود مىپيچد كه نظيرش را كسى نديده است .\r\nروز كه مىشود ، گويى اصلًا اين آدم آن آدم نيست . با اصحابش كه مىنشيند ، چنان چهره‌اش باز و خندان است « 2 » كه از جملهء اوصافش اين بود كه هميشه قيافه‌اش باز و شكفته است . به قدرى على عليه السلام به اصطلاح خوش مجلس و حتى بذله‌گو بود كه عمروعاص وقتى عليه على تبليغ مىكرد ، مىگفت : او به درد خلافت نمىخورد چون خنده روست ، آدم خنده رو كه به درد خلافت نمىخورد ؛ خلافت ، آدم عبوس مىخواهد كه مردم از او بترسند . اين را هم خودش در نهج البلاغه نقل مىكند : عَجَباً لِابْنِ النّابِغَةِ يَزْعُمُ لِاهْلِ الشّامِ أنَّ فِىَّ دُعابَةً وَ انِّى امْرُوٌ تِلْعابَةٌ « 3 » . [ از پسر نابغه تعجب مىكنم كه 
  ] مىگويد على خيلى با مردم خوش و بش مىكند ، خيلى شوخى مىكند ، مزّاح است .\r\nبا دشمن كه در ميدان جنگ به صورت يك مجاهد روبرو مىشود ، باز چهره‌اش باز و خندان است كه درباره‌اش گفته‌اند :\r\n هُوَ الْبَكّاءُ فِى الِمحْرابِ لَيْلًا * هُوَ الضَّحاك اذَا اشْتَدَّ الضَّرابُ \r\nاوست كه در محراب عبادت ، بسيار گريان و در ميدان نبرد ، بسيار خندان است « 4 » او چگونه موجودى است ؟ او انسانِ قرآن است . قرآن چنين انسانى مىخواهد :\r\n\r\n\r\n\r\n\r\n","description":"","footnote":"\r\n( 1 ) نهج البلاغه ، حكمت 147\r\n( 2 ) بر خلاف زهّاد و عبّاد ما كه وقتى زاهد و عابد مىشوند ، خاصيت زهدشان اين است كه رويشان را ترش مىكنند ، عبوس مىشوند و به همهء مردم منت دارند .\r\n( 3 ) خطبهء 82\r\n( 4 ) بَكّاء يعنى بسيار گريان و ضحّاك يعنى بسيار خندان .\r\n","page_name":" 122 ","page_number":122},
  {"content":"\r\n\r\n  إِنَّ ناشِئَةَ اللَّيْلِ هِيَ أَشَدُّ وَطْئاً وَ أَقْوَمُ قِيلًا . إِنَّ لَكَ فِي النَّهارِ سَبْحاً طَوِيلًا   « 1 » .\r\nشب را براى عبادت بگذار و روز را براى شناورى در زندگى و اجتماع . على عليه السلام گويى شب يك شخصيت و روز شخصيتى ديگر است .\r\nحافظ چون مفسر است و پيچ و تابهاى قرآن را خوب درك مىكند ، با زبان رمزى خود همين موضوع را كه شب وقت عبادت و روز موقع حركت و رفتن به دنبال زندگى است ، در اشعارش آورده است « 2 » :\r\n روز در كسب هنر كوش كه مىخوردن روز * دلِ چون آينه در زنگ ظلام اندازد \r\n آن زمان وقت مىصبح فروغ است كه شب * گرد خرگاه افق پردهء شام اندازد « 3 » \r\nعلى عليه السلام روز و شبش اين گونه است .\r\nتعبير « جامع الاضداد بودن » كه ما دربارهء انسان كامل مىگوييم ، صفتى است كه از هزار سال پيش على عليه السلام با آن شناخته شده است . حتى خود سيد رضى در مقدمهء نهج البلاغه مىگويد : مطلبى كه هميشه با دوستانم در ميان مىگذارم و اعجاب\r\n\r\n\r\n\r\n\r\n","description":"","footnote":"\r\n( 1 ) مزمل / 6 و 7\r\n( 2 ) در اين موضوع شعرى از حافظ را برايتان مطرح مىكنم ، زيرا حافظ جزء كسانى است كه مىخواهند آنان را وسيله‌اى براى گمراهى و انحراف جوانان قرار دهند . وقتى جوانان ببينند يك شخصيت خيلى بزرگ و شاعر هنرمند عالى كارش شرابخوارى و هرزگى بوده ، مىگويند بنابراين ما هم برويم مثل حافظ بشويم ، از او كه بهتر نيستيم ؛ در صورتى كه اشعار حافظ ، همه عرفان و معنى است و تمام شعرهايش به صورت رمز است . تاريخ اين‌طور بيان كرده كه حافظ اساساً يك مرد عالم بوده نه شاعر ، و تا دويست سال بعد از وفاتش عالمى شمرده مىشد كه گاهى هم شعر مىگفته است .\r\nبعد از دويست سال جنبه‌هاى علمى او مغفولٌ عنه و فراموش شد و به صورت يك شاعر ، معروف شد .\r\nعالمى بود كه كارش تفسير قرآن هم بود و اصلًا مفسر قرآن بود و معمولًا كتاب كشّاف زمخشرى را تدريس مىكرد . مردى بود عارف و مفسر و عالم ، و اساساً در اين عوالمى [ كه برخى مىگويند 
  ] نبوده است ولى زبان شعرش زبان رمز است .\r\n( 3 ) [ استاد در حواشى خود بر ديوان حافظ ( آيينهء جام ) در كنار اين شعر چنين نوشته‌اند : « مقصود اين است كه روز ، وقت خلوت و حالات خاص نيست  ( إِنَّ لَكَ فِي النَّهارِ سَبْحاً طَوِيلًا )  ، شب است كه وقت خلوت و انس و فيض است :  إِنَّ ناشِئَةَ اللَّيْلِ هِيَ أَشَدُّ وَطْئاً وَ أَقْوَمُ قِيلًا .   وَ مِنَ اللَّيْلِ فَتَهَجَّدْ بِهِ نافِلَةً لَكَ عَسى أَنْ يَبْعَثَكَ رَبُّكَ مَقاماً مَحْمُوداً .  بنابراين ، اين دو بيت در رديف ابياتى است كه از ذكر و ورد و مناجات و خلوت سحر ياد كرده است . » سپس استاد محل ابيات ديگر حافظ در اين زمينه را مشخص كرده‌اند . 
  ]\r\n","page_name":" 123 ","page_number":123},
  {"content":"\r\n\r\nآنها را برمىانگيزم اين موضوع است كه جنبه‌هاى گوناگون سخنان على عليه السلام [ به گونه‌اى است 
  ] كه انسان در هر قسمتى از سخنان او كه وارد مىشود ، مىبيند به يك دنيايى رفته است : گاهى در دنياى عُبّاد است و گاهى در دنياى زهّاد ، گاهى در دنياى فلاسفه است و گاهى در دنياى عرفا ، گاهى در دنياى سربازان و افسران است و گاهى در دنياى حكام عادل ، گاهى در دنياى قضات است و گاهى در دنياى مفتىها . على عليه السلام در همهء دنياها وجود دارد و از هيچ دنيايى از دنياهاى بشريت غايب نيست .\r\nصفى الدين حلّى - كه در قرن هشتم هجرى مىزيسته است - مىگويد :\r\n جُمِعَتْ فى صِفاتِكَ الْاضْدادُ * فَلِهذا عَزَّتْ لَكَ الْانْدادُ \r\nاضداد در تو يك جا جمع شده‌اند . بعد مىگويد :\r\n زاهدٌ حاكمٌ حليمٌ شجاعٌ * ناسكٌ فاتكٌ فَقيرٌ جَوادٌ \r\nحليمى در نهايت درجهء حلم و شجاعى در نهايت درجهء شجاعت ، خونريزى در نهايت درجهء خونريزى - در جايى كه بايد خون كثيفى را ريخت - و عابد هستى در منتهى درجهء عبادت ، فقيرى و جواد ! ندارى و بخشنده هستى ، ندارى و آنچه به دستت مىآيد مىبخشى كه :\r\n قرار در كف آزادگان نگيرد مال * نه صبر در دل عاشق ، نه آب در غربال \r\nهمين‌طور على را توصيف مىكند :\r\n خُلْقٌ يُخْجِلُ النَّسيمَ مِنَ الْعَطَفِ * وَ بَأْسٌ يَذوبُ مِنْهُ الْجَمادُ « 1 » \r\nاخلاق تو آنچنان لطيف و رقيق و آنچنان نازك است كه نسيم از لطافت اين اخلاق شرمسار است ، و آنچنان شجاعت و تهاجم و روح مجاهده‌اى دارى كه سنگها و جمادات و فلزات در برابر آن آب مىشوند . روح تو آن نسيم لطيف است يا اين قدرت و صلابت و قوّت ؟ تو چگونه موجودى هستى ؟ ! .\r\nپس انسان كامل يعنى انسانى كه قهرمان همهء ارزشهاى انسانى است ، در همهء ميدانهاى انسانيت قهرمان است .\r\nما چه درسى بايد بياموزيم ؟ اين درس را بايد بياموزيم كه اشتباه نكنيم كه فقط\r\n\r\n\r\n\r\n\r\n","description":"","footnote":"\r\n( 1 ) [ استاد پنج بيت از اين شعر را در كتاب سيرى در نهج البلاغه ، چاپ بيست و نهم ، صفحهء 44 آورده‌اند . تمام شعر پانزده بيت است كه طالبان مىتوانند به ديوان صفى الدين حلّى ، صفحات 88 و 89 مراجعه كنند . 
  ]\r\n","page_name":" 124 ","page_number":124},
  {"content":"\r\n\r\nيك ارزش را بگيريم و ارزشهاى ديگر را فراموش كنيم . ما نمىتوانيم در همهء ارزشها قهرمان باشيم ولى در حدى كه مىتوانيم ، همهء ارزشها را با يكديگر داشته باشيم ؛ اگر انسان كامل نيستيم ، بالاخره يك انسان متعادل باشيم . آن وقت است كه ما به صورت يك مسلمان واقعى در همهء ميدانها در مىآييم . پس اين ، معنى انسان كامل و اين هم نمونه‌اى از آن كه ان شاء اللَّه در جلسهء آينده بقيهء مطلب را براى شما عرض مىكنم\r\n\r\nآخرين روزهاى حيات على عليه السلام\r\nآخرين ماه مبارك رمضانى كه بر على عليه السلام گذشت يك ماه رمضان ديگرى بود و صفاى ديگرى داشت . براى خاندان على اين ماه رمضان از همان روز اول توأم با دلهره و اضطراب بود ، چون روش على در اين ماه با همهء ماه رمضان‌هاى ديگر تفاوت داشت .\r\nباز يكى از همان خصلتهاى قهرمانى او را - كه در نهج البلاغه هست - در مقدمهء اين قسمت از عرايضم عرض مىكنم . على عليه السلام مىفرمايد : لَمّا انْزَلَ اللَّه سُبْحانَهُ قَوْلَهُ :\r\n   « الم . أَ حَسِبَ النَّاسُ أَنْ يُتْرَكُوا أَنْ يَقُولُوا آمَنَّا وَ هُمْ لا يُفْتَنُونَ »    « 1 » عَلِمْتُ انَّ الْفِتْنَةَ لاتَنْزِلُ بِنا وَ رَسولُ اللَّهِ صلى الله عليه و آله بَيْنَ اظْهُرِنا وقتى اين آيه نازل شد ، فهميدم كه بعد از پيغمبر فتنه‌ها و آزمايشهاى بزرگى براى اين امت پيش مىآيد . فَقُلْتُ : يا رَسولَ اللَّه ، ما هذِهِ الْفِتْنَةُ الَّتى اخْبَرَكَ اللَّهُ تَعالى بِها ؟ در عين حال سؤال كردم : يا رسول اللَّه ! مقصود از فتنه‌اى كه در اين آيه آمده است چيست ؟ فرمود : يا عَلِىُّ انَّ امَّتى سَيُفْتَنونَ مِنْ بَعْدى بعد از من امت من مورد امتحان و آزمايش قرار مىگيرند . فَقُلْتُ : يا رَسُولَ اللَّهِ ! اوَ لَيْسَ قَدْ قُلْتَ لى يَوْمَ احُدٍ حَيْثُ اسْتُشْهِدَ مَنِ اسْتُشْهِدَ مِنَ الْمُسْلِمينَ وَ حيزَتْ عَنِّى الشَّهادَةُ ، فَشَقَّ ذلِكَ عَلَىَّ . . . .\r\nوقتى على عليه السلام شنيد كه پيغمبر صلى الله عليه و آله مىميرد و بعد از پيغمبر امتحانها و آزمايشها پيش مىآيد ، به ياد امرى در گذشته افتاد ، فرمود : يا رسول اللَّه ! آن روزى كه در احد شهيد شد آن كه شهيد شد ( هفتاد نفر از مسلمين شهيد شدند كه در رأس\r\n\r\n\r\n\r\n\r\n","description":"","footnote":"\r\n( 1 ) عنكبوت / 1 و 2 [ آيا مردم گمان كرده‌اند رها شده‌اند كه بگويند ايمان آورديم و مورد آزمايش قرار نگيرند ؟ 
  ]\r\n","page_name":" 125 ","page_number":125},
  {"content":"\r\n\r\nآنها جناب حمزة بن عبدالمطّلب قرار داشت و على عليه السلام جزء قهرمانهاى احد بود ) و به فيض شهادت نائل شدند آنها كه نائل شدند ، وَ حيزَتْ عَنِّى الشَّهادةُ و شهادت از من دور شد و از اين فيض محروم ماندم و خيلى ناراحت شدم ، به شما عرض كردم يا رسول اللَّه ! چرا اين فيض از من گرفته شد « 1 » ؟ فرموديد : ابْشِرْ فَانَّ الشَّهادَةَ مِنْ وَرائِكَ اگر در اينجا شهيد نشدى ، عاقبت امر در راه خدا شهيد خواهى شد . سپس پيامبر فرمود : انَّ ذلِكَ لَكَذلِكَ ، فَكَيْفَ صَبْرُكَ اذَنْ ؟ [ به تحقيق كه اينچنين است ، پس 
  ] صبر تو در شهادت چگونه خواهد بود ؟ عرض كرد : لَيْسَ هذا مِنْ مَواطِنِ الصَّبْرِ وَ لكِنْ مِنْ مَواطِنِ الْبُشْرى وَ الشُّكْرِ « 2 » يا رسول اللَّه ! نفرماييد كه چگونه صبر مىكنى ، بفرماييد چگونه سپاسگزار هستى ؛ آنجا كه جاى صبر نيست ، جاى شكر است .\r\nدر اثر خبرهايى كه پيغمبر اكرم داده بود و علائمى كه خود على عليه السلام مىدانست و گاهى اظهار مىكرد ، ناراحتى و اضطراب در ميان اهل بيت و اصحاب نزديكش پيدا شده بود . چيزهاى عجيبى مىگفت . در اين ماه رمضان در خانهء فرزندانش افطار مىكرد « 3 » . هرشب مهمان يكى از فرزندان بود ؛ يك شب مهمان امام حسن و يك شب مهمان امام حسين و يك شب مهمان دخترش زينب كه زن عبداللَّه بن جعفر بود ، و از هميشه كمتر غذا مىخورد . بچه‌ها دلشان به حال اين پدر مىسوخت و واقعاً رقّت مىكردند . گاهى مىپرسيدند : پدرجان ! چرا اينقدر كم غذا مىخورى ؟\r\nمىفرمود : مىخواهم در حالى خداى خود را ملاقات كنم كه شكمم گرسنه باشد .\r\nمىفهميدند كه على در يك حالت انتظارى است . گاهى به آسمان نگاه مىكرد و مىگفت : حبيبم پيغمبر كه به من خبر داده است راست گفته است ، سخن او دروغ نيست ، نزديك است ، نزديك است . روز سيزدهم ماه رمضان موضوعى را گفت كه از همه وقت بيشتر ناراحتى ايجاد كرد . ظاهراً روز جمعه‌اى بود كه خطبه مىخواند .\r\n[ در اثناى خطبه فرمود : 
  ] « 4 » فرزندم حسين ! از اين ماه چند روز باقى مانده است ؟\r\n\r\n\r\n\r\n\r\n","description":"","footnote":"\r\n( 1 ) على عليه السلام در احد يك جوان بيست و پنج ساله است ؛ تازه با زهرا ( عليهاالسلام ) ازدواج كرده است و يك فرزند بيشتر ندارد كه امام حسن عليه السلام است . [ معمولًا 
  ] يك خاندان جوان همهء آرزويشان اين است كه زندگيشان كم كم پيش برود ، ولى على را ببينيد كه آرزوى بزرگش اين است كه در راه خدا شهيد شود .\r\n( 2 ) نهج البلاغه ، خطبهء 154\r\n( 3 ) شايد در ماه رمضان‌هاى ديگرى هم همين‌طور بوده است .\r\n( 4 ) [ افتادگى از نوار است . 
  ]\r\n","page_name":" 126 ","page_number":126},
  {"content":"\r\n\r\n[ پاسخ داد 
  ] پدرجان ! هفده روز . فرمود : آرى ، نزديك است كه اين محاسن به خون اين سر رنگين شود ، زمان رنگين شدن اين محاسن نزديك است . شب نوزدهم فرا رسيد . بچه‌ها پاسى از شب را خدمت على بودند . امام حسن به خانهء خودشان رفتند . على عليه السلام هم در مصلّاى خود بود « 1 » . هنوز صبح طلوع نكرده بود كه امام حسن - به خاطر ناراحتى و يا اينكه هرشب اين‌طور بوده است - بار ديگر به مصلّاى پدر رفت . اميرالمؤمنين براى امام حسن و امام حسين كه از اولاد زهرا بودند احترام خاصى قائل بود و احترام پيغمبر و زهرا را در احترام به اينها [ مىدانست . 
  ] به فرزندش فرمود :\r\nمَلَكَتْنى عَيْنى وَ ا نَا جالِسٌ فَسَنَحَ لى رَسولُ اللَّهِ صلى الله عليه و آله فَقُلْتُ : يا رَسولَ اللَّهِ ما ذا لَقيتُ مِنْ امَّتِكَ مِنَ الْاوَدِ وَ اللَّدَدِ ! فَقالَ : ادْعُ عَلَيْهِمْ . فَقُلْتُ : ابْدَلَنِى اللَّهُ بِهِمْ خَيراً مِنْهُمْ وَ ابْدَلَهُمْ بىشَرّاً لَهُمْ مِنّى « 2 » .\r\nپسرجان ! يك دفعه در عالم رؤيا پيغمبر در برابرم ظاهر و مجسم شد . تا پيغمبر را ديدم ، عرض كردم : يا رسول اللَّه ! من از دست اين امت تو چه خون دلى خوردم ! واقعاً ناهماهنگى مردم با على و آماده نبودن آنها براى راهى كه على پيش پاى آنها گذاشته بود عجيب است . چه خون دل‌هايى كه خورد ! آن اصحاب عايشه و آن نقض بيعتشان ، و آن معاويه و آن نيرنگها و جنايتها ! معاويه يكى از دُهات عالم است ، يعنى يكى از آن زيركهاى دنياست ؛ مىفهميد چه چيزهايى دل على را آتش مىزند ، مخصوصاً همان كارها را مىكرد . در آخر كار هم ، اين خوارج و خشكه مقدس‌ها بودند كه از روى كمال عقيده و ايمان و خلوص ، على عليه السلام را تكفير و تفسيق مىكردند . نمىدانيد اينها با على چه كردند ! واقعاً انسان وقتى مصائب اميرالمؤمنين را مىبيند ، حيرت مىكند . يك كوه هم طاقت ندارد اين مقدار مصيبت را [ تحمل كند . 
  ] درد دل خود را با كه بگويد ؟ حال كه پيغمبر را در عالم رؤيا مىبيند ، مىگويد :\r\n\r\n\r\n\r\n\r\n","description":"","footnote":"\r\n( 1 ) مستحب است هركسى در خانه‌اش براى عبادت محل مشخصى داشته باشد و على عليه السلام هم چون خليفه بود و در دارالاماره زندگى مىكرد ، در آنجا يك مصلّى داشت . شبها را معمولًا نمىخوابيد و وقتى كه از كارهاى زندگى و اجتماع و مسئوليتها فارغ مىشد ، به خلوت عبادت مىرفت .\r\n( 2 ) نهج البلاغه ، خطبهء 68\r\n","page_name":" 127 ","page_number":127},
  {"content":"\r\n\r\nيا رَسولَ اللَّهِ ما ذا لَقيتُ مِنْ امَّتِكَ مِنَ الْاوَدِ وَ اللَّدَدِ ! چقدر اين امت تو خون به دل من كردند ! چه كنم با اينها ؟ بعد به امام حسن فرمود : پسرجان ! جدت به من دستورى داد ، گفت : على به اينها نفرين كن . من هم در عالم رؤيا نفرين كردم ؛ نفرينم اين بود :\r\nابْدَلَنِى اللَّهُ بِهِمْ خَيراً مِنْهُمْ وَ ابْدَلَهُمْ بىشَرّاً لَهُمْ مِنّىخدا هرچه زودتر مرگ مرا برساند و بر اينها همان كسى را مسلط كند كه شايستهء او هستند .\r\nمعلوم است كه با اين جمله چقدر دلهره و اضطراب رخ مىدهد . على عليه السلام بيرون مىآيد . مرغابيها صدا مىكنند . مىگويد : دَعوهُنَّ فَانَّهُنَّ صَوائِحُ تَتْبَعُها نَوائِحُ « 1 » الآن صداى صيحهء مرغ است ، ولى طولى نمىكشد كه صداى نوحه‌گرى انسانها در همين جا بلند مىشود . فرزندان آمدند جلو اميرالمؤمنين را گرفتند ، گفتند : پدرجان ! نمىگذاريم به مسجد به روى ، حتماً بايد يك نفر ديگر را به نيابت بفرستى . اول فرمود :\r\nخواهرزاده‌ام جُعدة بن هُبيره را بگوييد برود با مردم نماز جماعت بخواند . بعد فوراً خودش نقض كرد ، فرمود : نه ، خودم مىروم . گفتند : اجازه بدهيد كسى شما را همراهى كند . فرمود : خير ، نمىخواهم كسى مرا همراهى كند .\r\nبراى او شب باصفايى بود . خدا مىداند او چه هيجانى دارد ! البته خودش مىگويد من خيلى كوشش كردم كه راز مطلب را كشف كنم ، ولى اجمالًا مىداند كه حوادث بزرگى [ در انتظار اوست . 
  ] از نهج البلاغه چنين استفاده مىشود : كَمْ اطْرَدْتُ الْايّامَ ابْحَثُها عَنْ مَكْنونِ هذَا الْامْرِ فَابَى اللَّهُ الّا اخْفائَهُ « 2 » خيلى كوشش كردم كه سرّ و باطن اين كار را به دست آورم ، ولى خدا ابا كرد جز اينكه آن را اخفا كند .\r\nخودش اذان صبح را مىگفت . نزديك طلوع صبح بود كه بالاى مأذن رفت و نداىاللَّه اكبررا بلند كرد . اذان را كه گفت ، با سپيده دم خداحافظى كرد . گفت : اى صبح ! اى سپيده دم ! اى فجر ! از روزى كه على چشم به اين دنيا گشوده ، آيا روزى بوده است كه تو بدمى و چشم على در خواب باشد ؟ يعنى ديگر بعد از اين ، چشم على براى هميشه خواب خواهد رفت . وقتى از مأذن پايين مىآيد ، مىگويد :\r\n خَلَّوْا سَبيلَ الْمُؤمِنِ الْمُجاهِدِ * فِى اللَّه ذِى الْكُتُبِ وَ ذِى الْمَشاهِدِ \r\n فِى اللَّه لايَعْبُدُ غَيْرَ الْواحِدِ * وَ يوقِظُ النّاسَ الَى الْمَساجِدِ « 3 » \r\n\r\n\r\n\r\n\r\n","description":"","footnote":"\r\n( 1 ) كشف الغمّه ، ج 1 / ص 437 و منتهى الآمال ، ص 172\r\n( 2 ) نهج البلاغه ، خطبهء 147\r\n( 3 ) مناقب ابن شهر آشوب ، ج 3 / ص 310\r\n","page_name":" 128 ","page_number":128},
  {"content":"\r\n\r\nراه اين مؤمن مجاهد را باز كنيد ( خودش را به عنوان يك مؤمن مجاهد توصيف مىكند ) .\r\nاهل بيتش اجازه ندارند از جاى خود حركت كنند . على گفته بود كه پشت سر اين صيحه‌ها نوحه‌هايى هست . على القاعده زينب ، ام كلثوم و بقيهء اهل بيت ، همه بيدار ولى نگران و ناراحت كه امشب چه پيش خواهد آمد ؟ يك وقت فريادى همه را متوجه خود كرد و صدايى در همه جا پيچيد : تَهَدَّمَتْ وَ اللَّهِ ارْكانُ الْهُدى وَ انْطَمَسَتْ اعْلامُ التُّقى وَ انْفَصَمَتِ الْعُرْوَةُ الْوُثْقى ، قُتِلَ ابْنُ عَمِّ الْمُصْطَفى ، قُتِلَ الْوَصِىُّ الْمُجْتَبى ، قُتِلَ عَلِىٌّ الْمُرْتَضى ، قَتَلَهُ اشْقَى الْاشْقِياءِ .\r\nو لا حول و لا قوّة الّا باللَّه العلى العظيم\r\n\r\n","description":"","footnote":"","page_name":" 129 ","page_number":129},
  {"content":"\r\n\r\n\r\n3 درد انسان از ديدگاههاى مختلف\r\n وَ إِذِ ابْتَلى إِبْراهِيمَ رَبُّهُ بِكَلِماتٍ فَأَتَمَّهُنَّ قالَ إِنِّي جاعِلُكَ لِلنَّاسِ إِماماً قالَ وَ مِنْ ذُرِّيَّتِي قالَ لا يَنالُ عَهْدِي الظَّالِمِينَ .  .\r\nمىدانيم كه دربارهء حقيقت و ماهيت انسان اختلاف نظرهايى وجود دارد . به‌طور كلى دو نظريهء اساسى در مقابل يكديگر قرار گرفته‌اند : نظريهء روحيون و نظريهء مادّيون . براساس نظريهء روحيون ، انسان حقيقتى است مركّب از جسم و روان ، و روان انسان جاويدان است و با مردن او فانى نمىشود . همچنان كه مىدانيم منطق دين و مخصوصاً نصوص اسلامى بر همين مطلب دلالت مىكند . نظريهء دوم اين است كه انسان جز همين ماشين بدن چيز ديگرى نيست و با مردن به كلى نيست و نابود مىشود ، و متلاشى شدن بدن يعنى متلاشى شدن شخصيت انسان\r\n\r\nمعنويات انسان\r\nدر عين اينكه دربارهء حقيقت و ماهيت انسان چنين اختلاف نظر بزرگى وجود دارد ، دربارهء يك مسئلهء ديگر - اگرچه با اين مسئله وابستگى دارد - هيچ گونه اختلاف نظرى نيست و آن اين است كه يك سلسله امور وجود دارند كه در عين اينكه از جنس ماده و ماديات نيستند ( و مىشود نام آنها را معنويات گذاشت ) به\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nانسان ارزش و شخصيت مىدهند . انسان بودن انسان به اين امور است ؛ يعنى اگر اين معانى را از انسان بگيرند ، با حيوان هيچ فرقى نمىكند . به عبارت ديگر انسانيت انسان به ساختمان جسمانى او نيست كه هركسى كه يك سر و دو گوش داشت و پهن ناخن و مستوى القامه بود و حرف زد انسان است ، حال هركه و هرچه مىخواهد باشد . سعدى همين مطلب را به اين زبان گفته است :\r\n تن آدمى شريف است به جان آدميت * نه همين لباس زيباست نشان آدميت \r\n اگر آدمى به چشم است و زبان و گوش و بينى * چه ميان نقش ديوار و ميان آدميت \r\nاگر آدم بودن « 1 » به داشتن همين اندام است ، همه از مادر ، آدم به دنيا مىآيند . نه ، آدم بودن به يك سلسله صفات و اخلاق و معانى است كه انسان به موجب آنها انسان است و ارزش و شخصيت پيدا مىكند . امروزه همين امورى كه به انسان ارزش و شخصيت مىدهند و اگر نباشند انسان با حيوان تفاوتى ندارد ، به نام « ارزشهاى انسانى » اصطلاح شده است .\r\nدر اين جلسه ، بحث را در دنبالهء مطلب جلسهء گذشته ادامه مىدهيم كه عرض كرديم انحرافاتى كه براى فرد يا جامعه پيدا مىشود دو نوع است : يكى انحرافاتى كه ضد ارزش‌ها در مقابل ارزشها ايستادگى مىكنند ؛ مثل آنجا كه ظلم در مقابل عدل ، اختناق و خفقان در مقابل آزادى ، خدانشناسى و بىبندوبارى در مقابل عبادت و خداپرستى ، و سفاهت و حماقت در مقابل عقل و فهم و حكمت مىايستد . ولى شايد بيشترين انحرافات بشر به اين شكل نباشد كه ضد ارزش‌ها در مقابل ارزشها مىايستند . آنجا كه ضد ارزش‌ها در مقابل ارزشها مىايستند ، زود شكست مىخورند . بيشتر انحرافات بشر به اين صورت است كه همان‌طور كه دريا جزر و مد دارد ، گاهى يك ارزش از ارزشهاى بشرى رشد سرطان مانندى مىكند ، به طورى كه ارزشهاى ديگر را در خود محو مىكند . مثلًا زهد و تقوا يك ارزش و يكى از معيارهاى انسانيت است . ولى گاهى مىبينيد يك فرد يا يك جامعه آنچنان به زهد\r\n\r\n\r\n\r\n\r\n","description":"","footnote":"\r\n( 1 ) خودمان هميشه « آدم بودن » و « آدم شدن » را به كار مىبريم و حتى اين مثَل از بين خود طلبه‌ها برخاسته است كه : ملّا شدن چه آسان ، آدم شدن چه مشكل !\r\n","page_name":" 131 ","page_number":131},
  {"content":"\r\n\r\nگرايش پيدا مىكند و در زهد محو مىشود كه همه چيز براى او مىشود زهد ، مثل انسانى مىشود كه فقط يك عضوش ( مثلًا بينىاش ) رشد كند و عضوهاى ديگر از رشد بازمانند\r\n\r\nدرد و فوايد آن\r\nبا اين مقدمه‌اى كه عرض كردم كه حتى مادى ترين مكتبها قائل به يك سلسله ارزشهاى معنوى هستند ، [ به اين مطلب مىپردازم 
  ] كه مىتوان گفت ارزشهاى انسانى به‌طور كلى تحت يك عنوان خلاصه مىشود كه خود آن شعبى پيدا مىكند و آن عنوانى است كه هم در اصطلاح عرفاى خود ما و هم در اصطلاح علماى جديد آمده است و بلكه قبل از آنكه در اصطلاح عرفا بيايد ، در متون اسلامى آمده است و آن اين است كه اصلًا مىشود گفت معيار اصلى انسانيت آن چيزى است كه از آن به « درد داشتن » و « صاحبْ درد بودن » تعبير مىشود . فرق انسان و غير انسان در اين است كه انسان صاحب درد است ، يك سلسله دردها دارد ولى غير انسان - حال مىخواهد حيوان باشد يا انسانهاى يك سر و دو گوشى كه بهره‌اى از روح انسانيت ندارند - صاحبْ درد نيستند .\r\nاول بايد راجع به خود « درد » بحث كنيم . ممكن است ابتدائاً عجيب به نظر بيايد كه يعنى چه ؟ درد كه بدچيزى است و انسان بايد آن را از خود دفع كند و از بين ببرد ؛ آنوقت چطور ممكن است معيار انسانيت و ارزش ارزشها « درد داشتن » باشد ؟ مگر درد مىتواند چيز خوبى باشد ؟ .\r\nبايد بگوييم ما ميان درد و منشأ درد اشتباه مىكنيم . مثلًا دريك بيمارى و يا جراحت ، آنچه كه بد است وجود آن ميكروب است ، وجود آن بيمارى است ، وجود آن جراحتى است كه بر بدن وارد مىشود و بعد منشأ درد مىشود . مثلًا در مورد زخمى كه در معده يا روده هست - كه انسان دردش را احساس مىكند - آنچه بد است وجود آن زخم يا ضايعه‌اى است كه در معده يا روده وجود دارد . ولى درد در عين اينكه انسان را ناراحت مىكند ، موجب آگاهى و بيدارى براى انسان است .\r\nحتى همين دردهاى جسمانى ( يعنى دردهاى مشترك انسان و حيوان ) شما را آگاه و بيدار مىكند . وقتى سر انسان درد مىكند ، امكان ندارد كه هيچ گونه ضايعه‌اى پيدا نشده باشد و درد پيدا شود . اگر درد پيدا مىشود خبر مىكند كه در سر يك ناراحتى\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nو ضايعه‌اى پيدا شده است و شما به فكر معالجه‌اش مىافتيد ؛ درست مثل عقربه‌هايى كه در كارخانه‌ها و يا در اتومبيل هست . مثلًا در اتومبيل عقربه‌اى است كه فشار روغن را نشان مىدهد و عقربهء ديگرى درجهء حرارت آب را نشان مىدهد .\r\nاگر اين عقربه به شما نشان مىدهد كه درجهء حرارت آب خيلى بالا رفته است ، اين خوب است يا بد ؟ اين خيلى خوب است ، چون شما را بيدار و متوجه مىكند . آنچه بد است اين است كه ماشين شما جوش آورده است . اگر درد در بدن انسان نمىبود و انسان احساس درد نمىكرد ، هيچ گاه از بيمارى اطلاع پيدا نمىكرد و آگاه نمىشد و به دنبال درمان نمىرفت . اين درد مثل يك مأمور نافذالحكم انسان را وادار به چاره جويى و او را مأمور مىكند كه زود در فكر حل مشكل برآيد . چون درد است ، انسان را ناراحت مىكند و دائماً به او مىگويد هرطور هست اين درد را درمان كن .\r\nاين است كه خود درد - حتى دردهاى جسمانى و عضوى - نعمت است ، احساس است ، آگاهى و بيدارى است . آگاهى و بيدارى خوب است ، ولو انسان از اينكه يك ضايعه‌اى در بدنش پيدا شده است آگاه شود . مولوى در اينجا چقدر شيرين مىگويد :\r\n حسرت و زارى كه در بيمارى است * وقت بيمارى همه بيدارى است \r\n پس بدان اين اصل رااى اصل جو * هركه را درد است ، او برده است بو \r\n هركه او بيدارتر ، پردردتر * هركه او آگاهتر ، رخ زردتر « 1 » \r\nبعد ، از اينجا گريز مىزند به آن حرفهايى كه خودش در اين زمينه‌ها دارد .\r\nمىگويد : هركسى كه صاحبْ درد است ، به هر اندازه كه در عالم درد دارد و دردى را احساس مىكند كه ديگران احساس نمىكنند ، به همين نسبت از ديگران بيدارتر و آگاهتر است . بى دردى مساوى است با لَختى ، بى حسى ، بى شعورى ، بى ادراكى ، و احساس درد مساوى است با آگاهى و بيدارى و شعور و ادراك . انسان اگر امرش داير باشد كه راحت باشد و درد را احساس نكند ، يعنى جاهل و لَخت و بىدرد باشد ، و يا هوشيار باشد و درد را در خود احساس كند [ كدام را انتخاب مىكند ؟ 
  ] آيا انسان ترجيح مىدهد كه هوشيار و آگاه باشد ولى درد را احساس كند ، يا بىهوش و كودن و احمق باشد و درد را احساس نكند ؟ ناراحتى هوشيار و آگاه ترجيح دارد بر\r\n\r\n\r\n\r\n\r\n","description":"","footnote":"\r\n( 1 ) [ بين بيتهاى اول و دوم چند بيت ديگر نيز هست . 
  ]\r\n","page_name":" 133 ","page_number":133},
  {"content":"\r\n\r\nراحتى و آسايش جاهل و بىخبر و لَخت و بىحس . در مَثَل مىگويند : انسان اگر سقراطى باشد نحيف و لاغر ، بهتر است از اينكه خوكى باشد فربه ؛ يعنى اگر انسانْ دانا و دانشمند باشد ولى محروم ، بهتر است از اينكه مانند يك خوك همه نوع وسايل برايش فراهم باشد ولى هيچ چيز را نفهمد\r\n\r\nشكايت از عقل\r\nيكى از مسائلى كه در ادبيات ما نمايان است ، مسئلهء شكايت از عقل است كه خودش مسأله‌اى است . ما در ادبيات ، مخصوصاً در اشعار خودمان بسيار مىبينيم كه مردم از عقل شكايت كرده‌اند « 1 » كه‌اى كاش من اين عقل را نمىداشتم ؛ فايده‌اش چيست كه آدم هوش داشته باشد و در جامعه ، هوشيار و عاقل و حساس باشد ؟ ! اين حساس بودن و عاقل بودن و هوشيار بودن ، آسايش را از انسان سلب مىكند :\r\n دشمن جان من است عقل من و هوش من * كاش گشاده نبود چشم من و گوش من \r\nديگرى مىگويد :\r\n عاقل مباش تا غم ديوانگان خورى * ديوانه باش تا غم تو عاقلان خورند \r\nيعنى آسايش توأم با جنون را بر ناآرامى و ناراحتى توأم با عقل و فكر و درك ، ترجيح مىدهند . ولى اين حرفها غلط است . آن كسى كه به مقام انسانيت برسد و ارزش درد داشتن و حساس بودن را درك كند ، هرگز نمىگويد : دشمن جان من است عقل من و هوش من ، بلكه كلام پيغمبر صلى الله عليه و آله را مىگويد :\r\nصَديقُ كُلِّ امْرِئٍ عَقْلُهُ وَ عَدُوُّهُ جَهْلُهُ « 2 » .\r\nدوست راستين هركس ، عقل و هوشيارى او و دشمن واقعى هركس ، جهل و نادانى اوست .\r\nآن كسى كه گفته است : « دشمن جان من است عقل من و هوش من » و از\r\n\r\n\r\n\r\n\r\n","description":"","footnote":"\r\n( 1 ) البته شكايت از عقل جنبه‌هاى مختلفى دارد . عرفا نظرشان به يك امر ديگرى است . ولى بسيارى از اشخاص كه شكايت كرده‌اند ، به خاطر همين جهت است .\r\n( 2 ) اصول كافى ، ج 1 / ص 11\r\n","page_name":" 134 ","page_number":134},
  {"content":"\r\n\r\nناراحتيهاى ناشى از عقل و هوش اين گونه شكايت مىكند ، معلوم مىشود ناراحتيها و بدبختيهاى ناشى از جهل و نادانى را حس نكرده است و الّا هرگز چنين حرفى را نمىزد . بله ، اگر امر داير باشد ميان اينكه « موجب درد » نباشد و انسان درد نداشته باشد ، درد نداشتن به دليل نبودن موجب درد از درد داشتن بهتر است . ولى اگر موجب و منشأ درد وجود داشته باشد اما انسان درد ناشى از اينها را احساس نكند ، بدبختى و بيچارگى و بىخبرى است . لهذا در بيماريهاى جسمى هم اين‌طور است كه هر بيمارىاى كه درد نداشته باشد كشنده است ، براى اينكه انسان وقتى خبردار مىشود كه كار از كار گذشته است . سرطان كه كشنده است ، علتش اين است كه لااقل در ابتدا درد ندارد ، و الّا اگر از آن ابتدايى كه اين بيمارى پيدا مىشود درد داشته باشد ، ممكن است قبل از اينكه وارد خون و لمفها « 1 » شود به كلى آن را از بين ببرند . خطر عمدهء سرطان از اين جهت است كه بىخبر يعنى بىدرد وارد مىشود .\r\nپس اين مطلب را كه « ارزش ارزشها در انسان ، درد داشتن است » نمىشود به اين عنوان كه درد بدچيزى است رد كرد\r\n\r\nدرد انسان\r\nدرد انسان چيست ؟ اگر سر انسان درد بگيرد ، اين درد درد او از آن جهت كه انسان است نيست ، چون سر يك حيوان مثل گوسفند هم درد مىگيرد . اينكه دست و پاى انسان درد مىگيرد ، از نوع دردهاى حيوانى و عضوى و شخصى است . اما آنها كه صحبت از « درد انسان » و « صاحبْ درد بودن انسان » مىكنند ، مقصودشان اين نيست . آن دردى كه ارزشِ ارزشها در انسان است ، چيز ديگرى است .\r\nگروهى - مانند عرفاى خودمان - آن دردى كه در انسان سراغ دارند و دائماً آن را تقديس مىكنند ، درد خداجويى است . مىگويند اين درد از مختصات انسان است و حتى انسان به اين دليل بر فرشته ترجيح دارد كه فرشته بىدرد است و انسان درد دارد .\r\nطبق نظر اسلام ، انسان يك حقيقتى است كه نفخهء الهى در او دميده شده و از دنياى ديگرى آمده است و با اشيائى كه در طبيعت وجود دارد تجانس كامل ندارد .\r\n\r\n\r\n\r\n\r\n","description":"","footnote":"\r\n( 1 ) [ معرّب اين كلمه ، « لنف » است . 
  ]\r\n","page_name":" 135 ","page_number":135},
  {"content":"\r\n\r\nانسان در اين دنيا يك نوع احساس غربت و احساس بيگانگى و عدم تجانس با همهء موجودهاى عالم مىكند ، چون همه فانى و متغير و غيرقابل دلبستگى هستند ولى در انسان دغدغهء جاودانگى وجود دارد . اين درد همان است كه انسان را به عبادت و پرستش خدا و راز و نياز و به خدا و به اصل خود نزديك شدن مىكشاند\r\n\r\nچند تمثيل دربارهء درد انسان\r\nمىبينيد چه مَثَلهايى در عرفان ما در اين زمينه آمده است ! گاهى مثال مىزنند به طوطىاى كه او را از جنگلهاى هندوستان آورده و در قفسى زندانى كرده‌اند و اين طوطى هميشه ناراحت و در فكر اين است كه اين قفس شكسته شود و به جايى كه مقرّ اصلى اوست بازگردد . و گاهى انسان را به مرغى كه از آشيانهء خود دور افتاده باشد تشبيه مىكنند . يكى از عاليترين تشبيهات همين تشبيه مولوى در اول مثنوى است . او انسان را تشبيه به نىاى كرده كه آن را از نيستان بريده‌اند و حال دارد دائماً ناله و فرياد مىكند و همهء ناله و فريادش براى اين فراق است :\r\n بشنو از نى چون حكايت مىكند * وز جداييها شكايت مىكند \r\n كز نيستان تا مرا ببريده‌اند * از نفيرم مرد و زن ناليده‌اند \r\n سينه خواهم شرحه شرحه از فراق * تا بگويم شرح درد اشتياق \r\nبعد مىگويد :\r\n دو دهان داريم گويا همچو نى * يك دهان پنهانْسْت در لبهاى وى \r\nگاهى مولوى به شكل ديگرى تشبيه مىكند :\r\n پيل بايد تا چو خسبد اوستان * خواب بيند خطهء هندوستان \r\n خر نبيند هيچ هندوستان به خواب * خر ز هندوستان نكرده است اغتراب \r\nمىگويند فيل را كه از هندوستان مىآورند ، بايد دائماً به سرش بكوبند ؛ اگر نكوبند ، به ياد هندوستان مىافتد . مولوى در اينجا مىگويد فقط فيل است كه هندوستان را به خواب مىبيند ، چون از هندوستان آمده است . الاغ هرگز هندوستان را به خواب نمىبيند ، چون غريب هندوستان نيست و او را از آنجا نياورده‌اند .\r\nمىخواهد بگويد انسان است كه دغدغهء بازگشت به عالم ديگر را دارد ، درد عرفانى دارد ، درد بازگشت به سوى حق و به سوى خدا را دارد ، درد مناجات و وصال حق را دارد .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\n\r\n« درد انسان » در كلام اميرالمؤمنين\r\nچقدر زيبا مىگويد اميرالمؤمنين على عليه السلام وقتى كه با كميل بن زياد نخعى به صحرا مىرود ! كميل مىگويد : همين كه به صحرا رسيديم و ديگر كسى در آنجا نبود ، على عليه السلام آه عميقى كشيد ( فَلَمّا اصْحَرَ تَنَفَّسَ الصُّعَداءَ ) ، بعد فرمود : يا كُمَيْلَ بْنَ زيادٍ انَّ هذِهِ الْقُلوبَ اوْعِيَةٌ فَخَيْرُها اوْعاها ، فَاحْفَظْ عَنّى ما اقولُ لَك‌َدل انسان به منزلهء ظرف است ؛ بهترين ظرفها آن است كه ظرفيتش بيشتر باشد يا بهتر مظروف را نگهدارى كند . گوش كن آنچه را كه من به تو مىگويم .\r\nاول ، مردم را به سه قسمت تقسيم مىكند - كه اينها محل بحث من نيست - تا در اواخر ، شكايت مىكند كه : افسوس ! افراد صاحب سرّى نيستند كه من آنچه را كه در دل دارم بتوانم به آنها اظهار كنم . بعد مىگويد : ولى اينچنين هم نيست كه هيچ كس نباشد ، هميشه در همهء زمانها چنين افرادى هستند : اللَّهُمَّ بَلى لاتَخْلُو الْارْضُ مِنْ قائِمٍ لِلَّهِ بِحُجَّةٍ امّا ظاهِراً مَشْهوراً اوْ خائِفاً مَغْموراً ، تا آنجا كه مىفرمايد : هَجَمَ بِهِمُ الْعِلْمُ عَلى حَقيقَةِ الْبَصيرَةِعلم حقيقى در نهايت بصيرت بر آنها هجوم آورده است و به مقام يقين كامل رسيده‌اند ، وَ باشَروا روحَ الْيَقينِ وَ اسْتَلانوا مَا اسْتَوْعَرَهُ الْمُتْرَفونَ وَ انِسوا بِمَا اسْتَوْحَشَ مِنْهُ الْجاهِلون‌َبه روح يقين اتصال پيدا كرده‌اند و فاصله‌اى با روح يقين ندارند . آن چيزهايى كه براى اهل تَرَف و ماده پرست‌ها خيلى سخت است ، براى آنها رام و نرم است . آنچه براى نادانها مايهء وحشت است ، يعنى خلوت با حق ، براى آنها مايهء انس است . وَ صَحِبُوا الدُّنْيا بِابْدانٍ ارْواحُها مُعَلَّقَةٌ بِالْمَحَلِّ الْاعْلى « 1 » اينها در دنيا با مردم همراهند ولى با روحهايى كه مجذوب عالم بالا هستند . در عين اينكه در اين دنيا هستند ، در اين دنيا نيستند . در حالى كه در اين دنيا هستند ، در دنياى ديگرى هستند .\r\nدردهاى على و به تعبير ما دردهاى عرفانى على و دردهاى عبادتى على و مناجاتهاى على يك مسئلهء بسيار واضح و روشنى است . كارش در عبادت به جايى مىرسد كه آنچنان از خود بىخود مىشود و گرم محبوب و معشوقش مىشود كه از آنچه در اطراف او مىگذرد بىخبر است ، حتى اگر تيرى را از بدنش بيرون بكشند .\r\nاين درد انسان است ؛ يعنى درد جدايى از حق ، و آرزو و اشتياق تقرب به ذات\r\n\r\n\r\n\r\n\r\n","description":"","footnote":"\r\n( 1 ) نهج البلاغه ، حكمت 147\r\n","page_name":" 137 ","page_number":137},
  {"content":"\r\n\r\nاو و حركت به سوى او و نزديك شدن به او . تا انسان به ذات حق نرسد ، اين دلهره و اضطراب از بين نمىرود و دائماً اين حالت براى او هست . اگر انسان خود را به هر چيز سرگرم كند ، آن چيز سرگرمى است ، [ حقيقت 
  ] چيز ديگر است . قرآن اين مطلب را به اين تعبير مىگويد :  أَلا بِذِكْرِ اللَّهِ تَطْمَئِنُّ الْقُلُوبُ  « 1 » بدانيد فقط و فقط دلها با يك چيز از اضطراب و دلهره و ناراحتى ، آرام مىگيرد ؛ اين درد بشر به وسيلهء يك چيز است كه آرامش پيدا مىكند و آن ياد حق و انس با ذات پروردگار است . عرفا بيشتر روى اين درد تكيه كرده‌اند و به درد ديگرى توجه ندارند و يا بگوييم كمتر توجه دارند\r\n\r\nتمثيل مولوى\r\nداستانى را مولوى ذكر مىكند كه البته تمثيل است . مىگويد مردى بود كه هميشه با خداى خودش راز و نياز مىكرد و داد « اللَّه ، اللَّه » داشت . يك وقت شيطان بر او ظاهر شد و او را وسوسه كرد و كارى كرد كه اين مرد براى هميشه خاموش شد . به او گفت :\r\nاى مرد ! اين همه كه تو « اللَّه ، اللَّه » مىگويى و سحرها با اين سوز و درد خدا را مىخوانى ، آخر يك دفعه هم شد كه تو لبيك بشنوى ؟ تو اگر به در هر خانه‌اى رفته بودى و اين همه فرياد كرده بودى ، لااقل يك دفعه در جواب تو لبيك مىگفتند . اين مرد به نظرش آمد كه اين حرف ، منطقى است . دهانش بسته شد و ديگر « اللَّه ، اللَّه » نگفت . در عالم رؤيا هاتفى به او گفت : چرا مناجات خدا را ترك كردى ؟ گفت : من مىبينم اين همه كه دارم مناجات مىكنم و با اين همه درد و سوزى كه دارم يك بار هم نشد در جواب ، به من لبيك گفته شود . هاتف به او گفت : ولى من مأمورم از طرف خدا جواب را به تو بگويم : آن اللَّه تو لبيك ماست\r\n نى كه آن اللَّه تو لبيك ماست * آن نياز و سوز و دردت پيك ماست \r\nتو نمىدانى كه همين درد و سوز و همين عشق و شوقى كه ما در دل تو قرار داديم ، خودش لبيك ماست .\r\nچرا على عليه السلام در دعاى كميل مىفرمايد : اللَّهُمَّ اغْفِرْ لِىَ الذُّنوبَ الَّتى تَحْبِسُ الدُّعاءَ خدايا آن گناهانى را كه سبب مىشود دعا كردن من حبس شود و درد دعا كردن و\r\n\r\n\r\n\r\n\r\n","description":"","footnote":"\r\n( 1 ) رعد / 28\r\n","page_name":" 138 ","page_number":138},
  {"content":"\r\n\r\nمناجات كردن از من گرفته شود بيامرز . اين است كه مىگويند دعا براى انسان ، هم مطلوب است و هم وسيله ، يعنى دعا هميشه براى استجابت نيست ؛ اگر استجابت هم نشود ، استجابت شده است . دعا خودش مطلوب است\r\n\r\nدرد انسان نسبت به خلق خدا\r\nگروهى ديگر در موضوع درد انسان كه آن را ارزش ارزشها تلقى مىكنند ، متوجه امر ديگرى شده‌اند : درد انسان نسبت به خلق خدا ، نه درد انسان نسبت به خدا .\r\nمىگويند معيار انسانيت انسان اين است كه درد ديگران را داشته باشد ؛ يعنى ناراحتيهايى كه متوجه ديگران است و هيچ به شخص او مربوط نيست ، در او درد ايجاد مىكند ، او غمخوار ديگران است . به قول سعدى :\r\n من از بينوايى نِيَم روى زرد * غم بينوايان رخم زرد كرد \r\nاگر درد ديگران و غمخوارگى در كسى پيدا شد ، از گرسنگى ديگران خوابش نمىبرد ؛ گرسنگى خودش از گرسنگى ديگران آسانتر است . اگر خارى در پاى ديگران فرو رود ، مثل اين است كه در چشم او فرو رفته است . مىگويند اين درد انسان است ؛ دردى است كه به انسان ، شخصيت و ارزش مىدهد و اين است منشأ همهء ارزشهاى انسانى . امروز مىبينيم آنهايى كه دائماً مىگويند فلان مسئله انسانى است ، اصلًا انسانيت را جز در اينجا در جاى ديگرى پياده نمىكنند . هر چيزى كه بازگشتش به احساس مسئوليت انسان و درد انسان در قبال انسانهاى ديگر باشد ، آن را انسانى مىدانند و هرچه غير از اين باشد آن را انسانى نمىدانند . اين هم محو شدن ارزشها در يك ارزش ديگر است\r\n\r\nنظر اسلام\r\nآيا از نظر معيارهاى اسلامى ، انسان كسى است كه درد ديگران را داشته باشد ؟ يا كسى است كه فقط درد خدا را داشته باشد ؟ از نظر معيارهاى اسلامى ، انسان كسى است كه درد خدا را داشته باشد و چون درد خدا را دارد ، درد انسانهاى ديگر را هم دارد .\r\nببينيد قرآن چگونه سخن مىگويد . قرآن راجع به پيغمبر اكرم صلى الله عليه و آله مىفرمايد :\r\n\r\n","description":"","footnote":"","page_name":" 139 ","page_number":139},
  {"content":"\r\n\r\n فَلَعَلَّكَ باخِعٌ نَفْسَكَ عَلى آثارِهِمْ إِنْ لَمْ يُؤْمِنُوا بِهذَا الْحَدِيثِ أَسَفاً  « 1 » .\r\nپيغمبر آنچنان براى هدايت و سعادت مردم و نجات آنان از اسارتها و گرفتاريهاى دنيا و آخرت حريص است كه مىخواهد خود را هلاك كند . خطاب مىرسد كه چه خبر است ؟ مثل اينكه تو مىخواهى خودت را به خاطر مردم تلف كنى .\r\n    طه . ما أَنْزَلْنا عَلَيْكَ الْقُرْآنَ لِتَشْقى . إِلَّا تَذْكِرَةً لِمَنْ يَخْشى     « 2 » .\r\nدر آيه‌اى ديگر مىفرمايد :\r\n لَقَدْ جاءَكُمْ رَسُولٌ مِنْ أَنْفُسِكُمْ عَزِيزٌ عَلَيْهِ ما عَنِتُّمْ حَرِيصٌ عَلَيْكُمْ بِالْمُؤْمِنِينَ رَؤُفٌ رَحِيمٌ  « 3 » .\r\nببينيد تعبير قرآن چقدر عجيب و عالى است : مردم ! پيامبرى از ميان شما و از جنس شما براى شما آمده است . اولين خصوصيتش اين است كه  عَزِيزٌ عَلَيْهِ ما عَنِتُّمْ  « 4 » رنجهاى شما بر او ناگوار است و او درد شما را دارد . پس مسلمان كيست ؟\r\nمسلمان كسى است كه هم درد خدا را داشته باشد و هم درد خلق خدا را .  حَرِيصٌ عَلَيْكُمْ .  قرآن تعبير « حريص » را به كار برده است . گاهى بعضى پدرها كه مىخواهند بچه هايشان ملّا بشوند ، آنقدر افراط مىورزند كه مىگويند فلان كس حريص است به اينكه بچه‌اش باسواد بشود ، مثل آدمى كه حريص مال دنياست . درست مثل آدمى كه پول پرست و حريص جمع آورى پول است ، پيغمبر حريص نجات مردم است ، حريص بهبود بخشيدن به دردهاى مردم است . اين مىشود درد خلق داشتن .\r\nمگر خود على عليه السلام اين تعبير را نمىكند ؟ مگر تعبير « درد » مال خود او نيست ؟\r\n\r\n\r\n\r\n\r\n","description":"","footnote":"\r\n( 1 ) كهف / 6\r\n( 2 ) طه / 1 - 3\r\n( 3 ) توبه / 128\r\n( 4 ) عَنَتْ يعنى مشقّت ، رنج ، ناراحتى .\r\n","page_name":" 140 ","page_number":140},
  {"content":"\r\n\r\nداستان معروفى است كه مكرر شنيده‌ايد : در بصره عثمان بن حنيف در يك مجلس ميهمانى شركت كرده است . در آن مجلس ميهمانى چه خبر بوده است ؟\r\nالعياذ باللَّه مشروب بوده ؟ نه . قمار بوده ؟ نه . فسق و فجورى بوده ؟ نه . پس چه بوده ؟\r\nگناه عثمان بن حنيف اين بوده كه در يك مجلس صددرصد اشرافى شركت كرده ، يعنى از فقرا كسى در آن مجلس نبوده است « 1 » . به على عليه السلام خبر مىرسد كه نماينده و حاكم شما در مجلسى شركت كرده است كه در آن مجلس ، اغنيا و پولدارها و اشراف وجود داشته‌اند ولى از فقرا كسى در آنجا نبوده است . على عليه السلام مىفرمايد : وَ ما ظَنَنْتُ ا نَّكَ تُجيبُ الى طَعامِ قَوْمٍ عائِلُهُمْ مَجْفُوٌّ وَ غَنِيُّهُمْ مَدْعُوٌّعثمان بن حنيف ! من باور نمىكردم كه تو دعوت بر سفره‌اى را بپذيرى كه اغنيا را در آنجا دعوت كرده باشند ولى فقرا را دعوت نكرده باشند و آنها پشت در مانده باشند . بعد على عليه السلام شروع به گفتن دردهاى خودش مىكند تا مىرسد به آنجا كه راجع به خودش مىگويد : وَ لَوْ شِئْتُ لَاهْتَدَيْتُ الطَّريقَ الى مُصَفّى هذَا الْعَسَلِ وَ لُبابِ هذَا الْقَمْحِ وَ نَسائِجِ هذَا الْقَزِّ .\r\nعلى عليه السلام خليفه است . مىگويد اگر من بخواهم ، امكانات برايم فراهم است ؛ بهترين خوردنيها و نوشيدنيها و بهترين پوشيدنيها و هرچه كه بخواهم براى من فراهم است .\r\nوَ لكِنْ هَيْهاتَ انْ يَغْلِبَنى هَواىَ وَ يَقودَنى جَشَعى الى تَخَيُّرِ الْاطْعِمَةِهيهات كه من چنين كنم ، محال است كه من مهار خود را به دست حرص و هواى نفسم بدهم . حال چرا ؟\r\nمگر خدا اين نعمتها را حرام كرده است ؟ .\r\nعلى عليه السلام توضيح مىدهد تا كسى خيال نكند لباس خوب پوشيدن حرام است ، عسل مصفّا خوردن حرام است . نه ، مسئلهء ديگرى است . اينها حرام نيست ، حلال است . مىفرمايد : وَ لَعَلَّ بِالْحِجازِ اوِ الْيَمامَةِ مَنْ لاطَمَعَ لَهُ فِى الْقُرْصِ وَ لا عَهْدَ لَهُ بِالشِّبَع‌ِاگر من اينجا شكم خود را سير كنم ، شايد در عراق و كوفه و يمامه و سواحل خليج فارس و در حجاز كسانى باشند كه اميد به اين يك قرص نان را هم نداشته باشند . اوْ ابيتَ مِبْطاناً وَ حَوْلى بُطونٌ غَرْثى وَ اكْبادٌ حَرّىآيا من شكم سير بخوابم و در اطرافم شكمهايى گرسنه و جگرهايى تشنه باشد ؟ آيا من آن گونه باشم كه شاعر مىگويد :\r\n وَ حَسْبُكَ داءً انْ تَبيتَ بِبِطْنَةٍ * وَ حَوْلَكَ اكْبادٌ تَحِنُّ الَى الْقِدِّ \r\nيعنى اين درد ( داء ) تو را بس كه شكم سير بخوابى و در اطرافت شكمهايى گرسنه\r\n\r\n\r\n\r\n\r\n","description":"","footnote":"\r\n( 1 ) چيزى كه ما اصلًا امروز اين‌جور چيزها را درد احساس نمىكنيم ، يعنى كك كسى نمىگزد .\r\n","page_name":" 141 ","page_number":141},
  {"content":"\r\n\r\nوجود داشته باشد .\r\nبه اين مىگويند درد خلق خدا . اين را مىگويند معيار انسانيت ، و به تعبير صحيح‌تر مادرِ دوم ارزشها .\r\nسپس مىفرمايد : أَ اقْنَعُ مِنْ نَفْسى بِانْ يُقالَ اميرُالْمُؤْمِنينَ وَ لا اشارِكَهُمْ فى مَكارِهِ الدَّهْرِ « 1 » ؟ آيا من به لقب و اسم قناعت كنم ؟ آيا به لقبى كه به من مىدهند و « يا اميرَالمؤمنين » مىگويند و مرا امير مؤمنان و خليفه مىخوانند و به اينكه مرا به عنوان رئيس يك مملكت اسلامى كه بيشترين معمورهء عالم را گرفته است خطاب مىكنند ، قناعت كنم و بر خود نام اميرالمؤمنين بگذارم و با مؤمنان در سختيهاى روزگار شركت نداشته باشم ؟ .\r\nببينيد سخن ، همه از همدردى و درد ديگران را احساس كردن است\r\n\r\nدرد مطلوب\r\nحال از شما مىپرسم آيا بهتر است آدم لَخت باشد ، اعضايش كرخ باشد و راحت باشد و يا بهتر است حساس باشد و اين درد را درك كند ؟ اين دردى است كه در عين حال لذيذ هم هست ، چون دردى كه براى ديگران باشد هميشه لذيذ است . اين مطلب چه رازى دارد ؟ خدا خودش مىداند . همچنان كه درد ديگران داشتن لذيذ است ، درد هجران حق هم لذيذ است .\r\nبوعلى در اشارات دربارهء اين مسئله كه گاهى يك چيز درد هست ولى در عين اينكه درد است لذيذ است ، مثالى مىآورد « 2 » . مىگويد : اين نوع درد نظير خارش بدن است كه بدن خارش مىكند و سوزش دارد و انسان وقتى خارش مىدهد ، محل خارش درد مىكند و در عين اينكه درد مىكند ، انسان خوشش مىآيد . اين درد ، درد تلخى نيست .\r\nاين درد دردى است كه جان را مىسوزاند ، اشك را جارى مىكند اما غمِ محبوب است ، غم مطلوب است . انسان از يك سلسله غمها هميشه فرار مىكند ، ولى چطور مىشود كه اگر به ما بگويند مجلس ذكر مصيبت امام حسين عليه السلام برقرار است\r\n\r\n\r\n\r\n\r\n","description":"","footnote":"\r\n( 1 ) نهج البلاغه ، نامهء 45\r\n( 2 ) خود بوعلى مىگويد كه اين مثال ، مثال دورى است .\r\n","page_name":" 142 ","page_number":142},
  {"content":"\r\n\r\nو مجلس خيلى باحالى است ، مىخواهيم به آنجا برويم ؟ انسان تا دلش نسوزد و درد نگيرد ، اشك نمىريزد . ولى در عين حال انسان دلش مىخواهد به اين مجلس با حال برود ، اين درد را احساس كند و اين اشك را بريزد . وقتى اين قطرات اشك مىريزد ، انسان صفايى را احساس مىكند كه آن درد ، در مقابل اين چيزى نيست .\r\nاين است درد انسانيت .\r\nخوشا به حال آن تن‌ها و بدنهايى كه روحهاشان فقط درد تن خودشان را احساس مىكنند و خوشا به حال آن بدنى كه روحش فقط درد بدنش را احساس مىكند ، چون آن روح دائماً در فكر اين است كه ناراحتيهاى اين بدن را از بين ببرد .\r\nولى دشوار است حال آن بدنى كه روحش تنها روح خودش نيست ، روح همهء بدنهاست ؛ يك روح ، درد همه را به تنهايى احساس مىكند . اين بدن است كه مجبور است با وجود فراهم بودن همهء امكانات ، با دو لقمه نان جو بسازد براى اينكه مبادا در حجاز يا يمامه يك نان جوخور پيدا شود . اين بدن است كه بايد كفش وصله‌دار بپوشد براى اينكه با روحى مانند روح على عليه السلام توأم باشد . شاعر عرب مىگويد :\r\n وَ اذا كانَتِ النُّفوسُ كِباراً * تَعِبَتْ فى مُرادِهَا الْاجْسامُ \r\nروحها وقتى بزرگ شد ، واى به حال آن بدنها ! روح وقتى بزرگ شد و روح همهء بدنها شد و درد همه را احساس كرد ، كارش به آنجا مىكشد كه مجازات مىبيند ، براى چه ؟ براى غافل ماندن از حال يك بيوه زن و چند يتيم . ميان كوچه زنى را مىبيند كه مشك به دوش گرفته است . على عليه السلام آدمى نيست كه بىتفاوت از كنار اين مناظر بگذرد . علت ندارد كه يك زن خودش آب كشى كند ، حتماً كسى را ندارد يا كسى دارد ولى به حال اين زن نمىرسد . فوراً خودش جلو مىرود ( نمىگويد : آى شُرطه ! آى پاسبان ! آى نوكر ! آى غلام ! آى قنبر ! تو بيا ) ، با كمال ادب مىگويد : خانم ! اجازه مىدهيد شما را كمك دهم و من مشك آب را به دوش بكشم ؟ اين زحمت را به من بدهيد . آن زن مىگويد : خدا پدر تو را بيامرزد . به خانهء آن بيوه زن مىرود .\r\nهمين كه مشك را زمين مىگذارد ، استفسار مىكند كه ممكن است براى من توضيح بدهيد كه چرا خودتان آب كشى مىكنيد ؟ شايد مردى نداريد ؟ مىگويد : بله ، اتفاقاً شوهر من در ركاب على بن ابيطالب كشته شد . من هستم و چند تا يتيم . اين كلمه را كه مىشنود ، سرتا پايش آتش مىگيرد . نوشته‌اند آن شب وقتى برگشت و به خانه رفت ، تا صبح خوابش نبرد . صبح ، نان و گوشت و خرما و پول با خودش برمىدارد و\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nبا عجله مىرود و درِ خانهء همان زن را مىزند . مىگويد : كيستى ؟ مىفرمايد : من همان برادر مؤمن ديروز تو هستم . به سرعت گوشتها را كباب مىكند و به دست خودش در دهان يتيمها مىگذارد و يتيمها را روى زانو مىنشاند و آرام به آنها مىگويد : از تقصير على كه از شما غافل مانده بگذريد . آنگاه تنور را آتش مىكند .\r\nوقتى سر تنور مىرود ، صورتش را به آتش نزديك مىكند . حرارت آتش را احساس مىكند ، [ با خود مىگويد : 
  ] على ! حرارت آتش دنيا را بچش و آتش جهنم يادت بيايد ، تا ديگر از حال مردم غافل نمانى . بدنى كه بايد جور بكشد اين‌طور است ، بدنى كه روحش روح همهء مردم است اين گونه است .\r\nباسمك العظيم الاعظم الاعزّ الاجلّ الاكرم يا اللَّه . . . .\r\nخدايا تو را قسم مىدهيم به حقيقت على بن ابيطالب كه درد اسلام را در دل ما ايجاد كن . عاقبت امر همهء ما را ختم به خير بفرما . درد محبت ، و معرفت و طاعت و عبادت خودت را در دلهاى ما قرار بده . احساس همدردى با خلق خودت را در ما ايجاد بفرما . ما را از پرتو نور ولايت على عليه السلام بهره‌مند بفرما . ما را پيرو واقعى آن بزرگوار قرار بده . دلهاى ما را به نور ايمان منور بگردان . ما را با حقايق اسلام آشنا بفرما .\r\nو لا حول و لا قوّة الّا باللَّه العلىّ العظيم\r\n\r\n","description":"","footnote":"","page_name":" 144 ","page_number":144},
  {"content":"\r\n\r\n\r\n4 درد خداجويى در انسان\r\n وَ اسْتَعِينُوا بِالصَّبْرِ وَ الصَّلاةِ وَ إِنَّها لَكَبِيرَةٌ إِلَّا عَلَى الْخاشِعِينَ  « 1 » .\r\nانسان هميشه خودش براى خودش دروازهء معنويت « 2 » بوده است . مقصود از اين كه مىگوييم انسان هميشه براى خودش دروازهء معنويت بوده و از دروازهء وجودش عالم معنى را ديده و كشف كرده است ، اين است كه در انسان چيزهايى وجود دارد كه حساب آنها با حساب عالم ماده جور در نمىآيد . نه تنها علماى معرفة النفس و معرفة الروح قديم ، بلكه بسيارى از علماى معرفة النفس جديد هم به اين مطلب اعتراف دارند كه در انسان چيزهايى يافت مىشود كه با حسابهاى مادى اين دنيا قابل توجيه نيست و نشان مىدهد كه حساب ديگرى در كار است .\r\nسخنى دارد پيغمبر اكرم صلى الله عليه و آله كه مىفرمايد : مَنْ عَرَفَ نَفْسَهُ فَقَدْ عَرَفَ رَبَّهُ هركسى كه خودش را بشناسد ، خدا را مىشناسد .\r\nقرآن كريم به‌طور كلى براى انسان در مقابل همهء اشياء عالم ، حساب جداگانه و مستقلى باز كرده است . مىفرمايد :  سَنُرِيهِمْ آياتِنا فِي الْآفاقِ وَ فِي أَنْفُسِهِمْ  « 3 » ما\r\n\r\n\r\n\r\n\r\n","description":"","footnote":"\r\n( 1 ) بقره / 45\r\n( 2 ) يعنى دروازه‌اى كه انسان از آنجا وارد عالم معنويت مىشود و يا لااقل معنويت را [ درك مىكند . 
  ]\r\n( 3 ) فصّلت / 53\r\n","page_name":" 145 ","page_number":145},
  {"content":"\r\n\r\nنشانه‌هاى خود را در آفاق عالم ( يعنى در عالم طبيعت ) ارائه مىدهيم و در نفوس خود مردم . قرآن نفوس مردم را با حساب جداگانه‌اى بيان كرده است ، و همين آيه سبب شده است كه در ادبيات ما اصطلاح مخصوص « آفاق » و « انفس » راه پيدا كند .\r\nمىگويند : « مسائل آفاقى » و « مسائل انفسى » .\r\nممكن است بگوييد آن چيزهايى كه در نفس انسان موجود است و با حسابهاى مادى قابل توجيه نيست ، چيست ؟ بايد گفت كه اين ، داستان درازى دارد و من نمىخواهم وارد اين مطلب شوم\r\n\r\nانفكاك پذيرى انسانيت از انسان\r\nيكى از آن چيزهايى كه با حسابهاى مادى جور در نمىآيد ، همين مسأله‌اى است كه در اين جلسات طرح كرده‌ايم : مسئلهء ارزشهاى انسانى و به عبارت ديگر مسئلهء انسانيت انسان . عجيب است كه شما سراغ هر موجودى برويد مىبينيد خودش براى خودش به عنوان يك صفت ، انفكاك پذير نيست ، مثل صفت « پلنگى » براى پلنگ ، « سگى » براى سگ ، « اسبى » براى اسب . ما نمىتوانيم اسبى پيدا كنيم كه « اسبى » نداشته باشد ، سگى پيدا كنيم كه « سگى » نداشته باشد ، پلنگى پيدا كنيم كه « پلنگى » نداشته باشد . ولى ممكن است انسانى منهاى انسانيت موجود باشد ، زيرا آن چيزهايى كه آنها را انسانيت انسان مىدانيم و آن چيزهايى كه به انسان شخصيت مىدهد - نه آن چيزهايى كه ملاك شخص انسان است - اولًا يك سلسله چيزهايى است كه با اينكه بشرى است و تعلق به همين عالم دارد ، ولى با ساختمان مادى انسان درست نمىشود ، غيرمادى است ، محسوس و ملموس نيست و به عبارت ديگر از سنخ معنويات است ، نه ماديات . و ثانياً اين چيزهايى كه ملاك انسانيت انسان است و ملاك شخصيت و فضيلت انسانى انسان است ، به دست طبيعت ساخته نمىشود ، فقط و فقط به دست خود انسان ساخته مىشود .\r\nغرضم اين كلمه بود كه انسان ، خودش دروازهء معنويت است و از دروازهء وجود خود به عالم معنا پى برده است . امام هشتم حضرت على بن موسى الرضا عليه السلام مىفرمايد : لايُعْرَفُ هُنالِكَ الّا بِما هيهُناآنچه در عالم معنا هست از راه آنچه در درون انسان است شناخته مىشود ، كه اين خودش يك مسأله‌اى است .\r\nدر جلسهء پيش عرض كردم چيزهايى كه به آنها ارزشهاى انسانى گفته مىشود\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nو معنويات انسانى و ملاك انسانيت انسان است شامل خيلى چيزهاست ، ولى مىتوان همهء ارزشها را در يك ارزش خلاصه كرد و آن ، درد داشتن و صاحبْ درد بودن است . هر مكتبى كه در دنيا راجع به ارزشهاى انسانى بحث كرده است ، يك درد - ماوراى دردهاى عضوى و دردهاى مشترك انسان با هر جاندار ديگر - در انسان تشخيص داده است . آن درد انسانى انسان چيست ؟ .\r\nگفتيم بعضى فقط تكيه‌شان روى درد غربت انسان و درد عدم تجانس و بيگانگى انسان با اين جهان است ، چرا كه انسان حقيقتى است كه از اصل خود جدا شده و دور مانده و از دنياى ديگر براى انجام رسالتى آمده است و اين دورماندگى از اصل است كه در او شوق و عشق و ناله و احساس غربت آفريده است ، ميل به بازگشت به اصل و وطن يعنى ميل بازگشت به حق و خدا را آفريده است . از بهشت رانده شده و به عالم خاك آمده است و مىخواهد بار ديگر به آن بهشت موعود خودش بازگردد . البته آمدنش غلط نبوده ، براى انجام رسالتى بوده ولى به هر حال اين هجران هميشه او را در حال ناراحتى نگاه داشته است . درد انسان - طبق اين مكتب - فقط درد خداست ، درد دورى از حق است و ميل او ميل بازگشت به قرب حق و جوار رب العالمين است ، و انسان به هر مقام و كمالى كه برسد باز احساس مىكند كه به معشوق خود نرسيده است\r\n\r\nانسان ، طالب كمال مطلق\r\nنكته‌اى را مىگويند و آن اين است : « انسان هميشه طالب آن چيزى است كه ندارد » و اين خيلى عجيب است . هرچيزى را تا ندارد خواهان آن است . وقتى همان چيز را دارا شد ، دلزدگى برايش پيدا مىشود ، چرا ؟ اين يك امر غيرمنطقى است كه در طبيعتِ يك موجود ، ميل به چيزى وجود داشته باشد ولى وقتى به آن برسد ، خواهان آن نباشد و آن را از خود طرد كند .\r\nشخصى مىگفت : در يكى از موزه‌هاى خارجى مشغول تماشا بودم ، مجسمهء يك زن جوان بسيار زيبايى را ديدم كه روى يك تختخواب خوابيده است و جوان بسيار زيبايى يك پايش روى تخت و پاى ديگرش روى زمين و رويش را برگردانده است ، مثل كسى كه دارد فرار مىكند . معنايش را نفهميدم كه آن پيكرتراش از تراشيدن اين دو پيكر ( پيكرهاى زن و مرد جوان ، آن هم نه در حال\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nمعاشقه بلكه در حال گريز مرد جوان از زن ) چه مقصودى داشته است . از افرادى كه وارد بودند توضيح خواستم ، گفتند اين ، تجسم فكر معروف افلاطون است كه مىگويد : انسان هر معشوقى كه دارد ، ابتدا با يك جذبه و عشق و ولع فراوان به سوى او مىرود . ولى همين كه به وصال رسيد ، عشق در آنجا دفن مىشود . وصال مدفن عشق است و آغاز دلزدگى و تنفر و فرار .\r\nچرا اين‌طور است ؟ اين مسئله يك امر غيرطبيعى و غيرمنطقى به نظر مىرسد .\r\nاما آنهايى كه دقيقتر در اين مسئله فكر كرده‌اند آن را حل كرده‌اند ، گفته‌اند : مسئله اين است كه انسان آنچنان موجودى است كه نمىتواند عاشق « محدود » باشد ، نمىتواند عاشق فانى باشد ، نمىتواند عاشق شيئى باشد كه به زمان و مكان محدود است . انسان عاشق كمال مطلق است و عاشق هيچ چيز ديگرى نيست ؛ يعنى عاشق ذات حق است ، عاشق خداست . همان كسى كه منكر خداست ، عاشق خداست .\r\nحتى منكرين خدا كه به خدا فحش مىدهند ، نمىدانند كه در عمق فطرت خود عاشق كمال مطلق‌اند ولى راه را گم كرده‌اند ، معشوق را گم كرده‌اند .\r\nمحيى الدين عربى مىگويد : « ما احَبَّ احَدٌ غَيْرَ خالِقِهِ » هيچ انسانى غير از خداى خودش را دوست نداشته است و هنوز در دنيا يك نفر پيدا نشده كه غير خدا را دوست داشته باشد . « وَ لكِنَّهُ تَعالَى احْتَجَبَ تَحْتَ اسْمِ زَيْنَبَ وَ سُعادَ وَ هِنْدٍ وَ غَيْرِ ذلِكَ » لكن خداى متعال در زير اين نامها پنهان شده است « 1 » . مجنون خيال مىكند كه عاشق ليلى است ؛ او از عمق فطرت و وجدان خودش بىخبر است . لهذا محيى الدين مىگويد : پيغمبران نيامده‌اند كه عشق خدا و عبادت خدا را به بندگان ياد دهند ، اين فطرىِ هر انسانى است ، بلكه آمده‌اند كه راههاى كج و راست را نشان دهند ؛ آمده‌اند بگوينداى انسان ! تو عاشق كمال مطلقى ، خيال مىكنى كه پول براى تو كمال مطلق است ، خيال مىكنى كه جاه براى تو كمال مطلق است ، خيال مىكنى كه زن براى تو كمال مطلق است ؛ تو چيزى غير از كمال مطلق را نمىخواهى ولى اشتباه مىكنى ؛ پيامبران آمده‌اند كه انسان را از اشتباه بيرون بياورند .\r\nدرد انسان آن درد خدايى است كه اگر پرده‌هاى اشتباه از جلو چشمش كنار رود و معشوق خود را پيدا كند ، به صورت همان عبادتهاى عاشقانه‌اى در مىآيد كه\r\n\r\n\r\n\r\n\r\n","description":"","footnote":"\r\n( 1 ) او از اين قبيل حرفها زده و به همين دليل عده‌اى او را تكفير كرده‌اند .\r\n","page_name":" 148 ","page_number":148},
  {"content":"\r\n\r\nدر على عليه السلام سراغ داريم .\r\nچرا قرآن مىگويد :  أَلا بِذِكْرِ اللَّهِ تَطْمَئِنُّ الْقُلُوبُ  « 1 » بدانيد كه منحصراً و منحصراً ( «  بِذِكْرِ اللَّهِ  » كه مقدم شده است ، علامت انحصار است ) با يك چيز قلب بشر آرام مىگيرد و از اضطراب و دلهره نجات پيدا مىكند و آن ياد خدا و انس با خداست .\r\nقرآن مىگويد اگر بشر خيال كند كه با رسيدن به ثروت و رفاه به مقامِ آسايش مىرسد و از اضطراب و ناراحتى و شكايت بيرون مىآيد ، اشتباه كرده است . قرآن نمىگويد نبايد دنبال اينها رفت ، مىگويد اينها را بايد تحصيل كرد اما اگر خيال كنيد اينها هستند كه به بشر آسايش و آرامش مىدهند و وقتى بشر به اينها رسيد احساس مىكند كه به كمال مطلوب خود نائل شده است ، اشتباه مىكنيد ؛ منحصراً با ياد خداست كه دلها آرامش پيدا مىكند . بسيارى از مكتبها تكيه‌شان روى [ دور ماندن انسان از اصل خود 
  ] است .\r\nمكتبهاى ديگرى هستند كه تكيه‌شان روى درد انسان براى خلق خدا است ، نه درد انسان براى خدا . حتى بعضى مىگويند درد انسان براى خدا يعنى چه ؟ ! مثلًا در يكى از مجلات بحثهايى طرح شده است تحت عنوان « خدا يا انسان ؟ » يكى مىگويد : خدا ، ديگرى مىگويد : انسان و سومى مىگويد : خدا و انسان . ولى من كسى را نديدم كه بگويد : خدا و انسان از يكديگر جدا نيست ، تا خدا نباشد انسان هم نيست . تا آن درد خدايىاى را كه در انسان است نشناسيم و تا انسان به سوى خدا نرود ، درد انسانى او هم به جايى نخواهد رسيد . انسانيت ، درد خداست . درد انسان از درد خدا [ داشتن 
  ] است\r\n\r\nسير انسان كامل از نظر عرفا\r\nچقدر عرفا عالى و زيبا مىگويند وقتى سير انسان كامل را مشخص مىكنند .\r\nمىگويند : سير انسان كامل در چهار سفر رخ مىدهد :\r\n1 . سفر انسان از خود به خدا .\r\n2 . سفر انسان ، همراه خدا در خدا ( يعنى شناخت خدا ) .\r\n3 . سفر انسان ، همراه خدا - نه به تنهايى - به خلق خدا\r\n\r\n\r\n\r\n\r\n","description":"","footnote":"\r\n( 1 ) رعد / 28\r\n","page_name":" 149 ","page_number":149},
  {"content":"\r\n\r\n4 . سفر انسان ، همراه خدا در ميان خلق خدا براى نجات خلق خدا .\r\nديگر بهتر از اين نمىشود سخن گفت . اولين سفر ، سفر انسان به سوى خداست .\r\nتا انسان از خدا جداست ، همهء حرفها پوچ است . وقتى كه به ذكر خدا رسيد و خدا را شناخت و خودش را به خدا نزديك احساس كرد و خدا را با خود احساس كرد ، همراه خدا « 1 » به سوى خلق خدا باز مىگردد . چنين انسانى براى نجات خلق خدا ، در ميان خلق خدا حركت مىكند و براى حركت دادن خلق خدا و نزديك ساختن آنان به خدا تلاش مىكند .\r\nاگر بگوييم كه سفر انسان از خلق است به سوى خدا و همان جا مىماند ، انسان را نشناخته‌ايم . و اگر بگوييم انسان بدون اينكه خودش به سوى خدا حركت كند ، بايد به سوى انسانها برود ( مثل مكتبهاى مادى انسانى امروز ) براى نجات انسانها ، هيچ كارى از او ساخته نيست و دروغ مطلق است . كسانى توانسته‌اند انسانها را نجات دهند كه اول خودشان نجات پيدا كرده‌اند . نجات انسانها يعنى چه ؟ نجات انسانها از چه چيز ؟ از اسارت طبيعت ؟ از اسارت انسانهاى ديگر كه معنايش آزادى انسان از انسان است ؟ اينها درست است [ اما آنچه مقدم بر اينهاست 
  ] نجات انسان از خودى خود و از نفس امّارهء خود و از خودِ محدودش است ، و تا انسان از خود محدود خويش نجات پيدا نكند هرگز از اسارت طبيعت و اسارت انسانهاى ديگر نجات پيدا نمىكند\r\n\r\nلزوم همراه بودن گرايشهاى برونى و درونى\r\nما هنوز در منزل اول از بحث خودمان هستيم . امشب شب بيست و يكم ماه مبارك رمضان و شب اول از دههء آخر اين ماه است . وقتى دههء آخر ماه مبارك رمضان مىرسيد ، پيغمبر اكرم دستور مىداد رختخوابش را به‌طور كلى ببندند و در ماه شوّال باز كنند ؛ يعنى پيغمبر در اين دهه هيچ شبى نمىخوابيد . اين شبها شب عبادت است ، شب خلوت و مناجات است . اين مطلب را به حكم مطلبى كه در جلسات پيش عرض كردم مىگويم كه گاهى بعضى ارزشها ارزش ديگر را از بين مىبرند . در گذشته ، جامعهء اسلامى گرايشى به ارزش عبادت پيدا كرده بود و مىخواست\r\n\r\n\r\n\r\n\r\n","description":"","footnote":"\r\n( 1 ) يعنى انسانى ربانى و الهى مىشود ، انسانى كه يك لحظه هم از خدا غافل نيست .\r\n","page_name":" 150 ","page_number":150},
  {"content":"\r\n\r\nارزشهاى ديگر را از بين ببرد و من احساس مىكنم كه باز يك موج افراطى ديگرى در حال تكوّن است ؛ يعنى عده‌اى مىخواهند به گرايشهاى اجتماعى اسلام توجه كنند ولى گرايشهاى خدايى اسلام را فراموش كنند ، يعنى انحراف و اشتباهى ديگر . آن عرب الاغى داشت ، مىخواست سوار شود . آنقدر دورخيز كرد كه وقتى به طرف الاغ پريد ، آن طرف الاغ افتاد و گفت : كَالْاوَّل ( شد مثل اول ) . اگر بنا شود از جادهء معتدل اسلام خارج شويم ، چه فرق مىكند كه عبادتگراى جامعه گريز باشيم يا جامعه گراى خداگريز ؟ در منطق اسلام هيچ فرق نمىكند .\r\nببينيد خداوند در آيهء آخر سورهء فتح - كه آياتى نظير آن در قرآن زياد است - چه مىفرمايد :  مُحَمَّدٌ رَسُولُ اللَّهِ وَ الَّذِينَ مَعَهُ أَشِدَّاءُ عَلَى الْكُفَّارِ رُحَماءُ بَيْنَهُمْ  « 1 » . صحابه و تربيت شدگان پيغمبر چگونه هستند ؟ اينها دو چهره دارند ، دو وجهه دارند : در مقابل دشمنان حقيقت « 2 » ، شديد ، قوى ، باصلابت و محكم هستند ، مانند ديوارى روئين كه از جا تكان نمىخورد (  إِنَّ اللَّهَ يُحِبُّ الَّذِينَ يُقاتِلُونَ فِي سَبِيلِهِ صَفًّا كَأَنَّهُمْ بُنْيانٌ مَرْصُوصٌ  « 3 » ) ولى در ميان خود ، يك پارچه عطوفت ، مهربانى ، يگانگى و وحدت‌اند كه از نظر قرآن يك خصلت اجتماعى جامعهء اسلامى است ( يعنى همان خصلتى كه ما قرنها فراموش كرده بوديم ) .  تَراهُمْ رُكَّعاً سُجَّداً يَبْتَغُونَ فَضْلًا مِنَ اللَّهِ وَ رِضْواناً سِيماهُمْ فِي وُجُوهِهِمْ مِنْ أَثَرِ السُّجُودِ  ( فوراً سراغ آن ارزش خدايى مىرود ) همان كسانى كه از نظر به اصطلاح جامعه گرايى در آن وضع هستند ، راكعند ، ساجدند ، درد دلشان راى با خدا مىگويند ، از خداى خود ترقى و فزونى مىخواهند ، به آنچه دارند قانع نيستند ، مىخواهند روز به روز جلوتر و پيشتر بروند ، از همهء پرستشهاشان جز رضاى خدا چيز ديگرى نمىخواهند ؛ يعنى به عاليترين شكل ، خدا راى عبادت مىكنند . و در چهرهء اينها آثار عبادت نمايان است .  ذلِكَ مَثَلُهُمْ فِي التَّوْراةِ وَ مَثَلُهُمْ فِي الْإِنْجِيلِ كَزَرْعٍ أَخْرَجَ شَطْأَهُ  « 4 » . بعد براى جامعهء اسلامى مَثَلى ذكر مىكند كه چگونه اين جامعه\r\n\r\n\r\n\r\n\r\n","description":"","footnote":"\r\n( 1 ) حال در تركيب اين آيه كه آيا مقصود ، حضرت رسول است با اصحاب يا فقط اصحاب مقصود هستند [ بحثى نمىكنيم ، چون 
  ] در مدعاى ما عجالتاً هيچ تأثيرى ندارد .\r\n( 2 ) براى دشمنان حق و حقيقت كلمهء « كفار » را به كار مىبرد ، يعنى كسانى كه مىخواهند چهرهء حقيقت را بپوشانند .\r\n( 3 ) صف / 4\r\n( 4 ) فتح / 29\r\n","page_name":" 151 ","page_number":151},
  {"content":"\r\n\r\nجامعه‌اى است روينده و بالنده . [ مىفرمايد : 
  ] جامعه حكم يك گياه را دارد كه در اول ، ضعيف و كوچك است ولى بعد رشد مىكند و رشد مىكند به طورى كه همهء كشاورزان را به حيرت و شگفتى وا مىدارد .\r\nببينيد قرآن چطور [ در جاى ديگر اين دو گرايش را 
  ] توأم با يكديگر ذكر كرده است :  التَّائِبُونَ الْعابِدُونَ الْحامِدُونَ السَّائِحُونَ الرَّاكِعُونَ السَّاجِدُونَ  جنبه‌هاى خدايى اين دسته را ذكر مىكند : تائبها ، عبادت كنندگان ، ستايش كنندگان ، روزه گيران ، راكعان ، ساجدان . بلافاصله پس از آن مىگويد :  الْآمِرُونَ بِالْمَعْرُوفِ وَ النَّاهُونَ عَنِ الْمُنْكَرِ  « 1 » همانها كه مصلح جامعهء خود هستند و در جامعه امر به معروف و نهى از منكر مىكنند .\r\nدر آيهء ديگرى مىفرمايد :  الصَّابِرِينَ وَ الصَّادِقِينَ وَ الْقانِتِينَ وَ الْمُنْفِقِينَ  « 2 » صبركنندگان ، مقاومت كنندگان « 3 » ، صادقان ، راستگويان ، راست كرداران ، انفاق كنندگان . بلافاصله مىگويد :  وَ الْمُسْتَغْفِرِينَ بِالْأَسْحارِ  و استغفاركنندگان در سحر .\r\nبنابراين در اسلام ، اين گرايشها از يكديگر تفكيك پذير نيست . كسى كه يكى از اينها را استخفاف كند ، ديگرى را هم استخفاف كرده است .\r\nدر اوصاف اصحاب حضرت حجت ( عجّل اللَّه تعالى فرجه ) تعبيرى است كه من نه فقط در يك حديث بلكه در احاديث متعدد آن را ديده‌ام : رُهْبانٌ بِاللَّيْلِ لُيوثٌ بِالنَّهارِ « 4 » در شب راهبانند ؛ شب كه سراغ آنها مىروى ، گويى سراغ يك عده راهب رفته‌اى ؛ ولى روز كه سراغشان مىروى گويى سراغ يك عده شير رفته‌اى\r\n\r\nنمونه‌اى از تاريخ اسلام\r\nاصحاب رسول خدا در چه وضع و حالى بودند ؟ حديث معروف كافى « 5 » - كه مولوى آن را به شعر درآورده است - واقعاً عجيب است . اين حديث را شيعه و سنى « 6 » هر دو\r\n\r\n\r\n\r\n\r\n","description":"","footnote":"\r\n( 1 ) توبه / 112\r\n( 2 ) آل عمران / 17\r\n( 3 ) « صبر » در قرآن هميشه معنايش مقاومت است ، مخصوصاً مقاومت در ميدان جنگ .\r\n( 4 ) سفينة البحار ، مادهء صحب .\r\n( 5 ) اصول كافى ، ج 2 / ص 53\r\n( 6 ) كنزالعمّال ، ج 13 / ص 351\r\n","page_name":" 152 ","page_number":152},
  {"content":"\r\n\r\nروايت كرده‌اند : روزى پيغمبر اكرم صلى الله عليه و آله در وقت بين الطلوعين سراغ اصحاب صفّه رفت ( پيامبر ، زياد سراغ اصحاب صفه مىرفت ) . در اين ميان ، چشمش به جوانى افتاد . ديد اين جوان يك حالت غير عادى دارد : دارد تلوتلو مىخورد ، چشمهايش در كاسهء سر فرو رفته است و رنگش رنگ عادى نيست . جلو رفت و فرمود : كَيْفَ اصْبَحْتَ ؟ [ چگونه صبح كرده‌اى ؟ 
  ] عرض كرد : اصْبَحْتُ موقِناً يا رَسولَ اللَّه‌در حالى صبح كرده‌ام كه اهل يقينم ؛ يعنى آنچه تو با زبان خودت از راه گوش به ما گفته‌اى ، من اكنون از راه بصيرت مىبينم . پيغمبر مىخواست يك مقدار حرف از او بكشد ، فرمود : هرچيزى علامتى دارد ؛ تو كه ادعا مىكنى اهل يقين هستى ، علامت يقين تو چيست ؟ ما عَلامَةُ يَقينِكَ ؟ عرض كرد : انَّ يَقينى يا رَسولَ اللَّهِ هُوَ الَّذى احْزَنَنى وَ اسْهَرَ لَيْلى وَ اظْمَأَ هَواجِرى علامت يقين من اين است كه روزها مرا تشنه مىدارد و شبها بىخواب ، يعنى اين روزه‌هاى روز و شب زنده دارىها علامت يقين است ؛ يقين من نمىگذارد كه شب سر به بستر بگذارم ، يقين من نمىگذارد كه حتى يك روز مفطر باشم . فرمود : اين كافى نيست ، بيش از اين بگو ، علامت بيشترى از تو مىخواهم . عرض كرد : يا رسول اللَّه ! الآن كه در اين دنيا هستم ، درست مثل اين است كه آن دنيا را مىبينم و صداهاى آنجا را مىشنوم ؛ صداى اهل بهشت را از بهشت و صداى اهل جهنم را از جهنم مىشنوم « 1 » ؛ يا رسول اللَّه ! اگر به من اجازه دهى ، اصحاب را الآن يك يك معرفى كنم كه كداميك بهشتى و كداميك جهنمىاند . فرمود : سكوت ! ديگر حرف نزن\r\n گفت پيغمبر صباحى زيد را * كيف اصبحت‌اى رفيق باصفا \r\n گفت عبداً موقنا باز اوش گفت * كو نشان از باغ ايمان‌گر شكفت \r\n گفت تشنه بوده‌ام من روزها * شب نخفتستم ز عشق و سوزها \r\n گفت از اين ره كو رهاوردى بيار * در خور فهم و عقول اين ديار \r\n گفت خلقان چون ببينند آسمان * من ببينم عرش را با عرشيان \r\n هين بگويم يا فرو بندم نفس * لب گزيدش مصطفى يعنى كه بس \r\nبعد پيغمبر به او فرمود : جوان ! آرزويت چيست ؟ چه آرزويى دارى ؟ عرض كرد :\r\nيا رسول اللَّه ! شهادت در راه خدا .\r\n\r\n\r\n\r\n\r\n","description":"","footnote":"\r\n( 1 ) چون بهشت و جهنم ، الآن مخلوقند .\r\n","page_name":" 153 ","page_number":153},
  {"content":"\r\n\r\nآن ، عبادتش و اين هم آرزويش ؛ آن شبش و اين هم روز و آرزويش . اين مىشود مؤمن اسلام ، مىشود انسان اسلام ، همان كه داراى هردو درد است ولى درد دومش را از درد اولش دارد . آن درد خدايى است كه اين درد دوم را در او ايجاد كرده است .\r\nآيه‌اى را در آغاز سخنم تلاوت كردم :  وَ اسْتَعِينُوا بِالصَّبْرِ وَ الصَّلاةِ وَ إِنَّها لَكَبِيرَةٌ إِلَّا عَلَى الْخاشِعِينَ .  قرآن عجيب سخن مىگويد : اى اهل ايمان ! از نماز استمداد كنيد و مدد بگيريد و از صبر ، كه مفسرين گفته‌اند مقصود روزه است يا لااقل روزه يكى از اقسام صبر است . چه مددى است كه مىتوانيم از نماز بگيريم ؟ چه مددى است كه از عبادت خدا و خداپرستى مىتوانيم بگيريم ؟ همين مدد ، [ يعنى مدد در مسائل اجتماعى . 
  ] اصلًا هر مددى را از اينجا مىشود گرفت . اگر شما مىخواهيد در اجتماع ، يك مسلمان واقعى باشيد و مىخواهيد يك مجاهد نيرومند باشيد ، بايد نمازخوان خالص و مخلصى باشيد . . . « 1 »\r\n\r\nروشنفكرى « عُمَرى »\r\nبعضى مىگويند نماز خواندن يعنى چه ؟ ! عبادت يعنى چه ؟ ! اينها مال پيرزنهاست ؛ انسان بايد اجتماعى باشد . اين حرفها يك نوع روشنفكرى است اما « روشنفكرى عمرى » .\r\nشنيده‌ايد كه عمر ، حَىَّ عَلى خَيْرِ الْعَمَل‌را از اذان برداشت ، چرا ؟ به خاطر يك روشنفكرى كه پيش خود كرد ، ولى در واقع يك اشتباه بزرگ مرتكب شد . زمان او دوران اوج فتوحات اسلامى و مجاهدهء اسلامى بود و سربازها خيل خيل به جنگ دشمن مىرفتند و با عدهء كم ، دشمن قوى را به زانو درمىآوردند . مسلمانان با سپاهى كمتر از صد هزار نفر با دو امپراطورى بزرگ ايران و روم كه هركدام با سپاه چندصد هزارى به جنگ اينها آمده‌اند مىجنگند و در هردو جبهه دشمنان را شكست مىدهند . جهاد بار ديگر ارزش خود را ثابت مىكند و [ روشن مىشود 
  ] كه وقتى اسلام مجاهد مىپرورد يعنى چه . عمر گفت : وقتى مؤذن در اذان با صداى بلند مىگويد : اللَّهُ اكْبَرُ و بعد شهادتين و حَىَّ عَلَى الصَّلوةِوحَىَّ عَلَى الْفَلاحِ ( به نماز رو بياور ،\r\n\r\n\r\n\r\n\r\n","description":"","footnote":"\r\n( 1 ) [ افتادگى از نوار است . 
  ]\r\n","page_name":" 154 ","page_number":154},
  {"content":"\r\n\r\nبه رستگارى رو بياور ) عيبى ندارد . اما حَىَّ عَلى خَيْرِ الْعَمَلِ ( به بهترين اعمال رو بياور ) كه معناى آن اين است كه نماز بهترين اعمال است ، روحيهء مجاهدين را خراب مىكند ؛ چون مجاهدين پيش خود مىگويند حال كه نماز بهترين اعمال است ، ما بجاى اينكه برويم در ميدان جنگ جهاد كنيم ، در مسجد مدينه مىمانيم و در جوار قبر پيغمبر صلى الله عليه و آله نماز مىخوانيم كه بهترين عملهاست . آنها بروند بكشند و خود را به كشتن بدهند ، زخم بردارند ، چشمشان كور شود ، دستشان بريده شود ، پايشان قطع شود ، شكمشان سفره شود ولى ما اينجا راحت در خانه پيش زن و بچهء خود مىمانيم و چهار ركعت نماز مىخوانيم و از آنها افضل هستيم . عمر گفت : نه ، اين بدآموزى دارد ، مصلحت اين است كه اين عبارت را از اذان برداريم ؛ بجاى اين جمله بگوييد : « الصَّلوةُ خَيْرٌ مِنَ النَّوْمِ » نماز ، خوب چيزى است ، از خواب بهتر است ؛ يعنى بجاى اينكه بخوابيد ، بياييد در مسجد نماز بخوانيد .\r\nاين مرد آنقدر فكر نكرد كه آخر اين چند ده هزار سرباز - كه قطعاً تعدادشان به صدهزار نمىرسيده - با چه قدرتى دارد با دوتا چند صد هزار نفر ، در دو جبههء مختلف مىجنگد و فاتح مىشود ؟ اين فتح ، فتحِ چيست ؟ فتح اسلحه است ؟ آيا اسلحهء عرب بر اسلحهء ايرانى و رومى مىچربيد ؟ ابداً . ايرانيان و روميان از دو كشور متمدن بودند و عاليترين سلاحهاى زمان خود را در اختيار داشتند ، در حالى كه شمشير عرب در مقابل شمشيرهايى كه در ايران يا روم وجود داشت مثل يك آهن شكسته بود . آيا نژاد عرب از نژاد روم يا نژاد ايران قويتر و نيرومندتر و پهلوان‌تر بود ؟ ابداً . مگر نمىدانيد كه شاپور ذوالاكتاف چه به سر عربها آورد ؟ ! مگر شاپور ذوالاكتاف نبود كه هزاران عرب را اسير كرد ؟ مگر شانه‌هاى آنها را سياه نكرد و آنان را به زنجير نكشيد ؟ زور عرب در آن ايام كجا بود ؟ مگر صد سال بعد همين ايران ، عرب را شكست نداد ؟ پس عرب با چه نيرويى با ايران و روم مىجنگد و آنها را شكست مىدهد ؟ نيروى او نيروى ايمانش است ، همان نيرويى است كه از حَىَّ عَلى خَيْرِ الْعَمَل گرفته ، نيرويى است كه از نماز گرفته ، نيرويى است كه از راز و نياز با خداى خودش گرفته است . به تعبير قرآن وقتى كه او شب به درگاه الهى مىايستد و راز و نياز و مناجات مىكند ، از خداى خود نيرو مىگيرد . آن نيروست كه به او روحيه داده ؛ يعنى روحيهء عرب است كه ايران و روم را شكست مىدهد . اين روحيه را از چه چيز گرفته است ؟ از ايمانش گرفته . نماز چيست ؟ تازه كردن ايمان . اين\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nروحيه را ازاللَّه اكبرش گرفته است . وقتى كه در نماز چندين بار مىگويد : اللَّه اكبر ، جواب همه را مىدهد كه همهء اينها هيچ است . وقتى چند صد هزار سرباز را در مقابل خود مىبيند ، مىگويد : لا حَوْلَ وَ لا قُوَّةَ الّا بِاللَّهِ الْعَلِىِّ الْعَظيم ، اللَّه اكبرخدا بزرگتر است ، همهء قدرتها به دست خداست . انسان بايد به خدا اتكا داشته باشد ، از خدا نيرو بگيرد ، از خدا قدرت بخواهد . همين نماز است كه به او نيرو داده است . اگر اين نماز نبود آن سرباز مجاهد ، مجاهد نبود .\r\nتو ( عمر ) او را از اشتباه بيرون بياور . مگر اسلام نمىگويد كه اين دستورها به يكديگر وابسته است ؟ آن كه جهاد بر او واجب است ، بايد جهاد كند و ماندنش براى نماز در مسجد مدينه حرام است . شرط قبول نماز جهاد است و شرط قبول جهاد ، نماز . آن كه شرايط يك مجاهد برايش فراهم است ، بر او واجب است كه جهاد كند ؛ به او بگو كه اسلام مىگويد نماز منهاى جهاد باطل است . اين نه تنها خيرالعمل نيست ، بلكه شرّالعمل است و نماز نيست . نماز اسلام را به او ياد بده . آن نمازى كه آدم از جهاد فرار كند و مسجد را انتخاب كند ، نماز اسلام نيست . نماز اسلام خيرالعمل است ، نه اينكه بيايىحَىَّ عَلى خَيْرِ الْعَمَل را از اذان بردارى و خيال كنى اين بدآموزى دارد چون مسلمانان بجاى جهاد سراغ نماز مىروند ! نه ، فكرش را اصلاح كن ، اشتباه را از مغزش بيرون بياور .\r\nاين است كه در منطق اسلام - و اگر بخواهيم به تعبير امروز بگوييم ، در نظام ارزشهاى اسلامى - ارزشِ ارزشها عبادت است ، اما عبادت اسلامى ، عبادتِ با شرايط . قرآن به ما گفته است كه نماز آنوقت نماز است كه اثرش هويدا باشد ، اثر خود را نشان دهد . چطور نشان مىدهد ؟  إِنَّ الصَّلاةَ تَنْهى عَنِ الْفَحْشاءِ وَ الْمُنْكَرِ  « 1 » خصلت نمازِ درست اين است كه انسان را از كارهاى زشت باز مىدارد . اگر ديدى نماز مىخوانى و در عين حال معصيت مىكنى ، بدان كه نمازت نماز نيست ، پس نمازت را درست كن . نماز ، تو را به همهء ارزشهاى ديگر مىرساند به شرط اينكه نمازت واقعاً نماز باشد .\r\nهمهء درسها را بايد از على عليه السلام ياد بگيريم . على عليه السلام مجمع تمام ارزشهاى اسلامى است و نهج البلاغه سخن اوست ، كتابى كه انسان به هر جاى آن مراجعه كند\r\n\r\n\r\n\r\n\r\n","description":"","footnote":"\r\n( 1 ) عنكبوت / 45\r\n","page_name":" 156 ","page_number":156},
  {"content":"\r\n\r\nكأنه منطقى ديگر مىبيند ، يعنى انسان ديگرى غير از انسانى كه در جاى ديگر اين كتاب حرف مىزند مىبيند . در هر جايى على عليه السلام يك شخصيت است . او شخصيتى است جامع همهء ارزشهاى انسانى . يك جا منطقش منطق حماسه است .\r\nگويى پس از دورهء كودكى وارد نظام شده و دورهء سربازى و بعد درجات نظامى را طى كرده و يك فرمانده شده است و غير از مسائل فرماندهى چيز ديگرى نمىداند ؛ روحى است مملوّ از حماسهء نظامى . در جاى ديگر سراغ همين على مىرويم ، او را عارفى مىبينيم كه گويى جز راز و نياز عاشقانه چيز ديگرى را متوجه نيست\r\n\r\nمروّت على عليه السلام\r\nشب بيست و يكم است . دو قطعهء كوچك از نهج البلاغه از هر دو قسمت مىخوانم - با اينكه قسمتهاى زيادى در اين زمينه‌ها هست - براى اينكه با منطق اسلام آشنا بشويم . لشكر معاويه و لشكر على عليه السلام در كنار فرات به يكديگر نزديك مىشوند .\r\nمعاويه دستور مىدهد يارانش پيشدستى كنند و قبل از اينكه على عليه السلام و يارانش برسند ، آب را به روى آنان ببندند . ياران معاويه خيلى خوشحال مىشوند . با خود مىگويند از وسيلهء خوبى استفاده كرديم ، چون وقتى آنها بيايند آب به چنگشان نمىآيد و مجبور مىشوند فرار كنند . . . « 1 » على عليه السلام فرمود : ابتدا با يكديگر مذاكره كنيم بلكه بتوانيم با مذاكره مشكل را حل كنيم ( به اصطلاح گرهى را كه با دست مىشود باز كرد ، با دندان باز نكنيم ) ، كارى كنيم كه از جنگ و خونريزى ميان دو گروه از مسلمانان جلوگيرى كنيم . سپس خطاب به معاويه فرمود : اما هنوز ما نرسيده‌ايم تو دست به چنين كارى زده‌اى ! معاويه شوراى جنگى تشكيل داد و قضيه را با سربازان و افسران خود مطرح كرد و گفت : شما چه مصلحت مىبينيد ؟\r\nآنها را آزاد بگذاريم يا نه ؟ بعضى گفتند : آزاد بگذاريم و بعضى گفتند : نه . عمرو عاص گفت : آزاد بگذاريد ، براى اينكه اگر آزاد نگذاريد به زور از شما مىگيرند و آبرويتان مىرود . به هرحال آنها آزاد نگذاشتند و جنگ را به على عليه السلام تحميل كردند .\r\nاينجاست كه على عليه السلام يك خطابهء حماسى در مقابل لشكرش ايراد مىكند كه\r\n\r\n\r\n\r\n\r\n","description":"","footnote":"\r\n( 1 ) [ افتادگى از نوار است . 
  ]\r\n","page_name":" 157 ","page_number":157},
  {"content":"\r\n\r\nاثرش از هزار طبل و هزار شيپور و هزار نغمه و مارش نظامى بيشتر است . صدا زد :\r\nقَدِ اسْتَطْعَموكُمُ الْقِتالَ ، فَاقِرّوا عَلى مَذَلَّةٍ وَ تَأْخيرِ مَحَلَّةٍ ، اوْ رَوُّوا السُّيوفَ مِنَ الدِّماءِ تَرْوَوْا مِنَ الْماءِ معاويه گروهى از گمراهان را دور خودش جمع كرده است و آنها آب را به روى شما بسته‌اند . اصحاب من ! تشنه هستيد ؟ آب مىخواهيد ؟ سراغ من آمده‌ايد كه آب نداريد ؟ مىدانيد چه بايد بكنيد ؟ شما اول بايد شمشيرهاى خودتان را از اين خونهاى پليد ، سيراب كنيد تا آنوقت خودتان سيراب شويد . بعد جمله‌اى گفت كه هيجانى در همه ايجاد كرد ، موت و حيات را از جنبهء حماسى و نظامى تعريف كرد :\r\nايهاالناس ! حيات يعنى چه ؟ زندگى يعنى چه ؟ مردن يعنى چه ؟ آيا زندگى يعنى راه رفتن بر روى زمين و غذا خوردن و خوابيدن ؟ آيا مردن يعنى رفتن زير خاك ؟ خير ، نه آن زندگى است و نه اين مردن . فَالْمَوْتُ فى حَياتِكُمْ مَقْهورينَ وَ الْحَياةُ فى مَوْتِكُمْ قاهِرينَ « 1 » زندگى آن است كه بميريد و پيروز باشيد ، و مردن آن است كه زنده باشيد و محكوم ديگران . اين جمله چقدر حماسى است ! چقدر اوج دارد ! ديگر بايد به زور لشكر على عليه السلام را نگه داشت . با دو حمله رفتند و معاويه و اصحابش را تا چند كيلومتر آن طرف‌تر راندند . شريعه در اختيار اصحاب على عليه السلام قرار گرفت . جلو آب را گرفتند و معاويه بىآب ماند .\r\nمعاويه شخصى را براى التماس فرستاد . اصحاب على عليه السلام گفتند : محال است .\r\nما كه ابتدا نكرديم ، شما چنين كارى كرديد و حال ، ما به شما آب نمىدهيم . ولى على عليه السلام فرمود : من چنين كارى نمىكنم ، اين عملى است ناجوانمردانه ، من با دشمن در ميدان جنگ روبرو مىشوم ، من هرگز پيروزى را از راه اين گونه تضييقات نمىخواهم ، به دست آوردن پيروزى از اين راه شأن من و شأن هيچ مسلمان عزيز و با كرامتى نيست .\r\nاسم اين كار چيست ؟ اين را مىگويند : مروّت ، مردانگى . مروّت بالاتر از شجاعت است . چه خوب مىگويد ملّاى رومى در آن شعر - كه از بهترين اشعارى است كه در مدح مولى سروده شده است - آنجا كه خطاب به على عليه السلام مىگويد :\r\n در شجاعت شير ربانيستى * در مروّت خود كه داند كيستى \r\nدر شجاعت شير خدا هستى اما كسى نمىتواند در مروّت ، تو را توصيف كند كه تو\r\n\r\n\r\n\r\n\r\n","description":"","footnote":"\r\n( 1 ) نهج البلاغه ، خطبهء 51\r\n","page_name":" 158 ","page_number":158},
  {"content":"\r\n\r\nكيستى . اينجا على عليه السلام را ما در يك موقف و صحنه و در يك لباس و جامهء [ خاص 
  ] مىبينيم\r\n\r\nمناجات على عليه السلام\r\nيك وقت هم سراغ على عليه السلام مىرويد ، هنگامى كه از كار مردم فارغ شده است ؛ اوست و خداى خودش ، اوست و خلوتش ، اوست و راز و نيازهاى عاشقانه و عابدانه‌اش « 1 » . باز هم خوشبختانه در نهج البلاغه است ، آنجا كه مىگويد : اللَّهُمَّ انَّكَ آنَسُ الْآنِسينَ لِاوْلِيائِكَ خدايا تو از هر انيسى براى اولياى خودت انيس‌تر هستى ؛ يعنى با هيچ انيسى مانند تو انس نمىگيرم ، انيس من تويى . وقتى با هركه غير از تو هستم ، با انيسى نيستم ، تنها هستم ؛ فقط وقتى با تو هستم حس مىكنم كه با كسى هستم . وَ احْضَرُهُمْ بِالْكِفايَةِ لِلْمُتَوَكِّلينَ عَلَيْكَ كسانى كه به تو اعتماد كنند مىبينند از هركس ديگر حاضرترى ، براى اينكه به سراغ كسانى كه به تو اعتماد مىكنند مىروى . تُشاهِدُهُمْ فى سَرائِرِهِمْ وَ تَطَّلِعُ عَلَيْهِمْ فى ضَمائِرِهِمْ وَ تَعْلَمُ مَبْلَغَ بَصائِرِهِمْ خدايا ! تو دوستان و عاشقانت را در آن سرّ ضميرشان مشاهده مىكنى و از باطن ضميرشان آگاهى ؛ به مقدار عرفان و بصيرت آنها عالم و آگاهى و مىدانى كه اينها در چه حد از بصيرت هستند . فَاسْرارُهُمْ لَكَ مَكْشوفَةٌ وَ قُلوبُهُمْ الَيْكَ مَلْهوفَةٌ « 2 » اسرارشان پيش تو پيداست و دلهاشان به سوى تو در پرواز است .\r\nدعاى كميل را كه دعاى على عليه السلام است ، در شبهاى جمعه بخوانيد . اين دعا از نظر مضمون در اوج عرفان است ؛ يعنى شما از اول تا آخر اين دعا را كه بخوانيد ، نه دنيا در آن پيدا مىكنيد و نه آخرت ( مقصودم از آخرت همان بهشت و جهنم است ) .\r\nچه مىبينيد ؟ ما فوق دنيا و ما فوق آخرت : خدا ، روابط يك بندهء خالص و پرستنده و واله و شيدا نسبت به ذات اقدس الهى ، يعنى حقيقت عبادت ، و خودش هم مىگويد عبادت حقيقى همين است . ببينيد على عليه السلام در دعاى كميل با خداى خودش چگونه راز و نياز و مناجات مىكند ! ببينيد زين العابدين عليه السلام در سحرهاى ماه رمضان در دعاى ابوحمزه چگونه با خداى خود راز و نياز و مناجات مىكند ! اين ،\r\n\r\n\r\n\r\n\r\n","description":"","footnote":"\r\n( 1 ) مخصوصاً براى جوانان كه خوشبختانه اخيراً توجهى به نهج البلاغه پيدا كرده‌اند اين قسمتها را مىخوانم كه همهء جنبه‌هاى نهج البلاغه را بشناسند .\r\n( 2 ) نهج البلاغه ، خطبهء 225\r\n","page_name":" 159 ","page_number":159},
  {"content":"\r\n\r\nقدم اول مسلمانى ماست . قدم اول ما اين است كه به خداى خود نزديك شويم و با نزديك شدن به خداى خودمان است كه ساير مسئوليتهايمان و از آن جمله مسئوليتهاى اجتماعى را مىتوانيم به خوبى انجام دهيم . كوشش كنيم كه اين گرايشهاى يكجانبه را - كه هميشه اسلام دچار درد گرايشهاى يكجانبهء ملت خودش بوده است - كنار بگذاريم ، تا دين دچار بيمارى گرايش يكجانبه نشود .\r\nارزش عبادت را هرگز كم نگيريم .\r\nدر لحظات آخر كه امام صادق عليه السلام در حال رفتن بودند ، دستور دادند همهء خويشان نزديك را جمع كردند . چشمهايشان را براى آخرين بار باز كردند و يك جمله گفتند و رفتند . جمله اين بود كه : لَنْ تَنالَ شَفاعَتُنا مُسْتَخِفّاً بِالصَّلوةِ « 1 » شفاعت ما شامل كسى كه نماز را كوچك بشمارد ، نمىشود\r\n\r\nعلى عليه السلام در ساعات آخر عمر\r\nشگفت انگيزترين دوره‌هاى زندگى على عليه السلام در حدود چهل و پنج ساعت است .\r\nعلى عليه السلام چند دوره زندگى دارد : از تولد تا بعثت پيغمبر ، از بعثت پيغمبر تا هجرت ، از هجرت تا وفات پيغمبر كه دورهء سوم زندگى على عليه السلام است و شكل و رنگ ديگرى دارد ، از وفات پيغمبر تا خلافت خودش ( آن بيست و پنج سال ) دورهء چهارم زندگى على عليه السلام است ، و دورهء خلافت چهارسال و نيمه‌اش دورهء ديگرى از زندگى اوست . على عليه السلام يك دورهء ديگرى هم دارد كه اين دوره از زندگى او كمتر از دو شبانه روز است و شگفت انگيزترين دوره‌هاى زندگى على عليه السلام است ، يعنى فاصلهء ضربت خوردن تا وفات . انسان كامل بودنِ على عليه السلام اينجا ظاهر مىشود ، يعنى در لحظاتى كه مواجه با مرگ شده است « 2 » . اولين عكس العمل على عليه السلام در مواجههء با مرگ چه بود ؟ ضربت كه به فرق مباركش وارد شد ، دو جمله از او شنيده شد . يك جمله اينكه : « اين مرد را بگيريد » و ديگر اينكه : فُزْتُ وَ رَبِّ الْكَعْبَةِ قسم به پروردگار كعبه كه رستگار شدم ؛ به شهادت نائل شدم ، شهادت براى من رستگارى است .\r\nعلى عليه السلام را آوردند و در بستر خواباندند . طبيبى به نام اثيربن عمرو را - كه از\r\n\r\n\r\n\r\n\r\n","description":"","footnote":"\r\n( 1 ) وسائل الشيعه ، ج 3 / ص 16\r\n( 2 ) شايد در جلسهء ديگرى اين را توضيح دهم كه يكى از معيارهاى انسان كامل چگونگى عكس العملش در مواجههء با مرگ است .\r\n","page_name":" 160 ","page_number":160},
  {"content":"\r\n\r\nتحصيل كرده‌هاى جندى شاپور و عرب بود و در كوفه مىزيست - براى معاينهء زخم اميرالمؤمنين آوردند . حضرت را با وسايل آن زمان معاينه كرد . نوشته‌اند رگى از شُش گوسفند را كه گرم بود لاى زخم گذاشت و با اين آزمايش فهميد كه زهر وارد خون حضرت شده است . لذا اظهار عجز كرد . [ معمولًا احوال مريض لاعلاج را 
  ] « 1 » به خود مريض نمىگويند ، به كسان او مىگويند ، ولى او مىدانست كه على عليه السلام كسى نيست كه لازم باشد احوالاتش را به كسان او بگويد . پس عرض كرد : يا اميرالمؤمنين ! اگر وصيتى داريد بفرماييد .\r\nوقتىامّ كلثوم سراغ آن لعين ازل و ابد ( ابن ملجم ) مىرود ، شروع مىكند به بدگويى كردن به او كه پدر من با تو چه كرده بود كه چنين كارى كردى ؟ بعد به او مىگويد : اميدوارم كه پدرم سلامت خود را بازيابد و روسياهى براى تو بماند . تا اين جمله راامّ كلثوم گفت ، ابن ملجم شروع به صحبت كرد و گفت : خاطرت جمع باشد ، من آن شمشير را به هزار درهم ( يا دينار ) خريدم و هزار درهم ( يا دينار ) دادم تا مسمومش كردند و من سمّى به اين شمشير خورانيده‌ام كه اگر بر سر همهء مردم كوفه يك جا وارد مىشد ، همه را از بين مىبرد . مطمئن باش پدر تو زنده نمىماند .\r\nشگفتيهاى على عليه السلام و معجزه‌هاى « 2 » انسانى او در اينجا ظهور مىكند . جزء وصاياش مىگويد : با اسيرتان مدارا كنيد . و بعد مىفرمايد :\r\nيا بَنى عَبْدِ الْمُطَّلِبِ لا الْفِيَنَّكُمْ تَخوضونَ دِماءَ الْمُسْلِمينَ خَوْضاً ، تَقولونَ قُتِلَ اميرُالْمُؤْمِنينَ قُتِلَ اميرُ الْمُؤْمِنينَ . الا لا تَقْتُلُنَّ بىالّا قاتِلى « 3 » .\r\nاولاد عبدالمطّلب ! نكند وقتى كه من از دنيا رفتم ، بين مردم بيفتيد و بگوييد اميرالمؤمنين شهيد شد ، فلان كس محرّك بود ، فلان كس دخالت داشت و اين و آن را متهم كنيد ؛ نمىخواهم دنبال اين حرفها برويد ، قاتل من يك نفر است .\r\nبه امام حسن عليه السلام فرمود : فرزندم حسن ! بعد از من اختيار او با توست .\r\nمىخواهى آزادش كنى آزاد كن ، و اگر مىخواهى قصاص كنى توجه داشته باش كه\r\n\r\n\r\n\r\n\r\n","description":"","footnote":"\r\n( 1 ) [ افتادگى از نوار است . 
  ]\r\n( 2 ) نه معجزه‌اى كه براى اثبات حقانيت است ، بلكه معجزه‌اى كه بيشتر براى يك عالِم معجزه است .\r\n( 3 ) نهج البلاغه ، نامهء 47\r\n","page_name":" 161 ","page_number":161},
  {"content":"\r\n\r\nاو به پدر تو فقط يك ضربه زده است ، به او يك ضربه بزن . اگر كشته شد ، شد و اگر كشته نشد ، نشد . باز هم سراغ اسيرش را مىگيرد : آيا به اسيرتان غذا داده‌ايد ؟ آيا به او آب داده‌ايد ؟ آيا به او رسيدگى كرده‌ايد ؟ كاسه‌اى شير براى مولى مىآورند ؛ مقدارى مىنوشد ، مىگويد : باقى را به اين مرد بدهيد تا بنوشد و گرسنه نماند .\r\nرفتارش با دشمن اين گونه است كه باعث شده مولوى بگويد :\r\n در شجاعت شير ربّانيستى * در مروّت خود كه داند كيستى \r\nاينها مردانگيهاى على عليه السلام است ، انسانيتهاى على عليه السلام است . على عليه السلام در بستر افتاده و ساعت به ساعت حالش وخيم‌تر مىشود و سموم روى بدن مقدس او بيشتر اثر مىگذارد . اصحاب ناراحتند ، گريه مىكنند ، ناله مىكنند ولى مىبينند لبهاى على خندان و شكفته است ، مىفرمايد :\r\nوَ اللَّهِ ما فَجَأَنى مِنَ الْمَوْتِ وارِدٌ كَرِهْتُهُ وَلا طالِعٌ انْكَرْتُهُ ، وَ ما كُنْتُ الّا كَقارِبٍ وَرَدَ وَ طالِبٍ وَجَدَ « 1 » .\r\nبه خدا قسم آنچه بر من وارد شده است چيزى كه براى من ناپسند باشد نيست .\r\nشهادت در راه خدا هميشه آرزوى من بوده و براى من چه از اين بهتر كه در حال عبادت شهيد شوم . وَ ما كُنْتُ الّا كَقارِبٍ وَرَدَ وَ طالِبٍ وَجَدَ . مَثَلى مىآورد كه عرب با اين مثل خيلى آشنا بود . عرب در بيابانها و به‌طور فصلى زندگى مىكرد و وقتى در يك جا آب و علف براى حيوانات و حشمش پيدا مىشد ، تا وقتى كه آب و علف بود در آنجا مىماند ، بعد در جاى ديگرى آب و علف پيدا مىكرد و مىرفت . چون روزها خيلى گرم بود ، گاهى شبها براى پيدا كردن نقطه‌اى كه آب داشته باشد مىرفتند ، يعنى شبها دنبال آبگردى بودند ( قارب به چنين كسى مىگويند ) . حضرت به مردم مىگويد : اى مردم ! براى كسى كه در شب تاريك دنبال آب بگردد و ناگهان آب را پيدا كند ، چه سرور و شعفى دست مىدهد ؟ مَثَل من مَثَل عاشقى است كه به معشوق خود رسيده و مثل كسى است كه در يك شب ظلمانى آب پيدا كرده باشد\r\n دوش وقت سحر از غصه نجاتم دادند * وندر آن ظلمت شب آب حياتم دادند \r\n\r\n\r\n\r\n\r\n","description":"","footnote":"\r\n( 1 ) نهج البلاغه ، نامهء 23\r\n","page_name":" 162 ","page_number":162},
  {"content":"\r\n\r\n چه مبارك سحرى بود و چه فرخنده شبى * آن شب قدر كه اين تازه براتم دادند \r\nاين بيت همان‌فُزْتُ وَ رَبِّ الْكَعْبَة را مىگويد . « از غصه نجاتم دادند » يعنىفُزْتُ وَ رَبِّ الْكَعْبَة . پر حرارت ترين سخنان على عليه السلام آنهايى است كه در همين چهل و پنج ساعت ( تقريباً ) از ايشان صادر شده است . على عليه السلام اندكى بعد از طلوع فجر روز نوزدهم ضربت خورد و در نيمه‌هاى شب بيست و يكم روح مقدسش به عالم بالا پرواز كرد .\r\nدر لحظات آخر ، همه دور بستر على عليه السلام جمع بودند . زهر به بدن مباركش خيلى اثر كرده بود و گاهى وجود مقدسش از حال مىرفت و به حال اغما در مىآمد . ولى همين كه به هوش مىآمد باز از زبانش دُر مىريخت ، حكمت و نصيحت و پند و موعظه مىريخت . آخرين موعظهء على عليه السلام همان موعظهء بسيار بسيار پرحرارت و پرجوشى است كه در بيست ماده بيان كرده است . اول حسن و حسين و بعد بقيهء اهل بيتش را مخاطب قرار مىدهد : حسنم ! حسينم ! همهء فرزندانم و همهء مردمى كه تا دامنهء قيامت سخن من به آنها مىرسد ، با شما هستم . ( يعنى ما و شما هم مخاطب على عليه السلام هستيم ) . در اين كلمات ، جامعيت اسلام را بيان مىكند : اللَّهَ اللَّهَ فِى الْايْتامِ ، اللَّهَ اللَّهَ فِى الْقُرْآنِ ، اللَّهَ اللَّهَ فى جيرانِكُمْ ، اللَّهَ اللَّهَ فى بَيْتِ رَبِّكُمْ ، اللَّهَ اللَّهَ فِى الصَّلوةِ ، اللَّهَ اللَّهَ فِى الزَّكوةِ « 1 » . . . يك يك بيان مىكند : خدا را ، خدا را دربارهء يتيمان ؛ خدا را ، خدا را دربارهء قرآن ؛ خدا را ، خدا را دربارهء همسايه هاتان ؛ خدا را ، خدا را . . . وقتى آن مطالبى را كه در نظر داشت بگويد گفت ، آنها كه چشمشان به لبهاى على بود ديدند كه حال مولى بيشتر منقلب شد و عرقى به پيشانى مقدسش آمد و ديگر توجهش را از مخاطبين سلب كرد . چشمها و گوشها متوجه لبهاى على بود تا ببينند على ديگر چه مىخواهد بگويد . يك وقت ديدند صداى على عليه السلام بلند شد : اشْهَدُ انْ لا الهَ الّا اللَّهُ وَ اشْهَدُ انَّ مُحَمَّداً عَبْدُهُ وَ رَسولُهُ .\r\nو لا حول و لا قوّة الّا باللَّه العلىّ العظيم\r\n\r\n\r\n\r\n\r\n","description":"","footnote":"\r\n( 1 ) بحارالانوار ( چاپ سنگى ) ، ج 9 / ص 746 و نهج البلاغه ، نامهء 47\r\n","page_name":" 163 ","page_number":163},
  {"content":"\r\n\r\n\r\n5 اجمال نظريات مكاتب مختلف دربارهء انسان كامل\r\n هُوَ الَّذِي بَعَثَ فِي الْأُمِّيِّينَ رَسُولًا مِنْهُمْ يَتْلُوا عَلَيْهِمْ آياتِهِ وَ يُزَكِّيهِمْ وَ يُعَلِّمُهُمُ الْكِتابَ وَ الْحِكْمَةَ وَ إِنْ كانُوا مِنْ قَبْلُ لَفِي ضَلالٍ مُبِينٍ  « 1 » .\r\nهر صاحب مكتبى كه مكتبى براى بشريت آورده است ، نظريه‌اى دربارهء كمال انسان و يا انسان كامل دارد . در آن چيزى كه به نام « اخلاق » ناميده مىشود « 2 » گفته مىشود اگر انسان داراى آن خصلتها باشد ، به مقام عالى انسانيت نائل شده است و اين خود تعبير ديگرى از انسان و الا ، انسان برتر يا انسان كامل است\r\n\r\nمكتب عقل\r\nبه‌طور كلى نظريات صاحبان مكاتب مختلف دربارهء انسان كامل در چند نظريهء اساسى خلاصه مىشود . يك نظر ، نظر عقليون يا اصحاب عقل است ؛ يعنى نظر كسانى كه به انسان بيشتر از زاويهء عقل مىنگريسته‌اند و گوهر انسان را همان عقل او مىدانسته‌اند و نه چيز ديگر . عقل هم يعنى قوّهء تفكر و قوّهء انديشيدن . فلاسفهء\r\n\r\n\r\n\r\n\r\n","description":"","footnote":"\r\n( 1 ) جمعه / 2\r\n( 2 ) مىگويند « اخلاق » فن است ، نه علم ؛ يعنى مربوط است به آنچه « بايد » ، نه به آنچه « هست » ؛ يعنى مجموع آن خصلتها كه انسان بايد و بهتر است آنچنان باشد .\r\n","page_name":" 164 ","page_number":164},
  {"content":"\r\n\r\nقديم و از آن جمله برخى فلاسفهء قديم خودمان نظير بوعلى سينا اين‌طور فكر مىكرده‌اند . آنها مدعى بوده‌اند كه انسان كامل يعنى انسان حكيم ، و كمال انسان در حكمت انسان است .\r\nمقصود آنها از حكمت چيست ؟ آيا همان چيزى است كه ما امروز « علم » مىگوييم ؟ نه ، مقصودشان از حكمت - البته حكمت نظرى نه عملى - دريافت كلى صحيح از مجموع هستى است كه غير از علم است ، زيرا علم دريافتى است از بخشى از هستى . براى اينكه فرق فلسفه و علم روشن شود ، اين مطلب را توضيح مىدهم .\r\nمثلًا اگر شما مىخواهيد دربارهء شهر تهران اطلاع پيدا كنيد ، به دوگونه مىتوانيد اين اطلاع را كسب كنيد : يكى اطلاع كلى و عمومى اما مبهم ، و ديگر اطلاع جزئى ولى مشخص . گاهى اطلاع شما دربارهء تهران مانند اطلاع يك مهندس شهردارى است كه اگر به او بگويند نقشهء كلى شهر تهران را بكش ، مىتواند چنين نقشه‌اى را بكشد و در آن خيابانها و ميدانها و پاركها را به‌طور كلى روى صفحهء كاغذ به شما نشان دهد ، مثلًا اينجا نياوران و آنجا تجريش و آن طرف شاه عبدالعظيم است .\r\nاطلاعى از عموم و از سراپاى تهران به شما مىدهد ، اما همه‌اش مبهم است . او از همهء تهران به شما اطلاعاتى داده است ، اندام تهران را براى شما كشيده است ، ولى اگر شما بخواهيد خانهء خود را در آن نقشه پيدا كنيد نمىتوانيد ، خود آن مهندس هم از آن اطلاعى ندارد .\r\nولى يك نفر ممكن است اساساً نداند طول و عرض تهران چقدر است ، چند تا ميدان و خيابان دارد ، نقاط مشخص تهران چيست ، چند تپه در وسط اين شهر قرار دارد . اما اگر دربارهء يك محلهء معين و خاص از او بپرسيد ، تمام جزئيات آن را مىداند كه اين محله چند كوچه دارد و اين كوچه‌ها به چه شكل به يكديگر راه دارند و در هر كوچه چند خانه وجود دارد ، و حتى رنگ در خانه‌هاى اين محله را مىداند .\r\nاگر از آن كسى كه اطلاعش مختص به مجموع شهر است راجع به اين كوچه بپرسيد ، كوچكترين اطلاعى ندارد و اگر از كسى كه اطلاعش راجع به اين كوچه و محله است راجع به اندام شهر تهران بپرسيد ، اطلاعى ندارد . فيلسوف به آن كسى مىگويند كه اندام هستى را در مجموع مطالعه مىكند ؛ مىخواهد رأس هستى را پيدا\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nكند ، اول و آخر هستى را بيابد و مراتب هستى و قوانين كلى آن را دريابد . اما همين فيلسوف دربارهء فلان گياه يا حيوان يا سنگ و يا زمين و خورشيد هيچ اطلاعى ندارد . حكمت از نظر فيلسوف يعنى اطلاع كلى از سراسر هستى و از مجموع اندام عالم به طورى كه در آينهء ذهن حكيم ، سراسر هستى و اندام عالم منعكس شود ؛ يعنى همهء هستى - ولى به صورت مبهم - در عقل حكيم مشخص شده باشد .\r\nمىگفتند كمال نفس انسان به اين است كه مجموع اندام عالم - نه يك جزء بالخصوص و بىاطلاع از جاى ديگر - در ذهن او منعكس شود . اين را به اين تعبير مىگفتند : صَيْرورَةُ الْانْسانِ عالَماً عَقْلِيّاً مُضاهِياً لِلْعالَمِ الْعَيْنىِّگرديدن و شدن انسان ، جهانى عقلانى مشابه با جهان عينى ؛ يعنى انسان خودش يك جهان در برابر آن جهان بشود ؛ ولى آن جهان ، جهان عينى است و اين جهان ، جهانى عقلانى و فكرى\r\n هر آن كس ز دانش برد توشه‌اى * جهانى است بنشسته در گوشه‌اى \r\nاين بيت ، همين مطلب را مىگويد .\r\nانسان كامل به عقيدهء فلاسفه انسانى است كه عقلش به كمال رسيده است ، به اين معنا كه نقش اندام هستى در ذهنش پيدا شده است . ولى با چه [ به اينجا رسيده است ؟ 
  ] با قدم فكر ، با قدم استدلال و برهان و با قدم منطق حركت كرده تا به اينجا رسيده است .\r\nولى فلاسفه تنها به اين قناعت نمىكردند ، مىگفتند دو حكمت وجود دارد :\r\nحكمت نظرى ( يعنى شناخت عالم به اين صورتى كه عرض كردم ) و حكمت عملى .\r\nحكمت عملى چيست « 1 » ؟ تسلط كامل عقل انسان بر همهء غرايز و همهء قوا و نيروهاى وجود خود « 2 » . آنوقت مىگويند : اگر شما در حكمت نظرى ، عالم را با فكر و استدلال - آن‌طور كه گفتيم - درك كنيد و در حكمت عملى ، عقل خودتان را بر نفستان مسلط كنيد به طورى كه نفس و قواى نفسانى تابع عقل باشند ، شما يك انسان كامل هستيد . اين مكتب ، مكتب عقل و مكتب حكمت است . در جلسات بعد به تفصيل\r\n\r\n\r\n\r\n\r\n","description":"","footnote":"\r\n( 1 ) حكمت عملى هم [ مربوط به 
  ] عقل است .\r\n( 2 ) اگر كتب اخلاق ما را مطالعه كرده باشيد ، مىدانيد كه اغلب بر اين اساس قضاوت مىكنند ؛ يعنى اخلاق ما بيشتر اخلاق سقراطى است و در اخلاق سقراطى هميشه تكيه روى عقل است كه آيا عقل تو بر شهوتت حاكم است يا شهوتت بر عقلت ؟ آيا عقلت بر غضبت حاكم است يا غضبت بر عقلت ؟\r\nآيا عقلت بر واهمه‌ات حاكم است يا واهمه‌ات بر عقلت ؟\r\n","page_name":" 166 ","page_number":166},
  {"content":"\r\n\r\nنظر اسلام را دربارهء هريك از اين نظريات خواهم گفت . عجالتاً مكتبها را توضيح دهم تا بعد به نظر اسلام برسم\r\n\r\nمكتب عشق\r\nمكتب ديگر در باب انسان كامل « 1 » ، مكتب عشق است . مكتب عشق كه همان مكتب عرفان است ، كمال انسان را در عشق - كه مقصود ، عشق به ذات حق است - و در آنچه كه عشقْ انسان را به آن مىرساند ، مىداند . بر خلاف مكتب عقل كه مكتب حركت نيست و مكتب فكر است « 2 » ، اين مكتب مكتب حركت است اما حركتى صعودى و عمودى ، نه حركت افقى « 3 » . در ابتدا كه انسان مىخواهد به كمال برسد حركتش بايد صعودى و عمودى باشد ؛ يعنى حركت به سوى خدا ، پرواز به سوى خدا .\r\nاينها معتقدند كه سخن ، سخن فكر و عقل و استدلال نيست ، سخن روح انسان است . به عقيدهء اينها روح انسان واقعاً به حركت معنوى حركت مىكند تا آنجا كه به خدا مىرسد . همين جاست كه جنجال به پا شده است كه « انسان به خدا مىرسد » يعنى چه ؟ ولى آنها حرف خودشان را در جاى خود ، خوب گفته‌اند . مكتب عشق اساساً مكتب عقل را تحقير مىكند .\r\nيكى از فصول و بخشهاى بسيار عالى ادبيات ما بخش « مناظرهء عقل و عشق » است « 4 » . چون كسانى كه وارد اين بحث شده‌اند اغلب خودشان اهل عرفان بوده‌اند ، هميشه عشق را بر عقل پيروز كرده‌اند .\r\nمكتب عشق براى رسيدن انسان به كمال ، عقل را كافى نمىداند ، مىگويد : عقل ، جزئى از وجود انسان است نه اينكه تمام ذات انسان عقل او باشد « 5 » . عقل مثل چشم يك ابزار است . ذات و جوهر انسان كه عقل نيست . ذات و جوهر انسان ، روح\r\n\r\n\r\n\r\n\r\n","description":"","footnote":"\r\n( 1 ) قبلًا عرض كردم كه اصلًا كلمهء « انسان كامل » را عرفا براى اولين بار در عالم طرح كرده‌اند .\r\n( 2 ) حكيم سخن از حركت ندارد . به عقيدهء او همهء حركتها حركت ذهن است .\r\n( 3 ) البته منتهى به حركت افقى مىشود [ كه توضيح آن مىآيد . 
  ]\r\n( 4 ) متأسفانه اينها هيچ در ادبيات ما شناخته نمىشود . حتى در دانشكدهء ادبيات و امثال آن اين حرفها را درك نمىكنند بلكه را مسخ مىكنند .\r\n( 5 ) برگسون در عصر اخير خيلى روى اين مطلب تكيه كرده است .\r\n","page_name":" 167 ","page_number":167},
  {"content":"\r\n\r\nاست و روح از عالم عشق است و جوهرى است كه در آن جز حركت به سوى حق چيز ديگرى نيست . اين است كه عقل در اين مكتب تحقير مىشود . حافظ گاهى اين مطلب را با تعبيرات عجيبى مىگويد :\r\n بهاى بادهء چون لعل چيست ، جوهر عقل * بيا كه سود كسى برد كاين تجارت كرد \r\nعرفا هميشه مستى را - به آن معنا كه خود مىگويند - بر عقل ترجيح مىدهند .\r\nآنها حرفهاى خاصى دارند . توحيد نزد آنها معنى ديگرى دارد . توحيد آنها وحدت وجود است ، توحيدى است كه اگر انسان به آنجا برسد همه چيز شكل [ حرفى و غيراصيل 
  ] پيدا مىكند . در اين مكتب ، انسان كامل در آخر عين خدا مىشود ؛ اصلًا انسان كامل حقيقى خودِ خداست و هر انسانى كه انسان كامل مىشود ، از خودش فانى مىشود و به خدا مىرسد . راجع به اين مكتب هم در جاى خود صحبت مىكنيم\r\n\r\nمكتب قدرت\r\nمكتب ديگرى در باب انسان كامل وجود دارد كه نه بر عقل تكيه دارد و نه بر عشق ، فقط بر قدرت تكيه دارد . انسان كامل يعنى انسان مقتدر ، و كمال يعنى قدرت ( به هر معنى كه قدرت را در نظر بگيريد ) ، يعنى اقتدار ، زور .\r\nدر يونان قديم گروهى بودند كه اينها را « سوفسطائيان » مىگويند . اينها در كمال صراحت اين مطلب را بيان كرده‌اند كه اصلًا حق يعنى زور ؛ هرجا كه زور و قدرت هست ، حق هم هست ؛ حق همان قدرت است و ضعف مساوى است با بىحقى و ناحقى . براى آنها اساساً عدالت و ظلم معنى و مفهوم ندارد و لهذا مىگويند : حق زور ؛ يعنى حقِ ناشى از زور ، به اين معنا كه هر حقى ناشى از زور است . اينها معتقدند كه انسان تمام تلاشش بايد براى كسب زور و قوّت و قدرت باشد و بس ، و انسان هيچ قيد و حدى هم نبايد براى قدرت خود قائل شود .\r\nاين مكتب را در يكى دو قرن اخير نيچه فيلسوف معروف آلمانى احيا و دنبال كرد و در كمال صراحت اين مكتب را بيان كرد . از نظر اينها ، اينكه مىگويند : راستى خوب است ، درستى خوب است ، امانتدارى خوب است ، احسان خوب است ، نيكى خوب است ، همه حرفهاى مفت و چرند است . اينكه « هركه ضعيف بود ، زير بازويش\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nرا بگير » يعنى چه ؟ يك لگد هم به او بزن . او گناهى از اين بالاتر ندارد كه ضعيف است . حال كه ضعيف است ، تو هم سنگى روى سرش بينداز . نيچه - كه خودش يك آدم ضد خدا و ضد دين است - معتقد است كه دين را ضعفا اختراع كرده‌اند ، درست برعكس نظريهء كارل ماركس كه مىگويد : دين را اقويا اختراع كرده‌اند براى اينكه ضعفا را اسير خودشان نگه دارند . نيچه مىگويد : دين را ضعفا اختراع كرده‌اند براى اينكه قدرت اقويا را محدود كنند ، و خيانتى كه - به عقيدهء او - دين به بشر كرده است اين است كه مفاهيمى همچون بخشش ، جود ، رحم ، مروّت ، انسانيت ، خوبى ، عدالت و امثال اينها را بين مردم پخش كرده و بعد اقويا گول خورده‌اند و به خاطر عدالت و جود و مروّت و انسانيت مجبور شده‌اند كمى از قدرت خود بكاهند .\r\nنيچه مىگويد : اديان گفته‌اند « مجاهدهء با نفس » ؛ چرا مجاهدهء با نفس ؟ بگوييد پروريدن نفس ، نفس پرورى . اديان گفته‌اند « مساوات » ، مىگويد : مساوات چرند است ، مساوات يعنى چه ؟ هميشه بايد يك عده زبردست « 1 » باشند و يك عده زيردست . زيردست‌ها جانشان در بيايد و براى زبردست‌ها كار كنند ، تا آنها رشد كنند و گنده شوند و مرد برتر از ميان آنها پيدا شود . اديان گفته‌اند « تساوى حقوق زن و مرد » ، مىگويد : اين هم حرف مزخرفى است ؛ مرد جنس برتر و قويتر است و زن براى خدمت به مرد خلق شده و هيچ هدف ديگرى در كار نيست ؛ تساوى حقوق زن و مرد هم غلط است .\r\nاين مكتب اساساً انسان برتر و و الا و انسان كامل را مساوى با انسان مقتدر و انسان زورمند مىداند و كمال را مساوى با قوّت و قدرت\r\n\r\nآيا زندگى تنازع بقاست ؟\r\nاز همين قبيل حرفها كم و بيش در بين ما - ندانسته و به‌طور ناخودآگاه - رواج پيدا كرده است ، مثلًا مىگوييم : زندگى تنازع بقاست . نه ، زندگى تنازع بقا نيست . تنازع بقا به معنى دفاع از خود ، حق است .\r\nحتى بعضى از علماى اسلامى مثل فريد وجدى گفته‌اند كه جنگ در ميان بشر يك ضرورت است و تا بشر هست جنگ بايد باشد . جنگ ، ناموسى در زندگى بشر\r\n\r\n\r\n\r\n\r\n","description":"","footnote":"\r\n( 1 ) [ به معناى مقتدر و صاحب قدرت 
  ]\r\n","page_name":" 169 ","page_number":169},
  {"content":"\r\n\r\nاست . و معتقد شده‌اند كه قرآن هم اين مطلب را تأييد كرده است آنجا كه مىفرمايد :\r\n وَ لَوْ لا دَفْعُ اللَّهِ النَّاسَ بَعْضَهُمْ بِبَعْضٍ لَهُدِّمَتْ صَوامِعُ وَ بِيَعٌ وَ صَلَواتٌ وَ مَساجِدُ يُذْكَرُ فِيهَا اسْمُ اللَّهِ كَثِيراً  « 1 » .\r\nيا در جاى ديگر مىفرمايد :  لَوْ لا دَفْعُ اللَّهِ النَّاسَ بَعْضَهُمْ بِبَعْضٍ لَفَسَدَتِ الْأَرْضُ  « 2 » .\r\nگفته‌اند قرآن در اينجا صريحاً جنگ را يك امر مشروع بيان مىكند ، مىگويد : اگر نبود كه خدا به وسيلهء بعضى از انسانها جلو بعضى از انسانهاى ديگر را مىگيرد ، زمين تباه شده بود ؛ اگر نبود كه خدا به وسيلهء انسانهايى جلو فساد انسانهاى ديگر را مىگيرد ، معبد و صومعه و كنيسه‌اى نبود ، مسجدى نبود .\r\nولى اينها اين آيهء قرآن را اشتباه فهميده‌اند . اين آيه در قرآن مسئلهء دفاع را طرح مىكند و در مقابل مسيحيت حرف مىزند . قرآن در جواب آن پاپ يا كشيش مسيحى كه مىگويد جنگ مطلقاً محكوم است و ما « صلح كل » هستيم ، مىگويد جنگ محكوم است ، اما جنگى كه تجاوز باشد نه جنگى كه دفاع از حق و حقيقت است . آقاى كشيش ! اگر جنگِ دفاعى نبود ، جنابعالى هم نمىتوانستى به كليسا به روى و عبادت كنى ، آن مؤمن مسجدى هم نمىتوانست در مسجد عبادت كند .\r\nعبادت آن مؤمن مسجدى كه در مسجد عبادت مىكند ، مرهون دليرى آن سربازى است كه دارد از حق و حقيقت دفاع مىكند . آقاى مسيحى ! تو هم كه در كليسا به خيال خودت عبادت مىكنى ، بايد ممنون آن سرباز باشى .\r\nبنابراين مانعى ندارد كه انسان به مرحله‌اى از كمال و تربيت برسد كه اساساً متجاوزى وجود نداشته باشد ، جنگ مشروعى هم وجود نداشته باشد « 3 » بنابراين ، اينكه مىگويند زندگى تنازع بقاست به اين معنا كه لازمهء زندگى\r\n\r\n\r\n\r\n\r\n","description":"","footnote":"\r\n( 1 ) حج / 40\r\n( 2 ) بقره / 251\r\n( 3 ) اخيراً كه دربارهء آنچه در اسلام « جامعهء ايده آل » معرفى مىشود ( يعنى دولت حضرت مهدى عجّل اللَّه تعالى فرجه ) مطالعه مىكردم ، ديدم چه داستان عجيبى است و چطور يك راه بزرگى براى شناختن جامعهء ايده آل اسلام است ! مىگويد در آن زمان‌يَصْطَلِحُ سِباعٌ بَهائِمَ حتى درندگان با يكديگر صلح و آشتى مىكنند و جنگ براى هميشه از بين مىرود ، يعنى مردم به حدى از كمال مىرسند كه ديگر متجاوزى وجود ندارد تا جنگى وجود داشته باشد .\r\n","page_name":" 170 ","page_number":170},
  {"content":"\r\n\r\nجنگ و تنازع است ، حرف درستى نيست .\r\nمطلبى مىخواهم بگويم [ كه شايد براى برخى ناراحت كننده باشد ، چون 
  ] بعضى از جوانان از شنيدن چيزى كه بر خلاف ميلشان باشد ناراحت مىشوند .\r\nجمله‌اى به امام حسين عليه السلام منسوب شده است كه نه معنايش درست است و نه در هيچ كتابى گفته شده كه اين جمله از امام حسين عليه السلام است و چهل ، پنجاه سال هم بيشتر نيست كه در دهانها افتاده است . مىگويند امام حسين عليه السلام فرموده است :\r\nانَّ الْحَياةَ عَقيدَةٌ وَ جِهادٌ حيات يعنى داشتن يك عقيده و در راه آن عقيده جهاد كردن .\r\nنه ، اين با فكر فرنگيها جور در مىآيد كه مىگويند انسان بايد يك عقيده‌اى داشته باشد و در راه آن عقيده بجنگد . قرآن از « حق » سخن به ميان مىآورد . حيات از نظر قرآن يعنى حق پرستى و جهاد در راه حق ، نه عقيده و جهاد در راه عقيده . عقيده ممكن است حق باشد و ممكن است باطل باشد . « عقيده » انعقاد است . هزاران انعقاد در ذهن انسان پيدا مىشود . اين ، مكتب ديگرى [ غير از اسلام 
  ] است كه مىگويد انسان بايد بالاخره يك عقيده و آرمان و ايده‌اى داشته باشد و بايد در راه آن آرمان هم جهاد و كوشش كند . حال آن عقيده چيست ؟ مىگويند هرچه مىخواهد باشد .\r\nقرآن حرفهايش خيلى حساب شده است ؛ هميشه مىگويد حق و جهاد در راه حق ، نمىگويد عقيده و جهاد در راه عقيده . مىگويد اول عقيده‌ات را بايد اصلاح كنى .\r\nبسا هست كه اولين جهاد تو جهاد با خود عقيده‌ات است . اول بايد با عقيده‌ات جهاد كنى و عقيدهء درست و صحيح و حق را به دست بياورى . بعد كه حق را كشف كردى ، بايد در راه حق جهاد كنى « 1 » به هر حال اين حرفها كه اساساً انسان كامل مساوى است با انسان قدرتمند و زورمند ، پايه‌اش روى همان اصل تنازع بقاست كه در فلسفهء داروين روى آن تكيه كرده و گفته‌اند كه حيات تنازع بقاست و حيوانات هميشه در حال تنازع بقا هستند .\r\nمىگوييم اگر حيوانات و غير انسان هم اينچنين هستند ، ما نمىتوانيم انسان را در اين جهت همرديف حيوانات بدانيم و بگوييم حيات انسان هم جز جنگِ براى بقا نيست . آخر ، معنى اين حرف اين است كه تعاون بقا چيزى نيست . پس اين صميميتها ، وحدتها ، تعاونها ، همكاريها و محبتها در ميان افراد بشر چيست ؟\r\n\r\n\r\n\r\n\r\n","description":"","footnote":"\r\n( 1 ) [ استاد در آخر جلسهء نهم در اين باره توضيح بيشترى مىفرمايند . 
  ]\r\n","page_name":" 171 ","page_number":171},
  {"content":"\r\n\r\nمىگويند : اشتباه كردى ! تعاون را تنازع تحميل كرده است ؛ در پشت همين تعاونها ، صميميتها و دوستيها تنازع است . مىگوييم : چطور ؟ مىگويند : اصل در زندگى انسان جنگ است ولى وقتى انسانها در مقابل دشمن بزرگتر قرار مىگيرند ، آن دشمن بزرگتر دوستى را به اينها تحميل مىكند . اين دوستيها در واقع دوستى نيست ، صميميت نيست ، حقيقت نيست و نمىتواند حقيقت داشته باشد . اينها همكارى است براى مقابله با دشمن بزرگتر « 1 » . براى مقابله با دشمن بزرگتر است كه تعاونها و صميميتها پيدا مىشود . همين دشمن را بردار ، مىبينى جمعى كه همه با يكديگر دوست بودند فوراً دوشقّه مىشوند و انشعاب پيدا مىكنند و تبديل به دو دشمن مىشوند . اگر باز يك دسته از بين بروند و دستهء ديگر باقى بمانند ، همينها دوباره تجزيه مىشوند و آنقدر تجزيه مىشوند كه فقط دو نفر باقى بمانند . وقتى ايندو باقى ماندند و سومى در مقابلشان نبود ، همين دوتا با يكديگر مىجنگند . از نظر اينها تمام دوستيها ، صلحها ، صفاها ، صميميتها ، انسانيتها ، يگانگيها و اتحادها را دشمنيها به بشر تحميل مىكند . پس در نظر اينها اصل ، تنازع است و تعاون ، مولود تنازع است ، بچهء تنازع است ، فرع بر تنازع است\r\n\r\nمكتب ضعف\r\nهمان‌طور كه مكتب عقل نقطهء مقابلى داشت كه منكر آن بود و مكتب عشق هم نقطهء مقابلى داشت كه يك عده اساساً اين حرفها را از خيالات و اوهام مىدانستند ، مكتب قدرت هم نقطهء مقابل دارد . بعضى در حد افراط ، قدرت را تحقير كرده‌اند و اساساً كمال انسان را در ضعف او دانسته‌اند . از نظر اينها انسان كامل يعنى انسانى كه قدرت ندارد ، زيرا اگر قدرت داشته باشد تجاوز مىكند . سعدى خودمان در يك رباعى چنين اشتباه بزرگى كرده است ، مىگويد :\r\n من آن مورم كه در پايم بمالند * نه زنبورم كه از نيشم بنالند \r\nمىگويد من آن مورچه‌اى هستم كه زير پا لگدم مىكنند ، زنبور نيستم كه نيش بزنم و از نيشم ناله كنند\r\n\r\n\r\n\r\n\r\n","description":"","footnote":"\r\n( 1 ) به اصطلاح در اينجا يك تز و آنتى تزى است .\r\n","page_name":" 172 ","page_number":172},
  {"content":"\r\n\r\n كجا خود شكر اين نعمت گزارم * كه زور مردم آزارى ندارم « 1 » \r\nنه آقاى سعدى ! مگر امر داير است كه انسان يا بايد مور باشد و يا زنبور كه مىگويى من از ميان مور بودن يا زنبور بودن ، مور بودن را انتخاب مىكنم ؟ تو نه مور باش كه زير دست و پا له شوى و نه زنبور باش كه به كسى نيش بزنى . سعدى اين‌طور بايد مىگفت :\r\n نه آن مورم كه در پايم بمالند * نه زنبورم كه از نيشم بنالند \r\n چگونه شكر اين نعمت گزارم * كه دارم زور و آزارى ندارم \r\nاگر آدم زور داشته باشد و آزارى نداشته باشد ، جاى شكر دارد و الّا اگر زور نداشته باشد و آزار هم نداشته باشد ، مثل اين مىشود كه شاخ ندارد و شاخ هم نمىزند . اگر شاخ داشتى و شاخ نزدى ، آن وقت هنر كرده‌اى .\r\nسعدى در جاى ديگر مىگويد :\r\n بديدم عابدى در كوهسارى * قناعت كرده از دنيا به غارى \r\n چرا گفتم به شهر اندر نيايى * كه بارى ، بند از دل برگشايى \r\nعابدى را كه به كوهى پناه برده و آنجا مشغول عبادت است ، توصيف و تمجيد مىكند . مىگويد : من به او گفتم كه تو چرا به شهر نمىآيى كه به مردم خدمت كنى ؟\r\nعابد يك عذرى مىآورد . سعدى هم سكوت مىكند ، مثل اينكه عذر عابد را قبول كرده است . مىگويد :\r\n بگفت آنجا پرى رويان نغزند * چو گِل بسيار شد پيلان بلغزند \r\nپرى رويان نغز در شهر هستند ؛ اگر چشمم به آنها بيفتد ، اختيار خودم را ندارم و نمىتوام خودم را ضبط كنم ، آمده‌ام خودم را در دامن غار حبس كرده‌ام « 2 » ماشاء اللَّه به اين كمال ! آدم برود خودش را يك جا حبس كند [ كه به كمال برسد ؟ 
  ] اين كه كمال نشد . آقاى سعدى ! قرآن احسن القصص را براى شما نقل كرده\r\n\r\n\r\n\r\n\r\n","description":"","footnote":"\r\n( 1 ) گلستان ، باب سوم ، حكايت دوم\r\n( 2 ) البته سعدى ضد اين مطلب را هم در جاى ديگر گفته است :\r\nصاحبدلى به مدرسه آمد ز خانقاه .\r\nبشكست عهد صحبت اهل طريق را .\r\nگفتم ميان عالم و عابد چه فرق بود .\r\nتا اختيار كردى از آن ، اين فريق را .\r\nگفت آن گليم خويش برون مىبرد ز موج .\r\nوين سعى مىكند كه بگيرد غريق را .\r\nكه در فرق عالم و عابد ، حرف درستى گفته است .\r\n","page_name":" 173 ","page_number":173},
  {"content":"\r\n\r\nاست . احسن القصص قرآن داستان يوسف است . داستان يوسف داستان  إِنَّهُ مَنْ يَتَّقِ وَ يَصْبِرْ  « 1 » است ؛ يعنى قرآن مىگويد : تو هم يوسف باش . تمام امكانات و شرايط براى كامجويى فراهم شده و حتى راه فرار بسته است ولى در عين حال ، عفت خود را حفظ مىكند و درهاى بسته را به روى خود باز مىكند . يوسف جوانى عزب و بدون زن و در نهايت درجهء زيبايى است . بجاى اينكه او سراغ زنها برود ، زنها سراغ او مىآيند . روزى نيست كه صدها نامه و پيغام براى او نيايد و از همه بالاتر اينكه متشخّص ترين زنان مصر عاشقِ صددرصد عاشق او شده است ؛ شرايط را فراهم كرده و خطر جانى براى او ايجاد كرده كه يا كام مىدهى و يا تو را به كشتن خواهم داد و خون تو را خواهم ريخت . اما يوسف چه مىكند ؟ دست به سوى خدا برمىدارد و مىگويد :  رَبِّ السِّجْنُ أَحَبُّ إِلَيَّ مِمَّا يَدْعُونَنِي إِلَيْهِ  « 2 » پروردگارا ! زندان براى من از آنچه اين زنها مرا به سوى آن دعوت مىكنند بهتر است ؛ خدايا مرا به زندان بفرست ولى به چنگال اين زنها گرفتار مكن ؛ امكان و قدرت اعمال شهوت دارم ، ولى نمىكنم . قرآن اين‌طور تعليم مىدهد .\r\nبنابراين ، كمال انسان در ضعف انسان نيست ، گرچه گاهى در ادبيات ما از اين نوع حرفها ديده مىشود كه كمال انسان را در ضعف انسان معرفى مىكنند . حتى باباطاهر در يكى از اشعار خودش همين را مىگويد :\r\n ز دست ديده و دل هر دو فرياد * هرآنچه ديده بيند دل كند ياد \r\nتا اينجا درست است ، ولى بعد مىگويد :\r\n بسازم خنجرى نيشش ز فولاد * زنم بر ديده تا دل گردد آزاد \r\nهرچه مىبينم ، دلم مىخواهد . براى اينكه دل را راحت كنم ، يك خنجر مىخواهم كه با آن خود را كور كنم تا دلم راحت شود . خوب ، يك چيزهايى را هم مىشنوى و باز دلت مىخواهد . پس يك خنجر هم بايد در گوشهايت فرو كنى ! اخته هم كه قطعاً بايد بشوى تا خودت را راحتِ راحت كرده باشى ! بعد مىشوى شير بىدم و سر و اشكمى كه مولوى در مثنوى نقل مىكند « 3 » . عجب انسان كاملى باباطاهر درست كرده ! انسان كامل باباطاهر ، ديگر خيلى عالى مىشود ! انسانى كه نه دست دارد ، نه پا\r\n\r\n\r\n\r\n\r\n","description":"","footnote":"\r\n( 1 ) يوسف / 90\r\n( 2 ) يوسف / 33\r\n( 3 )\r\n [ شير بىدُمّ و سر و اشكم كه ديد * اينچنين شيرى خدا كى آفريد 
  ] \r\n","page_name":" 174 ","page_number":174},
  {"content":"\r\n\r\nدارد ، نه چشم دارد ، نه گوش دارد و هيچ چيز ديگرى هم ندارد ! .\r\nما از اين نوع دستورالعمل‌ها و اخلاقهاى ضعيف پرور و دنى پرور در گوشه و كنار ادبيات خودمان زياد داريم ، ولى بايد توجه داشته باشيم كه بشر اشتباه مىكند و هميشه در حال افراط و تفريط است . از اينجا انسان مىفهمد كه واقعاً اسلام نمىتواند جز از ناحيهء خدا باشد . اگر آدم سقراط باشد يك گوشه را مىگيرد و اشتباه مىكند ، افلاطون يك گوشه را مىگيرد و اشتباه مىكند ، بوعلى سينا يك گوشه را مىگيرد ، محيى الدين عربى و مولوى يك گوشه را مىگيرند ، نيچه يك گوشه را مىگيرد ، كارل ماركس يك گوشهء ديگر را مىگيرد ، ژان پل سارتر يك گوشهء ديگر را مىگيرد . آنوقت چطور مىتواند پيغمبر يك بشر باشد و اين گونه مكتبش جامع و عالى و مترقى باشد ؟ ! گويى اينها همه يك عده بچه هستند ، حرفهايشان را زده‌اند و در نهايت امر يك معلم حرف خود را مىگويد ، آن هم چقدر راقى و عالى !\r\n\r\nمكتب محبت ( مكتب معرفت )\r\nمكتب ديگرى در مورد انسان كامل وجود دارد كه آن را ، هم مىتوان مكتب محبت ناميد و هم مكتب معرفت به معناى معرفة النفس .\r\nاز چند هزار سال پيش در شرق آسيا افكار و انديشه‌هاى بسيار بلندى وجود داشته كه الآن هم كتابهاى بسيار قديمى هندى - كه به فارسى هم ترجمه شده - وجود دارد ، مثل اوپانيشادها كه فوق العاده عالى است .\r\nاستاد بزرگوار ما علامهء طباطبايى - سلّمه اللَّه تعالى - وقتى در چندين سال پيش براى اولين بار اوپانيشادها را خوانده بودند ، خيلى اعجاب داشتند و مىگفتند كه مطالب بسيار بسيار بلندى در اين كتابها هست كه كمتر مورد توجه است .\r\nدر اين مكتب ، محور همهء كمالات انسان خودشناسى است . اين مكتب مىگويد :\r\nخودت را بشناس . البته « خودت را بشناس » را سقراط هم گفته است و همهء پيغمبران هم گفته‌اند . پيغمبر اسلام هم فرموده است كه : مَنْ عَرَفَ نَفْسَهُ عَرَفَ رَبَّهُ . ولى در اين مكتب فقط روى همين نكته تكيه شده است كه خودت را بشناس .\r\nكتابى ترجمه شده است كه حاوى تعدادى از مقالات و نامه‌هاى گاندى است\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nبه نام اين است مذهب من كه به نظر من كتاب خوبى است . گاندى در اين كتاب « 1 » مىگويد : من از مطالعهء اوپانيشادها به سه اصل پى بردم كه اين سه اصل براى من يك عمر دستورالعمل زندگى بود . اولين اصلى كه گاندى ذكر مىكند اين است : تنها يك حقيقت در عالم وجود دارد و آن شناختن نفس است « 2 » ، خودت را بشناس ! گاندى بر اساس همين مطلب ، به قدرى زيبا به دنياى فرنگ حمله مىكند [ آنجا كه 
  ] مىگويد : « فرنگى دنيا را شناخته و خودش را نشناخته و چون خودش را نشناخته ، هم خودش را بدبخت كرده است و هم دنيا را » و عجيب در اينجا داد سخن مىدهد و سخنش فوق العاده عالى است .\r\nاصل دوم : هركه خود را شناخت ، خدا را هم مىشناسد و ديگران را هم مىشناسد .\r\nاصل سوم : فقط يك نيرو و يك آزادى و يك عدالت وجود دارد و آن نيروى تسلط بر خويشتن است . هركس بر خويشتن مسلط شد ، بر اشياء ديگر مسلط مىشود و درست هم مسلط مىشود . و تنها در دنيا يك نيكى وجود دارد و آن دوست داشتن ديگران مانند دوست داشتن خويش است و به عبارت ديگر ديگران را بايد مانند خود انگاريم .\r\nاينها مقصودشان از « معرفت » همان معرفة النفس ( شناختن خود ) است . مىدانيد در فلسفهء هندى مسئلهء « مراقبه » و در خود فرو رفتن مطرح است « 3 » . اساس فلسفهء هندى بر شناختن نفس و مراقبه و طرد خاطرات و كشف حقيقتِ « خود » است و از شناختن خود ، محبت پيدا مىشود .\r\nپس انسان كامل در اين مكتب يعنى انسانى كه خود را بشناسد كه اگر خود را شناخت ، بر خود مسلط مىشود و بعد كه بر خود مسلط شد ، نسبت به ديگران محبت پيدا مىكند . حال مىخواهيد اسم اين مكتب را « مكتب معرفت » بگذاريد و يا\r\n\r\n\r\n\r\n\r\n","description":"","footnote":"\r\n( 1 ) ص 11\r\n( 2 ) در ترجمهء فارسى نوشته شده : و آن ، شناسايى « ذات » است . ولى در ترجمه اشتباه شده است . ذات و نفس خيلى به هم نزديك است ، اما « ذات » در فارسى اين معنا را نمىدهد . بايد در ترجمهء فارسى گفته مىشد : شناسايى نفس .\r\n( 3 ) البته حالا به صورت رياضتهاى شاقّه و كارهاى جوكيها درآمده و چيزهاى ديگرى در آن پيدا شده است . من اينها را نمىگويم .\r\n","page_name":" 176 ","page_number":176},
  {"content":"\r\n\r\n« مكتب محبت »\r\n\r\nدو مكتب ديگر\r\nدر دو سه قرن اخير يك سلسله مكتبهاى ديگر پيدا شده است كه اينها بيشتر به جنبه‌هاى اجتماعى گرايش پيدا كرده‌اند نه به جنبه‌هاى فردى . يكى انسان كامل را انسان بىطبقه مىداند ؛ معتقد است كه اگر انسانى در طبقه‌اى باشد - مخصوصاً در طبقه‌هاى عاليتر - هميشه يك انسان معيوب است و بلكه در جامعهء طبقاتى هيچ وقت انسانِ درست و سالم وجود ندارد . اين مكتب به انسان كامل ايده آل هم چندان معتقد نيست ، چون براى انسان مقام زيادى قائل نيست . انسان كامل از نظر اين مكتب يعنى انسان بىطبقه ، انسانى كه هميشه با انسانهاى ديگر در وضعى مساوى زندگى كند .\r\nبعضى ديگر بيشتر روى مسئلهء آزادى و آگاهى انسان - كه منظورشان از آگاهى ، بيشتر آگاهيهاى اجتماعى است - تكيه كرده‌اند . مكتب اگزيستانسياليسم تكيه‌اش بيشتر روى آزادى و آگاهى و مسئوليتهاى اجتماعى است . از ديدگاه اين مكتب ، انسان كامل يعنى انسان آزاد ، انسان آگاه ، انسان متعهد ، انسان مسئول ، و لازمهء آزادى حالت پرخاشگرى و عصيانگرى است\r\n\r\nمكتب برخوردارى\r\nدر اين ميان مىتوان گفت مكتب ديگرى هم وجود دارد و آن مكتب « برخوردارى » است كه به مكتب قدرت خيلى نزديك است . مىگويند : اينكه بايد « انسان كامل ، حكيم باشد » ، « انسان كامل به خدا برسد » و چنين و چنان باشد ، همه حرف است و فلسفه بافى . اگر مىخواهى به كمال انسانى خودت برسى ، كوشش كن كه برخوردار باشى . هرچه از مواهب خلقت ، بيشتر برخوردار باشى كاملتر هستى . اصلًا انسان كامل يعنى انسان برخوردار . لهذا كسانى كه كمال انسان را به علم مىدانند ( نه به حكمت ) و علم را هم عبارت از شناخت طبيعت مىدانند و شناخت طبيعت را هم براى تسلط بر طبيعت و براى اينكه طبيعت در خدمت انسان قرار گيرد و انسان از آن بهره برد ، در آخر ، حرفشان به اين برمىگردد كه ارزش علم براى انسان يك ارزش وسيله‌اى است نه ارزش ذاتى . علم براى انسان از اين جهت خوب است كه\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nوسيلهء تسلط انسان بر طبيعت است و طبيعت را مسخَّر انسان قرار مىدهد و در نتيجه انسان بهتر از طبيعت بهره‌مند و مستفيض و برخوردار مىشود . پس اگر مىخواهيد انسانها را به كمال برسانيد ، بايد كوشش كنيد آنها را به برخوردارى از طبيعت برسانيد ، و كمالى هم غير از برخوردارى از طبيعت وجود ندارد و اينكه براى علم ارزش ذاتى و كمال ذاتى و اين همه قداستها قائل شده‌اند ، همه حرف است . علم يك ابزار بيشتر نيست ، علم براى بشر نظير شاخ است براى گاو ، نظير دندان است براى شير .\r\nاينها يك سلسله نظريات است كه نظر اسلام را دربارهء هريك به تفصيل بيان خواهم كرد كه اسلام براى عقل چقدر ارزش قائل است ، براى آنچه آنها عشق مىنامند چقدر ارزش قائل است و براى قدرت ، مسئوليتهاى اجتماعى و جامعهء بى طبقه چقدر ارزش قائل است . هركدام از اينها داستان مفصلى دارد\r\n\r\nطرز مواجهه با مرگ\r\nشك نداريم يكى از مظاهر كمال انسان طرز مواجههء او با مرگ است ، چون ترس از مرگ يك نقطهء ضعف بزرگ در انسان است و بسيارى از بدبختيهاى بشر ناشى از ترس از مرگ است ، مانند تن به پستيها و دنائتها دادن و هزاران بدبختى ديگر . اگر كسى از مرگ نترسد ، سراسر زندگيش عوض مىشود و انسانهاى خيلى بزرگ آن انسانهايى هستند كه در مواجههء با مرگ ، در نهايت شهامت و بلكه بالاتر از شهامت با لبخند و خوشرويى به سراغ مرگ رفته‌اند « 1 » . اگر مرگ در راه انجام مسئوليت فرا رسد ، براى انسان سعادت است : انّى لا ارَى الْمَوْتَ الّا سَعادَةً وَ لَاالْحَياةَ مَعَ الظّالِمينَ الّا بَرَماً « 2 » . مواجههء با مرگ به اين شكل را كسى نمىتواند ادعا كند جز اولياى حق ، آنها كه مرگ برايشان جز انتقال از خانه‌اى به خانهء ديگر و يا به تعبير امام حسين عليه السلام جز عبور از روى يك پل چيز ديگرى نيست . امام حسين عليه السلام صبح عاشورا به اصحابش فرمود : مَا الْمَوْتُ الّا قَنْطَرَةٌ تَعْبُرُ بِكُمْ عَنِ الْبُؤْسِ وَ الضَّرّاءِ الَى الْجَنانِ « 3 » مرگ جز\r\n\r\n\r\n\r\n\r\n","description":"","footnote":"\r\n( 1 ) ولى نه مرگى كه خودكشى باشد ، بلكه مرگى كه در راه هدفشان باشد چون احساس مىكنند كه در زندگى رسالت و مسئوليت دارند . آدمى كه خودكشى كند ، از زير بار مسئوليت شانه خالى كرده است .\r\n( 2 ) لهوف ، ص 69 ؛ نفس المهموم ، ص 116\r\n( 3 ) معانى الاخبار صدوق ، ص 289\r\n","page_name":" 178 ","page_number":178},
  {"content":"\r\n\r\nيك پل كه از رويش مىگذريد ، چيز ديگرى نيست . اصحاب من ! ما يك پلى پيش رو داريم كه بايد از روى آن عبور كنيم . اين پل نامش مرگ است . از اين پل كه رد شديم ، ديگر رسيده‌ايم به آنجا كه قابل تصور نيست . لحظه به لحظه كه مرگ نزديكتر مىشود ، چهرهء اباعبداللَّه خندان‌تر و متبسّم‌تر مىشود .\r\nيكى از كسانى كه همراه عمر سعد و وقايع نگار قضايا بود ، در لحظات آخر حيات امام حسين عليه السلام - كه ديگر جنگها تمام شده بود و ايشان در همان گودال قتلگاه ، بى حال افتاده بودند - براى اينكه ثوابى كرده باشد رفت نزد عمر سعد « 1 » و گفت : اجازه بده من يك جرعه آب براى حسين بن على ببرم ، چون او به هرحال رفتنى است ؛ اين آب را بخورد يا نخورد ، براى تو تأثيرى ندارد . عمر سعد اجازه داد .\r\nولى وقتى اين مرد رفت ، آن لعين ازل و ابد ( شمر ) داشت برمىگشت ، در حالى كه سر مقدس را همراه داشت . همين مردى كه براى امام آب برده بود ، مىگويد : وَ اللَّهِ لَقَدْ شَغَلَنى نورُ وَجْهِهِ عَنِ الْفِكْرَةِ فى قَتْلِهِ بشاشت چهره‌اش نگذاشت كه اصلًا دربارهء كشته شدنش فكر كنم ؛ يعنى در حالى كه سر امام حسين بريده مىشد ، لبش خندان بوده است .\r\nانسان كامل يعنى انسانى كه حوادث روى او اثر نمىگذارد . . . « 2 » على عليه السلام آن كسى است كه مراحل و مراتب اجتماعى را از پايين ترين شغل از جنبهء اقتصادى مثل عملگى « 3 » تا عاليترين مناصب اجتماعى كه زمامدارى و خلافت است طى كرده است . علىّ الوردى مىگويد : على عليه السلام فلسفهء كارل ماركس را نقض كرد ، براى اينكه على در كوخ همان جور زندگى مىكرد كه در كاخ ، و در كاخ « 4 » همان‌طور زندگى مىكرد كه در كوخ ؛ يعنى على عليه السلام در پست عملگى همان‌طور فكر مىكند كه در پست خلافت . به اين دليل ، اينها را انسان كامل مىگويند .\r\n\r\n\r\n\r\n\r\n","description":"","footnote":"\r\n( 1 ) مثل بعضى از آدمهاى مقدس پيشهء ما كه مىخواهند عملى كه هيچ زحمتى و عكس العملى نداشته باشد ، انجام دهند و در ضمن ثوابى هم كرده باشند .\r\n( 2 ) [ افتادگى از نوار است . 
  ]\r\n( 3 ) على عليه السلام مدتها عملگى هم كرده است . نه اينكه مال نداشته است . على هرچه كه مىداشت ( مثل غنايم جنگى ) انفاق مىكرد و فردا دنبال كار كردن مىرفت .\r\n( 4 ) مقصود كاخ واقعى نيست .\r\n","page_name":" 179 ","page_number":179},
  {"content":"\r\n\r\n\r\nدفن مخفيانهء على عليه السلام\r\nما براى چه اينجا جمع شده‌ايم ؟ در عزاى يك انسان كامل . على را شبانه دفن كردند ، چرا ؟ براى اينكه على همان‌طور كه دوستان فوق العاده شيفته‌اى دارد ، دشمنان سرسختى هم دارد . در كتاب جاذبه و دافعهء على عليه السلام گفته‌ايم كه اين گونه انسانها ، هم جاذبهء فوق العاده شديد دارند و هم دافعهء فوق العاده شديد ؛ دوستانى دارند در نهايت درجهء صميميت كه جان دادن برايشان چيزى نيست ، و دشمنانى دارند كه ديگر خونخوارتر از آنها دشمنى نيست ، مخصوصاً دشمنهاى داخلى ، دشمنهاى مقدس مآب ، مقدسينِ خوارج كه اينها واقعاً مردمى مجهز به اعتقاد و ايمان بودند ولى جاهل . خود على عليه السلام اعتراف دارد كه اينها مؤمنند ، ولى مىفرمايد جاهلند :\r\nلاتَقْتُلُوا الْخَوارِجَ بَعْدى فَلَيْسَ مَنْ طَلَبَ الْحَقَّ فَأَخْطَاهُ كَمَنْ طَلَبَ الْباطِلَ فَأَدْرَكَهُ « 1 » .\r\nميان خوارج ( مارقين ) و اصحاب معاويه ( قاسطين ) مقايسه مىكند ، مىفرمايد :\r\nبعد از من اينها ( خوارج ) را نكشيد ؛ اينها با اصحاب معاويه فرق دارند ، اينها حق را مىخواهند ولى احمقند ، اشتباه كرده‌اند ، ولى آنها ( اصحاب معاويه ) حق را مىشناسند و دانسته با آن مبارزه مىكنند .\r\nچرا على عليه السلام را با آن همه دوستانى كه دارد ، شب به‌طور محرمانه دفن مىكنند ؟\r\nاز ترس خوارج ؛ چون آنها مىگفتند على مسلمان نيست ، و اين خطر بود كه شب بروند و قبر على را بشكافند و جنازهء على را بيرون بياورند .\r\nتا اواخر دورهء حضرت صادق عليه السلام ( يعنى تا حدود صد سال بعد ) « 2 » جز ائمه و گروهى از اصحاب خاص ، كسى نمىدانست على عليه السلام را كجا دفن كرده‌اند .\r\nصبح بيست و يكم ، امام حسن عليه السلام صورت جنازه‌اى ساخت و آن را به عده‌اى داد كه به مدينه ببرند ، تا مردم خيال كنند كه على را به مدينه بردند تا در آنجا دفن كنند . فقط اولاد على عليه السلام و يك عده از شيعيان خاص ، محل دفن على عليه السلام را\r\n\r\n\r\n\r\n\r\n","description":"","footnote":"\r\n( 1 ) نهج البلاغه ، خطبهء 59\r\n( 2 ) چون اميرالمؤمنين عليه السلام در سال 40 شهيد شدند و حضرت صادق عليه السلام در سال 148 از دنيا رفتند .\r\n","page_name":" 180 ","page_number":180},
  {"content":"\r\n\r\nمىدانستند ( چون همان شب عده‌اى از شيعيان خاص در دفن على عليه السلام شركت كردند ) و آنها در نزديكى كوفه - در همين محل فعلى - به زيارت قبر مولى مىآمدند .\r\nدر زمان حضرت صادق عليه السلام كه خوارج منقرض شدند و اين خطر از بين رفت ، ايشان به مردى به نام صفوان - كه دعاى علقمه را نقل كرده است - دستور دادند كه علامت و سايبانى آنجا درست كند و از آن به بعد همه متوجه شدند كه قبر على عليه السلام آنجاست و به زيارت قبر مولايشان مىآمدند .\r\nهمراه جنازه عدهء كمى بودند ؛ فقط اولاد حضرت بودند و چند نفر از اصحاب خاص . يكى از آنها مردى است به نام صعصعة بن صوحان « 1 » . او از آن دوستان مصفّا و پاكدل اميرالمؤمنين است و سخنور و خطيب هم هست « 2 » و در حضور اميرالمؤمنين سخنوريها كرده است . همين كه على عليه السلام را دفن كردند ، در حالى كه حزن و غيظ و خشم فوق العاده‌اى در همه [ به وجود آمده 
  ] و بغضْ گلوى همه را فشار مىدهد و يا گريه مىكنند ، يك مرتبه اين صعصعه در حالى كه قلبش در يك فشار سختى بود ، يك مشت خاك از قبر على عليه السلام برداشت و بر سر خود پاشيد و بعد دستش را روى قلبش گذاشت و آن وقت شروع كرد به سخن گفتن با على عليه السلام :\r\nالسَّلامُ عَلَيْكَ يا اميرَالْمُؤْمِنينَ ، لَقَدْ عِشْتَ سَعيداً وَ مِتَّ سَعيداًتو چقدر سعادتمند زندگى كردى و چه سعادتمند از دنيا رفتى ! تولد تو در خانهء خدا بود و در خانهء خدا هم شهيد شدى ( از خانهء خدا تا خانهء خدا ) . على جان ! تو چقدر بزرگ بودى و چقدر اين مردم كوچك بودند . به خدا قسم اگر مردم برنامهء تو را اجرا كرده بودند  لَأَكَلُوا مِنْ فَوْقِهِمْ وَ مِنْ تَحْتِ أَرْجُلِهِمْ  نعمتها از بالا و پايين براى آنها مىجوشيد و نعمتهاى مادى و معنوى به آنها مىرسيد . ولى افسوس كه مردم قدر تو را ندانستند و بجاى آنكه از دستورهاى عالى تو پيروى كنند ، چه خونها به دل تو كردند و آخر تو را با اين حال و با فرق شكافته روانهء قبر و خاك كردند .\r\nو لا حول و لا قوّة الّا باللَّه العلىّ العظيم\r\n\r\n\r\n\r\n\r\n","description":"","footnote":"\r\n( 1 ) [ در كتاب مفاتيح الجنان در ادامهء اعمال مسجد سهله ، دربارهء او توضيحاتى آمده است . 
  ]\r\n( 2 ) جاحظ در البيان و التبيين از او مطلبى نقل مىكند .\r\n","page_name":" 181 ","page_number":181},
  {"content":"\r\n\r\n\r\n6 انسان كامل از ديدگاه مكتب عقل\r\n هُوَ الَّذِي بَعَثَ فِي الْأُمِّيِّينَ رَسُولًا مِنْهُمْ يَتْلُوا عَلَيْهِمْ آياتِهِ وَ يُزَكِّيهِمْ وَ يُعَلِّمُهُمُ الْكِتابَ وَ الْحِكْمَةَ وَ إِنْ كانُوا مِنْ قَبْلُ لَفِي ضَلالٍ مُبِينٍ .  .\r\nشناخت « انسان كامل » به اصطلاح قدما و « انسان ايده آل » به اصطلاح امروز ، بسيار لازم و ضرورى است . تربيت و اخلاق در هر مكتبى بر اساس شناخت انسان كامل و انسان ايده آل در آن مكتب است . ما براى آنكه نظر [ اسلام 
  ] را دربارهء انسان كامل بشناسيم ناچاريم هركدام از مكتبهايى را كه در اين زمينه وجود دارد ، به تفصيل بحث و انتقاد كنيم و نظر اسلام را دربارهء هريك از آنها بيان كنيم . در جلسهء پيش به طور اجمال مكاتب مختلف را بيان كرديم . در اين جلسه بحث خود را از مكتب عقليون شروع مىكنيم\r\n\r\nخلاصهء نظريات عقليون\r\nعرض كرديم كه به عقيدهء فلاسفهء قديم اساساً جوهر انسان همان عقل اوست ، « من » واقعى انسان همان عقل اوست . همچنان كه بدن انسان جزء شخصيت انسان نيست ، قوا و استعدادهاى روحى و روانى مختلفى كه انسان دارد هيچ كدام جزء شخصيت واقعى انسان نيستند . شخصيت واقعى انسان همان نيرويى است كه فكركننده است .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nانسان يعنى همان كه فكر مىكند ، نه آن كه مىبيند ( آن كه مىبيند ابزارى است در دست آن كه فكر مىكند ) ، نه آن كه تخيل مىكند ( آن كه تخيل مىكند ابزارى است در دست آن كه فكر مىكند ) و نه آن كه مثلًا مىخواهد و دوست دارد يا داراى شهوت و خشم است . جوهر انسان فكر كردن است و انسان كامل يعنى انسانى كه در فكر كردن به حد كمال رسيده است ، يعنى جهان و هستى را آنچنان كه هست دريافت و كشف كرده است .\r\nدر اين مكتب امر ديگرى هم ( غير از اينكه جوهر انسان و من واقعى او عقل اوست ) مورد توجه است و آن اين است كه عقل نيرويى است كه توانايى دارد جهان را آنچنان كه هست كشف كند ، واقعيت جهان را آنچنان كه هست در خود منعكس كند ، آينه‌اى است كه مىتواند صورت جهان را در خود صحيح و درست منعكس كند .\r\nحكماى اسلامى كه اين نظر را قبول كرده‌اند ، معتقدند كه ايمان اسلامى ( ايمانى كه در قرآن آمده است ) يعنى شناخت جهان به‌طور كلى آنچنان كه هست . ايمان يعنى شناخت مبدأ جهان ، شناخت جريان جهان ، شناخت نظام جهان و شناخت اينكه جهان به چه نقطه‌اى برمىگردد . مىگويند : اينكه در قرآن از ايمان به خدا ، ايمان به ملائكهء خدا كه وسايط و پله‌هاى وجود هستند ، ايمان به مخلوق بودن عالم ، ايمان به اينكه خدا عالم را وانگذاشته و هدايت كرده و از آن جمله بشر را به وسيلهء انبيا هدايت نموده ، و ايمان به اينكه همه چيز از خدا آمده است و به خدا برمىگردد - كه اسمش معاد است - سخن به ميان آمده ، مقصود همان [ شناخت جهان 
  ] است و چيز ديگرى نيست . اين حكما در تفاسير خودشان هميشه ايمان را به صورت معرفت و شناخت و به صورت حكمت تفسير مىكنند . مىگويند : ايمان يعنى شناخت ، اما شناختى كه يك شناخت فلسفى و حكيمانه است ، نه شناخت علمى كه شناخت جزئى است . شناخت فلسفى و كلى و حكيمانه يعنى اينكه مبدأ و منتهاى جهان و مراتب هستى و جريانهاى كلى جهان را كشف كنيم و بدانيم\r\n\r\nمكاتب ضد اين مكتب\r\nاين مكتب كه مكتب عقليون است ، در نقطهء مقابل خود مكتبهايى را داشته است كه هميشه با آن مبارزه مىكرده‌اند . اولين مكتبى كه در جهان اسلام با اين مكتب مبارزه\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nكرده و ضد آن است ، مكتب اشراقيون و مكتب عرفا و مكتب اهل عشق است كه اين را بعد شرح مىدهيم . مكتب ديگر ، مكتب اهل حديث است . اخباريون و اهل حديث ، عقل را با اين همه ارزش فراوانى كه حكما براى آن قائل هستند انكار مىكنند و مىگويند آنقدرها هم كه شما براى عقل ارزش قائل هستيد ، ارزش ندارد .\r\nبيش از اينها ، در عصر جديد مكتب حسيون برضد مكتب عقليون قيام كرد . در اين سه چهار قرن اخير ، مكتب حسيون بيشتر رونق داشت . حسيون گفتند : عقل اين همه ارزشى كه شما برايش قائل هستيد ، ندارد . عقل خيلى اهميت ندارد ، نوكر حس است . اصل در انسان ، حواس و محسوسات انسان است . عقل حداكثر كارى كه مىتواند بكند اين است كه در مورد فرآورده‌هاى حواس يك عملياتى انجام دهد . شما كارخانه‌اى را در نظر بگيريد كه در آن مواد خامى وارد مىشود . بعد دستگاههاى كارخانه ، آن مواد را تجزيه مىكنند . اگر كارخانهء ريسندگى و بافندگى است ، مثلًا اول پنبه‌ها را پاك مىكنند ، بعد رشته مىكنند و بعد آنها را به شكل خاصى مىبافند . عقل كارخانه‌اى است كه كارى از آن ساخته نيست ، مگر اينكه روى مواد خامى كه از راه حس به دست آمده است عملياتى انجام دهد . ولى البته مكتب عقليون به كلى از اعتبار نيفتاده است ؛ باز مكتب عقليون سرپاى خود ايستاده است كه حال نمىخواهم بحث عقليون را در مقابل غير عقليون به‌طور تفصيل مطرح كنم ، بلكه مىخواهم نظر اسلام را بيان كنم\r\n\r\nاصالت معرفت عقلى در اسلام\r\nدر مكتب عقليون چند مطلب مطرح است كه هريك از اينها را بايد ببينيم با نظر اسلام انطباق دارد يا نه . اولين بحث عقلى عقليون ، مسئلهء اعتبار و اصالت معرفت عقلى است . يعنى چه ؟ يعنى عقل انسان قادر است حقايق اين عالم را كشف كند و معرفت عقلى معرفتى اصيل و قابل اعتماد و استناد است و بىاعتبار نيست .\r\nخيلى از مكتبها چنين اعتبارى را براى عقل قائل نيستند . حال ببينيم آيا ما از مدارك اسلامى اينقدر مىتوانيم براى عقل اعتبار و حيثيت قائل باشيم كه لااقل معرفت عقلى قابل اعتماد است ؟ .\r\nاتفاقاً يك حمايت فوق العاده‌اى از عقل را در متون اسلام مىبينيم و در هيچ دينى از اديان دنيا به اندازهء اسلام از عقل يعنى از حجّيت عقل و از سنديت و\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nاعتبارعقل حمايت نشده است . شما اسلام را با مسيحيت مقايسه كنيد . مسيحيت در قلمرو ايمان ، براى عقل حق مداخله قائل نيست . مىگويد : آنجايى كه انسان بايد به چيزى ايمان بياورد ، حق ندارد فكر كند . فكر مال عقل است و عقل در اين نوع مسائل حق مداخله ندارد . آنچه كه بايد به آن ايمان داشت ، نبايد دربارهء آن فكر كرد و نبايد اجازهء فكر كردن و چون و چرا كردن به عقل داد . وظيفهء يك مؤمن ، مخصوصاً وظيفهء يك كشيش و حافظان ايمان مردم اين است كه جلو هجوم فكر و استدلال و عقل را به حوزهء ايمان بگيرند . اصلًا تعليمات مسيحى بر همين اساس است .\r\nدر اسلام ، قضيه درست برعكس است . در اصول دين اسلام ، جز عقل هيچ چيز ديگرى حق مداخله ندارد ؛ يعنى اگر از شما بپرسند كه يكى از اصول دين شما چيست ، مىگوييد « توحيد » ، وجود خداى يگانه . اگر دوباره بپرسند به چه دليل به خدا ايمان آورده‌ايد ، اسلام جز از راه عقل از شما قبول نمىكند . اگر بگوييد من خودم قبول دارم كه خدا يگانه است ، دليلى هم ندارم ، تو چكار دارى ، « خُذِ الْغاياتِ وَ اتْرُكِ الْمَبادى » تو نتيجه را بگير ، به مقدمه چكار دارى ، من از قول مادربزرگم يقين پيدا كرده‌ام ، بالاخره به يك حقيقتى يقين پيدا كرده‌ام ولو از قول مادربزرگم باشد ، ولو خواب ديده باشم ! اسلام مىگويد : نه ، ولو به وجود خداى يگانه اعتقاد داشته باشى ، اما آن اعتقادى كه ريشه‌اش خواب ديدن يا تقليد از پدر و مادر يا تأثير محيط است مورد قبول نيست ؛ جز تحقيقى كه عقل تو با دليل و برهان ، مطلب را دريافت كرده باشد هيچ چيز ديگر پذيرفته نيست .\r\nاصول ايمان مسيحيت ، منطقه‌اى ممنوع براى ورود عقل است و وظيفهء يك مؤمن [ مسيحى 
  ] حفظ اين منطقه از هجوم قواى عقلى و فكرى است . ولى ايمان در اسلام ، منطقه‌اى است كه در قرق عقل است و غير از عقل هيچ قدرت ديگرى حق مداخله در اين منطقه را ندارد .\r\nدر اسلام و در متون اسلامى سخنانى فوق العاده بلند و عجيب دربارهء عقل گفته شده است . اولًا خود قرآن دائماً دم از تعقل مىزند « 1 » . گذشته از اين ، در اخبار و\r\n\r\n\r\n\r\n\r\n","description":"","footnote":"\r\n( 1 ) حال شايد موفق شوم در همين جلسه حديث موسى بن جعفر را كه با استناد به آيات قرآن ، اصالت عقل را بيان كرده‌اند برايتان بخوانم ان شاء اللَّه .\r\n","page_name":" 185 ","page_number":185},
  {"content":"\r\n\r\nاحاديث ما آنقدر براى عقل اصالت و اهميت قائل شده‌اند كه وقتى شما كتابهاى حديث را باز كنيد اولين بابى كه مىبينيد « كتاب العقل » است . مثلًا اگر سراغ اصول كافى برويد « 1 » اولين بابى كه با باز كردن اين كتاب مىبينيد ، كتاب العقل است . در اين كتاب العقل ، احاديث شيعه از اول تا به آخر به حمايت از عقل برخاسته است .\r\nموسى بن جعفر ( سلام اللَّه عليه ) تعبيرى فوق العاده عجيب دارد ، مىفرمايد « 2 » :\r\nخدا دو حجت دارد ، دو پيغمبر دارد : يك پيغمبر درونى كه عقل انسان است و يك پيغمبر بيرونى كه همان پيغمبرانى هستند كه انسانند و مردم را دعوت كرده‌اند . خدا داراى دو حجت است و اين دو حجت مكمّل يكديگر هستند ؛ يعنى اگر عقل باشد و انبيا نباشند ، بشر به تنهايى راه سعادت خود را نمىتواند طى كند و اگر انبيا باشند و عقل نباشد ، باز انسان راه سعادت خود را نمىپيمايد . عقل و نبى هردو با يكديگر يك كار را انجام مىدهند . ديگر از اين بالاتر در حمايت عقل نمىشود گفت .\r\nتعبيراتى از اين قبيل زياد داريم : « خواب عاقل از عبادت جاهل بالاتر است » ، « خوردن عاقل از روزه گرفتن جاهل بالاتر است » ، « سكوت و سكون عاقل از حركت كردن جاهل بالاتر است » و « خدا هيچ پيغمبرى را مبعوث نكرد مگر آنكه اول عقل آن پيغمبر را به حد كمال رساند ، به طورى كه عقل او از عقل همهء امتش كاملتر بود » . ما حضرت رسول صلى الله عليه و آله را « عقل كل » مىناميم . اين با ذوق مسيحيت هرگز جور در نمىآيد ، چون اصلًا در مسيحيت عقل با دين دو حساب جداگانه دارند . ولى ما پيغمبر را « عقل كل » مىناميم و مىدانيم .\r\nبنابراين ، مسئلهء اصالت عقل در شناخت ، و حجّيت آن به اين معنا كه عقل مىتواند به معرفت راستين دست يابد - كه يك بخش از نظر حكماست - قطعاً تا اينجا مورد تأييد اسلام است\r\n\r\nدو اشكال وارد بر مكتب عقليون\r\nاز نظر فلاسفه ، جوهر انسان فقط عقل اوست ، باقى همه طفيلىاند ، همه ابزار و وسيله هستند . اگر بدن داده شده ، ابزارى براى عقل است ؛ اگر چشم و گوش داده\r\n\r\n\r\n\r\n\r\n","description":"","footnote":"\r\n( 1 ) اصول كافى تمام ابواب حديثى ما را دارد .\r\n( 2 ) اصول كافى ، كتاب العقل و الجهل ، روايت 10\r\n","page_name":" 186 ","page_number":186},
  {"content":"\r\n\r\nشده ، ابزارى براى عقل است . حافظه و قوّهء خيال و قوّهء واهمه و هر قوّه و نيرو و استعدادى كه در ما وجود دارد ، همه وسيله‌هايى براى ذات ما هستند ، و ذات ما همان عقل است .\r\nآيا ما مىتوانيم تأييدى براى اين مطلب از اسلام پيدا كنيم ؟ نه . ما براى اين مطلب كه انسان جوهرش فقط عقل باشد و بس ، نمىتوانيم از اسلام تأييدى بياوريم . اسلام آن نظريه‌هاى ديگر را تأييد مىكند كه عقل را يك شاخه از وجود انسان مىداند ، نه تمام وجود و هستى انسان .\r\nسراغ مطلب سوم مىرويم . معمولًا كتب فلسفى ما « 1 » ايمان اسلامى را فقط به شناخت ، تفسير مىكنند . مىگويند : ايمان در اسلام يعنى شناخت و بس ؛ ايمان به خدا يعنى شناخت خدا ، ايمان به پيغمبر يعنى شناخت پيغمبر ، ايمان به ملائك يعنى شناخت ملائك ، ايمان به يوم الاخر ( معاد ) يعنى شناخت معاد ، و هركجا كه در قرآن « ايمان » آمده است معنايش معرفت و شناخت است و غير از اين چيزى نيست .\r\nاين مطلب به هيچ وجه با آنچه كه اسلام مىگويد قابل انطباق نيست . در اسلام ، « ايمان » حقيقتى است بيش از شناخت .\r\nشناختن همان دانستن است . كسى كه آب شناس است ، آب را مىشناسد همچنان كه يك ستاره شناس ستاره‌ها را مىشناسد ، يك جامعه شناس جامعه را مىشناسد ، يك روان شناس روان را مىشناسد ، يك حيوان شناس حيوان را مىشناسد . « مىشناسد » يعنى چه ؟ يعنى نسبت به آن روشن است ، آن را درك مىكند . آيا « ايمان » در قرآن يعنى فقط « شناخت » ؟ ايمان به خدا يعنى فقط خدا را درك كردن ؟ نه ، درست است كه شناخت ركن ايمان است ، جزء ايمان است و ايمانِ بدون شناخت ايمان نيست ، ولى شناختِ تنها هم ايمان نيست . ايمان گرايش است ، تسليم است . در ايمان عنصر گرايش ، عنصر تسليم ، عنصر خضوع و عنصر علاقه و محبت هم خوابيده است ولى در شناخت ، ديگر مسئلهء گرايش مطرح نيست . اگر يك نفر ستاره شناس است ، معنايش اين نيست كه به ستاره گرايشى هم دارد ؛ بلكه ستاره را مىشناسد . اگر يك نفر معدن شناس يا آب شناس است ، معنايش اين نيست\r\n\r\n\r\n\r\n\r\n","description":"","footnote":"\r\n( 1 ) حتى ملاصدرا كه تا اندازه‌اى ذوق عرفا را هم در فلسفه وارد كرده است ، مع ذلك اين مطلب در كلماتش هست .\r\n","page_name":" 187 ","page_number":187},
  {"content":"\r\n\r\nكه به معدن يا آب گرايشى هم دارد . ممكن است انسان چيزى را بشناسد كه از آن بسيار تنفر دارد . احياناً در سياستها دشمن ، دشمن خود را از خودش بهتر مىشناسد .\r\nمثلًا ممكن است افرادى كه در اسرائيل عرب شناس و مسلمان شناس و حتى به يك معنا اسلام شناس باشند ، از تعداد اين گونه افراد در بين خود مسلمانان بيشتر باشند .\r\nمسلّم است كه در اسرائيل مصرشناس ، سوريه شناس يا الجزايرشناس خيلى بيشتر از ايران وجود دارد . اصلًا در ايران شايد مصرشناس واقعى يك نفر هم نداشته باشيم ، ولى آنها صدها نفر دارند . در مصر هم اسرائيل شناس خيلى زياد دارند . ولى آيا معنى اينكه اسرائيل مصر را مىشناسد اين است كه نسبت به آن گرايش دارد ؟ يا معنى اينكه مصر اسرائيل را مىشناسد اين است كه نسبت به آن گرايش دارد ؟ اتفاقاً برعكس است ، چون اينها از يكديگر تنفر دارند .\r\nعلماى مسلمين مىگويند : دليل آنكه ايمانِ اسلام فقط شناخت نيست - آنچنان كه فلاسفه ادعا مىكنند - اين است كه قرآن بهترين نمونه‌هاى كافر را از بهترين شناسنده‌ها آورده است ؛ عاليترين شناسنده‌ها را معرفى كرده كه خدا را در حد اعلى مىشناسد ، پيغمبرها را در حد اعلى مىشناسد ، حجتهاى خدا را در حد اعلى مىشناسد و معاد را هم در حد اعلى مىشناسد ، اما كافر است و مسلمان نيست . او كيست ؟ شيطان ! آيا شيطان ، خدا را درك مىكند و خداشناس است يا ضد خدا و ماترياليست است و خدا را قبول ندارد ؟ شيطان خيلى بيشتر از ما و شما خدا را مىشناسد ، چندين هزارسال هم خدا را عبادت كرده است . قرآن به ما مىگويد : به ملائكه ايمان بياوريد . آيا شيطان ملائكه را مىشناسد يا نه ؟ سالها بلكه هزارها سال با ملائكه هم صف بوده و در يك كلاس كار مىكرده‌اند . از من و شما ، جبرئيل را بهتر مىشناسد . پيغمبران را چطور ؟ آيا پيغمبران را مىشناسد و مىداند كه اينها پيغمبرند يا نه ؟ همه را از ما بهتر مىشناسد . معاد را چطور ؟ خودش هميشه با خدا راجع به قيامت صحبت مىكند ، معاد را هم كاملًا مىشناسد . ولى در عين حال چرا قرآن شيطان را كافر مىخواند ؟ مىفرمايد :  وَ كانَ مِنَ الْكافِرِينَ  « 1 » . اگر ايمان - آنچنان كه فلاسفه گفته‌اند - فقط شناخت مىبود ، شيطان بايد اولين مؤمن باشد . ولى شيطان ، مؤمن نيست چون او شناسندهء جاحد است ؛ يعنى مىشناسد ولى در عين حال عناد\r\n\r\n\r\n\r\n\r\n","description":"","footnote":"\r\n( 1 ) ص / 74\r\n","page_name":" 188 ","page_number":188},
  {"content":"\r\n\r\nو مخالفت مىورزد ، در مقابل حقيقتى كه مىشناسد تسليم نيست ؛ گرايش به آن حقيقت ندارد ، علاقهء به آن حقيقت ندارد ، حركت به سوى آن حقيقت ندارد . بنابراين ايمان ، فقط شناخت نيست . پس اينكه بسيارى از حكماى ما در تفسير اين سورهء مباركه كه مىفرمايد :\r\n       وَ التِّينِ وَ الزَّيْتُونِ . وَ طُورِ سِينِينَ . وَ هذَا الْبَلَدِ الْأَمِينِ . لَقَدْ خَلَقْنَا الْإِنْسانَ فِي أَحْسَنِ تَقْوِيمٍ . ثُمَّ رَدَدْناهُ أَسْفَلَ سافِلِينَ . إِلَّا الَّذِينَ آمَنُوا وَ عَمِلُوا الصَّالِحاتِ        « 1 » .\r\nمىگويند  إِلَّا الَّذِينَ آمَنُوا  يعنى حكمت نظرى و  عَمِلُوا الصَّالِحاتِ  يعنى حكمت عملى ، صحيح نيست . چيزى بالاتر از حكمت نظرى در  إِلَّا الَّذِينَ آمَنُوا  وجود دارد . حكمت نظرى جزء آن است ، پايهء آن است اما تمام ايمان ، حكمت و دريافت و علم و معرفت و شناخت نيست . چيزى بالاتر از شناخت ، در ايمان وجود دارد .\r\nتا اينجا ما سه مسئله را در مورد مكتب عقليون بيان كرديم : يكى اينكه عقل حجت است ، دريافتهاى عقل قابل اعتماد است و عقل مىتواند به معرفتى راستين دست يابد كه اسلام مىگويد اين مطلب ، صحيح و مورد قبول است . دوم اينكه عقل تنها جوهر آدمى است ، كه اسلام اين را تأييد نمىكند . و سوم اينكه ايمان اسلامى همان دريافت عقل است ، همان معرفت است ، همان شناخت است و جز شناخت چيز ديگرى نيست ، كه اين هم از نظر اسلام درست نيست\r\n\r\nاصالت ايمان\r\nيك مطلب ديگر اين است كه آيا ايمان و معرفت - حال اعمّ از اينكه ايمان را همان معرفت بدانيم يا معرفت را جزئى از ايمان بدانيم ، كه گفتيم دومى درست است - اصالت دارد يا مقدمهء عمل است و اصالتى ندارد ؟ اينجاست كه باز دو مكتب بزرگ در مقابل يكديگر صف آرايى مىكنند .\r\nمقصود از اينكه « ايمان اصالت دارد » چيست ؟ اينكه اسلام ايمان را - با همان خصوصياتى كه گفتيم - به ما توصيه كرده است ، آيا از اين نظر است كه ايمان پايگاه\r\n\r\n\r\n\r\n\r\n","description":"","footnote":"\r\n( 1 ) تين / 1 - 6\r\n","page_name":" 189 ","page_number":189},
  {"content":"\r\n\r\nاعتقادى عمل انسان است ؟ يعنى از اين باب است كه چون انسان در دنيا بايد تلاش و كوشش كند و هميشه در فعاليت باشد و اين فعاليت بايد براساس يك نقشه باشد و انسان بايد هدف و برنامه و تاكتيك داشته باشد ، پس بايد زيربناى اعتقادى داشته باشد ؟ و به عبارت ديگر آيا چون انسان خواه ناخواه موجودى است كه فعاليتش فكرى است و اگر بخواهد يك برنامهء عملى در زندگى داشته باشد و به هدفهاى خود در زندگى برسد بدون يك زيربناى فكرى و اعتقادى امكان ندارد ، پس به اين دليل بايد يك زيربناى فكرى و اعتقادى [ به نام ايمان 
  ] به او داد تا بتواند اين روبناهاى فكرى را براساس آن زيربنا بسازد ؟ درست مثل كسى كه مىخواهد يك سالن بسازد . آن كسى كه مىخواهد سالن بسازد ، چيزى كه براى او هدف و مقصود است اين است كه اين سالن داراى چهار ديوار و يك سقف و درها و غيره باشد . اما آن زيرسازيها و زيربناها و ته پايه‌هايى كه معمولًا زمين را مىكَنند و مقدارى از هر پايه را در داخل آن قرار مىدهند ، جزء هدف او نيست ؛ بلكه براى اينكه اين بنا محكم بايستد و نلغزد و نيفتد ، بايد آن زيربنا را احداث كرد .\r\nمثلًا كمونيسم يك سلسله اصول فكرى و اعتقادى دارد كه آن اصول بر مبناى ماترياليسم و ماديگرى است ؛ و همچنين يك سلسله اصول اجتماعى و سياسى و اقتصادى و اخلاقى دارد كه از نظر سازمان فكرى ، آن اصول اعتقادى زيربناى اين اصول هستند . ولى براى يك كمونيست ، آن اصول فكرى هدف نيست . واقعاً براى يك كمونيست ، ماترياليسم هدف نيست و اصالتى ندارد « 1 » ، ولى فكر مىكند - و فكرش هم غلط است - كه بدون ماترياليسم ، اين اصول اجتماعى و سياسى و اقتصادى را نمىشود به هيچ وجه توجيه كرد . پس براى اينكه بشود اين اصول را توجيه كرد ، آن اصول فكرى را مىپذيرد . اخيراً بسيارى از كمونيستها در دنيا پيدا شده‌اند كه كمونيسم را از ماترياليسم تفكيك كرده‌اند ، گفته‌اند نه تنها براى ما ماترياليسم اصالت ندارد ، بلكه هيچ ضرورتى ندارد كه ما حتماً ماترياليسم را به\r\n\r\n\r\n\r\n\r\n","description":"","footnote":"\r\n( 1 ) اساساً اينها هم كه به وادى ماترياليسم افتادند ، به خاطر مبارزهء احمقانه‌اى بود كه كليسا با افكار سياسى و اجتماعى و مخصوصاً با آزاديخواهى كرد ، به طورى كه اين فكر در دنياى اروپا پيدا شد كه انسان يا بايد آزاد باشد و خود را در اجتماع ذى حق بداند و خدا را كنار بگذارد و يا بايد به خدا معتقد باشد و خود را ذى حق و آزاد نداند و از اين قبيل حرفها . بعد براى اينكه بتوانند راهى براى آزادى و حقوق اجتماعى انسان درست كنند ، آمدند مذهب را از زيربنا حذف كردند .\r\n","page_name":" 190 ","page_number":190},
  {"content":"\r\n\r\nصورت يك اصلى كه نمىشود ردش كرد در نظر بگيريم ؛ ما كمونيسم را مىخواهيم ولو منهاى ماترياليسم باشد . مگر الآن در گوشه و كنار دنيا از رهبران كمونيسم نيستند كسانى كه كم كم مبارزهء با مذهب را دارند تخفيف مىدهند ؟ .\r\nاين از آن جهت است كه براى آنها ايمان به آن اصول فكرى اصالت ندارد . آن اصول فكرى فقط پايگاه اعتقادى و زيربناى فكرى است . از آنجا كه نمىشود يك ايدئولوژى بدون جهان بينى باشد ، اين جهان بينى را در زير اين ساختمان قرار مىدهند براى اينكه بتوانند ايدئولوژى خود را بر روى اين جهان بينى بگذارند . ولى اساس و هدف ، ايدئولوژى است .\r\nدر اسلام چطور ؟ آيا اسلام ايمان اسلامى را ( ايمان به خدا ، ايمان به ملائكه ، ايمان به انبيا و اوليا و ايمان به معاد را ) فقط براى اين طرح كرده كه يك زيربناى فكرى و اعتقادى داده باشد ؟ آيا به اين دليل اصول فكرى را عرضه مىدارد كه مىخواهد ايدئولوژى را روى يك اصول فكرى بنا كند و هدف اصلى آن ايدئولوژى است ، و الّا خود اين اصول فكرى اصالتى ندارند ؟ يا نه ، خود اين اصول فكرى اصالت دارند ؟ [ جواب اين است كه 
  ] در عين اينكه اين اصول فكرى ، زيربناى فكرى و اعتقادى ايدئولوژى اسلام است اما ارزش آن فقط ارزش زيربنايى نيست .\r\nدر اسلام ، ايمان اسلامى زيربناى فكرى و اعتقادى است و ايدئولوژى اسلامى بر اساس اين ايمان بنا شده است ولى ايمان در عين داشتن ارزش زيربنايى ، اصالت هم دارد [ يعنى هدف نيز شمرده مىشود . 
  ] .\r\nپس در اين جهت حق با فلاسفه است كه ايمان ، خودش اصالت دارد نه اينكه ارزش ايمان ارزش مقدمهء عمل بودن است . اين‌طور نيست كه هرچه هست عمل و فعاليت و كوشش است ؛ بلكه اگر ايمان را از عمل بگيريم ، يك پايه را خراب كرده‌ايم ، همچنان كه اگر عمل را از ايمان بگيريم يك پايهء ديگر را خراب كرده‌ايم .\r\nقرآن هميشه مىگويد :  الَّذِينَ آمَنُوا وَ عَمِلُوا الصَّالِحاتِ .  اگر ايمان ، منهاى عمل باشد يك ركن سعادت وجود دارد ولى ركن ديگر آن موجود نيست ، و اگر عمل را بگيريم و ايمان را رها كنيم باز هم درست نيست . خيمهء سعادت روى يك پايه نمىايستد .\r\nايمان از نظر اسلامى ارزش ذاتى و اصالت دارد و واقعاً كمال انسان در اين دنيا و بالخصوص در دنياى ديگر به اين است كه ايمان داشته باشد ، براى اينكه در اسلام روح واقعاً استقلال دارد و از خود كمالى دارد و بعد از مردن باقى است . اگر روح به\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nكمالات خودش نرسد ، ناقص و فاسد است و به سعادت خودش نائل نمىشود\r\n\r\nشواهدى از قرآن و نهج البلاغه\r\nببينيد قرآن در اين زمينه چه مىگويد :  وَ مَنْ كانَ فِي هذِهِ أَعْمى فَهُوَ فِي الْآخِرَةِ أَعْمى وَ أَضَلُّ سَبِيلًا  « 1 » هركس در اين دنيا كور باشد ، در آخرت هم كور است و گمراهتر . ائمه و غير ائمه در تفاسير گفته‌اند - و روشن است - كه مقصود اين نيست كه هركس چشمهاى ظاهرىاش در اين دنيا كور باشد ، در آن دنيا هم كور خواهد بود ( اگر اين‌طور باشد ، مثلًا ابوبصير از اصحاب امام جعفر صادق عليه السلام در آن دنيا وضع بدى دارد ! ) ، مقصود اين است كه هركس در اين دنيا چشم باطنش از ديدن حقايق ، از ديدن خداى خودش ، از ديدن آيات خداوند و از آنچه كه بايد به آن ايمان داشته باشد كور باشد ، در آن دنيا كور محشور مىشود و غير از اين امكان ندارد . اگر فرض كنيم كسى در اين دنيا تمام اعمال خوبى را كه يك انسان بايد انجام دهد انجام داده ، تمام امر به معروف‌ها و نهى از منكرها را انجام داده و مثل زاهدترين زاهدها در دنيا زندگى كرده و عمر خود را وقف خلق خدا كرده است ، اما به خدا ايمان ندارد و معاد و عالم هستى را نمىشناسد ، اين انسان كور است و قطعاً در آن دنيا هم كور است .\r\nديگر صحبت اين نيست كه ايمان ، فقط مقدمهء اين زحمتها و تلاشها و عملهاست و عمل يك فرد بايد درست باشد ، ايمان هم نداشت مسأله‌اى نيست .\r\nفخر رازى در يك رباعى خيلى عالى مىگويد :\r\n ترسم بروم عالم جان ناديده * بيرون روم از جهان ، جهان ناديده \r\n در عالم جان چون روم از عالم تن * در عالم تن عالم جان ناديده \r\nمىترسم از اين جهان بروم ، اما جهان را نديده باشم . مقصود اين نيست كه اين در و ديوار و زمين و كوه و دريا و ستاره را نديده باشم . مقصود اين است كه مىترسم چشم دلم باز نشده باشد و روح جهان ، مبدأ و آغاز جهان و آن چيزى را كه اسلام « ايمان » مىگويد درك نكرده باشم و از اين جهان بروم . مىگويد : من كه در عالم تن ، عالم جان را نديده‌ام پس چگونه وقتى از عالم تن به عالم جان رفتم ، آنجا را مىتوانم ببينم ؟ اينجا بايد مىديدم كه نتوانستم ببينم . او در اين رباعى همين آيهء\r\n\r\n\r\n\r\n\r\n","description":"","footnote":"\r\n( 1 ) اسراء / 72\r\n","page_name":" 192 ","page_number":192},
  {"content":"\r\n\r\n وَ مَنْ كانَ فِي هذِهِ أَعْمى فَهُوَ فِي الْآخِرَةِ أَعْمى وَ أَضَلُّ سَبِيلًا  را معنى مىكند .\r\nقرآن در جاى ديگرى مىفرمايد :\r\n  قالَ رَبِّ لِمَ حَشَرْتَنِي أَعْمى وَ قَدْ كُنْتُ بَصِيراً . قالَ كَذلِكَ أَتَتْكَ آياتُنا فَنَسِيتَها وَ كَذلِكَ الْيَوْمَ تُنْسى   « 1 » .\r\nدر قيامت همين بنده‌اى كه كور محشور مىشود اعتراض مىكند ، مىگويد :\r\nخدايا تو چرا مرا كور محشور كردى ؟ من كه در آن دنيا چشم داشتم ، چرا در اينجا كور هستم ؟ [ خطاب مىرسد 
  ] كه آن چشمى كه در آن دنيا داشتى ، به درد اينجا نمىخورد . اينجا چشم ديگرى لازم است و تو خودت آن چشم ديگر را در دنيا كور كردى ، اينجا هم كور هستى .  أَتَتْكَ آياتُنا  نشانه‌هاى ما در آن دنيا بود ؛ تو بجاى اينكه از روى آن نشانه‌ها ما را ببينى و بشناسى و حقيقت را درك كنى ، خودت را در آن دنيا كور كردى و حال كه در عالم حقيقت مىآيى كور محشور مىشوى . در اين عالم فقط بينش حقيقى است كه مفيد است .\r\nدر سورهء مطفّفين مىفرمايد :  كَلَّا إِنَّهُمْ عَنْ رَبِّهِمْ يَوْمَئِذٍ لَمَحْجُوبُونَ  « 2 » رهاشان كن ! اينها در آن روز از خداى خود در پرده و حجاب‌اند ؛ اينها در دنيا بايد پردهء غفلت را از جلو چشمشان عقب بزنند و ببينند . معناى ايمان اين است : اى انسان ! تو در اين دنيا آمده‌اى كه چشم تو در همين دنيا آن دنيا را ببيند ، گوش تو در همين دنيا آن دنيا را بشنود .\r\nمكرر گفته‌ام كه خيلى خوشوقتم كه مىبينم جوانان ما - بالخصوص - به نهج البلاغه توجه دارند . اما همهء جنبه‌هاى نهج البلاغه را ببينيد . ببينيد نهج البلاغه راجع به گوشهايى اينچنين ، چگونه سخن مىگويد . نهج البلاغه براى ايمان اصالت قائل است . نمىگويد ارزش ايمان فقط ارزش زيربنايى و فكرى و اعتقادى است ( نه اينكه مىخواهم بگويم زيربنا نيست ) ، مىگويد در عين اينكه ايمان ارزش زيربنايى و فكرى و اعتقادى دارد ، ارزش اصيل هم دارد .\r\n\r\n\r\n\r\n\r\n","description":"","footnote":"\r\n( 1 ) طه / 125 و 126\r\n( 2 ) مطفّفين / 15\r\n","page_name":" 193 ","page_number":193},
  {"content":"\r\n\r\nعلى عليه السلام در نهج البلاغه دربارهء « اهل اللَّه » مىگويد : يَتَنَسَّمونَ بِدُعائِهِ رَوْحَ التَّجاوُزِ « 1 » اينها كسانى هستند كه در حالى كه خدا را مىخوانند و استغفار مىكنند و غرق در استغفار هستند ، نسيم آمرزش را در درون خود احساس مىكنند ؛ يعنى احساس مىكنند كه آمرزيده شده‌اند ، نسيم تجاوز را در روح خود احساس مىكنند « 2 » و « 3 » على عليه السلام مىفرمايد :\r\nانَّ اللَّه تَعالى جَعَلَ الذِّكْرَ جَلاءً لِلْقُلوبِ ، تَسْمَعُ بِهِ بَعْدَ الْوَقْرَةِ وَ تُبْصِرُ بِهِ بَعْدَ الْعَشْوَةِ وَ تَنْقادُ بِهِ بَعْدَ الْمُعانَدَةِ ، وَ ما بَرِحَ لِلَّهِ - عَزَّتْ الاؤُهُ - فِى الْبُرْهَةِ بَعْدَ الْبُرْهَةِ وَ فى ازْمانِ الْفَتَراتِ عِبادٌ ناجاهُمْ فى فِكْرِهِمْ وَ كَلَّمَهُمْ فى ذاتِ عُقولِهِمْ « 4 » .\r\nفقط قسمت اخيرش را برايتان معنى مىكنم : در هر دوره‌اى « 5 » افرادى وجود دارند كه در فكر و درون خود با خداى خود حرف مىزنند و از او سخن مىشنوند :\r\nعِبادٌ ناجاهُم فى فِكْرِهِمْ وَ كَلَّمَهُمْ فى ذاتِ عُقولِهِمْ خدا در فكر و عقلشان با آنها حرف مىزند .\r\nپس در اسلام معرفت خدا و حتى ملائكهء خدا كه وسايط عالم وجودند ، و معرفت انبيا و اولياى خدا كه به صورت ديگرى واسطهء فيض حق به سوى ما هستند ، و معرفت اينكه ما در اين دنيا كه آمده‌ايم براى چه آمده‌ايم و به كجا مىرويم ، و معرفت اينكه بالاخره خواه ناخواه به سوى حق بازگشت مىكنيم و همه چيز به سوى حق بازگشت مىكند ( يعنى معاد ) ، اين معارف اصالت دارد . ايمان به حقايق اصالت دارد و ضمن اينكه اصالت دارد ، زيربناى فكرى و اعتقادى ايدئولوژى اسلامى هم\r\n\r\n\r\n\r\n\r\n","description":"","footnote":"\r\n( 1 ) نهج البلاغه ، خطبهء 220\r\n( 2 ) اينها چيزهايى است كه از سطح فكر امثال ما بالاتر است و شايد نتوانيم باور كنيم .\r\n( 3 ) « تجاوز حق » يعنى گذشت حق از گناهان ، مغفرت حق ، آمرزش حق .\r\n( 4 ) [ ابتداى همان خطبه 
  ]\r\n( 5 ) بنا به گفتهء على عليه السلام هيچ دوره‌اى نيست كه در آن چنين افرادى وجود نداشته باشند . در زمان ما هم وجود دارند .\r\n","page_name":" 194 ","page_number":194},
  {"content":"\r\n\r\nهست ، و يك ايمان صددرصد اصيل مىتواند زيربناى فكرى و اعتقادى بسيار خوبى براى يك ايدئولوژى باشد . پس هيچ وقت عمل را فداى ايمان نكنيد و ايمان را هم فداى عمل نكنيد . هيچ كدام از ايندو نبايد فداى ديگرى شود .\r\nمجموعاً « انسان كامل » فلاسفه انسان كامل نيست ، انسان ناقص است ، يعنى قسمتى از كمال را دارد . اينكه براى كمال عقلى ، اصالت قائل شده‌اند درست است .\r\nولى انسان كامل فلاسفه ، از اين جهت كه آنها ساير جنبه‌هاى كمالات انسانى را ناديده گرفته‌اند و همهء كمالات انسان را در كمال عقلى او جستجو كرده‌اند ، انسان نيمه كامل است ، انسان ناقص است . انسان كامل فلاسفه فقط مجسمه‌اى است از دانايى ، فقط مىداند ؛ يعنى انسان كاملى كه آنها فرض كرده‌اند ، موجودى است كه خوب مىداند . چنين انسانى خوب مىداند ولى موجودى است خالى از شوق ، خالى از حركت ، خالى از حرارت ، خالى از زيبايى ، خالى از همه چيز ؛ فقط مىداند . آن موجودى كه تمام هنرش اين است كه خوب مىداند و دانستنش هم تمام هستى را فرامى گيرد و « جهانى است بنشسته در گوشه‌اى » ، انسان كامل اسلام نيست ، انسان نيمه كامل اسلام است .\r\nفرصت نكردم روايت موسى بن جعفر ( عليهماالسّلام ) را در باب ارزش عقل ، براى تأييد آن قسمت از حرف فلاسفه كه درست است ، براى شما بخوانم . در اين زمينه مطلب زياد است . اگر بخواهيم صحبت كنيم ، يكى دو جلسهء ديگر بايد صحبت كنيم ولى عرض خودمان را دربارهء اين مكتب در همين جا خاتمه مىدهيم .\r\nو لا حول و لا قوّة الّا باللَّه العلىّ العظيم\r\n\r\n","description":"","footnote":"","page_name":" 195 ","page_number":195},
  {"content":"\r\n\r\n\r\n7 انسان كامل از ديدگاه مكتب عرفان و تصوف\r\n هُوَ الَّذِي بَعَثَ فِي الْأُمِّيِّينَ رَسُولًا مِنْهُمْ يَتْلُوا عَلَيْهِمْ آياتِهِ وَ يُزَكِّيهِمْ وَ يُعَلِّمُهُمُ الْكِتابَ وَ الْحِكْمَةَ وَ إِنْ كانُوا مِنْ قَبْلُ لَفِي ضَلالٍ مُبِينٍ .  .\r\nگفتيم كه انسان كامل از ديد فلاسفه يك جور است و از ديد عرفا به صورت ديگرى است و از ديد بسيارى از فلاسفهء جديدطور ديگر است . مكتبهايى را به‌طور اجمال معرفى كرديم كه بعد به‌طور تفصيل دربارهء آنها بحث كنيم : مكتب عقليون ، مكتب قلبيون يا ارباب دل ( عرفا ) ، مكتب محبت ، مكتب قدرت ، مكتب خدمت . در اين جلسه يكى ديگر از اين مكتبها را به‌طور تفصيل بررسى مىكنيم و نظر اسلام را دربارهء قسمتهاى مختلفى كه در اين مكتب وجود دارد بيان مىكنيم ، همچنان كه بحث ما در جلسهء گذشته به مكتب عقليون اختصاص داشت .\r\nبحث اين جلسه دربارهء انسان كامل از ديدگاه مكتب عرفان و تصوف است .\r\nبحث دربارهء انسان كامل از ديد عرفان و تصوف براى ما اهميت بيشترى دارد .\r\nانسان كاملى كه فلاسفه‌اى از قبيل ارسطو و ابن سينا بيان كرده‌اند ، در ميان مردم رواج پيدا نكرده است ؛ حرفى بوده كه در متن كتب فلسفى آمده و از آنجا خارج نشده است ، ولى مكتب عرفان و تصوف نظر خود را دربارهء انسان كامل در ميان مردم به نثر و شعر بسط داده است . كتب عرفانى از آن جهت كه مطالب را با زبان\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nتمثيل و با زبان شعر بيان مىكنند ، قهراً در ميان مردم نفوذ بيشترى دارند . اين مكتب هم مانند مكتب فلاسفه مطالب و مسائلى دارد كه از نظر اسلام قابل قبول است ولى در عين حال خالى از انتقاد هم نيست و انسان كاملِ اسلام صددرصد با انسان كامل عرفا و متصوفه تطبيق نمىكند\r\n\r\nعشق از نظر عرفا\r\nعرض كرديم كه فلاسفه ذات و جوهر انسان را همان عقل او مىدانند . غير عقل هرچه هست ، آن را خارج از ذات انسان و در حكم وسايل و ابزار مىدانند . « من » انسان يعنى همان قوّهء فكر كردن انسان ، قوّهء تفكر منطقى انسان . عرفا « من » انسان را عقل و فكر انسان نمىدانند ، بلكه عقل و فكر را به منزلهء يك ابزار - آن هم نه ابزار خيلى معتبر - مىدانند و « من » حقيقى هركس را آن چيزى مىدانند كه از آن به « دل » تعبير مىكنند . حكيم و فيلسوف ، « من » را آن چيزى مىداند كه از آن به عقل تعبير مىكند ، و عارف « من » واقعى انسان را آن چيزى مىداند كه از آن به دل تعبير مىكند .\r\nالبته شك نيست كه مقصود عارف از دل ، اين دل گوشتى كه در طرف چپ بدن انسان است ، نيست ؛ نمىخواهد بگويد « من » انسان همان دل گوشتى است كه پروفسور برنارد آن را عمل جراحى مىكند يا پيوند مىزند . عقل يعنى مركز انديشه و تفكر و حسابگرى ، دل يعنى مركز احساس و خواست در انسان . عقل يك كانون و مركز است و دل كانون و مركز ديگرى است . عارف براى احساس و براى عشق به طور كلى - كه قويترين احساسها در انسان است - ارزش و اهميت زيادى قائل است . هرچه كه حكيم و فيلسوف براى فكر كردن و براى استدلال و دليل منطقى آوردن ارزش قائل است ، عارف براى عشق ارزش قائل است . البته عشقى كه عارف مىگويد ، با عشقهاى روزنامه‌اى ما فوق العاده متفاوت است . عشقهاى روزنامه‌اى عشقهاى جنسى است . عشق عارف عشقى است كه اولًا در انسان اوج مىگيرد تا او به خدا مىرسد و معشوق حقيقى عارف فقط خداست و بس . ثانياً عشقى كه عارف مىگويد ، منحصر به انسان نيست . عارف معتقد است كه عشق در همهء موجودات سريان دارد . در كتب عرفانى و بعضى كتب فلسفىِ متمايل به عرفان ( مثل اسفار ) بابى تحت عنوان « فى سريان العشق فى جميع الموجودات » وجود دارد ؛ يعنى معتقدند عشق يك حقيقتى است كه در تمام ذرات وجود جريان و سريان\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nدارد . در اين هوا هم عشق هست ، در آن سنگ هم عشق هست ، در آن ذرات اتمى هم عشق هست و اصلًا حقيقت ، عشق است و آنچه غير از عشق مىبينى مجازى است بر روى اين حقيقت . مولوى مىگويد :\r\n عشق بحرى ، آسمان بر وى كفى * چون زليخا در هواى يوسفى \r\nعشق يك درياست . همهء آسمانها و زمين و همهء عالم طبيعت از نظر عارف به منزلهء كفى است بر روى يك دريا كه آن دريا « عشق » است . حافظ مىگويد :\r\n ما بدين در نه پى حشمت و جاه آمده‌ايم * از بد حادثه اينجا به پناه آمده‌ايم \r\n رهرو منزل عشقيم و ز سر حد عدم * تا به اقليم وجود اين همه راه آمده‌ايم \r\nببينيد چقدر عالى مىگويد ! اين بيت حافظ ، ترجمهء جمله‌اى از اولين دعاى امام سجاد عليه السلام در صحيفهء سجاديه است . بعد از اينكه خدا را حمد و ثنا مىگويد ، مىفرمايد :\r\nابْتَدَعَ بِقُدْرَتِهِ الْخَلْقَ ابْتِداعاً وَ اخْتَرَعَهُمْ عَلى مَشِيَّتِهِ اخْتِراعاً ، ثُمَّ سَلَكَ بِهِمْ طَريقَ عِبادَتِهِ وَ بَعَثَهُمْ فى سَبيلِ مَحَبَّتِهِ . .\r\nيعنى خدا ابتدا عالم را از عدم آفريد ، عالم را ابداع كرد « 1 » ، بعد مخلوقات را از راه محبت خود برانگيخت . حافظ هم همين را مىگويد :\r\n رهرو منزل عشقيم و ز سر حد عدم * تا به اقليم وجود اين همه راه آمده‌ايم \r\n\r\nراه رسيدن به كمال\r\nوقتى عارف براى همهء عالم يك حقيقت بيشتر قائل نيست و آن حقيقت عشق است ، قهراً از نظر او ديگر حقيقت انسان فكر نيست كه فيلسوف مىگفت ، حقيقت انسان دل اوست . دل هم يعنى همان مركز عشق الهى . پس يك تفاوت بين مكتب عقل و مكتب عرفان در مسئلهء « من » انسان است . آيا « من » انسان همان است كه\r\n\r\n\r\n\r\n\r\n","description":"","footnote":"\r\n( 1 ) ابداع يعنى [ انجام كارى كه 
  ] از روى نمونه‌اى نبوده است .\r\n","page_name":" 198 ","page_number":198},
  {"content":"\r\n\r\nفكر مىكند يا آن است كه عشق مىورزد ؟ عارف مىگويد « منِ » تو همان است كه عشق مىورزد ، نه آن كه فكر مىكند .\r\nاز نظر فيلسوف اگر انسان بخواهد به مقام انسان كامل برسد ، با چه ابزارى بايد پيش برود ؟ با ابزار استدلال و قياس ، با صغرى و كبرى و مقدمات چيدن و فكر كردن ، با پاى منطق . ولى عارف مىگويد : خير ، ابزار آن ، علم و سواد و حرف و گفت و شنود و صغرى و كبرى و مقدمه و نتيجه و استدلال نيست :\r\n دفتر صوفى سواد و حرف نيست * جز دل اسپيد همچون برف نيست \r\nبجاى همهء اين كارها تزكيهء نفس كن . فيلسوف مىگويد : فكر كن ، درس بخوان ، پيش معلم برو ، ولى عارف مىگويد : خودت را تصفيه كن ، تهذيب نفس كن ، اخلاق رذيله را از خود دور كن ، توجه به غير حق را هرچه مىتوانى از خود بران و بر توجه خود به حق بيفزا ، بر خاطرات خود مسلط باش ، هرچه انديشهء غير خدا در دل تو بيايد ديو است ، تا ديو هست فرشته كه نور خداست هرگز در دل تو نمىآيد :\r\n بر سر آنم كه‌گر ز دست برآيد * دست به كارى زنم كه غصه سرآيد \r\n خلوت دل نيست جاى صحبت اغيار « 1 » * ديو چو بيرون رود فرشته درآيد \r\n صحبت حكام ظلمت شب يلداست * نور ز خورشيد جوى بو كه برآيد \r\n بر در ارباب بىمروت دنيا * چند نشينى كه خواجه كى بدر آيد \r\n ترك گدايى مكن كه گنج بيابى * از نظر رهروى كه در گذر آيد \r\nبعد كه انسان را از اينكه به در خانهء اكابر و بزرگان و صاحبان قدرت برود برحذر مىدارد ، مىگويد : ترك گدايى مكن ، اما گدايى پيش چه كسى ؟ گدايى پيش يك انسان كامل .\r\nبه هرحال وسيله‌اى كه اين مكتب براى رسيدن انسان به مقام انسان كامل معرفى مىكند ، اصلاح و تهذيب نفس است ، توجه به خداست . هرچه بيشتر انسان به خدا توجه كند و هرچه بيشتر توجه به غير خدا را از ذهن خود دور كند و هرچه بيشتر به درون خود فرو رود و هرچه ارتباط خود را از بيرون بيشتر قطع كند [ به مقام انسان كامل نزديكتر مىشود . 
  ] .\r\nقهراً اينها براى بحث و استدلال و منطق ، ارزشى قائل نيستند . مولوى مىگويد :\r\n\r\n\r\n\r\n\r\n","description":"","footnote":"\r\n( 1 ) « اضداد » هم گفته شده است .\r\n","page_name":" 199 ","page_number":199},
  {"content":"\r\n\r\n پاى استدلاليان چوبين بود * پاى چوبين سخت بىتمكين بود \r\nو در جاى ديگرى مىگويد :\r\n بحث عقلىگر دُر و مرجان بود * آن دگر باشد كه بحث جان بود \r\n بحث جان اندر مقامى ديگر است * بادهء جان را قوامى ديگر است \r\nپايان راه چيست ؟ پايان راه از نظر حكيم اين بود كه انسان يك جهان بشود ولى جهانى از انديشه و فكر ( صَيْرورَةُ الْانْسانِ عالَماً عَقْلِيّاً مُضاهِياً لِلْعالَمِ الْعَيْنِىِّ ) ، نقش همهء جهان ولو به‌طور كلى در آينهء عقلش بيفتد ؛ يعنى جهان را در درون خود مىبيند . نهايت راه حكيم ، دانايى و ديدن جهان است اما نهايت راه عارف رسيدن است نه ديدن . رسيدن به چه چيز ؟ رسيدن به ذات حق . معتقدند كه اگر انسان درون خود را تصفيه كند و با مركب عشق حركت كند و منازل بين راه را زير نظر يك انسان كاملتر طى كند ، پايان اين راه اين است كه پردهء ميان او و خدا به كلى برداشته مىشود و به تعبير خودشان به خدا مىرسد . در قرآن مسئلهء « لقاء اللَّه » مطرح است و عرفا در باب لقاء اللَّه خيلى سخن گفته‌اند كه داستان مفصلى دارد و من عجالتاً نمىخواهم در موضوع لقاء اللَّه وارد شوم كه آيا اين حرف مىتواند معنى داشته باشد يا نه . ولى به هرحال ، عارف نمىگويد كه من به جايى برسم كه جهانى از انديشه شوم ، آيينه‌اى شوم كه جهان در من منعكس شود ؛ مىگويد مىروم تا به مركز جهان برسم :  يا أَيُّهَا الْإِنْسانُ إِنَّكَ كادِحٌ إِلى رَبِّكَ كَدْحاً فَمُلاقِيهِ  « 1 » . به آنجا كه رفتى و رسيدى ، همه چيز هستى و همه چيز دارى ( الْعُبودِيَّةُ جَوْهَرَةٌ كُنْهُهَا الرُّبوبِيَّةُ ) ، همه چيز دارى ولى هيچ چيز را نمىخواهى ؛ معما اين است . به مقامى مىرسى كه همه چيز به تو مىدهند و تو به هيچ چيز اعتنا ندارى جز به خود او . ابوسعيد ابى الخير چه شيرين مىگويد :\r\n آن كس كه تو را شناخت جان را چه كند * فرزند و عيال و خانمان را چه كند \r\n ديوانه كنى هر دو جهانش بخشى * ديوانهء تو هردو جهان را چه كند \r\nاول چنين كسى را ديوانهء خودت مىكنى و بعد هردو جهان را به او مىدهى . اما\r\n\r\n\r\n\r\n\r\n","description":"","footnote":"\r\n( 1 ) انشقاق / 6\r\n","page_name":" 200 ","page_number":200},
  {"content":"\r\n\r\nزمانى هردو جهان را به او مىدهى كه او اصلًا آنها را نمىخواهد . تا روزى كه تو را نشناخته ، همه چيز مىخواهد ولى در آن موقع به او نمىدهى . وقتى كه تو را شناخت ، همه چيز را به او مىدهى اما او در اين هنگام به هيچ چيز اعتنا ندارد ، چون تو را پيدا كرده است . ديگر نه دنيا را مىخواهد و نه آخرت را ، چون تو ما فوق دنيا و آخرت هستى .\r\nحال بايد نظر اسلام را در اين زمينه بيان كنيم كه آيا « انسان كامل » عرفا با موازين اسلامى جور در مىآيد يا نه ، چون معلوم شد كه منظور عرفا از انسان كامل چيست . انسان كامل عرفا انسانى است كه به خدا مىرسد ؛ وقتى به خدا رسيد ، مظهر كامل همهء اسماء و صفات الهى مىشود و آيينه‌اى مىشود كه ذات حق در او ظهور و تجلى مىكند .\r\nدر مورد مكتب فلاسفه گفتيم آنچه كه فلاسفه آن را انسان كامل مىدانند ، از نظر اسلام انسان نيمه كامل است نه انسان كامل ، و بعد قسمتهاى مختلف را عرض كرديم كه در كدام قسمت مكتب فلاسفه مورد تأييد اسلام است و در كدام قسمت مورد تأييد اسلام نيست . در اينجا نيز به همان شكل بحث مىكنيم .\r\nآيا در اسلام مسأله‌اى به نام تهذيب و تزكيهء نفس مطرح است ؟ بدون شك ؛ چون در متن قرآن اين مطلب مطرح است :   قَدْ أَفْلَحَ مَنْ زَكَّاها . وَ قَدْ خابَ مَنْ دَسَّاها   « 1 » بعد از هفت قسم متوالى مىفرمايد : رستگارى مال مردمى است كه تزكيهء نفس كرده‌اند و بدبخت آن مردمى هستند كه نفس و روح و باطن خود را فاسد و تباه كرده‌اند\r\n\r\nعلم افاضى\r\nآيا در اسلام تصفيهء نفس راهى است به سوى معرفت ؟ در اينكه قرآن مىگويد :\r\nهركسى كه تزكيهء نفس كرد رستگار شد حرفى نيست ، ولى آيا اين تزكيهء نفس راهى به سوى معرفت حق است يا راه معرفت فقط دليل و برهان و استدلال يعنى همان راه حكما و فلاسفه است ؟ .\r\nتا اين اندازه هم بدون شك مورد تأييد اسلام است . رسول اكرم صلى الله عليه و آله جمله‌اى دارد كه آن جمله را ، هم شيعه و هم اهل تسنن روايت كرده‌اند و از مسلّمات است .\r\n\r\n\r\n\r\n\r\n","description":"","footnote":"\r\n( 1 ) شمس / 9 و 10\r\n","page_name":" 201 ","page_number":201},
  {"content":"\r\n\r\nمىفرمايد :\r\nمَنْ اخْلَصَ لِلَّهِ ارْبَعينَ صَباحاً جَرَتْ يَنابيعُ الْحِكْمَةِ مِنْ قَلْبِهِ عَلى لِسانِهِ « 1 » .\r\nهركس چهل شبانه روز ، خود را براى خدا خالص كند ، يعنى چهل شبانه روز هيچ انگيزه‌اى در وجود او جز رضاى حق حاكم نباشد : حرف بزند براى رضاى خدا ، سكوت كند براى رضاى خدا ، نگاه كند و نگاهش را بردارد براى خدا ، غذا بخورد براى خدا ، بخوابد و بيدار شود براى خدا ، يعنى آنچنان برنامه‌اش را تنظيم كند و آنچنان روح خود را اصلاح كند كه اساساً جز براى خدا براى چيز ديگرى كار نكند ، يعنى بشود ابراهيم خليل اللَّه كه  إِنَّ صَلاتِي وَ نُسُكِي وَ مَحْيايَ وَ مَماتِي لِلَّهِ رَبِّ الْعالَمِينَ  « 2 » نمازم ، عبادتم و بلكه زندگى و مردنم ، للَّه و براى اوست ؛ آرى پيغمبر فرمود : اگر كسى موفق شود چهل شبانه روز هوا و هوس را به كلى مرخص كند و در اين چهل شبانه روز جز براى خدا كارى نكند و جز براى او زنده نباشد ، چشمه‌هاى معرفت و حكمت از درونش مىجوشد و بر زبانش جارى مىشود .\r\nپس معلوم مىشود كه اسلام ، علمى را كه به آن « علم افاضى » مىگويند ( يعنى علمى كه از درون مىجوشد ) قبول دارد . ضمن اينكه علم عقلى را قبول دارد و به سوى آن دعوت مىكند ، اين علم را هم قبول دارد . به موسى مىفرمايد : ما يك بنده‌اى داريم ، نزد او مىروى و از او علم مىآموزى ،  عَلَّمْناهُ مِنْ لَدُنَّا عِلْماً  « 3 » ما به آن بنده از نزد خودمان علم داديم ؛ يعنى او علمش را از يك بشر نياموخته ، از درون و باطنش علمى جوشانده‌ايم « 4 » حافظ با آن زبان رمزى شيرين خود همين حديث را معنى مىكند ، مىگويد :\r\n سحرگه رهروى در سرزمينى * همى گفت اين معما با قرينى \r\n كه‌اى صوفى شراب آنگه شود صاف * كه در شيشه بماند اربعينى \r\nباز پيغمبر صلى الله عليه و آله فرمود :\r\n\r\n\r\n\r\n\r\n","description":"","footnote":"\r\n( 1 ) سفينة البحار ، مادهء خلص\r\n( 2 ) انعام / 162\r\n( 3 ) كهف / 65\r\n( 4 ) كلمهء « علم لدنّى » از همين آيهء قرآن اقتباس شده است .\r\n","page_name":" 202 ","page_number":202},
  {"content":"\r\n\r\nلَوْ لا انَّ الشَّياطينَ يَحومونَ حَوْلَ قُلوبِ بَنى ادَمَ لَنَظَروا الى مَلَكوتِ السَّماواتِ « 1 » .\r\nاگر نه اين است كه شياطين گِرد دلهاى فرزندان آدم حركت مىكنند و غبار و تاريكى ايجاد مىكنند ، بنى آدم مىتوانست با چشم دل ملكوت را مشاهده كند .\r\nاين حديثى است كه در برخى كتب خود ما مثل جامع السعادات آمده است .\r\nهمچنين فرمود :\r\nلَوْ لا تَكْثيرٌ فى كَلامِكُمْ وَ تَمْريجٌ فى قُلوبِكُمْ لَرَايْتُمْ ما ارى وَ لَسَمِعْتُمْ ما اسْمَعُ . .\r\nاگر نبود پرحرفىها و حرفهاى اضافى شما « 2 » و اگر نبود تمريج « 3 » در دل شما ( كه دلتان حالت چمن را دارد و هر حيوانى در آن مىچرد ) ، مىتوانستيد آنچه را كه من مىبينم ببينيد و صداهايى را كه من مىشنوم بشنويد .\r\nيعنى لازم نيست آدم پيغمبر باشد تا بتواند اين چيزها را ببيند و يا بشنود ؛ گاهى غير پيغمبر هم اينها را مىشنود ، مثل مريم كه مىشنيد .\r\nعلى عليه السلام كودك ده ساله‌اى بود كه در كوه حرا همراه پيغمبر بود . اولين بارى كه وحى بر رسول اكرم صلى الله عليه و آله نازل شد و عالم براى پيغمبر دگرگون شد ، على عليه السلام همان صداهايى را كه پيغمبر از غيب و ملكوت مىشنيد ، مىشنيد . خود على عليه السلام در نهج البلاغه نقل مىكند ، مىگويد : وَ لَقَدْ سَمِعْتُ رَنَّةَ الشَّيْطانِ حينَ نَزَلَ الْوَحْىُ عَلَيْه صداى نالهء شيطان را براى اولين بار كه وحى نازل شد ، شنيدم . به پيغمبر عرض كردم : يا رَسولَ اللَّه ما هذِهِ الرَّنَّةُ ؟ اين صداى ناله چيست ؟ پيامبر فرمود : انَّكَ تَسْمَعُ ما اسْمَعُ وَ تَرى ما ارى بله ، آنچه من مىشنوم تو مىشنوى و آنچه من مىبينم تو مىبينى ، الّا ا نَّكَ لَسْتَ بِنَبِىٍّ « 4 » ولى در عين حال تو پيغمبر نيستى .\r\n\r\n\r\n\r\n\r\n","description":"","footnote":"\r\n( 1 ) محجة البيضاء ، ج 2 / ص 125\r\n( 2 ) زبان خيلى به انسان ضرر مىزند .\r\n( 3 ) « مرج » يعنى چمن .\r\n( 4 ) خطبهء 190\r\n","page_name":" 203 ","page_number":203},
  {"content":"\r\n\r\nبنابراين تصفيهء نفس ، اخلاص ، دور كردن هوا و هوس نه تنها اثرش اين است كه قلب انسان را صاف مىكند ، بلكه اثر بيشتر و بالاترى دارد و آن اين است كه علم و حكمت از درون انسان مىجوشد\r\n\r\nصعود و نزول روح\r\nدر بحار حديثى نقل مىكند : اصحاب رسول اكرم كه مردان مؤمنى بودند ، حالتى در خود ديدند . دغدغه در آنها پيدا شد كه نكند ما منافق باشيم و خودمان نمىدانيم . به پيامبر صلى الله عليه و آله عرض كردند : يا رَسولَ اللَّهِ نَخافُ عَلَيْنَا النِّفاق ما مىترسيم منافق باشيم .\r\nفرمود : چرا ؟ عرض كردند : براى اينكه وقتى در محضر مبارك شما مىنشينيم و شما صحبت مىكنيد ، موعظه مىكنيد ، از خدا مىگوييد ، از قيامت مىگوييد ، راجع به گناهان و توبه و استغفار سخن مىگوييد ، يك حال بسيار خوشى پيدا مىكنيم ، ولى بعد كه از حضور شما مرخص مىشويم وَ شَمَمْنَا الْاوْلادَ وَ رَايْنَا الْعِيالَ وَ الْاهْلَ و مدتى با زن و بچه‌مان مىنشينيم ( تعبير خودشان اين است كه بچه هايمان را بو مىكنيم ) مىبينيم كه حالمان برگشت ، باز همان آدم اول شديم . يا رسول اللَّه ! آيا اين نفاق نيست ؟ نكند نفاق باشد و ما منافق باشيم ! فرمود : نه ، اين نفاق نيست . نفاق دورويى است ، اين « دو حالتى » است . انسان گاهى روحش اوج مىگيرد و بالا مىرود ، و گاهى روحش پايين مىآيد . البته شما وقتى پيش من هستيد و اين حرفها را مىشنويد ، قهراً چنين حالتى پيدا مىكنيد . بعد اين جمله را فرمود :\r\nلَوْ تَدومونَ عَلَى الْحالَةِ الَّتى وَصَفْتُمْ انْفُسَكُمْ بِها لَصافَحَتْكُمُ الْمَلائِكَةُ وَ مَشَيْتُمْ عَلَى الْماءِ « 1 » .\r\nاگر به آن حالتى كه پيش من هستيد باقى بمانيد و از آن حال خارج نشويد ، مىبينيد ملائكه مىآيند و با شما مصافحه مىكنند و شما بر روى آب مىتوانيد راه برويد بدون اينكه فرو برويد ! آن حالت حالتى نيست كه براى شما هميشه باقى بماند . اگر آن حالت برايتان به صورت يك ملكه باقى بماند ، به اين مقامها مىرسيد .\r\n\r\n\r\n\r\n\r\n","description":"","footnote":"\r\n( 1 ) اصول كافى ، ج 2 / ص 424\r\n","page_name":" 204 ","page_number":204},
  {"content":"\r\n\r\nبه نظر من اين قطعهء معروف سعدى ترجمهء همين حديث است « 1 » ، ولى به صورت ديگرى مطلب را از زبان يعقوب مىگويد :\r\n يكى پرسيد از آن گم كرده فرزند * كه‌اى روشن گهر پير خردمند \r\n ز مصرش بوى پيراهن شنيدى * چرا در چاه كنعانش نديدى ؟ \r\nيوسف در مصر خود را به برادرانش معرفى كرد و پيراهنش را به آنها داد و گفت اين را ببريد . اينها هنوز نيامده بودند كه يعقوب گفت :  إِنِّي لَأَجِدُ رِيحَ يُوسُفَ لَوْ لا أَنْ تُفَنِّدُونِ  « 2 » بوى يوسف را احساس مىكنم ، اگر نگوييد اين شخص پير و خرفت شده است . [ سعدى از زبان فردى خطاب به يعقوب مىگويد : 
  ] تو چطور بوى پيراهن يوسف را از مصر احساس مىكنى ، در حالى كه قبلًا او خودش در چاه كنعان در ده خودتان بود ولى او را احساس نمىكردى ؟ ( چرا در چاه كنعانش نديدى ؟ )\r\n بگفت احوال ما برق جهان است * دمى پيدا و ديگر دم نهان است \r\n گهى بر طارم اعلى نشينيم * گهى بر پشت پاى خود نبينيم \r\nحالِ ما مثل برقِ « 3 » جهنده است ، يك لحظه مىجهد و لحظه‌اى ديگر خاموش است . به قول حافظ :\r\n برقى از منزل ليلى بدرخشيد سحر * وه كه با خرمن مجنون دل افگار چه كرد \r\nتا اينجا دنبالهء سؤالى است كه از يعقوب شده و او هم جواب داده است . بعد مىگويد :\r\n اگر درويش در حالى بماندى * سر و دست از دو عالم برفشاندى « 4 » \r\nاگر [ عارف 
  ] در حالى كه برايش رخ مىدهد باقى بماند ، از دو عالم بالاتر مىرود .\r\n\r\n\r\n\r\n\r\n","description":"","footnote":"\r\n( 1 ) آقايان توجه داشته باشيد كه ادبيات عرفانى ما امروز در دنيا جزء شاهكارهاى ادبى دنياست و هرچه دارد از اسلام دارد . نوكرهاى استعمار هرچه مىخواهند بنويسند ، بنويسند . هرچه لطف در مولوى ، حافظ و سعدى و ناصرخسرو و امثال اينها هست [ از اسلام است . 
  ] خود حافظ تصريح مىكند كه هرچه دارم از دولت قرآن دارم .\r\n( 2 ) يوسف / 94\r\n( 3 ) تعبير « برق » در معنويات ، از اميرالمؤمنين است كه [ عبارت آن را 
  ] برايتان خواهم خواند .\r\n( 4 ) گلستان ، باب دوم ، حكايت 10\r\n","page_name":" 205 ","page_number":205},
  {"content":"\r\n\r\n\r\nسلوك انسان كامل\r\nحال براى تأييد همهء اينها ، قسمتى را از نهج البلاغه « 1 » براى شما مىخوانم . در اين جلسات مكرر گفته‌ايم كه نهج البلاغه مثل خود على عليه السلام است . كلام انسان مثل خود اوست ، چون كلام تنزل روح انسان است ، تجلى روح انسان است . يك روح پست كلامش پست است و يك روح عالى كلامش عالى است . يك روح يك بعدى كلامش يك بعدى است و يك روح چند بعدى كلامش هم چند بعدى است .\r\nعلى عليه السلام يك شخصيت جامع الاضداد است ، كلامش هم جامع الاضداد است . در كلامش عرفان هست در اوج عرفان ، فلسفه هست در اوج فلسفه ، آزاديخواهى هست در اوج آزاديخواهى ، حماسه هست در اوج حماسه ، اخلاق هست در اوج اخلاق . نهج البلاغه مثل خود على ، جامع است . در يكى از جملاتش مىفرمايد : قَدْ احْيا عَقْلَهُ وَ اماتَ نَفْسَهُ . [ وضع 
  ] يك سالك را بيان مىكند كه عقل خود را زنده كرده است و نفس خود را ميرانده است ، حَتّى دَقَّ جَليلُهُ وَ لَطُفَ غَليظُهُ تا آنجا كه اين مراقبت و رياضت شرعى نازكش كرده و اين گوشتها را تا اندازه‌اى از تنش [ زدوده است ؛ 
  ] غلظت روحش را تبديل به لطف كرده و روحش رقيق شده است . وَ بَرَقَ لَهُ لِامِعٌ كَثيرُ الْبَرْقِ در آن حالت يك مرتبه يك برقى از درون ، در او مىجهدفَابانَ لَهُ الطَّريقَ راه را برايش روشن مىكند وَ سَلَكَ بِهِ السَّبيلَ وَ تَدافَعَتْهُ الْابْوابُ الى بابِ السَّلامَةِ « 2 » از اين در به آن در و از اين منزل به آن منزل مىرود تا به آخرين منزل كه منزل سعادت است و نهايت راه اوست ، مىرسد .\r\nبنابراين دربارهء انسان كامل تا اين حدود كه انسان كامل بايد انسانى باشد كه تهذيب و تزكيهء نفس كرده باشد ، اسلام مىگويد بله ، همين‌طور است .\r\nمسئلهء بالاتر اينكه آيا انسان كامل اسلام انسان سالك است ؟ انسانى است كه مرحله به مرحله و قدم به قدم پيش رفته ؟ انسانى است كه سير و سلوك كرده و منزل به منزل جلو رفته ؟ بله . على عليه السلام مىگويد : وَ تَدافَعَتْهُ الْابْوابُ الى بابِ السَّلامَةِ از اين در به آن در مىرود و در ديگرى به روى او باز مىشود و منزل ديگرى [ را پشت سر مىگذارد 
  ] تا به درى مىرسد كه به آن « باب السلامه » مىگويند . به آنجا كه برسد ، به\r\n\r\n\r\n\r\n\r\n","description":"","footnote":"\r\n( 1 ) جوانها وقتى از نهج البلاغه مىشنوند ، بيشتر به قلبشان مىنشيند و لذت مىبرند .\r\n( 2 ) نهج البلاغه ، خطبهء 218\r\n","page_name":" 206 ","page_number":206},
  {"content":"\r\n\r\nنهايت راه رسيده است .\r\nآيا « قرب به حق » درست است ؟ بدون شك . مسلّم است كه انسان اگر به آنجا برسد ، بين او و خدا حجابى نيست و خدا را با ديدهء دل مىبيند . او ديگر مثل ما نيست [ كه لازم باشد برايش اين‌طور استدلال كنند : 
  ] به آسمان نگاه كنيد تا خدا را كشف كنيد ، به زمين نگاه كنيد تا خدا را كشف كنيد ، به برگ درخت نگاه كنيد تا خدا را كشف كنيد . خدا براى او از اين برگ درخت و اين زمين و آسمان روشنتر است .\r\nمگر امام حسين عليه السلام همين مطلب را نفرموده است : ا يَكونُ لِغَيْرِكَ مِنَ الظُّهورِ ما لَيْسَ لَكَ « 1 » ؟ .\r\nشخصى از على عليه السلام پرسيد : آيا خدا را ديده‌اى ؟ فرمود : من اصلًا خدايى راكه نديده باشم عبادت نكرده‌ام ! بعد براى اينكه او خيال نكند منظور ، ديدن خدا با چشم است كه خدا در يك [ جايى 
  ] قرار گرفته باشد ، فرمود :\r\nلا تَراهُ الْعُيونُ بِمُشاهَدَةِ الْعِيانِ وَ لكِنْ تُدْرِكُهُ الْقُلوبُ بِحَقائِقِ الْايمانِ « 2 » .\r\nبا چشم سر ، او را نديده‌ام ولى با چشم دل ديده‌ام ، شهودش كرده‌ام\r\n\r\nبرخى اشكالات مكتب عرفان\r\n\r\n1 . تحقير عقل\r\n. تا اين مقدار مىشود براى « انسان كامل » عرفا از اسلام تأييد آورد . اما در مكتب عرفان يك چيزهايى تحقير شده است كه اسلام با آن تحقيرها موافق نيست و به همين دليل انسان كامل عرفان انسان نيمه كامل است « 3 » . در عرفان ، خيلى علم و عقل تحقير شده است ؛ در حالى كه اسلام در عين اينكه دل را قبول دارد عقل را هم تحقير نمىكند ؛ در عين اينكه دل را قبول دارد ، عشق و سير و سلوك را قبول دارد ، هرگز حاضر نيست عقل و فكر و استدلال و منطق را تحقير كند ؛ براى عقل و فكر و\r\n\r\n\r\n\r\n\r\n","description":"","footnote":"\r\n( 1 ) از فقرات دعاى عرفه : [ آيا غير تو ظهورى دارد كه تو ندارى ؟ 
  ]\r\n( 2 ) نهج البلاغه ، خطبهء 177\r\n( 3 ) البته ممكن است بعضى عرفا منطقشان را به اسلام خيلى نزديك كرده باشند . ما راجع به آن بحثى نداريم .\r\n","page_name":" 207 ","page_number":207},
  {"content":"\r\n\r\nاستدلال و تعقل نهايت احترام را قائل است . اين است كه در دوره‌هاى اسلامى و بالخصوص در دوره‌هاى متأخر گروهى پيدا شدند كه براى دل و عقل ، هر دو [ احترام قائل شدند . 
  ] شيخ شهاب الدين سهروردى ( شيخ اشراق ) تقريباً راهش همين است و صدرالمتألهين شيرازى از او بيشتر مىخواهد راه عقل و راه دل ، هر دو را به پيروى از قرآن محترم بشمارد ؛ نمىخواهد مثل بوعلى مثلًا راه دل را تحقير كند « 1 » و نمىخواهد مانند بعضى از عرفا و متصوّفه راه عقل را تحقير كند ، مىخواهد هر دو راه را محترم بشمارد .\r\nپس آن جنبه‌هايى كه علم و عقل در عرفان يا لااقل در سخنان بعضى از عرفا تحقير مىشود ، مورد تأييد اسلام نيست . انسان كامل قرآن انسانى است كه كمال عقلى هم پيدا كرده است ، كمال عقلى هم جزء كمالات اوست .\r\n\r\n2 . درون گرايى مطلق\r\n. مسئلهء ديگرى كه در انسان كامل عرفان وجود دارد و اسلام آن را تأييد نمىكند ، اين است كه در عرفان فقط درون گرايى مطرح است ، يعنى برون گرايى خيلى تحت الشعاع قرار گرفته است ؛ جنبهء فردى در آن زياد است و جنبهء اجتماعى محو شده يا بگوييم كمرنگ شده است . انسان كامل عرفان انسان اجتماعى نيست ، انسانى است كه فقط سر در گريبان خودش دارد و بس . ولى اسلام ضمن آنكه همهء آنچه را كه در مورد دل و عشق و سير و سلوك و علم افاضى و علم معنوى و تهذيب نفس گفته مىشود تأييد مىكند ، انسان كاملش انسان جامع است ، برون گرا هم هست ، جامعه گرا هم هست ، هميشه سر در گريبان خودش فرو نبرده است ؛ اگر شب سر در گريبان خود فرو مىبرد و دنيا و مافيها را فراموش مىكند ، روز در متن جامعه قرار گرفته است . چنان كه گفتيم ، دربارهء اصحاب حضرت حجت ( عجّل اللَّه تعالى فرجه ) - كه نمونه‌هايى از مسلمان كامل هستند - مكرر در مكرر در اخبار آمده است كه : رُهْبانٌ بِاللَّيْلِ لُيوثٌ بِالنَّهارِ اگر در شب سراغشان به روى ، گويى سراغ يك عده راهب رفته‌اى ، سراغ عده‌اى رفته‌اى كه در دامنهء يك كوه در غارى زندگى مىكنند و جز عبادت چيز ديگرى سرشان نمىشود . ولى در روز ، شيران نرند . آنها راهبان شب\r\n\r\n\r\n\r\n\r\n","description":"","footnote":"\r\n( 1 ) البته بوعلى در اواخر ، از اين نظر خودش برگشت .\r\n","page_name":" 208 ","page_number":208},
  {"content":"\r\n\r\nو شيران نر روز هستند .\r\nخود قرآن هم اينها را با يكديگر جمع مىكند :  التَّائِبُونَ الْعابِدُونَ الْحامِدُونَ السَّائِحُونَ الرَّاكِعُونَ السَّاجِدُونَ .  اينها همه ، آن جنبه‌هاى درونى است . بعد مىفرمايد :\r\n الْآمِرُونَ بِالْمَعْرُوفِ وَ النَّاهُونَ عَنِ الْمُنْكَرِ  « 1 » . فوراً وارد جنبه‌هاى جامعه گرايى آنها مىشود : آنها مصلحان جامعهء خود هستند . يا در آن آيهء كريمه مىفرمايد :  مُحَمَّدٌ رَسُولُ اللَّهِ وَ الَّذِينَ مَعَهُ أَشِدَّاءُ عَلَى الْكُفَّارِ رُحَماءُ بَيْنَهُمْ .  در اينجا اول جنبهء جامعه گرايى را مىگويد : پيامبر و همراهانش ( حال بنا بر بعضى تفاسير ، خصوص همراهانش را مىگويد )  أَشِدَّاءُ عَلَى الْكُفَّارِ رُحَماءُ بَيْنَهُمْ  در مقابل پوشندگان حق و حقيقت و كسانى كه با حقيقت عناد مىورزند ، باصلابت و محكم و مانند ديوارى روئين هستند و نسبت به اهل ايمان يك پارچه محبت ، مهربانى ، خير و رحمت . بعد مىفرمايد :  تَراهُمْ رُكَّعاً سُجَّداً  همين جامعه گراها را در حال ركوع و سجود مىبينى .  يَبْتَغُونَ فَضْلًا مِنَ اللَّهِ وَ رِضْواناً  از خداى خود فزونى مىخواهند و به آنچه دارند قانع نيستند و رضاى حق را مىخواهند ؛ يعنى افرادى نيستند كه براى خود ، دنيا يا آخرت را بخواهند ، براى آنها رضاى حق از هرچيزى برتر و بالاتر است .  سِيماهُمْ فِي وُجُوهِهِمْ مِنْ أَثَرِ السُّجُودِ  « 2 » در چهرهء آنها آثار عبادت و آثار سجود را مىبينى .\r\nاين يك نقطهء ضعف ديگرى است كه در انسان كامل تصوف ديده مىشود . البته بسيارى از پيشروان عرفان چون شديداً تحت تأثير تعليمات اسلامى بوده‌اند ، متوجه اين نكته بوده‌اند و در كلمات خود به اين نكته اشاره كرده‌اند . اما به هرحال گاهى كم و بيش اين افراط پيدا شده است ؛ يعنى درون گرايى به حدى رسيده كه ديگر برون گرايى نفى شده است . اسلام اين جهت را تأييد نمىكند .\r\n\r\n3 . نفس كُشى\r\n. يك جهت ديگر در اين مكتب مطرح است و آن مربوط به نفس كُشى است . ما در تعبيرات اسلامى كلمهء « نفس كشى » نداريم . يكى دو جا تعبير اماتَ نَفْسَهُ داريم كه يكى در نهج البلاغه است - كه برايتان خواندم - و تعبير موتوا قَبْلَ انْ تَموتوا را هم\r\n\r\n\r\n\r\n\r\n","description":"","footnote":"\r\n( 1 ) توبه / 112\r\n( 2 ) فتح / 29\r\n","page_name":" 209 ","page_number":209},
  {"content":"\r\n\r\nداريم . معمولًا در تعبيرات اسلامى صحبت از تهذيب و اصلاح نفس است .\r\nدر تعبيرات شعرا مسئلهء نفس كشى و نفس كشتن زياد آمده است . حال ما با تعبير ، چندان مخالفتى نداريم ، ولى دربارهء مسئلهء نفس كشى و به عبارت ديگر خود را درهم شكستن ، خود را كوبيدن ، يعنى خودبين نبودن و خودپسند و خودخواه نبودن ، در عرفانِ ما طورى سخن گفته شده است كه غالباً يك نكتهء بسيار اساسى كه در اسلام از آن به « كرامت نفس » تعبير مىكنيم ، مورد غفلت واقع شده است . اين بحث اندكى مفصلتر است .\r\nهمان‌طور كه در ابتداى سخنم عرض كردم چون عرفان شيرين است و عرفا با زبان ادب ، نثر و نظم مدعاى خودشان را خيلى گفته‌اند و پخش كرده‌اند ، انسان كامل عرفا در سرنوشت جامعهء ما خيلى اثر دارد ؛ يعنى ما بيشتر انسان و الا و انسان متعالى را همان مىدانيم كه عرفا معرفى كرده‌اند . از اين جهت لازم است مقدارى بيشتر دربارهء انسان متعالىاى كه عرفا معرفى كرده‌اند بحث كنيم . مطلب آخرى كه عنوان كردم فقط براى اين بود كه عرض كرده باشم اين هم يك نقطهء ضعف ديگرى است .\r\nان شاء اللَّه در جلسهء بعد دربارهء اين مطلب و بعضى از قسمتهاى ديگر صحبت خواهم كرد .\r\nو لا حول و لا قوّة الّا باللَّه العلىّ العظيم\r\n\r\n","description":"","footnote":"","page_name":" 210 ","page_number":210},
  {"content":"\r\n\r\n\r\n8 نقد و بررسى مكتب عرفان ( 1 )\r\n هُوَ الَّذِي بَعَثَ فِي الْأُمِّيِّينَ رَسُولًا مِنْهُمْ يَتْلُوا عَلَيْهِمْ آياتِهِ وَ يُزَكِّيهِمْ وَ يُعَلِّمُهُمُ الْكِتابَ وَ الْحِكْمَةَ وَ إِنْ كانُوا مِنْ قَبْلُ لَفِي ضَلالٍ مُبِينٍ .  .\r\nبحثهاى ما در اين جلسات ، در واقع تلاش و كوششى براى شناخت انسان كامل از نظر اسلام است . گفتيم كه انسان ، تنها موجودى است كه خودش از خودش تفكيك پذير است . يعنى ما نمىتوانيم سنگى داشته باشيم كه خصلت سنگى نداشته باشد ، يا گربه‌اى داشته باشيم فاقد گربگى ، يا سگى داشته باشيم فاقد سگى ، يا پلنگى فاقد خصلت پلنگى ؛ هر پلنگى در دنيا آن خصلتهايى را كه « پلنگى » مىناميم ، به حكم غريزه داراست . ولى اين انسان است كه انسان بودن خودش را ندارد و بايد آن را تحصيل كند . همچنين گفتيم انسان بودن انسان اصلًا مربوط به جنبه‌هاى زيستى و به اصطلاح بيولوژيك نيست ؛ يعنى آنچه كه به نام انسانيت و يا آدميت در زبان قديم ناميده مىشود [ غير از ويژگيهاى زيستى انسان است . 
  ]\r\n تن آدمى شريف است به جان آدميت * نه همين لباس زيباست نشان آدميت \r\nاجمالًا همه مىدانند به صرف اينكه يك موجود ، يك انسانِ زيستى يعنى يك انسان از نظر علم الحيات و پزشكى باشد ، كافى نيست كه ما آن را انسان بناميم ؛ « آدم\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nشدن » خودش چيز ديگرى است . هركس كه از مادر متولد مىشود ، به اين معنا آدم نيست ، تا آنجا كه گفته‌اند : ملّا شدن چه آسان ، آدم شدن چه مشكل ! يعنى همان‌طور كه انسان وقتى به دنيا مىآيد عالِم بالقوّه است نه عالم بالفعل ، همچنين آدم بالقوّه است نه آدم بالفعل .\r\nوقتى مسئله به اين مرحله مىرسد ، به اين شكل طرح مىشود كه آن آدم شدن و انسانيت كه هركسى بايد آدم و انسان شود چيست ؟ اين انسانيت را يك زيست شناس نمىتواند به ما نشان دهد و يك پزشك هم نمىتواند آن را به ما معرفى كند . انسانيت امرى است كه حتى ماديترين مكتبهاى عالم هم آن را انكار نمىكنند ولى در عين حال با معيارهاى مادى هم نمىشود آن را [ شناخت 
  ] و لهذا گفتيم كه انسان ، خودش براى خودش دروازهء معنويت است . يكى از دروازه‌ها كه انسان مىتواند از وجود خودش به عالم معنا پى ببرد و بفهمد كه غير از مسائل مادى چيزهاى ديگرى هم هست « 1 » انسانيت است كه امرى وراى زيست شناسى است .\r\nماديترين ماديهاى عالم هم قائل به يك چيزهايى است كه اسمش را « ارزشهاى انسانى » مىگذارد « 2 » . وقتى مىگويد ارزشهاى انسانى ، يعنى امور انسانى غير مادى .\r\nما مىخواهيم ارزشهاى اصيل انسانى را بر مبناى اسلام بشناسيم ؛ يعنى مىخواهيم بفهميم اسلام ارزشهاى اصيل انسانى را چه چيز مىداند . ما تا مكتبهاى مختلف را طرح و سپس نقد نكنيم ، نمىتوانيم نظر اسلام را بشناسيم . منظور از نقد ، نقد به معنى واقعى است كه به معنى ايراد گرفتن نيست . نقد به معنى واقعى مانند عمل صرّاف است ، يعنى آن كارى كه صراف با يك سكه انجام مىدهد . او سكه را به محك مىگذارد و عيارش را به دست مىآورد ؛ مىخواهد بفهمد چند درصد يك سكه طلاى خالص يا نقرهء خالص است و چقدر مخلوط دارد . بنابراين ، نه اين است كه نقد كردن همه‌اش رد كردن باشد . نقد كردن يعنى اينكه ببينيم كه با معيارها و محكهاى اسلامى ، آن سكه‌ها چه از آب در مىآيد . سكه‌اى را فلاسفه عرضه داشته‌اند ، سكه‌اى را عرفا عرضه داشته‌اند و سكه‌هايى را مكتبهاى ديگر . ما اينها را يك يك طرح مىكنيم ، و تا سكه‌هاى ديگران را دقيقاً بررسى نكنيم نمىتوانيم\r\n\r\n\r\n\r\n\r\n","description":"","footnote":"\r\n( 1 ) هست ولى محسوس و ملموس نيست و در لابراتوار نمىشود آن را پيدا كرد و همهء مردم دنيا هم آن را قبول دارند .\r\n( 2 ) اين ، اسمى است كه بر آن مىگذارد ولى نمىتواند آن را بشناسد .\r\n","page_name":" 212 ","page_number":212},
  {"content":"\r\n\r\nسكهء اسلامى را بشناسيم كه آن سكه‌اى كه اسلام طرح و پيشنهاد مىكند چگونه سكه‌اى است ، و الّا اگر اينها را طرح نكنيم و من از پيش خود بگويم كه ارزشهاى اصيل انسانى عبارت از فلان چيزهاست ، مطمئن هستم يك نفر هم نيست كه بگويد خير ، يك چيز ديگر هم در اينجا هست و يا بگويد چرا اين يك ارزش است و ديگرى يك ارزش نيست ؟ ولى وقتى كه مكتبهاى ديگر را طرح مىكنيم و به معناى واقعى نقد مىكنيم يعنى در محك اسلامى مىگذاريم ، آن وقت مىتوانيم خيلى منطقى و مستدل بگوييم كه ارزشهاى اسلامى در باب انسان و ارزشهاى انسانىاى كه اسلام براى آنها واقعاً ارزش قائل است چيست ، و حتى مىتوانيم درصد هريك را بيان كنيم ؛ يعنى اگر مجموعهء ارزشها را صد حساب كنيم ، روى حساسيتهايى كه خود اسلام در اين زمينه‌ها نشان داده است مىتوانيم بگوييم فلان ارزش مثلًا پنجاه درصد [ ارزشهاى انسانى را تشكيل داده 
  ] است و ديگرى سى درصد و سومى ده درصد « 1 » .\r\n\r\nتحقير عقل توسط برخى عرفا\r\nبحث ما در جلسهء گذشته دربارهء سكهء عرفان يعنى انسان كامل در سكهء عرفانى بود .\r\nانسان كامل مكتب عرفان ، حتى انسان كامل عرفان اسلامى كه با عرفانهاى ديگر خيلى متفاوت است و زمينه‌هاى اسلامى در آن خيلى زياد است و « انسان كامل » بسيارى از عرفا را مىشود گفت كه خيلى به انسان كامل اسلام نزديك است ، در عين حال به نظر ما قابل نقد است . من اعتراف دارم كه مكتب عرفان از تمام مكتبهاى قديم و جديد ، در باب انسان كامل غنىتر است ؛ نه قديميها توانسته‌اند به پايهء اينها برسند و نه امروزيها ؛ ولى چنان كه عرض كردم مكتبى غيرقابل نقد نيست .\r\nدر جلسهء گذشته سه نقد « 2 » بر انسان كامل عرفانى ذكر كرديم . يكى اين بود كه گفتيم عرفا بيش از اندازه عقل را تحقير كرده‌اند و گاهى - نه خيلى - تا حد بىاعتبار بودن عقل هم جلو رفته‌اند .\r\n\r\n\r\n\r\n\r\n","description":"","footnote":"\r\n( 1 ) بعضى شتاب دارند ، مىگويند زودتر بگوييد ارزشهاى اصيل اسلامى چيست تا ما آنها را بفهميم . اگر ما اكنون آنها را بگوييم ، در آن وقت است كه شما چيز درستى نفهميده‌ايد . پس بگذاريد مكتبهاى ديگر را به معنى واقعى نقد كنيم .\r\n( 2 ) اين نقدها مال من نيست . من با معيار اسلام دارم نقد مىكنم . در واقع اسلام است كه دارد نقد مىكند .\r\n","page_name":" 213 ","page_number":213},
  {"content":"\r\n\r\nدر اينكه مقام عشق را از مقام عقل بالاتر برده‌اند ، شكى نيست . به قول حافظ :\r\n« جناب عشق را درگه بسى بالاتر از عقل است » . ولى در مرحلهء تحقير عقل گاهى تا حد افراط هم جلو رفته‌اند ؛ يعنى اساساً تفكر و تعقل و منطق و استدلال و برهان را سخت بىاعتبار معرفى كرده‌اند ، تا آنجا كه آن را « حجاب اكبر » هم ناميده‌اند و گاهى در حيرت فرو رفته‌اند اگر ديده‌اند حكيمى به جايى رسيده است .\r\nدر اين زمينه داستان معروفى است كه در كتابها نوشته‌اند . بوعلى سينا ، اين حكيم بسيار بزرگ مشّائى و عقلى و خشك ، با يك عارف بسيار مهم و بزرگ يعنى ابوسعيد ابوالخير معاصر بوده است « 1 » . بوعلى در همان مولَدش يعنى نواحى ماوراء النهر و بلخ و بخارا بود ولى بعد ، از ترس سلطان محمود مجبور شد فرار كند ، چون سلطان محمود مىخواست او را به درگاه خود ببرد و بوعلى نمىخواست برود .\r\nبوعلى به نيشابور آمد و در آنجا با ابوسعيد ابوالخير ملاقات كرد . نوشته‌اند ايندو سه شبانه روز با يكديگر خلوت كردند و حرفهايشان را با يكديگر مىزدند و جز براى نماز جماعت بيرون نمىآمدند . بعد كه از هم جدا شدند ، از بوعلى پرسيدند :\r\nبوسعيد را چگونه ديدى ؟ گفت : آنچه ما مىدانيم او مىبيند . از بوسعيد پرسيدند :\r\nبوعلى را چگونه ديدى ؟ گفت : هرجا كه ما رفتيم ، اين كور با عصاى خودش دنبال ما آمد .\r\nعرفا بيش از اندازه عقل را تحقير كرده‌اند . حرف من اين است : ما اگر منطق قرآن را در يك طرف و منطق عرفان را در باب عقل در طرف ديگر بگذاريم ، اينها با يكديگر خوب نمىخوانند . قرآن خيلى بيشتر از عرفان براى عقل احترام و ارزش قائل است و روى عقل و تفكر و حتى استدلالهاى خالص عقلى تكيه كرده است .\r\nتمام عرفا اعم از شيعه و سنى سلسلهء خود را منتهى به على عليه السلام مىكنند « 2 » حتى در ميان متعصب ترين سنيها ، آخر سلسلهء عرفان منتهى به على عليه السلام مىشود .\r\nمىگويند در اين شصت هفتاد سلسله‌اى كه دارند ، فقط يك سلسله هستند كه خود را منتهى به ابوبكر مىكنند ؛ بقيه ، همه خود را به على عليه السلام منتهى مىكنند . على عليه السلام كه عرفا او را قطب العارفين مىدانند ، در نهج البلاغه آن مخّ عرفان - كه به قول\r\n\r\n\r\n\r\n\r\n","description":"","footnote":"\r\n( 1 ) بوعلى سينا در اواخر قرن چهارم و اوايل قرن پنجم مىزيسته و وفاتش در سال 428 بوده است .\r\n( 2 ) حال ، من به راست يا دروغ بودن اين حرف كارى ندارم .\r\n","page_name":" 214 ","page_number":214},
  {"content":"\r\n\r\nابن ابى الحديد گاهى آنچه را كه عرفا در همهء كتابها گفته‌اند در چهار سطر بيان كرده است - يك جا آنچنان فيلسوف مىشود و استدلالات عقلىِ فيلسوفانه مىكند كه هيچ فيلسوفى به گَردَش نمىرسد ؛ يعنى على عليه السلام هرگز عقل را تحقير نمىكند .\r\nبنابراين ، انسان كامل اسلام با انسان كامل عرفان در اين جهت فرق مىكند . عقل در انسان كامل اسلام رشد و نمو كرده و در كمال احترام است ، در صورتى كه در انسان كامل عرفان ، عقل تحقير مىشود . مسئلهء ديگر « جامعه گرايى » بود كه اين را هم در جلسهء گذشته عرض كردم « 1 » .\r\n\r\nروگردانى از طبيعت\r\nدر اين جلسه يك مطلب ديگر را عرض مىكنم و آن اين است كه عرفان منطقش اين است : « از خود بطلب « 2 » هرآنچه خواهى كه تويى » . عرفان مكتبى درون گراست . در اين مكتب ، دل از جهان بزرگتر است ؛ يعنى اگر تمام عالم را يك طرف و آنچه را كه آنها « دل » « 3 » مىگويند طرف ديگر بگذاريم ، دل از همهء عالم بزرگتر است . آنها به عالَم ، انسان صغير و به دل ، انسان كبير مىگويند و چون جهان و دل را يكى مىدانند [ به اين معنا كه 
  ] دو نسخهء مختلف از دو عالم متطابق هستند ، جهان را « عالم صغير » و دل را « عالم كبير » مىنامند . نه اينكه بگويند انسان ، عالم صغير است و اين عالم ، عالم كبير ؛ بلكه مىگويند اين عالم - كه ما آن را عالم كبير مىگوييم - عالم صغير است و انسان ، عالم كبير ؛ و عالم ، انسان صغير است ، و انسان كبير همان است كه در درون تو وجود دارد . ببينيد مولوى چه مىگويد :\r\n چيست اندر خُم كه اندر نهر نيست * چيست اندر خانه كاندر شهر نيست \r\nآيا مىشود چيزى در خانه باشد ولى در شهر نباشد ؟ نه ، چون خانه خودش جزء شهر است . هرچه در خانه است ، نمونه‌اى است از آنچه كه در شهر است . آيا مىشود چيزى در خم آب باشد كه در نهر نباشد ؟ آنچه در خم است ، قسمت كوچكى است از آنچه كه در نهر است .\r\n\r\n\r\n\r\n\r\n","description":"","footnote":"\r\n( 1 ) اگر لازم شد ، توضيح بيشترى مىدهم .\r\n( 2 ) « از خود بطلب » يعنى از دل بطلب ، از درون بطلب .\r\n( 3 ) دلى كه آنها مىگويند يعنى همان روح الهىاى كه در هر انسانى دميده شده است :  وَ نَفَخْتُ فِيهِ مِنْ رُوحِي . \r\n","page_name":" 215 ","page_number":215},
  {"content":"\r\n\r\n اين جهان خمّ است و دل چون جوى آب * اين جهان خانه است و دل شهر عجاب \r\nنمىگويد اين دل خم است و جهان چون جوى آب ؛ مىگويد : اين جهان خم است و دل چون جوى آب . اين چقدر انسان را از بيرون [ منصرف مىكند ! 
  ] انسان سراغ خانه مىرود يا سراغ شهر ؟ معلوم است وقتى هرچه در خانه است در شهر هم هست ، انسان سراغ شهر مىرود . آيا انسان سراغ خم و يك ظرف كوچك مىرود يا سراغ جوى آب ؟ معلوم است كه سراغ جوى آب مىرود ، نه سراغ يك ظرف كوچك و يك خم .\r\nعرفان بر اساس بر درون گرايى و دل گرايى و توجه به باطن و انصراف از بيرون است ، و حتى ارزش بيرون را به عنوان اينكه بشود مطلوب خود يعنى حق را از جهانِ بيرون به دست آورد نفى مىكند ؛ مىگويد از درون بايد آن را به دست آورد :\r\n سالها دل طلب جام جم از ما مىكرد * وانچه خود داشت ز بيگانه تمنا مىكرد \r\n گوهرى كز صدف كون و مكان بيرون است « 1 » * طلب از گمشدگان لب دريا مىكرد \r\n مشكل خويش بر پير مغان بردم دوش * كو به تأييد نظر حل معما مىكرد \r\n ديدمش خرّم و خندان ، قدح باده به دست * واندر آن آينه صد گونه تماشا مىكرد \r\n گفتم اين جام جهان بين « 2 » به تو كى داد حكيم * گفت آن روز كه اين گنبد مينا مىكرد \r\n بيدلى در همه احوال خدا با او بود * او نمىديدش و از دور خدايا مىكرد \r\n اين همه شعبده‌ها عقل كه مىكرد اينجا * سامرى پيش عصا و يد بيضا مىكرد \r\n\r\n\r\n\r\n\r\n","description":"","footnote":"\r\n( 1 ) يعنى حق ، آن كه در زمان و مكان نمىگنجد .\r\n( 2 ) يعنى قلب و دل « ولىّ » ، كه تمام عالم در آن منعكس است .\r\n","page_name":" 216 ","page_number":216},
  {"content":"\r\n\r\n گفت آن يار كزو گشت سردار بلند * جرمش اين بود كه اسرار هويدا مىكرد \r\nعرفان در توجه به درون ، هرچه بخواهيد جلو رفته است\r\n\r\nتمثيل مولوى\r\nمولوى در دفتر ششم مثنوى داستانى آورده است كه البته تمثيل است . مىگويد :\r\nمردى بود طالب گنج كه دائماً از خدا گنج مىخواست . اين آدم - كه از اين تنبلهايى بود كه دلشان مىخواهد پايشان در يك گنجى فرو رود و بعد يك عمر راحت زندگى كنند - مىگفت : خدايا اين همه آدم در اين دنيا آمده‌اند و گنجها زير خاك پنهان كرده‌اند ، اين همه گنج در زير زمين مانده است و صاحبانش رفته‌اند « 1 » ، تو يك گنج به من بنمايان . مدتها كار اين مرد همين بود و شبها تا صبح زارى مىكرد . تا اينكه يك شب خواب ديد ( خواب نما شد ) . هاتفى در عالم خواب به او گفت : از خدا چه مىخواهى ؟ گفت : من از خدا گنجى مىخواهم . هاتف گفت : من از طرف خدا مأمورم گنج را به تو نشان دهم . من نشانيهايى به تو مىدهم و از روى آن نشانيها سر فلان تپه مىروى و تير و كمانى با خودت برمىدارى ، روى فلان نقطه مىايستى و تير را به كمان مىكنى . اين تير هرجا كه افتاد ، گنج همان جاست . بيدار شد ، ديد عجب خواب روشنى است . پيش خود گفت : اگر نشانيها درست بود ، يعنى چنين جايى با آن نشانه‌ها وجود داشت ، حتماً مىتوانم گنج را پيدا كنم . وقتى رفت متوجه شد همهء نشانه‌ها درست است . روى آن نقطه ايستاد . فقط بايد تير را پرتاب كند ، تير به هرجا كه افتاد آنجا گنج است . ولى يادش آمد كه هاتف به او نگفت تير را به كدام طرف پرتاب كن . گفت : اول به يك طرف مثلًا رو به قبله پرتاب مىكنم ، ان شاء اللَّه كه همان طرف است . تير را برداشت به كمان كرد و به قوّت كشيد و آن را رو به قبله پرتاب كرد . تير در جايى افتاد . بيل و كلنگ را برداشت و رفت آنجا را كند ، ولى هرچه كند به گنجى نرسيد . گفت : حتماً جهت را اشتباه كرده‌ام . تير را به طرف\r\n\r\n\r\n\r\n\r\n","description":"","footnote":"\r\n( 1 ) در قديم نه اسكناس بود و نه بانك . مردم سكه‌هاى خود را در زير خاك مخفى مىكردند و گاهى از ترس اينكه كسى بفهمد ، به بچه‌ها و ورّاثشان هم نمىگفتند . قبل از آنكه سرّ خود را به كسى بگويند كه مثلًا من پولها را در فلان جاى اتاقم زير خاك مخفى كرده‌ام ، مىمردند و اين همه پول زير خاك مىماند .\r\n","page_name":" 217 ","page_number":217},
  {"content":"\r\n\r\nديگرى پرتاب كرد ، ولى باز به نتيجه نرسيد . به هر طرفى كه پرتاب كرد ، گنجى پيدا نكرد . مدتى كارش اين بود و اين زمين را سوراخ سوراخ كرد ولى به چيزى دست نيافت . ناراحت شد . باز به گوشهء مسجد آمد و شروع به گله كردن كرد : خدايا ! اين چه راهنمايىاى بود كه به من كردى ؟ ! پدر من درآمد و به نتيجه نرسيدم . مدتها زارى مىكرد تا بالاخره آن هاتف دوباره به خوابش آمد . يقه‌اش را گرفت ، گفت : اين چه معرفىاى بود كه به من كردى ؟ ! حرف تو غلط از كار درآمد . هاتف گفت : مگر تو چه كردى ؟ گفت : به همان جا رفتم ، نشانيها درست بود و من نقطهء مورد نظر را پيدا كردم .\r\nتير را به كمان كردم و اول به طرف قبله به قوّت كشيدم . هاتف گفت : من كى چنين چيزى به تو گفتم ؟ تو از دستور من تخلف كردى . من گفتم تير را به كمان بگذار ، هرجا افتاد همان جا گنج است ؛ نگفتم به قوّت بكش . گفت : راست مىگويى . فردا با بيل و كلنگ و تير و كمان رفت ، تير را به كمان گذاشت . تا تير را رها كرد ، پيش پاى خودش افتاد . زير پايش را كند ، ديد گنج همان جاست . ملّا به اينجا كه مىرسد ، مىگويد :\r\n آنچه حق است اقرب از حبل الوريد * تو فكندى تير فكرت را بعيد \r\n اى كمان و تيرها برساخته * گنج نزديك و تو دور انداخته « 1 » \r\nدر عرفان روى اين زمينه‌ها : از خود بطلب ، دل شهر عجاب است ، جهان خم است و دل چون جوى آب ، جهان خانه است و دل شهر است ، و امثال آن فوق العاده تكيه شده است ؛ يعنى جهان بيرون و طبيعت خيلى تحقير شده است . در مكتب عرفان ، طبيعت حتى به عنوان يك كتاب كوچك ، كمتر معرفى مىشود ( نمىگويم هيچ معرفى نمىشود ) و حال آنكه در كلام منسوب به اميرالمؤمنين ، عالمْ عالم اكبر است و انسانْ عالم اصغر :\r\n دَواؤُكَ فيكَ وَ ما تُبْصِرُ * وَ داؤُكَ مِنْكَ وَ ما تَشْعُرُ \r\n وَ انْتَ الْكِتابُ الْمُبينُ الَّذى * بِاحْرُفِهِ يَظْهَرُ الْمُضْمَرُ \r\n ا تَزْعَمُ ا نَّكَ جِرْمٌ صَغيرٌ * وَ فيكَ انْطَوَى الْعالَمُ الْاكْبَرُ \r\n\r\n\r\n\r\n\r\n","description":"","footnote":"\r\n( 1 ) يكى از علماى اخير كه از فضلا و آدم باحال و معتقدى بود ، مىگفت من اين داستان را خوانده بودم و معنىاش را نمىدانستم . از مرد واعظى كه ذوق عرفانى داشت و خيلى به مثنوى مسلط بود پرسيدم :\r\nملّا در اين داستان چه مىخواهد بگويد ؟ او در جواب من يك جمله بيشتر نگفت ، گفت :  وَ فِي أَنْفُسِكُمْ أَ فَلا تُبْصِرُونَ  . مىخواهد بگويد [ حق 
  ] در خود شماست .\r\n","page_name":" 218 ","page_number":218},
  {"content":"\r\n\r\nحال ما اگر اين منطق را بر منطق قرآن هم عرضه بداريم ، در عين اينكه بسيارى از جهات مثبت در آن وجود دارد ولى از اين جهت آن را لنگ مىبينيم كه قرآن اينقدر به طبيعت بىاعتنا نيست ، بلكه از نظر قرآن آيات آفاق و انفس در كنار يكديگر است :\r\n سَنُرِيهِمْ آياتِنا فِي الْآفاقِ وَ فِي أَنْفُسِهِمْ حَتَّى يَتَبَيَّنَ لَهُمْ أَنَّهُ الْحَقُّ  « 1 » .\r\nالبته من قبول دارم كه عاليترين و شريفترين معرفتها براى انسان ، از درون خود انسان به دست مىآيد ولى نه اين است كه ديگر طبيعت چيزى نباشد و آيت حق و آيينهء خدا نباشد و فقط دل آيينهء خدا باشد ؛ بلكه دل يك آيينهء خداست و طبيعت يك آيينهء ديگر خدا\r\n\r\nرابطهء انسان با طبيعت\r\nاينجا يك نكتهء بسيار دقيقى وجود دارد « 2 » و آن اينكه رابطهء انسان با طبيعت چگونه رابطه‌اى است ؟ آيا رابطهء انسان با طبيعت ، رابطهء يك بيگانه با بيگانه است ؟\r\nآيا رابطهء انسان با طبيعت - حتى بالاتر از رابطهء بيگانه با بيگانه - رابطهء يك زندانى با زندان و رابطهء يك مرغ با قفس است ؟ رابطهء يوسف با چاه كنعان است ؟ اين خودش مسأله‌اى است .\r\nممكن است كسى بگويد اساساً آمدن انسان به دنيا ، يعنى در قفس قرار گرفتن يك مرغ ، در زندان قرار گرفتن يك آزاد ، به چاه افتادن يك يوسف . پس اگر بنا شود\r\n\r\n\r\n\r\n\r\n","description":"","footnote":"\r\n( 1 ) فصّلت / 53 [ ترجمه : به زودى نشانه‌هاى خود را در طبيعت و در جانهاى خودشان به آنان بنماييم تا برايشان روشن شود كه او ( خدا يا قرآن ) حق است . 
  ]\r\n( 2 ) من مخصوصاً در باب مكتب عرفان بيشتر بحثم را ادامه مىدهم ، زيرا - چنان كه عرض كردم - مكتب عرفان بيشتر با روحهاى ما تماس داشته است ولى مكتب فلاسفه مال خودشان و كتابهايشان بوده و بين مردم نيامده است . مكتب عرفان به واسطهء ذوق و شور و حرارتى كه در آن است و جذبه و زيبايى و جمالى كه دارد ، در تمام خانه‌ها نفوذ دارد ؛ مولوى در همهء خانه‌ها نفوذ دارد ، سعدى و حافظ در همهء خانه‌ها نفوذ دارند . و لهذا اين مكتب بسيار خدمت كرده و احياناً اگر انحراف و لغزشى هم در كلمات بعضى از عرفا باشد - كه هست - آن هم به نوبهء خود اثر زيادى دارد . از اين جهت است كه من بحث خود را دربارهء مكتب عرفان نسبت به مكتب فلسفه بيشتر بسط مىدهم .\r\n","page_name":" 219 ","page_number":219},
  {"content":"\r\n\r\nطبيعت براى ما يك زندان يا چاه يا قفس باشد ، رابطهء انسان و طبيعت در حد اعلى « ضد » است . بنابراين تلاش ما در طبيعت چگونه بايد باشد ؟ تلاش براى نجات . يك مرغ بايد خود را از قفس نجات دهد و كار ديگرى غير از اين ندارد . يك زندانى با زندان كارى ندارد جز اينكه اگر بتواند ديوار زندان را خراب كند و خودش را از آنجا خلاص كند . يوسف در آن چاه انتظارى ندارد جز اينكه مسافرينى بيايند و براى كشيدن آب ، دلوى به درون چاه بفرستند و او خودش را بجاى آب در آن دلو بيندازد و وقتى طناب را بالا بكشند يك وقت ببينند بجاى آب ، يوسف از چاه بيرون آمده است .\r\nآيا قرآن و اسلام رابطهء انسان با طبيعت را رابطهء زندانى و زندان مىداند ؟ رابطهء يوسف و چاه مىداند ؟ رابطهء مرغ و قفس مىداند ؟ در عرفان روى اين مطلب خيلى تكيه شده است . سنايى مىگويد : « قفس بشكن چو طاووسان ، يكى برپر بر اين بالا » و ديگرى مىگويد : « اى يوسف مصر درآ از چاه » . [ در تشبيه رابطهء انسان و طبيعت 
  ] به « زندانى و زندان » هم كه از زمين و آسمان گفته‌اند « 1 » .\r\n\r\nنظر اسلام\r\nدر اسلام رابطهء انسان با طبيعت رابطهء كشاورز است با مزرعه ، رابطهء بازرگان است با بازار تجارت ، رابطهء عابد است با معبد . براى كشاورز ، مزرعه هدف نيست ولى وسيله هست ؛ يعنى محل زندگى و كانون زندگى كشاورز ، شهر است اما از اين مزرعه است كه وسايل خوشى و سعادتش را به دست مىآورد . يك كشاورز بايد به مزرعه برود و زمين را شخم بزند ، بذر بپاشد و زمين را آباد كند . بعد كه محصول روييد ، اگر علف هرزه‌اى پيدا شد وجين كند و بعد درو و سپس خرمن كند . كلام پيامبر است : الدُّنْيا مَزْرَعَةُ الْاخِرَةِ « 2 » دنيا كشتزار عالم آخرت است . بله ، اگر كشاورز مزرعه را با خانه و مقرّ خود اشتباه كند ، خطا كرده است . مزرعه را به عنوان مزرعه بودن ، نبايد با چيز ديگرى اشتباه كند . بازار براى يك بازرگان جاى كار است كه سرمايه و عمل و تلاشى را براى سود و درآمد بيشترى به كار اندازد و برآنچه دارد\r\n\r\n\r\n\r\n\r\n","description":"","footnote":"\r\n( 1 ) [ كنايه از اينكه بسيار گفته‌اند . 
  ]\r\n( 2 ) كنوز الحقايق ، مناوى ، باب دال\r\n","page_name":" 220 ","page_number":220},
  {"content":"\r\n\r\nبيفزايد . دنيا هم براى انسان چنين چيزى است . كلام اميرالمؤمنين است : الدُّنْيا مَتْجَرُ اوْلِياءِ اللَّه « 1 » .\r\nشخصى در حضور اميرالمؤمنين شروع كرد به مذمت كردن دنيا . شنيده بود كه على عليه السلام دنيا را مذمت مىكند ولى نمىفهميد كه او از چه جنبه‌اى دنيا را مذمت مىكند . او خيال مىكرد كه وقتى على عليه السلام دنيا را مذمت مىكند ، مثلًا طبيعت را مذمت مىكند . نمىدانست كه او دنياپرستى را مذمت مىكند ؛ او تو را از نظر پرستش دنيا كه ضد حق پرستى و حقيقت پرستى است و مساوى با نفى همهء ارزشهاى انسانى است ، مذمت مىكند . وقتى آن مرد دنيا را مذمت كرد ، على عليه السلام كه ضد دنياپرستى است و آن را مذمت مىكند - برآشفت و فرمود :\r\nايُّهَا الذّامُّ لِلدُّنْيَا الْمُغْتَرُّ بِغُرورِهَا الْمَخْدوعُ بِاباطيلِها ، اتَغْتَرُّ بِالدُّنْيا ثُمَّ تَذُمُّها ؟\r\nانْتَ الْمُتَجَرِّمُ عَلَيْها امْ هِىَ الْمُتَجَرِّمَةُ عَلَيْكَ « 2 » ؟ .\r\nاى آقاى مذمتگر دنيا ! اى كسى كه فريب دنيا را خورده‌اى ! دنيا تو را فريب نداد ، تو فريب خوردى . خيلى تعبير عجيبى است . دنيا كسى را فريب نمىدهد ، انسان خودش فريب مىخورد .\r\nمن در اين باره مَثَلى مىگويم : يك وقت پيرزنى با آرايشهاى مصنوعى ، انسان را گول مىزند : دندان در دهانش ندارد ، دندان مصنوعى مىگذارد ؛ مو به سرش ندارد ، موى مصنوعى مىگذارد . به قول آن شاعر عرب :\r\n عَجوزٌ تَمَنَّتْ انْ تَكونَ فَتِيَّةً * وَ قَدْ يَبِسَ الْعَيْنانِ وَ احْدَوْدَبَ الظَّهْرُ \r\nيك بيچاره‌اى او را به صورت يك زن جوان خيال مىكند و وقتى كار از كار گذشته است ، مىبيند كه اشتباه كرده است . ولى يك وقت همين پيرزن مىگويد : آقا ! سن من پنجاه و نه سال و شش ماه و شش روز است و حقيقت را مىگويد . دندانها و موهايش را نشان مىدهد ، مىگويد : يك دندان هم به دهانم ندارم و موهايى كه مىبينى ، موى مصنوعى است كه به سرم گذاشته‌ام . من همين هستم ؛ آيا حاضرى با من ازدواج كنى ؟ او هرچه مىگويد : من دندان ندارم ، انسان مىگويد : قربان همان\r\n\r\n\r\n\r\n\r\n","description":"","footnote":"\r\n( 1 ) . نهج البلاغه ، حكمت 131\r\n( 2 ) . نهج البلاغه ، حكمت 131\r\n","page_name":" 221 ","page_number":221},
  {"content":"\r\n\r\nدندانهايى كه ندارى ! هرچه مىگويد : من زلف ندارم ، انسان مىگويد : شما تعارف مىفرماييد ، من مىفهمم كه شما داريد هزم نفس مىكنيد . پس اين پيرزن تو را فريب نداده ، تو خودت آمادهء فريب خوردن هستى ، خودت مىخواهى خودت را فريب بدهى ، يك موضوع براى فريب خوردن مىخواهى .\r\nعلى عليه السلام مىفرمايد : دنيا كه چيزى را مخفى نكرده است . دنيا چه چيز را مخفى كرده كه مىگويى دنيا مرا گول زد ؟ آن روزى كه به دست خودت پدرت را دفن كردى ، دنيا تو را گول زد ؟ ! دنيا مىگويد : من همينم كه هستم ، من محل تغيّر هستم و ثباتى در من نيست . دنيا مىگويد : من را همان‌طور كه هستم درك كن ، چرا مىخواهى مرا آن‌طور كه نيستم باور كنى ؟ من يك طورى هستم و دارم خودم را هم به تو نشان مىدهم ولى تو مىخواهى مرا آن‌طور كه نيستم و خودت خيال مىكنى ، باور كنى . پس دنيا كسى را فريب نمىدهد ، انسان فريب مىخورد . انْتَ الْمُتَجَرِّمُ عَلَيْها امْ هِىَ الْمُتَجَرِّمَةُ عَلَيْكَ ؟ بيا حساب كنيم ، آيا تو بر دنيا جنايت كردى يا دنيا بر تو جنايت كرد ؟ تو به اين عالم خيانت مىكنى يا عالم به تو خيانت مىكند ؟ مَتى غَرَّتْكَ ؟\r\nدنيا كِىْ تو را فريب داد ؟ امْ مَتَى اسْتَهْوَتْكَ ؟ كِىْ دنيا هواى نفس تو را طلب كرد ؟ اين تو هستى كه با هواى نفس خود دنبال دنيا هستى . ابِمَصارِعِ آبائِكَ مِنَ الْبِلى ؟ امْ بِمَضاجِعِ امَّهاتِكَ تَحْتَ الثَّرى ؟ بعد فرمود : الدُّنْيا مَسْجِدُ احِبّاءِ اللَّه دنيا مسجد دوستان خداست .\r\nآيا اگر مسجد نباشد ، عابد مىتواند عبادت كند ؟ مَتْجَرُ اوْلِياءِ اللَّه دنيا بازار تجارت اولياى خداست . اگر بازار نباشد ، آيا بازرگان مىتواند بازرگانى كند و سود ببرد ؟ .\r\nآن فكر كه دنيا را براى انسان به منزلهء زندان و چاه و قفس مىداند و مىگويد وظيفهء انسان بيرون رفتن از اين زندان و خارج شدن از اين چاه و شكستن اين قفس است ، مبتنى بر يك اصل ديگرى در باب معرفة النفس و معرفة الروح است كه اسلام آن را قبول ندارد\r\n\r\nتكامل روح در دنيا\r\nقبل از اسلام در برخى از كشورها مثل يونان و هند عقيده‌اى وجود داشته است و آن اينكه روح انسان قبلًا در عالم ديگر به تمام و كمال آفريده شده است و بعد ، از آنجا مثل مرغى كه در قفس مىكنند ، او را به اين عالم مىآورند . اگر اين‌طور باشد ، بايد انسان قفس را بشكند . ولى قرآن در يكى از آيات سورهء مؤمنون اين نظر را رد\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nمىكند و تعبير عجيبى دارد كه صدرالمتألهين مىگويد : من نظريهء « جسمانية الحدوث و روحانية البقاء » بودن روح را از اين آيه كشف كردم . وقتى دربارهء انسان بحث مىكند ، مىفرمايد : ما انسان را از خاك آفريديم ؛ مرحله به مرحله پيش آمد تا اينكه نطفه شد ، نطفه علقه شد ، علقه مضغه شد و مضغه استخوان شد و بر روى استخوان گوشت پوشانيده شد . بعد مىفرمايد :  ثُمَّ أَنْشَأْناهُ خَلْقاً آخَرَ  « 1 » ما همين ماده و طبيعت را تبديل به چيز ديگرى - كه روح است - كرديم ؛ يعنى روح زاييدهء همين طبيعت است . روح مجرّد است ، ولى مجرّدِ زاييده از ماده است . پس انسان در جاى ديگرى به صورت كامل نبوده تا بعد در اين عالم در قفس قرار گرفته باشد . انسان در اينجا در دامن مادر خودش است . طبيعت ، مادر روح انسان است و انسان در طبيعت كه زندگى مىكند ، در دامن مادر زندگى مىكند . بنابراين در همين جا بايد تكامل پيدا كند ، نه اينكه قبلًا تكامل پيدا كرده است و بعد اينجا در زندان يا چاه گرفتار شده و بايد بيرون بيايد ؛ اين ، فكر اسلامى نيست .\r\nالبته اسلام مىگويد تو براى هميشه نبايد در دامن مادر بمانى . اگر براى هميشه بخواهى در دامن مادر باشى ، يك بچه ننه خواهى بود و هرگز مرد ميدان نخواهى شد .\r\nاگر از طبيعت عروج نكنى و از دامن اين مادر برنخيزى و بالا نيايى ، در طبيعت مىمانى ، يك موجود طبيعى مىشود ،  « ثُمَّ رَدَدْناهُ أَسْفَلَ سافِلِينَ »  مىشوى و ديگر  « إِلَّا الَّذِينَ آمَنُوا وَ عَمِلُوا الصَّالِحاتِ »  « 2 » نيستى ، در اسفل السافلين مىمانى . اگر انسان در اسفل السافلين - كه طبيعت است - محبوس بماند ، به اين معنا كه از حد طبيعت بالا نرود ، اين امر در دنياى ديگر جهنم اوست ،  فَأُمُّهُ هاوِيَةٌ  « 3 » مادرش همان جهنم است .\r\nخداوند مولودى را در دامن اين مادر ( طبيعت ) متولد كرده كه از دامن اين مادر بالا برود ، مدرسه برود و مدرسه را طى كند و بالاتر برود . اگر او در اين دامن بماند ، براى هميشه در اينجا خواهد ماند . اگرچه اين تشبيه خيلى ناقص است ولى چنين شخصى حالت بچه‌اى را دارد كه واقعاً بچه ننه شده است ، يك بچه ننه‌اى كه وقتى بيست و پنج ساله هم شده باز بايد در بغل مادرش بخوابد و مادرش پستانش را بغل صورتش بگذارد كه اين آقازاده خوابش ببرد ! اين آدم ديگر چه از آب در مىآيد ؟ !\r\n\r\n\r\n\r\n\r\n","description":"","footnote":"\r\n( 1 ) مؤمنون / 14\r\n( 2 ) تين / 5 و 6\r\n( 3 ) قارعه / 9\r\n","page_name":" 223 ","page_number":223},
  {"content":"\r\n\r\nپس انسان در انسان شناسى و جهان شناسى اسلام ، يك مرغ ساخته و پرداختهء قبلى كه در فضاى عالم قدس پرواز مىكرده ( طاير عالم قدسم ، چه دهم شرح فراق ) نيست كه بعد او را در اين قفس زندانى كرده باشند و وظيفه‌اش فقط اين باشد كه قفس را بشكند . اسلام اين را قبول ندارد . بله ، اگر شما شنيده‌ايد كه عالم ارواح بر عالم اجسام تقدم دارد ، به اين معناست كه سنخ ارواح تقدم دارد ؛ يعنى روح پرتوى است كه تكوينش در اين عالم است ، ولى پرتوى است كه از عالم ديگر به اين عالم تابيده است ، نه اينكه به تمام و كمال در جاى ديگرى بوده و بعد او را به اينجا آورده‌اند و در قفس كرده‌اند . اين فكر ، يعنى فكر تناسخ ، يك فكر هندى و يك فكر افلاطونى است . افلاطون در بين يونانيها معتقد بود كه روح انسان ساخته و پرداختهء عالمى قبل از اين عالم ( عالم مُثُل ) است ، بعد اين ساخته و پرداخته را آورده‌اند و به حكم مصلحتى در اينجا زندانى كرده‌اند ، لذا بايد از اين زندان رها شود و برود . ولى اسلام با اين ديد به طبيعت نگاه نمىكند .\r\nالبته اين را هم عرض كنم ، براى اينكه بعضى اگر تاريخچه‌هايى را خوانده‌اند [ توهم نكنند : 
  ] نمىخواهم بگويم تمام عرفا اينقدر اشتباه كرده‌اند ؛ بلكه عرفاى بزرگ گاهى لااقل در كلمات خودشان متوجه اين نكته بوده‌اند ، نه ترك جامعه گرايى كرده‌اند و نه ترك طبيعت گرايى . آنها به اين نكته كه قرآن آيات آفاق و انفس را در كنار يكديگر ذكر كرده است و طبيعت هم آيه و آيينهء جمال حق است ، كاملًا توجه كرده‌اند . مگر شبسترى نيست كه در آن منظومهء بسيار بسيار عالى و راقى خودش كه واقعاً شاهكارى در عالم انسانيت است « 1 » ، مىگويد :\r\n به نام آن كه جان را فكرت آموخت * چراغ دل به نور جان برافروخت \r\n ز فضلش هر دو عالم گشت روشن * ز فيضش خاك آدم گشت گلشن \r\nدر يك جا توجهش به آيات آفاقى كاملًا خوب است ، مىگويد :\r\n به نزد آن كه جانش در تجلّى است * همه عالم كتاب حق تعالى است \r\n\r\n\r\n\r\n\r\n","description":"","footnote":"\r\n( 1 ) پيدايش اين كتاب هم عجيب است . سؤالهايى از خراسان در مسائل عرفانى از او مىكنند و او اين سؤالها را در يك جلسه جواب مىدهد ( البته خودش مىگويد كه بعد آنها را بسط داده است ) و يك شاهكار به وجود مىآورد .\r\n","page_name":" 224 ","page_number":224},
  {"content":"\r\n\r\n عرَض اعراب و جوهر چون حروف است * مراتب همچو آيات وقوف است \r\nغرض اين مطلب است كه گاهى اين توجهات در بين عرفا هست . يا جامى مىگويد :\r\n صلاى باده زد پير خرابات * بيا ساقى كه فى التأخير آفات \r\n جهان مرآت حسن شاهد ماست * فَشاهِدْ وَجْهَهُ فى كلّ مِرآت \r\nاگر ما قرآن را يك طرف و عرفان را در طرف ديگر بگذاريم و ببينيم كه قرآن تا چه اندازه به طبيعت توجه دارد و عرفان تا چه اندازه به طبيعت توجه دارد ، متوجه مىشويم كه قرآن بيش از عرفان به طبيعت توجه دارد ، بدون آنكه قرآن مسئلهء توجه به باطن نفس و رجوع به آن را به شكلى انكار كرده باشد .\r\nبنابراين ، انسان كامل قرآن ، در كنار عقل گرايى و در كنار دل گرايى [ جامعه گرا و طبيعت گرا هم هست . 
  ] حال ارزش هركدام از اينها چقدر است ، مطلبى است كه وقتى سيماى انسان كامل اسلام را برايتان ذكر مىكنم ، شايد موفق شوم اين قسمت را هم بيان كنم . ولى به هر حال انسان كامل قرآن ، انسان عقل گرا و دل گرا و طبيعت گرا و جامعه گراست\r\n\r\nترك خودى\r\nمسأله‌اى در آخر جلسهء گذشته عنوان كردم كه باز در اين جلسه در آخر بحثم به اين مطلب رسيدم . اين بحث مقدماتى دارد كه اگر آن مقدمات را ذكر نكنم ، اصلًا هيچ و پوچ است . فقط زمينهء بحث را برايتان عرض مىكنم . آن مسئله ، « ترك خودى » است .\r\nعرفان دل را محترم مىشمارد ولى چيزى را كه به نام « نفس » در قرآن آمده است خوار مىشمارد . قسمتى از دعوت عرفان به ترك خودى و رفتن از خود و نفى خود و نفى خودبينى است . اين مطلب فى حد ذاته مطلب درستى است و منطق اسلام هم آن را تأييد مىكند . ما در جلسهء آينده به حول و قوهء الهى ، هم بيان عرفان و هم بيان اسلام را در مورد نفى « خود » ( نفس ) ذكر مىكنيم .\r\nما در اسلام با دو « خود » و حتى با دو نفس برخورد مىكنيم . اسلام در عين اينكه يك « خود » را نفى مىكند و آن را خُرد مىكند ، « خود » ديگر را در انسان زنده\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nمىكند و اين مطلب ، خيلى دقيق است . مىدانيد اين مسئله مثل چيست ؟ مثل اين است كه يك دوست و يك دشمن در كنار و هم مرز يكديگر ايستاده باشند و دوست در خطر باشد . اگر دوست را بزنيم ، تمام هدفمان از بين رفته است . مثلًا بچه‌اى بالاى درختى برود براى اينكه ميوه‌اى بچيند . اتفاقاً يك مار بسيار خطرناك در بالاى درخت ظاهر شده ، پهلوى آن بچه برود . اينجا يك صياد بسيار ماهرى لازم است كه سر آن مار را نشانه گيرى كند و آن مار را بزند ولى تير به آن بچه هم نخورد . اگر صياد يك ذره اشتباه كند ، تير هدر رفته است . اگر كمى اين طرف يا آن طرف بزند ، تير هدر رفته ، نه به مار خورده نه به بچه ، و يا اينكه به بچه خورده و بجاى اينكه مار را بكشد بچه را كشته است . صياد بايد نشانه گيرىاش آنقدر دقيق باشد كه مار را بزند بدون اينكه به بچه آسيبى برسد . و نظير اين مسئله زمانى است كه دوست و دشمنى با يكديگر گلاويز مىشوند و هريك مىخواهد ديگرى را بكشد . شما بايد تير يا شمشيرتان را آنچنان بزنيد كه دشمن را بكشيد و به دوستتان اصابت نكند .\r\nاين دو « خود » در آدمى آنچنان به يكديگر پيوسته هستند كه يك شكارچى فوق العاده ماهرى مىخواهد كه يك « خود » را كه دنائت و پستى است درهم بشكند و يك « خود » ديگر را كه تمام ارزشهاى انسانى به آن « خود » وابسته است از آسيب مصون بدارد .\r\nمعجزهء اسلام اين است كه اين دو « خود » را آنچنان دقيق تشخيص داده است كه هيچ اشتباه نمىشود . در عرفان گاهى مىبينيم اين تشخيص هست . ولى گاهى مىبينيم بجاى اينكه « خود » دشمن را نشانه گيرى كرده و زده باشند ، « خود » دوست را زده‌اند ؛ يعنى بجاى اينكه نفس قربانى شده باشد ، همان چيزى كه خود عرفا آن را « دل » يا « انسان » مىنامند قربانى شده است . اين مسئله نكتهء بسيار دقيقى است كه ان شاء اللَّه در جلسهء بعد در اطراف آن توضيح مىدهم .\r\nو لا حول و لا قوّة الّا باللَّه العلىّ العظيم\r\n\r\n","description":"","footnote":"","page_name":" 226 ","page_number":226},
  {"content":"\r\n\r\n\r\n9 نقد و بررسى مكتب عرفان ( 2 )\r\n     فَأَمَّا مَنْ طَغى . وَ آثَرَ الْحَياةَ الدُّنْيا . فَإِنَّ الْجَحِيمَ هِيَ الْمَأْوى . وَ أَمَّا مَنْ خافَ مَقامَ رَبِّهِ وَ نَهَى النَّفْسَ عَنِ الْهَوى . فَإِنَّ الْجَنَّةَ هِيَ الْمَأْوى      « 1 » .\r\nيكى از مسائل مهم در مورد انسان كامل در مكتب عرفان ، مسئلهء رابطهء انسان با نفس خودش است . البته اين مسئله در عين حال يك مسئلهء اسلامى هم هست ؛ يعنى ما هم در زبان عرفا و اهل تصوف و هم در تعليمات عاليهء اسلامى ، مسئلهء مبارزه با خودخواهى و خودپرستى و پيروى از هواى نفس را مىبينيم و بلكه تعبير « هم در آنجا و هم در اينجا » تا اندازه‌اى تعبير نادرستى است ، براى اينكه عرفاى اسلامى در اين مسائل از خود اسلام الهام گرفته‌اند و همهء تعبيرات ، تعبيرات اسلامى است . ما در اين جلسه مىخواهيم در اطراف اين مطلب توضيح دهيم .\r\nدر آنچه كه تزكيهء نفس ناميده مىشود ، با « خود » - كه در عربى به آن « نفس » گفته مىشود - مبارزه مىشود ؛ مىگويند : جهاد با نفس . حتى نفس به عنوان يك دشمن درونى براى انسان تلقى مىشود ، چنان كه سعدى مىگويد :\r\n تو با دشمن نفس همخانه‌اى * چه در بند پيكار بيگانه‌اى \r\n\r\n\r\n\r\n\r\n","description":"","footnote":"\r\n( 1 ) نازعات / 37 - 41\r\n","page_name":" 227 ","page_number":227},
  {"content":"\r\n\r\nاين تعبير اقتباس از كلام مقدس نبوى است كه فرمود : اعْدى عَدُوِّكَ نَفْسُكَ الَّتى بَيْنَ جَنْبَيْكَ « 1 » خطرناك ترين دشمنان تو همان نفس خودت است كه در ميان دو پهلويت قرار گرفته است . سعدى در گلستان مىگويد : از عارفى معنى اين حديث را پرسيدند كه چرا پيغمبر فرمود : اعْدى عَدُوِّكَ نَفْسُكَ نفس خودت از همهء دشمنها با تو دشمن‌تر و از همه نسبت به تو خطرناك‌تر است ؟ آن مرد عارف اين‌طور جواب داد :\r\nبراى اينكه اگر تو به هر دشمنى نيكى كنى و آنچه مىخواهد به او بدهى با تو دوست گردد ، الّا نفس كه هرچه بيشتر خواسته هايش را به او بدهى با تو دشمن‌تر مىگردد .\r\nپس به چشم يك دشمن به نفس نگاه كرده‌اند و اين نفس همان « خود » است ؛ مىگوييم : نفس پرستى يا خودپرستى .\r\nحال مىخواهيم اين مطلب را بشكافيم ، ببينيم كه اين « خود » يا خودخواهىاى كه گفته مىشود بد است چيست\r\n\r\nدرجهء اول خودخواهى\r\nيك درجه از خودخواهى اين است كه انسان خودمحور باشد ، به اين معنا كه فقط براى خودش كار مىكند و تمام كارها و حركاتش براى خودش است ؛ از صبح كه حركت مىكند تا شب كه مىخوابد تمام تلاشهايش براى زندگى خودش است ، براى شكمش است كه سير شود ، براى تنش است كه پوشيده شود و براى مسكنش است كه در جايى سكنى گزيند . فعاليت در اين حد چطور است ؟ آيا اين ، سيّئهء اخلاقى و ضد اخلاق است كه انسان براى خودش در اين حد فعاليت كند ؟ بايد گفت اين گونه فعاليت اخلاق نيست ، يعنى يك ارزش انسانى نيست ، ولى در عين حال ضد اخلاق و يا يك بيمارى هم نيست .\r\nدر اينجا توضيحى دربارهء اخلاق و ضد اخلاق عرض مىكنم . قرآن براى انسان يك مقام فوق حيوانى قائل است و يك مقام همدرجهء با حيوان و يك مقام پايين‌تر از حيوان ؛ يعنى انسان گاهى در حيوانيت با حيوان همدرجه مىشود ، گاهى ارزشى بالاتر از حيوان - و حتى بالاتر از ملك و فرشته - پيدا مىكند و گاهى ارزش منفى پيدا مىكند و زير صفر قرار مىگيرد ، يعنى از حيوان هم پست‌تر مىشود . كارهاى\r\n\r\n\r\n\r\n\r\n","description":"","footnote":"\r\n( 1 ) محجة البيضاء ، ج 5 / ص 6\r\n","page_name":" 228 ","page_number":228},
  {"content":"\r\n\r\nانسان هم سه قسم است :\r\n1 . اخلاق ، يعنى بالاتر از حد حيوان .\r\n2 . ضد اخلاق ، يعنى پايين‌تر از حيوان .\r\n3 . « نه اخلاق » ، يعنى اخلاق نيست ولى ضد اخلاق هم نيست . « نه اخلاق و نه ضد اخلاق » يعنى يك كار عادى در حد حيوان .\r\nحال اگر شما يك آدمى را در دنيا پيدا كنيد - و اين‌طور آدمها زياد هستند - كه درست خصلت كبوتر و يا گوسفند را دارد ، يعنى فقط در فكر خودش است و بس ، از صبح كه بلند مىشود همهء فعاليتش براى اين است كه شكم خود را سير كند و شب هم بخوابد ، چنين آدمى در حد حيوان است . كار او در اين حد ، اخلاق نيست ولى ضد اخلاق هم نيست\r\n\r\nدرجهء دوم خودخواهى\r\nاما يك وقت در مسئلهء « خود » ، مسئله اين نيست كه انسان به فكر زندگى خود است ؛ مسئله اين است كه دچار نوعى بيمارى روانى است و در واقع آن مقام انسانىاش در خدمت حيوانيتش قرار مىگيرد . بعد مىبينيد « به خودكَش » « 1 » مىشود ، نه فقط به اندازه‌اى كه بخواهد زندگى كند [ بلكه هدفش بيشتر جمع كردن است . 
  ] كبوتر دانه جمع مىكند براى اينكه سير شود و اين يك امر طبيعى و عادى است . اسب مىچرد براى اينكه سير شود ، اين هم يك امر عادى است . اگر يك بشر بخواهد در اين حد باشد عادى است ، يعنى يك حيوان است . اما يك وقت بشر گرفتار آز و حرص مىشود . اينجا ديگر صحبت اين نيست كه مىخواهد براى زندگى خود فعاليت كند ، بلكه فقط براى اينكه جمع كند فعاليت مىكند و هرچه هم جمع مىكند باز مىخواهد بيشتر و بيشتر جمع كند و جمع كردن او حدى ندارد . اسم اين حالت « آز » است . چنين آدمى آنجا كه مىخواهد بدهد ، ببخشد و يا احسان كند دچار « بخل » است ( اين بيمارى ديگرى است ) ، دچار « امساك » است و به تعبير پيغمبر اكرم « شُحّ مطاع » « 2 » دارد ، يك حالت روانى دارد كه آن حالت روانى حاكم بر\r\n\r\n\r\n\r\n\r\n","description":"","footnote":"\r\n( 1 ) [ يعنى همه چيز را براى خود مىخواهد . 
  ]\r\n( 2 ) تعبير « شُحّ » از قرآن است :  وَ مَنْ يُوقَ شُحَّ نَفْسِهِ  ( حشر / 9 ) .\r\n","page_name":" 229 ","page_number":229},
  {"content":"\r\n\r\nاوست نه فكر و عقل و اراده‌اش . پول به جانش چسبيده و هيچ حساب و كتاب و عقل و منطقى در كار نيست و الّا اگر عقل و منطق در كار باشد ، مىفهمد كه اينجا جاى خرج كردن است ، يعنى خير و مصلحت و منفعت و خوشى و سعادتش در خرج كردن است ، ولى بخل به او اجازه نمىدهد . حالت حرص و آز ، ضد اخلاق است ؛ يعنى پايين‌تر از اخلاق است و بيمارى است\r\n\r\nدرجهء سوم خودخواهى\r\nانسان حالات ديگرى نيز دارد . بيمارى نفس انسان فقط اين نيست كه دچار حرص و آز مىشود ، دچار بخل مىشود ، بلكه انسان گاهى يك نوع بيماريهاى پيچيده‌اى پيدا مىكند كه از بيماريهاى تن پيچيده‌تر و مشكلترند ؛ بيماريهايى كه اساساً با منطق و عقل سازگار نيستند و فقط با روح همان بيمار سازگارند ، همان چيزهايى كه امروز عقده‌هاى روانى مىنامند مثل حالت « حسد » . حالت حسد در انسان يك حالت ضد منطق است ؛ يعنى انسان حالتى پيدا مىكند كه فراموش مىكند در فكر سعادت خودش باشد ، فقط در فكر بدبختى ديگرى است . آرزويش اين نيست كه خودش خوشبخت شود . اگر هم آرزو دارد كه خودش خوشبخت شود ، ده برابر آرزويش اين است كه ديگرى بدبخت شود . اين ديگر با چه منطقى [ جور درمىآيد ؟ ! 
  ] در هيچ حيوانى چنين حالتى نيست كه آرزوى آن حيوان بدبختى حيوان ديگرى باشد . حيوان در فكر شكم خودش است و بس ، ولى در انسان چنين حالتى پيدا مىشود .\r\nگاهى در انسان حالت تكبر پيدا مىشود و گاهى در او برخى عقده‌هاى روانى پيدا مىشود كه در باطن نفس انسان مخفى شده است و خودش هم از آن بىخبر است . اينها مشكلاتى است كه نفس انسان براى انسان به وجود مىآورد\r\n\r\nتسويل\r\nگاهى نفس انسان ، انسان را فريب مىدهد ؛ يعنى خود آدم ، خود آدم را فريب مىدهد . اين ديگر چه حسابى است كه انسان از درون خودش فريب بخورد ؟ ! در\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nقرآن مىفرمايد :  بَلْ سَوَّلَتْ لَكُمْ أَنْفُسُكُمْ  « 1 » . « تسويل » يك تعبير روان شناسانهء بسيار دقيقى است كه در قرآن آمده است و به اين معنى است كه انسان گاهى خودش از درون خودش فريب مىخورد . اگر نفس انسان چيزى را مىخواهد ، آنچنان آن را براى انسان جلوه مىدهد و آنچنان آن را آرايش و زينت و به اصطلاح توالت مىكند و آنچنان به دروغ به آن نقش و نگار مىبندد كه انسان خيال مىكند يك چيزى است ، ولى همان درون خود انسان است كه اين كار را كرده ، براى اينكه انسان خودش را فريب دهد . تعبير « تسويل » تعبير عجيبى است . امروز كه روان شناسى خيلى پيشرفت و ترقى كرده ، عميقاً و دقيقاً به اين نكات رسيده‌اند .\r\nحتى به اين نكته رسيده‌اند كه گاهى انسان ديوانه مىشود و اين ديوانگى هيچ علت عصبى و جسمى ندارد و فقط علت داخلى و روانى دارد . مثلًا وقتى تحمل مصائب ، خيلى سخت و دشوار مىشود ، روان انسان براى اينكه خودش را از شر اين غصه‌ها راحت كند ، عقل را مرخص مىكند . به قول شاعر :\r\n ز هشياران عالم هركه را ديدم غمى دارد * دلا ديوانه شو ، ديوانگى هم عالمى دارد \r\nو اين يك اصل روان شناسى است .\r\nبه هرحال مسئلهء كيد و مكر نفس ( مكائد نفس ) - نه مكر نفس انسان با ديگرى ، بلكه مكر نفس انسان با خود انسان - يك مسئلهء بسيار مهمى است و در عرفان به اين نكات ، خوب توجه شده است . اين دو قسمت آخر « 2 » كه انسان را وارد ضد اخلاق نموده ، بيمار مىكند و از حيوان هم پست‌تر مىكند ، در عرفان در حد اعلى خوب بيان شده‌اند و حتى نكاتى گفته شده است كه واقعاً حيرت‌آور است ؛ يعنى انسان تعجب مىكند كه چگونه اين افراد در ششصد سال ، هفتصد سال و يا هزار سال پيش اين نكات بسيار دقيق روانى را گفته‌اند كه امروز در قرن بيستم ، روان شناسى به عمق اين نكات پى مىبرد . البته - همان‌طور كه گفتم - همهء اين مطالب مثل همان مسئلهء « تسويل » از قرآن الهام گرفته شده است ، منتها چون اينها افراد با استعدادى هستند ، از يك سررشته‌اى كه قرآن به دست مىدهد خوب\r\n\r\n\r\n\r\n\r\n","description":"","footnote":"\r\n( 1 ) يوسف / 18 و 83\r\n( 2 ) [ ظاهراً مقصود درجهء سوم خودخواهى و مسئلهء « تسويل » است كه توضيح داده شد . 
  ]\r\n","page_name":" 231 ","page_number":231},
  {"content":"\r\n\r\nمىتوانند دنبالهء رشته را بگيرند و مطلب را پيدا كنند . مثلًا در زمينهء همين « تسويل » مطلبى را از مولوى براى شما بگويم\r\n\r\nعقده‌هاى روانى مخفى\r\nامروز اين مطلب ثابت شده است كه گاهى در شعور باطن انسان شرارتهايى رسوب مىكند كه چون در بيرون نيست و رسوب كرده و در ته حوض است ، انسان خودش از وجود آنها آگاه نيست و فقط در شرايط خاصى كه محركاتى پيدا مىشود ، انسان يك مرتبه مىبيند كه از آن عمقِ عمق روحش [ اين رسوبات 
  ] بالا مىآيد كه آدم خودش تعجب مىكند و باور نمىكند كه در درونش چنين چيزهايى وجود داشته باشد . گاهى انسان ، خودش به خودش ايمان پيدا مىكند : وقتى به خودش نگاه مىكند مىبيند در قلبش هيچ گونه كدورتى نيست ، كينه و حسدى نسبت به كسى ندارد ، تكبر و عُجبى ندارد ، و واقعاً هيچ يك از اينها را در خودش نمىبيند . ولى يك موقع - به تعبير قرآن - « امتحان » پيش مىآيد و در امتحان يك مرتبه انسان مىبيند كه تكبرها و عُجبهايى از درونش بيرون آمد ، حسدها و كينه‌ها و حقدهايى از درونش بيرون آمد كه آن سرش ناپيداست . مولوى مىگويد :\r\n نفست اژدرهاست او كى مرده است * از غم بىآلتى افسرده است \r\nنفس انسان ، حالت مار افعى را دارد . مار افعى در زمستان حالت يخ زدگى و كرخى پيدا مىكند و اگر انسان به آن دست هم بزند تكان نمىخورد و اگر بچه‌اى با آن بازى كند او را نيش نمىزند و انسان خيال مىكند كه اين مار به خوبى رام شده است . اما وقتى آفتاب گرمى به اين مار بتابد يك مرتبه عوض مىشود و چيز ديگرى مىشود ، كه ملّا راجع به آن مارگير كه اژدهايى را از كوه آورد ، داستان مفصلى آورده است كه در اواخر آن همين بيت را مىگويد :\r\n نفست اژدرهاست او كى مرده است * از غم بىآلتى افسرده است \r\nخيال نكن كه نفست مرده است ، او اژدهايى يخ زده است . اگر حرارت به آن بتابد ، آن وقت مىفهمى چه خبر است ! .\r\nمولوى در جاى ديگرى راجع به ميلهاى پنهان و خفته در انسان تشبيهى مىكند كه روانكاوها را به حيرت مىاندازد . مىگويد :\r\n ميلها همچون سگان خفته‌اند * اندر ايشان خير و شر بنهفته‌اند \r\n\r\n","description":"","footnote":"","page_name":" 232 ","page_number":232},
  {"content":"\r\n\r\n چونكه قدرت نيست خفتند آن رده * همچو هيزم پارها و تن زده \r\nگاهى ديده‌ايد تعدادى سگ در جايى خوابيده‌اند و سرهايشان را روى دستهايشان گذاشته‌اند و چشمهايشان را روى هم گذاشته و آرام گرفته‌اند ، به طورى كه انسان خيال مىكند اينها تعدادى برّه و گوسفند هستند\r\n تا كه مردارى درآيد در ميان * نفخ صور حرص كوبد بر سگان \r\n چونكه در كوچه خرى مردار شد * صد سگ خفته بدان بيدار شد \r\nاما اگر در اين بين يك لاشهء مردار پيدا شود ، همينهايى كه اين‌طور خوابيده‌اند و مثل گوسفند سرها را روى دستها گذاشته‌اند يك مرتبه از جا حركت مىكنند و چشمهاشان از قالب بيرون مىزند و صداى خُرخُر از حلق اينها بيرون مىآيد و هركدام از موهايشان مثل يك دندان مىشود\r\n حرصهاى رفته اندر كتم غيب * تاختن آورد و سر برزد ز جيب \r\n مو به موى هر سگى دندان شده * از براى حيله دم جنبان شده \r\nتا اينجا مثَل است ، بعد مىگويد :\r\n صد چنين سگ اندر اين تن خفته‌اند * چون شكارى نيستشان بنهفته‌اند \r\nچه حقيقت بزرگى و چه نكتهء دقيق و باريكى است !\r\n\r\nجهاد با نفس در قرآن و حديث\r\nتا اينجا مطالب ، صددرصد درست و بسيار عميق و دقيق است و شواهد قرآنى و حديثى بسيارى ، اين مطالب را تأييد مىكند كه اگر بخواهم آنها را برايتان ذكر كنم خيلى مفصل مىشود . به‌طور اجمال عرض مىكنم كه هيچ شكى در اين مطلب نيست كه انسان ، گذشته از آن خود ابتدايىِ حيوانىِ خودمحورى كه فقط در فكر خودش است و از جنبهء مثبت يا منفى در فكر ديگران نيست ، كه اين يك حالت عادى است ، حالت آز و حرص دارد كه يك بيمارى عجيب است و همچنين دچار بيماريهاى مخفى و عقده‌هاى روحى و روانى مىشود . اينها همه در جاى خود درست است ، حال نتيجه چيست ؟ نتيجه اين است كه نفس را ، آنجا كه به صورت آز و حرص درمىآيد و آنجا كه آن ميلها به صورت سگهاى خفته‌اى در درون انسان مخفى مىشوند و آنجا كه نفس انسان حالت آن افعى را پيدا مىكند ، بايد از بين برد و جهاد با نفس كرد ؛ يعنى بايد با نفس امّارهء بالسوء ، كه اين تعبير هم از قرآن است ، اين\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nنفسى كه به شدت فرمان به بدى مىدهد ، مبارزه كرد . آن حد اول كه مىخواهد يك لقمه نان بخورد ، فرمان به بدى نيست . آن غريزه ، طبيعى است و خوب هم هست .\r\nولى وقتى به صورت آز و حرص و بخل و حسد و كينه و عقده و خشم و غضب و امثال اينها درمىآيد ، آن وقت است كه اين نفسْ « امّارهء بالسوء » مىشود . قرآن هم مىگويد با نفس امّارهء بالسوء بايد مبارزه كرد :\r\n     فَأَمَّا مَنْ طَغى . وَ آثَرَ الْحَياةَ الدُّنْيا . فَإِنَّ الْجَحِيمَ هِيَ الْمَأْوى . وَ أَمَّا مَنْ خافَ مَقامَ رَبِّهِ وَ نَهَى النَّفْسَ عَنِ الْهَوى . فَإِنَّ الْجَنَّةَ هِيَ الْمَأْوى .      .\r\nقرآن تصريح مىكند كه بايد جلو نفس را گرفت و بايد آن را از اينكه دنبال هواى خودش برود نهى كرد . در جاى ديگر مىفرمايد :  أَ فَرَأَيْتَ مَنِ اتَّخَذَ إِلهَهُ هَواهُ  « 1 » آيا ديدى آن كسى را كه معبودش همان هواى نفسش است ؟ در جاى ديگر از زبان يوسف صدّيق نقل مىكند :  وَ ما أُبَرِّئُ نَفْسِي إِنَّ النَّفْسَ لَأَمَّارَةٌ بِالسُّوءِ  « 2 » من هرگز نفس خودم را تبرئه نمىكنم . ببينيد يوسف چه مىگويد . يوسفى كه از خودش مطمئن است ، در عين حال مىگويد :  إِنَّ النَّفْسَ لَأَمَّارَةٌ بِالسُّوءِ .  مىخواهد بگويد دستگاه نفس انسان آنقدر پيچيده و پيچيده است كه گاهى ممكن است در آن لايهء دهمش چيزى باشد كه انسان خودش نفهمد ، و لهذا مىگويد : من هرگز نفس خودم را تبرئه نمىكنم ، و خصلت مؤمن اين است كه هيچ گاه به نفس خود از نظر شرارت نكردن اعتماد نمىكند .\r\nبنابراين ، اسلام هم جهاد با نفس را تأييد مىكند و اصلًا كلمهء « جهاد نفس » از خود اسلام است . كلمهء « جهاد با نفس » آنجا [ مطرح شد 
  ] كه گروهى از صحابه از غزوه‌اى مراجعت كردند و به‌طور دسته جمعى خدمت حضرت رسيدند « 3 » . ببينيد پيغمبر چقدر فرصت شناس است و مىداند در كجا چه سخنى را بگويد . مردمى سرباز و غازى « 4 » از جنگ برگشته‌اند ، پيغمبر مىخواهد به آنها آفرين بگويد ،\r\n\r\n\r\n\r\n\r\n","description":"","footnote":"\r\n( 1 ) جاثيه / 23\r\n( 2 ) يوسف / 53\r\n( 3 ) شايد هم پيغمبر اكرم به استقبالشان رفته بودند .\r\n( 4 ) [ به معناى جنگجو 
  ]\r\n","page_name":" 234 ","page_number":234},
  {"content":"\r\n\r\nهمين جا بزرگترين درس اخلاق را به آنها مىدهد ، مىفرمايد : مَرْحَباً بِقَوْمٍ قَضَوُا الْجِهادَ الْاصْغَرَ وَ بَقِىَ عَلَيْهِمُ الْجِهادُ الْاكْبَرُ آفرين ! آفرين بر مردمى كه از نبرد كوچك بازگشته‌اند و نبرد بزرگ بر آنها باقى مانده است . عرض كردند : يا رسولَ اللَّه ! وَ مَا الْجِهادُ الْاكْبَرُ ؟ نبرد بزرگ چيست ؟ فرمود : جِهادُ النَّفْسِ « 1 » مجاهدهء با نفس امّاره از جهاد با انسان ديگر بزرگتر است . پس جهاد با نفس را هم اسلام گفته است . تا اينجا مطالب مكتب عرفان در اين باره درست است .\r\nولى ما در اين مكتب - كه اسمش را مكتب عرفان و تصوف مىگذاريم - در مرحلهء جهاد با نفس و مبارزه با خودخواهى و خودپرستى و درهم كوبيدن « خود » ، گاهى به جايى مىرسيم كه اسلام آن را تأييد نمىكند . البته مىگويم « گاهى » ، نمىخواهم بگويم حتى اكابر هم اين اشتباه را مىكرده‌اند ، ولى اين اشتباه در كلمات اهل اين مكتب زياد است .\r\nيكى از مراحل ، رياضتهاى شاقّه است . به اينجا كه مىرسد ، اسلام در مقابل آن مىايستد ، مىگويد بدنت بر تو حق دارد . اصحابى از پيغمبر بودند كه مىخواستند خودشان را در اين رياضتهاى شاق وارد كنند . پيغمبر به شدت با آنها مبارزه كرد . در عين حال گاهى ديده مىشود افرادى تن به رياضتهاى شاقه‌اى مىدهند كه اسلام در آن حد ، اين رياضتها را تأييد نمىكند . اين يك [ اشكال 
  ] كه خيلى مهم نيست .\r\nمجاهدهء با نفس دو گونه است . گاهى مجاهدهء با نفس به شكل رياضت است ؛ يعنى خيلى به تن سختى مىدهند : غذا خيلى كم مىخورند و خواب را خيلى تقليل مىدهند . بدن انسان هم حالتى دارد كه هرطور كه انسان آن را پرورش دهد قبول مىكند . ممكن است كسى در اثر ممارست زياد ، كارى كند كه در شبانه روز واقعاً بتواند با چند مغز بادام بسر ببرد و همهء خوابش در شبانه روز به يك ربع ساعت تقليل پيدا كند ؛ يعنى اين تن را در حالت زجر قرار دهد كه اين كار بيشتر در بين هنديها معمول است و در ميان مسلمين كمتر يافت مىشود ، چون منطق اسلام اجازه نمىدهد كه اين كار رايج شود .\r\nولى قسم ديگر جهاد با نفس مبارزهء با تن نيست ، مبارزه با خود نفس و با روان است ، يعنى بر خلاف ميل نفس رفتار كردن است كه اين هم تا حدى درست است .\r\n\r\n\r\n\r\n\r\n","description":"","footnote":"\r\n( 1 ) وسائل ، ج 11 / ص 122\r\n","page_name":" 235 ","page_number":235},
  {"content":"\r\n\r\nولى در همين جا گاهى چيزهايى مىبينيم كه با منطق اسلام جور در نمىآيد ، يعنى انسان كامل اسلام اين‌طور نيست . حال اينها را يك يك براى شما عرض مىكنم\r\n\r\nروش ملامتى\r\nيكى از آنها روشى است كه در ميان بعضى از متصوفان معمول بوده است ولى كم و بيش در ميان همه اثر گذاشته است كه آن را « روش ملامتى » يا « روش ملامتيان » مىنامند . روش ملامتى نقطهء مقابل روش رياكارى است . آدم رياكار باطنش بد است ولى تظاهر به خوبى مىكند ، ولى آدم ملامتى يك آدم خوب است كه براى اينكه مردم به او عقيده پيدا نكنند تظاهر به بدى مىكند ، مثلًا شراب نمىخورد ولى تظاهر به شرابخوارى مىكند ، زنا نمىكند ولى به گونه‌اى رفتار مىكند كه مردم او را يك آدم فاسد زناكار بدانند ، چرا ؟ مىگويد : من اين كار را مىكنم براى اينكه نفس را بكشم ، براى اينكه نفس بميرد . واقعاً هم اين كارها مبارزهء شديدى با نفس است ، چون نفس دلش مىخواهد در ميان مردم آبرو و وجهه داشته باشد و مردم به او اعتقاد داشته باشند ولى او عمداً كارى مىكند كه مردم به او اعتقاد نداشته باشند :\r\nدزد نبود ولى تظاهر به دزدى مىكرد ؛ بسا بود مال مردم را به جايى مىبرد كه او را بگيرند و كتك بزنند ، و اگر نمىفهميدند دوباره آن مال را سر جايش مىگذاشت ؛ شيشه مشروب را با خودش حمل مىكرد در حالى كه شرابخوار نبود .\r\nآيا اين كارها با منطق اسلام وفق مىدهد ؟ نه . اسلام مىگويد عِرض مؤمن در اختيار خودش نيست . مؤمن حق ندارد كارى كند كه شرف و احترام و عرض خود را در ميان مردم بريزد . اسلام مىگويد : رياكارى نكن ، تظاهر به خوبى نكن ولى تظاهر دروغين به بدى هم نكن . هم آن ، دروغ عملى است و هم اين . نه آن دروغ را بگو و نه اين دروغ را .\r\nيكى از علل اينكه در ادبيات عرفانى ، معانى بلند مقدس معنوى را در لباس الفاظ فسق و فجورى بيان كرده‌اند و از زبان شاهد و معشوق و مىو نى سخن گفته‌اند ، اين است كه مىخواسته‌اند به چيزى كه خودشان اهل آن نبوده‌اند تظاهر كنند . حتى در حافظ هم اين مطلب زياد ديده مىشود ، گو اينكه خودش مىگويد كه من ملامتى نيستم و رياكار هم نيستم :\r\n\r\n","description":"","footnote":"","page_name":" 236 ","page_number":236},
  {"content":"\r\n\r\n دلا دلالت خيرت كنم به راه نجات * مكن به فسق مباهات و زهد هم مفروش « 1 » \r\nروش ملامتى يك نوع مجاهده با نفس صوفيانه است كه اسلام آن را نمىپذيرد .\r\nالبته باز هم تأكيد مىكنم كه اين روش در ميان همهء متصوفه نبوده است . در ميان بسيارى از متصوفه از قبيل خواجه عبداللَّه انصارى ، حفظ آداب شريعت خيلى قوى بوده است ، ولى در ميان گروهى اين مطلب بوده است . مىگويند در ميان متصوفهء خراسان ، ملامتيان زياد بوده‌اند . به هرحال اسلام در جهاد با نفس ، روش ملامتى را اجازه نمىدهد\r\n\r\nتصوف و عزت نفس\r\nگاهى « 2 » در مكتب تصوف در همين جهاد با نفس ، تن به دنائت و پستى مىدهند براى اينكه نفس را رام و ذليل كرده ، از فرمان دادن باز دارند ، چطور ؟ مثلًا شخصى در جايى مىتواند از حيثيت خودش دفاع كند ، ولى دفاع نمىكند . چيزى كه ما اسمش را « عزت مؤمن » مىگذاريم ، در بعضى از مكتبهاى تصوف معنى ندارد .\r\nدر ميان بسيارى از اين مكاتب در مراسمى كه سالك بايد به شيخ و استاد خود خدمت كند ، آن استاد به سالك فرمان مىدهد كه كارهايى را كه خيلى پست و دنى است انجام دهد . مثلًا اين سالك حتماً بايد مدتى سرگينهاى حيوانات را جمع كند ، كنّاسى كند و يا كارهايى بدتر از اينها را انجام دهد براى اينكه نفسش كشته شود ، كه اسلام اينها را اجازه نمىدهد .\r\nابراهيم ادهم كه از مشايخ تصوف است مىگويد « 3 » : من در عمرم هيچ وقت به\r\n\r\n\r\n\r\n\r\n","description":"","footnote":"\r\n( 1 ) منظور او از « به فسق مباهات كردن » همانهايى هستند كه اين كارها را مىكنند ، ولى شايد از بعضى از كلمات خود حافظ هم بشود اين مطلب را فهميد . [ استاد در حواشى خود بر ديوان حافظ چند بيت از ابياتى را كه دليل بر ملامتى بودن حافظ گرفته شده است مشخص كرده‌اند . ماننداين ابيات :\r\nگر مريد راه عشقى فكر بدنامى مكن .\r\nشيخ صنعان خرقه رهن خانهء خمّار داشت .\r\nوقت آن شيرين قلندر خوش كه در اطوار سير .\r\nذكر تسبيح ملك در حلقهء زنار داشت .\r\nو يا اين بيت :\r\nآن كه جز كعبه مقامش نبد از ياد لبت .\r\nبر در ميكده ديدم كه مقيم افتادست 
  ]\r\n( 2 ) باز هم « گاهى » عرض مىكنم .\r\n( 3 ) نقل من در اينجا از ابن ابى الحديد است . ابراهيم ادهم ، اول شاهزاده بود ، بعد فرار كرد و در حال تنهايى زندگى كرد و مشغول سلوك و مجاهدهء با نفس شد .\r\n","page_name":" 237 ","page_number":237},
  {"content":"\r\n\r\nاندازهء سه موضع خوشحال نشدم :\r\nيكى آنكه وقتى مريض بودم و در مسجدى افتاده بودم و نمىتوانستم بلند شوم ، خادم مسجد آمد و گداها و فقيرها را كه خوابيده بودند ، بلند كرد . به من هم كه رسيد با عتاب گفت : بلند شو ! و چند لگد با پايش به من زد ، و من هم نمىتوانستم بلند شوم . همه رفتند و من تنها بودم . بعد خادم پايم را گرفت و مرا مثل يك لاشه از مسجد بيرون انداخت . خيلى خوشحال شدم ، چون ديدم اين نفس در اينجا دارد حسابى كوبيده و ذليل و خوار مىشود .\r\nمورد دوم اينكه يك وقت همراه عدهء زيادى سوار كشتى بوديم . دلقكى در اين كشتى بود كه براى سرگرمى اهل كشتى دلقك بازى مىكرد و قصه مىگفت و مردم را مىخنداند . از جمله گفت : در فلان جا به جنگ كفار رفته بوديم و چنين و چنان مىكرديم و بعد يك كافر كثيفى در آنجا بود و من رفتم و ريش او را گرفتم و كشيدم .\r\nآن دلقك در مجلس نگاه كرد ، چون آدمى مىخواست كه او را به اصطلاح سوژهء خودش قرار دهد ، از من پست‌تر كسى را پيدا نكرد ، آمد ريش مرا گرفت و كشيد و مردم خنديدند . اينجا هم خيلى خوشحال شدم ، چون ديدم حسابى نفس دارد كوبيده مىشود .\r\nمورد سوم هم اينكه روزى در زمستان در جايى بودم . از جاى خود بيرون و در زير آفتاب آمدم . به پوستينم نگاه كردم ، ديدم آنقدر شپش داشت كه نفهميدم پشم آن زيادتر است يا شپش . اين هم يكى از آن مقاماتى بود كه خيلى خوشحال شدم .\r\nبله ، اينها مبارزهء با نفس است ، جهاد با نفس است ، اما جهاد با نفسى است كه اسلام آن را اجازه نمىدهد « 1 » . اساساً اسلام به هيچ وجه چنين مجاهدهء با نفسى را كه انسان تن به خوارى بدهد و آن دلقك بخواهد مردم را بخنداند ، يعنى يك كار بطّالى بكند - كه اصل كارش خلاف است و توهين كردن او به من خلاف ديگر است - قبول ندارد . آيا او بيايد ريشم را با دست بگيرد و مرا اين طرف و آن طرف بكشد و من هيچ چيز نگويم و تسليم او شوم براى اينكه جهاد با نفس است ؟ ! اسلام مىگويد نفس مؤمن ، عزيز و محترم است ؛ مؤمن بايد از شرافت خود دفاع كند . طبق منطق\r\n\r\n\r\n\r\n\r\n","description":"","footnote":"\r\n( 1 ) حال دليل اينكه اجازه نمىدهد را بعد عرض مىكنم .\r\n","page_name":" 238 ","page_number":238},
  {"content":"\r\n\r\nاسلام بر ابراهيم ادهم واجب بوده كه در آنجا در مقابل آن دلقك بايستد و بگويد :\r\nفضولى موقوف ! دور شو ! .\r\nديگرى مىگويد : شبى يك نفر مرا براى افطارى به خانه‌اش دعوت كرد . وقتى به در خانه‌اش رفتم ، را هم نداد . يك شب ديگر مرا دعوت كرد ولى باز هم مرا راه نداد و بار ديگر اين مطلب تكرار شد . آخر كار گفت : واقعاً تعجب مىكنم ، من سه دفعه تو را دعوت كردم و هر سه دفعه راهت ندادم ولى در عين حال هر وقت تو را دعوت مىكنم باز مىآيى ، عجب آدمى هستى ! گفتم : سگ هم كه همين‌طور است . سگ را اگر ده دفعه هم صدايش كنى و بعد برانى ، دوباره برمىگردد .\r\nولى اسلام اجازه نمىدهد كه انسان تا اين حد نفس خود را خوار و تحقير كند و به آن توهين كند ، چرا ؟ راز مطلب اينجاست .\r\nما در اسلام از يك طرف به جايى مىرسيم كه وقتى صحبت نفس پيش مىآيد ، مىگويند بايد با اين نفس مجاهده و مبارزه كرد و آن را ميراند و نفس امّارهء بالسوء چنين و چنان است . از طرف ديگر در اسلام به جاى ديگرى مىرسيم ، مىبينيم به همين اندازه - و بلكه بيش از اين اندازه - صحبت از عزت نفس و قوّت نفس و كرامت نفس است ؛ صحبت از اين است كه نفس مؤمن عزيز است ، نفس مؤمن محترم است و حتى همهء اخلاق اسلامى بر اساس توجه دادن انسان به كرامت و شرافت نفسش است ، مىگويد : شرافت نفس خودت را لكه‌دار نكن . چطور مىشود كه اسلام از يك طرف مىگويد مجاهدهء با نفس كن و از طرف ديگر مىگويد شرافت نفس خود را لكه‌دار نكن ؟ مگر دو نفس وجود دارد كه بايد با يك نفس مجاهده كرد و نفس ديگر را محترم شمرد ؟ .\r\nجواب اين است كه دو نفس به معناى اينكه دو شخص باشد وجود ندارد . يك نفس وجود دارد ، ولى يك نفس است كه هم درجهء عالى دارد و هم درجهء دانى و پست . نفس در درجهء عالى خودش شريف است و وقتى در درجهء دانى خود پايش را از گليمش درازتر مىكند ، نه اينكه بگوييم پست است اما بايد جلو او را گرفت .\r\nاين مطلب است كه در زبان عرفا به آن ، چنان كه بايد توجه نشده است و لذا آنجا كه مسئلهء جهاد با نفس در كلمات آنها مطرح است ، ضمناً جهاد با آن نفس شريفه هم شده است نه اينكه فقط جهاد با نفس امّاره شده باشد ؛ يعنى به اين مطلب كه چنين\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nخودى در كار است ، كمتر « 1 » توجه شده است .\r\n\r\n« من » واقعى انسان\r\nنكته‌اى در اينجا هست كه در فلسفهء جديد هم به صورت ديگرى مطرح است و آن اينكه « من » واقعى انسان كيست و چيست ؟ فلاسفه نظر خاصى دارند . نظرشان اين است كه « من » هركس همان روان و روح اوست ، همان است كه انسان آن را تشخيص مىدهد . « من » را كه انسان احساس مىكند ، يعنى همان روح او ؛ وقتى به انسان مىگويند « من » كيست ؟ مىگويد « من » يعنى روحم .\r\nروان شناسى امروز لااقل به اين حد از مطلب رسيده است كه مقدارى از خودت را كه تو احساس مىكنى ، يك قسمت از « من » توست . قسمت بيشتر از « من » تو ، « من » ناآگاه توست كه تو خودت از وجود او آگاه نيستى ، يعنى در شعور ظاهر تو وجود ندارد . عرفا در اينجا اعجاز كرده‌اند و چند درجه از روانكاوهاى امروز هم دقيقتر رفته‌اند و صريحاً با فلاسفه مخالفت كرده ، گفته‌اند : فلاسفه اشتباه كرده‌اند كه گفته‌اند « من » انسان همان روح انسان است ؛ « من » خيلى دقيقتر و عميقتر است از آنچه كه فلاسفه آن را روح انسان مىدانند . به قول شبسترى :\r\n من و تو برتر از جان و تن آمد * كه جان و تن ز اجزاى من آمد \r\nالبته آنها مىگويند هركس به « من » حقيقى خودش آن وقت دست مىيابد و « من » خود را آن وقت كشف مىكند كه خدا را كشف كرده باشد . شهود « منِ » خود از شهود خدا هيچ وقت جدا نيست و اين مطلب در قرآن است :  وَ لا تَكُونُوا كَالَّذِينَ نَسُوا اللَّهَ فَأَنْساهُمْ أَنْفُسَهُمْ أُولئِكَ هُمُ الْفاسِقُونَ  « 2 » ، كه داستانش مفصل است .\r\nعرفا شديداً توجه دارند كه « من » انسان خيلى عميقتر از آن حدى است كه فلاسفه درك كرده‌اند . محيى الدين عربى « 3 » فلاسفه‌اى نظير بوعلى را سخت تحقير\r\n\r\n\r\n\r\n\r\n","description":"","footnote":"\r\n( 1 ) باز كلمهء « كمتر » را مىگويم ، براى اينكه خيال نكنيد كه مىخواهم بگويم هيچ توجه نشده است .\r\n( 2 ) حشر / 19\r\n( 3 ) محيى الدين عربى - چنان كه قبلًا گفتيم - پدر عرفان اسلامى است و تمام عرفايى كه از قرن هفتم به بعد آمده‌اند و عرفان نظرى داشته‌اند ، چه آنهايى كه به زبان فارسى گفته‌اند ( از قبيل مولوى ) و چه آنهايى كه به زبان عربى گفته‌اند ، شاگردهاى مكتب او هستند . عرفان از نظر فكرى [ از زمان او 
  ] خيلى توسعه پيدا كرده است .\r\n","page_name":" 240 ","page_number":240},
  {"content":"\r\n\r\nمىكند ، مىگويد . . . « 1 » سخن شبسترى هم عين سخن محيى الدين است .\r\nملّاى رومى در يك جا عجيب اين مطلب را بيان كرده است ، مىگويد :\r\n اى كه در پيكار ، خود را باخته * ديگران را تو ز خود نشناخته \r\nاى كسى كه خود ( يعنى همان « من » ) را باخته‌اى . اين تعبير هم از قرآن است :  قُلْ إِنَّ الْخاسِرِينَ الَّذِينَ خَسِرُوا أَنْفُسَهُمْ  « 2 » . قرآن مىگويد كه بزرگترين باختنها و بزرگترين باختن در قمارها اين است كه انسان « خود » را ببازد\r\n اى كه در پيكار ، خود را باخته * ديگران را تو ز خود نشناخته \r\n تو به هر صورت كه آيى بيستى « 3 » * كه منم اين ، واللَّه آن تو نيستى \r\nبعد دليل مىآورد ، مىگويد :\r\n يك زمان تنها بمانى تو ز خلق * در غم و انديشه مانى تا به حلق \r\nآيا زمانى كه خلوت برايت رخ دهد كه اجباراً در خلوت به روى و يا اختياراً از مردم جدا شوى ، از تنهايى وحشت مىكنى يا نمىكنى ؟ كدام يك از ما هستيم كه ده شبانه روز در يك جا تنها باشيم و حوصله‌مان سر نرود ؟ حبس تك سلولى بالاترين حبسهاست ، چون آدم تنها مىماند . اگر خودت را يافته بودى و خودت را درك كرده بودى [ چنين حالتى پيدا نمىكردى . 
  ]\r\n اين تو كى باشى كه تو آن اوحدى * كه خوش و زيبا و سرمست خودى \r\nاگر توخودت را كشف كرده بودى ، وقتى در خلوت با خودت بودى نيازى به هيچ چيز نداشتى . اينكه در خلوت وحشت مىكنى براى اين است كه با خودت هم نيستى ، خودت را هم گم كرده‌اى ، خودت را باخته‌اى .\r\nاين است كه روح و حقيقت عبادت كه توجه به خداست ، بازيافتن خود واقعى است . انسان خود حقيقىاش را در عبادت و در توجه به ذات حق پيدا مىكند و مىيابد .\r\nبنابراين عرفا تا اين حد اين مسئله را كشف و درك كرده‌اند . ولى در عين حال ما در مسئلهء جهاد با نفس ، توجه مكتب عرفان به مسئلهء كرامت و عزت و شرافت مقام عالى نفس را - كه نبايد لكه‌دار شود و اساساً با تكيه به آن است كه انسان به\r\n\r\n\r\n\r\n\r\n","description":"","footnote":"\r\n( 1 ) [ افتادگى از نوار است . 
  ]\r\n( 2 ) زمر / 15\r\n( 3 ) يعنى بايستى\r\n","page_name":" 241 ","page_number":241},
  {"content":"\r\n\r\nمقامات عالى مىرسد - خيلى خيلى كم مىبينيم ، آنقدر كم مىبينيم كه بايد بگوييم نيست ؛ يعنى اگر آن را با دستورهايى كه در متون اسلام آمده است مقايسه كنيم مىبينيم با اينكه عرفا همه چيز را از دستورهاى اسلام الهام گرفته‌اند ، اين الهام را كمتر گرفته‌اند و شايد سرّش اين بوده كه كمتر نكتهء اين مطلب را درك كرده‌اند\r\n\r\nعزت نفس در قرآن و حديث\r\nدر اسلام با همهء اينها كه  نَهَى النَّفْسَ عَنِ الْهَوى  هست ،  إِنَّ النَّفْسَ لَأَمَّارَةٌ بِالسُّوءِ  هست ،   قَدْ أَفْلَحَ مَنْ زَكَّاها . وَ قَدْ خابَ مَنْ دَسَّاها   هست ، موتوا قَبْلَ انْ تَموتوا هست ، در عين حال روى عزت نفس هم تكيه شده است . قرآن مىفرمايد :  وَ لِلَّهِ الْعِزَّةُ وَ لِرَسُولِهِ وَ لِلْمُؤْمِنِينَ  « 1 » . نمىگويد عزت نفس خودپرستى است . پيغمبر فرمود : اطْلُبُوا الْحَوائِجَ بِعِزَّةِ الْانْفُسِ . بشر به بشر حاجت پيدا مىكند . فرمود : اگر حاجتى داريد هيچ وقت پيش كسى با ذلت حاجت نخواهيد ، با عزت نفس بخواهيد ؛ يعنى عزت خودتان را لكه‌دار نكنيد ، نگوييد از نظر جهاد نفس و مبارزه با هواى نفس بهتر است كه به شكل يك گدا از كسى چيزى بخواهم ؛ نه ، اسلام اجازه نمىدهد . اگر حاجتى پيش كسى دارى ، با عزت نفس حاجت خود را از او بخواه و بگير .\r\nببينيد على عليه السلام در ميدان جنگ چه مىگويد . اينجا صحبت از عزت نفس و شرافت است ، مىفرمايد : فَالْمَوْتُ فى حَياتِكُمْ مَقْهورينَ وَ الْحَياةُ فى مَوْتِكُمْ قاهِرينَ « 2 » .\r\n تن مرده و گريهء دوستان * به از زنده و خندهء دشمنان \r\n مرا عار آيد از اين زندگى * كه سالار باشم كنم بندگى \r\nامام حسين عليه السلام مىفرمايد : مَوْتٌ فى عِزٍّ خَيْرٌ مِنْ حياةٍ فى ذُلٍّ « 3 » مردن در سايهء عزت بهتر است از زندگى با ذلت . امام حسين عليه السلام نمىگويد جهاد با نفس حكم مىكند كه ما تن به حكم يزيد و ابن زياد بدهيم ، چون بيشتر با نفس خودمان مجاهده كرده‌ايم ! .\r\nالا وَ انَّ الدَّعِىَّ ابْنَ الدَّعِىِّ قَدْ رَكَزَ بَيْنَ اثْنَتَيْنِ بَيْنَ السِّلَّةِ وَ الذِّلَّةِ وَ هَيْهاتَ\r\n\r\n\r\n\r\n\r\n","description":"","footnote":"\r\n( 1 ) منافقون / 8\r\n( 2 ) نهج البلاغه ، خطبهء 51\r\n( 3 ) ملحقات احقاق الحق ، ج 11 / ص 601\r\n","page_name":" 242 ","page_number":242},
  {"content":"\r\n\r\nمِنَّا الذِّلَّةُ ، يِأْبَى اللَّهُ ذلِكَ لَنا وَ رَسولُهُ وَ الْمُؤْمِنونَ وَ حُجورٌ طابَتْ وَ طَهُرَتْ « 1 » .\r\nپسر زياد ، اين ناكس پسر ناكس ، از من خواسته است كه يكى از ايندو را برگزينم : يا تن به ذلت بدهم و يا شمشير ، وَ هَيْهاتَ مِنَّا الذِّلَّةُ ما كجا و تن به ذلت دادن كجا ! خدا راضى نمىشود تن به ذلت بدهيم . مىخواست بفرمايد نه اينكه احساسات شخصى من است ؛ مكتب من به من اجازه نمىدهد ، خداى من به من اجازه نمىدهد ، پيغمبر من به من اجازه نمىدهد ، تربيت من به من اجازه نمىدهد ، من در دامن على عليه السلام و در دامن زهرا ( سلام اللَّه عليها ) بزرگ شده‌ام ، از پستان زهرا شير خورده‌ام . آن پستانى كه به من شير داده به من اجازه نمىدهد ، يعنى گويى مادرم اينجا حاضر است و به من مىگويد : حسين ! تو از پستان من شير خورده‌اى ؛ آن كه از پستان من شير خورده تن به ذلت نمىدهد . امام حسين نفرمود ما مىرويم تن به ذلت ابن زياد مىدهيم ، بگذار هركارى مىخواهد بكند ، مگر غير از اين است كه به ما اهانت و توهين مىكند و فحش مىدهد ؟ هرچه او بيشتر از اين كارها بكند ، بيشتر جهاد با نفس كرده‌ايم ! ابداً چنين چيزى نيست : لا وَ اللَّهِ لا اعْطيكُمْ بِيَدى اعْطاءَ الذَّليلِ وَ لا افِرُّ فِرارَ الْعَبيدِ « 2 » من هرگز دست ذلت به شما نمىدهم و مانند بندگان فرار نمىكنم . يا به نقل ديگرى : وَ لا اقِرُّ اقْرارَ الْعَبيدِ مانند بندگان اقرار و اعتراف نمىكنم و تن به ذلت نمىدهم . از اين نوع تعبيرات در قرآن و حديث و در كلمات ائمهء اطهار ( علهيم السلام ) مخصوصاً در كلمات امام حسين عليه السلام خيلى زياد است\r\n\r\nتوصيه‌اى به جوانان\r\nمن مطلبى را در مسجد جاويد گفتم كه براى توضيح باز در اينجا تكرار مىكنم . در يكى از آن جلسات دربارهء اين جمله‌اى كه اخيراً به نام امام حسين عليه السلام معروف شده كه : انَّ الْحَياةَ عَقيدَةٌ وَ جِهاد عرض كردم كه در هيچ مدركى از مدارك اسلامى چنين جمله‌اى از امام حسين عليه السلام نقل نشده است ، بنابراين سند ندارد . اين جمله\r\n\r\n\r\n\r\n\r\n","description":"","footnote":"\r\n( 1 ) لهوف ، ص 85 ؛ نفس المهموم ، ص 149\r\n( 2 ) ارشاد مفيد ، ص 235\r\n","page_name":" 243 ","page_number":243},
  {"content":"\r\n\r\nمعنايش هم درست نيست و با منطق امام حسين جور در نمىآيد . منطق اسلام اين نيست كه زندگى اين است كه انسان يك عقيده‌اى داشته باشد و در راه عقيده‌اش جهاد كند . در اسلام صحبت عقيده نيست ، صحبت « حق » است . زندگى اين است كه انسان حق را پيدا كند و در راه حق جهاد كند . اين مسئله كه در راه عقيده بايد جهاد كرد ، يك فكر فرنگى است كه بعدها در ميان مسلمين به صورت اين شعر آمده است :\r\n قِفْ دونَ رَأْيِكَ فِى الْحَياةِ مُجاهِداً * انَّ الْحَياةَ عَقيدَةٌ وَ جِهادٌ \r\nمن مىخواهم اين مطلب را عرض كنم - چون ديدم چند نفر از جوانان دلشان مىخواهد كه اين جمله از امام حسين باشد و خوششان نيامده است كه من گفتم اين جمله از امام حسين نيست - كه ما براى نسل جوان اين احترام را نسبت به نسل گذشته قائل هستيم كه آنان را حقيقت جو مىدانيم ، نه متعصب در عقيده‌اى كه - ولو بدون دليل - پيدا كرده است . اولًا اگر بنا شود نسل جوان اين‌طور باشد كه اگر يك چيزى در كلّه‌اش رفت ، نشود آن را بيرون آورد و اگر بدون هيچ دليل و منطقى چيزى را گفت ، نشود با او دربارهء عقيده‌اش حرف زد ، اين نسل هم مانند نسل كهن مىشود ؛ منتها شما از اين جمله خوشت آمده و او از جملهء ديگرى خوشش آمده ؛ او بى دليل به عقيدهء خودش چسبيده ، شما هم بىدليل به عقيدهء خودت چسبيده‌اى .\r\nثانياً شما عجالتاً از زبان دوست خودتان مىشنويد كه اين جمله نه منطقاً با اسلام تطبيق مىكند و نه در هيچ كتابى مدرك و سندى دارد . حال فرض كنيم يك آدمى از مخالفان و دشمنان شما ، يك آدم غير مسلمان كه انسان واردى باشد ، به شما كه دائماً مىگوييد جملهء انَّ الْحَياةَ عَقيدَةٌ وَ جِهادٌ را امام حسين گفته است ، بگويد :\r\nهرچه كه امام حسين گفته است ، لابد مدرك و سندى در كتابى دارد ؛ امام حسين در كجا اين سخن را گفته است ؟ شما كه پيدا نمىكنيد . بعد مىآييد سراغ من ، مىگوييد :\r\nاين جملهء انَّ الْحَياةَ عَقيدَةٌ وَ جِهادٌ در كجاست ؟ زود به من نشان بده ، مىخواهم مدركش را به يك آدم مخالفى كه با او مباحثه كرده‌ام نشان دهم . آن وقت من به شما مىگويم : اين جمله در هيچ كتابى وجود ندارد . به من خواهيد گفت : پس چرا تا به حال به من نگفتيد ؟ شما كه هميشه مىديدى ما اين حرفها را مىزنيم ، چرا يك بار به ما نگفتى اين جمله از كلمات امام حسين نيست كه ما اين اشتباه را نكنيم ؟\r\nهمان وقت ، مثل شمايى به مثل منى حمله خواهيد كرد كه شما چرا اينقدر سكوت كرديد ، نگفتيد و نگفتيد تا وقتى كه ما در مقابل دشمن گرفتار شديم و محكومش\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nشديم ؟ حالا دارى به ما مىگويى كه چنين جمله‌اى نيست ؟ ! .\r\nثالثاً اگر شما از جنبهء حماسى شيفتهء اين جمله هستيد ، امام حسين عليه السلام جمله‌هايى صد درجه بالاتر از اين جمله دارد . آياانَّ الْحَياةَ عَقيدَةٌ وَ جِهاد بالاتر است يا همين جمله‌اى كه خواندم : مَوْتٌ فى عِزٍّ خَيْرٌ مِنْ حياةٍ فى ذُلٍّ ؛ كدام يك بهتر است ؟ آيا اين جمله بهتر است يا جملهء روز عاشوراى امام حسين عليه السلام كه فرمود :\r\n الْمَوْتُ اوْلى مِنْ رُكوبِ الْعارِ * وَ الْعارُ اوْلى مِنْ دُخولِ النّارِ « 1 » \r\nآيا اين جمله بالاتر است يا همان جملهء ديگر روز عاشوراى امام حسين عليه السلام كه فرمود :\r\nالا وَ انَّ الدَّعِىَّ ابْنَ الدَّعِىِّ قَدْ رَكَزَ بَيْنَ اثْنَتَيْنِ بَيْنَ السِّلَّةِ وَ الذِّلَّةِ وَ هَيْهاتَ مِنَّا الذِّلَّةُ ، يَأْبَى اللَّهُ ذلِكَ لَنا وَ رَسولُهُ وَ الْمُؤْمِنونَ وَ حُجورٌ طابَتْ وَ طَهُرَتْ . .\r\nآيا آن جمله بالاتر است يا جمله‌اى كه در خطبه‌اش فرمود : مَنْ كانَ باذِلًا فينا مُهْجَتَهُ وَ مُوَطِّناً عَلى لِقاءِ اللَّهِ نَفْسَهُ فَلْيَرْحَلْ مَعَنا فَانّى راحِلٌ مُصْبِحاً انْ شاءَ اللَّهُ تَعالى « 2 » و دهها جملهء ديگر ؟ .\r\nما كه در فقر شعار نيستيم . اگر ما مردمى بوديم كه در فقر اين‌جور شعارها بوديم ، يعنى شعارهاى زندهء حماسى نداشتيم ، اگر مىگفتند جمله‌اى از امام حسين است مىگفتيم حال كه ما از خودمان چيزى نداريم ، يك جملهء ديگر را - العياذباللَّه - به نام امام حسين مىگوييم . ما هيچ دچار فقر شعار نيستيم . آنقدر از خود امام حسين ، از پدر امام حسين ، از برادر امام حسين ، از مادر امام حسين ، از فرزندان امام حسين شعارهاى زنده داريم كه دنيا بايد بيايد از ما قرض كند . ما چرا برويم شعار مردم ، آن هم شعار نادرست مردم را قرض كنيم ؟ ! شايسته نيست نسل جوان تعصب بورزد .\r\nباز هم مىگويم : اگر واقعاً كسى اين جمله را پيدا كرد « 3 » ، من قول مىدهم كه\r\n\r\n\r\n\r\n\r\n","description":"","footnote":"\r\n( 1 ) نفس المهموم ، ص 128 و بحار الانوار ، ج 78 / ص 219\r\n( 2 ) لهوف ، ص 53 و كشف الغمّه ، ص 184\r\n( 3 ) من به احتمال نود و نه درصد مىدانم كه پيدا نمىشود . اينكه صددرصد نمىگويم براى اين است كه ادعا نكرده باشم .\r\n","page_name":" 245 ","page_number":245},
  {"content":"\r\n\r\nبالاى همين منبر بيايم و بگويم كه من اشتباه كردم . ولى ما بايد مستند حرف بزنيم ، نه همين‌طور غير مستند يك چيزى را بگوييم . باز در اين زمينه‌ها مطالب زيادى داريم كه چون وقت گذشت ، ناچارم عرايض خودم را در همين جا خاتمه بدهم .\r\nپس اين هم خودش يك نقد ديگرى با محك اسلام بود كه در ادبيات صوفيانهء ما ، در مسئلهء جهاد نفس آنچنان پيش رفته‌اند كه ضمناً عزت و كرامت نفس هم پايمال شده است و وقتى با معيار اسلام بسنجيم ، بايد اين قسمت را اصلاح كنيم .\r\n\r\n","description":"","footnote":"","page_name":" 246 ","page_number":246},
  {"content":"\r\n\r\n\r\n10 نقد و بررسى نظريهء مكتب قدرت ( 1 )\r\n وَ كَأَيِّنْ مِنْ نَبِيٍّ قاتَلَ مَعَهُ رِبِّيُّونَ كَثِيرٌ فَما وَهَنُوا لِما أَصابَهُمْ فِي سَبِيلِ اللَّهِ وَ ما ضَعُفُوا وَ مَا اسْتَكانُوا وَ اللَّهُ يُحِبُّ الصَّابِرِينَ  « 1 » .\r\nيكى ديگر از مكتبها در مورد انسان كامل ، انسان برتر ، انسان نمونه ، انسان ايده آل و انسان متعالى ، مكتب قدرت است . در اين مكتب ، انسان كامل مساوى با انسان مقتدر و صاحب قدرت است ، و به عبارت ديگر كمال در اين مكتب مساوى با توانايى ، و نقص مساوى با عجز و ناتوانى است . هر انسانى كه قويتر است كاملتر و هر انسانى كه ضعيفتر است ناقصتر است و اساساً حق و عدالت ، حقيقتى نيست و معنايى غير از همان قدرت و توانايى ندارد . يعنى اگر دو نيرو در برابر يكديگر قرار گيرند ، ما معمولًا اين‌طور فكر مىكنيم و مىگوييم كه قطع نظر از اينكه اين نيرو پيروز شود يا آن نيرو ، يكى از اينها حق و عدالت است و ديگرى باطل و ظلم و جور . ممكن است در يك جا حق باطل را شكست دهد و بر باطل پيروز شود و يك جا هم ممكن است عكس قضيه اتفاق بيفتد ، يعنى باطل بر حق پيروز شود . البته طبق منطق قرآن ، پيروزى نهايى هميشه با حق است و پيروزى باطل پيروزى موقت\r\n\r\n\r\n\r\n\r\n","description":"","footnote":"\r\n( 1 ) آل عمران / 146\r\n","page_name":" 247 ","page_number":247},
  {"content":"\r\n\r\nاست و اين يك مطلبى از ديدگاه قرآن است كه بسيار قابل توجه است . ولى از نظر قرآن هم مطلب از اين قبيل نيست كه اگر دو نيرو در برابر يكديگر قرار گيرند ، آن نيرويى كه نيروى مقابل را شكست دهد حق است و آن كه شكست بخورد باطل است . اما طرفداران اين مكتب مىگويند هركه طرف مقابل را شكست دهد ، همان بر عدالت است ؛ كارى كه توانا و مقتدر مىكند ، به دليل اينكه تواناست عين عدالت است\r\n\r\nتاريخچهء مكتب قدرت\r\nاين مكتب سابقهء زيادى در دنيا دارد و سابقهء آن به دورهء قبل از سقراط مىرسد .\r\nسقراط در حدود چهارصد سال قبل از ميلاد مسيح بوده است و از زمان او حدود 2500 سال مىگذرد . قبل از دورهء سقراط گروهى بوده‌اند كه در مسائل فلسفى آنها را سوفسطائيان مىنامند و اينها در مسائل اجتماعى چنين نظرى داشته‌اند ، و اين فكر در همان دنياى يونان با ظهور فيلسوفانى از قبيل سقراط و افلاطون و ارسطو منسوخ شد و بعد با آمدن مسيحيت هيچ جايى براى اين نوع افكار نبود ، چون مسيحيت درست در نقطهء مقابل اين طرز فكر است ؛ يعنى نه تنها از قدرت تبليغ نمىكند ، بلكه از ضعف تبليغ مىكند . اينكه در مسيحيت گفته مىشود اگر كسى به طرف راست صورت تو سيلى زد ، طرف چپ صورت خود را بياور و حتى از خودت دفاع نكن ، نوعى تبليغ ضعف است . بعد كه اسلام در دنيا ظهور كرد - گو اينكه يك منطق خاصى در مورد قوّت و قدرت دارد كه توضيح خواهيم داد - مسلّم است كه مطلب را به اين صورت طرح نكرد كه زور مساوى با حق و عدالت است و حق و عدالت مساوى با زور . خود فرنگيها اصطلاح « حق زور » را به كار مىبرند ، يعنى حقى كه مساوى با زور است .\r\nبار ديگر در مغرب زمين اين فكر زنده شد كه بله ، حق مساوى است با زور ، و اين فكر براى اولين بار در فلسفهء سياسى ( يعنى در حد سياست و نه بيش از آن ) ظهور كرد . ماكياول ، دانشمند و فيلسوف معروف ايتاليايى ، اساس فلسفهء سياسىاش را بر سيادت گذاشت . او مىگويد : در سياست تنها چيزى كه بايد ملحوظ شود سيادت است و هيچ اصل ديگرى در سياست معتبر نيست . براى رسيدن به هدفهاى سياسى - كه همان سيادت است - هر چيزى جايز است : دروغ ،\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nفريب ، مكر ، قسمهاى دروغ ، خيانت كردن ، پا روى حق گذاشتن . مىگويد : در سياست ، مذموم شمردن اين مسائل به هيچ نحو نبايد مطرح باشد .\r\nبعد از او فيلسوفان ديگرى پيدا شدند كه نه تنها در سياست مطلقاً اين مسئله را طرح كردند و به عنوان يك اخلاق عمومى چراغ سبزى به سياسيون دادند كه شما در سياست اين راه را در پيش بگيريد ، بلكه اساساً معتقد شدند كه اخلاق عالى و اخلاق انسانى يعنى همين . در اين جهت ، نيچه « 1 » فيلسوف معروف آلمانى به‌طور عموم اصل قدرت را در اخلاق مطرح كرد\r\n\r\nنظريهء بيكن و تأثيرات آن\r\nاينجا بايد مقدمه‌اى عرض كنم كه ذكر آن لازم است . مىدانيد كه در حدود چهار قرن پيش يعنى در قرن شانزدهم ، تحولى در علم و منطق پيدا شد و دو نفر از فيلسوفان بزرگ جهان كه يكى انگليسى ( بيكن ) و ديگرى فرانسوى ( دكارت ) است ، پيشرو علم جديد خوانده شدند . بالخصوص بيكن نظرى در باب علم دارد كه اين نظر همهء نظريات گذشته را دگرگون كرد . اين نظر كه منشأ ترقى علوم و تسلط زياد و فوق العادهء انسان بر طبيعت شد ، عيناً منشأ فاسد شدن انسانها گرديد ؛ يعنى اين نظريه ، هم طبيعت را به دست انسان آباد كرد و هم انسان را به دست خود انسان خراب و فاسد كرد . اين نظريه چيست ؟ .\r\nقبل از بيكن ، اكابر بشر اعم از فلاسفه و بالخصوص اديان علم را در خدمت حقيقت گرفته بودند نه در خدمت قدرت و توانايى ؛ يعنى وقتى انسان را تشويق به فراگيرى علم مىكردند ، تكيه گاه اين تشويق اين بود كه‌اى انسان ، عالم باش ! آگاه باش ! كه علم تو را به حقيقت مىرساند ؛ علم وسيلهء رسيدن انسان به حقيقت است .\r\nو به همين دليل علم قداست داشت ، يعنى حقيقتى مقدس و ما فوق منافع انسان و امور مادى بود . هميشه علم را در مقابل مال و ثروت قرار مىدادند : آيا علم بهتر است يا مال و ثروت ؟ مىبينيد در ادبيات ما - چه فارسى و چه عربى - ميان علم و ثروت مقايسه مىكنند و آنوقت علم را بر ثروت ترجيح مىدهند :\r\n\r\n\r\n\r\n\r\n","description":"","footnote":"\r\n( 1 ) او در آخر عمر ديوانه شد و به عقيدهء من آثار اين جنون در همان اوايل هم ظاهر بوده است . نيچه نويسندهء بسيار مقتدرى است كه قستمهايى از عباراتش را براى شما خواهم خواند .\r\n","page_name":" 249 ","page_number":249},
  {"content":"\r\n\r\n علم دادند به ادريس و به قارون زر و سيم * آن يكى زير زمين و دگرى فوق فلك \r\nاميرالمؤمنين على عليه السلام در جمله‌هايى كه در نهج البلاغه است ، ميان علم و ثروت مقايسه مىكند و علم را بر مال و ثروت ترجيح مىدهد . هميشه به علم به عنوان امرى مقدس و ما فوق امور و منافع مادى نگاه مىكردند و معلم يك مقام قدسى داشت . على عليه السلام مىفرمايد : مَنْ عَلَّمَنى حَرْفاً فَقَدْ صَيَّرَنى عَبْداً « 1 » . ببينيد قرآن مقام علم و قداست علم را تا كجا بالا برده كه در داستان خلقت آدم و تعليم اسماء و سجدهء ملائكه مىفرمايد : اى ملائكه ! اى فرشتگان من ! به آدم سجده كنيد به دليل اينكه آدم مىداند چيزى را كه شما نمىدانيد .\r\nبيكن نظر جديدى ابراز كرد و گفت : اينها براى انسان سرگرمى است كه دنبال علم برود براى اينكه مىخواهد حقيقت را كشف كند زيرا خود كشف حقيقت مقدس است . انسان علم را بايد در خدمت زندگى قرار دهد ؛ آن علمى خوب است كه بيشتر به كار زندگى انسان بخورد ، آن علمى خوب است كه انسان را بر طبيعت مسلط كند ، آن علمى خوب است كه به انسان توانايى بدهد . اين بود كه علم جاى جنبهء آسمانى خودش را به جنبهء زمينى و مادى داد ؛ يعنى مسير علم و تحقيق عوض شد و علم در مسير كشف اسرار و رموز طبيعت افتاد براى اينكه انسان بيشتر بر طبيعت مسلط شود و بهتر بتواند زندگى كند و به عبارت ديگر رفاهش را بهتر و بيشتر فراهم كند .\r\nالبته اين نظريه از يك نظر خدمت بسيار بزرگى به بشريت كرد ، چرا كه علم در مسير كشف طبيعت براى تسلط انسان بر طبيعت و بهره‌مند شدن او از طبيعت افتاد و از اين نظر بسيار خوب بود . اما در كنار اين ، علم ديگر آن قداست و والايى و مقام قدس و طهارت خود را از دست داد . الآن هم اگر توجه كنيد براى دانشجويان و طلاب علوم دينيه‌اى كه در حوزه‌ها و با معيارهاى قديم تحصيل مىكنند ، علم همان ارزش را دارد ، همان ارزشى كه مثلًا كتاب آداب المتعلمين يا كتاب منية المريد شهيد [ ثانى 
  ] بيان كرده است و آن كتابها پر از روايت و حديث [ در فضيلت علم 
  ] است .\r\nاين است كه براى آنها علم يك قداست و طهارتى دارد . مثلًا معتقدند كه وقتى\r\n\r\n\r\n\r\n\r\n","description":"","footnote":"\r\n( 1 ) [ كسى كه يك حرف به من بياموزد ، مرا بندهء خودش ساخته است . 
  ]\r\n","page_name":" 250 ","page_number":250},
  {"content":"\r\n\r\nمىخواهيم در يك حوزهء علم درس بخوانيم [ بهتر است 
  ] وضو بگيريم و با طهارت براى تحصيل برويم . براى يك طلبه ، استاد و معلم يك احترام و جلالت و قداست خاصى دارد . يك طلبه واقعاً در عمق روحش نسبت به استادش خضوع دارد . اگر بخواهد علم را براى مال تحصيل كند ، در خودش احساس شرم مىكند كه من علم را تحصيل كنم براى اينكه در عاقبت پولى گير من بيايد ! يا يك معلم اگر بخواهد تعليم دهد و تعليمش را در ازاى پول و مزد و اجر قرار دهد ، اين را تنزل مقام علم مىداند .\r\nولى در تحصيلات جديد كه ادامهء همان روش بيكن است ، مسئلهء تعليم و تعلّم آن قداست خود را به كلى از دست داده است . يك دانشجو وقتى تحصيل مىكند ، تحصيل براى او يك عمل مقدماتى براى زندگى است . ديگر فرقى نيست بين اينكه يك انسان در مدرسه و دانشگاه درس بخواند براى اينكه فردا دكتر و مهندس شود و يك زندگى خوب فراهم كند ، و اينكه در بازار شاگرد يك تاجر شود يا يك عطار و بقال گردد . او دنبال پول مىدود و آن ديگرى هم دنبال پول مىدود . دربارهء معلم خودش هم فكر مىكند كه اين فرد در ماه چند هزار تومان حقوق مىگيرد و در ازاى حقوقش بايد اين حرفها را در اينجا بزند . عملًا هم ما مىبينيم كه شاگرد پشت سر استاد ده تا فحش هم ممكن است بدهد و هيچ در وجدان خود احساس شرم نمىكند و براى او مسأله‌اى نيست .\r\nبيكن گفت : علم براى قدرت و در خدمت قدرت ؛ دانايى براى توانايى نه براى چيز ديگر . اين نظريه در ابتدا اثر بد خودش را ظاهر نكرد . ولى تدريجاً كه بشر از علم ، فقط توانايى و قدرت مىخواست ، به جايى رسيد كه همه چيز در خدمت قدرت و توانايى قرار گرفت .\r\nالآن چرخ دنيا بر اين اساس مىگردد كه علم به‌طور كلى در خدمت قدرتهاست .\r\nهيچ وقت در دنيا علم به اندازهء امروز اسير و در خدمت زورمندان و قدرتمندان نبوده است و علماى طراز اول عالَم ، اسيرترين و زندانى ترين مردم دنيا هستند .\r\nعالمترين فرد مثلًا آقاى اينشتين است ولى علم اينشتين در خدمت كيست ؟ در خدمت روزولت . اينشتين نوكر آقاى روزولت است و نمىتواند نباشد . چه در اردوگاه امپرياليسم و چه در اردوگاه سوسياليسم همين‌طور است ، فرق نمىكند ، در همه جا علم در خدمت قدرت است . الآن دنيا را قدرت مىچرخاند نه علم . اين جمله را كه مىگوييم : « دنياى ما دنياى علم است » بايد اندكى تصحيح كنيم ؛ دنياى\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nما دنياى قدرت است نه دنياى علم ، به اين معنا كه علم هست ولى نه علم آزاد بلكه علم در خدمت قدرت و زور و توانايى . علم امروز اسير است و آزاد نيست و لهذا هر اختراع و اكتشافى كه در دنيا رخ مىدهد ، اگر بشود آن را در خدمت زور قرار داد و از آن يك سلاح مهيب خطرناك و وحشتناكى براى كشتن انسانها ساخت ، اول آنجا از آن استفاده مىشود ، بعد در خدمت كارهاى ديگر بشر قرار مىگيرد ؛ يعنى اول در خدمت زور قرار مىگيرد ، مگر اينكه اكتشافى باشد كه به درد زور نخورد . احياناً در ابتدا اكتشاف را بروز نمىدهند و تا وقتى كه لازم باشد ، اين سرّ را حفظ مىكنند براى اينكه « زور » به آن احتياج دارد .\r\nراهى كه بيكن طى كرد ، خواه ناخواه به آنچه كه ماكياول و مخصوصاً نيچه گفته است منتهى مىشود\r\n\r\nاستفادهء نيچه از اصول داروين\r\nيك اصل ديگر در دنيا پيدا شد كه اين اصل هم پايهء ديگرى براى جناب نيچه شد ، و آن اصل يكى از اصول داروينيسم بود . داروين خودش شخصاً يك مسيحى متدين است و يك آدم ضد خدا نيست و در كلمات خود به وجود خدا تصريح و اقرار و اعتراف مىكند و به مسيح احترام مىگذارد « 1 » ، ولى اصول داروين در دنيا مورد سوء استفاده‌هاى زيادى واقع شد كه خود او هم نمىخواست چنين شود . از جمله ، ماديين ( ماترياليستها ) اصول تكامل داروين را ابزارى براى انكار خدا قرار دادند كه اين خودش داستانى است .\r\nيكى از سوء استفاده‌هاى ديگرى كه از فلسفهء داروين شد ، در « اخلاق » بود ، در مورد ساختن انسان خوب و نمونه ، انسان برتر يا كامل ، چرا كه يكى از اصول داروين اصل تنازع بقا بود . داروين چهار اصل تأسيس كرد كه يكى اصل حبّ ذات بود ، يعنى هر حيوانى حبّ به ذات دارد و براى صيانت ذات خود كوشش مىكند .\r\nاصل ديگر همين اصل تنازع بقا بود كه گفت : اساس زيست و حيات در اين عالم اين است كه جاندارها با يكديگر دائماً در حال جنگ و مبارزه هستند و آن كه قويتر\r\n\r\n\r\n\r\n\r\n","description":"","footnote":"\r\n( 1 ) حتى در تاريخ زندگى او نوشته‌اند : وقتى كه داشت مىمرد و در حال احتضار بود ، كتاب مقدس را روى سينه‌اش محكم گرفته و به آن چسبيده بود .\r\n","page_name":" 252 ","page_number":252},
  {"content":"\r\n\r\nاست باقى مىماند . جانداران در غربال طبيعت ، غربال مىشوند ( خود جنگ ، غربال طبيعت است ) و طبيعت ، در جنگ و كشمكش دائمى كه حيوانات دارند ، غربال مىكند و اصلح را براى بقا انتخاب مىكند و « اصلح براى بقا » يعنى آن موجودى كه در ميدان مبارزه بهتر توانسته است خود را نگه دارد و توانسته است حريف را از بين ببرد و خود را حفظ كند .\r\nحال بر اين اصل داروين ايرادهايى گرفته‌اند كه خير ، موجوداتى نه به دليل اقوائيّت بلكه به دلايل ديگرى باقى مانده‌اند و اصلحيت براى بقا غير از اقوائيّت است ، كه ما عجالتاً كارى به اين ايرادها نداريم .\r\nبه هر حال آقاى نيچه از اين اصل نتيجه گرفت كه اصل در حيات همهء جانداران و حتى در حيات انسان همين است و جنگ و تنازع ، اصلى در زندگى انسانهاست و هر انسانى كه قويتر باشد باقى مىماند و حق هم با همان است كه باقى مىماند ، و بعد گفت كه طبيعت به سوى انسان برتر « 1 » سير مىكند و انسان كامل بايد در آينده به وجود بيايد . انسان كامل يعنى چه ؟ يعنى انسان قويتر و نيرومندتر ؛ انسانى كه اخلاق ضعيف پرور اصلًا در او وجود ندارد . اخلاق ضعيف پرور چيست ؟ همينهايى كه ما امروز آنها را [ كمال مىشماريم : 
  ] محبت ورزيدن ، مهر ورزيدن ، احسان كردن ، خدمت به خلق كردن . مىگويد : اين اخلاق ، پدر بشر را درآورده است . اينها مانع تكامل بشريت و مانع بروز انسان برتر و قويتر و انسان كامل است . انسان كامل آن است كه در او اين نقطه‌هاى ضعف - كه ما آنها را كمال حساب مىكنيم - وجود نداشته باشد . و لذا نيچه ، هم دشمن سقراط است و هم دشمن مسيح . مىگويد :\r\nسقراط كه در اخلاق خودش ، به عفت و پاكى و عدالت و مهربانى و امثال اين حرفها توصيه كرد [ خيانت كرد 
  ] و بدتر از سقراط - به عقيدهء او - مسيح است كه اين همه راجع به مهربانى و عطوفت و محبت انسانها سخن گفته است . از نظر نيچه اينها نقاط ضعف انسان است ؛ انسان هرچه از اين صفات نداشته باشد به كمال نزديكتر است ، چون كمال يعنى توانايى و نقص يعنى ناتوانى ، و اينها از نقص ناشى مىشود .\r\n\r\n\r\n\r\n\r\n","description":"","footnote":"\r\n( 1 ) انسانى را كه ما انسان كامل مىگوييم ، اينها انسان برتر يا « سوپر مَن » مىنامند .\r\n","page_name":" 253 ","page_number":253},
  {"content":"\r\n\r\n\r\nخلاصه‌اى از نظريات نيچه\r\nحال براى اينكه ببينيد موضوع تا كجا كشيده شده است ، قسمتهايى از كلمات او را كه در كتابهاى تاريخ فلسفه ، زياد نقل كرده‌اند براى شما مىخوانم . شايد در كتابهاى متعددى كه در اين باره خوانده‌ام ، فروغى بهتر از ديگران نقل كرده باشد و لذا من قسمتهايى از آنچه را كه فروغى نقل كرده است براى شما مىخوانم . فروغى مىنويسد « 1 » :\r\nهمهء دانشمندان دنيا خودپرستى را مذموم ، و غيرپرستى و شفقت را مستحسن شمرده‌اند . نيچه به خلاف همه ، خودپرستى را حق دانسته و شفقت را ضعف نفس و عيب پنداشته است .\r\nما راجع به اين موضوع بايد صحبت كنيم كه آيا واقعاً شفقت ، ضعف نفس است يا نه ؟ اين خودش يك مطلبى است .\r\nاز رأى داروين ، نيچه كوشش در بقا را پذيرفته و آن را به معنى تنازع گرفته و آنچه را ديگران نتيجهء فاسد رأى داروين شمرده‌اند او درست پنداشته كه افراد با يكديگر در كشمكش باشند و تحصيل توانايى كنند تا غلبه يابند .\r\nعموم خيرخواهان عالم انسانيت ، رعايت حال اكثر را واجب شمرده و مدار امر دنيا را بر صلاح حال عامّه قرار داده‌اند . نيچه جمعيت اكثر را خوار پنداشته ، جماعت قليل يعنى خواص را ذى حق شمرده است و بس .\r\nبنياد فكر نيچه اين است كه شخص بايد هرچه بيشتر توانا شود و زندگانىاش پر حدّت و خوشتر و « من » يعنى نفسش شكفته‌تر و نيرومندتر و از تمايلات و تقاضاى نفس برخوردارتر باشد .\r\nهم فال و هم تماشا ! تا به حال ديگران مىگفتند اگر اين كارها را انجام دهيد ضد اخلاق است ، ولى او مىگويد : نه ، اين كارهايى را كه مطابق هواى نفستان است\r\n\r\n\r\n\r\n\r\n","description":"","footnote":"\r\n( 1 ) [ عبارات نقل شده از كتاب سير حكمت در اروپا ، ج 3 مىباشد . 
  ]\r\n","page_name":" 254 ","page_number":254},
  {"content":"\r\n\r\nانجام دهيد و اخلاق هم همينهاست ؛ اصلًا كار خوب هم همين است ! .\r\nبعضى مىگويند بهتر آن بود كه به دنيا نياييم . شايد چنين باشد ، نمىدانم . اما مىدانم كه خوب يا بد به دنيا آمده‌ام و بايد از دنيا متمتع شوم و هرچه بيشتر ، بهتر .\r\nمىگويد : من بايد هدفم اين باشد كه بتوانم هرچه بهتر خود را متمتع كنم و بيشتر از دنيا بهره ببرم ؛ هرچه كه مرا در رسيدن به اين مقصد كمك كند ، خوب و اخلاق است . اين همان فكرى است كه معاويه داشت و هميشه اين حرف را مىزد : ما در نعمتهاى دنيا غلت زديم .\r\nآنچه براى اين مقصود مساعد است اگرچه قساوت و بيرحمى و مكر و فريب و جنگ و جدال باشد خوب است و آنچه مزاحم و مخالف اين غرض است اگرچه راستى ، مهربانى ، فضيلت و تقوا باشد بد است . . . اين سخن باطل است كه مردم و قبايل و ملل در حقوق يكسانند و اين عقيده با پيشرفت عالم انسانيت منافى است .\r\nمىگويد : تساوى حقوق همهء انسانها غلط است ، زيرا سبب مىشود ضعيفها را در حد قويها نگه داريم و ديگر قويهاى بيچاره ! هم پيش نروند ؛ بگذار ضعيفها پايمال بشوند تا ميدان براى قوى باز شود ؛ وقتى ميدان براى قوى باز شد « انسان برتر » به وجود مىآيد .\r\nمردم بايد دو دسته باشند : يكى زبردستان و خواجگان و يكى زيردستان و بندگان ، و اصالت و شرف متعلق به زبردستان است و آنها غايت وجودند « 1 » و زيردستان آلت و وسيلهء اجراى اغراض ايشان مىباشند . . .\r\nهيئت اجتماعيه و مدنيت براى پيشرفت كار آن طبقهء شريف تشكيل شده است ،\r\n\r\n\r\n\r\n\r\n","description":"","footnote":"\r\n( 1 ) يعنى خلقت براى آنهاست .\r\n","page_name":" 255 ","page_number":255},
  {"content":"\r\n\r\nنه چنان كه گمان رفته است كه زبردستان براى حفظ زيردستان‌اند .\r\nمىگويد : اجتماع فقط براى اين است كه اقويا به نوايى برسند و ضعفا حكم چهارپايان را دارند كه بايد براى اقويا باركشى كنند . به عقيدهء او ، اينكه سعدى مىگويد :\r\n گوسفند از براى چوپان نيست * بلكه چوپان براى خدمت اوست \r\nدرست نيست ، اصلًا گوسفند براى چوپان است .\r\nزبردستان و نيرومندان كه خواجگان‌اند بايد پرورش يابند تا از ايشان مردمان برتر به وجود آيند و انسان در مدارج صعود و ترقى قدم زند .\r\nخود فرنگيها بحثى راجع به بهبود نسل بشر و اصلاح نژاد دارند كه حتى آلكسيس كارل در آخر كتاب انسان ، موجود ناشناخته تا اندازه‌اى همين اصل را پيروى مىكند كه خلاصه ، نژادها را بايد اصلاح كرد ، و معتقد است كه اساساً نبايد به انسانهاى ضعيف حق توليد نسل داد .\r\nاصول اخلاقى كه مردم تاكنون پيروى كرده‌اند در صلاح عامه و طبقهء اكثر يعنى زيردستان ترتيب داده شده است نه در صلاح زبردستان و طبقهء شريف « 1 » . اين است كه بايد آن اصول را بهم زد و اصولى بايد اختيار كرد كه در صلاح حال شريفان باشد . توضيح اين معنى چنين است كه به عقيدهء نيچه نيكى و راستى و زيبايى كه امورى است كه همه پيشنهاد خاطر دارند ، امور حقيقى و مطلق نيستند ؛ آنچه حقيقت است اين است كه همه كس خواهان توانايى است .\r\nبعد مخصوصاً به اديان حمله كرده ، مىگويد : اديان به بشريت خيانت كردند ، زيرا بشر را دعوت به عدالت و حمايت زيردستان و ضعفا كردند . اول كه اديان\r\n\r\n\r\n\r\n\r\n","description":"","footnote":"\r\n( 1 ) به عقيدهء او طبقهء شريف ، زبردستان هستند .\r\n","page_name":" 256 ","page_number":256},
  {"content":"\r\n\r\nنبودند و همان قانون جنگل حكمفرما بود دوران خوبى بود . هركه قويتر بود ضعيفتر را مىخورد و ضعيف از بين مىرفت .\r\nدر آغاز امر ، دنيا بر وفق خواهش مردمان نيرومند مىگذشت و ناتوانان ، زيردست و بندهء ايشان بودند و ليكن نيرومندان اندكند و ناتوانان بسيار .\r\nپس اين بسيارى را وسيلهء پيشرفت خود ساختند و به حيله و تدبير « 1 » ، اصول رأفت و شفقت و فروتنى و غيرخواهى و مهربانى و عدالت و كرامت را در اذهان به صورت نيكى و درستى و زيبايى جلوه دادند و قبولانيدند تا توانايى نيرومندان را تعديل كنند و از بندگى آنها رهايى يابند ، و اين مقصود را بيشتر به وسيلهء اديان پيش بردند و نام خدا و حق را حصار آنها قرار دادند .\r\nاين نظريه ، درست نقطهء مقابل نظريهء كارل ماركس است . نيچه و ماركس هر دو ضد دين هستند ، ولى نيچه مدعى است دين را ضعفا عليه اقويا اختراع كردند تا به اقويا افسار بزنند ، چون خودش را طرفدار اقويا مىداند ، و ماركس كه خودش را طرفدار ضعفا معرفى مىكند ، مىگويد : دين را اقويا اختراع كردند براى اينكه جلو شورش ضعفا را بگيرند .\r\nنيچه بعد به سقراط و بودا و عيساى مسيح حمله مىكند و مىگويد :\r\nاخلاق مسيحى اخلاق بندگى است و اخلاق خواجگى را تباه كرده است ، و گفت و گوى برادرى و برابرى و صلح و رعايت حقوق زنان و رنجبران و امثال اين سخنان كه امروز در دنيا شايع شده از آن منشأ است و خدعه و تزوير و فريب است و مايهء فقر و ضعف و انحطاط مىباشد و بايد اين اصول را خراب كرد و اصول زندگى خواجگى بايد اختيار نمود . اصول زندگى خواجگى كدام است ؟ فكر خدا و زندگى اخروى را بايد كنار\r\n\r\n\r\n\r\n\r\n","description":"","footnote":"\r\n( 1 ) يعنى با حقه بازى .\r\n","page_name":" 257 ","page_number":257},
  {"content":"\r\n\r\nگذاشت « 1 » . . . بايد رأفت و رقّت قلب را دور انداخت . رأفت از عجز است ، فروتنى و فرمانبردارى از فرومايگى است ، حلم و حوصله و عفو و اغماض از بىهمتى و سستى است . مردانگى بايد اختيار كرد . بشر بايد به مرحلهء مرد برتر « 2 » برسد . مرد برتر آن است كه از نيك و بد برتر باشد « 3 » ، عزم و اراده داشته باشد .\r\nدر ميان فرنگيها مكتبهاى زيادى ظهور كرده است . خوشبختانه در ميان ما چنين مكتبهايى ( يعنى چنين وباهايى ) پيدا نشده است .\r\nروح اروپايى همين است . اعلاميهء حقوق بشر را هم كه آنها مىدهند ، براى فريب ديگران است . تربيت اروپايى و اخلاق واقعى اروپايى يعنى اخلاق ماكياولى و نيچه‌اى . عملى كه استعمار در دنيا انجام مىدهد بر همين اساس است و روح فرنگى اعم از آمريكايى و اروپايى ، استعمار و همين اخلاق است . اگر جلو ما دم از حقوق بشر مىزنند و ما بدبختها گاهى آب دهان خودمان را قورت مىدهيم و مىآييم حرفهاى آنها را بازگو مىكنيم ، به خدا قسم اشتباه مىكنيم . ببينيد آيا كارى كه مثلًا آمريكا الآن در ويتنام مىكند غير از اجراى فلسفهء نيچه است ؟ عين همان است و هيچ چيز ديگرى نيست . اينها اين همه دم از انسانيت و انسان دوستى مىزنند و ما مىگوييم راسل چنين گفته است و سارتر چنين گفته است ، ولى هم راسل ته فكرش همين است و هم سارتر . تمام فرنگيها اساس فكرشان بر همين است . شايد خيلى افراد استثنايى پيدا شوند كه اين‌طور نباشند و احتمالًا در آنها هم خونى از مشرق زمين وجود دارد ؛ لابد مادرشان اهل مشرق زمين بوده ، و الّا نژاد اينها اين نژاد نيست ! .\r\nنيچه مىگويد « 4 » :\r\n\r\n\r\n\r\n\r\n","description":"","footnote":"\r\n( 1 ) به قول او اينها خيلى اسباب زحمت است !\r\n( 2 ) همان انسان كامل ، ابرمرد و يا « سوپرمن » .\r\n( 3 ) به قول مولوى :\r\nهين مگو لاحول عمران زاده‌ام .\r\nمن ز لاحول اين طرف افتاده‌ام\r\n( 4 ) باز خدا پدرش را بيامرزد كه عقيده‌اش را بروز داده است !\r\n","page_name":" 258 ","page_number":258},
  {"content":"\r\n\r\nنفس كشتن چرا ؟ بايد نفس را پرورد . غيرپرستى چيست ؟ خود را بايد خواست و خود را بايد پرستيد . ضعيف و ناتوان را بايد رها كرد تا از ميان برود و رنج و درد در دنيا كاسته شود « 1 » . . . مرد برتر آن است كه نيرومند باشد و به نيرومندى زندگى كند و هواها و تمايلات خود را برآورده نمايد .\r\nاين ، تعريف مرد برتر است كه آن غايت هستى و غايت كمال است و مىگويد خلقت براى اوست و همه مقدمهء وجود او هستند . حال ببينيد انسان كامل آقاى نيچه چه چيز از آب درمىآيد : هيچ چيز نبايد مانعش شود و بايد اخلاق و رحم و انسانيت و مروّت و مهربانى و عدالت و همهء اين‌جور حرفها را دور بريزد و خود را از همهء اينها پاك و مبرّا كرده باشد .\r\nهواها و تمايلات خود را برآورده نمايد ، خوش باشد و خود را خواجه و خداوند بداند و هر مانعى كه براى خواجگى در پيش بيايد از ميان بردارد و از خطر نهراسد و از جنگ و جدال نترسد .\r\nبعد هم سراغ زنها مىرود و مىگويد :\r\nبرابرى زن با مرد و لزوم رعايت حقوق او نيز از سخنان باطل است . اصل مرد است . مرد بايد جنگى بوده و زن وسيلهء تفنن و تفريح جنگيان باشد و فرزند بياورد .\r\nمىگويد : زن براى كار ديگرى نيامده است ؛ فقط وسيله‌اى براى تفريح ، و تفننى براى مرد و ماشينى براى بچه زاييدن است .\r\nاين هم يك معيار در دنيا براى معرفى انسان كامل ، انسان نمونه ، انسان اعلى ، مرد برتر و يا سوپرمن است ؛ با كدام مقياس ؟ مقياس قدرت و توانايى . در اينجا راجع به مسئلهء قدرت و توانايى چه بايد گفت ؟\r\n\r\n\r\n\r\n\r\n","description":"","footnote":"\r\n( 1 ) يعنى نسل اينها بايد وربيفتد .\r\n","page_name":" 259 ","page_number":259},
  {"content":"\r\n\r\nنقطهء مقابل اين مكتب مكتبى است كه ضعف را تبليغ مىكند و خوبى و نيكى را در ضعف مىداند ، و چنين مكاتبى هستند و بوده‌اند و مخصوصاً اين ايراد بر مسيحيت وارد است كه در اخلاق مسيحيت بر روى ضعف خيلى تبليغ شده است .\r\nاصلًا همين حرف كه « اگر به طرف راست صورتت نواختند ، طرف چپ صورت خود را بياور » تبليغ ضعف است\r\n\r\nمنطق اسلام در مسئلهء قدرت\r\nمنطق اسلام در اينجا چيست ؟ آيا اسلام قدرت را تبليغ كرده است يا ضعف را ، و يا نه قدرت و نه ضعف را به اين معنا تبليغ نكرده است ؟ جواب اين است كه اسلام به يك معنا قدرت را تبليغ كرده است ولى قدرتى كه نه تنها قدرت نيچه‌اى [ نيست 
  ] بلكه قدرتى است كه از آن همهء صفات عالى انسانيت مانند مهربانى و رحم و شفقت و احسان برمىخيزد .\r\nدر اسلام بدون شك دعوت به قدرت و توانايى شده است و نصّ قرآن و احاديث ماست . ديگران هم كه در موضوع اسلام مطالعه كرده‌اند ، اسلام را در ميان اديان به اين مشخصه شناخته‌اند كه هيچ دينى به اندازهء اسلام پيروان خود را به قوّت و قدرت دعوت نكرده است . ويل دورانت در جلد يازدهم كتاب تاريخ تمدن كه اختصاص به تاريخ تمدن اسلام دارد ، اين جمله را مىگويد :\r\nهيچ دينى به اندازهء اسلام ، مردم را به قدرت و قوّت دعوت نكرده است .\r\nدر اين زمينه در قرآن مطلب خيلى زياد است . يك جا خطاب به يحيى مىفرمايد :  يا يَحْيى خُذِ الْكِتابَ بِقُوَّةٍ  « 1 » . آياتى كه در اول سخنم براى شما تلاوت كردم ، ببينيد با چه حماسه‌اى راجع به اينكه مؤمنين مردمى قوى هستند و هرگز ضعف و وهن را به خودشان راه نمىدهند سخن مىگويد :\r\n وَ كَأَيِّنْ مِنْ نَبِيٍّ قاتَلَ مَعَهُ رِبِّيُّونَ كَثِيرٌ فَما وَهَنُوا لِما أَصابَهُمْ فِي سَبِيلِ اللَّهِ وَ ما \r\n\r\n\r\n\r\n\r\n","description":"","footnote":"\r\n( 1 ) مريم / 12\r\n","page_name":" 260 ","page_number":260},
  {"content":"\r\n\r\n ضَعُفُوا وَ مَا اسْتَكانُوا وَ اللَّهُ يُحِبُّ الصَّابِرِينَ .  .\r\nچه بسيار پيامبرانى كه مردانى الهى همراه آنان جنگيدند و با باطل نبرد كردند و هرگز سستى پيدا نكردند و ضعف نشان ندادند و خداوند مقاومت كنندگان را دوست مىدارد .\r\nدر جاى ديگر مىفرمايد :\r\n إِنَّ اللَّهَ يُحِبُّ الَّذِينَ يُقاتِلُونَ فِي سَبِيلِهِ صَفًّا كَأَنَّهُمْ بُنْيانٌ مَرْصُوصٌ  « 1 » .\r\nخداوند مردمى را كه در راه او مىجنگند و مانند ديوارى روئين و فلزى كه هيچ قدرتى نمىتواند آنها را از جا بكَند و حركت دهد ايستادگى مىكنند ، دوست دارد .\r\nباز در اين زمينه مىفرمايد :\r\n مُحَمَّدٌ رَسُولُ اللَّهِ وَ الَّذِينَ مَعَهُ أَشِدَّاءُ عَلَى الْكُفَّارِ رُحَماءُ بَيْنَهُمْ  « 2 » .\r\nو امثال اين آيات در قرآن زياد است .\r\nشجاعت در اسلام يك حقيقت ممدوح است . عزت ( يعنى مقامى منيع داشتن ) و در آن حد قدرت داشتن كه كسى نتواند انسان را خوار و ذليل كند ، در اسلام امرى ممدوح است . ببينيد قرآن راجع به مقابله با دشمن چه مىگويد :\r\n وَ أَعِدُّوا لَهُمْ مَا اسْتَطَعْتُمْ مِنْ قُوَّةٍ وَ مِنْ رِباطِ الْخَيْلِ تُرْهِبُونَ بِهِ عَدُوَّ اللَّهِ وَ عَدُوَّكُمْ  « 3 » .\r\nدر مقابل دشمن تا آن حد نهايىِ قدرتتان نيرو تهيه كنيد كه دشمن\r\n\r\n\r\n\r\n\r\n","description":"","footnote":"\r\n( 1 ) صف / 4\r\n( 2 ) فتح / 29\r\n( 3 ) انفال / 60\r\n","page_name":" 261 ","page_number":261},
  {"content":"\r\n\r\nهرگز نتواند به شما طمع ببندد . در آيهء ديگرى مىفرمايد :\r\n وَ قاتِلُوا فِي سَبِيلِ اللَّهِ الَّذِينَ يُقاتِلُونَكُمْ وَ لا تَعْتَدُوا إِنَّ اللَّهَ لا يُحِبُّ الْمُعْتَدِينَ  « 1 » .\r\nبا كسانى كه با شما نبرد مىكنند به نبرد بپردازيد ولى تجاوز نكنيد .  وَ لا تَعْتَدُوا  يعنى با دشمن هم كه نبرد مىكنيد حق و عدالت را هرگز فراموش نكنيد . در تفسير اين آيه گفته‌اند : با دشمن كه نبرد مىكنيد تا آن وقت ادامه دهيد كه دشمن نبرد را ادامه مىدهد . اگر دشمن گفت : « تسليم » و اسلحه را زمين گذاشت ، شما ديگر اسلحه به كار نبريد ، كه اين اعتداء و تجاوز است . پيرمردها را نكشيد ، بچه‌ها و زنها را نكشيد و متعرض آنها نشويد ، به كسى كه از ميدان جنگ بيرون رفته است كارى نداشته باشيد . فقط با كسى كه با شما نبرد مىكند ، در كمال نيرومندى نبرد كنيد . اينها يك سلسله دستورهاست كه در قرآن مجيد هست ، كه باز هم آياتى شبيه به اين آيات در قرآن وجود دارد\r\n\r\nقوّت و قدرت در احاديث\r\nدر اينجا چند حديث براى شما مىخوانم تا مشخص شود كه اسلام چگونه جبن و ضعف و ترس را محكوم ، و قوّت و قدرت را ستايش كرده است . اما آن قوّت و قدرتى كه اسلام ستايش مىكند هرگز سر از فلسفهء نيچه در نمىآورد .\r\nپيغمبر اكرم صلى الله عليه و آله فرمود « 2 » :\r\nلا يَنْبَغى لِلْمُؤْمِنِ انْ يَكونَ بَخيلًا وَ لا جَباناً « 3 » .\r\nدو چيز براى مؤمن سزاوار نيست : يكى بخل ( اينكه پول به جانش بسته باشد ) و ديگرى ترس ( ترسو بودن ) .\r\nمؤمن ترسو نيست ، شجاع و قوى است . پيغمبر اكرم صلى الله عليه و آله در دعاى خودش\r\n\r\n\r\n\r\n\r\n","description":"","footnote":"\r\n( 1 ) بقره / 190\r\n( 2 ) گو اينكه در جلسهء بعد اينها را توضيح مىدهم ولى حالا اجمالًا احاديث را عرض مىكنم .\r\n( 3 ) بحار ، ج 75 / ص 301 ( با اندك اختلاف )\r\n","page_name":" 262 ","page_number":262},
  {"content":"\r\n\r\nمىفرمود :\r\nاللَّهُمَّ انّى اعوذُ بِكَ مِنَ الْبُخْلِ وَ اعوذُ بِكَ مِنَ الْجُبْنِ « 1 » .\r\nخدايا از دو چيز به تو پناه مىبرم : بخل و امساك ، و جبن و ترس .\r\nعلى عليه السلام دربارهء مؤمن مىفرمايد :\r\nالْمُؤْمِنُ نَفْسُهُ اصْلَبُ مِنَ الصَّلْدِ « 2 » .\r\nمؤمن روحش از سنگ خارا سخت‌تر و محكمتر است .\r\nامام صادق عليه السلام فرمود :\r\nانَّ اللَّهَ عَزَّ وَ جَلَّ فَوَّضَ الَى الْمُؤْمِنِ امورَهُ كُلَّها وَ لَمْ يُفَوِّضْ الَيْهِ انْ يَكونَ ذَليلًا . .\r\nخدا اختيار مؤمن را در هر چيز به خود او داده است الّا در يك چيز ، و آن اينكه خوار و ذليل و « توسرى خور » باشد .\r\nاما تَسْمَعُ قَوْلَ اللَّهِ تَعالى يَقولُ : وَ لِلَّهِ الْعِزَّةُ وَ لِرَسولِهِ وَ لِلْمُؤْمِنينَ ؟ .\r\nبعد فرمود : فَالْمُؤْمِنُ يَكونُ عَزيزاً وَ لايَكونُ ذَليلًا مؤمن همواره عزيز است و هيچ گاه تن به خوارى نمىدهد . انَّ الْمُؤْمِنَ اعَزُّ مِنَ الْجَبَلِ مؤمن از كوه بلند پايه‌تر و منيع‌تر و عزيزتر است ، زيرا لااقل يك تكه از كوه را مىتوان با كلنگ كَند ولى با هيچ كلنگى نمىشود يك قطعهء كوچك از روح مؤمن را جدا كرد و روح او را كوچك كرد : انَّ الْجَبَلَ يُسْتَقَلُّ مِنْهُ بِالْمِعْوَلِ ، وَ الْمُؤْمِنُ لايُسْتَقَلُّ مِنْ دينِهِ شَىْ ءٌ « 3 » .\r\nامام باقر عليه السلام مىفرمايد : خداوند به مؤمن سه خصلت داده است : عزت در دنيا\r\n\r\n\r\n\r\n\r\n","description":"","footnote":"\r\n( 1 ) جامع الصغير ، ج 1 / ص 58\r\n( 2 ) نهج البلاغه ، حكمت 333\r\n( 3 ) كافى ، ج 5 / ص 63\r\n","page_name":" 263 ","page_number":263},
  {"content":"\r\n\r\nو آخرت ، رستگارى در دنيا و آخرت ، وَ الْمَهابَةَ فى صُدورِ الظّالِمينَ و هيبت در سينهء ستمكاران ؛ يعنى مؤمن حالتى دارد كه ستمكار در دل خود از او احساس هيبت مىكند .\r\nچون غيرت هم از قوّت است و بىغيرتى از ضعف ، احاديث زيادى در اين زمينه آمده است . پيغمبر صلى الله عليه و آله فرمود : ابراهيم پيغمبر ، غيور بود و من از او غيورتر هستم .\r\n[ همچنين فرمود : 
  ] .\r\nجَدَعَ اللَّهُ انْفَ مَنْ لايَغارُ عَلَى الْمُؤْمِنينَ وَ الْمُسْلِمينَ . .\r\nخدا بينى آن كسى را كه نسبت به مؤمنين و مسلمين غيرت نمىورزد قطع كند « 1 » دربارهء سعد غيور فرمود : سعد غيور است و من از او غيورتر هستم و خدا غيور است .\r\nاقبال پاكستانى جملهء خوبى دارد و گويا آن را در مقابل جملهء موسولينى گفته است . موسولينى مىگويد : « آن كه آهن دارد نان دارد » يعنى اگر مىخواهى نان داشته باشى ، آهن ( يعنى زور و اسلحه ) داشته باش ؛ آن كه زور دارد نان دارد . اقبال مىگويد : آن كه آهن است نان دارد . موسولينى روى اسلحه تكيه مىكند : هركه زور مادى دارد ، نان دارد . ولى اقبال روى روح و روان تكيه مىكند و مىگويد : هركسى كه خودش آهن است نان دارد . تعبير اميرالمؤمنين اين بود : نَفْسُ الْمُؤْمِنِ اصْلَبُ مِنَ الصَّلْدِ روح مؤمن از سنگ خارا سخت‌تر است . اقبال مىگويد : روح مؤمن آهن است . مقصود در همهء اينها يك چيز است . به هرحال اسلام دعوت به قوّت و قدرت مىكند .\r\nببينيد على عليه السلام در نهج البلاغه چقدر دعوت به قوّت و قدرت كرده است و هرگز ضعف را شايستهء جامعهء اسلامى نمىداند . مىفرمايد :\r\n\r\n\r\n\r\n\r\n","description":"","footnote":"\r\n( 1 ) جدع به معنى قطع كردن است .\r\n","page_name":" 264 ","page_number":264},
  {"content":"\r\n\r\nفَوَ اللَّهِ ما غُزِىَ قَوْمٌ قَطُّ فِى عُقْرِ دارِهِمْ الّا ذَلّوا « 1 » .\r\n[ سوگند به خدا هرگز با قومى در ميان خانه‌شان جنگ نشده مگر آنكه ذليل و مغلوب گشته‌اند . 
  ] .\r\nيا در جاى ديگرى مىفرمايد :\r\nوَ لا يَمْنَعُ الضَّيْمَ الذَّليلُ وَ لا يُدْرَكُ الْحَقُّ الّا بِالْجِدِّ « 2 » .\r\nهرگز آدم زبون نمىتواند با ظلم مبارزه كند و جلو ظلم را بگيرد ، و هرگز به حق نمىتوان رسيد مگر با جديت و كوشش\r\n\r\n« حق » گرفتنى است يا دادنى ؟\r\nفرنگيها مىگويند : حق گرفتنى است . اين خودش مسأله‌اى است كه آيا حق گرفتنى است يا دادنى ؟ يعنى آيا حق ، چيزى است كه انسانها به ميل خودشان آن را به ذى حق‌ها مىدهند يا حق چيزى است كه ذى حق بايد بگيرد ؟ بعضى مكتبها بر اين اساس است كه حق دادنى است ؛ يعنى آن حقى را كه ظالم گرفته است ، بايد پس بدهد ؛ اگر نداد ديگر نداده است ، چون حق دادنى است نه گرفتنى . مسيحيت بر اين اساس درست شده كه : به ظالم مىگوييم حق را به تو بدهد ، تو كارى با او نداشته باش . اى كسى كه حقت پايمال شده است ! توصيه مىكنيم ، خواهش مىكنيم تا حق را به تو بدهند . مبادا يك وقت خودت براى گرفتن حق قيام كنى كه اين بر خلاف شأن انسانيت و اخلاق است . از نظر اينها حق دادنى است .\r\nيك عده مىگويند : حق فقط گرفتنى است . مگر ممكن است انسانى كه حقى را خورده است بيايد و به يك شكلى آن حق را بدهد ؟ يعنى اينها منكر عاطفه و انسانيت و وجدان انسانى هستند .\r\nاز نظر اسلام ، حق هم گرفتنى است و هم دادنى ؛ يعنى از دو جبهه بايد براى استيفاى حق مبارزه كرد . اسلام آن كسى را كه حق را ربوده است ، با تعليم و تربيت\r\n\r\n\r\n\r\n\r\n","description":"","footnote":"\r\n( 1 ) خطبهء 27\r\n( 2 ) خطبهء 29\r\n","page_name":" 265 ","page_number":265},
  {"content":"\r\n\r\nخودش آمادهء پس دادن مىكند - و كرده است - ولى به اين قناعت نمىكند ؛ در عين حال به آن كسى كه حقش ربوده شده است مىگويد : حق گرفتنى است ، تو هم بايد براى حق خودت قيام كنى و آن را بگيرى .\r\nجمله‌اى است كه على عليه السلام در نامهء معروف خودشان به مالك اشتر ، از پيغمبر صلى الله عليه و آله نقل مىكند ، مىفرمايد :\r\nفَانّى سَمِعْتُ رَسولَ اللَّهِ صلى الله عليه و آله يَقولُ فى غَيْرِ مَوْطِنٍ : لَنْ تُقَدَّسَ امَّةٌ حَتّى يُؤْخَذَ لِلضَّعيفِ حَقُّهُ مِنَ الْقَوِىِّ غَيْرَ مُتَتَعْتِعٍ « 1 » .\r\nهيچ امت و قومى به مقام قداست و تقديس و - به تعبير ما - به مقام ترقى و رُقاء نمىرسد مگر آنكه قبلًا اين مرحله را گذرانده باشد كه ضعيف در مقابل قوى بايستد و حق خود را مطالبه كند ، بدون آنكه زبانش به لكنتى بيفتد . يعنى اسلام آن ضعيفى را كه حق خود را نمىتواند مطالبه كند ، به رسميت نمىشناسد . جامعه‌اى كه در آن ، ضعفا آنقدر ضعيف النفس باشند كه نتوانند حقوق خود را مطالبه كنند ، يك جامعهء اسلامى نيست .\r\nمردهاى برتر خودمان در گذشته چگونه بوده‌اند ؟ اصلًا خود پيغمبر صلى الله عليه و آله چگونه انسانى است ؟ يكى از مشخصات پيغمبر صلى الله عليه و آله قوّت روحى و قدرت بدنى ، هردو است . قوّت روحى پيغمبر را تاريخ زندگى ايشان نشان مىدهد\r\n\r\nقوّت روحى و جسمى پيامبر صلى الله عليه و آله\r\nنويسندهء كتاب محمّد ، پيامبرى كه از نو بايد شناخت « 2 » دو چيز را خوب پرورش داده است « 3 » . يكى از آن دو چيزى كه خوب مجسم كرده ، اين است كه پيغمبر صلى الله عليه و آله در شرايطى قرار مىگرفت كه از نظر سياسى و اجتماعى اميدش از همه جا قطع بود ، تمام شرايط عليه او بود و بين او و پيروزى به اندازهء يك مو هم پيوند نبود ولى\r\n\r\n\r\n\r\n\r\n","description":"","footnote":"\r\n( 1 ) نهج البلاغه ، نامهء 53\r\n( 2 ) [ نويسندهء اين كتاب كونستان ويرژيل گيورگيو ، اهل رومانى است . 
  ]\r\n( 3 ) البته در اين كتاب نقاط ضعف زيادى هم هست . بالاخره يك خارجى بر همهء مدارك آنچنان كه بايد ، تسلط ندارد .\r\n","page_name":" 266 ","page_number":266},
  {"content":"\r\n\r\nپيغمبر هيچ وقت ارادهء خودش را نمىباخت ؛ ارادهء پيغمبر در همهء احوال مانند كوهى بود كه يك ذره تزلزل در آن پيدا نمىشد . واقعاً قدرت روحى پيغمبر در اين مدت بيست و سه سال عجيب است ! وقتى انسان مطالعه مىكند ، حيرت‌انگيز است و شاعر - كه ظاهراً حسّان بن ثابت است - در زمان خود پيغمبر درست گفته است :\r\n لَهُ هِمَمٌ لا مُنْتَهى لِكِبارِها * وَ هِمَّتُهُ الصُّغْرى اجَلُّ مِنَ الدَّهْرِ \r\nبعلاوه پيغمبر از نظر قدرت و قوّت ظاهرى هم مردى قوى بود . اندام پيغمبر ، اندام يك دلير و يك دلاور بود . مردى قوى و شجاع بود و مجموع اندامش اندام يك مرد شجاع بود : كانَ بادِناً مُتَماسِكاً « 1 » پيغمبر نه چاق بود و نه لاغر ، متوسط بود ؛ بدنش گوشت داشت اما گوشت متماسك . بدن متماسك يعنى مثل بدن آدمهاى ورزشكار ، از اين جهت كه گوشت بدنشان سفت و محكم به يكديگر چسبيده است . آدمهايى كه چاق هستند و پى در بدنشان جمع شده ، گوشت بدنشان شل است ، ولى پيغمبر اين‌جور نبود .\r\nاصلًا شجاعت پيغمبر در حدى بود كه على عليه السلام مىفرمايد : گاهى كه شرايط بر ما سخت مىشد به پيغمبر پناه مىبرديم :\r\nوَ كُنّا اذَا احْمَرَّ الْبَأْسُ اتَّقَيْنا بِرَسولِ اللَّهِ صلى الله عليه و آله « 2 » .\r\nحدود هشت سال پيش « 3 » كه براى اولين بار به مكه مشرف شدم ، خوابى در مكه ديدم كه خيلى عجيب بود ! در آنجا پيغمبر اكرم را از پشت سر مشاهده كردم ، اندام عجيبى ديدم و در عالم خواب به ياد جملهء اميرالمؤمنين افتادم ، گفتم بىجهت نيست كه على عليه السلام مىفرمايد : وَ كُنّا اذَا احْمَرَّ الْبَأْسُ اتَّقَيْنا بِرَسولِ اللَّهِ صلى الله عليه و آله . .\r\nپيغمبر اكرم اينچنين بود : قوى بود ، شجاع بود ، قوّت را ستايش مىكرد و شجاعت را نيز ستايش مىكرد .\r\nپس در اسلام قوّت و قدرت ستايش شده ؛ يعنى اسلام آن را به عنوان يك ارزش براى انسان مىشناسد .\r\n\r\n\r\n\r\n\r\n","description":"","footnote":"\r\n( 1 ) مكارم اخلاق ، ص 12\r\n( 2 ) نهج البلاغه ، قسمت كلمات غريب ، رقم 9\r\n( 3 ) [ يعنى سال 1345 
  ]\r\n","page_name":" 267 ","page_number":267},
  {"content":"\r\n\r\nمطلبى را مختصراً عرض مىكنم و تفسيرش براى جلسهء بعد باشد ، و آن اينكه در اسلام قدرت و توانايى يك ارزش از ارزشهاى انسانى در كنار چندين ارزش ديگر است كه مجموعاً همهء اين ارزشها در كنار يكديگر انسان كامل اسلام را تشكيل مىدهد . آقاى نيچه در تمام ارزشها فقط همين يك ارزش را ديده است . معلوم است ، اگر همهء شاخه‌هاى يك درخت را بزنند و يك شاخه را نگه دارند ، فقط همان شاخه رشد مىكند و همهء شاخه‌هاى ديگر از بين مىرود . فرق مكتب نيچه و مكتب اسلام در اين است كه در مكتب نيچه انسانيت يك ارزش بيشتر ندارد و آن توانايى و قدرت است ، پس همهء ارزشهاى ديگر محو و فداى اين ارزش مىشود . ولى در اسلام ، قدرت يك ارزش از مجموعهء چندين ارزش متعالى در انسان است . وقتى اين ارزش در كنار ساير ارزشها قرار گرفت ، آنوقت شكل ديگرى پيدا مىكند .\r\nو لا حول و لا قوّة الّا باللَّه العلىّ العظيم\r\n\r\n","description":"","footnote":"","page_name":" 268 ","page_number":268},
  {"content":"\r\n\r\n\r\n11 نقد و بررسى نظريهء مكتب قدرت ( 2 )\r\n إِنَّ اللَّهَ يَأْمُرُ بِالْعَدْلِ وَ الْإِحْسانِ وَ إِيتاءِ ذِي الْقُرْبى وَ يَنْهى عَنِ الْفَحْشاءِ وَ الْمُنْكَرِ وَ الْبَغْيِ يَعِظُكُمْ لَعَلَّكُمْ تَذَكَّرُونَ  « 1 » .\r\nبحث جلسهء گذشتهء ما در موضوع انسان كامل ، در اطراف نظريهء مكتب قدرت بود .\r\nعرض كرديم كه در اين مكتب ، كمال منحصراً مساوى با توانايى ، و نقص منحصراً مساوى با عجز و ناتوانى است و حتى نيك و بد هم با همين مقياس و معيار سنجيده مىشود : نيك يعنى توانا ، و نيكى و نيكويى يعنى توانايى ؛ و بد يعنى ناتوان ، و بدى يعنى ناتوانى .\r\nفلاسفه معمولًا بحثها را بر اساس كمال و نقص ، و متكلمين بر اساس حسن و قبح توجيه مىكنند . در اين مكتب ، هر دو اينها [ يعنى كمال و نقص ، و حسن و قبح 
  ] را با معيار توانايى و ناتوانى سنجيده‌اند . فلاسفه مىگويند كمال و نقص ؛ اينها مىگويند كمال يعنى توانايى ، نقص يعنى ناتوانى . متكلمين مىگويند حسن و قبح ، نيكى و بدى ؛ اينها مىگويند نيكى يعنى توانايى ، بدى يعنى ناتوانى . در اين مكتب « حق و باطل » و « عدل و ظلم » هم قهراً با همين مقياس سنجيده مىشود ؛ يعنى حق\r\n\r\n\r\n\r\n\r\n","description":"","footnote":"\r\n( 1 ) نحل / 90\r\n","page_name":" 269 ","page_number":269},
  {"content":"\r\n\r\nچيزى نيست كه از توانايى جدا باشد و باطل چيزى نيست كه از ناتوانى جدا باشد . عدل و ظلم هم همين‌طور است : عدل ، توانايى و ظلم ناتوانى است . بنابراين اگر دو نفر با يكديگر درگير شوند و يكى از ديگرى تواناتر باشد ، آن فرد تواناتر از نظر اين مكتب ، هم كاملتر است هم نيكتر است ، هم حق است و هم عدل ، و آن كه مغلوب است و شكست خورده است به همين دليل كه مغلوب است ناقص و بد و باطل و ظلم است ؛ مغلوب بودن و ناتوان بودن يعنى نقص ، بدى ، باطل بودن و ظلم\r\n\r\nاشكال اول مكتب قدرت\r\nدر اين مكتب دو اشتباه وجود دارد . يكى اينكه تمام ارزشهاى انسانى جز يك ارزش - كه همان قدرت است - ناديده گرفته شده است . در اينكه قدرت ، خود يك ارزش انسانى و در اصطلاح امروزيها يك  Valeur  « 1 » است و به اصطلاح فلاسفهء خودمان يك كمال است ، ترديدى نيست . قدرت بدون شك مساوى با كمال است اما نه اينكه كمال مساوى با قدرت است ، و لهذا حكما و فلاسفهء ما بعد از آنكه در مورد ذات واجب الوجود ثابت مىكنند كه او وجود محض است و وجود محض مساوى با كمال است ، هر چيزى را كه مساوى با كمال باشد براى ذات خدا با برهان اثبات مىكنند ، مىگويند يكى از آن كمالها قدرت است . قدرت ، فى حد ذاته كمال است ، بماهو هو كمال است ، همچنان كه علم و اراده و اختيار كمال است و همچنان كه حيات كمال است .\r\nبنابراين در اينكه قدرت ، خود يك كمال براى بشر است نبايد ترديد كرد .\r\nمكتبهاى ضعف گرا كه از ضعف تبليغ كرده‌اند قطعاً اشتباه مىكنند . ولى مسئله اين است كه قدرت ، تنها كمال نيست ، همچنان كه در ذات حق تعالى هم قدرت تنها صفت كماليه نيست . ذات حق صفات كماليه و اسماء حُسناى زيادى دارد . يكى از آن صفات كماليه ، قدرت و يكى از آن اسماء حسنى « قادر » است نه اينكه صفات كماليهء حق تعالى منحصر در قدرت باشد .\r\n\r\n\r\n\r\n\r\n","description":"","footnote":"\r\n( 1 ) [ اين لغت ، فرانسوى و به معنى ارزش است . 
  ]\r\n","page_name":" 270 ","page_number":270},
  {"content":"\r\n\r\n\r\nاشكال دوم\r\nاشتباه دوم اين مكتب - كه از اشتباه اول اگر بزرگتر نباشد ، كوچكتر نيست - اشتباه در خود « قدرت » است . نه تنها كمالها و ارزشهاى ديگر در اين مكتب ناديده گرفته شده است ، بلكه اين مكتب على رغم ادعايى كه مىكند كه طرفدار قدرت است ، خود قدرت را هم خوب نشناخته است . اين مكتب ، يك درجه از درجات قدرت را شناخته است كه همان قدرت حيوانى باشد . قدرت حيوانى عبارت است از همان زورى كه در عضلات حيوان است . همهء قدرتهاى حيوان قدرت عضلانى است ، قدرتهايى كه در عضلات حيوان وجود دارد ، و همهء خواسته‌هاى حيوان خواسته‌هاى نفسانى است . اهميت بشر در اين است كه در انسان مبدأ قدرتى غير از قدرت عضلانى وجود دارد ؛ يعنى فرضاً اگر مكتب ما مكتب قدرت باشد نتيجه ، آن نيست كه آقاى نيچه گرفته است كه : انسان بايد تابع قدرت باشد ، كوشش كنيد قدرت به دست بياوريد ، حال كه قدرت به دست آورديد بر سر هركسى كه ضعيف است بزنيد ، نفس را بپروريد و مخالفت با نفس نكنيد و هرچه مىتوانيد از تمتعات مادى دنيا بهره‌مند شويد ؛ نه ، نتيجهء خود قدرت هم اينها نيست\r\n\r\nقدرت روحى\r\nاينجا من با معيارهاى اسلامى مطلبى را برايتان عرض مىكنم و از يك داستان از حضرت رسول اكرم صلى الله عليه و آله شروع مىكنم .\r\nدر كتب حديث آمده است كه رسول اكرم صلى الله عليه و آله هنگامى كه در مدينه از مكانى عبور مىكردند ، جمعى از جوانان مسلمان را ديدند در حالى كه سنگى را به علامت وزنه بردارى و آزمايش زور برمىداشتند و با اين قلوه سنگ بزرگ زورآزمايى مىكردند ( مثل اينهايى كه امروز وزنه برمىدارند ) . يكى ، يك مقدار از زمين بلند مىكرد و ديگرى اندكى بيشتر و . . . هركس تلاش مىكرد كه سنگ را بالاتر ببرد .\r\nپيغمبر اكرم آنجا ايستادند و فرمودند : آيا دلتان مىخواهد كه من داور اين مسابقه باشم ؟ همه خوشحال شدند و گفتند : چه از اين بهتر ، يا رسولَ اللَّه ! شما داور مسابقه باشيد و حكم كنيد كه كدام يك از ما قويتر و زورمندتريم . فرمود : بسيار خوب ، من داور مىشوم . احتياج ندارد كه سنگ را برداريد ! هنوز سنگ را برنداشته‌ايد ، من معيارى به دست شما مىدهم كه كدام يك از شما قويتر هستيد . پرسيدند : كدام يك\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nقويتر هستيم ؟ فرمود : آن كسى كه نفسش او را به سوى معصيتى ترغيب كند و در او ميل يك معصيت باشد و در مقابل اين ميل ايستادگى كند ؛ اينكه انسان از چيزى خوشش بيايد و گناه و معصيت باشد ولى در مقابل نفس خود ايستادگى كند .\r\nپيغمبر در اينجا قدرت اراده را در مقابل ميل نفسانى مطرح كردند . زور فقط اين نيست كه انسان سنگى را از زمين بردارد و قدرت فقط اين نيست كه وزنهء بسيار سنگينى را به دوش كشد . اين يك نوع قدرت است كه قدرت عضلانى است ، قدرتى است كه در عضلات حيوانها هم وجود دارد و وجه مشترك انسان و حيوان است . نه اينكه بخواهم بگويم كه اين نوع قدرت كمال نيست ، زور هم براى انسان يك كمال است . ولى بالاتر از قدرت عضلانى - كه در بازو و عضلات انسان هست - قدرت اراده است . قدرت اراده اين است كه انسان بتواند در مقابل مشتهيات نفسانى خود ايستادگى و مقاومت كند .\r\nروى همين منطق است كه در اخلاق اسلامى و از جمله در ادبيات عرفانى ما هميشه اين مسئله به عنوان يك قدرت ناميده شده است . باز پيغمبر فرمود :\r\nاشْجَعُ النّاسِ مَنْ غَلَبَ هَواهُ « 1 » .\r\nاز همهء مردم شجاعتر و دلاورتر و دليرتر آن كسى است كه بر هواى نفس خود پيروز شود .\r\nاينجا نيز مسئلهء شجاعت و قدرت و غلبه مطرح است . سعدى مىگويد :\r\n گرت از دست برآيد دهنى شيرين كن * مردى آن نيست كه مشتى بزنى بر دهنى \r\nمردانگى « 2 » ( يعنى قوّت و قدرت ) اين نيست كه انسان مشتِ گره كرده را به دهان ديگرى بزند ؛ قدرت اين است كه انسان على رغم ميل نفسانى خود ، بجاى كام خودش كام ديگرى را شيرين كند . مولوى مىگويد :\r\n وقت خشم و وقت شهوت مرد كو ؟ * طالب مردى چنينم كو به كو \r\nمولوى مردانگى را در اينجا مىسنجد و مىگويد : وقت خشم و شهوت ، مرد كو ؟\r\n\r\n\r\n\r\n\r\n","description":"","footnote":"\r\n( 1 ) بحار ، ج 70 / ص 76\r\n( 2 ) سعدى هم به دنبال « ابَرمرد » مىگردد .\r\n","page_name":" 272 ","page_number":272},
  {"content":"\r\n\r\nمرد آن كسى است كه وقتى خشمش برانگيخته مىشود و تبديل به كانونى از آتش مىگردد ، داراى يك ارادهء قوى باشد و در مقابل اين آتش كه اسمش خشم است ايستادگى كند ، و همچنين در وقتى كه شهوت به هيجان مىآيد و مىخواهد انسان را بى اختيار كند ، در مقابل شهوت خود قيام كند . اينها را « قوّت » و « قدرت » مىگويند .\r\nتمام آن محاسن اخلاقى كه اخلاقيون گفته‌اند و آقاى نيچه به عنوان اينكه ضعف است نفى و رد مىكند اگر درست بسنجيم همهء آنها قدرت است . بله ، من قبول دارم كه گاهى در بعضى از موارد يك چيزهايى كه در واقع قدرت نيست و ضعف است ، با قدرت اشتباه مىشود و لهذا هميشه علماى اخلاق مىگويند كه عاطفه بايد توأم با عقل و ايمان باشد ، يعنى صرف اينكه عواطف انسان در يك جا برانگيخته شد كافى نيست ؛ بايد با مقياس عقل سنجيد كه آيا اين عاطفه ، بجا و منطقى است يا منطقى نيست\r\n\r\nعاطفه‌هاى بجا و نابجا\r\nشعرى از سعدى و همچنين آيه‌اى از قرآن را براى شما مىخوانم . شعر سعدى اين است :\r\n ترحم بر پلنگ تيزدندان * ستمكارى بود بر گوسفندان \r\nترحم به پلنگ درنده يا يك گرگ ، ستم به گوسفند است ؛ يعنى وقتى مىخواهند گرگى را كه صدها گوسفند را دريده است بگيرند و بكشند ، اگر كسى حس ترحمش برانگيخته شود ، بايد بداند كه اين ترحم مساوى قساوت نسبت به گوسفندان است .\r\nاين البته مَثَل است . مقصودش اين است كه ترحم نسبت به انسان ظالم ستمگر ، قساوت نسبت به انسانهاى زيردست محروم است ، و آدمهاى ضعيف نسبت به ستمگران ترحم مىورزند .\r\nآيهء قرآن دربارهء زانى و زانيه است ، دربارهء مرد و زنى كه زنا مىكنند . اگر مرد زن دارى زنا كند ، مجازات او در اسلام سنگسار كردن است و اگر زن شوهردارى زنا كند ، مجازات او نيز سنگسار كردن است . قرآن مىگويد اينها را مجازات كنيد  وَ لْيَشْهَدْ عَذابَهُما طائِفَةٌ مِنَ الْمُؤْمِنِينَ  و حتماً گروهى از مؤمنين حاضر باشند و در مراسم اعدام آنان شركت كنند . اينجا جايى است كه نفوس ضعيف كه مصالح عاليهء اجتماع را در نظر نمىگيرند ، چه بسا وقتى ببينند دو انسان دارند اعدام مىشوند عواطفشان\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nتحريك شود و بگويند : چه خوب است به اينها رحم كنيد و اين كار را نكنيد . قرآن مىگويد :  وَ لا تَأْخُذْكُمْ بِهِما رَأْفَةٌ فِي دِينِ اللَّهِ  « 1 » اينجا موقع مجازات الهى است و قانون الهى بر اساس مصالح عالى و كلى بشريت تنظيم شده است و جاى رأفت و دلرحمى نيست . اين رأفت ، قساوت نسبت به اجتماع است .\r\nعين همين مطلب ، امروز خيلى مطرح است كه بسيارى از افراد پيدا مىشوند و مىگويند : مجازات اعدام يعنى چه ؟ مجازات اعدام ، غيرانسانى است ؛ يعنى جانى هر جنايتى را مرتكب شد ، نبايد اعدام شود . اينها سخن خود را چگونه توجيه مىكنند و چه تحليلى مىكنند ؟ مىگويند : جانى را بايد اصلاح كرد .\r\nعجب مغالطهء بزرگى ! شك ندارد كه انسانها را بايد اصلاح كرد ، ولى قبل از آنكه مرتكب جنايت شوند بايد اصلاح كرد و نگذاشت كه از آنها جنايتى سر بزند . اما در جامعه يا تربيت به قدر كافى وجود ندارد و نه تنها عوامل اصلاح وجود ندارد بلكه عوامل فساد و افساد وجود دارد ، و يا فرضاً عوامل اصلاح به قدر كافى وجود دارد ولى هميشه عناصر منحرفى هستند كه على رغم عوامل اصلاحى دست به جنايت مىزنند ؛ براى اينها چه فكرى بايد كرد ؟ همين قدر كه مجازات اعدام الغاء شود ، آن جانيهاى بالقوّهء اصلاح نشده - كه چون عوامل تربيتى وجود ندارد و يا فرضاً وجود دارد و كافى نيست اصلاح نشده‌اند - و يك عده جانى بالفطره‌اى كه به هر شكلى روح جنايت در آنها هست [ دست به جنايت مىزنند . 
  ] ما امروز به بهانهء اينكه جانى را بايد اصلاح كرد ، به اين معنا كه بگذار جانى جنايت كند و بعد كه جنايت كرد برويم او را اصلاح كنيم ، داريم به همهء جانيهاى بالقوّه چراغ سبز مىدهيم و بلكه اين كار ما تشويق جانى به جنايت است . جانى پيش خود مىگويد : جامعه تا به حال به فكر اصلاح من نبود و من بچه كه بودم پدرم مرا تربيت و اصلاح نكرد ، بعد هم كه بزرگ شدم كسى مرا اصلاح نكرد ؛ برويم جنايت كنيم تا ما را زندان ببرند ، بلكه در زندان ما را تربيت و اصلاح كنند و در آنجا آدم بشويم ؛ پس يك جنايتى بكنيم تا مقدمهء اصلاح كردنمان باشد ! .\r\nديگرى مىگويد : يعنى چه كه دست دزد را بايد بريد ؟ ! اين عمل ، غيرانسانى است و دل انسان به رحم مىآيد . آدمهايى كه شعاع ديدشان كوتاه است ، اين حرف\r\n\r\n\r\n\r\n\r\n","description":"","footnote":"\r\n( 1 ) نور / 2 : [  وَ لا تَأْخُذْكُمْ بِهِما رَأْفَةٌ فِي دِينِ اللَّهِ . . .   وَ لْيَشْهَدْ عَذابَهُما طائِفَةٌ مِنَ الْمُؤْمِنِينَ .  
  ]\r\n","page_name":" 274 ","page_number":274},
  {"content":"\r\n\r\nرا مىزنند . شما به صفحات حوادث روزنامه‌ها نگاه كنيد و اين صفحات را بخوانيد و ببينيد در اثر دزدى نه فقط اموال زيادى ربوده مىشود بلكه چقدر جنايتها و آدم كشىها واقع مىشود . اگر مجازات دزد در جاى خودش صورت گيرد و دزد مطمئن باشد و يقين داشته باشد كه اگر دزدى كند و به چنگال پليس و قانون بيفتد ، اين چهار انگشتش را قطع مىكنند و تا آخر عمر داغ اين جنايت روى بدنش هست [ هرگز دزدى نمىكند . 
  ] به خدا اگر چند دزد و بلكه يك دزد اين گونه مجازات شود ، اصلًا درِ دزدى بسته مىشود .\r\nحاجيهايى كه در پنجاه شصت سال پيش مكه رفته‌اند مىدانند و كسانى كه خودشان در آن موقع نرفته‌اند شايد شنيده باشند كه در عربستان وضع دزدى به چه صورت بوده است . در آن زمان كه اتومبيل و هواپيما نبود ، قافله‌هاى حجاج با شتر و امثال آن حركت مىكردند و با اينكه مسلّح مىشدند و افراد نظامى همراه خود مىبردند ، از دو هزار نفر كمتر جرأت نمىكردند كه اين راهها را طى كنند . با همهء اين احوال سالى نبود كه شنيده نشود كه حراميها به قافله‌هاى حجاج شبيخون زدند و چقدر آدم كشتند و چقدر اموال مردم را بردند و چقدر از خود آنها كشته شدند ، ولى اين‌جور كشته شدن‌ها چون روى حساب احتمالات است جلو دزدى كسى را نمىگيرد . شايد سالى صدها دزد و صدها حاجى كشته مىشدند ولى اثرى نداشت .\r\nدولت سعودى لااقل همين يك كارش در دنيا خوب بود - حال به اينكه هزار كار بد دارد ، من كارى ندارم - و يكى دو سال اين كار را كرد ، يعنى انگشت دزد را بريد .\r\nدزدى را به عرفات يا منى و يا جاى ديگرى كه همهء حجاج بودند (  وَ لْيَشْهَدْ عَذابَهُما طائِفَةٌ مِنَ الْمُؤْمِنِينَ  ) آوردند و دست او را بريدند و بار ديگر اين كار را تكرار كردند .\r\nيك دفعه ديدند آن حراميان و عدهء ديگرى كه به علت گرسنگى « 1 » زياد دست به دزدى مىزدند ، اين عمل را ترك كردند و اساساً دزدى از بين رفت . مردم ديدند كه در همان سرزمين ، بار و چمدان حاجى مىافتد و چندين روز مىگذرد و احدى جرأت نمىكند به آن دست بزند يا با پايش آن را تكان دهد و در آخر كار ، صاحبش پيدا مىشود . اين براى آن است كه مجازاتى در جاى خودش صورت مىگيرد . قرآن\r\n\r\n\r\n\r\n\r\n","description":"","footnote":"\r\n( 1 ) هنوز هم در عربستان آن گرسنه‌ها در جايى كه بايد گرسنه باشند گرسنه هستند ؛ شاهزاده‌هاى سعودى هستند كه پولدارند .\r\n","page_name":" 275 ","page_number":275},
  {"content":"\r\n\r\nمىگويد :  وَ لا تَأْخُذْكُمْ بِهِما رَأْفَةٌ فِي دِينِ اللَّهِ .  .\r\nپس اين نوع رأفتها ، دل سوختن‌ها و ترحمها ، ترحمهايى غيرمنطقى است ؛ يعنى قساوتهايى است به صورت ترحم و به عبارت ديگر اين نوع ترحم ، ترحم در يك مورد و قساوت در موارد ديگر است . اين نوع ترحمها را نبايد [ مانند ايستادگى در برابر شهوات و اميال نفسانى ، نوعى قدرت 
  ] به حساب آورد .\r\nبنابراين ، مكتب قدرت - كه دائماً دم از قدرت مىزند و مىگويد مرد برتر و انسان كامل بايد از قدرت كامل بهره‌مند باشد و نقاط ضعف وجود خود را مسدود كرده باشد - گذشته از اينكه ساير ارزشهاى انسان را نشناخته است ، خود قدرت را هم نشناخته و معنى قدرت را نفهميده و حقيقت قدرت را ندانسته است\r\n\r\n« قدرت واقعى » در احاديث\r\nقدرت آن است كه انسان به كمك ديگران بشتابد . يك روح مقتدر آن است كه به فرزندان خود مىگويد : كونا لِلظّالِمِ خَصْماً وَ لِلْمَظْلومِ عَوْناً « 1 » . على عليه السلام خطاب به دو فرزند عزيزش امام حسن و امام حسين ( عليهماالسلام ) مىفرمايد : فرزندان من ! هميشه قدرت و نيروى شما به كمك مظلوم و به ستيزهء با ظالم بشتابد . اين كار [ ناشى از 
  ] قدرت است . اتفاقاً كينه توزىها ، حسادتها ، بدخواهىها و همين چيزهايى كه آقاى نيچه پيشنهاد مىكند ، همگى ناشى از ضعف است . آدمى كه دلش مىخواهد دائماً از همهء مردم انتقام بگيرد و بدِ همهء مردم را مىخواهد و آن كسى كه ساديسم دارد و هميشه مىخواهد آزارش به ديگران برسد ، كارهايش از قدرت نيست - آن‌طور كه آقاى نيچه گفته - بلكه ناشى از ضعف است . انسان هرچه مقتدرتر باشد ، حسد و كينه‌اش كمتر است .\r\nجمله‌اى از امام حسين عليه السلام براى شما نقل مىكنم : الْقُدْرَةُ تُذْهِبُ الْحَفيظَةَ « 2 » .\r\nجملهء خيلى عجيبى است و بر ملاحظات روانى بسيار دقيقى بنا شده است .\r\nمىفرمايد : قدرت كينه را از بين مىبرد ؛ يعنى وقتى انسان در خودش احساس قدرت كند ، نسبت به ديگران كينه ندارد . در نقطهء مقابل ، آدمِ ضعيف است كه هميشه كينهء ديگران\r\n\r\n\r\n\r\n\r\n","description":"","footnote":"\r\n( 1 ) نهج البلاغه ، نامهء 47\r\n( 2 ) بلاغة الحسين ، ص 89\r\n","page_name":" 276 ","page_number":276},
  {"content":"\r\n\r\nرا در دل دارد ؛ آدم ضعيف است كه هميشه نسبت به ديگران حسادت مىورزد .\r\nجملهء ديگرى از اميرالمؤمنين عليه السلام در باب غيبت نقل مىكنم . از على عليه السلام مىپرسند : چه كسانى غيبت مىكنند و هميشه دلشان مىخواهد پشت سر مردم حرف بزنند و بدگويى كنند و از بدگويى ديگران لذت مىبرند ؟ على عليه السلام مىفرمايد :\r\nضعيفها ، عاجزها ، ناتوانها : الْغيبَةُ جُهْدُ الْعاجِزِ « 1 » غيبت منتهاى كوشش يك آدم ناتوان است . يك انسان قوى و مقتدر و آن كسى كه در روح خود احساس قدرت مىكند ، عار و ننگش مىآيد كه غيبت كند و غيبت را كار دنىها و ضعفا و كارى پست مىداند . يك انسان قوى حاضر نيست پشت سر مردم غيبت كند و يا غيبت ديگران را بشنود . على عليه السلام غيبت را مستند به ضعف مىكند و مىگويد : انسان قوى و مقتدر و يك روح مقتدر هرگز غيبت نمىكند .\r\nحتى على عليه السلام زنا را هم به ضعف تعليل مىكند ، مىفرمايد : ما زَنى غَيورٌ قَطُّ « 2 » در همهء دنيا يك آدمى كه يك جو غيرت داشته باشد ، با زنى زنا نكرده و به ناموس مردم خيانت نكرده است ؛ فقط آدمهاى بىغيرت زنا مىكنند . آدم بىغيرت آدمى است كه در خودش هم احساس ضعف مىكند ، يعنى آدمى كه واقعاً اگر ديگران هم نسبت به ناموس او كارى كنند آنقدرها ككش نمىگزد . فقط بىغيرتها هستند كه زنا مىكنند ، غيورها هرگز زنا نمىكنند : ما زَنى غَيورٌ قَطُّ . .\r\nولى آقاى نيچه اين قدرتها را ديگر نمىشناسد . از نظر او قدرت يعنى فقط زور بازو ، يعنى اسلحه ، يعنى آهن داشتن و با آهن به سر ديگرى زدن و كوبيدن . مرد برتر از نظر او يعنى يك حيوان گنده ، يك مردى كه زور بازويش خيلى زياد است ولى اين آدم از قوّت و قدرت روحى اساساً خبر ندارد و چيزى نمىداند .\r\nپس در مكتب اسلام بدون شك ، قدرت يك ارزش و يك كمال انسانى و يكى از خطوط چهرهء انسان كامل است . اسلام ، انسان ضعيف را نمىپسندد : انَّ اللَّهَ يُبْغِضُ الْمُؤْمِنَ الضَّعيفَ « 3 » خدا از آدمهاى سست و ناتوان بدش مىآيد .\r\nپس اسلام اولًا تنها ارزش انسان را قدرت نمىداند و در كنار آن به ارزشهاى ديگرى هم قائل است ، و ثانياً تعبير قدرت در اسلام با تعبيرى كه آقاى نيچه و\r\n\r\n\r\n\r\n\r\n","description":"","footnote":"\r\n( 1 ) . نهج البلاغه ، حكمت 461\r\n( 2 ) نهج البلاغه ، حكمت 305\r\n( 3 ) كافى ، ج 5 / ص 59\r\n","page_name":" 277 ","page_number":277},
  {"content":"\r\n\r\nسوفسطائيان و ماكياول و امثال اينها از قدرت مىكنند متفاوت است . اسلام قدرتهايى را در انسان سراغ دارد و آن قدرتها را تقويت و تحريك مىكند كه نتيجه‌اش غير از چيزى است كه نيچه گفته است ، بلكه خير جامعه در آن است .\r\nنيچه مىگويد : اصلًا اينكه انسان دلش مىسوزد ، از ضعف است . بايد به او گفت :\r\nصحبتِ اين نيست ، صحبت فيّاضيّت است ، صحبت جود و كرم است ، صحبت خير رساندن است . چرا مطلب را از اين طرف نمىبينى ؟ آقاى نيچه ! اين حرف را به اين شكل مطرح كن : آيا يك آدم قدرتمند فيضش به ديگران مىرسد يا يك آدم ضعيف ؟ فيض رساندن از قدرت است يا ضعف ؟ فيض رساندن از قدرت است نه از ضعف .\r\n\r\n","description":"","footnote":"","page_name":" 278 ","page_number":278},
  {"content":"\r\n\r\n\r\nمكتب محبت\r\nمكتب ديگر - كه بيشتر در هند و تا اندازه‌اى در بين مسيحيان تبليغ شده است - مكتب محبت است . البته مسيحيان مكتب خود را مكتب محبت مىنامند ولى - چنان كه عرض كرديم - در مكتب محبت به جايى رفته‌اند كه مكتب آنها را بايد مكتب ضعف ناميد ؛ يعنى مكتب ضعف ستايى است ، نه مكتب محبت . ولى مكتب هنديها را مىشود مكتب محبت ناميد . مكتب محبت چيست ؟ .\r\nمكتب محبت كمال انسان را مساوى با خدمت به خلق و محبت كردن به مردم مىداند ، يعنى درست نقطهء مقابل مكتب نيچه . هرچه را كه نيچه نفى مىكرد ، اينها [ اثبات و توصيه مىكنند . 
  ] مىگويند : اساساً انسان كامل يعنى انسانى كه خيرش به خلق خدا برسد ؛ انسانيت يعنى خير رساندن به خلق . الآن هم در مكتبهاى فرنگى - گو اينكه چنان كه عرض كردم خود فرنگيها عملًا به اين حرف پايبند نيستند - وقتى مىگويند انسانيت و انسان گرايى ، مقصودشان همين خدمت به مردم و محبت به مردم است . مجلات و جرايد ما هم وقتى مىگويند فلان چيز انسانى است يا انسانى نيست ، جز اين قصد نمىكنند « 1 » . وقتى مىگويند فلان چيز انسانى است ، يعنى از نظر خلق خدا خيرخواهانه است ، و « انسانى نيست » يعنى به نفع مردم نيست .\r\nبنابراين از نظر اينها انسانيت جز خدمت به مردم و خلق خدا چيز ديگرى نيست .\r\n\r\n\r\n\r\n\r\n","description":"","footnote":"\r\n( 1 ) حال برحسب قصد آنها مىگويم ، اما به اينكه اينها هم در عمل جور ديگرى هستند كارى ندارم .\r\n","page_name":" 279 ","page_number":279},
  {"content":"\r\n\r\nگاهى در بين شعراى ما هم تعبيرات مبالغه آميزى شده است . مثلًا سعدى مىگويد :\r\n عبادت به جز خدمت خلق نيست * به تسبيح و سجاده و دلق نيست \r\nالبته سعدى در اينجا منظور ديگرى دارد و منظور او آن عده از متصوّفه است كه كارشان فقط تسبيح و سجاده پهن كردن و دلق درويشى پوشيدن است و اساساً از كارهاى خيرخواهانه چيزى سرشان نمىشود . سعدى با اينكه خودش يك درويش است ، خطابش به آن درويشهايى است كه از خدمت به خلق چيزى نمىفهمند . منتها اول با يك لسان مبالغه آميزى مىگويد : عبادت به جز خدمت خلق نيست .\r\nگاهى همين مطلب را با تعبيرات ديگرى مىگويند كه تعبيرات نادرستى است :\r\nمىبخور منبر بسوزان ، مردم آزارى نكن .\r\nاز نظر اينها فقط در دنيا يك بدى وجود دارد و آن مردم آزارى است ، و يك خوبى وجود دارد و آن احسان به مردم است . مكتب محبت حرفش اين است كه فقط يك كمال و يك ارزش و يك نيكى وجود دارد و آن خير رساندن به مردم است ، و فقط يك نقص و يك بدى وجود دارد و آن آزار رساندن به مردم است\r\n\r\nدعوت قرآن به احسان و ايثار\r\nاين مكتب را هم بايد بسنجيم . در اينكه از نظر اسلام خدمت كردن به خلق و احسان به مردم ، خودش يك ارزشى از ارزشهاى انسانى و الهى است هيچ شكى نيست .\r\nمحبت و خدمت به مردم و درد مردم را داشتن ، از نظر اسلام خود يك كمال و يك ارزش و يك نيكى است و مقامش هم بسيار عالى است ، ولى اسلام با انحصارش مخالف است .\r\nآيه‌اى را در ابتداى سخن تلاوت كردم :\r\n إِنَّ اللَّهَ يَأْمُرُ بِالْعَدْلِ وَ الْإِحْسانِ وَ إِيتاءِ ذِي الْقُرْبى وَ يَنْهى عَنِ الْفَحْشاءِ وَ الْمُنْكَرِ وَ الْبَغْيِ . \r\n\r\n","description":"","footnote":"","page_name":" 280 ","page_number":280},
  {"content":"\r\n\r\nخدا شما مسلمانها را يكى به عدل « 1 » امر مىكند و فرمان مىدهد و ديگرى به احسان ، كه از نظر اخلاقى - نه اجتماعى - بالاتر از عدل است . خدا فرمان مىدهد كه نه تنها پا روى حقوق مردم نگذاريد و تجاوز به حقوق مردم نكنيد بلكه از حقوق مشروع خود ، به مردم نيكى كنيد .\r\nايثار يك اصل قرآنى است . ايثار يعنى گذشت ؛ يعنى مقدم داشتن ديگران بر خود در آنچه مال خود انسان است و به آن كمال احتياج را دارد و در عين كمال احتياج ، ديگرى را بر خود مقدم مىدارد . ايثار يكى از باشكوهترين مظاهر انسانيت است و قرآن ، عجيب ايثار را ستوده است . دربارهء اصحاب پيغمبر يعنى انصار كه مهاجرين را بر خودشان مقدم مىداشتند ، مىفرمايد :  وَ يُؤْثِرُونَ عَلى أَنْفُسِهِمْ وَ لَوْ كانَ بِهِمْ خَصاصَةٌ  « 2 » . يا در آياتى كه در سورهء « هل اتى » در شأن على عليه السلام و زهراى مرضيه عليها السلام و حسنين عليهما السلام و اهل بيت عليهم السلام نازل شده است ، مىفرمايد :   وَ يُطْعِمُونَ الطَّعامَ عَلى حُبِّهِ مِسْكِيناً وَ يَتِيماً وَ أَسِيراً . إِنَّما نُطْعِمُكُمْ لِوَجْهِ اللَّهِ لا نُرِيدُ مِنْكُمْ جَزاءً وَ لا شُكُوراً   « 3 » ، كه داستانش را همه شنيده‌ايم . بعد از يك بيمارى كه حسنين داشتند ، على عليه السلام و زهرا عليها السلام نذر مىكنند و روزه مىگيرند ، و اوقاتى است كه على عليه السلام در بيرون كارمى كند و مثلًا جوى تهيه مىكند و زهرا از آن نانى مىپزد و آماده مىكند .\r\nوقت افطار مسكينى مىرسد و اينها آنچه خود داشتند به اين محتاج مىدهند و در دو شب بعد دوباره اين ايثار را مىكنند كه اين آيه نازل شد .\r\nبه هرحال مسئلهء ايثار مطرح است ، و ايثار مقام انسانىِ فوق العاده باشكوهى است و اسلام آن را ستوده و ستايش كرده است كه داستانهاى زيادى در تاريخ اسلام دربارهء ايثار آمده است\r\n\r\nنمونه‌اى از مهربانى\r\nبه‌طور كلى رحم ، مهربانى و ترحم امرى است كه هميشه در اسلام مطرح است . اين داستان را شنيده‌ايد كه مردى از اشراف جاهليت خدمت رسول اكرم صلى الله عليه و آله آمد و ديد كه ايشان يكى از فرزندانشان را روى زانوى خودشان نشانده‌اند و او را مىبوسند و\r\n\r\n\r\n\r\n\r\n","description":"","footnote":"\r\n( 1 ) عدل يعنى اينكه حقوق مردم را رعايت كنيد و پا از مرز حقوق مردم آن طرف‌تر نگذاريد .\r\n( 2 ) حشر / 9\r\n( 3 ) انسان / 8 و 9\r\n","page_name":" 281 ","page_number":281},
  {"content":"\r\n\r\nمىبويند و به او محبت مىكنند . رو كرد به پيغمبر صلى الله عليه و آله و گفت : من ده تا بچه دارم و هنوز در عمرم هيچ كدامشان را يك بار هم نبوسيده‌ام « 1 » . در يكى از رواياتى كه در اين زمينه آمده ، نوشته‌اند : فَالْتَمَعَ وَجْهُ رَسولِ اللَّهِ پيغمبر اكرم از اين حرف چنان ناراحت و عصبانى شد كه صورت مباركش قرمز شد و لمَعان « 2 » پيدا كرد و فرمود :\r\nمَنْ لايَرْحَمْ لايُرْحَمْ « 3 » آن كه نسبت به ديگرى رحم نداشته باشد ، خدا هم به او رحم نخواهد كرد . بنا به نقل ديگرى فرمود : اگر خدا رحم را از دل تو كنده است ، من چه كنم ؟ ! .\r\nدر اين زمينه اخبار و روايات و احاديث زيادى داريم . زندگى اميرالمؤمنين عليه السلام خود بهترين نمونه است و على عليه السلام اساساً مجسمهء رحمت و مهربانى است ؛ در مقابل ضعيف كه قرار مىگيرد ، درياى رحمت و محبت على عليه السلام به جوش مىآيد\r\n\r\nعواطف انسانى در غرب\r\nمن در جلسهء گذشته راجع به روحيهء شرقى و غربى بحث كردم و گفتم كه اساساً عمق روحيهء غربيها قساوت است و مردمان قسىّ القلبى هستند . البته خود غربيها هم اين مطلب را قبول دارند و اين نوع عواطف ، محبتها ، احسانها و گذشتها را خصلتهاى شرقى مىنامند . حتى محبت پدر نسبت به فرزندان خود و فرزندان نسبت به پدر يا مادر و همچنين برادر نسبت به برادر يا خواهر ، و خواهر نسبت به خواهر در بين آنها خيلى كم وجود دارد . شرقيها اين امر را احساس كرده ، مىگويند عواطف انسانى فقط در مشرق زمين وجود دارد و زندگى در مغرب زمين بسيار خشك است و در آنجا عدالت - البته در ميان خودشان ، نه نسبت به ديگران - و عدل اجتماعى وجود دارد ولى احسان و عاطفه و امثال آن وجود ندارد .\r\nيكى از دوستان ما نقل مىكرد كه به اتريش رفته بود براى اينكه معده‌اش را\r\n\r\n\r\n\r\n\r\n","description":"","footnote":"\r\n( 1 ) اين همان مكتب نيچه است . چون بوسيدن من يعنى اينكه آنها را دوست دارم و نسبت به آنها ترحم دارم ، و ترحم ضعف است و يك آدم قوى هرگز از اين كارها نمىكند و اين كارها براى يك آدم قوى سبك است !\r\n( 2 ) [ به معناى تغيّر 
  ]\r\n( 3 ) جامع الصغير ، ج 2 / ص 183\r\n","page_name":" 282 ","page_number":282},
  {"content":"\r\n\r\nعمل كند و پسرش هم آنجا تحصيل مىكرد . مىگفت : من بعد از اينكه عمل كرده بودم و دورهء نقاهت را بسر مىبردم ، روزى در رستورانى نشسته بودم و در آنجا پسرم به من خدمت مىكرد و سفارش چاى و قهوه و غذا مىداد و دور من مىچرخيد . در طرف ديگر رستوران ، زن و مردى كه نشان مىداد زن و شوهر هستند پهلوى يكديگر نشسته بودند و دائماً ما را مىپاييدند . يك دفعه كه پسرم از جا بلند شد و مىخواست از كنار آنها رد شود ، ديدم كه از پسرم چيزهايى مىپرسند و او هم دارد به آنها جواب مىدهد . بعد كه آمد به او گفتم : آنها به تو چه مىگفتند ؟ گفت : به من گفتند اين كيست كه تو دارى اينقدر به او خدمت مىكنى ؟ گفتم : او پدرم است .\r\nگفتند : خوب پدرت باشد ! مگر بايد اين همه به او خدمت كنى ؟ ! پسرم گفت : من با منطق خودشان با آنها حرف زدم ، گفتم : آخر او براى من پول مىفرستد و من در اينجا درس مىخوانم . اگر او اين پول را نفرستد ، من نمىتوانم درس بخوانم . با تعجب گفتند : از پولهايى كه خودش درمىآورد به تو مىدهد تا خرج كنى ؟ ! گفتم :\r\nآرى ، از پولهايى كه خودش در مىآورد . آنها خيلى تعجب كردند و آنوقت ما را مثل يك غولهاى شاخدارى كه اساساً موجودات عجيبى هستيم نگاه مىكردند . بعد هر دو آمدند و شروع به صحبت كرده ، گفتند : بله ، ما هم يك پسرى داريم كه سالهاست در خارج است و چنين و چنان است . بعد پسرم به‌طور خصوصى دربارهء آنها تحقيق كرد و معلوم شد كه دروغ مىگويند و اصلًا پسرى ندارند . بعداً گفتند : ما سى سال پيش با هم نامزد شديم و گفتيم مدتى با هم باشيم تا با اخلاق يكديگر آشنا شويم ؛ اگر اخلاق يكديگر را پسنديديم ، مىرويم رسماً ازدواج مىكنيم ولى هنوز فرصت ازدواج كردن پيدا نكرده‌ايم ! .\r\nآقاى محققى - خدا او را بيامرزد - كه مرحوم آيت اللَّه بروجردى ايشان را به آلمان فرستاده بودند ، داستانى نقل كرده بود كه واقعاً داستان عجيبى است . ايشان گفته بود : جزو اشخاصى كه در زمان ما مسلمان شدند ، پروفسورى بود كه مرد عالم و دانشمندى بود و اين پروفسور پيش ما زياد مىآمد و ما هم پيش او مىرفتيم . اين پروفسور كه در اواخر عمر پيرمردى شده بود ، سرطان پيدا كرد و در بيمارستان بسترى شد . ايشان مىگفت : ما و مسلمانهاى آنجا به بيمارستان مىرفتيم و از او عيادت مىكرديم . روزى اين پيرمرد زبان به شكايت گشود و گفت : اولين بارى كه من مريض شدم ، آزمايش كردند و اطباء گفتند سرطان است . هم پسرم و هم زنم\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nآمدند و گفتند : حال كه تو سرطان دارى معلوم است كه مىميرى ، بنابراين خداحافظ ! ما ديگر رفتيم . هردو همان جا خداحافظى كردند و فكر نكردند كه اين بدبخت در اين شرايط احتياج به محبت و مهربانى دارد . آقاى محققى مىگفت : ما چون ديديم كسى را ندارد ، مكرر به عيادتش مىرفتيم . روزى از بيمارستان خبر دادند كه او مرده است . براى تكفين و تجهيزش و جمع كردن جنازه‌اش رفتيم . ديديم در آن روز پسرش آمد . پيش خود گفتيم خوب است كه لااقل براى تشييع جنازه‌اش آمده است . ولى وقتى تحقيق كرديم متوجه شديم او از پيش ، جنازه را به بيمارستان فروخته و حال آمده جنازه را تحويل دهد و پولش را بگيرد و برود !\r\n\r\nتقدم عدالت بر ايثار\r\nمقصود اصلى من اين نبود . در اينكه آنها مردم بىعاطفه‌اى هستند ، شكى نيست ولى من اين مطلب را مىخواهم بگويم كه بسيارى از كارهاى ما هم كه اسمش را عاطفه مىگذاريم عاطفه نيست ، نوعى خودخواهى است كه اسم عاطفه و انسانيت روى آن مىگذاريم .\r\nمعناى عاطفه چيست ؟ معناى عاطفه اين است كه انسان از حق مشروع خود به نفع ديگرى استفاده كند . چنين آدمى بايد كلاس قبل از اين را طى كرده باشد . كلاس قبل از اين كدام است ؟ اين است كه به حقوق مردم تجاوز نكند و حقوق آنها را محترم شمارد و حق خود را استيفا كند و بعد ، از حق مشروع خود به نفع مردم استفاده كند . هركسى اين كار را كرد ، به اين [ خصلت او 
  ] عاطفهء اجتماعى مىگويند .\r\nاما شما افرادى را مىبينيد كه به حق خود قانع نيستند و دائماً در زندگى از هر راهى كه شده مىخواهند پولى به دست آورند ، نه حلال مىفهمند نه حرام و حقوق مردم را محترم نمىشمارند و به حقوق ديگران تجاوز مىكنند . همين آدم يك روزى هم به خاطر فلان دوستش چندين هزار تومان خرج مىكند و بعد ما مىخواهيم اين را به حساب سخاوت و انسان دوستى و عاطفهء اجتماعى بگذاريم . نه ، اين عاطفهء اجتماعى نيست ؛ خودخواهى است ، نامجويى است . اينكه انسان براى اينكه مىخواهد خودپرستى كرده و نام خود را بلند كرده باشد چنين كارى مىكند ، انسان دوستى نيست . كسى كه حقوق چندين انسان را پايمال كرده و بعد براى يك انسان ديگر خرج مىكند ، انسان دوست نيست . اكثر كارهايى كه ما مىكنيم\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nانسان دوستى نيست .\r\nحال مثال ديگرى ذكر كنم . بعضى از ما خصلتى داريم و يا به خودمان مىبنديم و اسمش را « مهمان نوازى » مىگذاريم و مىگوييم : ما مرد هستيم و درِ خانهء مرد باز است ! هميشه يك مهمان مىآيد و ديگرى مىرود . براى ناهار و شام ، مهمان دارد و مهمان شبْ خواب هم به خانه‌اش دعوت مىكند . اين فى حدذاته خوب است ، ولى از طرف ديگر يك ملاحظه‌اى را نمىكنيم . بسا هست كه به آن زنى كه در خانهء ما هست - كه ما شرعاً حق نداريم به او فرمان بدهيم و او آزاد و مختار است كه اگر ميلش باشد ، در خانهء ما كار كند - فشارها و زحمتهايى را تحميل مىكنيم و اسمش را « مهمان نوازى » مىگذاريم و مىگوييم : درِ خانهء ما باز است و ما مهمان نواز هستيم ! مهمان نوازىاى كه مستلزم ظلم به يك انسان باشد ، مهمان نوازى نيست .\r\nعلى بن ابيطالب عليه السلام در خانه با همسرش زهرا عليها السلام همكارى مىكند . كار خانه را زهرا به اختيار خودش انتخاب كرده و على به او تحميل نمىكند . در عين حال على عليه السلام مىخواهد فشارى بر همسر عزيزش وارد نيايد .\r\nحال آيا اين مهمان نوازى و انسان دوستى است كه آدم دائماً مهمان بياورد و آن زن بدبخت اگر يك روز احساس خستگى كند ، انسان پدرش را درآورد و بگويد اگر نمىخواهى از خانهء من بيرون برو ؟ .\r\nپس اينها هم عاطفهء اجتماعى نيست . بله ، اگر واقعاً كارى به مرحلهء ايثار برسد ، آن چيز ديگرى است . انسانى كه مىخواهد عملش بر اساس عاطفهء اجتماعى باشد ، اول بايد از مرحلهء عدالت بالاتر بيايد ، يعنى عادل باشد و به حقوق مردم تجاوز نكند ، آنگاه اگر مىخواهد از حقوق مشروع خود ايثار كند مانعى ندارد و لهذا بزرگانى از علما را سراغ داريم كه مقيد بودند هيچ وقت كوچكترين تجاوزى به حق كسى نكنند . اينها در داخل خانه حاضر نبودند حتى يك بار به صورت يك امر ، از همسر يا فرزندشان چيزى بخواهند « 1 » دربارهء مرحوم ميرزا محمّد تقى شيرازى ( رضوان اللَّه عليه ) كه از مراجع تقليد بسيار بسيار بزرگ و استاد مرحوم آيت اللَّه حاج شيخ عبدالكريم حائرى بودند ، نقل\r\n\r\n\r\n\r\n\r\n","description":"","footnote":"\r\n( 1 ) البته در كار شخصى كه مربوط به خودشان است . كارى كه مربوط به تربيت فرزند است ، حساب ديگرى دارد . « اين كاسهء آب را به من بده تا بخورم » ديگر مربوط به تربيت بچه نيست .\r\n","page_name":" 285 ","page_number":285},
  {"content":"\r\n\r\nكرده‌اند كه هيچ وقت به اهل خانه فرمان نمىداد . حتى يك وقت كه ايشان مريض بودند و خانوادهء ايشان برايشان شوربا ( آش برنج ) تهيه كرده بودند ، بچه‌ها آمده بودند و غذا را دم در گذاشته و رفته بودند . ايشان هم مريض و در گوشهء اتاق بسترى بود و نمىتوانست از جا بلند شود . چند ساعت گذشت . وقتى آمدند ديدند غذا را نخورده است ، چرا ؟ براى اينكه مستلزم اين بود كه يكى از بچه‌ها را صدا كند و بگويد اين كار را براى ايشان انجام بدهد . شبهه مىكرد كه آيا شرعاً براى من جايز است زنم را از آشپزخانه صدا كنم و بگويم اين كار را انجام دهد ؟ حال در آشپزخانه كارى به ميل و رضاى خودش مىكند و من هم به او دستور نداده‌ام و خودش مىگويد كه مايلم كار كنم ، اما كارى كه مستلزم اين باشد كه من به او فرمان دهم ، نمىكنم .\r\nپس عاطفه آن وقت عاطفه است و ايثار آن وقت ايثار است كه براى خودنمايى و از روى خودخواهى نباشد\r\n\r\nنمونه‌اى از ايثار واقعى\r\nداستانى از اصحاب حضرت رسول اكرم صلى الله عليه و آله نقل كرده‌اند كه مربوط به جنگ موته است و واقعاً حيرت افزاست . اين را نمونه‌اى از ايثار مىگويند . در جنگ موته عده‌اى مجروح افتاده بودند . وقتى خون از بدن مجروح مىرود و بدن احتياج به خون جديد پيدا مىكند ، طبيعتْ تشنگى را غالب مىكند ، چون بدن براى اينكه خون جديد بسازد احتياج به آب دارد و لهذا خود مجروح بودن و رفتن خون زياد از بدن تشنگىآور است . مردى ظرف آبى را برداشت و در ميان مجروحين مسلمان حركت كرد تا اگر مجروحى را پيدا كند كه احتياج به آب دارد ، به او آب بدهد . به يكى از مجروحين رسيد و ديد تشنه است . آمد به او آب بدهد اما او به يك نفر ديگر اشاره كرد ، يعنى آب را به او بده كه او از من مستحق‌تر است . سراغ نفر دوم رفت ولى او هم يك نفر ديگر را سراغ داد و گفت : سراغ او برو كه از من مستحق‌تر است . رفت سراغ او ، ديد كه مرده است . برگشت سراغ دومى ، ديد او هم مرده است . رفت سراغ اولى ، ديد او هم مرده است . اين را ايثار و از خودگذشتگى مىگويند ؛ يعنى در نهايت احتياج خود ، ديگران را بر خود مقدم داشتن .\r\n\r\n","description":"","footnote":"","page_name":" 286 ","page_number":286},
  {"content":"\r\n\r\n\r\nاشكالات مكتب محبت\r\nمكتب محبت و مكتب خدمت - كه البته خدمت ناشى از محبت مورد نظر ماست - دو ايراد دارد . بدون شك خدمت و محبت ارزشى انسانى است ولى يكى از ارزشهاى انسانى است . عين دو ايرادى كه بر مكتب قدرت وارد بود ، بر اين مكتب هم وارد است .\r\nيك ايراد اين است كه اين مكتب هم تك ارزشى است ؛ يعنى ارزشهاى ديگر را فراموش كرده و فقط به يك ارزش چسبيده ، كه عبارت از خدمت و محبت است .\r\nمحبت براى انسان كمال است ، فيّاضيت براى انسان كمال است و همان‌طور كه فلاسفه ثابت كرده‌اند فيّاضيت ، جود و بخشش يكى از صفات كماليه است كه حتى صفت ذات واجب تعالى هم هست و لهذا ذات واجب تعالى خودش فيّاض على الاطلاق است . بنابراين در اين جهت شكى نيست . اشتباه اينها در اين است كه ارزشهاى ديگر را فراموش كرده و گفته‌اند غير از خدمت به خلق چيز ديگرى وجود ندارد و انسانيت منحصر به اين ارزش است .\r\nهمان‌طور كه مكتب قدرت اشتباه مهمترش اين بود كه قدرت را درست تشخيص نداده بود و خيال مىكرد كه قدرت يعنى فقط زور ، و قدرتهاى روانى و روحى را فراموش كرده بود ، در مكتب خدمت به خلق هم يك اشتباه بسيار بزرگ وجود دارد كه من در اينجا توضيح مىدهم .\r\nخدمت به خلق يعنى چه ؟ خدمت به چه چيز خلق ؟ يك كسى سؤال مىكند :\r\nشما مىگوييد انسانيت به اين است كه انسان به خلق خدا خدمت كند . بسيار خوب ، ولى يك توضيحى به من بدهيد ؛ به چه چيز خلق خدا خدمت كنيم ؟ ممكن است بگوييد : به شكم خلق خدا ، يعنى خلق خدا گرسنه هستند و به شكمهاى آنان بايد خدمت كرد . بله ، شك ندارد كه انسانهاى گرسنه بايد سير شوند . به تن خلق خدا هم بايد خدمت كرد ؛ اگر عريانند بايد پوشانده شوند و از سرما و گرما محفوظ بمانند و مسكن داشته باشند . اگر آزادى ندارند ، آزادى داشته باشند . همهء اينها درست است و خدمت به خلق خداست . ولى يك سؤال در اينجا مطرح است : نتيجهء نهايى چيست ؟\r\nآيا همين قدر كه ما احتياجى از احتياجات خلق خدا را برآورديم ، اين عمل ما احسان و خير است ؟ اگر خود خلق خدا در شرايطى قرار دارند كه خودشان به خودشان خدمت نمىكنند و خودشان دشمن خودشان هستند ، يعنى از روى نادانى\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nو جهالت به گونه‌اى عمل مىكنند كه خودشان دشمن درجهء اول خودشان هستند و در مسيرى قرار گرفته‌اند كه نه تنها مسير سعادتشان نيست بلكه مسير شقاوت آنها و شقاوت بشريت است ، در اينجا باز همين‌طور چشمهايمان را ببنديم و بگوييم : به خلق خدا بايد خدمت كرد ، ما چه كار داريم ، ما بايد شكمها را سير كنيم ؟ آيا صحيح است كه بگوييم حال چه كار داريم آن كه شكمش سير مىشود در چه مسير و هدفى قرار مىگيرد و يا الآن در چه مسيرى قرار دارد ؟ من به مسير و هدفش چه كار دارم ؟ شكم بايد سير باشد و تن بايد پوشيده باشد ؟ يا نه ، خدمت به انسانها به شرط اينكه خدمت به انسانيت باشد ، يعنى خدمت به ارزشهاى انسانى باشد ؟ مطلب اين است : خدمت به خلق خدا آنجا ارزش انسانى دارد كه در مسير ارزشهاى ديگر انسانى قرار گيرد . اگر خدمت به خلق در مسير ساير ارزشهاى انسانى قرار نگيرد ، به اندازهء يك پول هم ارزش ندارد\r\n\r\nخدمت به خلق ، مقدمهء ايمان\r\nاينجا اين مطلب را بايد طرح كنيم كه عده‌اى مىگويند : مگر همهء دستورهاى خدا و اصل ايمان و عبادت ، جز براى اين است كه مردم در نهايت امر خيرخواه خلق خدا باشند و به خلق خدا خدمت كنند ؟ ما بايد ايمان داشته باشيم براى اينكه در پرتو ايمان ، به خلق خدا خدمت كنيم ؛ بايد خدا را عبادت كنيم ، چون در پرتو عبادت است كه بهتر به خلق خدا خدمت مىكنيم . از نظر اينها همهء دستورهاى اسلام و ساير اديان و همهء دستورات بزرگان بشريت مقدمهء اين است كه به خلق خدا خدمت شود .\r\nنمىگويند خود خلق خدا بالاخره چه مىخواهد بشود . اگر بايد به خلق خدا خدمت شود ، خود خلق خدا چه برنامه‌اى دارند ؟ آيا هيچ برنامه‌اى ندارند ؟ ! .\r\nنه ، اين‌طور نيست . ايمان مقدمهء خدمت به خلق نيست ، عبادت مقدمهء خدمت به خلق نيست ، برعكس است : خدمت به خلق مقدمهء ايمان است ، خدمت به خلق مقدمهء عبادت است ، خدمت به خلق مقدمهء عاقل شدن است ، خدمت به خلق مقدمهء ساير ارزشهاى انسانى است ؛ يعنى ما بايد به خلق خدمت كنيم تا آنها را در مسير ايمان بيندازيم ، تا آنها را در مسير خداپرستى بيندازيم ، تا آنها را در مسير ساير ارزشها بيندازيم .\r\nخدمت به خلق مقدمه و زمينه براى ايمان است نه اينكه ايمان مقدمه براى\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nخدمت به خلق است ، و نه اينكه هيچ كدام مقدمهء ديگرى نباشد . اسلام چنين مكتبى است و چنين حرفى مىزند و واقعاً هم وقتى ما حساب كنيم مىبينيم غير از اين معنى ندارد ، و الّا ما بايد همهء انسانها را منهاى انسانيت آنها در نظر بگيريم . بعد بايد مثلًا به لومومبا به همان چشم نگاه كنيم كه به چومبه نگاه مىكنيم و به موسى چومبه هم به همان چشم نگاه كنيم كه به لومومبا نگاه مىكنيم ، چون هر دو انسانند ، هر دو شكم دارند ، هردو ممكن است گرسنه شوند و هردو ممكن است برهنه باشند و از جنبهء زيست شناسى اين دو انسان با يكديگر فرق نمىكنند .\r\nمن بعضى از مجلات نسبتاً سنگين و آبرومند را كه مىخوانم ، مىبينم عده‌اى وقتى مىخواهند مقام عرفان اسلامى را خيلى بالا ببرند و از آن تعريف كنند مىگويند : اين عرفاى ما كوچك نيستند ، حرفهاى خيلى بزرگ زده‌اند ! مىپرسيم :\r\nچه گفته‌اند ؟ ! مىگويند : عرفان در نهايت امر ، سر از خدمت به خلق درمىآورد ! .\r\nنه ، اين‌طور نيست . عرفان هيچ وقت در نهايت امر سر از خدمت به خلق در نمىآورد ؛ در وسط راه و بلكه در مقدمهء راه سر از خدمت به خلق درمىآورد .\r\nخدمت به خلق در عرفان هست و بايد هم باشد ولى خدمت به خلق نهايت عرفان نيست ؛ خدمت به خلق مقدمه‌اى از مقدمات عرفان است و اگر به تعبيرات شرعى خودمان بخواهيم تعبير كنيم ، مىگوييم : به خدا نزديك شدن مقدمهء خدمت به خلق خدا نيست ، بلكه به خلق خدا خدمت كردن مقدمهء قرب الهى و رسيدن به مقام قرب خداست .\r\nپس ، بر مكتب محبت هم دو ايراد وارد است : يكى اينكه محبت را تنها ارزش مىداند و ديگر اينكه محبت را نهايت انسانيت در نظر مىگيرد و به عبارت ديگر ، اين مكتب آخرين سير انسانيت را خدمت و محبت مىداند . ولى اسلام اين را قبول نمىكند . اسلام محبت و خدمت به خلق را مىپذيرد و ستايش مىكند و آن را يك ارزش مىداند ، ولى ارزشى كه در اولِ راه است نه در پايان راه . مسير به خدمت به خلق منتهى نمىشود . اول از آنجا بايد شروع كرد ولى هدف اصلى چيز ديگر است .\r\nو لا حول و لا قوّة الّا باللَّه العلىّ العظيم\r\n\r\n","description":"","footnote":"","page_name":" 289 ","page_number":289},
  {"content":"\r\n\r\n\r\n12 نقد وبررسى نظريهء مكتب سوسياليسم\r\n قُلْ يا أَهْلَ الْكِتابِ تَعالَوْا إِلى كَلِمَةٍ سَواءٍ بَيْنَنا وَ بَيْنَكُمْ أَلَّا نَعْبُدَ إِلَّا اللَّهَ وَ لا نُشْرِكَ بِهِ شَيْئاً وَ لا يَتَّخِذَ بَعْضُنا بَعْضاً أَرْباباً مِنْ دُونِ اللَّهِ  « 1 » .\r\nيكى ديگر از مكتبها در مورد انسان كامل ، مكتب سوسياليسم است . در اين مكتب ، نقص و كمال انسانيت در دو چيز خلاصه مىشود : نقص در آنجاست كه بشر هرچه بيشتر جنبهء فرديت داشته باشد و كمال انسانيت در جنبهء جمعى است ، به اين معنى كه انسان تا « من » است ناقص است و آن وقت كامل مىشود كه « من » از بين برود ولى نه به آن معنا كه عرفا « من » را از بين مىبرند . عرفا مىخواهند « من » را براى « او » از بين ببرند يعنى « من » به عنوان ضمير اول شخص ، منهدم و معدوم مىشود تا او ( ضمير سوم شخص ) آشكار و پيدا شود و البته منظور آنها از « او » خداست ؛ فانى شدن « من » در « او » يعنى فانى شدن انسان در خدا .\r\nاين مكتب در اين جهت با مكتب عرفا شركت دارد كه طرفدار منهدم شدن و شكستن « من » است ، ولى نه براى اينكه « او » پيدا شود و ظاهر و آشكار گردد ، بلكه « من » از بين برود براى اينكه « ما » ( ضمير متكلم مع الغير ) پيدا شود . از نظر اينها\r\n\r\n\r\n\r\n\r\n","description":"","footnote":"\r\n( 1 ) آل عمران / 64\r\n","page_name":" 290 ","page_number":290},
  {"content":"\r\n\r\nانسان كامل انسانى نيست كه عارف باشد و بگويد لَيْسَ فى جُبَّتى الَّا اللَّه ، بلكه انسان كامل آن انسانى است كه « من » خود را در جمع مستهلك كرده باشد . چنين انسانى آنچه كه حس نمىكند « من » است و آنچه كه حس مىكند « ما » است .\r\nبسيارى از مكتبهاى ديگر هم تا اين اندازه اين مطلب را قبول دارند . حتى مكتبهايى كه « من » را براى پيدا شدن « او » منهدم مىكنند ، با پيدا شدن « ما » مخالف نيستند و از اينكه « من » تبديل به « ما » شود حمايت مىكنند\r\n\r\nخلاصهء سخن اين مكتب\r\nاين مكتب كه انسان كامل را آن انسانى مىداند كه در او « من » تبديل به « ما » شده باشد ، راهش را هم ارائه مىدهد ، مىگويد : هرجا كه اشيايى به « من » تعلق ندارند و به « ما » تعلق دارند ، اين امر سبب « ما » بودن افراد است . وقتى شما تعلقات اشياء به انسانها را نگاه كنيد ، مىبينيد دو جور است . يك سلسله امور است كه در هر جامعه‌اى به « ما » تعلق دارد . مثلًا آيا زبان فارسى مال من است ؟ نه . مال شماست ؟\r\nنه . مال آن فرد ديگر است ؟ نه . زبان فارسى مال يك جمع است . وطن مال كيست ؟\r\nمال يك فرد نيست ، مال جمع است . هرچه از اين قبيل است يعنى هرچه كه به جمع تعلق دارد نه به فرد ، افراد را يكى مىكند . ما به آن دليل با يكديگر متحد هستيم كه همزبانيم ، يعنى زبان به « ما » تعلق دارد نه به « من » ، و هموطن هستيم ، يعنى وطن به « ما » تعلق دارد نه به شخص و فرد . ما همچنين هم فرهنگ هستيم ، همدين و همدل هستيم . هرچه كه به « ما » تعلق دارد و به « من » تعلق ندارد و جنبهء اختصاصى ندارد و جنبهء اشتراكى دارد ، افراد را به همان نسبت « ما » مىكند .\r\nاز طرف ديگر سراغ اشيايى مىرويم كه به فرد فرد جداگانه تعلق دارد و جنبهء اختصاصى دارد : خانهء من ، پول من ، لباس من ، فرش من ، اتومبيل من . خانهء من ديگر مال شما نيست ، مال من است . پول من پول شما نيست ، پول ما نيست ، پول من است .\r\nاين گونه تعلقات كه اشياء به انسان تعلق پيدا مىكنند ، تعلقات اختصاصى است نه اشتراكى . مىگويند تعلقات كه اختصاصى مىشود ، « من ساز » است . « من » را چه مىسازد ؟ مالكيت فردى ، اختصاص . « ما » را چه مىسازد ؟ مالكيت جمعى ، اشتراك . پس ملاك كامل بودن انسانها « ما » بودن آنهاست و ملاك « ما » شدن انسانها اين است كه اختصاصها از بين برود و اشتراك و سوسياليسم جايگزين\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nاختصاص شود .\r\nاينها مدعى هستند در اوايلى كه جامعهء بشريت به وجود آمده است ، جامعهء بشرى يك جامعهء اشتراكى بوده و مالكيت نبوده است ؛ زمين من و زمين تو ، ثروت من و ثروت تو مطرح نبوده ، همه چيز اشتراكى بوده است و بشر در يك بهشت و در آسايش زندگى مىكرده است . آنچه كه در اديان آمده است كه جد اعلاى ما ابتدا در بهشت بود و بعد به يك شجره نزديك شد و عصيان كرد و چون عصيان كرد ، از بهشت رانده شد و گرفتار زندگى خاكى زمينى شد ، از نظر آنها اين امر تعبير ديگرى از اين است كه بشر در بهشت اشتراكيت زندگى مىكرد و « ما » بود نه « من » و بعد يك عصيان مرتكب شد و به واسطهء آن عصيان از بهشت اشتراكيت رانده شد و آن عصيان ، پيدايش مالكيت فردى است . وقتى مالكيت فردى پيدا شد ، بشر از بهشت سعادت رانده شد و دچار بدبختى گرديد و هنوز هم دچار همان بدبختى است . توبهء انسان براى اينكه به بهشت باز گردد ، توبه از مالكيت است و همان‌طور كه در اديان آمده بهشتى كه انسان بعداً مىرود از اوّلى كاملتر و بهتر است . هروقت بشر از اين گناه بزرگ توبه كرد و بجاى مالكيت فردى به اشتراكيت رو آورد ، بار ديگر به مقام آدميت و انسانيت خودش مىرسد .\r\nمىگويند : مالكيت كه پديد آمد ، ظلم پيدا شد - و ظلم ناشى از مالكيت است - و لذا استثمارگر و استثمارشده پيدا شد . بشر در حالى كه استثمارگر و يا استثمارشده است ، ناقص است . تا وقتى كه اين ناهمواريها و پستى و بلندىها در بين افراد بشر وجود دارد كه يكى آنقدر بالا مىرود كه به قلهء دماوند مىرسد و يكى هم آنقدر پايين مىرود كه در يك درهء هولناك سقوط مىكند هرگز جامعهء بشريت روى سعادت را نمىبيند . وقتى روى سعادت را مىبيند كه حالت دشت را پيدا كند و متساوى باشد . بعد از اينكه تساوى و برابرى حاكم شود ، برادرى به وجود مىآيد و در آن هنگام انسان ، ديگر انسان ناقص نيست و انسان كامل است .\r\nپس اين مكتب ، كمال انسان را مساوى با نفى تعلقات اختصاصى و همهء لوازم و دنباله‌هاى آن مانند استثمارگريها و استثمارشدن‌ها مىداند كه استثمار در هر دو طرف ، هزاران عيب و نقص ايجاد مىكند : در يكى حقد و كينه ايجاد مىكند و در ديگرى حرص و آز ؛ وقتى كه ريشه‌اش را از بن زديد ، كمال انسان بروز مىكند .\r\n\r\n","description":"","footnote":"","page_name":" 292 ","page_number":292},
  {"content":"\r\n\r\n\r\nاشتباه اساسى اين مكتب\r\nاينكه هدف هميشه اين است كه « من » بايد تبديل به « ما » شود و « من » در بين نباشد ، مطلبى نيست كه از مختصات سوسياليستها باشد . آنچه از مختصات آنهاست ، راهى است كه نشان مىدهند و آن اين است كه مىگويند : « من ساز » مالكيت اختصاصى « 1 » است و « ماساز » مالكيت اشتراكى « 2 » كسانى كه به سوسياليستها جواب مىدهند و يا مىتوانند جواب دهند ، اين‌طور مىتوانند بگويند : آيا آنچه كه « من ساز » است تعلق اشياء به انسان است يا تعلق انسان به اشياء ؟ آيا اينكه اشياء به انسان تعلق داشته باشند يعنى انسان مالك باشد و اشياء مملوك باشند « من ساز » است و ميان افراد مرز مىسازد و حصار مىكشد و افراد را از يكديگر جدا مىكند و وحدت و اتحاد را از بين مىبرد ؟ و يا مالكيت انسان بر اشياء و تعلق اشياء به انسان منشأ اين امر نيست ، عكس قضيه است : تعلق انسان به اشياء و مالكيت اشياء بر انسان به اين معنا كه انسان بندهء اشياء باشد و - به تعبير عرفانى خودمان - تعلق قلبى به اشياء داشته باشد « من » ساز است . مالك پول بودن ، انسان را « من » نمىكند و « ما » بودن را از او نمىگيرد ؛ مملوك و بندهء پول بودن ، انسان را « من » مىكند و « ما » بودن را از او مىگيرد .\r\nسوسياليسم مىگويد مالكيت را از بين ببر تا « من » ها تبديل به « ما » شوند . اسلام نمىگويد مالكيت را از بين ببر ؛ مىگويد انسان را بساز ، انسان را خوب تربيت كن ، به انسان ايده‌هاى عالى و و الا بده كه فرضاً مالك اشياء هم باشد و اشياء به او تعلق داشته باشند ، او ديگر به اشياء تعلق ندارد و بندهء اشياء نيست و آزاد است . كدام انسان « ما » است ؟ آن انسانى كه آزادى معنوى دارد نه انسانى كه هيچ چيز ندارد .\r\nاين‌طور نيست كه اگر يك انسان هيچ چيز نداشت « ما » است ؛ بلكه به دليل اينكه يك انسان وابسته به اشياء نيست و تعلق خاطر و قلبى به اشياء ندارد و اشياء او را اسير خودشان نكرده‌اند و نمىكنند ، « من » او هيچ وقت « من » نيست و هميشه « ما » است . آنوقت از دو طرف مثال مىآورند ، مىگويند : ما مىبينيم هميشه انسانهايى در دنيا بوده و هستند كه مالك اشياء هستند ولى تربيتشان يك نوع\r\n\r\n\r\n\r\n\r\n","description":"","footnote":"\r\n( 1 ) يعنى تعلق اشياء به فرد نه به جمع .\r\n( 2 ) يعنى تعلق اشياء به جمع نه به فرد .\r\n","page_name":" 293 ","page_number":293},
  {"content":"\r\n\r\nتربيتى است كه اينها مملوك و بنده و اسير اشياء نيستند « 1 » . زهد به معنى واقعى همين است ، زهد به معناى نهج البلاغه اى همين است . ترك دنيا در مفهوم نهج البلاغه ، يعنى آزاد زيستن از دنيا و بندهء دنيا نبودن\r\n\r\nدنيا از ديد على عليه السلام\r\nعلى عليه السلام مىفرمايد : دنيا ! تو را طلاق دادم و سه طلاقه هم كردم و ديگر رجعتى در اين طلاق نيست . اعْزُ بى عَنّى اى دنيا ! از من دور شو ! فَوَ اللَّهِ لا اذِلُّ لَكِ فَتَسْتَذِلّينى وَ لا اسْلَسُ لَكِ فَتَقودينى « 2 » دنيا ! به خدا قسم هرگز تسليم و رام تو نمىشوم كه مرا خوار و زبون كنى . على عليه السلام هميشه در مقابل دنيا يعنى در مقابل اشياء ، يك حالت عصيان و تمرد و سركشى دارد و هيچ اجازه نمىدهد كه دنيا در روح او چنگ بيندازد . وَ لا اسْلَسُ « 3 » لَكِ من مهارم را به دست تو نمىدهم كه به هرجا كه بخواهى بكِشى و ببرى . اين همان زهد اسلامى و ترك دنياى اسلامى است ، يعنى آزاد زيستن نسبت به نعمتهاى دنيا و خود را نفروختن به نعمتهاى دنيا .\r\nباز على عليه السلام مىفرمايد :\r\nالدُّنْيا دارُ مَمَرٍّ لا دارُ مَقَرٍّ ، وَ النّاسُ فيها رَجُلانِ : رَجُلٌ باعَ فيها نَفْسَهُ فَاوْبَقَها وَ رَجُلٌ ابْتاعَ نَفْسَهُ فَاعْتَقَها « 4 » .\r\nمردم در بازار دنيا دو دسته‌اند : يك دسته در بازار دنيا خود را مىفروشند و پولِ فروختن خودشان را مىگيرند ، و دستهء دوم مردمى هستند كه در دنيا خود را مىخرند و آزاد مىكنند .\r\nيك وقت على عليه السلام درهم يا دينارى را كه مال خودشان بود كف دست گرفت ،\r\n\r\n\r\n\r\n\r\n","description":"","footnote":"\r\n( 1 ) [ در اينجا فقط براى يك طرف مثال آورده شده است . مثال براى طرف دوم افرادى هستند كه از دارايى ناچيزى برخوردارند ولى بندهء آن هستند . 
  ]\r\n( 2 ) نهج البلاغه ، نامهء 45\r\n( 3 ) « سلَس » حالت شتر يا حيوان ديگرى را مىگويند كه وقتى مهار شد ، اگر آن را به دست بچه‌اى هم بدهند رام دنبال او مىرود . [ سلَس يعنى انقياد . 
  ]\r\n( 4 ) نهج البلاغه ، حكمت 133\r\n","page_name":" 294 ","page_number":294},
  {"content":"\r\n\r\nقدرى به آن نگاه كرد و فرمود : اى پول ! تو تا وقتى كه در دست من هستى مال من نيستى ؛ درست عكس آنچه ما مىگوييم . ما مىگوييم تا وقتى پول مال من است كه در جيب من است و وقتى خرج كردم از دست من رفته است . على عليه السلام عكس اين را فرموده است : تو تا وقتى كه در دست من هستى مال من نيستى ، زيرا تا وقتى كه در دست من هستى بايد مال تو باشم و نوكر تو باشم و تو را نگهدارى كنم . تو آن وقت مال من هستى كه تو را خرج كرده باشم و الّا تا وقتى كه تو را نگه داشته‌ام تو مال من و در خدمت من نيستى ، من مال تو و در خدمت تو هستم .\r\nعلى عليه السلام از جلو يك قصابى مىگذشت « 1 » . قصاب چشمش كه به على عليه السلام افتاد عرض كرد : امروز گوشتهاى خوبى آورده‌ام ، اگر مىخواهيد بخريد . حضرت فرمود : پول ندارم . قصاب گفت : من براى پولش صبر مىكنم . فرمود : من به شكم خود مىگويم صبر كند . چرا از تو گوشت بگيرم كه تو بخواهى براى پولش صبر كنى ؟ من شكمم را وادار به صبر مىكنم كه اين مقدار ذليل و مقروض و مديون تو نباشم\r\n\r\nاصلاح درون ، راه رهايى از « من » بودن\r\nاين مكتب مىگويد : اگر مىخواهيد انسان را از « من » بودن خارج كنيد و « ما » كنيد ، او را در درونش اصلاح كنيد ، نگذاريد بندهء اشياء شود و الّا با سلب مالكيت فردى ، اين درد دوا نمىشود .\r\nالبته در اينجا باز دو مكتب است : يك مكتب مىگويد كه اصلًا به مالكيتها كارى نداشته باشيد ، ناهمواريها هرمقدار باشد ، فقط به درون بپردازيد . مكتب ديگر مىگويد : درست است كه اساس درون است ولى بدون اصلاح بيرون ، درون را نمىشود اصلاح كرد ؛ و ما در اسلام مىبينيم كه به بيرون هم توجه است ؛ يعنى اسلام مىخواهد ناهمواريهاى بيرون را تبديل به هموارى كند بدون آنكه مالكيت را به كلى الغاء كرده باشد . اسلام از راههايى وارد مىشود تا تساوى پيدا شود و در جامعه هموارى به وجود آيد ، ولى درعين حال اين امر را براى اينكه « من » تبديل به « ما » شود كافى نمىداند ، مگر آنكه حقيقتى را بر روحها حاكم كند .\r\n\r\n\r\n\r\n\r\n","description":"","footnote":"\r\n( 1 ) سعدى اين داستان را در مورد يك عارف به شعر درآورده است ولى چنان كه در احاديث ماست ، اين واقعه در مورد على عليه السلام است .\r\n","page_name":" 295 ","page_number":295},
  {"content":"\r\n\r\nحتماً در ادبيات ، « مضاف » و « مضاف اليه » را خوانده‌ايد « 1 » . مكتب سوسياليسم توجهش به « مضاف » هاست ، مىگويد : اين مضافها وقتى همراه « من » مىآيد ، مثلًا « خانهء من » و « پول من » و « لباس من » مىشود ، « من » را « من » مىكند . مضافها را برداريد ، چون وقتى مضافها اختصاصى شد ، « من ساز » است « 2 » ولى اين مكتب مىگويد : مضافهاى « من » كارى نمىكند ، مضاف اليه‌هاى « من » كار مىكند . مىگويد : « منِ » چه ؟ يعنى اين « من » به چه تعلق دارد ؟ اگر « من » به امور فردى و محدود تعلق داشته باشد « من » ، « من » مىشود [ و اگر « من » به امور جمعى و نامحدود تعلق داشته باشد « من » « ما » مىشود . به عبارت ديگر 
  ] وقتى كه روح به امور فردى تعلق داشته باشد يعنى امورى كه يا بايد مال من باشد يا مال شما تبديل به « من » مىشود ؛ ولى وقتى كه روح به امور جمعى مثل ايده ، ايمان و خدا تعلق داشته باشد ، تبديل به « ما » مىشود . طرفداران اين مكتب مىگويند : ما انسانهايى را مىبينيم كه اشياء زيادى به آنها تعلق پيدا كرده ولى « من » آنها « من » باقى نمانده و « ما » شده است . وقتى هيچ چيزى به آنها تعلق نداشته ، « من » آنها « ما » بوده و وقتى هم همه چيز را داشته‌اند « من » آنها « ما » بوده است ، چون روح و روانشان به اشياء تعلق نداشته است .\r\nعلى عليه السلام در زندگى چنين بود . او يك زندگى پرنوسانى داشت . روزى را گذرانده است كه نان او به همان مقدارى كه شب با همسر و فرزندانش بخورند منحصر بوده است و وقتى آن را انفاق كرد ، ديگر چيزى در خانه نداشت . ايامى هم بر على عليه السلام گذشت كه در رأس بزرگترين كشور آن روز دنيا بود ، مالك الرقاب مردم بود و بيت المال عظيمى در اختيارش بود ، وسايل براى هر نوع تنعمى كه بخواهد و هرگونه كه بخواهد « من » را اشباع كند فراهم بود . ولى نه آن روزى كه چيزى به او تعلق نداشت و نه آن روزى كه بيش از همهء مردم اشياء در اختيارش بودند ، هيچ وقت « من » او « من » نبود ، هميشه « ما » بود . هميشه خودش را فراموش مىداشت و\r\n\r\n\r\n\r\n\r\n","description":"","footnote":"\r\n( 1 ) وقتى يك شىء را به شىء ديگرى نسبت مىدهيد و مثلًا مىگوييد : عباى من ، عبا را « مضاف » و من را « مضاف اليه » مىگويند .\r\n( 2 ) مىدانيد كه اينها در اصل ، هم در قديم الايام و هم در دورهء جديد ، اصل اشتراك را در مورد خانواده هم گفتند ولى به مشكل برخورد كردند . حتى در ابتداى انقلاب كمونيستى در شوروى ، مسئلهء اشتراك در زن هم پيشنهاد شد ولى بعد در سال 1936 اين را به كلى حذف كردند . در اينجا هم مسئلهء « من » و « ما » مىآيد ولى ديدند عملى نيست .\r\n","page_name":" 296 ","page_number":296},
  {"content":"\r\n\r\nدر فكر ديگران بود . پس معلوم مىشود اين فلسفه درست نيست كه براى اينكه « من » ، « ما » بشود بايد مالكيت و اختصاص را از بين ببريم\r\n\r\nعدم انحصار عوامل « من ساز » در مالكيت\r\nاز طرف ديگر آنچه كه بشر مىخواهد ، همه از قبيل امور اقتصادى نيست تا وقتى مالكيت را اشتراكى كرديم يك دفعه « من » تبديل به « ما » شود . يك قسمت از موهبتهاى زندگى امور اقتصادى است كه مسئلهء مالكيت در آنجا مطرح است .\r\nقسمتهاى زياد ديگرى داريم كه مربوط به امور اقتصادى و مالكيت نيست ، مثل پست يا زن . پست و زن دو چيزى هستند كه ارزش ايندو براى بشر از امور اقتصادى اگر بيشتر نباشد كمتر نيست . گاهى مىشود كه انسان حاضر است پول و ثروت و هرچه را دارد در راه يك زن خرج كند و يا پول و ثروتش را براى به دست آوردن يك مقام بسيار عالى اجتماعى كه در آن شهرت دنيايى هست خرج كند .\r\nاينها را چه مىكنيد ؟ آيا مىشود همهء زنها را روى هم ريخت و از آنها يك عده زن قالبى ساخت كه همه مساوى و مانند يكديگر باشند ؟ اگر مسئلهء اشتراك جنسى نيست - كه الآن هم در هيچ كشور كمونيستى نيست - بالاخره در خانهء يكى ، زن خوشگل و در خانهء ديگرى زن بدگل وجود دارد . اين مسئله باز « من ساز » است .\r\nمقامها چطور ؟ اگر فرض كنيم - كه تازه اين يك فرض است و حقيقت ندارد - آن كسى كه در رأس يك كشور سوسياليستى قرار گرفته است ، از نظر تغذيه و لباس و مركوب با بقيهء مردم يكسان است ، مثلًا نخست وزير فلان كشور سوسياليستى از نظر استفاده از مواهب اقتصادى با فلان كارگرى كه در فلان كارخانه يا مزرعه كار مىكند در يك حد هستند و از نظر غذا و آسايش و خواب و لباس و اتومبيل يك جور هستند و اگر فرض كنيم نخست وزير چين از رئيس جمهور آمريكا هديه‌اى قبول نمىكند و به آن هديه افتخار هم نمىكند ؛ با فرض همهء اينها آيا او كه در پست نخست وزيرى زندگى مىكند و هر روز صدهاهزار عكس از او در روزنامه‌ها منتشر مىشود و روزى صدها بار اسم او در راديوهاى دنيا برده مىشود و بارها فيلم او را در تلويزيون مىبينند ، با آن كارگر فراموش شده در ته كارخانه يك جور از مواهب برخوردارند ؟ نه ، اين‌طور نيست . بالاخره آن مقام از مواهب اين پست استفاده مىكند نه ديگرى . نمىشود اينها را به حالت اشتراكى درآورد ؛ نمىشود پست آن كارگر را با پست آن نخست وزير روى هم بريزند و بين آنها\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nتقسيم كنند . خواه ناخواه رهبرى حزب به يك نفر اختصاص پيدا مىكند و معاونت حزب به يك نفر ديگر و سمت مديركلى به فرد ديگر ، و در آخر يك عده در پايين ترين رتبه قرار مىگيرند . پستهاى ادارى هم همين‌طور است .\r\nپس براى اينكه « من » تبديل به « ما » شود كافى نيست كه مالكيتهاى اختصاصى از بين برود ، و ما ديديم كه در جاهايى كه مالكيتهاى اختصاصى از بين رفت « من » تبديل به « ما » نشد ؛ جنگها و نزاعها و تصفيه‌ها در داخل آنها مىشود و رقابتهاى داخلى صورت مىگيرد و حتى دو اردو و دو غول بزرگ اينها « 1 » با يكديگر در حال مبارزه هستند و براى اينكه همان نقطهء مقابلشان را كه امپرياليسم است با خودشان رفيق كنند ، باهم مسابقه گذاشته‌اند . اينها نشان مىدهد كه « من » ها تبديل به « ما » نشده است و اينها حرف است .\r\nما قبول داريم كه ناهمواريهاى مالكيت اثر فراوانى در « من سازى » و منافات زيادى با « ما » بودن دارد و لهذا اسلام به تعديل ثروت و مالكيتها عنايت فوق العاده دارد ، ولى مسئله اين است كه از بين بردن اين ناهمواريها كافى نيست براى اينكه « من » ها تبديل به « ما » شود . بعد مىبينيم كه « ما » در ميان آنها اسم و لفظ و حرف است ؛ پاى احتياج كه به ميان بيايد ، مطلب از اين قبيل نيست .\r\nمكتب حقيقى در اينجا اين است كه اولًا اين مطلب كه « من » بايد تبديل به « ما » شود يكى از شرايط انسان كامل است و ما اين را قبول داريم ، اما اينكه كسى خيال كند به صرف اينكه « من » انسان تبديل به « ما » شد ، انسان كامل شده است صحيح نيست . مكتب سوسياليسم باز يك مكتب تك ارزشى است . اين نظريه كه تمام ارزشهاى انسانيت منحصر است به اينكه « من » تبديل به « ما » شود ، درست نيست .\r\nچندين ارزش ديگر غير از تبديل « من » به « ما » وجود دارد كه همهء مكتبهايى كه قبلًا شرح داديم هركدام لااقل به يك ارزش ، درست توجه كرده‌اند . پس تنها يك چيز را ارزش انسانى دانستن ، درست نيست\r\n\r\nايمان ، راه « ما » شدن « من » ها\r\nثانياً اين « من » آن وقت واقعاً و حقيقتاً تبديل به « ما » مىشود كه قبلًا تبديل به « او » شده باشد يعنى همان نظريهء عرفا . « من » بدون آنكه قبلًا تبديل به « او » شده باشد\r\n\r\n\r\n\r\n\r\n","description":"","footnote":"\r\n( 1 ) [ چين و شوروى 
  ]\r\n","page_name":" 298 ","page_number":298},
  {"content":"\r\n\r\nتبديل به « ما » نمىشود . راه « ما » شدن « من » ها اين است كه اول « من » ها « او » بشوند ، يعنى ايمان به خدا پيدا شود :\r\n قُلْ يا أَهْلَ الْكِتابِ تَعالَوْا إِلى كَلِمَةٍ سَواءٍ بَيْنَنا وَ بَيْنَكُمْ أَلَّا نَعْبُدَ إِلَّا اللَّهَ وَ لا نُشْرِكَ بِهِ شَيْئاً وَ لا يَتَّخِذَ بَعْضُنا بَعْضاً أَرْباباً مِنْ دُونِ اللَّهِ .  .\r\nمخاطب ، اهل كتاب‌اند : اى اهل كتاب ! يهوديها ، نصارى ، مجوسيها ، زردشتيها ! بياييد همهء ما گرد يك كلمه و يك حقيقت جمع شويم ، حقيقتى كه  سَواءٍ بَيْنَنا وَ بَيْنَكُمْ  ( ببينيد تعبير قرآن چقدر عجيب است ) ، حقيقتى كه نه از من است و نه از تو ، نه از ماست « 1 » و نه از شما ، حقيقتى است كه از « ما » ى به معناى اعم است ؛ ما و شما هردو در او شريكيم و او ما و شما هر دو را در بر مىگيرد . من كه پيغمبر اسلامم نمىتوانم بگويم او خداى من است و خداى تو مسيحى نيست ، خداى تو يهودى نيست ، خداى تو زردشتى نيست ، خداى تو بت پرست نيست ، خداى اين سنگ نيست ، خداى اين آب و هوا نيست ؛ او خداى همه است و به همه تعلق دارد و اگر انسان به او تعلق پيدا كند ، تعلق به يك امر محدود نيست كه « مرزساز » و « من ساز » باشد . او ديگر پول نيست كه اگر من به او تعلق داشته باشم ، شما هم به او تعلق داشته باشيد جنگ در بگيرد ؛ حقيقتى است كه مىتواند در آنِ واحد همه را در خودش جمع كند . بياييد همه « ما » شويم ، اما به چه وسيله ؟ به وسيلهء يك ايمان ، به وسيلهء يك ايده ، به وسيلهء يك كلمه : خدا ، خداى ما . بياييد « ما » بشويم ، اما اول بايد همه « او » بشويم . وقتى كه « او » شديم يعنى اين منيّت ما در مقابل « او » از بين رفت و همه يكرنگ شديم ، آن وقت است كه مىتوانيم همه « ما » باشيم .  تَعالَوْا إِلى كَلِمَةٍ سَواءٍ بَيْنَنا وَ بَيْنَكُمْ  بياييد به سوى كلمه و حقيقتى كه بين ما و شما متساوى است . اگر پيغمبر اسلام صلى الله عليه و آله مثلًا پيشنهاد كند كه‌اى مردم ! بياييد همه زبان عربى را ياد بگيريم تا همه « ما » شويم ، آن كسى كه زبانش فارسى است مىگويد : چرا زبان عربى ؟ زبان فارسى باشد . آن كسى كه زبانش تركى است مىگويد : چرا زبان عربى ؟ زبان تركى باشد . آن كسى كه زبانش فرانسوى است مىگويد : چرا زبان عربى ؟ آن زبان ، فرانسه باشد . آن\r\n\r\n\r\n\r\n\r\n","description":"","footnote":"\r\n( 1 ) « ما » در مقابل « شما » [ نه در مقابل « من » . 
  ]\r\n","page_name":" 299 ","page_number":299},
  {"content":"\r\n\r\nكسى كه زبانش انگليسى است همين‌طور و . . . زبان عربى نمىتواند چيزى باشد كه براى همهء مردم  سَواءٍ بَيْنَنا وَ بَيْنَكُمْ  باشد . زبان عربى و فارسى و تركى و فرانسوى و انگليسى هركدام به يك ملتى اختصاص دارد . خيلى چيزهاى ديگر هم همين‌طور است .\r\nولى آن حقيقتى كه مال همه است و مال هيچ كس هم نيست ، خداى ماست ؛ آن حقيقت كلى و آن كسى كه همهء ما را آفريده است ، آن كسى كه عالم را خلق كرده و بازگشت عالم به سوى اوست . بياييد همه به سوى او بشتابيم ، تنها او را پرستش كنيم و شريكى هم براى او قرار ندهيم . بعد مىفرمايد :  وَ لا يَتَّخِذَ بَعْضُنا بَعْضاً أَرْباباً مِنْ دُونِ اللَّهِ .  وقتى كه به سوى « او » رفتيم و « او » شديم ، آنوقت « ما » مىشويم و تنها آن وقت است كه مىتوانيم « ما » باشيم . در اين هنگام بعضى ، بعضى ديگر را رب خود ( يعنى خداى خود ) انتخاب نكند ، صحبت آقايى و نوكرى از ميان برود ، صحبت استثمارگر و استثمارشده از بين برود ، صحبت بالا و پايين از ميان برود ، ولى به شرطى كه از آنجا شروع كنيم :\r\n تَعالَوْا إِلى كَلِمَةٍ سَواءٍ بَيْنَنا وَ بَيْنَكُمْ أَلَّا نَعْبُدَ إِلَّا اللَّهَ وَ لا نُشْرِكَ بِهِ شَيْئاً وَ لا يَتَّخِذَ بَعْضُنا بَعْضاً أَرْباباً مِنْ دُونِ اللَّهِ .  .\r\nاين است كه قرآن طرفدار « ما » بوده است و هميشه دم از « ما » مىزند .\r\nدر نماز ، بعد از آنكه خدا را حمد و ستايش مىكنيم :  الْحَمْدُ لِلَّهِ رَبِّ الْعالَمِينَ .  . . ، خدا را مخاطب قرار مىدهيم . من تنها دارم نماز مىخوانم و نماز من فرادى است .\r\nمىخواهم بگويم خدايا تو را پرستش مىكنم و از تو كمك مىخواهم ، ولى اين‌طور مىگويم :  إِيَّاكَ نَعْبُدُ وَ إِيَّاكَ نَسْتَعِينُ  خدايا « ما » فقط تو را پرستش مىكنيم و « ما » فقط از تو يارى مىجوييم . نمىگوييم « من » فقط تو را پرستش مىكنم . در آخر نماز هم مىگوييم : السَّلامُ عَلَيْنا وَ عَلى عِبادِ اللَّهِ الصّالِحينَ .\r\n\r\nناقص بودن معنى شعر سعدى\r\nسعدى مىگويد :\r\n بنى آدم اعضاى يكديگرند * كه در آفرينش ز يك گوهرند \r\n چو عضوى به درد آورد روزگار * دگر عضوها را نماند قرار \r\n\r\n","description":"","footnote":"","page_name":" 300 ","page_number":300},
  {"content":"\r\n\r\n تو كز محنت ديگران بىغمى * نشايد كه نامت نهند آدمى \r\nاين شعر سعدى كه به حق در سطح بسيار عالى تشخيص داده شده است عين ترجمهء يك حديث نبوى است ، منتها كمى ناقص است و به كمال اصل حديث نيست . حديث نبوى اين است :\r\nمَثَلُ الْمُؤْمِنينَ فى تَوادُدِهِمْ وَ تَراحُمِهِمْ كَمَثَلِ الْجَسَدِ اذَا اشْتَكى بَعْضٌ تَداعى لَهُ سائِرُ اعْضاءِ جَسَدِهِ بِالْحُمّى وَ السَّهَرِ « 1 » .\r\nمَثَل اهل ايمان در توادُد ( دوستى متقابل ) و تراحم ( مهربانى متقابل ) مَثَل اعضاى يك پيكر است . آيا وقتى عضوى از اعضاى يك پيكر به درد آيد ، ساير اعضا راحت مىخوابند و مىگويند آن عضو هرچه درد مىكشد ، بكشد ؟ يا عضوهاى ديگر با او همدردى مىكنند ؟ پيغمبر مىفرمايد ساير اعضا به دو وسيله با اين عضو همدردى مىكنند : يكى به وسيلهء تب و ديگر به وسيلهء بىخوابى . اعضاى ديگر نمىخوابند و دائماً در تب و تاب‌اند . مثلًا ناراحتى در روده پيدا شده يا يك كانون چركى در كبد پيدا شده ولى دست هم نمىخوابد ، سر هم نمىخوابد ، قلب هم نمىخوابد ، اصلًا بدن استراحت نمىكند ، چون يك عضو به درد آمده است . تب ، عكس العمل همهء بدن در مقابل ناراحتىاى است كه در يك عضو پيدا شده است .\r\nولى پيغمبر توجه به يك نكته دارد . وقتى مىفرمايد : [ مَثَل مؤمنين 
  ] مَثَل يك پيكر است ، توجه دارد كه پيكر روح مىخواهد . يك روح بايد وجود داشته باشد تا همهء اعضا را « او » كرده باشد و بعداً « ما » شده باشند . آيا اگر جسد مرده باشد و شما يك عضو را قطعه قطعه كنيد ، ساير اعضا حس مىكنند ؟ نه ، چون روح وجود ندارد .\r\nاين روح است كه همهء مؤمنين را يكى كرده است . چون اينها در آن روح يكى هستند ، « ما » شده‌اند و با يكديگر همدردى دارند . آن روح ، ايمان است ؛ همان  كَلِمَةٍ سَواءٍ بَيْنَنا وَ بَيْنَكُمْ  است . چون مؤمنين ايمان دارند و  كَلِمَةٍ سَواءٍ بَيْنَنا وَ بَيْنَكُمْ  بر آنها حكمفرماست ، « من » هاى آنها « او » شده است و طبعاً همدل و همدرد هستند . اما انسانها بدون « كلمهء سواء » اين‌طور نيستند . پيغمبر فرمود « مؤمنين » يعنى آنها كه در يك روح شريكند و آنها كه  كَلِمَةٍ سَواءٍ بَيْنَنا وَ بَيْنَكُمْ  بر آنها حكمفرماست . سعدى\r\n\r\n\r\n\r\n\r\n","description":"","footnote":"\r\n( 1 ) جامع الصغير ، ج 2 / ص 155\r\n","page_name":" 301 ","page_number":301},
  {"content":"\r\n\r\nاشتباه كرده كه گفته است : بنى آدم اعضاى يكديگرند . بنى آدم تا آن  كَلِمَةٍ سَواءٍ بَيْنَنا وَ بَيْنَكُمْ  بر آنها حاكم نباشد ، هرگز اعضاى يك پيكر نمىتوانند باشند و نيستند .\r\nدروغ است كه بنى آدم اعضاى يكديگرند . آيا آمريكاييها و ويتناميها بنى آدم هستند يا نيستند ؟ اگر بگوييم ويتناميها بنى آدم‌اند و آمريكاييها بنى آدم نيستند يا بالعكس ، كه درست نيست . هردو بنى آدم‌اند ، ولى دروغ است كه بنى آدم اعضاى يك پيكرند .\r\nبنى آدم هرگاه يك روح و يك ايمان بر آنها حاكم شد ، يعنى وقتى كه « من » هاى ايشان در يك « او » و در يك ايمان حل شد و « من » برايشان باقى نماند ، با يكديگر همدردى دارند . در آن وقت است كه :\r\n چو عضوى به درد آورد روزگار * دگر عضوها را نماند قرار \r\nپس در اين مكتب ، يك اشتباه دربارهء انسان كامل اين است كه همهء ارزشها جز يك ارزش فراموش شده است و آن هم ارزش « ما » بودن است . اين « ما » بودن حرف درستى است ؛ يعنى اگر انسانى « من » او تبديل به « ما » نشده باشد انسان كامل نيست . اما اينكه خيال كنيد به صرف اينكه « من » انسان تبديل به « ما » شد ، كامل شده است ، دروغ است . « ما » شدن يكى از خطوط سيماى انسان كامل است ، نه تمام آن .\r\nاشتباه ديگرشان اين است كه خيال كرده‌اند آن چيزى كه « من » ها را « ما » كرده است ، مالكيتهاى اختصاصى است و اگر مالكيت اختصاصى را از بين برديم و مالكيت اشتراكى حاكم شد ، ديگر « من » ها « ما » شده است و هيچ كس احساس « منيّت » نمىكند\r\n\r\nداستان شتر و روباه\r\nچندين سال پيش داستانى را در مجله‌اى خواندم . افسانه‌اى ساخته بودند كه روزى يك شتر و يك روباه با هم رفيق شدند . روباه به شتر پيشنهاد كرد كه بيا يك زندگى اشتراكى داشته باشيم و اين زندگى اختصاصى و مالكيت اختصاصى را الغاء كنيم و با يكديگر دوست و رفيق باشيم و حتى يكديگر را « رفيق » صدا بزنيم ، من به تو مىگويم « رفيقْ شتر » و تو هم به من بگو « رفيقْ روباه » ؛ صحبت « من » در كار نباشد .\r\nحتى من هيچ وقت بعد از اين نمىگويم « بچهء من » ، مىگويم « بچهء ما » و تو هم به كرّه شترت ديگر نگو « كرّه شتر من » ، بگو « كرّه شتر ما » . بيا « من » را به كلى از بين ببريم و تبديل به « ما » كنيم . من بعد از اين به پالان تو مىگويم « پالان ما » و تو هم به دم من\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nبگو « دم ما » و اساساً ديگر منى در كار نباشد . شتر بيچاره هم باور كرد . مدتى با هم زندگى اشتراكى كردند تا اينكه حادثه‌اى پيش آمد : روباه چند روزى شكارى گيرش نيامد . يك روز در حالى كه عصبانى و ناراحت بود ، به خانهء اشتراكى آمد ولى به اصطلاح رودهء كوچكش داشت رودهء بزرگش را از گرسنگى مىخورد .\r\nچشمش به كرّه شتر افتاد . او را به گوشه‌اى برد و دريد و شكمى از عزا درآورد . شتر كه برگشت ، سراغ بچه‌اش را گرفت . روباه اظهار بىاطلاعى كرد و گفت : نمىدانم .\r\nشتر دنبال بچه‌اش گشت تا لاشه‌اش را پيدا كرد . بى تاب شد و به سرش مىزد كه چه كسى بچهء من را چنين كرده است . تا شتر گفت « بچهء من » ، روباه گفت : تو هنوز تربيت نشده‌اى كه مىگويى « بچهء من » ؟ ! بگو « بچهء ما » ! .\r\nوقتى « من » اين‌طور بخواهد تبديل به « ما » بشود ، شكل « روباه و شتر » را پيدا مىكند .\r\nپس اين مكتب هم در مورد انسان كامل ، مكتب كاملى نيست . در اين مكتب فقط به يك ارزش ، آن هم به‌طور ناقص توجه شده است\r\n\r\nاجمال نظر اگزيستانسياليسم\r\nمكتب ديگرى را در آخر اين جلسه به‌طور خلاصه عرض مىكنم و تفصيلش را در جلسهء بعد بيان خواهم كرد .\r\nاين مكتب ، امروز خيلى رايج است و مىتوان گفت از نظر ارزشهاى انسانى و از نظر خطوطى كه براى انسان كامل ترسيم مىكند ، نقطهء مقابل سوسياليسم است . در مكتب سوسياليسم بيشتر به جنبه‌هاى اجتماعى توجه شده است . از نظر سوسياليسم ، انسان آن وقت انسان كامل است كه بين همهء انسانها تساوى و برابرى و وحدت برقرار باشد . مالكيت اشتراكى هم كه مىگويند ، حاكى از توجه به جنبه‌هاى جمعى است .\r\nدر اين مكتبى كه مىخواهم عرض كنم ، به ارزشهايى توجه شده است كه بيشتر جنبهء فردى دارد نه جنبهء اجتماعى ، مانند آزادى اراده ، آزادى انديشه ، حاكميت و استقلال يك فرد نسبت به خود . بيشتر تكيهء اين مكتب روى اين مسائل است .\r\nمىگويد : انسان كامل انسانى است كه « منِ » او از هر جبرى آزاد باشد ، تحت تأثير هيچ قدرتى نباشد ، آزاد مطلق زندگى كند : اراده‌اش آزاد باشد ، انديشه‌اش آزاد باشد . در واقع ملاك اساسى انسانيت در اين مكتب « آزادى » است و اگر « آگاهى »\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nهم مىگويند ، مقدمهء آزادى است . مىگويند : انسان كامل يعنى انسان آزاد ، و هرچه انسان آزادتر باشد كاملتر است ؛ هرچه تحت تأثير عوامل ديگر قرار گيرد ، از انسانيت او كاسته شده است . حتى در اين مكتب معتقدند ايمان و اعتقاد به خدا و تكيه به خدا و بندگى خدا انسانيت انسان را ناقص مىكند ، چون انسان را وادار مىكند در مقابل خدا تسليم باشد ، و بندگى نسبت به خدا و در مقابل خدا ، آزادى را از انسان سلب مىكند و چون كمال انسان در آزادى است و انسان كامل انسانى است كه از همه چيز آزاد باشد ، پس حتى بايد از قيد مذهب آزاد باشد . حافظ ما مىگويد :\r\n غلام همت آنم كه زير چرخ كبود * ز هرچه رنگ تعلق پذيرد آزاد است \r\nاگر كسى در زير اين چرخ كبود پيدا شود كه به هيچ چيزى وابستگى و تعلق نداشته باشد ، او كامل است\r\n مگر تعلق خاطر به ماه رخسارى * كه خاطر همه غمها به مهر او شاد است « 1 » \r\nيا در جاى ديگرى مىگويد :\r\n فاش مىگويم و از گفتهء خود دلشادم * بندهء عشقم و از هر دو جهان آزادم \r\nمكتب اگزيستانسياليسم مىگويد : نه ، « بندهء عشقم » هم غلط است ؛ بايد بگويى از هر دو جهان آزادم و از عشق هم آزادم ؛ به جاى اينكه بگويى « . . . مگر تعلق خاطر به ماه رخسارى » ، بايد بگويى « حتى تعلق خاطر به ماه رخسارى » ؛ آزاد مطلق از همه چيز ؛ انسانيت يعنى آزادى و آنچه كه آزادى اقتضا مىكند ؛ انسانيت يعنى تمرد و عصيان ، در مقابل همه چيز متمرد و عاصى بودن و تسليم هيچ چيز نبودن ؛ انسان يعنى آزادى و آزادى يعنى انسان . در جلسهء بعد ان شاء اللَّه دربارهء اين مكتب به تفصيل بحث خواهم كرد .\r\nو لا حول و لا قوّة الّا باللَّه العلىّ العظيم\r\n\r\n\r\n\r\n\r\n","description":"","footnote":"\r\n( 1 ) يعنى خدا\r\n","page_name":" 304 ","page_number":304},
  {"content":"\r\n\r\n\r\n13 نقد وبررسى نظريهء مكتب اگزيستانسياليسم\r\n  يا أَيُّهَا الَّذِينَ آمَنُوا اتَّقُوا اللَّهَ وَ لْتَنْظُرْ نَفْسٌ ما قَدَّمَتْ لِغَدٍ وَ اتَّقُوا اللَّهَ إِنَّ اللَّهَ خَبِيرٌ بِما تَعْمَلُونَ . وَ لا تَكُونُوا كَالَّذِينَ نَسُوا اللَّهَ فَأَنْساهُمْ أَنْفُسَهُمْ أُولئِكَ هُمُ الْفاسِقُونَ   « 1 » .\r\nدر آخر عرايض جلسهء گذشته به يك مكتب ديگر و در واقع به جديدترين مكتب امروز و نظريهء آن دربارهء انسان كامل اشاره كرديم .\r\nاين مكتب معيار كمال انسانى و در واقع جوهر انسان و مادر همهء ارزشهاى انسان را « آزادى » مىداند و معتقد است كه انسان تنها موجودى است كه در اين عالم آزاد آفريده شده است ، يعنى محكوم هيچ جبر و هيچ ضرورت و هيچ تحميلى نيست و به تعبيرى كه قدماى ما مىكردند انسان در عالم خلقت يك موجود مختار است و نه يك موجود مجبور ، و به تعبير بعضى غير انسان هرچه هست مجبور است ، يعنى تحت تأثير جبرى يك سلسله علل و معلولات است ولى انسان مجبور نيست و هيچ گونه جبر علّى و معلولى او را اداره نمىكند .\r\n\r\n\r\n\r\n\r\n","description":"","footnote":"\r\n( 1 ) حشر / 18 و 19\r\n","page_name":" 305 ","page_number":305},
  {"content":"\r\n\r\n\r\n« اصالت وجود » در اگزيستانسياليسم\r\nاين مكتب در اينجا مطلب ديگرى هم دارد و آن اين است : انسان كه آزاد و مختار در اين جهان آمده است ، برعكس همهء موجودات ديگر داراى سرشت و طبيعت مخصوص نيست . هرچه در دنيا آفريده شده است ، با يك سرشت و ماهيت خاص آفريده شده است : سنگ ، سنگ آفريده شده است ، ديگر نمىتواند سنگ نباشد و كلوخ باشد ؛ گربه با طبيعت گربه‌اى آفريده شده است و موش هم موش آفريده شده است با طبيعت موشى و اسب هم اسب آفريده شده است با طبيعت اسبى . اما انسان داراى هيچ گونه طبيعت خاص نيست ، مگر آن طبيعتى كه خودش به خودش بدهد .\r\nانسان كه موجود مختار و آزاد است ، دايرهء اختيار و آزادى او در اين حد است كه به خودش سرشت مىدهد و طبيعت و ماهيت مىبخشد . اسم اين را « اصالت وجود » يا « تقدم وجود بر ماهيت » گذاشته‌اند .\r\nاصطلاح اصالت وجود و اصالت ماهيت در ميان ما يك اصطلاح نسبتاً قديمى است و در حدود سيصد و پنجاه سال ( يعنى از زمان صدرالمتألهين ) از عمرش مىگذرد . ولى فلاسفهء اسلامى اصالت وجود و اصالت ماهيت را اختصاصاً در اين مورد به كار نمىبردند ، بلكه در مورد همهء اشياء به كار مىبردند و از آن ، معنى ديگرى غير از آنچه امروز به نام اصالت وجود مصطلح شده است در نظر مىگرفتند .\r\nولى اين مطلب كه انسان نسبت به ساير موجودات اين امتياز را دارد كه داراى سرشت معين نيست و اين خودش است كه به خود سرشت مىدهد - كه اينها اسمش را اصالت وجود يا تقدم وجود بر ماهيت گذاشته‌اند - با مبانى بسيار محكمتر در فلسفهء ما و بالاخص در فلسفهء صدرالمتألهين ، البته با تعبير ديگر و از راه ديگر ثابت شده است و اين ، حرف درست و حقيقتى است كه انسان از خود يك سرشت ثابت ندارد و اين خود انسان است كه به خودش سرشت و طبيعت مىدهد .\r\nمطلبى كه در تعبيرات دينى ما راجع به مسخ امم گذشته يا دربارهء اخلاقيات مردم در زمان حاضر و يا در مورد حشر مردم در قيامت آمده است - كه انسانها در قيامت به يك صورت محشور نمىشوند ؛ بعضى از انسانها انسان محشور مىشوند و بسيارى از انسانها به صورت حيوان محشور مىشوند - بر همين اساس است . با اينكه هركسى انسان و با فطرت انسانى متولد مىشود و انسانِ بالقوّه متولد مىشود ، ولى در جريان زندگى ممكن است ماهيتش متحول به يك حيوانى غير از انسان\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nشود و اين خود حقيقتى است « 1 » به هر حال يك اصل در اين مكتب اين است كه انسان ، مختار و آزاد و مسئول خودش آفريده شده است ، و حرف درستى است .\r\nمىدانيم در ميان مسلمين [ در مسئلهء جبر و اختيار 
  ] دو گروه بودند : اشاعره جبرى بودند و معتزله تفويضى . شيعه معتقد به « امرٌ بين الامرين » است ؛ نه جبر اشعرى را قبول دارد و نه تفويض و « به خود وانهادگى » معتزلى را . آنچه كه اگزيستانسياليست ها « وانهادگى » مىنامند ، همان تفويض معتزلى است . از نظر شيعه تفويض نيست ولى اختيار هست . ائمه فرموده‌اند : لا جَبْرَ وَ لا تَفْويضَ بَلْ امْرٌ بَيْنَ الْامْرَيْن « 2 » جبر نيست ( آنچنان كه امروز هم ماترياليستها مىگويند و به جبر معتقدند ) و تفويض و وانهادگى هم نيست ( آنچنان كه اگزيستانسياليست هاى امروز هم مىگويند و به تفويض معتقدند ) ، اختيار است كه « امر بين امرين » است . پس تا اين حد ، مسئلهء اختيار و آزادى انسان و اينكه جبرى بر انسان حكومت نمىكند به اين معنى كه از او سلب اختيار كند ، مطلب درستى است . اين مطلب هم كه انسان بر خلاف همهء موجودات ديگر - اعم از جاندار و غير جاندار - داراى يك سرشت ثابت و غيرقابل تغيير نيست بلكه انسان خودش به خودش ماهيت و سرشت و صورت مىدهد ، مطلب درستى است\r\n\r\nنتايج تعلق و وابستگى انسان\r\nاما اين مكتب در مورد آزادى مطالب ديگرى هم دارد . تا اينجا آزادى به معنى آزادى فلسفى را بيان مىكند : انسان آزاد و مختار و مسئول خود آفريده شده است و حتى سرشت خود را خود بايد به خود بدهد . بعد مىگويند : هرچيزى كه برضد آزادى و منافى با آن باشد ، انسان را از انسانيت خارج و او را بيگانه از انسانيت مىكند .\r\nانسان ، بالذات آزاد آفريده شده است . ممكن است عواملى از جمله وابستگيها و تعلقها آزادى را از انسان بگيرد . اگر انسان خودش را به چيزى ببندد و به آن تعلق\r\n\r\n\r\n\r\n\r\n","description":"","footnote":"\r\n( 1 ) اين مطلبى كه جديديها به صورت ديگرى درك كرده‌اند ، در واقع مطلبى است كه در معارف اسلامى سابقهء طولانى دارد . من فعلًا نمىخواهم دربارهء اين جهت زياد بحث كرده باشم .\r\n( 2 ) كافى ، ج 1 / ص 160\r\n","page_name":" 307 ","page_number":307},
  {"content":"\r\n\r\nو وابستگى پيدا كند و بنده و تسليم چيزى باشد - حال هرچه مىخواهد باشد - از نظر اين مكتب از انسانيت خارج شده است ، زيرا آزادى از او گرفته شده است .\r\nانسان يك موجود آزاد و رهاست ؛ همين قدر كه خود را به چيزى بست ، آزادى و رهايى از او گرفته شده است .\r\nلازمهء تعلق و وابستگى انسان چند چيز است : اولًا وقتى انسان وابسته به چيزى مثل پول شد و پول نقش اساسى را در فكر و ذهن و خواست او بازى كرد ، آن پول توجه انسان را از « خود » به پول جلب مىكند و نتيجه‌اش غفلت انسان از خود و توجه به چيز ديگر است ، خودفراموشى است . همين قدر كه انسان به چيزى وابسته شد و تعلق پيدا كرد ، اولين خصلتش اين است كه خودآگاهى را از انسان مىگيرد ، يعنى او را از خودش غافل مىكند و توجه انسان را به آن چيز جلب مىكند . هيچ وقت اين انسان به ياد خودش نيست ، به ياد آن محبوب و مطلوبش است ، حالا مىخواهد آن محبوب پول باشد ، پست باشد ، شغل باشد ، هرچه مىخواهد باشد .\r\nپس اولين اثر وابستگى به اشياء اين است كه خودآگاهى را از انسان مىگيرد و اين خودش براى انسان يك سقوط است كه خودآگاهى را از او نفى مىكند و بجاى يك موجود خودآگاه يك موجود « خودغافل » و « غيرآگاه » مىشود . اگر دربارهء آن شىء از آن انسان سؤال كنى ، دقيقترين اطلاعات را به تو مىدهد ولى از خودش بى خبر است .\r\nخصلت دوم اين تعلقات اين است كه انسان از ارزشهاى خود و ارزشهاى انسانى غافل مىشود و همهء توجهش معطوف به ارزشهاى آن شىء مىشود . براى يك آدم پول پرست ، آن چيزهايى كه ارزش انسانى است ارزش ندارد ، اصلًا خود او براى خودش ارزش ندارد . شرافت و كرامت در ذهن او نقشى ندارد ، آزادى و آزادگى در ذهن او نقشى ندارد و هرچه هست پول است . ارزشهاى پول براى او ارزش است ولى ارزشهاى خودش براى خودش ارزش نيست . ارزشهاى خودش در نظر او سقوط مىكند و ارزشهاى غير خودش ( آن شىء ) زنده مىشود .\r\nخصلت سوم اين است كه وابستگى به يك شىء اسارت مىآورد . وقتى انسان خودش را به يك چيز بست قهراً از جريان و حركت و تكامل مىايستد ، چون به آن چيز مثل حيوانى كه او را به يك درخت يا ميخ طويله بسته باشند ، بسته شده است .\r\nشما اگر يك انسان يا حيوان و يا اتومبيل را به يك درخت ببنديد ، جلو جريان و\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nحركت او را گرفته‌ايد ، يعنى او را راكد و منجمد و متوقف كرده‌ايد و به تعبير فارسى امروز ، او را از حالت « شدن » به حالت « بودن » تبديل كرده‌ايد يا به تعبير فلاسفهء خودمان حالت « صيرورت » - كه حالت اصلى اوست - از او گرفته مىشود و تبديل به حالت « نه صيرورت » بلكه « كينونت » مىشود\r\n\r\nاعتقاد به خدا از ديدگاه اين مكتب\r\nپس جوهر و حقيقت انسان و ارزش ارزشها و مادر ارزشهاى انسان در اين مكتب ، آزادى و اختيار است و انسان اگر بخواهد نگهبان انسانيت خود باشد كه انسانيتش محو و مسخ نشود بايد آزادى خود را حفظ كند و اگر بخواهد آزادى خود را حفظ كند بايد خودش را از هرچه رنگ تعلق پذيرد آزاد نگه دارد ، حتى - همان‌طور كه در جلسهء گذشته گفتيم - آن « مگر » را هم در شعر حافظ ( مگر تعلق خاطر به ماه رخسارى ) نياورد . يا در آنجا كه مىگويد :\r\n فاش مىگويم و از گفتهء خود دلشادم * بندهء عشقم و از هر دو جهان آزادم \r\n« بندهء عشقم » را هم حذف كند و بگويد : از هر دو جهان آزادم حتى از عشق . يا آنجا كه حافظ مىگويد :\r\n گلعذارى ز گلستان جهان ما را بس * زين چمن سايهء آن سرو روان ما را بس \r\n از در خويش خدا را به بهشتم مفرست * كه سر كوى تو از كون و مكان ما را بس \r\n« گلعذارى » و « سايهء سرو روان » و « بهشت » و « سركوى خودت » را بايد [ رها كند . 
  ]\r\nاين مكتب مىگويد انسان بايد آزاد مطلق باشد ، و به همين دليل با اينكه در بسيارى از اصول برضد مكتب ماترياليسم ديالكتيك است ولى در عين حال يك گروه از اين دو گروه اگزيستانسياليست ها - كه هايدگر و سارتر و . . . هستند - ماترياليست هستند و اينها مدعىاند كه اعتقاد و ايمان به خدا از دو نظر با اين مكتب سازگار نيست : يكى از اين نظر كه اساساً اعتقاد به خدا مستلزم اعتقاد به قضا و قدر است و اعتقاد به قضا و قدر ، هم مستلزم اعتقاد به جبر - به عقيدهء اينها - و هم مستلزم اعتقاد به يك طبيعت ثابت بشرى است ؛ چون اگر خدايى وجود داشته باشد ناچار بشر بايد در علم آن خدا يك طبيعت معين داشته باشد و لامتعين نخواهد بود ، و همچنين اگر خدايى وجود داشته باشد قضا و قدر و در نتيجه جبر بر انسان حاكم مىشود و ديگر اختيار و آزادى ندارد . پس ما چون آزادى را قبول كرده‌ايم ، خدا را قبول نمىكنيم .\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nبعلاوه ، قطع نظر از اينكه اعتقاد به خدا با اعتقاد به آزادى - به عقيدهء اينها - منافى است ، اعتقاد به خدا مستلزم ايمان به خداست و ايمان به خدا يعنى تعلق و بسته بودن به خدا ، و حال آنكه بسته بودن - به هر شكل كه مىخواهد باشد - و تعلق و ايمان و وابستگى به هر حقيقتى بر ضد آزادى انسان است ، خصوصاً اگر اين اعتقاد و بستگى اعتقاد و بستگى به خدا باشد ، چون بستگى به خدا فوق همهء بستگيهاست .\r\nبه قول شاعر :\r\n من بستهء تو هستم محتاج بستنى نيست * عهدى كه با تو بستم هرگز شكستنى نيست \r\nاگر بستگى به خدا باشد ، ديگر به هيچ شكل نمىتوان آن را نقض كرد و شكست .\r\nبنابراين ، اين مكتب كمال انسان را در آزادى مىداند .\r\nدربارهء اين مكتب از دو جنبه مىشود بحث كرد : يكى اينكه مدعى هستند كه اعتقاد به خدا با اختيار و آزادى ناسازگار است ، و اين يك اشتباه است . در كتاب علل گرايش به ماديگرى و نيز در كتاب انسان و سرنوشت اين مطلب را شرح داده و گفته‌ايم كه اين‌طور نيست . آنچه كه اينها دربارهء اعتقاد به قضا و قدر فكر مىكنند ، همان است كه پيرزن‌ها فكر مىكنند . اينها قضا و قدر را نشناخته‌اند و الّا اعتقاد به قضا و قدر آنچنان كه در معارف اسلامى هست ، به هيچ وجه با اختيار و آزادى انسان منافى نيست ، ولى اين جهت فعلًا مورد بحث ما نيست . بحث ما در قسمت دوم است .\r\nاشكال دوم اين مكتب در اين است كه گفته‌اند تعلق و وابستگى به هرچيزى بر ضد آزادى انسان است ولو آنكه آن تعلق و وابستگى به خدا باشد . اينجا من مقدمه‌اى براى شما عرض مىكنم\r\n\r\nكمال ، حركت از « خود » به « خود »\r\nموجودى را در نظر بگيريد كه يك مسير تكاملى را طى مىكند . يك گل از آن لحظهء اول كه از زمين مىرويد و رشد مىكند و گل مىشود و به حد نهايى مىرسد ، از كجا به كجا سير مىكند ؟ يا آن سلولى كه منشأ به وجود آمدن يك حيوان مىشود ، از آن لحظهء اول تا هنگامى كه حيوان كامل مىشود ، يعنى يك موجود متكامل كه از ضعيفترين حالتها شروع به حركت مىكند تا به كاملترين حالتها مىرسد ، از كجا به كجا سير مىكند ؟ آيا از « خود » به « ناخود » سير مىكند ، به اين معنا كه از خود بيگانه\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nمىشود ؟ يا از « ناخود » به « خود » سير مىكند ؟ يا از « ناخود » به « ناخود » سير مىكند ؟ و يا از « خود » به « خود » سير مىكند ؟ نمىشود گفت از « ناخود » به « ناخود » ، چون فرض اين است كه خودش خودش است و جاى بحث نيست .\r\nاگر بگوييم از « خود » به « ناخود » سير مىكند ، به اين معنى است كه تا آن وقت خودش است كه رشد و حركت نكرده است ولى وقتى شروع به حركت كرد از خودش بيگانه و جدا شد و ديگر خودش ، خودش نيست . كما اينكه بعضى از فلاسفهء خيلى قديم گفته‌اند : حركت غيريت است ، يعنى حركت « خود غير شدن » است ، كه البته حرف نادرستى است .\r\nمطلب اين است كه تخم يك گل و يا نطفهء يك انسان از اولين لحظه‌اى كه شروع به حركت مىكند تا آخرين لحظه‌اى كه به حد كمال خودش مىرسد ، از « خود » به « خود » حركت مىكند ، يعنى آن « خود » و واقعيتش يك واقعيت ممتد است . « خود » او نه آن لحظهء اول است ، نه لحظهء وسط و نه لحظهء آخر . « خود » او از اول تا آخرْ « خود » است بلكه هرچه رو به آخر مىرود « خود » تر مىشود ، يعنى « خود » ش كاملتر مىشود . از « خود » به سوى « خود » حركت مىكند ، ولى از « خود » ناقص به سوى « خود » كامل حركت مىكند . همين گل بدون اينكه شعور داشته باشد ، به سوى كمالش حركت مىكند . حال اگر همين گل شاعر بود و شعور مىداشت ، آيا غير از اين بود كه عشق به همان كمال نهايىاش را داشت ؟ همهء موجودات ، بالفطره عاشق كمال نهايى خود هستند . همان گل هم عاشق كمال نهايى خودش است ، جمادات هم به قول بعضى عاشق كمال نهايى خودشان هستند . هر موجودى عاشق كمال خودش است .\r\nبنابراين تعلق يك موجود به غايت و كمال نهايى خودش ، بر خلاف نظر آقاى سارتر « از خود بيگانه شدن » نيست ، بيشتر در خود فرو رفتن است ؛ يعنى بيشتر « خود ، خود شدن » است . آزادى اگر به اين مرحله برسد كه انسان حتى از غايت و كمال خودش آزاد باشد يعنى حتى از خودش آزاد باشد ، اين نوع آزادى از خود بيگانگى مىآورد . اين نوع آزادى است كه برضد كمال انسانى است . آزادى اگر بخواهد شامل كمال موجود هم باشد يعنى شامل چيزى كه مرحلهء تكاملى آن موجود است ، به اين معنا كه من حتى از مرحلهء تكاملى خودم آزاد هستم ، مفهومش اين است كه من از « خودِ » كاملترم آزادم و « خود » ناقصتر من از « خود » كاملتر من\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nآزاد است . اين آزادى ، بيشتر انسان را از خودش دور مىكند تا اين وابستگى .\r\nدر اين مكتب ميان وابستگى به غير و بيگانه ، با وابستگى به خود ( يعنى وابستگى به چيزى كه مرحلهء كمال خود است ) تفكيك نشده است . ما هم قبول داريم كه وابستگى به يك ذات بيگانه با خود ، موجب مسخ ماهيت انسان است . چرا اين همه در اديان ، وابستگى به ماديات دنيا نفى شده است ؟ چون وابستگى به يك بيگانه است و وابستگى به آن واقعاً موجب سقوط ارزش انسانيت است . اما وابستگى به آنچه كه كمال نهايى انسان است ، وابستگى به يك امر بيگانه نيست ، وابستگى به « خود » است . وابستگى به « خود » موجب نمىشود كه انسان از خودش بى خبر و ناآگاه شود و مستلزم اين نيست كه ارزشهاى خود را فراموش كند و يا از جريان بماند و صيرورتش تبديل به كينونت شود ؛ چون وقتى شىء به غايت خودش وابستگى دارد ، به سوى او شتابان است و به طرف او حركت مىكند\r\n\r\nاشتباه اين مكتب در مورد رابطهء انسان با خدا\r\nآقاى سارتر ! خدا از دو راه با انسان بيگانه نيست . اولًا تعلق انسان به خدا تعلق به يك شىء مغاير با ذات و يك شىء مباين نيست كه انسان با تعلق به خدا خودش را فراموش كند چون خدا را ياد كرده است . اين مطلب كه علت فاعلى و علت موجده و مبدع هر شىء ، مقوّم ذات آن شىء است ( يعنى قوام هر شىء به علت مبدع و ايجاد كنندهء آن است ) و از خود آن شىء به او نزديكتر است ، مطلبى است كه در فلسفهء عاليهء اسلامى با برهانى بسيار روشن ثابت شده است .\r\nقرآن مىفرمايد :  نَحْنُ أَقْرَبُ إِلَيْهِ مِنْكُمْ  « 1 » ما از خود شما به شما نزديكتريم « 2 » ؛ نه فقط آگاهى ما به شما از آگاهى شما به خودتان بيشتر است ، بلكه ذات ما از شما به شما نزديكتر است ، و اين تعبير قرآن خيلى عجيب است . هرچيزى خودش به خودش از هر چيز ديگرى نزديكتر است ، ولى قرآن مىگويد خدا به هر چيزى از خود آن چيز نزديكتر است ، چون خدا نسبت به هر چيزى از خودش « خودتر » است . البته سطح اين مطلب بسيار بالاست « 3 »\r\n\r\n\r\n\r\n\r\n","description":"","footnote":"\r\n( 1 ) واقعه / 85\r\n( 2 ) [ ترجمه به مضمون است . 
  ]\r\n( 3 ) بنازم اسلام را كه معارفى را در سطحى گفته است كه بشر تا چند هزار سال ديگر هم برود به قوزك پايش هم نمىرسد .\r\n","page_name":" 312 ","page_number":312},
  {"content":"\r\n\r\nعلى عليه السلام مىفرمايد : داخِلٌ فِى الْاشْياءِ لا بِالْمُمازَجَةِ وَ خارِجٌ عَنِ الْاشْياءِ لا بِالْمُبايَنَةِ .\r\nيكى از مطالبى كه نهج البلاغه بر آن تكيه مىكند اين است كه خدا از اشياء بيرون و جدا نيست ولى در عين حال داخل در اشياء هم نيست : لَيْسَ فِى الْاشْياءِ بِوالِجٍ وَ لا عَنْها بِخارِجٍ « 1 » .\r\nثانياً قرآن كه مىگويد انسان به خدا بايد تعلق خاطر داشته باشد ، به اين دليل است كه خدا را كمال و نهايت سير انسان مىداند و مسير انسان را به سوى خدا مىداند . پس توجه انسان به خدا ، مثل توجه آن ذره است به نهايت كمال خودش ، مثل توجه آن دانه است به نهايت كمال خودش . رفتن انسان به سوى خدا ، رفتن انسان به سوى « خود » است ، رفتن انسان از « خود » ناقصتر به « خود » كاملتر است .\r\nپس اشتباه كرده است آن كسى كه خدا را با اشياء ديگر مقايسه كرده و خيال كرده است كه خدا هم مثل يك شىء بيگانه است كه وقتى انسان به آن توجه پيدا كرد ، آگاهىاش از خودش سلب مىشود و وقتى در آن شىء بيگانه غرق شد ، ارزشهاى خودش را فراموش مىكند و وقتى به آن شىء بيگانه توجه كرد ، از حركت مىايستد چون او مثل يك ميخ طويله و درختى است كه موجودى را به آن بسته باشند\r\n\r\nخودآگاهى و خداآگاهى\r\nخدا به انسان آنچنان نزديك و با او يگانه است كه آگاهى انسان به خدا عين آگاهى او به خودش است ، بلكه انسان فقط وقتى مىتواند به خودش آگاه باشد كه به خدا آگاه باشد و محال است كسى « خودآگاه » باشد ولى « خداآگاه » نباشد . قرآن مىفرمايد :  وَ لا تَكُونُوا كَالَّذِينَ نَسُوا اللَّهَ فَأَنْساهُمْ أَنْفُسَهُمْ أُولئِكَ هُمُ الْفاسِقُونَ  هركس خدا را فراموش كند ، خودش را فراموش كرده است . انسان آن وقت خودش را باز مىيابد كه خداى خودش را بازيافته باشد . اگر انسان خدايش را فراموش كرد ، خودش را فراموش كرده است . قرآن در جهت عكس اگزيستانسياليسم مىگويد .\r\nآنها مىگويند : انسان اگر توجهش به خدا معطوف شود ، « خداآگاه » مىشود و\r\n\r\n\r\n\r\n\r\n","description":"","footnote":"\r\n( 1 ) نهج البلاغه ، خطبهء 184\r\n","page_name":" 313 ","page_number":313},
  {"content":"\r\n\r\n« ناخودآگاه » . قرآن مىفرمايد : انسان فقط آن وقت مىتواند « خودآگاه » شود كه « خداآگاه » شود ، و اين از آن عاليترين و دقيقترين مسائل انسانى و روانى قرآن است كه واقعاً حيرت‌آور است .\r\nقرآن مىگويد : انسان گاهى خودش را فراموش مىكند و خودش را مىبازد و به تعبير خود قرآن ، بازندهء بزرگ آن نيست كه همهء پولش را باخته است و حتى آن كسى نيست كه آزادى خود را باخته و نوكر ديگرى شده و حتى آن كسى نيست كه ناموسش را باخته است ، بلكه بازندهء بزرگ كسى است كه خودش را باخته است .\r\nوقتى انسان خودش را ببازد ، همه چيز را باخته و اگر انسان خودش را بيابد ، همه چيز را يافته است .\r\nفلسفهء عبادت چيست ؟ فلسفهء عبادت اين است كه انسان خدا را بيابد تا خودش را بيابد . فلسفهء عبادت ، بازيابى خود و خودآگاهى واقعى به آن معنايى است كه قرآن مىگويد و بشر هنوز نتوانسته است خودش را برساند ، مگر كسانى كه از مكتب اسلام الهام گرفته‌اند . شما اگر مىبينيد محيى الدين عربى پيدا مىشود و خودآگاهى انسان را تفسير مىكند و بعد از او شاگردهاى او از قبيل مولوى رومى و امثال او به وجود مىآيند ، اينها ششصدسال بعد از قرآن آمده‌اند و توانسته‌اند از قرآن الهام بگيرند . البته اگر ششصدسال بعد از قرآن هستند ، اين افتخار را هم دارند كه هفتصدسال قبل از فلاسفهء معاصر هستند .\r\nمولوى راجع به اينكه خودآگاهى عرفانى هيچ وقت از خداآگاهى جدا نيست - و فلاسفه را رد مىكند كه آنها خودآگاهى را از خداآگاهى جدا فرض كرده‌اند - مىگويد :\r\n جان چه باشد جز خبر در آزمون * هركه را افزون خبر ، جانش فزون \r\n اقتضاى جان چواى دل آگهى است * هركه آگه‌تر بود جانش قوى است \r\nبعد از اينكه مىگويد اصلًا جان يعنى آگهى و هرچه جان آگاهتر باشد قويتر است و انسان به اين دليل جانش از جان حيوان قويتر است كه آگاهتر است ، كم كم مطلب رقيق و رقيقتر مىشود تا اينكه مىگويد : انسان آن وقت از خودش آگاه مىشود كه از خداى خودش آگاه شود .\r\nبنابراين دربارهء اينكه اينها در باب آزادى خيال كرده‌اند كه هر تعلقى بر ضد آزادى است ، بايد گفت : بله ، هر تعلقى بر ضد آزادى است مگر تعلق به خدا كه تعلق\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nبه خود است و تعلق به خودِ كاملتر است و جز با تعلق به خدا آگاهى پيدا نمىشود .\r\nپس آگاهى به خدا مستلزم آگاهى بيشتر از خود است ، يعنى انسان هرچه كه در عبادت و خلوت ، بيشتر در ذكر خدا فرو رود و توجهش به خدا بيشتر شود ، آن وقت است كه نفس خودش را بهتر مىشناسد .\r\nاين انسانهاى مهذّب « 1 » از همين راهها به خودآگاهى خاص عرفانى رسيده‌اند .\r\nدر حدود پنجاه سال پيش مرد بزرگى زندگى مىكرده است كه از مجتهدين بزرگ و از تحصيل كرده‌هاى نجف و شاگرد مرحوم آخوند ملّا حسينقلى همدانى ، عارف بسيار بسيار بزرگ متشرّع نيم قرن پيش بوده است . اين مرد ، مرحوم حاج ميرزا جواد آقاى ملكى تبريزى است كه آخر عمر در قم مقيم بوده و در سال 1343 قمرى يعنى پنجاه سال پيش از دنيا رفته است و كتابهايى از ايشان در دست است . ايشان وقتى مسئلهء خودآگاهى خودش را با مقدماتى شرح مىدهد ، به آن مرحلهء خودآگاهى عرفانى - كه نفس خود را درك مىكند و مىشناسد - مىرسد و مىگويد : من كسى را مىشناسم « 2 » كه اولين بار در عالم رؤيا اين خودآگاهى برايش پيدا شد و در بيدارى براى او ادامه پيدا كرد . بعد با يك وضعى در كتاب خودش اين مطلب را شرح مىدهد . اين آگاهى به خود به معنى واقعى و شناخت نفس به معنى واقعى فرع بر خداآگاهى است و جز از راه عبادت واقعى پيدا نمىشود .\r\nيك روان شناس اگر هزار سال هم روان شناسى كند ، به خودآگاهى واقعى نمىرسد .\r\nعلى عليه السلام جمله‌اى دارد كه خيلى عجيب است ، مىفرمايد : عَجِبْتُ لِمَنْ يَنْشُدُ ضالَّتَهُ وَ قَدْ اضَلَّ نَفْسَهُ فَلا يَطْلُبُها « 3 » تعجب مىكنم از انسانى كه وقتى چيزى - مثلًا يك انگشترى - را گم مىكند ، دائماً دنبالش است تا آن را پيدا كند ولى فكر نمىكند كه خودش را گم كرده است ! چرا نمىرود خودش را پيدا كند ؟ اى انسان ! آيا تو نمىدانى خودت را گم كرده‌اى ؟ برو خودت را پيدا كن ، اين از هر گمشدهء ديگر براى تو ارزش بيشترى دارد .\r\n\r\n\r\n\r\n\r\n","description":"","footnote":"\r\n( 1 ) من كار ندارم ، ممكن است افراد دكاندار هم زياد باشند .\r\n( 2 ) البته نمىگويد آن شخص خودم هستم .\r\n( 3 ) غرر و درر آمدى ، حكمت شمارهء 6266\r\n","page_name":" 315 ","page_number":315},
  {"content":"\r\n\r\n\r\nپاسخ به چند اشكال ديگر\r\nاما دربارهء مسئلهء ارزشها [ كه گفته‌اند ايمان به خدا سبب فراموش شدن ارزشهاى انسانى مىشود 
  ] مىگوييم : غرق شدن در يك بيگانه سبب مىشود كه انسان ارزشهاى ذاتى خود را فراموش كند ، اما غرق شدن در آنچه كه عين « خود » او و كمال خود اوست ، موجب احياى بيشتر ارزشها در انسان مىشود و به همين دليل كسانى كه در مقامات عبوديت بالا مىروند ، همهء ارزشهاى انسانى در آنها قويتر مىشود : عقل در آنها قويتر مىشود ، عشق در آنها قويتر مىشود ، قدرت در آنها قويتر مىشود ، « ما » بودن با انسانها در آنها قويتر مىشود ، تمام ارزشهاى انسانى در آنها قويتر مىشود ، چون همهء اينها مظاهر ذات حق و صفات كماليهء حق هستند .\r\nعزت ، كرامت و مانند اينها صفات حق‌اند و وقتى كه انسان به خدا نزديك شد ، اين صفات كه ارزشهاى انسانى است در او بيشتر مىشود .\r\nاما دربارهء اينكه [ گفته‌اند تعلق به خداوند موجب توقف و ركود انسان است ، بايد گفت 
  ] آنها خيال كرده‌اند كه خدا مثل يك درخت است و اگر كسى به خدا وابسته شد يعنى به يك موجود محدود بسته شده و نمىتواند از خدا عبور كند . خدا يعنى حقيقت نامتناهى . يك وقت انسان را در يك فضاى محدود مثلًا در فضاى صد فرسنگ در صد فرسنگ حبس مىكنند ، اين براى انسان محدوديت است ، چون انسان مىگويد من اين فضا را كه طى كردم آخرش محدوديت است . ولى اگر انسان را در فضاى لايتناهى قرار دهند او را محدود نكرده‌اند . فضاى لايتناهى توقف ندارد ، يعنىاى انسان ! تو اگر لايتناهى هم به روى باز به سوى كمال مىروى . خدا يك موجود نامحدود است كه اگر آن كاملترين بشرها ( يعنى خاتم الانبياء صلى الله عليه و آله ) تا ابد نيز پيش برود ، سير او به پايان نمىرسد . خدا يك موجود پايان پذير نيست و اين تنها ميدان بىپايان بشر است .\r\nراجع به مسئلهء صلوات ، بحثى در ميان علماست كه ما كه صلوات بر پيغمبر مىفرستيم معنايش چيست و چه اثرى دارد كه در صلوات ، از خدا براى پيغمبر طلب رحمت و خير مىكنيم ؟ يك عده مىگويند : پيغمبر انسان كامل است ، پس اينكه براى پيغمبر طلب رحمت مىكنيم يعنى چه ؟ در جواب گفته مىشود : پيغمبر هم آناً فآناً در حال رفتن و حركت است و الى الابد هم كه برود ، اين راه به پايان نمىرسد . پس باز تعلق به ذات پروردگار هرگز منشأ اين نمىشود كه « صيرورت »\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nانسان تبديل به « كينونت » شود\r\n\r\nكمال هدفى و كمال وسيله‌اى\r\nيك مطلب ديگر اين است كه اين آقايان اگزيستانسياليست بين هدف و وسيله اشتباه كرده‌اند . آزادى براى انسان كمال است ، ولى آزادى كمال وسيله‌اى است نه كمال هدفى . هدف انسان اين نيست كه آزاد باشد ، ولى انسان بايد آزاد باشد تا به كمالات خودش برسد ؛ چون آزادى يعنى اختيار ، و انسان در ميان موجودات تنها موجودى است كه خود بايد راه خود را انتخاب كند و حتى به تعبير دقيقتر خودش بايد خودش را انتخاب كند .\r\nپس انسان آزاد و مختار است ، ولى آيا چون آزاد و مختار است به كمال خودش رسيده است يا اينكه مختار است كه كمال خودش را انتخاب كند ؟ با آزادى ممكن است انسان به عاليترين مقامات برسد و ممكن است به اسفل السافلين سقوط كند .\r\nموجود مختار يعنى موجودى كه افسارش را به دست خودش داده‌اند ، يعنى گفته‌انداى انسان ! تو فرزند بالغ اين عالم و اين طبيعت هستى ؛ همهء فرزندان ديگر ، نابالغ‌اند و بايد سرپرستى شوند جز تو كه بالغ و مختار و آزاد هستى ،  إِنَّا هَدَيْناهُ السَّبِيلَ إِمَّا شاكِراً وَ إِمَّا كَفُوراً  « 1 » ، ما تو را راهنمايى مىكنيم و اين خودت هستى كه بايد انتخاب كنى .\r\nآزادى ، خودش كمال بشريت نيست ، وسيلهء كمال بشريت است ؛ يعنى انسان اگر آزاد نبود نمىتوانست كمالات بشريت را تحصيل كند . يك موجود مجبور نمىتواند به آنجا برسد . پس آزادى كمال وسيله‌اى است نه كمال هدفى .\r\nعصيان هم همين‌طور است . اينها از اينجا به اين نكته رسيده‌اند كه چون انسان آزاد است مىتواند متمرد و عصيانگر باشد ، يعنى مىتواند در مقابل هر جبرى بايستد و آن را انكار و نفى كند . بعد خيال كرده‌اند كه خود عصيان و سرپيچى براى انسان كمال است و يك انسان آزاد انسانى است كه در مقابل هيچ چيزى تسليم نباشد و در مقابل همه چيز عصيان بورزد ، چون براى عصيان ارزش ذاتى قائل\r\n\r\n\r\n\r\n\r\n","description":"","footnote":"\r\n( 1 ) انسان / 3\r\n","page_name":" 317 ","page_number":317},
  {"content":"\r\n\r\nشده‌اند .\r\nلازمهء اين مكتب و اين فلسفه هرج و مرج است . فلسفه‌اى كه در آن عصيان داراى ارزش ذاتى باشد ، مستلزم هرج و مرج است . سارتر خيلى كوشش مىكند كه اين تهمت را از خودش و مكتبش دور كند ولى نمىتواند . مكتبى كه براى عصيان ارزش ذاتى قائل است ، نمىشود در آن هرج و مرج نباشد . در مكتب اسلام « امكان عصيان » است كه براى انسان ارزش است ؛ يعنى انسان مىتواند عصيان كند و مىتواند اطاعت كند ، مىتواند بالا برود و مىتواند پايين بيايد . آيا كبوتر كه عصيان نمىكند ، از انسان بالاتر است ؟ خير ، او عصيان نمىكند چون نمىتواند عصيان كند .\r\nتوانايى اطاعت و عصيان معادل يكديگرند و اين توانايى براى انسان كمال است .\r\nموجودات ديگر چنين توانايى را ندارند و لهذا مكلّف و آزاد و مختار نيستند .\r\nبله ، بعد از عصيان ، بازگشت - كه نام آن « توبه » است - براى انسان كمال است . با بازگشت از عصيان است كه يك اسم از اسماء حق تعالى ( يعنى اسم غفور و آمرزنده ) تحقق پيدا مىكند . اگر عصيانى و توبه‌اى نبود ، غفرانى نبود . نه اينكه اگر عصيان نبود خدا غفور نبود . عصيان ، سقوط و توبه بازگشت است . با اين سقوط و بازگشت است كه غفران حق تحقق پيدا مىكند .\r\nدر روايت وارد شده است كه خداوند متعال فرمود : اگر انسانهايى كه من خلق كرده‌ام در روى زمين عصيان نمىكردند ، بار ديگر موجوداتى خلق مىكردم تا عصيان كنند و سپس توبه كنند تا آنها را بيامرزم . پس عصيان ، خودش يك ارزش ذاتى نيست .\r\nآزادى يعنى نبودن مانع ، نبودن جبر ، نبودن هيچ قيدى در سر راه ؛ پس آزادم و مىتوانم راه كمال خودم را طى كنم ، نه اينكه چون آزاد هستم به كمال خود رسيده‌ام .\r\nآزادى مقدمهء كمال است نه خود كمال . يك موجود كه بايد راهى را طى كند و او را آزاد و مختار آفريده‌اند و تمام موانع را از سر راه او برداشته‌اند ، به مرحلهء آزادى رسيده است ولى به مرحلهء آزادى رسيدن ، به مقدمهء كمال رسيدن است ، يعنى آزاد است كه راه كمال خود را طى كند .\r\nپس اشتباه اول اين مكتب اين است كه خيال مىكند اختيار و آزادى انسان با وجود خدا منافى است . اشتباه دوم اين است كه خيال مىكند ايمان و تعلق به خدا مانند وابستگى به اشياء بيگانه است و موجب ركود و انجماد و ناخودآگاهى و\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nسقوط ارزشهاست . اشتباه سوم اين است كه آزادى را كمال نهايى انسان دانسته است ، در صورتى كه آزادى كمال مقدّمى انسان است .\r\nآيا آزادى كمال است ؟ بدون شك ، چون اگر آزادى نباشد انسان نمىتواند به هيچ كمالى برسد . خدا انسان را طورى خلق كرده است كه به كمال خودش از راه آزادى و انتخاب و اختيار برسد . راه كمال غير از اينكه قدم انسان با اختيار و آزادى باشد ، ممكن نيست جور ديگرى طى شود . همين قدر كه اجبار آمد ، ديگر اين راه نرفتنى است\r\n\r\nآزادى در تعبيرات اسلامى\r\nچند كلمه‌اى راجع به تعبيراتى كه در اسلام راجع به آزادى آمده است ، عرض مىكنم . اسلام دربارهء آزادى به عنوان يك ارزش از ارزشهاى بشر اعتراف كرده است اما نه ارزش منحصر به فرد و نه آزادى با آن تعبيرها و تفسيرهاى ساختگى ، بلكه آزادى به معنى واقعى . على عليه السلام وصيتنامه‌اى « 1 » به امام حسن عليه السلام در نهج البلاغه دارند كه بعد از نامه‌اى كه ايشان به مالك اشتر نوشته‌اند كه بسيار مفصل است ، مفصل ترين نامهء امام است . در ابتداى اين اندرزنامه هم قيد كرده‌اند : براى تو و هركس كه از آن استفاده كند .\r\nيكى از جمله‌هاى آن نامه اين است :\r\nوَ اكْرِمْ نَفْسَكَ عَنْ كُلِّ دَنيَّةٍ وَ انْ سَاقَتْكَ الَى الرَّغائِبِ ، فَانَّكَ لَنْ تَعْتاضَ بِما تَبْذُلُ مِنْ نَفْسِكَ عِوَضاً « 2 » .\r\nپسرم ! جان و روان خودت را گرامى بدار و از هر كار دنى و پست و از هر دنائت و پستى محترم بدار . نمىگويد مثلًا جان خودت را گرفتار نكن ، مىگويد : اكْرِمْ . . . يعنى احترام ذات خودت را حفظ كن از اينكه تن به دنائت و پستى بدهى . فَانَّكَ لَنْ تَعْتاضَ بِما تَبْذُلُ مِنْ نَفْسِكَ عِوَضاً . همان‌طور كه قرآن مىفرمايد بزرگترين باختنها باختن\r\n\r\n\r\n\r\n\r\n","description":"","footnote":"\r\n( 1 ) وصيت يعنى سفارش ، و لازم نيست براى بعد از مردن باشد . وصيتنامه يعنى اندرزنامه .\r\n( 2 ) نهج البلاغه ، نامهء 31\r\n","page_name":" 319 ","page_number":319},
  {"content":"\r\n\r\nخود است ، اينجا نيز اميرالمؤمنين همان معنا را به تعبير ديگرى مىگويد : پسرم ! هرچه را كه از دست بدهى و بفروشى مىتوان براى آن قيمت گذاشت و در نهايت امر فروخت ، منتها قيمتها فرق مىكند : مثلًا يك الماس و برليان مانند كوه نور و درياى نور ، همهء اينها بالاخره ارزشى دارند ؛ هرقدر هم كه ارزش آنها بالا باشد نهايتاً به قيمت آنها مىتوان رسيد . هرچه داشته باشى قابل اين است كه بفروشى و در مقابل آن بهايش را دريافت كنى ولى يك چيز دارى كه اگر آن را بفروشى ، بهايى در همهء جهان براى آن پيدا نمىشود و آن خودت هستى ، يعنى همان نفس و جان و روحت ؛ اگر روحت را بفروشى و تمام دنيا و مافيها را به تو بدهند ، برابرى نمىكند :\r\nفَانَّكَ لَنْ تَعْتاضَ بِما تَبْذُلُ مِنْ نَفْسِكَ عِوَضاً . .\r\nفرزند بزرگوارش امام صادق عليه السلام مىفرمايد :\r\n اثامِنُ بِالنَّفْسِ النَّفيسَةِ رَبَّها * وَ لَيْسَ لَها فِى الْخَلْقِ كُلِّهِمْ ثَمَنٌ \r\nفقط يك چيز است كه مىشود با جان و نفس و « خود » من برابرى كند و آن خداست . جان را مىتوان به خدا فروخت و خدا را گرفت ولى در همهء مخلوقات عالم ، مُلك و ملكوت و دنيا و آخرت ، بهايى براى نفس پيدا نمىشود .\r\nعلى عليه السلام در همان نامه مىفرمايد :\r\nوَ لا تَكُنْ عَبْدَ غَيْرِكَ وَ قَدْ جَعَلَكَ اللَّهُ حُرّاً . .\r\nپسرم ! هرگز بندهء ديگرى مباش زيرا خدا تو را آزاد آفريده است .\r\nيك تعبير ديگر از نهج البلاغه براى شما نقل كنم و به عرايضم خاتمه دهم .\r\nعلى عليه السلام عبادتها را ارزشيابى مىكند و اين تعبير در احاديث زيادى آمده است ، مىفرمايد : مردمى كه خدا را عبادت مىكنند سه دسته هستند : بعضى خدا را از ترس عبادت مىكنند ؛ چون شنيده‌اند جهنم و عذابى هست ، خدا را عبادت مىكنند كه خدا آنها را معذب نكند ، فَتِلْكَ عِبادَةُ الْعَبيدِ اين عبادت ، عبادت برده صفتان است ، يعنى حالت اينها حالت برده‌هايى است كه از ترس اربابشان كار مىكنند . اين ارزشى ندارد .\r\nبعضى ديگر خدا را به طمع بهشت عبادت مىكنند چون شنيده‌اند كه هركس امر\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nخدا را اطاعت كند ، خدا بهشتى دارد كه  جَنَّاتٍ تَجْرِي مِنْ تَحْتِهَا الْأَنْهارُ  « 1 » و در آن حورالعين  كَأَمْثالِ اللُّؤْلُؤِ الْمَكْنُونِ  « 2 » و  لَحْمِ طَيْرٍ مِمَّا يَشْتَهُونَ  « 3 » وجود دارد ؛ وقتى به ياد گوشت مرغ و به ياد لؤلؤ و زمرد و حورالعين آنجا مىافتد شروع به عبادت مىكند ، براى اينكه از آنها چيزى نصيبش شود ، فَتِلْكَ عِبادَةُ التُّجّارِ اين ، عبادت تاجرپيشگان است . يك بازرگان هميشه از سرمايه‌اش خرج مىكند براى اينكه سود بيشترى ببرد . اينجا هم اين شخص عبادت و كار مىكند براى اينكه مزد گزافى بگيرد .\r\nولى گروهى ديگر خدا را شكراً و سپاسگزارانه عبادت مىكنند ؛ در عبادت نه چشم به بهشت دارند و نه ترس از جهنم ، فقط و فقط خدا را مىبينند . يكى از ارزشهاى انسانى انسان از آن جهت كه انسان است سپاسگزارى است . وجدان حكم مىكند كه اين خدا را بايد سپاس گفت ؛ اگر بهشتى وجود نداشته باشد و جهنمى هم در كار نباشد ، من او را عبادت مىكنم چون بايد او را سپاس بگويم .\r\nمگر پيغمبر آنقدر عبادت نمىكرد كه پاى مباركش ورم كرده بود ؟ عايشه گفت :\r\nيا رسول اللَّه ! شما كه  لِيَغْفِرَ لَكَ اللَّهُ ما تَقَدَّمَ مِنْ ذَنْبِكَ وَ ما تَأَخَّرَ  « 4 » هستى ، چرا اينقدر عبادت مىكنى ؟ فرمود : مگر هر كسى كه خدا را عبادت مىكند ، براى فرار از جهنم و يا براى بهشت است : الا اكونُ عَبْداً شَكوراً « 5 » ؟ آيا من نبايد يك بندهء سپاسگزار باشم ؟ .\r\nپس عبادت طايفهء اول ، عبادت بردگان بود و دومى عبادت بازرگانان . سومى عبادت آزادگان است : فَتِلْكَ عِبادَةُ الْاحْرارِ « 6 » . انسان حُرّ و آزاده در منطق على عليه السلام حتى به بهشت و جهنم بستگى ندارد ، از بهشت و جهنم هم آزاد است ، فقط به خداى خودش بستگى دارد و بس .\r\nگو اينكه قصد داشتم يك جلسه را به جمع آورى آنچه كه تا به حال گفتيم اختصاص دهم و همهء مطالب را جمع كنم و انسان نمونهء اسلام را يك جا نشان دهم ولى در ضمن همهء اين مكتبها كه شرح دادم ، نظر اسلام را بيان كردم . معلوم شد كه\r\n\r\n\r\n\r\n\r\n","description":"","footnote":"\r\n( 1 ) بقره / 25\r\n( 2 ) واقعه / 23\r\n( 3 ) واقعه / 21\r\n( 4 ) فتح / 2\r\n( 5 ) كافى ، باب شكر ، ص 95 ، حديث 6\r\n( 6 ) نهج البلاغه ، حكمت 237\r\n","page_name":" 321 ","page_number":321},
  {"content":"\r\n\r\nاسلام اولًا تك ارزشى نيست ، چشمى دارد كه همه جا را مىبيند ؛ آنجا را كه فلاسفه ديده‌اند اسلام بيش از فلاسفه ديده است ، آنجا را كه عرفا ديده‌اند اسلام بهتر ديده است ، آنجا را كه مكتب محبت مىبيند اسلام بيشتر ديده ، آنجا را كه مكتب قدرت ديده است اسلام بهتر ديده و آنجا را كه مكتب اجتماعى ديده اسلام بهتر ديده و آنجا را كه مكتب آزادى ديده اسلام بهتر ديده است و در عين حال نقاط ضعف هيچ يك از اينها را ندارد . منطق بسيار مشخص و روشن به ما نشان مىدهد كه اسلام مكتب [ الهى 
  ] است . اينهاست كه به ما ثابت مىكند اسلام از طرف خداست .\r\nمگر نه اين است كه اين مكتبهايى كه گفتيم ، همه را نوابغ درجهء اول دنيا ارائه كرده‌اند ؟ ولى مىبينيم همگى در مقابل مكتب اسلام رنگ مىبازند . پيغمبر هرچه نابغه بود - تازه نابغه‌اى كه « به مكتب نرفت و خط ننوشت » - محال و ممتنع بود كه يك مغز ، خودش بتواند اين گونه حرف بزند . معلوم است كه از ما فوق قدرت انسانها الهام گرفته است و سخنش واقعاً از ناحيهء خداست . اين مكتب بر تمام مكتبهاى ديگر مىچربد . با مقايسهء اسلام با مكتبهاى ديگر است كه ارزش اين مكتب آنچنان كه بايد و شايد روشن مىشود .\r\nو لا حول و لا قوّة الّا باللَّه العلىّ العظيم .\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nبخش سوم :\r\n\r\nعرفان حافظ\r\n\r\n","description":"","footnote":"","page_name":" 323 ","page_number":323},
  {"content":"\r\n . \r\n","description":"","footnote":"","page_name":" 324 ","page_number":324},
  {"content":"\r\n\r\n\r\nراههاى شناخت حافظ\r\nموضوع بحث « عرفان حافظ » است . ديوان حافظ از قديم الايام يك ديوان عرفانى تلقى شده است . البته دواوين عرفانى در شعر فارسى زياد است ، ولى نه خيلى زياد ، و آنهايى كه واقعاً عرفان شناخته شده است به معنى اينكه تلقى ديگران اين بوده است كه گوينده واقعاً مرد عارفى بوده است و ادراكات و احساسات عارفانه خودش را در شعرش منعكس كرده و وارد در عرفان بوده است ، چنين ديوانهايى در زبان فارسى زياد نيست ، غالباً مقلدند نه عارف ، ولى البته هست ، ديوان عطار مسلّم ديوانى است عرفانى ، اشعار عراقى اشعارى است عرفانى ، ديوان مغربى ديوانى است عرفانى ، و از همه معروفتر و شاخصتر دو ديوان است : ديوان مثنوى و ديوان حافظ .\r\nما اگر بخواهيم دربارهء عرفان حافظ بحث كنيم ، اول بايد به اين نكته توجه كنيم كه عرفان دو قسمت است : عرفان نظرى و عرفان عملى . اول عرفان عملى را ذكر مىكنيم .\r\n\r\nعرفان عملى\r\nعرفان عملى عبارت است از سير و سلوك انسان ، يا بيان سير و سلوك انسان\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nالى اللَّه ، و به عبارت ديگر بيان حالات و مقامات انسان در سير به سوى حق ، از اولين منزلى كه عرفا آن را « منزل يقظه » نام مىنهند ، يعنى منزل بيدارى ، تا آخرين منزل كه منزل وصول به حق است و آنها آن را تعبير به « توحيد » مىكنند ؛ يعنى از نظر عارف توحيد حقيقى جز با وصول به حق حاصل نمىشود ؛ عارف توحيدهاى قبل از اين مرحله را توحيد واقعى نمىداند . شما اگر منازل السائرين خواجه عبداللَّه انصارى را ملاحظه كرده باشيد - و اين كتاب اخيراً به فارسى هم ترجمه شده است - مىبينيد كه منازل سلوك را به صورت صد منزل بيان كرده و ده منزل ده منزل كرده است ، از بدايات شروع و به نهايات منتهى مىشود .\r\nاز نظر عرفا اين مسئله يك مسئلهء تجربى و آزمايشى است . در ميان علومى كه ما در گذشته داشته‌ايم ، بيش از هر علم ديگرى شبيه به علوم امروزى از نظر متكى بودن به نوعى آزمايش عملى ، و از همه نزديكتر ، همين عرفان عملى است و احياناً فرنگيها هم اينها را به عنوان « تجربيات درونى » تعبير مىكنند . در همين بحثهاى آقاى دكتر عبدالرحمن بدوى « 1 » هم كه تعبيرات ايشان غالباً تعبيرات فرنگى بود ، يا تعبيراتى كه اقبال لاهورى دارد ، كه باز تعبيراتى است كه از فرنگيها گرفته است ، در مورد اين سير و سلوك معنوى تعبير به « تجربه درونى » مىكنند ، و اين از نظر روان شناسى يك وادى ناشناخته‌اى است ، و هر روان شناسى نمىتواند روان شناسى عرفانى را درك كند ، زيرا تا كسى عملًا به دنياى روح وارد نباشد چه را مىخواهد آزمايش كند ؟ تنها يك عالم روان شناس عارف سالك مىتواند ادعا كند كه من روان شناسى عرفانى را مىتوانم بيان كنم و توضيح بدهم . در ميان روان شناسان جديد يك نفر است كه تا حدى اطلاعات و مطالعاتى در همين زمينه دارد ( شايد بيش از يك نفر باشد ، من اين يك نفر را مىشناسم ) و او فيلسوف و روان شناس معروف آمريكايى ويليام جيمز است كه قريب به زمان ما هم بوده و كتابى هم نوشته است كه نام اصلى آن گويا « آزمايشهاى عرفانى » بوده است . قسمتى از اين كتاب را به زبان فارسى ترجمه كرده‌اند به نام دين و روان و اين مرد شخصاً مذهبى و عارف مشرب بوده و روى مراجعه كنندگان خودش بيشتر ، از نظر عرفانى مطالعه كرده و سخت هم به حالات روانى عرفانى معتقد است .\r\n\r\n\r\n\r\n\r\n","description":"","footnote":"\r\n( 1 ) [ وى قبل از استاد شهيد سخنرانى داشته است . 
  ]\r\n","page_name":" 326 ","page_number":326},
  {"content":"\r\n\r\nبه هرحال اين يك مسئلهء فوق العاده عظيمى است . مسئلهء عرفان عملى مسئلهء انسان و شناخت انسان است ، انسان از اولين مرحلهء خاكى بودن تا آن مرحله‌اى كه قرآن كريم آن را « لقاء اللَّه » مىنامد  ( يا أَيُّهَا الْإِنْسانُ إِنَّكَ كادِحٌ إِلى رَبِّكَ كَدْحاً فَمُلاقِيهِ )  « 1 » ، از كجا تا كجا ! .\r\nاگر كسى بخواهد دربارهء عرفان حافظ بحث كند ، يك قسمت اين است كه حافظ در اين وادى كه الآن ما به « وادى ناشناخته » تعبير كرديم ، در وادى سير و سلوك ، چه گامهايى برداشته است و چه حالات و مقاماتى از عرفان را در شعر خودش منعكس كرده است ، يعنى در اشعار حافظ از مقامات سير و سلوكى چه چيزهايى پيدا مىشود ، كه اينها را بايد انسان دقيقاً ابتدا با آنچه كه عرفا در كتبى كه در اين موضوعْ صريح بيان كرده‌اند تطبيق كند ، بعد ببيند كه در هر جايى حافظ چه مىگويد . اينها اصطلاحات خاصى دارند ، كلمات خاصى به كار مىبرند و حافظ هم بدون شك تابع همان اصطلاحات و تعبيرات و الفاظ است ؛ و بخشى از ارزش حافظ به اين درك مىشود كه اين حالات معنوى را چگونه توانسته است در اشعارش منعكس كند . اين يك قسمت بحث است .\r\n\r\nعرفان نظرى\r\nقسمت دوم ، عرفان نظرى است . عرفان نظرى يعنى جهان بينى عرفانى ، بينش عرفانى ، يعنى آن نظرى كه عارف و عرفان دربارهء جهان و هستى دارد كه به‌طور مسلّم با نظر هر فيلسوفى مختلف و متباين است ، تا چه رسد به غيرفيلسوف ؛ يعنى طبقهء عرفا يك جهان بينى خاصى دارند كه با ساير جهان بينىها متفاوت است . اين بخش از عرفان ، نظر است دربارهء خدا ، هستى ، اسماء و صفات حق ، و دربارهء انسان .\r\nاز جنبهء نظرى اظهارنظر كردن ، در واقع اين است كه خدا در نظر عارف چگونه توصيف و شناخته مىشود و انسان در نظر عارف چگونه است ، عارف در انسان چه مىبيند و انسان را چه تشخيص مىدهد .\r\nپايه گذار بينش عرفانى - كه بعضى از آن به « عرفان فلسفى » تعبير مىكنند - يعنى آن كه عرفان را به صورت يك فلسفه و يك بيان و يك بينش دربارهء هستى و\r\n\r\n\r\n\r\n\r\n","description":"","footnote":"\r\n( 1 ) انشقاق / 6\r\n","page_name":" 327 ","page_number":327},
  {"content":"\r\n\r\nوجود درآورد ، البته به‌طور متفرقه در كلمات عرفا كم و بيش از صدر اسلام پيدا مىشود ، ولى آن كسى كه عرفان را به صورت يك علم درآورد و به اصطلاح متفلسف كرد و به صورت يك مكتب درآورد و در مقابل فلاسفه عرضه داشت و فلاسفه را در واقع تحقير و كوچك كرد و روى فلسفه اثر گذاشت و فلاسفه‌اى كه بعد از او آمدند چاره‌اى نداشتند جز اينكه به نظرهاى او بااعتنا باشند ، بدون شك « محيى الدين عربى » است . پدر عرفان نظرى اسلامى محيى الدين عربى آن اعجوبهء عجيب روزگار است .\r\nمحيى الدين در عرفان عملى نيز قدم راسخ داشته است ، يعنى اصلًا از اول عمرش يك مردى بوده كه اهل رياضت و مجاهده بوده است . ( البته ما الآن داريم توصيف مىكنيم و كار نداريم كه محيى الدين يا حافظ حرفشان درست است و معصوم‌اند يا جايزالخطا هستند ؛ مسلّم اين حرفها مطرح نيست ، ما داريم بيان مىكنيم كه اينها چه دارند مىگويند . ) محيى الدين اول كسى است كه عرفان را متفلسف كرد يعنى به صورت يك مكتب منظم درآورد ، و اصلًا اين مسئلهء « وحدت وجود » كه محور عرفان است - و حتى در عرفان عملى هم همين‌طور است ، كه حالا يك بحثى دربارهء آن هست ، چون آن توحيدى كه عارف آخرش به آن مىرسد همان وحدت وجود است در عرفان عملى - و اين وحدت وجودى كه در عرفان نظرى بيان شد ، اول بار توسط محيى الدين عربى بيان گرديد و او بود كه شاگردهاى عظيم و بزرگى تربيت كرد و هركس هم كه از آن زمان به بعد آمده ريزه خوار محيى الدين است بدون شك ، و اصلًا اين مرد يك شور و غوغاى عرفانى در جهان اسلام به پا كرد .\r\nاين مرد از نظر نژاد عرب است ، يعنى طائى اندلسى است ، به او مىگويند « محيى الدين عربى طائى حاتمى اندلسى » ؛ « عربى » مىگويند چون عرب است ، « طائى » مىگويند چون از قبيله « طى » است ، « حاتمى » مىگويند چون از اولاد عدى بن حاتم است ، نسلش به حاتم طائى مىرسد ، و « اندلسى » مىگويند چون ساكن در اندلس بود . در آن وقت اندلس اندلس اسلامى بود و اين اندلس اسلامى چه مركز بزرگى بوده است براى تمدن و فرهنگ اسلامى در هر قسمتى ، چه ادبيات ، چه فلسفه ، چه عرفان ، چه طب ، چه رياضيات ، و چه اشخاص بسيار بزرگى به وجود آورده و چه سرنوشت غم‌انگيزى هم دارد كه عجيب است ، و به چه جبرى\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nمسيحيها آمدند آنجا را احتلال كردند و از آن به بعد هم ديگر اين اسپانيا روى سعادت نديد ، كه الآن هم ديكتاتورى ترين مركزهاى دنيا همين اسپانياى جناب فرانكو است .\r\nاين مرد مسافرتهاى زيادى به دنياى اسلام كرد ؛ اولًا سالهاى زياد مجاور مكه بوده و مجاورت مكه و بيت اللَّه الحرام و مجاورت قبر مقدس پيغمبر اكرم ، جزء چيزهايى بوده كه عرفا براى خودشان لازم مىدانسته‌اند كه يك مدتى در اين مكانها باشند و مجاور باشند و براى مجاورت اين مكان يك آثار خاصى قائل بودند ؛ نه تنها عرفا ، غيرعرفا هم همين جور ؛ شما مىبينيد زمخشرى اهل ماوراء النهر است ، اهل شمال ايران قديم ، يعنى اهل سرزمين شوروى فعلى ، سرزمين بسيار سردسير ؛ از آنجا حركت مىكند مىآيد سالهاى زياد مجاور سرزمين داغ مكه مىشود ، كه من تعجب مىكنم يك آدمى كه عادتش بوده كه در سرزمينهاى سرد زندگى كند ، اين چه ايمانى بوده و اين چه شورى بوده كه ساليان دراز اين مرد را مجاور بيت اللَّه الحرام مىكند كه ملقب مىشود به « جاراللَّه » و در تفسير كشّاف در يكى از آيات سورهء عنكبوت مىگويد شما اثر مكانها را غافل نباشيد و هركسى كه سالها مجاور خانهء كعبه باشد مىفهمد كه يك آثار معنوى در اين مجاورت هست كه در غير آن جا نيست . يا همين مجدالدين فيروزآبادى شيرازى صاحب قاموس ، سالها مجاور مكه بوده .\r\nغرضم اين است كه اختصاص به عرفا ندارد و غيرعرفا هم از ادبا ، فقها ، شيعه ، سنى [ چنين بوده‌اند . 
  ] شما مىبينيد امين استرآبادى سالها مىرود در مكه و مدينه مجاور مىشود و فوائدالمدنيّه مىنويسد ، بحرالعلوم سالها مجاور در مكه بوده است .\r\nمحيى الدين هم سالها در مكه مجاور بوده و فتوحات خودش را - كه از يك نظر بزرگترين كتاب عرفانى است - در مكه نوشته است و به همين مناسبت فتوحات او فتوحات مكيه ناميده مىشود . با سهروردى معروف ( يعنى شيخ شهاب الدين سهروردى مقتول ، صاحب حكمة الاشراق ، كه اينها معاصر هستند ) در مكه ملاقات كرده است و مىگويند كه اينها ساعتها با يكديگر در خانه كعبه ملاقات داشتند و به احتمال بسيار قوى - كه اين جهت بيشتر مورد غفلت است - جناب سهروردى حكمت ذوقى و اشراقى را بيشتر تحت تأثير محيى الدين عربى بوده است تا ديگران . غرض اينكه محيى الدين حتى در حكمت اشراقى اسلامى هم اثر فراوان\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nداشته . مىگويند وقتى از هم جدا شدند ، از شيخ اشراق پرسيدند اين مرد را چگونه ديدى ؟ گفت : دريايى بىپايان ؛ از محيى الدين پرسيدند سهروردى را چگونه ديدى ؟\r\nگفت : مرد صالحى بود .\r\nمحيى الدين شاگردان زيادى داشته است كه اين كتب عرفانى علمى را اينها نوشته‌اند ، از قبيل صدرالدين قونوى . صدرالدين قونوى ضمناً [ پسر خوانده‌اش 
  ] يعنى پسرزنش هم هست . با مادر او ازدواج كرد و او شاگرد و مريد فوق العادهء وى بوده و در واقع شارح گفته‌هاى محيى الدين ، صدرالدين قونوى است .\r\nابن فارض مصرى در ميان شعراى عرب نظير حافظ ماست ؛ يعنى ديوان ابن فارض در شعر عربى نظير ديوان حافظ است ، با يك تفاوت كه آنهايى كه اهل فن‌اند مدعى هستند كه حافظ از نظر لطف و ظرافت بالاتر است از ابن فارض ولى ابن فارض از نظر مقامات عرفانى بالاتر است از حافظ ، يعنى چيزهايى را از مقامات عرفانى ، او منعكس كرده است كه حافظ در آن موضوعات سكوت كرده و در حافظ چيزى منعكس نيست . ابن فارض خيلى فوق العاده است ، عمر زيادى هم نكرده ، آن طور كه تاريخ مىنويسد ، 56 سال بيشتر از عمرش نگذشته كه فوت كرده است . او هم گاهى در مكه بوده و گاهى در مصر . در كوههاى مكه مىرفت گردش مىكرد ، تنها و تحت تأثير حالات عرفانى خودش بود ، و در مصر همين‌طور ، و مىگويند در مكه بود با مصر مغازله مىكرد ، در مصر بود با مكه مغازله مىكرد . او هم آدم عجيبى است ، از عجايب دنياى اسلام است . قصيده‌اى دارد ، تائيهء ابن فارض ، در حدود هزار شعر است كه همهء آنها به « ت » ختم مىشود ، شعرهاى معروفى است ، كه اين شعرها از اوست :\r\n وَ انّى وَ انْ كُنْتُ ابْنَ ادَمَ صورَةً * وَلكِنْ فيهِ شاهِدٌ بِابُوَّةٍ \r\nو مىگويند تمام اين شعرها را در حالت بيخودى به اصطلاح گفته و ديگران نوشته‌اند .\r\nداوود قيصرى ، شارح فصوص ، از اين طبقه است ، يعنى از طبقهء احياشده‌ها و زنده شده‌هاى محيى الدين است . عبدالرزاق كاشانى ، شارح ديگر است . مولوى بلخى رومى معاصر بود با صدرالدين قونوى و در قونيه با صدرالدين نشست و برخاست داشت . فوت ملاى رومى در حدود چهل سال بعد از فوت محيى الدين است ، يعنى محيى الدين در حدود سال 635 فوت مىكند و ملاى رومى در 672 ، كه\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nسال فوت ملاى رومى و خواجه نصيرالدين طوسى يك سال است . بعد از او هم كسانى كه آمدند ، مثل محمود شبسترى صاحب گلشن راز ، جامى كه از شارحين فصوص الحكم محيى الدين است ، همه سخت تحت تأثير محيى الدين عربى هستند و در اشعار شبسترى انسان كلمات محيى الدين را كاملًا مىتواند ببيند .\r\nغرض اين است كه محيى الدين تأثير عجيبى روى عرفاى بعد از خودش گذاشته است و ديگران به اين مطلب اعتراف كرده‌اند . در ميان نويسندگان فارسى زبان ، كسى كه اگر در اين مسائل اظهارنظر مىكند تا اندازه‌اى روى مطالعات است و بى حساب حرف نمىزند ، آقاى دكتر زرين كوب است . وى در كتابى كه به نام ارزش ميراث صوفيه نوشته ، اين حرف را اعتراف مىكند ، مىگويد :\r\nمحققان صوفيه بعد از محيى الدين ، على الخصوص شعراى صوفيهء ايران ، از آن بهرهء بسيار يافته‌اند « 1 » محيى الدين شعر هم مىگفته ، البته شعرهايش در حد شعرهاى ابن فارض در عربى يا حافظ در فارسى نيست ولى شعر زياد گفته و اصلًا شعر براى او حالت شعرى ندارد ، در واقع موج است ، و بعضى شعرهايش هم در آن حد اعلاى از زيبايى است ، كه گاهى در اسفار شعرهايش را نقل مىكند . دو سه تا شعر در هفتهء گذشته آقاى دكتر بدوى خواند ، گو اينكه ايشان اين شعرها را خواند به اعتبار شعر آخرش و خوب هم توجيه نكرد ، و شعرى كه آن به اصطلاح مقام آخر عرفانى توحيدى خودش را در آن شعر مىگويد اين است :\r\n لقد صار قلبى قابلًا كلَّ صورة * فمرعى لغزلان و دير لرهبان \r\n و بيت لاوثان و كعبة طائف * و الواح توراة و مصحف قرآن \r\n ادين بدين الحب انّى توجهت * ركائبه فالدين « 2 » دينى و ايمانى \r\n.\r\nشعرهاى عجيبى دارد ، و از كسانى كه سخت در مقابل محيى الدين خاضع و فروتن و كوچك است ، صدرالمتألهين است .\r\n\r\n\r\n\r\n\r\n","description":"","footnote":"\r\n( 1 ) ارزش ميراث صوفيه ، ص 116 ، اميركبير ، 1356 ، چاپ چهارم .\r\n( 2 ) بعضى « فالحب » مىخوانند .\r\n","page_name":" 331 ","page_number":331},
  {"content":"\r\n\r\nغرض اين است كه پدر عرفان نظرى محيى الدين است و اگر ما دربارهء عرفان نظرى حافظ بخواهيم بحث كنيم چاره‌اى نداريم جز اينكه همان مكتبى را كه محيى الدين تأسيس كرده است مطالعه كنيم و ببينيم كه اينها چگونه بيان كرده‌اند و آيا حافظ در اين زمينه چيزى دارد و يا ندارد . ولى انسان وقتى كه وارد بحث دربارهء عرفان حافظ مىشود ، مىبيند كه خيلى دامنهء درازى دارد ، و من حيفم آمد كه يك قسمتهايى را اينجا بيان نكنم‌گو اينكه ممكن است منجر شود به اينكه من همهء حرفهايم را نتوانم بزنم .\r\n\r\nآيا حافظ عارف بوده ؟\r\nبحث دربارهء « عرفان حافظ » كه ما عنوان كرده‌ايم مفهومش اين است كه ما حتماً حافظ را يك مرد عارف فرض كرده‌ايم ، آنگاه در چگونگى عرفان حافظ بحث مىكنيم كه عرفان عملى حافظ در چه حد و مرتبه است و عرفان نظرى حافظ چگونه است . ولى در عصر ما يك مطلب جديدى به وجود آمده و خود ما ايرانيها اين را به وجود آورده‌ايم و آن اين است كه اصلًا آيا حافظ واقعاً عارف بوده يا عارف نبوده ؟ اين اول حرف است براى ايرانيهاى امروز . شما اگر اكثر قريب به اتفاق مقالاتى كه امروز در جرايد ، مجلات ، روزنامه‌هاى يوميه و غير يوميه دربارهء حافظ مىنويسند و حتى كتابهايى كه اخيراً دربارهء حافظ نوشته‌اند بخوانيد و اينها را مقياس شناسايى حافظ قرار بدهيد مىبينيد حافظ به هر چيزى شبيه است جز يك عارف . اين را هم نمىشود سرسرى گرفت و گفت بى خود گفته‌اند . شايد هم واقعاً اين جور باشد و حافظ واقعاً عارف نبوده و بى خود با يك سلسله تأويلات آمده‌اند او را به صورت يك عارف جلوه داده‌اند . واقع مطلب چيست ؟ آيا حافظ يك مرد عارفى بوده يا نبوده ؟ امروز اغلب حافظ را به صورتى منعكس مىكنند كه هيچ نمىشود نام عارف روى او گذاشت . عرفان هم كه يك امر اختراعى امروزى نيست ، يك جريانى است كه بيش از هزارسال در همان دورهء اسلامى از آن مىگذرد . آيا حافظ از تيپ خواجه عبداللَّه انصارى مثلًا ، بوده يا نبوده است ؟ .\r\nعده‌اى اساساً اين مطلب را سخت انكار دارند و لااقل قبول ندارند يا مشكوك مىدانند كه ما حافظ را يك مرد عارف واقعى بدانيم . حالا ما بايد ببينيم كه حافظ كيست ؟ اول بايد بفهميم حافظ كيست ، آيا مىتوانيم حافظ را از اول به صورت يك\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nعارف قبول كنيم ؟ اگر نتوانستيم ، در همين مرحله توقف مىكنيم ؛ اگر توانستيم ، آنگاه مىرويم ببينيم عرفانش چگونه عرفانى است .\r\nبراى شناختن حافظ ، ما دو منبع داريم كه اين دو منبع مىتوانند كمك يكديگر باشند . يكى تاريخ است . تاريخ حافظ ، حافظ را چگونه معرفى مىكند ؟ يعنى آن مقدارى كه حافظ در تاريخهاى معاصر خودش آمده است و به زبان مردمى كه در آن زمان يا نزديك به آن زمان بوده‌اند ( چون هركسى در زمان نزديك به خودش هم بهتر شناخته است تا كسى كه هفتصد هشتصدسال از او گذشته است ) حافظ چگونه شناخته مىشده است و چگونه شخصى بوده و چه شخصيتى داشته است . و دوم خود ديوانش ؛ از راه ديوانش ببينيم حافظ چگونه بوده است . مرد را از راه سخنش مىشناسند : الْمَرْءُ مَخْبُوٌّ تَحْتَ لِسانِهِ « 1 » . كلام اميرالمؤمنين است : انسان در زير زبانش پنهان است . انسان هركار بخواهد بكند كه خودش را مخفى كند و پرده روى زبان خودش بكشد ، خيال نمىكنم صد درصد بتواند . به هرحال يك منبع ديگر ، ديوان است .\r\nاين هر دو ، منبع خوبى است براى شناسايى حافظ . در بعضى قسمتها ممكن است هر دو توافق داشته باشند . در بعضى قسمتها ، از تاريخ حافظ يك چيزهايى - كه البته بيشتر مربوط به جزئيات زندگى اوست - مىشود فهميد كه از ديوانش نمىشود فهميد . يك چيزهايى را هم از ديوانش مىشود فهميد كه از تاريخش نمىشود فهميد . مثلًا اوج عرفان حافظ را ديگر تاريخ نمىتواند بيان كند ، يعنى كسى كه « شرح حال نويس » بوده نمىتواند اوج عرفان حافظ را بيان كند و قهراً تاريخ هم در اين قسمت سكوت كرده است .\r\n\r\nحافظ از نگاه تاريخ\r\nحافظ را در زمان خودش چگونه شخصى مىشناخته‌اند ؟ اتفاقاً حافظ در زمان خودش به گونه‌اى شناخته مىشده است كه جنبه‌هاى ديگرش ، هم بر جنبهء شاعرىاش غلبه داشته است ، هم بر جنبهء عارف بودن و درويش بودن ؛ يعنى او را به صورت يك شاعر حرفه‌اى نمىشناخته‌اند و حافظ هم زياد شعر نگفته است .\r\n\r\n\r\n\r\n\r\n","description":"","footnote":"\r\n( 1 ) نهج البلاغه ، حكمت 148\r\n","page_name":" 333 ","page_number":333},
  {"content":"\r\n\r\nشعرهايى كه واقعاً از حافظ است و مىشود ثابت كرد كه از اوست ، بر ايام عمر حافظ كه تقسيم كرده‌اند - يك وقتى آقاى محيط طباطبائى اين را بيان مىكرد - شايد در ماه يك غزل گفته باشد . او غير از شاعرهاى ديگرى مثل نظامى يا فردوسى و حتى مولوى است ، اينها به شاعر بودن در زمان خودشان بيشتر شناخته مىشده‌اند . البته شعر حافظ با همهء كمى ، در همان زمان خودش شهرت پيدا كرده و نه تنها از دروازه‌هاى شيراز بيرون رفته بلكه از دروازه‌هاى ايران بيرون رفته است ، ولى به هر حال شعر زياد نگفته و در زمان خودش هم به نام يك شاعر معروف نبوده ، همچنان كه در زمان خودش به عنوان يك درويش و يك صوفى حرفه‌اى هم معروف نبوده است . متصوّفه مردم پنهانى نبوده‌اند ، سلسله‌ها و رشته‌ها داشته‌اند ، استادهايشان همه مشخص بوده ، اين شيخش آن بوده ، آن شيخش آن ديگرى بوده ، كه سلسله‌هاى صوفيه را نوشته‌اند . و بعلاوه شما مىبينيد كه اينها اغلب در لباس و در « زىّ » با ديگران تفاوت داشته‌اند ، كلاهشان كلاه مخصوصى بوده ، و در عصرهاى اخير كشكول و تبرزين و اين‌جور چيزها بوده ، سر نمىتراشيده‌اند ، به قول خود حافظ « نه هر كه سر بتراشد قلندرى داند » . ظاهراً حافظ حتى زىّ تصوف هم نداشته ؛ اگرچه گاهى در تعبيرات خودش مثلًا مىگويد : « حافظ اين خرقهء پشمينه بينداز و برو » ولى اينها دليل نمىشود كه واقعاً حافظ عملًا هم خرقهء پشمينه مىپوشيده است . اين « خرقهء پشمينه » هم كه لفظش آمده ، مثل خيلى الفاظ ديگر حافظ است ، كه بعد روى آن بحث مىكنيم . اين را من صد درصد نفى نمىكنم كه حافظ در زىّ اهل تصوف بوده ، ولى تا آنجا كه من مطالعه كرده‌ام قرينه‌اى به دست نيامده است كه در زىّ اهل تصوف بوده و بلكه قرائن بر خلاف است ، و حتى با اينكه اين مرد در ديوان خودش تكيهء زياد دارد كه بى « دليل راه » - يعنى بىمربى ، آن كه متصوفه او را « مرشد » و احياناً « شيخ » و « استاد » مىگويند - [ نبايد طى طريق كرد و 
  ] تكيهء عجيب دارد كه كسى بدون استاد و مربى محال است كه اين راه را بتواند طى كند :\r\n قطع اين مرحله بىهمرهى خضر مكن * ظلمات است بترس از خطر گمراهى « 1 » \r\n\r\n\r\n\r\n\r\n","description":"","footnote":"\r\n( 1 ) بعد در جاى خودش خواهيم گفت كه حافظ اشعار زيادى در اين زمينه دارد و اين يكى از مسائل فوق العاده عظيمى است كه اين طبقه روى آن تكيه دارند كه هركسى در اين طب روحى ، يك پزشك مراقب مثل پزشك خانوادگى نه پزشكهاى معمولى احتياج دارد ، يك كسى كه هميشه بر روح او اشراف داشته باشد ، نه كسى كه يك وقتى اگر مشكلى بود برود سراغش حالش را به او عرضه بدارد ، مثل طبيبى كه ما احياناً به او مراجعه مىكنيم . نه فقط خواندن كتاب كافى نيست ، مراجعه به پزشك كافى نيست ، بلكه اينها معتقدند هركسى بايد يك پزشك معالج مراقب دائم داشته باشد و بدون آن محال است [ بتواند اين راه را طى كند . 
  ]\r\n","page_name":" 334 ","page_number":334},
  {"content":"\r\n\r\nبا اين همه تكيه‌اى كه اين مرد روى اين امر دارد ، يك نفر هنوز نتوانسته نشان دهد كه مرشد او چه كسى بوده ، مسلّم مرشد داشته ولى [ مشخص 
  ] نيست . معلوم است كه مربى او از اين تيپ مشايخ معروف صوفيه و از اين سلسله‌هاى معروف متصوفه نبوده و به‌طور كلى تصوف شيعى از تصوف سنى اين امتياز را دارد كه اين سلسله‌ها و اين تشريفات بيشتر مال متصوفهء اهل تسنن است و متصوفهء شيعه ، هم عميقتر از متصوفهء اهل تسنن‌اند و هم كمتر اهل اين حرفها هستند كه شيخ و استاد مطرح باشد و استادشان را نشان بدهند . بسا هست كه اينها را در زمان خودشان هيچ كس نمىشناخته است كه داراى عاليترين مقامات عرفان هستند ؛ حتى همسايهء خانه‌اش ، زنش ، بچه‌اش ، شاگردانش نمىدانسته‌اند كه اين بالاترين مقامات عرفان را دارد ، ولى واقعاً داشته ، فقط همان معلم خاصش او را مىشناخته ، از غير او هميشه پنهان بوده ؛ و من يك قرينه‌اى هم پيدا كرده‌ام كه بعد ان شاء اللَّه خواهم گفت :\r\nحافظ يك مدتى كوشش كرده كه به اهتمام خودش ، يعنى بدون استاد و معلم و مربى ، اين راه را طى كند . بعد كه سالها زحمت مىكشد ، خون جگر مىخورد و حتى به يك سلسله مكاشفات نائل مىشود ، مىرسد به آنجا كه نه ، بدون « دليل راه » امكان ندارد . مىگويد كه چنين كرديم و نشد ، چنان كرديم نشد ؛ آخرش مىگويد كه بدون دليل راه اهتمام كرديم و نشد . معلوم مىشود مدتى اين‌جور بوده ، ولى بعد مسلّم دليل راه پيدا كرده است .\r\nخوب ، اين هم خودش يك قرينه‌اى است كه حافظ اگر يك كسى مىبود كه در زمان خودش خرقه‌اى داشت و كلاه چند تركى و از اين حرفها ، مسلّم شيخش هم معروف و شناخته بود و مىگفتند [ او شاگرد فلان شيخ بوده است . 
  ] .\r\nكسانى كه حافظ را در زمان خودش يا نزديك به زمان خودش توصيف كرده و القابى برايش ذكر كرده‌اند ، نه لقب شاعرى به او داده‌اند و نه لقب عرفانى ، بلكه گويى اصلًا يك فقيهى را ، يك حكيمى را ، يك اديبى را دارند تعريف مىكنند ، تمام\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nعناوين هست جز اين گونه عناوين . البته اين نكته را ديگران توجه كرده‌اند ، مرحوم شيخ محمدخان قزوينى در مقدمه‌اى كه بر ديوان حافظ نوشته اين نكته را ذكر كرده است . مىدانيد كه ديوان حافظ را اول بار شخصى از معاصران و ظاهراً از همشاگرديهاى حافظ - كه نزد استادهايى همين دروس ظاهرى يعنى حكمت ، كلام ، منطق و تفسير را مىخوانده‌اند - بعد از وفات حافظ جمع كرده . اسمش را در بعضى از چاپها به نام « محمد گلندام » نوشته‌اند ، ولى قزوينى و ديگران مىگويند اين اسم در نسخه‌هاى متأخرتر اضافه شده و در آن نسخه‌هاى خيلى قديمى اسم « محمد گل اندام » نيست ، ولى معلوم است كه يكى از معاصران حافظ است ، و آن معاصر مىگويد غالباً استاد ما قوام الدين عبداللَّه ( يكى از استادهايشان ) به حافظ اصرار مىكرد كه اين شعرها را جمع كن ، حيف است اين شعرها از بين برود ، و حافظ تعلل مىكرد ( مثل اينكه يك حالت عرفانى به او اجازه نمىداده اينها را جمع كند ) . تا در سال 792 وفات يافت . بعد از وفاتش ما آمديم شعرها را جمع كرديم . اين مرد كه همشاگردى حافظ بوده است ، وقتى كه از حافظ نام مىبرد ، به اين عناوين نام مىبرد :\r\nذات ملك صفات ، مولانا الاعظم السعيد ، المرحوم الشهيد ( مقصود شهيد عرفان و عشق است ) مفخر العلماء ، استاد نحارير الادباء ، معدن اللطائف الروحانية ، مخزن المعارف السبحانية ، شمس الملة و الدين محمدالحافظ الشيرازى .\r\nنه يك عنوان عرفانى دارد نه يك عنوان شعرى . بعد هم مىگويد : « طيّب اللَّه تربته و رفع فى عالم القدس رتبته . » گويى يك فقيهى را دارد توصيف مىكند .\r\nباز مرحوم قزوينى مىگويد كه يك نسخه از ديوان حافظ كه يك كاتبى كه يا خيلى نزديك به زمان حافظ بوده و يا معاصرش بوده استنساخ كرده است ، در آخر كه از اين مرد ياد كرده به اين عناوين ياد كرده است : .\r\nتمّ ديوان المولى العالم الفاضل ، ملك القرّاء و افضل المتأخرين ، شمس الملة و الدين ، مولانا محمد الحافظ روّح اللَّه روحه و اوصل فتوحه و نوّر مرقده .\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nمرحوم قزوينى مىگويد :\r\nاز القاب و نعوتى كه اين كاتب بسيار نزديك به عصر خواجه و شايد معاصر خواجه در حق او نگاشته بدون اينكه هيچ عبارتى ديگر دالّ بر اينكه وى از مشاهير عرفا و صوفيهء عصر خود بوده از قبيل قطب السالكين ، فخرالمتألهين ، ذخرالاولياء ، شمس العرفاء ، عارف معارف لاريبى ، واقف مواقف اسرار غيبى ، و امثال ذلك - كه در نسخ جديده معمولًا بر اسم او مىافزايند - در حق او استعمال كرده باشد ، شايد بتوان استنباط كرد « 1 » كه خواجه در عصر خود بيشتر از زمرهء علما و فضلا و دانشمندان به قلم مىرفته تا از فرقهء عرفا و صوفيه ، يعنى جنبهء علم و فضل و ادب او بر جنبهء عرفان و تصوف او غلبه داشته « 2 » و علاوه بر اين از نعت « ملك القرّاء » كه كاتب در حق او استعمال كرده ، به نحو وضوح معلوم مىشود كه خواجه از معاريف قرّاء عصر خود محسوب مىشده و به همين سمت مخصوصاً در زمان خود مشهور بوده و اين بيت او كه گويد :\r\n عشقت رسد به فرياد ار خود به سان حافظ * قرآن ز بر بخوانى با چارده روايت \r\nدر حق او صادق و به هيچ وجه اين گونه تصريحات او از قبيل اغراق و مبالغهء شاعرانه نبوده است و تخلص « حافظ » ( يعنى حافظ قرآن ) به كلى اسمِ با مسمّى و صفت بارز او بوده است .\r\nمن از ديوان حافظ دو نسخه بيشتر ندارم ، يكى نسخهء مرحوم قزوينى ، و ديگر نسخه‌اى كه آقاى سيد ابوالقاسم انجوى شيرازى اخيراً چاپ كرده و جزو نسخ خوب حافظ است . البته ايندو مىتوانند جامع باشند ، از نظر اينكه مرحوم قزوينى تكيه‌اش بيشتر بر نسخ قديم است و به ذوق و اين حرفها هيچ اعتماد ندارد و آقاى انجوى شيرازى و تيپش افرادى هستند كه خيلى به نسخ قديمه اعتنايى ندارند ،\r\n\r\n\r\n\r\n\r\n","description":"","footnote":"\r\n( 1 ) مرحوم قزوينى هميشه جزمهايش را هم به صورت « شايد » مىگويد .\r\n( 2 ) البته اين نظر را ما به اين معنا قبول نداريم كه واقعاً غلبه داشته ولى در اشتهار ميان مردم مسلّم غلبه داشته . شايد مقصود ايشان هم همين بوده .\r\n","page_name":" 337 ","page_number":337},
  {"content":"\r\n\r\nمىگويند ما هر شعرى هم كه در ديوانهاى منسوب باشد ، اگر ببينيم به تيپ شعر حافظ مىخورد قبول مىكنيم .\r\nحافظ معلم رسمى هم زياد داشته ، يكى از استادهايش مير سيد شريف جرجانى معروف است .\r\nدر مقدمهء حافظ انجوى از حافظ شيرين سخن مرحوم دكتر معين نقل مىكند « 1 » : .\r\nهرگاه در مجلس درس مير سيد شريف علامهء گرگانى شعر خوانده مىشد ، مىگفت به عوض اين ترّهات به فلسفه و حكمت بپردازيد ، اما چون شمس الدين محمد مىرسيد علامهء گرگانى مىپرسيد بر شما چه الهام شده است ؟ غزل خود را بخوانيد . شاگردان علامه به وى اعتراض مىكردند اين چه رازى است كه ما را از سرودن شعر منع مىكنى ولى به شنيدن شعر حافظ رغبت نشان مىدهى ؟ استاد در پاسخ مىگفت : شعر حافظ همه الهامات و حديث قدسى و لطائف حكمى و نكات قرآنى است .\r\n« لطائف حكمى با نكات قرآنى » تعبير خود حافظ است كه مىگويد آنچه من مىگويم لطائف حكمى است با نكات قرآنى . اين جملهء مير سيد شريف در واقع از خود حافظ گرفته شده .\r\nمعلوم مىشود كه حتى در زمانى كه حافظ هنوز جوان و شاگرد مير سيد شريف بوده ، تلقى افرادى نظير مير سيّد شريف از حافظ در اين حد بوده است .\r\nيادم نيست من در كجا خواندم كه اين لقب « لسان الغيب » را كه به حافظ داده‌اند مال عصرهاى متأخر نيست ، از همان زمانهاى قديم به او « لسان الغيب » مىگويند .\r\nاگر اين حرف درست باشد ، قرينهء ديگرى است كه اين مرد از همان زمان خودش به عنوان يك مرد عارف اهل معنا [ شناخته مىشده 
  ] به طورى كه اساساً او را زبان غيب مىدانسته‌اند يعنى اين‌جور فكر مىكردند كه اين شعرها را كه او سروده ، او نبوده به عنوان يك بشر كه بسرايد ، بلكه از غيب به زبان او جارى مىشده\r\n\r\n\r\n\r\n\r\n","description":"","footnote":"\r\n( 1 ) مرحوم دكتر معين هم يك آدمى بود كه هميشه مستند حرف مىزد ، هيچ وقت بىاستناد حرف نمىزد .\r\n","page_name":" 338 ","page_number":338},
  {"content":"\r\n\r\nاست ؛ چنين اعتقادى داشتند .\r\nاز تاريخ حافظ ، هرچه كه ما مطالعه كنيم ، اين مطلب روشن مىشود كه حافظ يك مردى بوده در زىّ علما و البته در عين اينكه يك عارف بوده ( نزديكانش او را به صورت يك عارف مىشناخته‌اند اما نه به صورت يك درويش و صوفى حرفه‌اى ) بيشتر به عنوان يك عالم معروف بوده است . آن محمد گلندام هم وقتى مىخواهد عذر بياورد براى اينكه حافظ خودش فرصت نكرد و نخواست [ ديوانش را جمع كند ، 
  ] مىگويد « اينقدر مشغول مطالعهء كتب دواوين عرب و كشّاف و مفتاح و مصباح و . . . بود كه فرصت نداشت . » گويى كسى مرحوم ميرزا محمد تقى شيرازى را وصف مىكند . مرحوم ميرزا محمد تقى شيرازى اعلى اللَّه مقامه ، مجتهد و مرجع تقليد ، از شعراى بسيار زبردست است ، خواهرزادهء قاآنى هم هست ، خيلى هم خوب شعر مىگويد ، ولى خيلى كم شعر گفته ؛ حالا كسى بگويد آقاى آميرزا محمد تقى ديوانشان را جمع كرده‌اند يا نه ؟ آدم مىگويد ايشان آنقدر مشغله داشت كه ديگر نمىرسيد بيايد ديوانش را جمع كند . دربارهء حافظ اين‌جور فكر مىكردند كه اينقدر مشغلهء علمى داشت كه خودش ديگر نمىرسيد بيايد شعرهايش را جمع كند .\r\nپس چهرهء حافظ در تاريخ به اين شكل منعكس است .\r\n\r\nحافظ از نگاه ديوانش\r\nاما بياييم سراغ منبع دوم شناخت حافظ يعنى ديوان حافظ . در زمان ما بيشتر مىخواهند حافظ را از روى ديوان و اشعار و گفته هايش بشناسند . اين هم البته راه درستى است ، خودش يك راه شناسايى است ، ولى نظر به اينكه در ميان همهء شعرا - به نظر من اعم از فارسى و عربى ، و شايد ابن فارض هم مثل حافظ نباشد - هيچ كس مثل حافظ اين‌جور نيست كه در شعرش يك دوگانگى ظاهرى مشهود باشد ، [ لذا شناخت حافظ از راه ديوانش خالى از دشوارى نيست . 
  ] در بعضى از اشعارش يك حالت لاابالىگرى و فسق و فجور و پشت پا زدن به همه سنن و مقدسات ، و دم غنيمت شمردن و بىاعتنا به همه چيز بودن منعكس است ، و از آن طرف هم اشعارى دارد كه بدون هيچ گونه توجيه و تأويلى مخّ عرفان و مخّ اخلاق است و نقيض اينها ، يعنى درست نهى اينها . يك چنين دوگانگى در اشعار حافظ مشهود است ، و همين جهت سبب شده كه حافظ در زمان ما به شكلى درآمده است كه احدى نظير ندارد ؛\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nيعنى آن آدم لذتجوى لذت پرست ميخواره‌اى كه سروكارش جز با شراب و رباب و چنگ و اين حرفها نيست ، يعنى يك آدم به اصطلاح امروزيها اپيكورى ، در كار خودش از حافظ مدد مىگيرد ، و در بسيارى از مجالس و بزمها ديوان حافظ ، سومِ شراب و رباب است ، كه مىبينيد ، و از طرف ديگر همين ديوان حافظ در محافل ديگرى هميشه بوده و هنوز هم هست ، در محافلى كه افرادى مىآيند مىنشينند ، حالت تجرد به خودشان مىگيرند ، گناهان خودشان را ياد مىكنند ، عبادت مىكنند ، حالت ذكر به خودشان مىگيرند ، شعرهاى حافظ را مىخوانند ، اشك مىريزند و مىگريند ، افراد خيلى بزرگى حافظ از سجاده‌شان جدا نمىشود ؛ يعنى در بزم آنها سوم شراب و رباب است ، و در محفل الهى و روحانى اينها سومِ قرآن و صحيفهء سجّاديه است . اينها ديگر صحبت « به خودبندى » نيست ، و من چنين اشخاصى را سراغ دارم . افرادى نظير مرحوم فيض مثلًا ، به حافظ به اين چشم و ديده نگاه مىكردند . حالا اين چگونه است ؟ و واقعاً هم اگر ما به اشعار حافظ نگاه كنيم ، لااقل در نظر ابتدايى اين دوگانگى و دوگونگى را در آن مىبينيم . پس حافظ كيست ؟\r\nحالا ما هستيم و مىخواهيم از همين شعرهايش او را بشناسيم ، فعلًا ما به تاريخش كار نداريم ؛ حافظ كيست ؟ از اين شعرهايش مىخواهيم بفهميم كه او كيست .\r\nشناخت يك نفر از روى اثرش ، ديوانش ، كارى است منطقى ، يعنى ديوانش را بايد تحليل كرد ، حالا ممكن هم هست احياناً كسى برسد به جايى كه آخرش نتواند او را بشناسد ، ولى بالاخره اقدام به اين كار ، كارى است عملى ، بعد ببينيم به نتيجه مىرسيم يا نمىرسيم . اگر نرسيديم كه نرسيديم ، ولى اگر رسيديم راه ، راه صحيحى است ، راه تحليل ديوان و اثر يك شاعر .\r\nدر مورد حافظ ، فرضيه‌هاى زيادى هست . ما بايد اين فرضيه‌ها را يك يك بيان كنيم ، بعد هريك از آنها را با قرائن موجود تطبيق بدهيم ، ببينيم قرائن همين ديوان حافظ با آن تطبيق مىكند يا تطبيق نمىكند ، و احياناً قرائن تاريخى هم ممكن است در بعضى موارد به كمك ما بيايد ، درست مثل همين كه علماى امروزى در مسائل طبيعى ، اول يك فرضيه‌اى در ذهنشان برق مىزند ، به اصطلاحْ اين مرحلهء تئورى است ، بعد مىآورند در مرحلهء پراتيك و عمل ، ببينند اين فرضيه با واقع انطباق پيدا مىكند يا نمىكند .\r\n\r\n","description":"","footnote":"","page_name":" 340 ","page_number":340},
  {"content":"\r\n\r\n\r\nفرضيهء اول دربارهء حافظ : حافظ صرفاً يك هنرمند است\r\nاولين فرضيه دربارهء ديوان حافظ اين است كه حافظ در ديوانش صرفاً يك شاعر است به تمام معنى كلمهء شعر و شاعر ، يعنى يك هنرمند است ؛ حافظ در ديوان خودش هيچ هدفى نداشته جز اينكه مىخواسته است يك شاهكار هنرى به وجود بياورد . هنرمند وقتى كه مىخواهد يك شاهكار هنرى به وجود بياورد تمام همتش اين است كه از چه موادى و براى چه هدفى يك شاهكارِ بهتر مىشود به وجود آورد . او ديگر لازم نيست به آن ماده اعتقاد داشته باشد ، [ نگاه مىكند 
  ] چه به درد كارش مىخورد . يك مجسمه ساز هدفش اين است كه يك مجسمهء عالى بسازد ، آنگاه دنبال سوژه مىگردد . چه براى سوژه خوب است ؟ و از چه ماده‌اى مىشود ساخت ؟ با گچ بهتر مىشود ساخت يا با فلز و يا با سنگ ؟ در مدرسهء سپهسالار شخصى به نام بهلول هست ، بهلول معروف . براى اين نقاشها بهترين سوژه اين جناب بهلول است ، خيلى قيافهء خوبى است كه نقاشىاش را بخواهند بكشند يا مجسمه‌اش را بخواهند بريزند . حالا اگر كسى بيايد مجسمهء بهلول را بريزد ، آيا اين علامت ارادت فوق العاده‌اى است كه به بهلول دارد ؟ نه ، هنرمند دنبال سوژه و موضوع مىگردد كه هنر خودش را به بهترين وجهى ظاهر كند .\r\nشعر ، خودش هنر است . ارسطو هم شعر را اول جزو منطق نشمرده بود ، خطابه و شعر از « صناعات خمس » را جزو فنون يعنى جزو هنرها آورد ، منتها بعد گفتند همهء اينها جزو هنرهاست ، هم علم است هم هنر ، و لهذا اسم « صناعات خمس » گذاشتند ، اينها صنعت است و هنر . در اينكه حافظ فوق العاده هنرمند است و شاعر به تمام معنى كلمه ، يعنى از نظر هنرى به تمام معنى كلمه شاعر است ، و يك هنرمند فوق العاده مقتدر است ، احدى بحث ندارد . اين فرضيه مىگويد حافظ يك هنرمند است و ديوان شعر او را هم از نظر محتوا نبايد جدى گرفت ، هيچ جايش را ، نه آنجايى كه دم از مىو معشوق و اين حرفها مىزند و نه آنجايى كه دم از خدا و عرفان و سلوك مىزند ، هردو براى حافظ سوژه هستند و بس ، او بابايى بوده هنرمند ، و هنرمند عاشق هنرش است و دنبال سوژه مىگردد ، خصوصاً كه از قديم گفته‌اند : « احْسَنُ الشِّعْرِ اكْذَبُهُ » . اصلًا شعر با دروغ درست شده . آن شعرى هم كه قرآن نهى مىكند و پيغمبر فرمود : « لَئَنْ يُمْلَأَ بَطْنُ الرَّجُلِ قَيْحاً خَيْرٌ مِنْ انْ يُمْلَأَ شِعْراً » همين\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nشعرى است كه محتوايش تخيل محض باشد . بعد هم فرمود : « انَّ مِنَ الشِّعْرِ لَحِكْمَةً » « 1 » بعضى اشعار هم حكمت است . ولى اساس شعر [ تخيل است . 
  ] در منطق هم شعر را به عنوان يك موضوع تخيل و يك امر تخيلى [ مىشناسند ، 
  ] يعنى به نظم كار ندارند ، كه حالا خودش تعريف خاصى دارد .\r\nاگر اين‌جور باشد ، از ديوان حافظ چيزى راجع به شخصيت حافظ نمىشود استنباط كرد .\r\nداستانى نقل مىكنند كه فرزدق يك وقتى در ضمن اشعارش اين شعر را گفت :\r\n فَبِتْنَ بِجانِبَىِّ مُصَرَّعاتٌ * وَ بِتُّ افَضُّ اغْلاقَ الْخِتامِ « 2 » \r\n.\r\nدارد وصف مىكند يك عده زنهايى را كه با آنها بسر مىبرده . خليفهء وقت گفت : تو در اين شعرها اقرار به زنا كرده‌اى ، بايد حد بر تو جارى شود ( چون مىگويد اين جماعت نسوان در دو طرف من راحت خوابيده بودند ، كار من هم تا صبح جز قفل بسته باز كردن چيز ديگرى نبود . ) فرزدق گفت : « انَّ كِتابَ اللَّهِ يَدْرَءُ عَنَّا الْحَدَّ » قرآن حد را از من برداشته . گفت : چطور ؟ گفت : خداوند متعال مىفرمايد :    وَ الشُّعَراءُ يَتَّبِعُهُمُ الْغاوُونَ . أَ لَمْ تَرَ أَنَّهُمْ فِي كُلِّ وادٍ يَهِيمُونَ . وَ أَنَّهُمْ يَقُولُونَ ما لا يَفْعَلُونَ    « 3 » كار شاعر اين است كه كارِ نكرده را توصيف كند « 4 » . به خود حافظ همچنين اعتراضاتى كرده‌اند .\r\nمىگويند حافظ گفت :\r\n اگر آن ترك شيرازى به دست آرد دل ما را * به خال هندويش بخشم سمرقند و بخارا را \r\nاين فقط در منطق يك شعر درست است كه يك شاعر آسمان جُل بگويد : « به خال هندويش بخشم سمرقند و بخارا را » . اميرتيمور به او گفت : اين حرفها چيست كه مىگويى ؟ من اين همه جان كنده‌ام تا سمرقند و بخارا را فتح كرده‌ام ، تو به يك خال سياه مىبخشى ؟ گفت : اين همه بخشش كرده‌ام كه حالا چيزى ندارم و اين‌جور جلنبر هستم ! البته اين افسانه است كه به او نسبت مىدهند ؛ مىگويند با اميرتيمور ملاقات نكرده .\r\n\r\n\r\n\r\n\r\n","description":"","footnote":"\r\n( 1 ) بحارالانوار ، ج 79 / ص 290\r\n( 2 ) ديوان فرزدق ، ج 2 / ص 836 ، چاپ و تحقيق عبداللَّه الصاوى ، قاهره 1936 .\r\n( 3 ) شعرا / 224 - 226\r\n( 4 ) كشكول شيخ بهايى ، ج 4 / ص 9\r\n","page_name":" 342 ","page_number":342},
  {"content":"\r\n\r\nزبان ، زبان شعر است و زبان ، زبان هنرمند است .\r\nيك داستان واقعى مطيع الدولهء حجازى در كتاب آينه « 1 » نقل مىكند كه يك بيچاره‌اى كه آثار شاعر بلژيكى « 2 » را خوانده بود و مجذوب تخيلات لطيف و انسانى و اخلاقى او شده بود « 3 » ، از فلان كشور بار سفر بست كه برود به ملاقات او .\r\nرفت ملاقات كند ، يك خانم سكرترى داشت ، گفت او ملاقات نمىدهد . گفت من از راه دور آمده‌ام ، چندين كشور را طى كرده‌ام ، مىخواهم چند دقيقه استاد را زيارت كنم . هرچه اين زن بدبخت گفت آقا برگرد ، وقت ندارد ، ديد نمىشود ( آن زن مىدانست چه خبر است ) . تا آخر از بس او اصرار كرد ، هرجور بود يك وقتى برايش گرفت . آن شخص مىگويد كه رفتم ، تا در اتاق را باز كردم يك وقت ديدم يك آدم بدتركيب بدهيكلى با اخمهاى درهم كشيده آمد بيرون و گفت از جان من چه مىخواهى ؟ ! برو گم شو ! و از اين حرفها ؛ عكس تمام آن چيزهايى كه من در آثارش خوانده بودم . مات و مبهوت ماندم . بعد آمدم به آن زن گفتم : اين همان است كه اين همه آثار مىنويسد ؟ ! گفت : بله . گفتم : همان است كه اين همه چيزهاى خوب و زيبا نوشته است ؟ ! گفت : بله . گفتم : من كه باور نمىكنم . آن زن انگشترش را درآورد ، گفت : اين انگشتر من چگونه انگشترى است ؟ خيلى زيباست ؟ گفتم : بله .\r\nگفت : آيا چون اين خيلى زيباست ، دليل بر اين است كه انگشترساز هم خيلى زيباست ؟ گفتم : نه . گفت : آخر اين هنر است ، ممكن است او خيلى آدم بدتركيب بداخلاقى باشد از هرجهت ، ولى اين هنر را هم دارد كه انگشتر زيبا مىسازد .\r\nنويسنده فقط هنرمند است ، هنرش اين است كه يك اثر زيبايى خلق كند ، اين كه دليل نمىشود كه خودش زيبا باشد ، تو اشتباه كرده‌اى .\r\nعده‌اى دربارهء حافظ چنين اعتقادى دارند .\r\nاين مطلب را نمىشود با دليل و برهان رد كرد . معنايش اين است كه ظاهر كلام حافظ در هيچ مقوله‌اى حجت نيست . اين را نمىشود قبول كرد ، البته نمىشود هم رد\r\n\r\n\r\n\r\n\r\n","description":"","footnote":"\r\n( 1 ) ص 93 - 100\r\n( 2 ) ظاهراً نظرش به موريس مترلينگ است . [ ولى به نظر مىرسد كه نظر نويسنده به موسيو پيرلاتوش بوده است . 
  ]\r\n( 3 ) مترلينگ خيلى شاعر است ، در نثر خودش هم شاعر است ، يعنى نثرش هم شاعرانه است . او واقعاً شاعر است و فيلسوف نيست .\r\n","page_name":" 343 ","page_number":343},
  {"content":"\r\n\r\nكرد ؛ با دليل و برهان نمىشود رد كرد ، ولى كسى هم كه آشنا با ديوان حافظ باشد نمىتواند اين حرف را قبول كند كه آن اشعار عرفانى حافظ را يك شاعر كه صرفاً هنرمند بوده و اساساً واقف به رموز عرفان و سير و سلوك و معنويت و اينها نبوده [ سروده است 
  ] و او توانسته چنين اثر جاويدانى خلق كند كه بعد از هفتصدسال اشكها را در خلوتهاى شب جارى كند .\r\nعرض كردم اين ، برهان نيست ، ولى براى خود من شخصاً هيچ وقت چنين چيزى قابل قبول نيست . دليلش هم اين است كه امروز چرا حافظى به وجود نمىآيد ؟ آيا ديگر قريحه‌ها خشك شد ، كه حافظى نباشد ، سعدىاى نباشد ، جامىاى نباشد ؟ دليل ندارد قريحه‌ها خشك شده باشد ؛ روحها در مسير ديگرى است ، يعنى روح حافظ ديگر وجود ندارد كه اثرى مثل حافظ و حتى مثل جامى به وجود نمىآيد . اين ديگر يك امر شخصى است و « الْمَرْءُ مَخْبُوٌّ تَحْتَ لِسانِهِ » در اينجا كاملًا مشهود است ؛ همان‌طور كه خود قرآن كريم - كه گفتيم عده‌اى حافظ را سومِ قرآن و صحيفه قرار مىدهند از نظر مناجاتها و راز و نيازهاشان - اثر خودش را در دنيا روى زيبايىاش دارد ، ولى يك زيبايىاى كه از يك افق ما فوق بشرى برخاسته ، و چقدر قرآن روى اين موضوع تكيه مىكند ! اعجاز قرآن اين است .\r\n وَ إِذا سَمِعُوا ما أُنْزِلَ إِلَى الرَّسُولِ تَرى أَعْيُنَهُمْ تَفِيضُ مِنَ الدَّمْعِ مِمَّا عَرَفُوا مِنَ الْحَقِّ  « 1 » .\r\n إِنَّمَا الْمُؤْمِنُونَ الَّذِينَ إِذا ذُكِرَ اللَّهُ وَجِلَتْ قُلُوبُهُمْ وَ إِذا تُلِيَتْ عَلَيْهِمْ آياتُهُ زادَتْهُمْ إِيماناً وَ عَلى رَبِّهِمْ يَتَوَكَّلُونَ  « 2 » .\r\n إِذا ذُكِرَ اللَّهُ وَحْدَهُ اشْمَأَزَّتْ قُلُوبُ الَّذِينَ لا يُؤْمِنُونَ بِالْآخِرَةِ  « 3 » .\r\n اللَّهُ نَزَّلَ أَحْسَنَ الْحَدِيثِ كِتاباً مُتَشابِهاً مَثانِيَ تَقْشَعِرُّ مِنْهُ جُلُودُ الَّذِينَ يَخْشَوْنَ رَبَّهُمْ  « 4 » .\r\n\r\n\r\n\r\n\r\n","description":"","footnote":"\r\n( 1 ) مائده / 83\r\n( 2 ) انفال / 2\r\n( 3 ) زمر / 45\r\n( 4 ) زمر / 23 .\r\n","page_name":" 344 ","page_number":344},
  {"content":"\r\n\r\nاين ديگر يك امر ساختگى نبود . پيغمبر اگر يك هنرمند مىبود نمىتوانست چنين كارى را خلق كند . امام زين العابدين اگر فقط يك هنرمند مىبود ، محال بود اثر جاويدى مثل صحيفه خلق كند . يك هنرمند هرچه فصيح باشد ، هرچه بليغ باشد ، محال است بتواند دعاى كميل خلق كند . به عقيدهء من : و همين‌طور يك آدمى كه روحش روح سوخته و عرفان نباشد ، خودش متأثر نباشد ، امكان ندارد كه يك چنين آدم بىخاصيت - نمىخواهم بگويم يك آدم فاسق فاجر ، نه ، يك آدم عادى ، يك ملاى معمولى ، يك مدرس شرح مطالع « 1 » و استاد كشّاف و از اين حرفها - غزلى در اين حد بگويد :\r\n طفيل هستى عشق‌اند آدمى و پرى * ارادتى بنما تا سعادتى ببرى \r\n بكوش خواجه و از عشق بىنصيب مباش * كه بنده را نخرد كس به عيب بىهنرى \r\n مىصبوح و شكر خواب صبحدم تا چند * به عذر نيم شبى كوش و گريهء سحرى \r\nتا آخرش ، كه يكى از آن برازنده ترين غزليات حافظ است . چنين چيزى امكان ندارد ، اينها حرف مفت است . ولى عرض كردم كسى بخواهد با دليل و برهان بگويد چنين چيزى نيست ، [ مشكل است . 
  ] بعلاوه با اين همه صراحتى كه اين مرد دارد مىگويد ، ديگر نمىشود كارى كرد . اين يك فرضيه .\r\nخوشبختانه اين فرضيه امروز در زمان ما طرفدار ندارد كه ما خيلى بخواهيم يقه براى آن پاره كنيم . امروز نمىگويند كه حافظ يك هنرمند محض بوده . از بعضى گفته‌هاى همين آقاى انجوى شيرازى اين حرف برمىآيد كه حافظ يك مردى بود كه از زمان خودش رنجيده بود و چون از عصر خودش و مردم و محيطش رنجيده بود به هنر خودش پناه آورده بود ؛ ولى او هم به اين شدت نمىخواهد اين حرف را بزند .\r\n\r\n\r\n\r\n\r\n","description":"","footnote":"\r\n( 1 ) همان‌طور كه گفته‌اند حافظ شرح مطالع تدريس مىكرده .\r\n","page_name":" 345 ","page_number":345},
  {"content":"\r\n\r\n\r\nفرضيهء دوم : حافظ اشعار خود را در حالات مختلف گفته است\r\nفرضيهء دوم - كه اين هم فرضيهء عجيبى است - اين است كه حافظ اين حرفهاى ضد و نقيض را - كه خيلى هم ضد و نقيض است و ما بعد دربارهء تناقضهاى ظاهرى حافظ بحث خواهيم كرد - تحت تأثير حالات مختلف گفته ؛ آنجايى كه در حد اعلاى اپيكورى گفته ، در آن وقت حالتش هم حالت اپيكورى بوده و خلاصه از هيچ چيز نمىگذشت اگر گيرش مىآمد ، و آنجايى هم كه در اوج عرفان گفته ، در آن وقت حالت عرفانى داشته ؛ يعنى اين نوسانى كه شما در ديوان حافظ مىبينيد ، منعكس كنندهء نوسان روحى خود حافظ است ، در اين حد كه بين المشرق و المغرب است ؛ تا اين حد روح حافظ در نوسان بوده . مىگوييم چطور چنين چيزى مىشود ؟ .\r\nادوارد براون نظرش اين است . او كتابش تاريخ ادبيات ايران را به انگليسى نوشته ؛ در جلد سومش - كه از سعدى تا جامى است و على اصغر حكمت ترجمه كرده - مىگويد حافظ آنجايى كه راجع به ميخوارگى گفته مقصودش همين ميخوارگى بوده ، آنجايى هم كه راجع به مخّ عرفان گفته واقعاً در آن وقت عارف بوده . بعد به انگليسيها مىگويد شما ممكن است تعجب كنيد : مگر مىشود يك نفر اين‌طور باشد ؟ مىگويد ايرانيها را نشناخته‌ايد ، ايرانى يك چنين جنس آدمى است . . . « 1 »\r\n\r\n\r\n\r\n\r\n","description":"","footnote":"\r\n( 1 ) [ ظاهراً اندكى از پايان اين جلسه روى نوار ضبط نشده است . 
  ]\r\n","page_name":" 346 ","page_number":346},
  {"content":"\r\n\r\n\r\nحافظ ، گلى از بوستان معارف اسلامى\r\nبحث ما رسيد به اينجا كه حافظ خودش در لحن اشعارش طورى هست كه اين امكان را به افراد داده كه به اشكال گوناگونى تفسير شود . يك نوع تفسير او به اصطلاح تفسير مادى حافظ است ، يعنى آن چيزهايى را كه در زبان حافظ آمده است از مىو معشوق و شك و حيرت و دم غنيمت شمردن و امثال اينها - كه به قول فرنگيها حافظ را يك شاعر اپيكورى معرفى مىكند - به همين ظاهرش حمل كنيم و بگوييم مقصودش هم همين است . در جلسهء پيش گفتيم كه بسيارى حافظ را همين جور تفسير مىكنند ولى آنها هم به عمد و با توجه يا بدون عمد و توجه قسمتى از اشعار حافظ در اين زمينه را به حساب مىآورند ، همان اشعار مادى به اصطلاح ، كه مفهومى اين گونه دارد ، و قسمت ديگر را [ مسكوت مىگذارند . 
  ] در واقع آن مقدار از مفاهيم ماده پرستى حافظ آورده مىشود كه خود اين نويسندگان را بتواند توجيه كند ، يعنى چيزهايى كه حاضرند به خودشان نسبت بدهند و نه بيشتر ، و اما در حدودى كه حتى خودشان هم ابا دارند كه به خودشان چنين نسبتهايى بدهند ، در آن اشعار حافظ سكوت مىكنند و ما گفتيم حالا ببينيم چه از آب در مىآيد ، و درآورديم كه اگر حافظ را اين‌جور تفسير كنيم ، براى حافظ جز همان هنر شاعرى چيزى باقى نمىماند ، بلكه يك انحطاط اخلاقى روحى در منتها درجه ، منتها با هنر\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nفوق العادهء شعرى . اين يك گونه تفسير .\r\nالبته اينجا ممكن است كسى بگويد كه چه مانعى دارد ؟ مگر ما قول داده‌ايم كه حافظ اين‌جور نباشد ؟ ما بايد ببينيم حافظ در واقع چگونه بوده است . سخن ما هم همين است . اين طرز فكر ، يعنى طرز فكر اينچنين مادى براى يك شاعر و هنرمند ، در جهان اسلام سابقه دارد و بوده‌اند شعرايى كه شعر و ادب و هنرشان در همين زمينه‌ها بوده و بىپرده و مكشوف اين مدعاى خودشان را بيان كرده‌اند . فرنگيها اين‌جور افراد را « اپيكوريست » مىنامند ، البته خودشان - يعنى تاريخ فلسفه نويس‌ها - مىگويند روى يك نسبت غلطى است كه به اپيكور مىدهند ، و الّا خود اپيكور هم به اين معنا لذت پرست نبوده است ، ولى اصطلاحى شده .\r\n\r\nيزيدىگرى\r\nدر جهان اسلام اول كسى كه در شعر خودش مفاهيم معنوى و مذهبى و اخلاقى را به مسخره گرفت و بىپرده دم از لذت و عيش و شراب و شاهد و اينها زد و مقصود او هم جز همين امور ظاهرى نبود يزيد بن معاويه است ، و آنچه كه اروپاييها آن را « اپيكوريسم » مىنامند مسلمين بايد « يزيدىگرى » بنامند ، چون اول كسى كه اين باب را در جهان اسلام فتح كرد يزيد بود . البته مىدانيد كه يزيد شاعرى فوق العاده زبردست بوده ، خيلى شاعر بليغى بوده ، و ديوانش هم شنيده‌ام چاپ شده ، و معروف است كه قاضى ابن خلّكان معروف كه از علماى بزرگ اسلام و مورخ بزرگى است و كتابش جزو اسناد تاريخى دنياى اسلام است و خودش مرد اديبى هم هست ، شيفتهء فوق العادهء شعر يزيد بوده ، به خود يزيد ارادتى نداشته ولى به شعر يزيد فوق العاده ارادتمند بوده ، و در اشعار يزيد همين مضامين تحقيرِ هرچه معنا و اخلاق و معانى دين و مذهب است در قبال لذات و بهره گيرى از طبيعت ، در كمال صراحت آمده است ، مثل اين اشعارش كه مىگويد :\r\n مَعْشَرَ النِّدمان قوموا * وَ اسْمَعوا صَوْتَ الْاغانى \r\n وَ اشْرَبوا كَأْسَ مُدامٍ * وَ اتْرُكوا ذِكْرَ الْمَعانى \r\nمخصوصاً وقتى كه به اين امور دعوت مىكند ، توأم مىكند با نفى معانى .\r\n شَغَلَتْنى نَغْمَةُ الْعيدانِ * عَنْ صَوْتِ الْاذانِ \r\n وَ تَعَوَّضْتُ عَنِ الْحور * عَجوزاً فِى الدِّنانِ \r\n\r\n","description":"","footnote":"","page_name":" 348 ","page_number":348},
  {"content":"\r\n\r\nاشخاصى كه به مفاد عربى آگاه هستند مىدانند چه دارد مىگويد . حالا اندكى از آن را ترجمه مىكنم . مىگويد : « دوستان ، نديمان ، بپاخيزيد ، صداى موسيقى را ، اغنيه‌ها را گوش كنيد ، جام مىدمادم بنوشيد و ذكر معانى و آن حرفهاى اخلاقى را رها كنيد . من شخصاً كسى هستم كه آواز عودها مرا از شنيدن آواز اذان بازداشته است و بجاى حورالعين كه در بهشت وعده مىدهند ، اين پيرزنى را كه در داخل خُم است انتخاب كرده‌ام . » كلمهء « عجوز » در زبان عربى كنايه از خمر كهنه آورده مىشود . يا مثلًا مىگويد :\r\n شُمَيْسَةُ كُرْمٍ بُرْجُها قَعْرُ دِنِّها * وَ مَشْرِقُهَا السّاقى وَ مَغْرِبُها فَمى « 1 » \r\n اذا نَزَلَتْ مِنْ دِنِّها فى زُجاجَة « 2 » * حَكَتْ نَفَراً بَيْنَ الْحَطيمِ وَ زَمْزَم « 3 » \r\n فَانْ حَرُمَتْ يَوْماً عَلى دينِ احْمَد * فَخُذْها عَلى دينِ الْمَسيحِ بْنِ مَرْيَم « 4 » \r\n.\r\nيا راجع به مساجد مىگويد :\r\n دَعِ الْمَساجِدَ لِلعُبّادِ تَسْكُنُها * وَ اجْلِسْ عَلى دَكَّةِ الْخَمّارِ وَ اسْقينا \r\n انَّ الَّذى شَرِبا فى سُكْرِهِ طَرِبا * وَ لِلْمُصَلّينَ لا دنيا و لا دينا \r\n ما قالَ رَبُّكَ وَيْلٌ لِلَّذى شَرِبا * لكِنَّهُ قالَ وَيْلٌ لِلْمُصَلّينا \r\nهمين مضامينى كه ما مىبينيم در كلمات عرفاى خودمان طعنه زدن به عبادت و مسجد و اين‌جور حرفها زياد پيدا مىشود در مقابل عيش و نوشى كه خود آنها مىگويند و در كلماتشان هست .\r\nيا مثلًا بىدردى نسبت به اجتماع ، كه گور پدر اجتماع ، هرچه بود بود : « وظيفه گر برسد مصرفش گل است و نبيد » پولى برسد و ما برويم آنجا ، گلى و نبيدى و از اين حرفها ، ديگر گور پدر دنيا ، هرچه مىخواهد بر دنيا بگذرد .\r\nدر اثر اين كارهايى كه يزيد مىكرد ، چون نامزد خلافت بود ، معاويه كه در سياست مرد پخته‌اى بود خيلى ناراحت بود ، مىديد اينها زمينهء خلافت او را به كلى خراب مىكند ، خصوصاً اين بىدردى و بىعلاقگىاش . براى اينكه او را علاقه مند\r\n\r\n\r\n\r\n\r\n","description":"","footnote":"\r\n( 1 ) شراب را مىگويد . ( اين مسخره كردنش امور دينى و مذهبى را و به باد سخريه گرفتن اينها هميشه در اشعارش هست . )\r\n( 2 ) آنجا كه از ظرف خودش قلقل كنان ، زمزمه كنان مىريزد در شيشه .\r\n( 3 ) گويى حجاج هستند كه ميان حطيم و زمزم دارند حركت مىكنند .\r\n( 4 ) اديان يكى است ، فرق نمىكند ، اگر به دين احمد حرام است ، به دين مسيح بنوش .\r\n","page_name":" 349 ","page_number":349},
  {"content":"\r\n\r\nبه سياست و امور نظامى بكند ، در يكى از جنگهايى كه با روميها داشتند ، مخصوصاً فرماندهى سپاه را به او داد . سپاه رفتند و يزيد دلش نمىخواست برود ، بالاخره خودش چند منزل بعد از سپاه حركت مىكرد ، تا رسيد به يكى از ديرها « 1 » بعد از مدتى كه لشكر در جايى اطراق كرده بود ، به او خبر دادند كه يك بيمارى خيلى سختى افتاده ميان سپاهيان و اينها را مثل برگ خزان به زمين مىريزد . او در دير ، زنى به نام‌امّ كلثوم پيدا كرده بود و با او مشغول عيش و نوش بود ، اصلًا خيالش از اين حرفها نبود ؛ يك وقتى كه سرش گرم شد اين شعرها را در بىدردى نسبت به مردم گفت :\r\n ما انْ ابالى بِما لاقَتْ جُموعُهم * بالْقَذْقَذونَةِ « 2 » مِنْ حُمّى وَ مِنْ موم \r\n اذَا اتَّكَأَتْ عَلَى الْانماطِ مُرْتَفِقا * بِدِيْرِ مُرّانَ عِنْدى امُّ كُلْثوم \r\nالبته بعد هم شاعرهاى ديگرى به همين حال درآمدند . ابونُواس كه يك شاعر اهوازىّ الاصل است و شاعر بسيار توانايى است در عربى ، يك چنين شاعرى است .\r\nاينها بعدها به اصطلاح جزو عمال شهوت و خلوت خلفا شدند ، يعنى جزو وسايل و ابزارهاى عيش و نوش خلفا و اشراف و اعيان و رجال گرديدند ، كه وقتى مىخواستند دستگاه عيش و نوش داشته باشند ، از جمله كسانى كه به آنها احتياج داشتند ، نديمها ، بذله گوها ، شاعرها و كسانى بودند كه مضمونهاى عالى و لطيف مىگويند براى اينكه عيش آنها را مكمَّل كنند .\r\nآن مكتبى كه حافظ را به نحو مادى تفسير مىكند ، مطابق آن از حافظ چنين شخصيتى بيرون مىآيد و استفاده مىشود . اتفاقاً در حافظ يك برگه‌اى هست كه اين برگه هم اين بيچاره حافظ را بيشتر متهم مىكند و آن اين است كه در يكى از غزلهايش كه در ترتيب اين ديوان ( ديوان قزوينى ) اولين غزل او قرار گرفته است ، بلكه همان اولين بيتى كه حافظ با آن شروع مىشود ، يك مصراعش از يزيد است :\r\n\r\n\r\n\r\n\r\n","description":"","footnote":"\r\n( 1 ) شيوع شرابخوارى و فحشا در ميان مسلمين از ديرهاى مسيحيت آغاز شد ، چون مسئلهء عفاف اسلامى و حجاب اسلامى و ممنوعيت شرب خمر عياشى را اجازه نمىداد . مسيحيها در صومعه‌ها و ديرهاى خودشان راهبه‌ها به عنوان زنهاى تارك دنيا داشتند ، شراب هم داشتند ، همان جاها را مركز عيش و نوش كرده بودند ، و شام هم مجاور قسطنطنيه و در مرز بود ( آن وقت تركيه جزو مسيحيت بود ) و در خود شام هم - مخصوصاً در دهات اطراف شام - مسيحى زياد بود .\r\n( 2 ) يا « بالفَرقدونة » . ظاهراً اسم محل « قذقذونه » يا « فرقدونه » بوده ؛ من در بعضى كتابها قذقذونه خوانده‌ام ، در بعضى فرقدونه .\r\n","page_name":" 350 ","page_number":350},
  {"content":"\r\n\r\n الا يا ايها الساقى ادر كأساً و ناولها * كه عشق آسان نمود اول ولى افتاد مشكلها \r\nمصراع اول مىگويند از يزيد است ، منتها مصراع او اين‌جور بوده : « ادر كأساً و ناولها الا يا ايها الساقى » و شعرش چنين است :\r\n انا المسموم ما عندى بترياق و لاراق * ادر كأساً و ناولها الا يا ايها الساقى \r\nاينجا يك برگهء يزيدىگرى عليه حافظ بيچاره درست مىشود و لهذا بعدها شعرا آمده‌اند بعضى عذر خواسته‌اند ، بعضى ديگر به حافظ ايراد گرفته‌اند كه تو چرا اين شعر را از يزيد گرفته‌اى ؟ در اين شرحى كه « سودى » بر حافظ نوشته « 1 » مىگويد كه اهلى شيرازى خواسته براى اين امر عذرى از حافظ بياورد ؛ مىگويد :\r\n خواجه حافظ را شبى ديدم به خواب * گفتم‌اى در فضل و دانش بىهَمال « 2 » \r\n از چه بستى بر خود اين شعر يزيد * با وجود اين همه فضل و كمال \r\n گفت واقف نيستى زين مسئله * مال كافر هست بر مؤمن حلال \r\nولى كاتبى نيشابورى اين حرف را قبول نكرده و به گونهء ديگرى در واقع بر حافظ نقد كرده است ؛ مىگويد :\r\n عجب در حيرتم از خواجه حافظ * به نوعى كش خرد زان عاجز آيد \r\n چه حكمت ديد در شعر يزيد او * كه در ديوان نخست از وى سرايد \r\n اگرچه مال كافر بر مسلمان * حلال است و در او قيلى نشايد \r\n ولى از شير عيبى بس عظيم است * كه لقمه از دهان سگ ربايد \r\nبالاخره اين يك شعر هم برگه‌اى شده براى يزيدىگرى در حافظ .\r\nحالا ما برويم ببينيم كه مطلب چيست ؟ آيا واقعاً همين جور است ؟ ديوان حافظ همين‌طور بايد تفسير شود ؟ اگر ديوان حافظ يكنواخت مىبود و همهء اشعار حافظ همان جورهايى بود كه ما نمونه هايش را در قسمتهاى مختلف داده‌ايم ، مىگفتيم بله ، چه مانعى دارد كه بگوييم حافظ اين‌جور بوده ؟ حالا از حافظ براى ما\r\n\r\n\r\n\r\n\r\n","description":"","footnote":"\r\n( 1 ) سودى يك مرد ترك زبانى بوده كه با ادبيات فارسى آشنا بوده ، ديوان حافظ را به فارسى شرح كرده ، ولى شرحش شرح لغوى و ادبى است ، شرح عرفانى نيست ، به مقاصد حافظ هيچ كارى ندارد ، فقط براى تركهايى كه با فارسى آشنا باشند در واقع تركيب مىكند : اين مبتداست ، اين خبر است ؛ چنين چيزى .\r\n( 2 ) او « بى حساب » نوشته ولى مسلّم « بى همال » است ، غلط از سودى است .\r\n","page_name":" 351 ","page_number":351},
  {"content":"\r\n\r\nيك « لسان الغيب » و يك مرد خيلى عالى و قدّيس ساخته‌اند ، خوب اشتباه كرده‌اند ، چون تاريخ كه چيزى را نشان نمىدهد ، عوام اين حرف را مىزنند ، ديوانش هم كه سراسر اين است ، پس حافظ اساساً همين هم هست ، بيش از اين هم چيزى نبوده .\r\nولى اين‌طور نيست و همهء اشعار حافظ آن جورها نيست . اگر ما اين‌طور دربارهء حافظ قضاوت كنيم و حافظى پيدا شود بخواهد ما را به محاكمه بكشد ، جوابى در برابرش نداريم . اگر كسى بخواهد دربارهء حافظ از روى ديوانش قضاوت كند ( كه بحث ما فعلًا در اين است ، ما تاريخ حافظ را قبلًا بحث كرديم ) مثل هر شاعر ديگرى ، بايد تمام اين ديوان را از اول تا به آخر در نظر بگيرد ، چون بلاتشبيه دربارهء قرآن كريم ما داريم كه « الْقُر انُ يُفَسِّرُ بَعْضُهُ بَعْضاً » ( بعضى از قرآن مفسر بعضى هست ) و خود قرآن براى خودش « متدولوژى » بيان كرده  ( هُوَ الَّذِي أَنْزَلَ عَلَيْكَ الْكِتابَ مِنْهُ آياتٌ مُحْكَماتٌ هُنَّ أُمُّ الْكِتابِ وَ أُخَرُ مُتَشابِهاتٌ فَأَمَّا الَّذِينَ فِي قُلُوبِهِمْ زَيْغٌ فَيَتَّبِعُونَ ما تَشابَهَ مِنْهُ ابْتِغاءَ الْفِتْنَةِ وَ ابْتِغاءَ تَأْوِيلِهِ )  « 1 » و خود قرآن اين باب را براى اولين بار باز كرده ، باب متشابه گويى و محكم گويى و اينكه آن محكمات‌امّ الكتاب باشد يعنى مرجع همهء كتاب باشد و مقياسى باشد براى متشابهات . ما دربارهء قرآن هم اگر بخواهيم بعضى از آيات آن را استخراج كنيم و بعد همانها را مقياس قرار بدهيم ، چيزى در مىآيد غير از آنچه كه خود قرآن مىخواهد ، و اغلب كتابهاى مهم همين‌طور است كه نمىشود انسان قسمتى از آن را ، بعضى از آن را بگيرد و تفسير كند .\r\nحافظ در كتاب خودش يك كليد به دست ما داده است و آن كليد اين است كه كلماتى به كار مىبرد كه آن كلمات همه نشان مىدهد كه مىخواهد بگويد من مردى از اين تيپم ؛ مثل كلمهء عارف ، كلمهء صوفى « 2 » ؛ كلمات مقدس در حافظ از قبيل سالك ، عارف ، طريق ، طريقت ، رونده ، مرشد ، پير . اينها نشان مىدهد كه اين ديوان از تيپ ديوانهايى است كه عرفا تنظيم كرده‌اند ، در زبان عربى و در زبان فارسى .\r\nما اول بايد برويم سراغ عرفا به‌طور كلى . حافظ را ما نمىتوانيم از عرفا جدا كنيم و تفسير كنيم ، چنين چيزى محال است . مولوى را ما نمىتوانيم از عرفا جدا\r\n\r\n\r\n\r\n\r\n","description":"","footnote":"\r\n( 1 ) آل عمران / 7\r\n( 2 ) البته « صوفى » را خيلى اوقات نقد هم مىكند . بعضى از اينها را نقد كرده ولى بعضى را نقد نكرده است .\r\n","page_name":" 352 ","page_number":352},
  {"content":"\r\n\r\nكنيم و تفسير كنيم . تفسير حافظ بايد تفسيرى باشد در ضمن تفسير عرفا ، خوبيها يا بديهايش در همه بايد سنجيده شود . پس ما بايد يك نظر كلى به همهء عرفا بكنيم ، ببينيم اصلًا در ميان عرفا اين گونه حرف زدن بوده يا نبوده ؟ ما مىبينيم به اصطلاح امروز سمبليك حرف زدن - يعنى با الفاظ و كلماتى كه هركدام رمز يك معناست سخن گفتن - امرى بوده كه قرنها قبل از حافظ در ميان عرفاى اسلامى ، اعم از عربى گوى و فارسى گوى ، رايج بوده ، اختصاص به حافظ ندارد ، قرنها قبل از حافظ بوده و خودشان هم در جاهاى ديگر تصريح مىكرده‌اند كه اين كلمات ، رمز و اصطلاح است و ما از اينها يك معانى خاصى در نظر داريم . اين نه به حافظ اختصاص دارد ، نه به قرن حافظ و نه به زبان فارسى ، كه اگر ما بخواهيم دنبال اين مطلب را بگيريم خيلى دنباله پيدا مىكند ؛ من همان قدر كه شما بدانيد اين مطلب به حافظ و قرن حافظ و زبان فارسى اختصاص ندارد براى شما عرض مىكنم تا مطلب برايتان قطعى و يقينى بشود .\r\n\r\nمحيى الدين عربى ، پدر عرفان اسلامى\r\nقبلًا هم عرض كرديم كه يكى از عرفايى كه الهام دهندهء همهء نوابغ عرفانى است كه از قرن هفتم به بعد آمده‌اند ، محيى الدين عربى است . محيى الدين عربى خواه ناخواه پدر عرفان اسلامى است و او بود كه تحول عظيم در عرفان اسلامى به وجود آورد .\r\n( در يكى از بحثهاى آينده ، در عرفان نظرى كه بحث مىكنيم ، قسمتى از آنها را عرض خواهيم كرد ) . عرفاى بعد از او همه از او الهام گرفته‌اند . مولوى ، حافظ ، شبسترى و امثال اينها شاگردان مكتب محيى الدين‌اند بدون شك . محيى الدين شعر هم مىگفته و بعضى شعرهايش هم خيلى عالى است نه همه . اصلًا او يك آدمى است كه همان‌طور كه ما مولوى را مىگوييم در قالب شعر نمىگنجد او باز بيشتر در قالب شعر نمىگنجد ؛ يك چنين آدم عجيبى است . از جمله يك كتابى ، يك عده اشعارى دارد به نام ترجمان الاشواق كه خودش همانها را شرح كرده به نام ذخائر الاعلاق و چاپ شده و در دست است . اين اشعار همه اشعار عاشقانه است و با اينكه خودش تصريح مىكند كه او برخوردى هم با يك خانم عارفه‌اى در مكه داشته - كه داستانش را در مقدمهء آن كتاب و در شرح حال او نقل كرده‌اند - و آن زن شاگردش بوده و خودش هم در ابتدا تصريح مىكند كه اين كلماتى كه من مىآورم ،\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nاز همان زن كنايه مىآورم ، يعنى مفهوم لفظ و ظاهرى كه من دارم مىگويم همين زن را دارم مىگويم ( فكل اسم اذكره فى هذا الجزء فمنها اكنّى و كل‌دار اندبها فدارها اعنى : من هر اسمى اگر ببرم ، سُعاد بگويم ، هند بگويم ، مقصود اوست ، و هر دارى را كه من ندبه كنم‌دار او را قصد كرده‌ام ) ولى در عين حال معناى شعر سمبليك اين نيست كه مثلًا وقتى مىگويد شراب ، از شراب [ چيز ديگر اراده شده 
  ] مثل اينكه ما مىگوييم « رأيت اسدا » و از « اسد » مستقيماً رجل شجاع اراده شده ؛ نه ، از شراب ، شراب اراده مىشود ولى شراب را وقتى كه توصيف مىكند هدفش از توصيف شراب چيز ديگر است ، نه اينكه لفظ « شراب » كه مىگويد ، مجازاً مىگويد و بجاى لفظ « شراب » بايد يك چيز ديگر بگذاريم . در مَجازاتى كه ادبا به كار مىبرند اين طور است كه لفظى را بجاى لفظ ديگر به كار مىبرند كه اگر لفظ اصلى را بگذاريم معنا تغيير نمىكند ، ولى در بيان سمبليك چيز ديگر است و آن اين است كه دربارهء يك معنى بحث مىكند ، اين مطلب او ظاهرى دارد كه ظاهرش هم درست است ، يعنى يك معنايى دارد ، ولى روحش [ چيز ديگرى است و 
  ] يك باطن ديگرى در كار است . اين عين اقتباس از همان كار قرآن است : ظاهر و باطن . « ظاهر و باطن » معنايش اين نيست كه لفظ قرآن وضع شده براى معناى باطنى و معناى ظاهرى مَجاز است ، بلكه به اين معنى است كه در آنِ واحد بطون متعدده دارد ؛ يك ظاهر دارد و يك باطن ؛ اهل ظاهر ظاهرش را مىفهمند و اهل باطن باطنش را . بعد مىگويد :\r\nو لم ازل فيما نظمتها فى هذا الجزء على الايماء على الواردات الالهية و التنزلات الروحانية و المناسبات العلويّة جريا على طريقتنا المثلى فانّ الاخرة خير لها من الاولى .\r\nو بعد مىگويد خود آن خانم هم مىدانست : « و لعلمها ( رضى اللَّه عنها ) بما اليه اشير و لا ينبّهك مثل خبير و اللَّه يعصم قارئ هذا الديوان من سبق خاطره الى ما لايليق بالنفوس الابيّة . » او خودش هم مىدانست و مبادا كسى كه اين ديوان را مىخواند خيال كند كه مقصود ما فقط همين معناى ظاهرى بوده .\r\nبعد مىگويد ديوان من كه منتشر شد بعضى از علما نقد كردند ، ايراد گرفتند ، شايد بعضى از فقها تفسيق و تكفير كردند . وقتى كه مقصود اصلى را براى او شرح\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nدادم او توبه كرد : « فلما سمعه ذلك المنكر تاب الى اللَّه سبحانه تعالى و رجع عن الانكار على الفقراء » وقتى كه آن منكر شرح مرا شنيد توبه كرد از اينكه بر فقرا انكار كند « و ما يأتون به فى اقاويلهم من الغزل و التشبيب » اينكه آنها در غزلياتشان تشبيب مىكنند كليت دارد . « تشبيب » يعنى مطلب خودشان را به نام يك معشوق و يك محبوب آغاز مىكنند ولى هدف چيز ديگرى است . مثلًا قصيدهء بُرده كه از بوصيرى است و از عالى ترين و پرسوزترين و با اخلاص ترين قصايدى است كه در اسلام گفته شده ، چگونه شروع مىشود ؟ با غزل شروع مىشود . يك مقدماتى دارد ، هفت هشت قسمت است و بعد وارد مدح رسول اكرم مىشود و خيلى قصيدهء عالى و عجيبى هم هست ، ولى چگونه شروع مىكند :\r\n أمِنْ تَذْكُرُ جيرانَ بِذى سَلَم * مَزَجْتُ دَمْعاً جَرى مِنْ مُقْلَةٍ بِدَمِ \r\n أمْ هَبَّتِ الرّيحُ مِنْ تِلْقاءِ كاظِمَة * وَ اوْمَضَ الْبَرْقُ فِى الظَّلْماءِ مِنْ اضَمِ \r\nمثل كسى كه دربارهء يك معشوق ظاهرى دارد حرف مىزند . همين شعراى خودمان كه بعدها مدح حضرت امير و حضرت امام حسين و . . . را گفته‌اند ، اول از زلف و رخ و اين حرفها مىگويند ، بعد وارد مدح على مىشوند . معلوم مىشود همان وقت رايج بوده كه عرفا غزل مىگفته‌اند و تشبيب مىكرده‌اند ولى مقصودشان چيز ديگر بوده . بعد خودش اين شعر را مىگويد ( و مىگويد براى اينكه از مقصود ما آگاه بشوند ) :\r\n كُلَّما اذْكُرُهُ مِنْ طَلَلٍ « 1 » * اوْ رُبوعٍ اوْ مَقامٍ « 2 » كُلَّما \r\n وَ كَذا انْ قُلْتُ « هى » اوْ قُلْتُ « هُو » * اوْ « هُمُ » اوْ « هُنَّ » جَمْعاً اوْ « هُما » « 3 » \r\n وَ كَذا انْ قُلْتُ قَدْ ا نْجَدَنى * قَدَرٌ فى شِعْرِنا اوْ اتْهَما « 4 » \r\n وَ كَذا السُّحْبُ اذا قُلْتُ بَكَتْ * وَ كَذَا الزَّهْرُ اذا مَا ابْتَسَما . . . « 5 » \r\n اوْ نِساءٌ كاعِباتٌ نَهَدَتْ * طالِعاتٍ كَشُموسٍ اوْ دُمى « 6 » \r\n\r\n\r\n\r\n\r\n","description":"","footnote":"\r\n( 1 ) يادگارهاى محبوب ، خرابه‌هايى كه از منزل محبوب باقى مانده .\r\n( 2 ) ربوع و مقام يعنى منازل .\r\n( 3 ) هُوَ مىگويم ، هِىَ مىگويم ، هُمْ مىگويم ، هُنَّ مىگويم ، هرچه مىگويم .\r\n( 4 ) اگر اسم نجد مىبرم ، اسم تهامه مىبرم .\r\n( 5 ) از گريهء ابر سخن مىگويم ، از خندهء شكوفه سخن مىگويم .\r\n( 6 ) يا از زنان كاعب - يعنى « پستان برآمده » - و از زنانى كه مانند خورشيد طلوع مىكنند مىگويم .\r\n","page_name":" 355 ","page_number":355},
  {"content":"\r\n\r\n كُلَّما اذْكُرُهُ مِمّا جَرى * ذِكْرُهُ اوْ مِثْلُهُ انْ تَفْهَما \r\n مِنْهُ اسْرارٌ وَ انْوارٌ جَلَتْ * اوْ عَلَتْ جاءَ بِها رَبُّ السَّما « 1 » \r\n لِفُؤادى اوْ فُؤادِ مَنْ لَهُ « 2 » * مِثْلُ مايى مِنْ شُرودِ الْعُلَما « 3 » \r\n صِفةٌ قُدْسِيَّةٌ عِلْوِيَّةٌ * اعْلَمَتْ انَّ لِصِدْقى قَدَما \r\n فَاصْرِفِ الْخاطِرَ عَنْ ظاهِرِها * وَ اطْلُبِ الْباطِنَ حَتّى تَعْلَما \r\n\r\nمولوى\r\nمولوى خودمان با اينكه در مثنوى تغزل ندارد و با زبان ديگرى حرف مىزند ، ولى به اين مطلب توجه دارد و مىگويد مبادا تو حرفى را كه از عارف مىشنوى به ظاهرش حمل كنى . تشبيه خوبى مىكند ، مىگويد آنها مرغ حق‌اند . مثل اينكه در كلمهء « مرغ حق » اشاره دارد به منطق الطير عطار و داستان اينكه مرغان همه جمع شدند به رهبرى هدهد ( و هدهد رمز پير مرشد است و مرغهاى ديگر سالك ) ، رفتند براى اينكه سيمرغ را به پادشاهى انتخاب كنند ( كه داستانش را اگر بخواهم شرح كنم ، يك وقت ديگر در جاى خودش بايد شرح كنم ) . اين است كه سالكان را تشبيه به مرغان مىكنند كه حركت مىكنند براى رفتن به خانهء سيمرغ . مولوى مىگويد :\r\n چون صفيرى بشنوى از مرغ حق * ظاهرش را يادگيرى چون سبق \r\n وانگهى از خود قياساتى كنى * مر خيال محض را ذاتى كنى « 4 » \r\n اصطلاحاتى است مر ابدال را * كه نباشد زان خبر غفّال را \r\nبا اين تصريحات ، ما چه مىتوانيم بگوييم ؟\r\n\r\nشيخ محمود شبسترى\r\nمحمود شبسترى در منظومهء خودش كه از عالى ترين قطعات عرفان اسلامى است - و افسوس كه معانى اينها به كلى دارد فراموش مىشود - [ اين اصطلاحات را\r\n\r\n\r\n\r\n\r\n","description":"","footnote":"\r\n( 1 ) مىخواهد بگويد اينها اسرار و الهاماتى است كه بر قلب من وارد شده و من به اين صورت اينها را تجسم كرده‌ام . حالا چرا اينها به اين صورت گفته‌اند ، بعد در اين باره بحث مىكنيم .\r\n( 2 ) آن واردات بر قلب من وارد شده يا بر قلب كس ديگر .\r\n( 3 ) آنانى كه مثل من از علماء باللَّه‌اند .\r\n( 4 ) با اين خيالات خودت چيزى بسازى كه چنين گفته‌اند .\r\n","page_name":" 356 ","page_number":356},
  {"content":"\r\n\r\nتوضيح مىدهد . 
  ] مىدانيد سؤالاتى از خراسان كرده‌اند و آن وقت هم ظاهراً او در آذربايجان بوده و آن سؤالات را جواب داده و آن‌طور كه خودش مىگويد در يك شب هم جواب داده و اين خيلى عجيب است :\r\n رسولى با هزاران لطف و احسان * رسيد از خدمت اهل خراسان \r\nجزو سؤالات آن آدم يكى اين سؤال است :\r\n چه خواهد مرد معنى زان عبارت * كه دارد سوى چشم و لب اشارت ؟ \r\n چه جويد از رخ و زلف و خط و خال * كسى كاندر مقامات است و احوال ؟ \r\nمعلوم است كه براى اينها مطرح بوده كه مقصود عرفا از اين تعبيرات چه بوده ؟\r\nمفصل در اين زمينه‌ها بحث مىكند ، شايد در حدود صد شعر داشته باشد . آنوقت اين‌جور جواب مىدهد ( من چند تايش را برايتان مىخوانم ) :\r\n هر آن چيزى كه در عالم عيان است * چو عكسى ز آفتاب آن جهان است \r\n جهان چون زلف و خط و خال و ابروست * كه هر چيزى به جاى خويش نيكوست \r\n تجلّى ، گه جمال و گه جلال است * رخ و زلف آن معانى را مثال است \r\n صفات حق تعالى لطف و قهر است * رخ و زلف بتان را زان دو بهر است \r\n چو محسوس آمد اين الفاظ مسموع * نخست از بهر محسوسند موضوع « 1 » \r\n ندارد عالم معنى نهايت * كجا بيند مر او را چشمْ غايت \r\n هر آن معنا كه شد از ذوق پيدا « 2 » * كجا تعبير لفظى يابد او را « 3 » \r\n\r\n\r\n\r\n\r\n","description":"","footnote":"\r\n( 1 ) مىگويد الفاظ ، اول براى معانى محسوسه وضع شده .\r\n( 2 ) معانى عرفانى ، واردات قلبى .\r\n( 3 ) معانى عرفانى كه در قلب آمده ، اساساً لفظى ندارد كه به آن لفظها بيان شود ، چون اين الفاظ براى معانىاى وضع شده كه بشر از راه حواس با آنها آشنا شده . در جاى ديگر مىگويد :\r\nمعانى هرگز اندر حرف نايد .\r\nكه بحر بيكران در ظرف نايد .\r\nيك شعر عربى هم هست كه حاجى سبزوارى نقل مىكند :\r\nالا انّ ثوباً خيط من نص تسعة .\r\nو عشرين حرفا عن معانيه قاصر .\r\nيعنى جامه‌اى كه از اين بيست و نه حرف بافته شده ، به اندام او راست نمىآيد ، يعنى آن معانى را هرگز با اين الفاظ نمىشود بيان كرد .\r\n","page_name":" 357 ","page_number":357},
  {"content":"\r\n\r\n چو اهل دل كند تفسير معنى * به مانندى كند تعبير معنى « 1 » \r\n كه محسوسات از آن عالم چو سايه است * كه اين چون طفل و آن مانند دايه است \r\nبعد به شرح مىپردازد ، خيلى شرح مىكند كه زلف يعنى چه ، رخ يعنى چه ، . . .\r\nبعد سائل مىگويد :\r\n شراب و شمع و شاهد را چه معناست * خراباتى شدن آخِر چه دعواست ؟ \r\nجواب مىدهد :\r\n شراب و شمع ، ذوق و نور عرفان * ببين شاهد كه از كس نيست پنهان \r\nآنگاه وارد بحث مفصلى در اين زمينه مىشود .\r\n\r\nمغربى\r\nيكى ديگر از شعراى بسيار زبردست عرفانى ، كه البته لطف حافظ را ندارد ولى از نظر معانى عرفانى يعنى رسيدن به عمق عرفان عده‌اى او را از حافظ جلوتر مىدانند - عرض كردم نه از نظر شعرى و ادبى و هنرى ، بلكه از نظر رسيدن به عمق عرفان - شاعرى است به نام « مغربى » كه ديوانش هم چاپ شده . مغربى در اول ديوانش [ شعرهايى در اين زمينه دارد 
  ] - كه من در كتاب خدمات متقابل اسلام و ايران اين شعرها را از آنجا نقل كرده‌ام . بعضى از اين اشعار را مىخوانم ( چون خيلى مفصل است ) ، مىگويد :\r\n اگر بينى در اين ديوان اشعار * خرابات و خراباتى و خمّار \r\n بت و زنّار و تسبيح و چليپا * مغ و ترسا و گبر و دير و مينا \r\n شراب و شاهد و شمع و شبستان * خروش بربط و آواز مستان \r\n\r\n\r\n\r\n\r\n","description":"","footnote":"\r\n( 1 ) [ يعنى 
  ] با تشبيه مىگويد .\r\n","page_name":" 358 ","page_number":358},
  {"content":"\r\n\r\n مىو ميخانه و رند خرابات * حريف و ساقى و نرد و مناجات \r\n نواى ارغنون و نالهء نى * صبوح و مجلس و جام پياپى \r\n خُم و جام و سبوى مىفروشى * حريفى كردن اندر باده نوشى \r\n ز مسجد سوى ميخانه دويدن * در آنجا مدتى چند آرميدن \r\n گرو كردن پيالهء خويشتن را * نهادن بر سر مىجان و تن را \r\n گل و گلزار و سرو و باغ و لاله * حديث شبنم و باران و ژاله \r\n خط و خال و قد و بالا و ابرو * عذار وعارض و رخسار و گيسو \r\n لب و دندان و چشم شوخ و سرمست * سر و پا و ميان و پنجه و دست \r\n مشو زنهار از اين گفتار در تاب * برو مقصود از آن گفتار درياب \r\n مپيچ اندر سر و پاى عبارت * اگر هستى ز ارباب اشارت \r\n نظر را نغز كن تا نغز بينى * گذر از پوست كن تا مغز بينى \r\n نظرگر بر ندارى از ظواهر * كجا گردى ز ارباب سرائر \r\n چو هر يك را از اين الفاظ ، جانى است * به زير هريك از اينها جهانى است \r\n تو جانش را طلب از جسم بگذر * مسمّا جوى باش از اسم بگذر \r\n فرو مگذار چيزى از دقايق * كه تا باشى ز اصحاب حقايق \r\n\r\nهاتف اصفهانى\r\nيا مثلًا هاتف در آن ترجيع بند معروفش كه با اين بيت آغاز مىشود :\r\n اى فداى تو هم دل و هم جان * وى نثار رهت هم اين و هم آن \r\nدر يكى از آن ترجيع بندهايش مخصوصاً تصريح مىكند :\r\n هاتف ارباب معرفت كه گهى * مست خوانندشان و گه هشيار \r\n از دف و چنگ و مطرب و ساقى * وز مىو جام و ساقى و زنّار \r\n قصد ايشان نهفته اسرارى است * كه به ايما كنند گه اظهار \r\n\r\nشيخ بهايى\r\nو بعلاوه ، ما مىبينيم افرادى در اين زمينه‌ها شعر گفته‌اند كه دربارهء هركه بشود احتمال داد ، دربارهء آنها ديگر نمىشود احتمال اين حرفها را داد . مثلًا شيخ بهايى ، فقيه عصر و شيخ الاسلام زمان خودش ، از اين حرفهاى رندى به اصطلاح ، آن قدرى\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nكه در كلمات حافظ آمده در كلمات او هم آمده ، كمتر نيامده ، مثل اين شعرهاى معروفش كه مىگويد :\r\n دين و دل به يك ديدن باختيم و خرسنديم « 1 » * در قمار عشق‌اى دل كى بود پشيمانى \r\n سجده بر بتى دارم ، راه مسجدم منما * كافر ره عشقم ، من كجا مسلمانى \r\n ما ز دوست غير از دوست مقصدى نمىخواهيم * حور و جنت‌اى زاهد بر تو باد ارزانى « 2 » \r\n زاهدى به ميخانه سرخرو ز مىديدم * گفتمش مبارك باد ارمنى مسلمانى \r\n خانهء دل ما را از كرم عمارت كن * پيش از آنكه اين خانه رو نهد به ويرانى \r\n\r\nاشعارى از علامه طباطبايى\r\nاگر شعرهايى كه مجتهدها و فقهاى زمان و مراجع تقليد زمان در اين زمينه‌ها گفته‌اند ، همانها را بخواهيم جمع كنيم ، مثل شعرهاى مرحوم ميرزا محمدتقى شيرازى و شعرهاى مرحوم نراقى « 3 » ، خودش يك داستانى دارد ، كه ديگر خيلى معطلتان نمىكنم ، ولى خوشم مىآيد كه شعرهايى از استاد خودمان علامهء طباطبايى سلّمه اللَّه تعالى را براى شما بخوانم ، ببينيد كه اين مفسرين مادى حافظ اينجا چه\r\n\r\n\r\n\r\n\r\n","description":"","footnote":"\r\n( 1 ) راجع به اين مسئله كه مىگويد دين را داديم ، مقصودشان چيست ، بعدها ان شاء اللَّه بحث مىكنيم .\r\n( 2 ) البته اين شعر تفسير مىكند ، مثل شعرهاى خود حافظ .\r\n( 3 ) [ و شعرهاى امام خمينى ( ره ) كه پس از رحلت ايشان منتشر شد و به عنوان نمونه يكى از آنها را مىآوريم : 
  ] .\r\nمن به خال لبت‌اى دوست گرفتار شدم .\r\nچشم بيمار تو را ديدم و بيمار شدم .\r\nفارغ از خود شدم و كوس اناالحق بزدم .\r\nهمچو منصور خريدارِ سردار شدم .\r\nغم دلدار فكنده است به جانم شررى .\r\nكه به جان آمدم و شهرهء بازار شدم .\r\nدر ميخانه گشاييد به رويم شب و روز .\r\nكه من از مسجد و از مدرسه بيزار شدم .\r\nجامهء زهد و ريا كندم و بر تن كردم .\r\nخرقهء پير خراباتى و هشيار شدم .\r\nواعظ شهر كه از پند خود آزارم داد .\r\nاز دم رند مىآلوده مددكار شدم .\r\nبگذاريد كه از بتكده يادى بكنم .\r\nمن كه با دست بت ميكده بيدار شدم\r\n","page_name":" 360 ","page_number":360},
  {"content":"\r\n\r\nمىگويند . ايشان مىگويد :\r\n همى گويم و گفته‌ام بارها * بود كيش من مهر دلدارها « 1 » \r\n پرستش به مستى است در كيش مهر * برونند زين جرگه هشيارها \r\n به شادى و آسايش و خواب و خور * ندارند كارى دل افكارها \r\n بجز اشك چشم و بجز داغ دل * نباشد به دست گرفتارها \r\n كشيدند در كوى دلدادگان * ميان دل و كامْ ديوارها \r\n چه فرهادها مرده در كوهها * چه حلّاجها رفته بر دارها \r\n چه دارد جهان جز دل و مهر يار * مگر توده‌هايى ز پندارها \r\n ولى رادمردان و وارستگان * نيازند هرگز به مردارها \r\n مهين مهرورزان كه آزاده‌اند * بريدند از دام جان تارها \r\n به خون خود آغشته و رفته‌اند * چه گلهاى رنگين به جوبارها \r\n بهاران كه شاباش ريزد سپهر * به دامان گلشن ز رگبارها \r\n كشد رخت سبزه به هامون و دشت * زند بارگه گل به گلزارها \r\n نگارش دهد گلبن جويبار * در آيينهء آب رخسارها \r\n رود شاخ گل در بر نيلُفَر * برقصد به صد ناز گلنارها \r\n درد پردهء غنچه را باد بام * هزار آورد نغز گفتارها \r\n به آواى ناى و به آهنگ چنگ * خروشد ز سرو و سمن تارها \r\n به ياد خم ابروى گلرخان * بكش جام در بزم ميخوارها \r\n گره را ز راز جهان باز كن * كه آسان كند باده دشوارها \r\n جز افسون و افسانه نبود جهان * كه بسته است چشم خشايارها \r\n به اندوه آينده خود را مباز « 2 » * كه آينده خوابى است چون پارها « 3 » \r\n فريب جهان را مخور زينهار * كه در پاى اين گل بود خارها \r\n پياپى بكش جام و سرگرم باش * بهل‌گر بگيرند بيكارها \r\n\r\n\r\n\r\n\r\n","description":"","footnote":"\r\n( 1 ) دين را از خودش يك جا سلب كرد !\r\n( 2 ) همان نقد حافظ كه آنهمه خوانديم ، دم حافظ .\r\n( 3 ) انكار قيامت است آنطور كه اين آقايان از حافظ استفاده مىكنند !\r\n","page_name":" 361 ","page_number":361},
  {"content":"\r\n\r\n\r\nحافظ گلى است از بوستان معارف اسلامى\r\nتا اينجا ما رسيديم به اين مطلب كه حافظ گلى است از يك بوستان . بوستانى را شما در نظر بگيريد كه صدهزار متر مربع است و در آن دهها هزار گل وجود دارد و يك گلش حافظ است و آن بوستان ، بوستان معارف اسلامى است كه گسترده بوده ، نيمى از جهان را فرا گرفته ، به زبانهاى مختلف ، تازه من عربى را آوردم ، در زبانهاى ديگر هم همين جور بوده ، اختصاص به آن ندارد . اينكه ما حافظ را تنها از اين بوستان بچينيم ، بعد بخواهيم مطابق دل خودمان تفسير كنيم درست نيست ، حافظ را فقط در داخل همان بوستانى كه رشد كرده - كه آن ، بوستان فرهنگ اسلامى است - مىتوانيم مطالعه كنيم . ما تا استادهاى حافظ را ، استادهاى استادهاى حافظ را ، جوّ حافظ را ، فضايى كه حافظ در آن فضا تنفس كرده به دست نياوريم محال است [ شناخت درستى از او پيدا كنيم 
  ] و اين كار ، كار يك اديب نيست . اشتباه اين است كه در عصر ما ادبا مىخواهند حافظ را شرح كنند . بزرگترين اديب جهان هم بيايد نمىتواند حافظ را شرح كند . حافظ را عارفى بايد شرح كند كه اديب هم باشد و به همين دليل اين بنده با تمام صراحت عرض مىكنم هيچ مدعى شرح حافظ نيستم چون نه عارفم نه اديب ، عارفى اديب مىبايد كه حافظ را شرح كند ، آن هم اديب به معناى جامع علوم عصر و زمان حافظ ، اديب زمان حافظ .\r\n\r\nعلت رمزگويى عرفا\r\nبرويم سراغ يك مطلب ديگر ، و آن اين است كه حالا اين چه داعىاى بوده است كه اين آقايان عرفا بيايند حرفهاى خودشان را اين‌جور در پرده بگويند آن هم با يك پرده درىِ اين گونه ، پرده‌اى كه پرده درى هم در آن هست ، چرا با رمز حرف مىزنند ، چرا سمبليك حرف مىزنند ؟ چرا حرف خودشان را صريح نمىگويند ؟ « چون صفيرى بشنوى از مرغ حق » يعنى چه ؟ ! « اصطلاحاتى است مر ابدال را » يعنى چه ؟ ! چه بيمارىاى دارند كه حرف خودشان را واضح و صريح نمىگويند ؟ ! .\r\nاينجا هم باز تفسيرهايى شده . بعضى اين‌جور تفسير كرده‌اند كه علت قضيه اين بوده كه در ابتدا عرفا حرفهاى خودشان را صريح مىگفتند ، بعدها چون ديدند اين حرفهاى صريح و بىپرده و رُك براى اينها دردسر درست مىكند ، مجبور شدند كه حرفهايشان را در پرده بگويند براى اينكه اهل ظاهر ، فقها و پيروان فقها\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nمزاحمشان نشوند ؛ اين بود كه حرفشان را در پرده گفتند . مرحوم دكتر قاسم غنى دو كتاب دارد ، يكى به نام تاريخ تصوف در اسلام ، و ديگرى - كه مىگويند چكيدهء افكار اوست - به نام بحثى در تصوف كه وقتى انسان از اول تا آخرش را مطالعه مىكند مىبيند اين مرد چيزى از عرفان و تصوف درك نمىكرده ، مطالعه زياد كرده ولى چيزى نمىدانسته . ايشان اصرار دارد كه مطلب را همين‌طور توجيه كند . اولًا ايشان مدعى است و خيال كرده « 1 » كه اصلًا اين عرفان اسلامى همه‌اش حرفهاى نوافلاطونيان است ( يك حرفى از فرنگيها شنيده بوده ، دنبال همان را گرفته ) . بعد مىگويد بعد از اينكه اين فلسفهء نوافلاطونيان به شكل عرفان در ميان مسلمين آمد :\r\nتصوف به شكلى درآمد كه مورد تكفير واقع شد و جماعتى از بزرگان صوفيه به زحمت افتادند و بعضى به قتل رسيدند و اين پيشامدها سبب شد كه صوفيان اسرار خود را از نامحرمان مكتوم بدارند و كلمات خود را مرموز و ذو وجوه ادا كنند ، ظواهر شرع را رعايت نمايند و مخصوصاً درصدد برآمدند كه عرفان و تصوف را به وسيلهء تفسير و تأويل با قرآن و حديث تطبيق كنند و انصاف اين است كه از عهدهء اين مهم به خوبى برآمدند و پايهء تأويل را به جايى گذاشتند كه دست فيلسوفان تأويل كنندهء تورات هم به آن نخواهد رسيد « 2 » در جاى ديگر هم باز همين حرف را به گونهء ديگرى مىگويد .\r\nاين حرف يك حرف نامربوطى است . اتفاقاً اينها در عين اينكه مدعاى خودشان را در پرده گفته‌اند ، از نظر ظواهر از قدماى صوفيه ( يعنى صوفيهء قرن دوم ، سوم ، چهارم ) بيشتر پرده درى كرده‌اند . اگر مسئلهء اينها مسئلهء تقيه مىبود ، اينها نبايد حرف خودشان را در زير پردهء همان چيزهايى بگويند كه به حسب ظواهر شرع مكروه و مذموم است . خيلى حرف عجيبى است ! عذر بدتر از گناه كه مىگويند همين است . اينها در پرده حرف زدند ، چگونه در پرده حرف زدند ؟ همهء مدعاى\r\n\r\n\r\n\r\n\r\n","description":"","footnote":"\r\n( 1 ) حرفى كه آقاى دكتر بدوى هم طرح و رد كرد .\r\n( 2 ) بحثى در تصوف ، ص 10\r\n","page_name":" 363 ","page_number":363},
  {"content":"\r\n\r\nخودشان را به صورت چيزهايى گفتند كه يا كفر است يا فسق ! اين چه جور در پرده گفتنِ به آن منظور است [ كه اهل ظاهر آنها را متهم به بىدينى نكنند ؟ 
  ] اگر به يك زبان ديگرى مىگفتند كه مردم اشتباه مىكردند ، مثلًا بجاى اين حرفها كلماتى مانند وضو ، غسل ، تيمم ، ركوع و سجود مىآوردند و بعد مىگفتند مقصود ما از سجود فلان معناست ، از ركوع فلان معنا ، از وضو و از تيمم فلان معنا ، اين نظريه قابل توجيه بود . اينها كه از اين الفاظ شرعى يا از الفاظ مقدس عرفى استفاده نكرده‌اند ، از الفاظى استفاده كرده‌اند كه مفهوم ظاهرىاش يا فسق بوده يا كفر : « دين و دل به يك ديدن باختيم و خرسنديم » . مىگويد دينم را باختم و خرسندم . آيا اين خواسته در پرده حرف بزند كه مردم عوام نفهمند ؟ خيلى حرف عجيبى است ! تعجب مىكنم از اين آدم كه چطور چنين حرفى زده ! .\r\nبعضى ديگر از اين ناسيوناليستها چشمهايشان را باز كرده‌اند ، خيال كرده‌اند كه اين حرفها اختصاص دارد به شعراى ايرانى و فارسى زبان و اين اصطلاحات هم فقط اصطلاح مىو مغ و مغبچه است و يك دفعه افتاده‌اند به اينكه بله ، يك چيز ديگر است و آن اين است كه اين شعراى ما در زير سلطهء عرب و اسلام بودند ، مىخواستند به ايران قديم و ايران قبل از اسلام اظهار علاقه كنند ، راهى نداشتند ، چاره‌اى نداشتند ، آمدند اين تعبيرات را آوردند براى اينكه اهل دل بفهمند كه اينها دارند به ايران قديم و ايران زمان ساسانى علاقه نشان مىدهند ! .\r\nيادم است يك وقتى اين كتاب عرفان و اصول مادى دكتر ارانى را مىخواندم ، در آنجا كسانى را كه اين حرفها را مىزنند مسخره كرده بود ، و نقل كرده بود كه يك آقايى گفته كه اين شعر حافظ كه مىگويد :\r\n بلبل ز شاخ سرو به گلبانگ پهلوى * مىخواند دوش درس مقامات معنوى \r\nچون كلمهء « پهلوى » اشاره به زبان پهلوى در ايران قبل از اسلام است ، دارد علاقه‌اش را به زردشتىگرى نشان مىدهد و اين نشانهء احساسات ملى شاعر است .\r\nدكتر ارانى نوشته بود اگر اين‌طور است پس شعر بعدش هم كه مىگويد :\r\n يعنى بيا كه آتش موسى نمود گل * تا از درخت نكتهء توحيد بشنوى \r\nاين هم تمايل يهودىگرى شاعر است ! و شعر بعدش كه مىگويد :\r\n اين قصهء عجب شنو از بخت واژگون * ما را بكشت يار به انفاس عيسوى \r\nاين هم علامت مسيحىگرى شاعر است ! ! اين مزخرفات يعنى چه ؟ ! يك حرفهايى\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nكه استعمار قرن نوزدهم در مغز ملتهاى اسلامى فرو كرده براى جدا كردن اينها از يكديگر ، اينها حالا مىخواهند اين حرفها را تا هزارسال پيش هم ببرند . اينها دروغ محض است . هزار دليل تاريخى بر رد اينهاست و من در كتاب خدمات متقابل اسلام و ايران در اين قضيه هم بحث كرده‌ام .\r\nپس قضيه چيست ؟ قضيه را از خود عرفا بايد بپرسيم . به عقيدهء من مطلب دو دليل داشته كه يك دليلش در كلمات عرفا نيامده است ولى حتماً بىاثر نبوده و آن اين است : شعر و ادب و فصاحت و بلاغت و زيبايى بيان ، خودش يك وسيله‌اى است براى بهتر رساندن هر پيام ، حالا پيام هرچه مىخواهد باشد . يك نفر سياسى هم اگر بخواهد پيام سياسى خودش را به مردم برساند ، با شعر و ادب و اين حرفها ، با يك شعر خيلى عالى شما مىبينيد به اندازهء صد كتاب در مردم اثر مىگذارد ، يعنى آن مطلب وقتى لباس زيباى شعر را بپوشد بهتر اثر مىگذارد . خود قرآن كريم از همين معنا استفاده كرده . اعجاز قرآن كه در فصاحت و زيبايىاش هست ، يعنى قرآن هنر را در خدمت پيام الهى قرار داده و اين جهتِ قرآن هميشه عامل فوق العاده مؤثرى بوده در پيشرفت و پيشبرد قرآن . عرفا هم براى پيام عرفانى خودشان از زيبايى ادب ، از اين تشبيه‌ها ، تمثيلها ، شعرها ، از اين رمزى سخن گفتن‌ها [ استفاده كرده‌اند . 
  ] اين امر مسلّم مطالب را زيباتر مىكند تا اينكه مطالب را همين‌طور مكشوف و بىپرده بگويند ، لطف ندارد ؛ يعنى براى تبليغ حرف خودشان اين وسيله را انتخاب كرده‌اند .\r\nو ديگر اينكه ( حرف اساسى اين است ، كه در شعرهاى شبسترى هم بود ) اين معانى اساساً لفظ ندارد ، الفاظ بشر كوتاه است از افادهء اين معانى ، و تنها افرادى مىتوانند اين معانى را درك كنند كه خودشان وارد اين دنيا باشند . اين است كه اينها تصريح مىكنند كه - به تعبير خودشان - عشق قابل بيان نيست ، زبان عشق زبان بيانى نيست . خود حافظ هم در خيلى جاها به اين مطلب تصريح مىكند ، مثلًا در يك جا مىگويد :\r\n اى آنكه به تقرير و بيان دم زنى از عشق * ما با تو نداريم سخن ، خير و سلامت « 1 » \r\n\r\n\r\n\r\n\r\n","description":"","footnote":"\r\n( 1 ) اينها به لفظ نمىآيد .\r\n","page_name":" 365 ","page_number":365},
  {"content":"\r\n\r\nدر جاى ديگر صريحتر مىگويد :\r\n سخن عشق نه آن است كه آيد به زبان * ساقيا مىده و كوتاه كن اين گفت و شنفت \r\nاين حرفى است كه اينها معتقدند كه اين معانى با بيان صريح گفتنى نيست ، فقط با رمز بايد گفته شود و افرادى هم مىتوانند درك كنند كه اهل راه و اهل سلوك باشند ، غير از اينها كسى نمىفهمد ، به قول مولوى زبان مرغان است ، منطق الطير است ، فقط كسى مىداند كه  عُلِّمْنا مَنْطِقَ الطَّيْرِ  « 1 » باشد ، ديگران اصلًا نمىتوانند در اين حريم وارد شوند . بنابراين [ اين معانى را 
  ] با زبان خود گفتن [ معنى ندارد ، 
  ] زبان ندارد كه گفته شود ، زبانش همينهاست ، يعنى زبان زبان رمز است كه اگر بخواهند به صورت غير رمزى بگويند همه به گمراهى و اشتباه مىافتند . اينها معتقدند كه اين راه را نه با قدم فكر و عقل مىشود پيمود ، و نه با بيانى كه آن بيان مال فكر و عقل است مىتوان تقرير كرد .\r\nسالها پيش مطلبى به ذهنم آمد ، هنوز هم به عقيدهء خودم باقى هستم : حافظ يك غزل عارفانه‌اى دارد كه خيلى عالى است . در اين غزل ، من خيلى شديد معتقدم كه حافظ مخاطبش بوعلى است در آخر اشارات . بوعلى در آخر اشارات نمطى دارد ( نمط ماقبل آخر ) به نام « مقامات العارفين » و انصاف اين است اينكه يك حكيم توانسته مقامات العارفين را اين‌جور بيان كند خيلى عالى است ، واقعاً شاهكارى است از اين حكيم ، ولى البته عارف قبول ندارد كه يك حكيم با قدم حكمت و فلسفه بتواند به معانى و رموز عرفان و سلوك پى ببرد و لذا فلسفه و عقل را از اين جهت كه به راز مطلب پى ببرد نفى مىكند « 2 » . مىگويد :\r\n صوفى از پرتو مىراز نهانى دانست « 3 » * گوهر هركس از اين لعل توانى دانست \r\n.\r\nبعد مىگويد :\r\n قدر مجموعهء گل « 4 » مرغ سحر داند و بس * كه نه هركو ورقى خواند معانى دانست \r\n\r\n\r\n\r\n\r\n","description":"","footnote":"\r\n( 1 ) نمل / 16\r\n( 2 ) اگر فرصتى شد ، اين موارد را در شعرهاى حافظ نشان مىدهيم .\r\n( 3 ) عارف آن راز نهان را فقط از پرتو مى ( معلوم است كه مقصود از مىعارفانه چيست ) مىداند .\r\n( 4 ) در بعضى نسخ دارد : « وصف مجموعهء گل » و اين بهتر است .\r\n","page_name":" 366 ","page_number":366},
  {"content":"\r\n\r\nمقصود از « مرغ سحر » همان روح عارف است كه سحرخيز است و « سحر مناجات » است ، كه در موضوع سحرخيزى و مناجات سحر و گريهء سحر ، هيچ كس از حافظ بهتر سخن نگفته ، به قدرى سوزناك ، به قدرى مؤثر ! و خودش مرد شب زنده‌دار و سحرخيزى بوده و مكرر تصريح مىكند كه من هرچه دارم از سحرخيزى دارم .\r\n قدر مجموعهء گل مرغ سحر داند و بس * كه نه هركو ورقى خواند معانى دانست \r\nاينها از كتاب خواندن به دست نمىآيد ، از كار مرغ سحر به دست مىآيد ؛ از سلوك ، از تهذيب نفس ، از تضرع ، از زارى ، از مناجات كردن ، از رفتن به درگاه الهى فقط ، پيدا مىشود .\r\n عرضه كردم دو جهان بر دل كار افتاده * به جز از عشق تو باقى همه فانى دانست \r\n آن شد اكنون كه ز ابناى عوام انديشم * محتسب نيز در اين عيش نهانى دانست \r\n سنگ و گِل را كند از يمن نظر لعل و عقيق * هركه قدر نفس باد يمانى دانست \r\nآنگاه مىگويد :\r\n اى كه از دفتر عقل آيت عشق آموزى * ترسم اين نكته به تحقيق ندانى دانست \r\nاى بوعلى كه از دفتر عقل « مقامات العارفين » مىنويسى ، ترسم اين نكته به تحقيق ندانى دانست .\r\n\r\n","description":"","footnote":"","page_name":" 367 ","page_number":367},
  {"content":"\r\n\r\n\r\nجهان بينى و ايدئولوژى حافظ مطابق ظاهر اشعار او .\r\n\r\nفرضيهء سوم : حافظ اشعارش را در ادوار مختلف عمر خود گفته است\r\nبه اينجا رسيديم كه بعضى ديگر آمدند گفتند حافظ اين اشعار را در ادوار مختلفى از عمر خودش گفته است و ادوار را هم تعيين كردند ، گفتند آن اشعارى كه دلالت مىكند بر لاابالىگرىهاى حافظ ، بر دم غنيمت شمردن‌ها و شرابخواريها و شاهدبازىها ، اينها مال دورهء جوانى است ، خوب جوانى است ديگر ، به قول سعدى :\r\n« در عنفوان جوانى چنان كه افتد و دانى . . . » « 1 » و ممكن است كسى بگويد روحيهء ايرانيها اغلب همين جور است كه در جوانى لامذهب‌اند و در پيرى مسلمان مىشوند ؛ حافظ هم آن شعرهايش كه دلالت مىكند بر ميخوارگى و شاهدبازى و لاابالىگرى ، همه راست و جدى است و مال دورهء جوانى اوست و آن اشعارى كه دلالت مىكند بر پاكى و تقوا و فناء فى اللَّه و سير و سلوك و مراقبه و محاسبه و گريه‌هاى سحر و اين حرفها ، اينها هم همه جدى و راست است و مال دورهء آخر عمرش است .\r\nيك كسى به نام محمدعلى بامداد - كه من او را نمىشناسم - كتابى نوشته به نام حافظشناسى . ايشان جدى است در اين قضيه كه اين‌طور است . اولًا اين به قول\r\n\r\n\r\n\r\n\r\n","description":"","footnote":"\r\n( 1 ) گلستان ، باب پنجم ، حكايت نهم\r\n","page_name":" 368 ","page_number":368},
  {"content":"\r\n\r\nطلبه‌ها يك جمع تبرّعى است ، يعنى يك توجيه بلادليل است . خوب ، ممكن است ايشان احتمال بدهد اما يك توجيهى است كه دليل ندارد . پس بايد گفت احتمال هست ، نه به صورت جد كه حتماً اينچنين بوده ، و بلكه دلايل بر خلاف اين است يعنى اگر ما باشيم و ظاهر اشعار حافظ ، اين توجيه كافى نيست ، زيرا در همان اشعارى كه دلالت مىكند بر عياشى و شرابخوارى و عيش نقد و از اين حرفها ، قرائنى هست كه مربوط به زمان پيرى است . مثلًا اين شعر حافظ را خود همين آقاى بامداد هم گويا جزو شعرهاى لاابالى گرانهء حافظ دانسته است :\r\n اگر آن ترك شيرازى به دست آرد دل ما را * به خال هندويش بخشم سمرقند و بخارا را \r\n بده ساقى مىباقى كه در جنت نخواهى يافت * كنار آب ركناباد و گلگشت مصلا را \r\n فغان كاين لوليان شوخ شيرين كار شهر آشوب * چنان بردند صبر از دل كه تركان خوان يغما را \r\n ز عشق ناتمام ما جمال يار مستغنى است * به آب و رنگ و خال و خط چه حاجت روى زيبا را \r\nبعد مىگويد :\r\n نصيحت گوش كن جانا كه از جان دوست‌تر دارند * جوانان سعادتمند پند پير دانا را . . . \r\nشعرهاى ديگرى از اين واضح‌تر هم ما زياد داريم ، مثلًا مىگويد :\r\n پيرانه سرم عشق جوانى به سر افتاد * وان راز كه در دل بنهفتم بدر افتاد \r\n از راه نظر مرغ دلم گشت هواگير * اى ديده نگه كن كه به دام كه در افتاد \r\nدر جاى ديگر مىگويد :\r\n جامى بده كه باز به شادىّ روى شاه * پيرانه سر هواى جوانى است در سرم \r\nدر جاى ديگر مىگويد :\r\n ديدى دلا كه آخر پيرى و زهد و علم * با من چه كرد ديدهء معشوقه باز من \r\nبا اين تصريحاتى كه خودش مىكند چطور ما مىتوانيم اين توجيه را به اين شكل بپذيريم ؟\r\n\r\n","description":"","footnote":"","page_name":" 369 ","page_number":369},
  {"content":"\r\n\r\n\r\nفرضيهء چهارم : اشعار حافظ يكدست است و ظاهر آن حقيقت است\r\nتوجيه چهارم توجيهى است كه بسيارى از نويسندگان زمان ما در واقع براى اينكه توجيهى از حافظ براى خودشان پيدا كرده باشند ذكر مىكنند كه اصلًا توجيه و تأويل نمىخواهد ، ظاهر اشعار حافظ كه اين همه مىستايى و مىپرستى كرده و از شاهد و شاهدبازى و از عيش و از دم غنيمت شمردن سخن گفته است ، همه حقيقت است و هرچه در اين زمينه‌ها گفته اصلًا فكر حافظ همين بوده و آن حرفهاى عارفانه كه حافظ در فلان شعر فلان نظر عرفانى را گفته يا در فلان شعر ديگر فلان مقام عرفانى را گفته ، اينها توجيه و تأويل است ، كسانى كه به شعر حافظ علاقه مىورزيده‌اند و حافظ و شعر حافظ را دوست داشته‌اند و نمىخواستند حافظ را به صورت يك فاسق و فاجر و مرد رند لاابالى معرفى كنند ، ناچار آمده‌اند به توجيه و تأويل شعرهايش پرداخته‌اند ؛ نه ، شعر حافظ همين است ، باطن و ظاهرش همين است . اولًا شعر او جدى است نه تخيل و شعر به معناى منطقى ( بر خلاف نظر اول ) و ثانياً يك گونه و يكدست است از اول تا آخر ( بر خلاف نظر امثال براون كه مىگويند در حالات مختلفِ خودش گفته و بر خلاف نظر كسى كه گفته است در دو دوره از عمرش اين شعرها را گفته ) ؛ همه يكدست است و مقصود هم همين است .\r\nيك وقت مقاله‌اى - گويا در اطلاعات - خواندم . آقاى محيط طباطبايى مقاله‌اى نوشته بودند تحت عنوان اينكه : چه اصرارى هست بر اينكه ما حافظ را بىدين بدانيم ؟ بعد شواهد و ادلّه‌اى تاريخى ذكر كرده بودند كه اين‌جور نبوده و اصلًا تاريخ زمان حافظ او را يك مرد متدين مىشناسد ، و ايشان معتقد است كه حافظ را در عصر خودش و عصرهاى بعد شيعه هم مىدانستند . يكى دو روز بعد ديديم كه يك نفر از همين نويسندگان مجلات ، مقاله‌اى نوشته و عكس خودش را هم چاپ كرده - كه حافظ اگر آن عكس را مىديد وحشت مىكرد ! - كه ارزش حافظ در همين عصيان حافظ است ، در همين است كه اصلًا پايبند اصول و مقررات زمان خودش - و به قول او عادات زمان - نبوده ؛ تمام ارزش حافظ در همين پشت پا زدن به اينها بوده است .\r\nدر اين زمينه هم كتاب خيلى نوشته‌اند ( فعلًا نمىخواهم اسمى ببرم ، لزومى هم ندارد ) ، مقاله خيلى نوشته‌اند ، در مجلاتْ زياد راجع به حافظ بحث كرده‌اند و همهء قضاوتها هم در همين زمينه بوده است .\r\n\r\n","description":"","footnote":"","page_name":" 370 ","page_number":370},
  {"content":"\r\n\r\n\r\nفرضيهء پنجم : اشعار حافظ يكدست است و همه عارفانه است\r\nنظر ديگر اين است كه شعر حافظ از اول تا آخر يكدست است و همه هم عارفانه است و تمام آن شعرهايى هم كه در كمال صراحت در زمينه‌هاى ضد عرفانى گفته شده است ، يك سلسله اصطلاحات است كه عرفا و شعراىِ اين گونه دارند و مقصودشان از مى ، از شاهد ، از زلف ، از خط ، از خال ، از هرچه كه در اين زمينه‌ها هست ، يك معانى ديگرى است . اگر به اينها بگوييم به چه دليل شما اين حرف را مىزنيد ؟ خواهند گفت كه اولًا بعضى اشعار حافظ در كمال صراحت و بدون هيچ گونه توجيهى معانى عرفانى را در حد اعلى گفته كه همين قدر اگر ما آن را به صورت يك شعر - يعنى همين جور گفتنِ تنها - ندانيم و جدى بدانيم ( كه فرض بر اين است ) آنها را ديگر به هيچ شكل نمىتوانيم به معانى جسمانى و مادى توجيه كنيم . به عبارت ديگر به قول اصوليين و فقها ، اگر ما در كلام يك نفر كه مطمئن هستيم تناقض نخواسته بگويد بلكه يك مطلب را خواسته بگويد ، مطلبى را مىبينيم كه ظاهرش متناقض است ، اگر يكى ظاهر باشد و ديگرى اظهر ، ظاهر را به اظهر حمل مىكنيم نه اظهر را به ظاهر ، يعنى اظهر را قرينهء ظاهر مىگيريم نه ظاهر را قرينهء اظهر . و بعلاوه خود حافظ در اشعار خودش گاهى به اين امر تصريح مىكند .\r\nما حافظ را دروغگو كه نبايد بدانيم ، گاهى خودش تصريح مىكند كه شعر من معرفت است « 1 » ، مثلًا :\r\n شعر حافظ همه بيت الغزل معرفت است * آفرين بر نفس دلكش و لطف سخنش \r\nاين هم البته يك نظر است . ما آن سه نظر را كه رد كرديم ، حتى نظر اول را اگر يادتان باشد عرض كردم ما نمىتوانيم دليلى منطقى اقامه كنيم بر ضد آن كه حافظ فقط يك شاعر بوده و غير از شعر هدفى و ايده‌اى نداشته ، يك صنعتگر و يك نقاش بوده است ؛ ولى در مجموع اشعار حافظ - مخصوصاً شعرهاى عرفانى و آن سوز و گدازهاى عجيب - يك نفر آشنا با شعر حافظ نمىتواند بپذيرد كه اين شعرها كار يك صنعتگر بىروح است ، اما كسى هم اگر بگويد من قبول ندارم ، با دليل هم نمىشود حرفش را رد كرد .\r\nما مانديم و اين دو بيان [ كه هر دو معتقد به 
  ] يك گونگى حافظ هستند ولى با\r\n\r\n\r\n\r\n\r\n","description":"","footnote":"\r\n( 1 ) اين را بعدها استقصا و عرض مىكنيم .\r\n","page_name":" 371 ","page_number":371},
  {"content":"\r\n\r\nصد و هشتاد درجه اختلاف ، يا كاملًا از اين طرف و يا كاملًا از آن طرف . ما اول مىرويم سراغ آنهايى كه شعر حافظ را يك گونه مىدانند و هيچ گونه تأويل معنوى قائل نيستند ، مىگويند همين ظواهر مادى را بايد گرفت ، بلكه آن عرفانياتش همه الفاظ بىمحتواست . حال ، ما مىخواهيم روى اين فرضيه تحقيق كنيم ، ببينيم اگر ما حافظ را اين‌جور بدانيم چه از آب درمىآيد . ما كه نبايد تعصب به خرج بدهيم ، شايد هم حافظ اين‌جور بوده ، حالا اگر اين‌جور بوده ببينيم چه از آب در مىآيد و حافظِ اين گونه چه جور موجودى هست ؟\r\n\r\nنقد فرضيهء چهارم\r\nبعضى قسمتهاى اين فرضيه مربوط مىشود به فكر حافظ ، يعنى به جهان بينى حافظ كه طبق اين فرضيه يك نوع جهان بينى مادى خواهد بود و يا او يك شكاك خواهد بود ، آن هم شك بسيار بسيار تلخى ، تحير شديدى كه با اين شك و ترديد و تحير نمىتواند چيزى از راز عالم بفهمد و مخصوصاً هرچه هم مواجه مىشود ، بيشتر در او تلقين بىايمانى مىكند و در نتيجه براى اينكه از زهر فكرهاى مسموم خودش نجات پيدا كند به مىپناه مىبرد ، كه بسيارى از ميخوارگان همين‌طور هستند ؛ در اثر شدت گرفتارى ، آنهايى كه غم و غصهء زيادى دارند يا در عشق شكست مىخورند يا يك شكستهاى ديگرى ، به حالتى درمىآيند كه خودشان براى خودشان غيرقابل تحمل‌اند ، يعنى عقلشان ، فكرشان ، انديشه‌شان براى خودشان غيرقابل تحمل است ، در اين وقت براى اينكه اين انديشهء مزاحم را از خودشان دور كنند ، به آن ضدّ انديشه يعنى « مى » پناه مىبرند كه دمى بياسايند ، درست همان كه گفت :\r\n« كَالْمُسْتَجيرِ مِنَ الرَّمْضاءِ بِالنّار » « 1 » . گفت در جهنم عقربهايى هست كه مردم از آنها به مارها پناه مىبرند .\r\n\r\nجهان بينى حافظ طبق اين نظريه :\r\n\r\n1 . جبرىگرى\r\n. همين اشخاصى كه اين فكر را دارند ، يكى از چيزهايى كه در موضوع حافظ\r\n\r\n\r\n\r\n\r\n","description":"","footnote":"\r\n( 1 ) [ مانند كسى كه از گرماى زياد به آتش پناه مىبرد . 
  ]\r\n","page_name":" 372 ","page_number":372},
  {"content":"\r\n\r\nمىگويند - كه قهراً او را عجيب بىتاب مىكرده - مسئلهء جبرىگرى است ، يعنى معتقد بوده كه بشر هيچ گونه اختيارى ندارد و جبر مطلق حكمفرماست . در آن رسالهء انسان و سرنوشت گفته‌ام انسان وقتى احساس كند آزاد نيست اين امر خيلى رنجش مىدهد ، خصوصاً اگر احساس كند كه اين عدم آزادىاش در مقابل يك قدرتى است كه انديشهء تخلف در مقابل او را هم نمىشود در مغز راه داد . مىگويند بسيارى از اشعار حافظ منعكس كنندهء همين آزارى است كه از فكر جبرىگرى خودش مىبرده است ، مثل شعر معروفش :\r\n رضا به داده بده وز جبين گره بگشاى * كه بر من و تو درِ اختيار نگشادست \r\n من اگر خارم وگر گل چمن آرايى هست * كه به هر دست كه مىپروردم مىرويم \r\n مكن در اين چمنم سرزنش به خودرويى * چنان كه پرورشم مىدهند مىرويم \r\n در كار گلاب و گل حكم ازلى اين بود * كاين شاهد بازارى وان پرده نشين باشد \r\nدر جاى ديگر شعرى مىگويد كه در واقع مىخواهد بگويد آنهايى كه به مقامات رسيدند هم هنرى نكردند چون آنها نرسيده‌اند ، آنها را رسانده‌اند :\r\n فيض روح القدس ار باز مدد فرمايد * ديگران هم بكنند آنچه مسيحا مىكرد \r\nيا :\r\n گوهر پاك ببايد كه شود قابل فيض * ورنه هر سنگ و گلى لؤلؤ و مرجان نشود \r\nشعرهاى ديگرى نيز هست كه آن شعرها را دليل بر جبرى بودن حافظ گرفته‌اند .\r\nهمان‌طور كه گفتم فكر جبرىگرى خود به خود هر نوع نشاط و اميدى را از انسان سلب مىكند و قهراً نتيجهء اين فكرِ گزندهء گدازنده اين است كه در آخر كار به مىو مىپرستى و خلاصه فراموش كردن خود منتهى مىشود .\r\n\r\n","description":"","footnote":"","page_name":" 373 ","page_number":373},
  {"content":"\r\n\r\n\r\n2 . حيرت\r\n. ديگر ، كه باز مربوط به جهان بينى حافظ مىشود ، مسئلهء حيرت است : نمىدانم ، نمىفهمم ، سر در نمىآورم ، از كجا آمدم و براى چه اينجا هستم و به كجا مىروم :\r\n عيان نشد كه چرا آمدم كجا رفتم * دريغ و درد كه غافل ز كار خويشتنم \r\n چو هر درى كه گشودم رهى به حيرت داشت * از اين سپس من و رندى و وضع بى خبرى \r\nعلاج و دوايش را هم پشت سرش گفته . مىگويد هر راهى رفتم ( حكمت و فلسفه و منطق و ديانت و . . . ) ، هرجا كه رفتم آخرش ديدم حيرت اندر حيرت است ، گفتم همه را رها كن ، عمر ارزش اين حرفها را ندارد ، برويم در عالم بىخبرى .\r\n از هر طرف كه رفتم جز وحشتم نيفزود * زنهار از اين بيابان وين راه بىنهايت \r\n چيست اين سقف بلند سادهء بسيار نقش * زين معما هيچ دانا در جهان آگاه نيست \r\nيا در همان غزلِ « اگر آن ترك شيرازى به دست آرد دل ما را » يك شعرش اين است :\r\n حديث از مطرب و مىگوى و راز دهر كمتر جو * كه كس نگشود و نگشايد به حكمت اين معما را \r\n ساقيا جام مىام ده كه نگارندهء غيب * نيست معلوم كه در پردهء اسرار چه كرد \r\n وجود ما معمايى است حافظ * كه تحقيقش فسون است و فسانه \r\n ز سرّ غيب كس آگاه نيست قصه مخوان * كدام محرم دل ره در اين حرم دارد \r\n در كارخانه‌اى كه ره عقل و فضل نيست * فهم ضعيف رأى فضولى چرا كند \r\n\r\n","description":"","footnote":"","page_name":" 374 ","page_number":374},
  {"content":"\r\n\r\n برواى زاهد خودبين كه ز چشم من و تو * راز اين پرده نهان است و نهان خواهد بود \r\n حديث چون و چرا دردسر دهداى دل * پياله گير و بياسا ز عمر خويش دمى \r\n گفتى ز سرّ عهد ازل يك سخن بگو * آنگه بگويمت كه دو پيمانه دركشم \r\n\r\n3 . پوچى گرايى\r\n. بالاتر ، مسئلهء پوچى گرايى است ( نيهيليسم ) . اين ديگر تقريباً شك و حيرت نيست ، بالاتر از شك و حيرت است ، اندكى زير صفر هم هست :\r\n جهان و كار جهان جمله هيچ بر هيچ است * هزار بار من اين نكته كرده‌ام تحقيق \r\n حاصل كارگه كون و مكان اين همه نيست * باده پيش آر كه اسباب جهان اين همه نيست \r\n پنج روزى كه در اين مرحله مهلت دارى * خوش بياساى زمانى كه زمان اين همه نيست \r\n بر لب بحر فنا منتظريم‌اى ساقى * فرصتى دان كه ز لب تا به دهان اين همه نيست \r\n\r\n4 . انكار قيامت\r\n. اشعار ديگرى حافظ دارد كه از آنها بوى انكار قيامت فهميده مىشود كه اساساً معلوم نيست آخرِ كارى و قيامتى باشد و آدم نبايد فكرش را به اين‌جور چيزها متوجه كند ، مثل اين شعر معروفش :\r\n خوشتر از فكر مىو جام چه خواهد بودن * تا ببينم كه سرانجام چه خواهد بودن \r\n غم دل چند توان خورد كه ايام نماند * گو نه دل باش و نه ايام چه خواهد بودن \r\n\r\n","description":"","footnote":"","page_name":" 375 ","page_number":375},
  {"content":"\r\n\r\n باده خور ، غم مخور و پند مقلد منيوش * اعتبار سخن عام چه خواهد بودن \r\n دسترنج تو همان به كه شود صرف به كام * دانى آخر كه به ناكام چه خواهد بودن \r\nيا در آن شعرى كه مىگويد :\r\n دانى كه چيست دولت ، ديدار يار ديدن * در كوى او گدايى بر خسروى گزيدن \r\nآنجا كه مىگويد :\r\n بوسيدن لب يار اول ز دست مگذار * كاخر ملول گردى از دست و لب گزيدن \r\n فرصت شمار صحبت كز اين دو راهه منزل * چون بگذريم ديگر نتوان بهم رسيدن \r\nپس يوم الجمعى كه روز رسيدن به يكديگر است و يوم الحشرى كه روز رسيدن همه به يكديگر است ، در كار نيست : « چون بگذريم ديگر نتوان بهم رسيدن » .\r\nتا اينجا شعرها جهان بينى حافظ را تقريباً نشان مىدهد . در اين جهان بينى تنها چيزى كه باقى مانده ، انكار خداست كه صريح ديده نمىشود اگرنه ، چيزهايى كه تقريباً در همان حد است وجود دارد . انكار معاد يا خود همان شك در اين جهت ، چيزى است كه با توحيد هم پُرى سازگار نيست . از اين كه بگذريم ، مىآييم سراغ چيزهايى كه به منزلهء نتيجهء اين جهان بينى و اين افكار است . به اصطلاح آن جهان بينىِ اوست ، اين ايدئولوژى او ؛ يعنى براساس آن فكر دستورى مىدهد : حالا كه كار جهان هيچ در هيچ است ، حالا كه جبر مطلق است ، حالا كه سر از اسرار كون نمىشود درآورد ، حالا كه اصلًا كى مىداند ما در يك وقتى به همديگر مىرسيم يا نمىرسيم ، و بلكه گاهى به صورت جزم مىگويد اصلًا دومرتبه به همديگر نخواهيم رسيد ، اين اصول جهان بينى كه محرز شد ، حالا وقت نتيجه گيرى است .\r\n\r\n","description":"","footnote":"","page_name":" 376 ","page_number":376},
  {"content":"\r\n\r\n\r\nايدئولوژى حافظ طبق اين نظريه :\r\n\r\nالف . دم غنيمت شمردن\r\n. يكى از نتيجه گيرىها آن چيزى است كه حافظ به صورت « دم » بيان مىكند ، كما اينكه اين مسئلهء « دم » در شعر خيام هم زياد است كه دم را - يعنى زمان حال را - غنيمت بشمار ، نه فكر گذشته بكن نه فكر آينده ، نه غصهء گذشته را بخور كه چرا چنين شد ، و نه غصهء آينده ، فكر گذشته و فكر آينده تو را از عيش نقد باز مىدارد و براى اينكه حداكثر استفاده را از اين عمر موقت كوتاه ببرى نه فكر گذشته كن نه فكر آينده ، دم غنيمت بشمار ، و چقدر در شعر حافظ اين مسئلهء حال و دم آمده :\r\n اى دل شباب رفت و نچيدى گلى ز عيش * پيرانه سر مكن هنرى ننگ و نام را \r\n در عيش نقد كوش كه چون آبخور نماند * آدم بهشتِ روضهء دارالسلام را \r\n پدرم روضهء رضوان به دو گندم بفروخت * ناخلف باشم اگر من به جوى نفروشم \r\n خوشتر ز عيش و صحبت و باغ و بهار چيست * ساقى كجاست‌گو سبب انتظار چيست \r\n هر وقت خوش كه دست دهد مغتنم شمار * كس را وقوف نيست كه انجام كار چيست \r\nاينجا باز مسئلهء انجام كار و قيامت هم هست .\r\n گر ز مسجد به خرابات شدم خرده مگير * مجلس وعظ دراز است و زمان خواهد شد \r\nمىگويد پاى وعظ واعظ را رها كرديم ، آن دير نمىشود ، فكر آن چيزى باش كه وقتش مىگذرد .\r\n اى دل ار عشرت امروز به فردا فكنى * مايهء نقد بقا را كه ضمان خواهد شد \r\n\r\n","description":"","footnote":"","page_name":" 377 ","page_number":377},
  {"content":"\r\n\r\nنقد را كه آدم به نسيه نمىفروشد .\r\n ماه شعبان منه از دست قدح كاين خورشيد * از نظر تا شب عيد رمضان خواهد شد \r\n گل عزيز است غنيمت شمريدش صحبت * كه به باغ آمد از اين راه و از آن خواهد شد \r\n گفت گل رويت بپژمرد آخر * وين طراوت در او نماند باز \r\nدر جاى ديگر - كه از آن غزلهاى بسيار عالى حافظ است - مىگويد :\r\n صبا به تهنيت پير مىفروش آمد * كه موسم طرب و عيش و ناز و نوش آمد \r\n هوا مسيح نفس گشت و باد نافه گشاى * درخت سبز شد و مرغ در خروش آمد \r\n تنور لاله چنان برفروخت باد بهار * كه غنچه غرق عرق گشت و گل به جوش آمد \r\nشعرهاى بعدش خيلى عالى و عجيب عرفانى است ، آنها را در جاى خودش خواهم گفت .\r\n ساقيا عشرت امروز به فردا مفكن * يا ز ديوان قضا خط امانى به من آر \r\nيا يك نامه از آنجا بياور كه اين وقت تلف نمىشود ، عوضش را مىدهند .\r\n اعتمادى نيست بر كار جهان * بلكه بر گردون گردان نيز هم \r\n عاشق از قاضى نترسد مىبيار * بلكه از يرغوى ديوان نيز هم \r\n« يرغو » اصطلاح مغولى بوده كه براى عدليه و استنطاق و اين حرفها مىگفتند .\r\nبالاتر از اين ، از بعضى شعرهاى حافظ كاملًا استفاده مىشود كه او اين مسئلهء عيش نقد و اين حرفها را يك نوع لاابالىگرى و لاقيدىگرى خاصى توجيه مىكند ، به شكل عجيبى . توضيح اينكه حافظ در زندگىاش معلوم نيست كه چكاره بوده است . اغلب از همان مقدمه‌اى كه محمد گلندام نوشته است استنباط مىكنند . يك\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nجمله‌اى آنجا هست كه نسخ ، متعدد نوشته و به دو تعبير گفته‌اند . از يك تعبير استفاده مىشود كه شغل دولت داشته است . مىگويد او نمىرسيد كه ديوان خودش را تنظيم كند ، از شدت اشتغال به مطالعهء كشّاف و مصباح و مطالع و مفتاح و . . . بعد يك جمله‌اى دارد كه اين جمله را نسخ ، متعدد نوشته‌اند . بنابر يك تعبير مىرساند كه شغل دولت داشته ، ولى البته هيچ معلوم نيست كه اين‌طور باشد . از بعضى شعرهاى حافظ معلوم مىشود كه اين مسئلهء « دم غنيمت شمردن » فقط مربوط به خودش هم نيست ، درست مثل اين كارمندهاى لاابالى دولت كه يك ماه مىروند كارمندى مىكنند ، منتظر اول ماهند كه بيايد ، تا حقوق را مىگيرند چند روزه آن را صرف عياشى و الدنگى مىكنند و بعد تا آخر ماه با جيب خالى مىگذرانند . مىگويد :\r\n رسيد مژده كه آمد بهار و سبزه دميد * وظيفه‌گر برسد مصرفش گل است و نبيد « 1 » \r\n.\r\nو نظير اين باز هم هست .\r\nحالا ببينيد حافظى كه اينها ساخته‌اند چه مكتبى به ما تحويل مىدهد و ما از او چه مىتوانيم بياموزيم ؟ ! .\r\n\r\nب . شاهدبازى\r\n. يكى ديگر از آن چيزهايى كه استفاده مىشود مسئلهء شاهدبازى است . در ديوان حافظ « شاهد » زياد آمده ، شراب و شاهد اينقدر آمده كه الى ماشاء اللَّه ، كه ديگر احتياجى ندارد نمونه بياوريم ؛ مثل كلمهء مىو مىپرستى و اين چيزهاست كه آن هم اينقدر هست كه ديگر احتياجى به اينكه ما شعرى بخواهيم برايش بخوانيم نيست .\r\nاينهايى كه حافظ را به اين شكل توجيه كرده‌اند مىگويند بله ، حافظ شاهدباز بوده ، اهل عشق بوده و بايد هم باشد ؛ و بعضى كار را به آنجا رسانده‌اند كه حتى خصوصيات عشق بازىهاى حافظ را هم خواسته‌اند از روى شعرهايش به دست آورند . يكى از همين نويسندگان اين گونه ، در كتابى كه اخيراً منتشر شده چنين استنباط كرده است كه حافظ در مسئلهء عشق و زن و اين حرفها خلاصه آن شهامتى را كه يك آدم جسور بايد داشته باشد نداشته ( مىگويند : « الْحَياءُ مانعُ الرِّزْق »\r\n\r\n\r\n\r\n\r\n","description":"","footnote":"\r\n( 1 ) گور پدر زن و بچه .\r\n","page_name":" 379 ","page_number":379},
  {"content":"\r\n\r\nخجالتى بودن خلاصه مانع رسيدن است ؛ آدم اگر بخواهد برسد بايد پررو هم باشد ) . او چنين استنباط كرده كه حافظ در مسئلهء زن كم رو بوده ، هم يك دل پر عشقى داشته و هم آن حالت جسورى را نداشته و زنها هم از اين‌جور مردها بدشان مىآيد ، زن هم مردى را مىخواهد كه جسور و پررو باشد و از اين جهت اين بيچاره هميشه در سوز و گداز بوده و كمتر به عشق خودش مىرسيده است ، و او چنين استنباط كرده كه گاهى زنها هم سر به سر او مىگذاشتند . ولى در اينجا مطلب ديگرى هست كه همهء مفسرانِ اين گونهء حافظ سكوت كرده‌اند و آن اين است كه اصلًا آيا در همهء ديوان حافظ دليلى هست كه آن شاهدى كه حافظ مىگويد زن بوده ؟ آيا زن بوده يا بچه بوده ؟ دربارهء اين ، ديگر اين مفسران سكوت كرده‌اند . اتفاقاً اگر بنا باشد كه تفسير همين ظواهر را بگيريم ، بدون شك شاهد حافظ بچه بوده و اساساً يك جا هم ما دليل نداريم كه شاهد حافظ زن بوده . همان شاخ نباتى هم كه برايش ساخته‌اند از تيپ بچه‌ها بوده . در بعضى اشعارش تعبير « مغبچه » دارد . اين ديگر هيچ گونه توجيهى ندارد :\r\n گر چنين جلوه كند مغبچهء باده فروش * خاكروب در ميخانه كنم مژگان را \r\nجاى ديگر مىگويد :\r\n اى نازنين پسر تو چه مذهب گرفته‌اى * كِت خون ما حلالتر از شير مادر است \r\nدر يك شعر معروفش كه شيراز را مدح مىكند - كه معلوم مىشود آن بچه هم شيرازى بوده ! - مىگويد :\r\n خوشا شيراز و وضع بىمثالش * خداوندا نگه‌دار از زوالش \r\nتا آنجا كه مىگويد :\r\n گر آن شيرين پسر خونم بريزد * دلا چون شير مادر كن حلالش \r\nدر بعضى اشعار ديگرش از قرينهء عذار و خط و قبا و . . . معلوم مىشود كه اگر بنا باشد همين ظواهر را بگيريم ، آن شاهد پسر بوده است ، يك چيزهاى پسرانه را ذكر مىكند كه هيچ دخترانه نيست ، مثلًا مىگويد :\r\n بگشا بند قبا « 1 » تا بگشايد دل من * كه گشادى كه مرا بود ز پهلوى تو بود \r\n\r\n\r\n\r\n\r\n","description":"","footnote":"\r\n( 1 ) « قبا » كه مىگويد ، چون آن وقت كت و شلوار نبوده ، اگر كت و شلوار مىبود مسلّم كت و شلوارىها بر قبايىها مقدم بودند ( خندهء استاد ) .\r\n","page_name":" 380 ","page_number":380},
  {"content":"\r\n\r\nيا مىگويد :\r\n بگشا بند قبااى مه خورشيد كلاه * تا چو زلف سر سودا زده در پا فكنم \r\n مجمع خوبى و لطف است عذار چو مهش * ليكنش مهر و وفا نيست خدايا بدهش \r\n دلبرم شاهد و طفل است و به بازى روزى * بكُشد زارم و در شرع نباشد گنهش \r\nطفل نابالغ هم هست . اينها را دربارهء زن مسلّم كسى نمىگويد چون زن نابالغ - يعنى از نه سال كمتر - كه موضوع عشق نيست ، اين مسلّم پسر چهارده ساله است ، محبوب چهارده ساله .\r\n ز خط يار بياموز مهر با رخ خوب * كه گرد عارض خوبان خوش است گرديدن \r\n« عارض » همان مويى است كه تازه در روى تازه جوان مىرويد .\r\n دل بدان رود گرامى چه كنم‌گر ندهم * مادر دهر ندارد پسرى بهتر از اين \r\n خط عذار يار كه بگرفت ماه از او * خوش حلقه‌اى است ليك بدر نيست راه از او \r\n آمد افسوس كنان مغبچهء باده فروش * گفت بيدار شواى رهرو خواب آلوده \r\n پدر تجربه‌اى دل تويى آخر ز چه روى * طمع مهر و وفا زين پسران مىدارى \r\nگفتيم در هيچ جاى شعر حافظ قرينه‌اى بر اينكه به نام زن تغزل كرده باشد نيست . البته بعضى غزلهاى حافظ جورى است كه معشوق به‌طور كلى قابل تطبيق است ، اعم از زن و . . . در يكى از همين كتابهايى كه در اين زمينه‌ها نوشته‌اند و زن بودن معشوق حافظ را خيلى مسلّم گرفته ، نوشته است : حافظ در عشق ، مرد موفقى نبوده است ( خندهء استاد ) به دليل اينكه در شعرهايش خيلى زارى سر مىدهد ، مثلًا\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nمىگويد :\r\n دعاى گوشه نشينان بلا بگرداند * چرا به گوشهء چشمى به ما نمىنگرى \r\nحالا من بعد مىگويم كه اين شعرهايى كه اين خدانشناسها به اين زمينه‌ها حمل كرده‌اند در داخل چه غزلهايى است ، در چه اوجى از عرفان ، و اينها خجالت نكشيده‌اند - از چه بگويم - از علم ، از فرهنگ ، از ادب و اين چرندها را قالب كرده‌اند . يا مثلًا گفته است :\r\n ناز پرورد تنعم نبرد راه به دوست * عاشقى شيوهء رندان بلاكش باشد \r\nلابد از نظر او اين هم دليل بر اين است كه او هميشه خودش نمىتوانسته خلاصه راه پيدا كند .\r\n سرّ سوداى تو در سينه بماندى پنهان * چشم‌تر دامن اگر فاش نكردى رازم \r\nمن نمىتوانستم خودم اظهار كنم بالاخره اين گريه مرا رسوا كرد . و عجيب اين است كه مىگويد حافظ در مقابل زيباييها دست و پاى خودش را گم مىكرده ، در اين جهت در عشق بازى بىشخصيت بوده :\r\n به لابه گفتمش‌اى ماهرخ چه باشد اگر * به يك شكر ز تو دل خسته‌اى بياسايد \r\n به خنده گفت كه حافظ خداى را مپسند * كه بوسهء تو رخ ماه را بيالايد « 1 » \r\n.\r\nمىگويد كه گاهى زنان ، حافظ را دست مىانداختند ، براى اينكه مىگويد :\r\n به عشوه گفت كه حافظ غلام طبع توأم * ببين كه تا به چه حدّم همى كند تحميق « 2 » \r\n.\r\nبعد مىگويد يك زن ديگرى كه مىفهميده حافظ عاشق اوست سر به سر او مىگذاشته و اين‌جور به او مىگفته :\r\n گفتم آه از دل ديوانهء حافظ بىتو * زير لب خنده زنان گفت كه ديوانهء كيست ؟ \r\nحالا مىفهمد كه من ديوانهء او هستم ، اين‌جور مرا زير لب مسخره مىكند ، كه اگر اين‌طور حمل كنيم بايد حافظ را خلاصه شكارچى مرغ خانگى هم بدانيم يعنى زنى\r\n\r\n\r\n\r\n\r\n","description":"","footnote":"\r\n( 1 ) يعنى [ بوسهء 
  ] تو بدتركيب كثيف [ چهرهء ماه مرا آلوده مىكند . 
  ]\r\n( 2 ) اين زن چقدر سر به سرم مىگذارد ، مرا احمق مىداند .\r\n","page_name":" 382 ","page_number":382},
  {"content":"\r\n\r\nكه اينجا سراغش را گرفته زن شوهردار بوده ، براى اينكه در مطلع اين غزل مىگويد :\r\n يا رب اين شمع دل افروز ز كاشانهء كيست * جان ما سوخت بپرسيد كه جانانهء كيست \r\nپس حتماً زنى هم اگر بوده زن شوهردار بوده ! اين هم يك موضوع .\r\nبنابراين از آن سه عنصر جهان بينى حافظ ، ما رسيديم به يك عنصر ايدئولوژيك و دستورى ، كه مسئلهء شاهدبازى بود آن هم شاهدبازى به اين شكل .\r\n\r\nج . گدايى و دريوزگى\r\n. دستور ديگر جناب حافظ گدايى و دريوزگى است ( چون بناست ما ديگر تأويل و توجيه نكنيم ) . گفت : « گدايى كن تا محتاج خلق نشوى » . بهترين راه گدايى است در دنيا « 1 » . مثلًا در آن غزلش مىگويد ( حالا اگر شعرهاى قبل و بعدش را بخوانم مىفهميد كه چيز ديگرى مىگويد ، اما چاره‌اى ندارم بايد بگويم ) :\r\n بر سر آنم كه‌گر ز دست برآيد * دست به كارى زنم كه غصه سرآيد \r\n خلوت دل نيست جاى صحبت اضداد « 2 » * ديو چو بيرون رود فرشته درآيد \r\n صحبت حكام ظلمت شب يلداست * نور ز خورشيد جوى بو كه برآيد \r\n بر در ارباب بىمروّت دنيا * چند نشينى كه خواجه كى بدر آيد \r\n ترك گدايى مكن كه گنج بيابى * از نظر رهروى كه در گذر آيد \r\nاين غير از اين نيست كه مىگويد مردم در گذر راه مىروند ، بنشين گدايى را رها نكن ، يكوقت مىبينى يك آدمى مىآيد آنجا يك پولى به تو مىدهد كه تا آخر عمر خيالت راحت مىشود .\r\nاين هم يكى از عناصر اين گونهء شعر حافظ است ، تبليغ فقر و گدايى ، فقر نه فقط به معنى بىچيزى ، بلكه به معنى درويشى ؛ يعنى درويشى را كه تبليغ كرده\r\n\r\n\r\n\r\n\r\n","description":"","footnote":"\r\n( 1 ) اينها را البته اين مفسران نمىگويند ، ولى من مىگويم . اينها چون مىخواهند از حافظ توجيهى براى الدنگى و ميخوارگى خودشان پيدا كنند فقط همان شعرهاى ميخوارگى را مىآورند ، دربارهء شعرهاى ديگر سكوت مىكنند . من مىگويم اگر بناست كه ما به ظواهر اشعار حافظ عمل كنيم ، يعنى آنها را بر مقصودش حمل كنيم ، مكتب حافظ اين است ، دستورش تنها ميخوارگى و شك در قيامت و اين حرفها نبوده ، آنها اين را هم نتيجه داده ؛ اين حافظى كه افتخار ايران است جهان بينىاش آن بوده ، دستورهايش هم اين بوده !\r\n( 2 ) يا « اغيار » .\r\n","page_name":" 383 ","page_number":383},
  {"content":"\r\n\r\nدرويشى به معنى فقر را تبليغ كرده و علاوه بر اين ، درويشى به معنى گدايى و دريوزگى را هم اين جناب تبليغ كرده است . اگر انسان جهان بينىاش آن باشد ، ايدئولوژىاش هم بالاخره به همين جا منتهى مىشود چون واقعاً اگر انسان بخواهد شرافت و حيثيت خود را از دست بدهد درآمد گدايى از خيلى درآمدها بيشتر است .\r\nبعضى گداها به اندازهء يك استاد دانشگاه درآمد دارند .\r\nد . مدّاحى .\r\nيكى ديگر از آن چيزهايى كه در اشعار حافظ هست كه به عقيدهء من معماترين عنصر در اشعار حافظ است مداحيهاى حافظ است . شايد در همهء ديوان حافظ چهل پنجاه تا مدح و يا بيشتر ( من احصا نكرده‌ام ولى احصا كرده‌اند ) پيدا مىشود و بعضى از اين مدحها در حدى است كه [ اغراق شمرده مىشود . 
  ] اين هم از آن چيزهايى است كه مفسران حافظ درباره‌اش سكوت دارند چون از نظر آنها قابل توجيه نيست و واقعاً هم توجيهش خيلى مشكل است .\r\nآقاى انجوى شيرازى كه ديوان حافظ را چاپ كرده‌اند و مقدمهء خوبى هم بر آن نوشته‌اند ، در يك جا مدح حافظ را حمل مىكنند به تقيه ، كه در آن زمان حكامى جابر و جبار بودند و حافظ براى اينكه اين مقدار آزادى داشته باشد كه غزلهايش را بگويد گاهى هم لقمه‌اى جلوى آنها مىانداخته كه دهان آنها را ببندد .\r\nبعضى ديگر گفته‌اند دوستداران و علاقه مندان حافظ مايل نبودند كه نوك قلم حافظ آلوده شود به مدح افرادى نظير شاه شجاع و ابواسحاق اينجو ( مخصوصاً شاه شجاع كه يك آدم نااهلى بوده ) و بعضى ديگر ، ولى متأسفانه آلوده شده .\r\nاما مسئلهء نوك قلم مطرح نيست . اگر مدايح حافظ توجيه نشود و اگر راه حلى برايش پيدا نشود نه تنها نوك قلم حافظ آلوده است ، سر تا پاى حافظ آلوده است .\r\nحالا من يكى از آنها را برايتان مىخوانم ، از نوع مدحهايى است كه علوم ادبى آنها را اغراق و مبالغه مىداند در سرحدى كه براى يك شاعر اين گونه سخن گفتن را جايز نمىدانند . مثلًا ابن المعتز ( يا شاعر ديگرى ) خطاب به يكى از خلفا و حكام زمان خودش مىگويد :\r\n ما شِئْتَ لا ما شاءَ تِ الْاقْدارُ * فَاحْكُمْ ، فَا نْتَ الْواحِدُ الْقَهّارُ \r\nاين را همه به او عيب گرفته‌اند كه اين حرفْ چرند و مزخرف است . مثلًا حافظ\r\n\r\n","description":"","footnote":"","page_name":" 384 ","page_number":384},
  {"content":"\r\n\r\nمىگويد ( اين شعر حتى در نسخهء قزوينى هم هست ) :\r\n قسم به حشمت و جاه و جلال شاه شجاع * كه نيست با كسم از بهر مال و جاه نزاع \r\nاين تعبير جز در مورد خدا به كار نمىرود . يك نفر مسلمان هيچ وقت حاضر نيست به پيغمبر اين‌جور قسم بخورد ، بگويد : قسم به حشمت و جاه و جلال پيغمبر ، قسم به حشمت و جاه و جلال على . اين تعبيرات ، قسمى است كه در مورد خدا به كار برده مىشود . آنوقت آدم دربارهء يك مرد چنين و چنانى كه اينقدر درباره‌اش نوشته‌اند ، چنين بگويد ! دريوزگى هم كه بناست طبق فرضيهء مورد بحث جزو تعليمات حافظ باشد ، باز در همين غزل هست :\r\n به فيض جرعهء جام تو تشنه‌ايم ولى * نمىكنيم دليرى ، نمىدهيم صداع \r\nاسباب زحمت نمىشويم ولى احتياج داريم . حالا آخرش را ببينيد :\r\n جبين و چهرهء حافظ خدا جدا مكناد * ز خاك بارگه كبرياى شاه شجاع \r\nاين ديگر به نظر من اوج اغراق و اوج پستى و دنائت است ؛ مردى كه روى حساب توحيد ، هيچ شركى را مجاز نمىداند چنين سخنى بگويد ! چرا عارف اين همه با زاهد رياكار دشمن است ؟ چون عارف خودش را در توحيد حساس نشان مىدهد يعنى غيور در توحيد است ، و حافظ هم كه اين همه دشمنى با رياكارى نشان مىدهد ، در واقع مىخواهد غيرت توحيد خودش را نشان بدهد ؛ آنوقت چنين آدمى چگونه مىآيد چنين حرفى را مىزند :\r\n جبين و چهرهء حافظ خدا جدا مكناد * ز خاك بارگه كبرياى شاه شجاع \r\nگدايى و دريوزگى را شما ضميمه كنيد به تملق و چاپلوسى آن هم در حد اعلاى آن ، مجموعاً چه مىشود ؟ ! .\r\nتا اينجا آن جهان بينى بنا بر آن تفاسير و اين هم ايدئولوژى و دستورالعمل‌ها بر اساس آن . وقتى كه آدم اميدى به درگاه خدا نداشته باشد ، همه چيزش را هيچ در هيچ و بىفايده بداند ، بالاخره بندهء شاه شجاع مىشود . انسان وقتى كه از بندگى خدا ببُرد ناچار بايد بندهء شاه شجاع بشود .\r\nپس تا اينجا گفتيم اگر ما بخواهيم حافظ را تفسير كنيم بر اساس آنچه اين مفسران گفته‌اند كه ما بايد همان ظواهر مادى شعر حافظ را بگيريم و همان را مناط حافظشناسى خودمان قرار بدهيم و مكتب حافظ را همان بدانيم ، حافظ همين در\r\n\r\n","description":"","footnote":"","page_name":" 385 ","page_number":385},
  {"content":"\r\n\r\nمىآيد كه عرض كردم . ( هنوز عناصر ديگرى هم در اين زمينه‌ها دارد كه ديگر عرض نمىكنم ) . حالا شما ببينيد يك چنين آدمى - گيرم ديوانش از نظر شعرى و هنرى در اوج باشد ، يعنى بالاترين شعر باشد - اصلًا ارزش دارد كسى اسمش را در جامعه‌اى ببرد ؟ چقدر آن جامعه را فاسد مىكند ؟ ! جبرى گرايى و حيرت و ترديد و شك و انكار حشر و قيامت و حساب و كتاب و در نتيجه به عيش نقد چسبيدن و فكر گذشته و آينده نكردن و بچه بازى كردن و گدايى و دريوزگى كردن و تملق و چاپلوسى . بنا بر اين منطق واقعاً حافظ ننگى خواهد بود براى ايرانى و مسلمان و زبان فارسى ، و بالاترين ننگها ، گو اينكه شعرش از نظر فصاحت و بلاغت در اوج زيبايى باشد .\r\nحالا بياييم ببينيم دربارهء آن نظريهء ديگر چه مىتوانيم بگوييم ؟ آيا اين شعرهاى حافظ توجيهى دارد ؟ يعنى واقعاً حافظ جبرى گرا نبوده است ؟ حافظ متحير به آن معنا نبوده است ؟ حافظ منكر قيامت نبوده است ؟ حافظ از « عيش نقد » مقصود ديگرى داشته ؟ از « شاهد » مقصود ديگرى داشته ؟ . . . آيا چنين چيزى هست يا نه ؟\r\nاگر هست به چه دليل ؟ قرائن و دلايلى در كار هست يا نه ؟ البته من نمىخواهم ادعا كنم كه هر غزلى از غزلهاى حافظ را كلمه به كلمه مىشود [ توجيه كرد 
  ] ولى اين قدر قرائن هست كه اگر احياناً يك شعرى هم باشد كه نشود با قرينه توجيه كرد ، به دليل همهء اشعار ديگر ، آن هم وضعش روشن خواهد شد . بعد عرض خواهيم كرد كه شايد در اكثر غزلهاى حافظ كه شعرهاى اين گونه دارد خودش در همان شعرها قرائنى آورده كه مقصود او را روشن مىكند .\r\nاين قسمت از بحث ما اينجا تمام شد ولى بحث ما تمام نشد ، تازه بايد وارد اصل بحث خودمان بشويم راجع به عرفان حافظ ، يعنى آن مكتب ديگرى كه حافظ را آن طور مىداند ، و قرائنى كه اينجا هست كه آن قرائن اين اشعار حافظ را توجيه مىكند ، و آنگاه عرفانيات حافظ .\r\n\r\n","description":"","footnote":"","page_name":" 386 ","page_number":386},
  {"content":"\r\n\r\n\r\n1 اصول جهان بينى عرفانى\r\nآنچه در جلسات پيش بحث كرديم در واقع جنبهء مقدّمى داشت براى آنچه كه از اين به بعد مىخواهيم بحث كنيم ، يعنى همان نفس عرفان حافظ . مقصود ، بيانات و اشارات عرفانى است كه در حافظ آمده است . جلسات گذشته همه براى اثبات و يا لااقل رفع مانع از اين مطلب بود كه اساساً حافظ را ما به عنوان يك عارف بشناسيم يا نه ، ديوان حافظ را يك ديوان عرفانى بشناسيم يا نه ؟ و عرض كرديم از وقتى كه حافظ از دست هم تيپ‌هاى خودش ( عرفا ) خارج شده و به دست ادبا و ادبياتىها و بدتر به دست روزنامه نويس‌ها افتاده ، اصلًا مسخ شده و يك چيز ديگر است .\r\nبحثهاى گذشته همه براى اين بود كه تا اندازه‌اى آن چهرهء واقعى حافظ را بتوانيم نشان دهيم ، لااقل آن پرده‌هايى كه كشيده شده مقدارى عقب بزنيم . البته لازم بود و هست كه ما آن سلسله بياناتى را كه در حافظ هست كه همانها سبب شده - و يا لااقل بهانه‌اى به دست مىدهد براى افرادى - كه حافظ را آنچنان تفسير كنند توضيح دهيم كه چگونه است ؟ آيا اين حيرتى كه در حافظ است مقصود چيست ؟ همين چيزى است كه اينها مىگويند ؟ آيا واقعاً حافظ يك انسان جبرى گرا بوده با همهء لوازم و عوارضش ؟ آيا در باب مىو معشوق ، شراب و شاهد ، مقصودش چه بوده و چه هدفى از اين سخنان داشته ؟ آن مسئلهء نقدگرايى و بدبينى به آينده ، منظورش\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nچيست ؟ ما ديديم همهء اينها در كلمات حافظ بود ، و حتى معانىاى از قبيل دعوت صريح به گدايى و دريوزگى . مقصودش از اينها چيست ؟ و در بسيارى از جاها آن روشِ به اصطلاح يزيدىگرى يعنى مقايسه كردن ميان اين عياشيهاى ظاهرى و عبادات و بعد ترجيح دادن اينها بر آنها و تحقير آنها ، همهء اين مضامين در اشعار حافظ هست .\r\nشايد از يك نظر مناسب بود كه ما الآن به توضيح آنها بپردازيم . ولى ، تا ما اين مراحل ديگر را طى نكرده‌ايم بهتر است به توضيح آنها نپردازيم ؛ يعنى بعد از طى اين مراحل ، آنها بهتر قابل توضيح است .\r\nقبلًا عرض كرده‌ايم كه عرفان دو جنبه دارد : يكى جنبهء نظرى و ديگر جنبهء عملى . جنبهء نظرى آن ، جهان بينى عرفانى است . عرفان در مقابل همهء مكتبهاى فلسفى جهان از خود يك جهان بينى خاصى دارد يعنى يك ديد خاص دربارهء هستى دارد كه با ديد هر تيپى از تيپهاى فلاسفه مختلف است . اين را اصطلاحاً مىگوييم « عرفان نظرى » . قسمت دوم عرفان ، عرفان عملى است . عرفان عملى يعنى طريقت به اصطلاح ، سير و سلوك انسان به سوى حقيقت ، به سوى خدا كه اين خودش يك نوع روان شناسى خاصى است كه لااقل به عقيدهء خود اينها تا كسى وارد اين عوالم نباشد ، نمىتواند آنها را درك كند . درك اين مراحل از عهدهء يك فيلسوف يا يك عالم يا يك روان شناس عادى كه مىخواهد با مقياسهاى عادى تحقيق كند خارج است . عرفان نظرى بىشباهت به فلسفه نيست ، جهان بينى است ، منتها جهان بينىاى كه اصل بينشش بينش اشراقى و قلبى و معنوى است ؛ بيانش بيان فلسفى است ، نه اينكه بينشش هم بينش فلسفى است . بينش ، بينش اشراقى است منتها بعدها به بيان فيلسوفانه درآورده‌اند كه عرض كرديم كسى كه اين كار را در جهان اسلام كرد و ديگران دنبال او را گرفتند ، محيى الدين عربى است ؛ از زمان اوست كه جهان بينى اشراقى و معنوى عرفانى يك نوع بيان فلسفى پيدا كرد . اكنون ما اصول جهان بينى عرفانى را عرض مىكنيم .\r\n\r\nاصول جهان بينى عرفانى\r\nمحور جهان بينى عرفانى « وحدت وجود » است . اين نكته را مخصوصاً توجه بفرماييد ( اين اشتباه را خيلىها كرده‌اند ) : چون بيان فلسفى وحدت وجود در\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nدوره‌هاى متأخرتر پيدا شده ( همان‌طور كه عرض كردم به وسيلهء محيى الدين و شاگردانش پيدا شد يعنى قبلًا نامى از وحدت وجود و از اين اصطلاح در ميان عرفا نبود ) بعضى خيال كرده‌اند كه در عرفان قبل از محيى الدين اصلًا وحدت وجود نبوده و به قول برخى وحدت شهود بوده نه وحدت وجود ، وحدت وجود اساساً يك فكرى است كه بعدها پيدا شده .\r\nولى اين درست نيست ، قبل از محيى الدين هم وحدت وجود بوده منتها به نام « وحدت وجود » نبوده ، عرفاى ديگر آن را به بيان ديگر ذكر مىكردند بدون آنكه نام « وحدت وجود » به آن بدهند ، نه صرف وحدت شهود است و نه [ با نام 
  ] وحدت وجود ، منتها وحدت وجود بيان فلسفى همان مطلبى است كه اينها از قديم در بينشهاى خودشان به آن معتقد بوده‌اند ، كه اين خودش يك داستانى است اگر بخواهيم با كسانى كه چنين خيالى كرده‌اند بحث كنيم . مثلًا عطار تحت تأثير محيى الدين نيست چون تقريباً معاصر با محيى الدين است و شايد كمى جلوتر از محيى الدين باشد و به فرض اينكه معاصر با محيى الدين باشد ، فلسفه و فكر محيى الدين به او نرسيده بود . اگر كسى آثار عطار را بخواند مىبيند وحدت وجود بدون آنكه نام آن آمده باشد به شدت در كلمات عطار آمده است . اساس و محور بينش عرفانى همان وحدت وجود است . اين يكى . ( اين اصول را ما فقط برمىشماريم ولى بعد به تفصيل بيان مىكنيم ) .\r\nيكى ديگر مسئلهء وحدت تجلى است ، يعنى اينكه جهان با يك تجلى حق به وجود آمده است ، در مقابل نظريهء فلاسفه و متكلمين كه به شكل ديگر است ؛ بعد توضيح مىدهيم .\r\nمسئلهء ديگر در جهان بينى عرفانى اين است كه راز خلقت جهان ( آنها « خلقت » تعبير نمىكنند ، « تجلى » تعبير مىكنند ) عشق است ، جهان از عشق به وجود آمده و با نيروى عشق باز مىگردد . اينها تكيه مىكنند بر يك حديث قدسى كه « كُنْتُ كَنْزاً مَخْفيّاً فَاحْبَبْتُ انْ اعْرَفَ فَخَلَقْتُ الْخَلْقَ لِكَىْ اعْرَفَ » و اين مطلب را كه « فَاحْبَبْتُ انْ اعْرَفَ » ( يعنى اصلًا اينكه من خواستم خلق كنم چون مىخواستم كه معروف باشم ) پايهء حرفهايشان قرار داده‌اند و خيلى سخنان در اين زمينه گفته‌اند ، در صورتى كه ما مىدانيم در بيان فلاسفه ، حتى فلاسفهء الهى ، مسئلهء علم مطرح است ، علم عنايى ، و در واقع در آنجا باز عقل و علم نقش خودش را بازى مىكند ،\r\n\r\n","description":"","footnote":"","page_name":" 389 ","page_number":389},
  {"content":"\r\n\r\nاما در عرفان عشق نقش اساسى را در خلقت بازى مىكند .\r\nمسئلهء ديگر ، حيات و تسبيح عمومى موجودات و به تعبير آنها سريان عشق در جميع موجودات است . ذره‌اى در جهان نيست كه از آنچه كه آنها « عشق به حق » مىنامند خالى باشد .\r\nمسئلهء ديگر عدل و زيبايى و توازن كامل جهان است . البته اين « جهان » كه آنها مىگويند ، آن طورى كه ما مغاير با ذات حق مىبينيم ، آنها نمىبينند ، آن را به شكل ديگرى معرفى مىكنند كه بعد عرض مىكنم ، ولى به هرحال جز جمال و زيبايى و جز عدل در جهان چيز ديگرى حكمفرما نيست ، يعنى عالم مظهر جمال و جلال حق است و نقص و نبايستنى در كار جهان وجود ندارد .\r\nمسئلهء ديگر بازگشت اشياء به حق است . اشياء از همان مبدأ كه به وجود آمده‌اند ، از همان جا كه آمده‌اند به همان جا باز مىگردند ، معاد در تعبير عرفانى . در اين زمينه ، مولوى شعر خيلى خوبى دارد ، مىگويد :\r\n جزءها را رويها سوى كل است * بلبلان را عشق با روى گل است \r\n آنچه از دريا ، به دريا مىرود * از همان جا كامد آنجا مىرود \r\n از سر كُه سيلهاى تندرو * وز تن ما جان عشق آميز رو \r\nالبته اينها هر موجودى را مظهر اسمى از اسماء حق مىدانند و مىگويند اشياء از اسمى كه به وجود آمده‌اند به همان اسم باز مىگردند . پس مسئلهء ديگر مسئلهء معاد است با تعبير خاص عرفانى آنها .\r\nاينها كه عرض كردم مربوط به كل جهان بود . آنگاه اينها راجع به انسان نظرات خاصى دارند . انسان در جهان بينى عرفانى نقش فوق العاده عظيمى دارد تا آنجا كه انسان عالم كبير است و جهان عالم صغير ، نه جهان عالم كبير است و انسان عالم صغير ، قضيه برعكس است . مولوى در همين زمينه مىگويد :\r\n چيست اندر خم كه اندر نهر نيست * چيست اندر خانه كاندر شهر نيست \r\n اين جهان خم است و دل چون جوى آب * اين جهان خانه است دل شهرى عُجاب \r\nچون انسان را مظهر تام و تمام اسماء و صفات و مظهر كامل اسماء حق مىدانند و به تعبير دينى و قرآنى او را « خليفة اللَّه الاعظم » و مظهر روح خدا مىدانند\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nاين است كه براى انسان مقامى قائل هستند كه هيچ مكتبى آنچنان مقام را براى انسان در جهان قائل نيست . در زمينهء انسان سخنان زيادى دارند از جمله همان كه انسان عالم كبير است و جهان عالم صغير ، و ديگر نظريهء انسان كامل . نظريهء انسان كامل را به اين تعبير ، اول بار باز محيى الدين ابراز كرده يعنى اين تعبير از محيى الدين است و الّا معنا از محيى الدين نيست . بعد از محيى الدين عرفاى ديگرى آمده‌اند و در اين زمينه كتاب نوشته‌اند مثل الانسان الكامل نَسَفى ، و يك نفر ديگر هم الانسان الكامل نوشته است ، و در تعبيرهاى فرنگيها هم ، انسان كامل ، ابرمرد و نظاير اينها ، از همين حرفهاى عرفا گرفته شده ، ولى انسان كامل عرفا با انسان كامل حكماى الهى و با انسان كامل علماى امروزى ، آن هم مكتبهاى مختلف ، از زمين تا آسمان فرق مىكند .\r\nاينكه مناط انسان كامل چيست و كمال انسان در چيست ، مسئلهء خيلى جالبى است ، كه اينجا بايد مكتبهاى مختلف فلسفى ( اعم از الهى ، مادى ، قديم و جديد ) و عرفانى با هم مقايسه شود ، و مسئلهء بسيار جالبى از آب درمىآيد « 1 » مسئلهء ديگرى كه عرفا روى آن خيلى تكيه دارند و بسيار عالى است و امروز تازه فلسفه‌هاى جديد اروپايى روى آن تكيه مىكنند - البته با يك مقدمات چرندى كه از حرفهاى خودشان در مىآيد - و در واقع تقليدى است از مشرق زمينىها ( و الّا آن فلسفه‌ها به اينجاها منتهى نمىشود ) و در فلسفهء اگزيستانسياليسم روى آن تكيه مىشود ، مسئلهء « غربت انسان » است كه انسان در اين جهان يك موجود غريب و تنهاست ، يك موجودى است كه با اشياء ، نامتجانس است يعنى احساس عدم تجانس با همهء اشياء ديگر مىكند ، كه اين هم خودش يك مسئلهء بسيار جالبى است .\r\nمسئلهء ديگر مسئلهء عقل و عشق در معرفت است ، كه اينجا باز طرف اختلاف عرفا حكماى الهى هستند . آيا كمال واقعى انسان در چيست ؟ حكما در پاسخ مىگويند : « صيرورة الانسان عالَماً عقلياً مضاهياً للعالَم العينى » حداكثر كمال انسان - و انسان كامل - آن است كه انسان نسخه‌اى بشود علمى از مجموع جهان ؛ پس انسان با علم كامل مىشود ؛ وقتى انسان فيلسوف شد و يك تصور صحيح و جامع از\r\n\r\n\r\n\r\n\r\n","description":"","footnote":"\r\n( 1 ) [ علاقه مندان مىتوانند به كتاب انسان كامل اثر استاد شهيد مطهرى مراجعه نمايند . 
  ]\r\n","page_name":" 391 ","page_number":391},
  {"content":"\r\n\r\nكل عالم و از نظام عالم داشت عقلش به كمال رسيده و جوهر انسان هم همان عقل است . اين است كه مىگويند فلسفه هم عبارت از همان « صيرورة الانسان عالَماً عقلياً . . . » است . ولى عرفا هرگز به چنين حرفى معتقد نيستند كه وقتى عقل انسان كمال يافت انسان كمال پيدا كرده . هرگز كمال انسان را در كمال عقلش نمىدانند ، كمال انسان را در اين مىدانند كه انسان به تمام حقيقت وجودش سير كند به سوى حق تا - به قول اينها - برسد به حق  ( يا أَيُّهَا الْإِنْسانُ إِنَّكَ كادِحٌ إِلى رَبِّكَ كَدْحاً فَمُلاقِيهِ )  « 1 » .\r\nبراى رسيدن به اين مقصود ، حكيم قهراً از عقل و استدلال كمك مىگيرد ، ولى عارف استدلال را تحقير مىكند و از مجاهده و رياضت و تهذيب نفس و عشق و سلوك مدد مىگيرد و آن راه را كافى نمىداند و جايزالخطا مىداند ، كه مىگويد :\r\n« پاى استدلاليان چوبين بود » . اينها چند قلمى است كه مربوط به جهان بينى عرفانى مىشود . حالا اينها را يك يك تا حدى كه برايمان ميسر باشد و وقت هم اجازه بدهد بيان مىكنيم .\r\n\r\nوحدت وجود\r\nاول مىآييم سراغ مسئلهء « وحدت وجود » كه گفتيم محور جهان بينى عرفانى است .\r\nاصلًا وحدت وجود چيست ؟ يك توضيح مختصر بايد عرض كنم . وحدت وجود از آن انديشه‌هايى است كه كمتر كسى به عمق آن پى برده و پى مىبرد ( اين را بايد بدون تعارف گفت ) . به هرچه كه مىرسند فوراً مىگويند اين هم يك وحدت وجود است . حالا ما با لفظش كار نداريم ، ممكن است اسم يك مكتبى را بگذارند « وحدت وجود » . مثل اصالت وجودى است كه در اگزيستانسياليسم مىگويند . ما خودمان يك مطلبى داشته‌ايم به نام « اصالت وجود » ، يك چيز ديگرى اينها دارند مىخواهند اسمش را « اصالت وجود » بگذارند . در انحصار كسى نيست و كسى آن را به نام خودش در جايى ثبت نكرده ولى اين اشتباه هم نبايد بشود كه اين اصالت وجود همان اصالت وجود است . آن يك چيز است و اين يك چيز ديگر . بسيار بسيار كمند افرادى كه بتوانند تصور صحيحى از وحدت وجودى كه عرفا دارند داشته باشند ، از مستشرقين گرفته تا غير مستشرقين . شما مىبينيد هميشه\r\n\r\n\r\n\r\n\r\n","description":"","footnote":"\r\n( 1 ) انشقاق / 6\r\n","page_name":" 392 ","page_number":392},
  {"content":"\r\n\r\nمستشرقين - و عده‌اى از غير مستشرقين خودمان - وحدت وجود را چيزى تعبير مىكنند به نام حلول و اتحاد . آقاى دكتر بدوى هم ( چون بسيارى از همان حرفهاى مستشرقين را مىگويد ) هميشه مىگويد حلول و اتحاد ، در صورتى كه حلول و اتحاد ضد وحدت وجود است . به قول شبسترى :\r\n حلول و اتحاد اينجا محال است * كه در وحدت دوئى عين ضلال است \r\nمنتها مىگويند اگر اتحاد نيست پس او چطور گفته « اناالحق » ؟ معنى « انا الحق » اتحاد است . نه ، « اناالحق » هم معنايش اتحاد نيست ، نه اتحاد است و نه حلول .\r\nمرحوم فروغى در سير حكمت در اروپا هرجا به مسأله‌اى برخورد مىكند كه به نظرش غامض مىرسد ، فيلسوفى يك نظريه‌اى داده كه خيلى پيچيده است ، مىگويد اين نوعى وحدت وجود است ، چون اين وحدت وجود براى او يك امر نامفهومى بوده و به هر نامفهومى كه مىرسيده مىگفته اين نوعى وحدت وجود است ، در صورتى كه بعضى مسائل را او گفته نوعى وحدت وجود است كه اصلًا ربطى به وحدت وجود ندارد . مثلًا در باب « كليات » يك كسى يك نظرى داده ، مىگويد اين نوعى وحدت وجود است .\r\n\r\nبيان اول از « وحدت وجود »\r\nوحدت وجود تعبيرات مختلفى دارد . كثرت وجود كه خيلى روشن است : انسان مىگويد كه موجودات متعددهء كثيرهء متباينه‌اى هستند كه يكى انسان است ، يكى حيوان است ( حيوان هم مختلف است ) ، يكى جن است ، يكى ملك است ، آن يكى هم خداست ، موجوداتى كه بالذات از يكديگر مباين هستند و به تعبير نهج البلاغه بينونتشان بينونت عِزلى است ، منعزل از يكديگرند و وجود هر موجودى با وجود هر موجود ديگر بالذات متباين است . شايد تصور اكثر فيلسوفان و غير فيلسوفان همين است . متوسطين از عرفا احياناً مىگويند وحدت وجود يعنى وجود منحصر است به وجود حق ( لَيْسَ فِى الدّار غَيْرُهُ دَيّار ) اما به اين معنا كه هر موجودى غير از خدا هرچه از عظمت كه داشته باشد بالاخره يك موجود محدودى است ، ذات حق وجود لايتناهى است ، كمال لايتناهى است ، عظمت لايتناهى است ، قدرت لايتناهى است ، جمال لايتناهى است . اگر موجودات را با يكديگر مقايسه كنيم يكى بزرگتر است ، يكى كوچكتر . مثلًا وقتى يك نهر را با يك دريا مقايسه مىكنيم\r\n\r\n","description":"","footnote":"","page_name":" 393 ","page_number":393},
  {"content":"\r\n\r\nدريا بزرگ است و نهر كوچك . محدود با محدود مىتواند نسبت داشته باشد اما محدود با نامحدود اصلًا نسبت ندارد . اينكه انسان در بينش خود اشياء را بزرگ و كوچك مىبيند با مقايسه مىبيند . وقتى ما مىگوييم اين كوچك است و آن بزرگ ، آن كوچك به مقايسهء يك شىء ديگر كوچك است و اين بزرگ به مقايسهء يك شىء ديگر بزرگ است . در همين امور محسوسه ، يك شىء كه هميشه به نظر ما بزرگ مىآيد ، وقتى همان را در مقابل يك بزرگتر از خودش مىبينيم خيال مىكنيم كوچك شده . مثلًا يك آدم بلندقد كه هميشه به نظر ما عجيب مىآيد ، وقتى با يك آدم بلندقدتر از خودش - كه يك سر و گردن از او بلندتر است - راه برود آدم خيال مىكند كوچك شد . نظر انسان اين است .\r\nعارف وقتى كه عظمت لايتناهاى حق را شهود مىكند ( علم لايتناهى ، قدرت لايتناهى ، كمال لايتناهى ) متناهى در مقابل لايتناهى اصلًا نسبت ندارد ؛ حتى گفتن اينكه اين بزرگتر است از آن ، درست نيست ، چون بايد آن را يك چيزى حساب كرد و گفت اين بزرگتر است . لهذا در حديث هم هست كه از امام سؤال كردند : آيا معنى « اللَّهُ اكْبَر » اللَّهُ اكْبَرُ مِنْ كُلِّ شَىْ ءٍ است ؟ خدا بزرگتر است از هرچيز ؟ فرمود : نه ، اين حرف غلط است ، اللَّهُ اكْبَرُ مِنْ انْ يوصَفَ خدا بزرگتر است از اينكه به توصيف دربيايد نه بزرگتر است از هرچيز ديگر ، كه اشياء قابل مقايسه با خدا باشند ، بعد بگوييم ولى خدا از آنها بزرگتر است ؛ نه ، اصلًا قابل مقايسه نيستند .\r\nاين است كه عارف كه عظمت حق را شهود مىكند ( اينجا ديگر وحدت شهود مىشود ) قهراً غير او را اساساً نمىتواند ببيند : اگر آن وجود است اينها ديگر وجود نيست ، اگر آن قدرت است اينها ديگر قدرت نيست ، اگر آن عظمت است اينها ديگر عظمت نيست ، اصلًا او شىء است ، اينها لاشىء هستند . سعدى يكى دو جا كه خواسته موضوع وحدت عرفانى را بگويد تقريباً در همين سطح گفته نه بيشتر . يكى از شعرهاى معروف بوستان است ، مىگويد :\r\n ره عقل جز پيچ در پيچ نيست * برِ عارفان جز خدا هيچ نيست \r\nاين مىشود وحدت وجود . بعد خودش اعتراض مىكند ، خودش هم جواب مىدهد ، مىگويد :\r\n توان گفتن اين با حقايق شناس * ولى خرده گيرند اهل قياس \r\n كه پس آسمان و زمين چيستند * بنى آدم و ديو و دد كيستند \r\n\r\n","description":"","footnote":"","page_name":" 394 ","page_number":394},
  {"content":"\r\n\r\nجواب مىدهد :\r\n پسنديده پرسيدىاى هوشمند * جوابت بگويم‌گر آيد پسند \r\n كه خورشيد و دريا و كوه و فلك * پرى و آدميزاد و ديو و ملك \r\n همه هرچه هستند از آن كمترند * كه با هستىاش نام هستى برند \r\nاين است معناى اينكه : « برِ عارفان جز خدا هيچ نيست » .\r\nشعر ديگرى دارد و شيرين مىگويد :\r\n چنين دارم از پير داننده ياد * كه شوريده‌اى سر به صحرا نهاد \r\n پدر در فراقش نه خورد و نه خفت * پسر را ملامت نمودند گفت \r\n به حقش كه تا حق جمالم نمود * دگر آنچه ديدم خيالم نمود \r\n از آنگه كه يارم كس خويش خواند * دگر با كسم آشنايى نماند \r\nاين يك نوع وحدت وجود است . اين نوع وحدت وجود را هيچ كس ايراد نمىگيرد .\r\n\r\nبيان دوم از « وحدت وجود »\r\nبيان ديگر در باب وحدت وجود اين است كه وحدت وجود نه به معناى اين است كه وجود منحصر به ذات حق است بلكه معنايش اين است كه همهء موجودات موجودند به يك حقيقت كه آن ، حقيقت وجود است ولى حقيقت وجود مراتب دارد ، يك مرتبهء او واجب است و يك مرتبه ممكن ، يك مرتبه غنى است و مراتبى از او فقير ، پس حقيقت وجود حقيقت واحد است . بنابراين وحدت وجود نه اين است كه وجود منحصر به ذات حق است ، بلكه حقيقت وجود حقيقت واحد است ولى اين حقيقت ، حقيقت ذى مراتب است كه يك مرتبه‌اش كه مرتبهء غنا و كمال است مرتبهء ذات حق است . آن شعر حاجى سبزوارى همين را بيان مىكند ( به نام الفهلويون‌مىگويد كه البته اين نسبت چندان درست نيست ) :\r\n ا لْفَهْلَوِيّونَ الْوُجودُ عِنْدَهُمْ * حَقيقَةٌ ذاتُ تَشَكُّكٍ تَعُم \r\n مَراتِبَ غِنَىً وَ فَقْراً تَخْتَلِف * كَالنّورِ حَيْثُ ماتُقَوّى وَ ضَعُف \r\nالبته اين ، بيان ابتدايى است كه براى يك دانشجو در ابتدا اين مسئله را اين‌طور مطرح مىكنند . ملاصدرا هم البته در ابتدا همين جور مىگويد ، ولى بعد با حفظ همين نظريه كه حقيقت وجود حقيقت ذات مراتب است ، اين مطلبْ لطيف‌تر و لطيف‌تر\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nمىشود تا مىرسد به جاى ديگرى كه بعد عرض مىكنم .\r\n\r\nبيان سوم از « وحدت وجود »\r\nنظر سوم در وحدت وجود همان نظريهء خاص عرفاست و آن اين است كه وجود ، واحد من جميع الجهات و بسيط مطلق است ، هيچ كثرتى در آن نيست ، نه كثرت طولى و نه كثرت عرضى ، نه كثرت به شدت و ضعف و نه به غير شدت و ضعف ، حقيقت وجود منحصراً واحد است و او خداست . وجود يعنى وجود حق . غير از حق هرچه هست وجود نيست ، نمود و ظهور است ( اينها ديگر تعبير و تشبيه است ) .\r\nغير حق هرچه را كه شما ببينيد او واقعاً وجود و هستى نيست ، هستى نماست نه هستى ، حقيقت نيست رقيقه است به تعبير خود عرفا ، مثل مظهرى است كه در آينه پيدا مىشود . اگر شما شخصى را ببينيد و آينه‌اى در مقابل او باشد و او را در آيينه ببينيد ، آنچه در آينه مىبينيد خودش براى خودش يك چيزى است ، ولى آن واقعيتش اين است كه عكس اين است ، ظلّ اين است ، نمىشود گفت اين يك موجود است آن موجود ديگرى ، آن فقط ظهور اين است و بس . اين است كه عارف وجود را از غير حق سلب مىكند و غير حق را فقط نمود و ظهور مىداند و بس . البته در اين زمينه‌ها خيلى حرفها هست . ما در جلد پنجم اصول فلسفه مقدارى در اين زمينه بحث كرده‌ايم .\r\nاينجا يك اختلاف نظر شديد ميان فلاسفه و عرفا پيدا مىشود . فلاسفه هيچ وقت اين‌جور نمىگفتند . آن نظرى كه صدرالمتألهين در باب حقيقت وجود پيدا كرد - كه حقيقت وجود را صاحب مراتب دانست - به ضميمهء يك اصل ديگرى كه تقريباً از آن قلل شامخ فلسفهء صدرالمتألهين است و به اين صورت بيان كرد : « بسيط الحقيقة كل الاشياء و ليس بشىء منها » ذات حق كه ذات بسيط الحقيقه است ، همهء اشياء است و در عين حال هيچ يك از اشياء هم نيست « 1 » ، [ تا حد زيادى جمع مىكند ميان نظر عرفا و نظر فلاسفه . 
  ] البته عرفا نيز در بيان خودشان بدون اينكه وجودى براى اشياء قائل شوند همين حرف را ( بسيط الحقيقة . . . ) زده بودند ولى نه به اين\r\n\r\n\r\n\r\n\r\n","description":"","footnote":"\r\n( 1 ) تعبير ديگرى است از آن مطلبى كه در نهج البلاغه زياد تكرار مىشود : لَيْسَ فِى الْاشْياءِ بِوالِجٍ وَ لا مِنْها بِخارِجٍ ( خطبهء 184 ) نه در اشياء است و نه بيرون از اشياء ، كه در اين زمينه مخصوصاً در نهج البلاغه خيلى تعبيرات عجيبى هست .\r\n","page_name":" 396 ","page_number":396},
  {"content":"\r\n\r\nتعبير و نه با اين پايه ، اما ايشان اين را با يك پايهء فلسفى بيان كرد يعنى آن مطلبى كه عرفا مىگفتند فقط با اشراق قلبى قابل درك است و با عقل نمىشود آن را فهميد صدرالمتألهين با بيان عقلانى همان مطلب را ثابت كرد . اينجا يكى از آن جاهايى است كه ايشان توفيق داد ميان نظر عقل و نظر عرفان ، و يكى از آن نكات بسيار برجستهء فلسفهء اوست و اين جملهء « بسيط الحقيقة كل الاشياء . . . » مال اوست . در كتاب بحثى در تصوف دكتر غنى ( من تعجب مىكنم از اينها كه چگونه شجاعت دارند در اين حرفها ) نوشته كه « اول كسى كه اين جمله را گفت حاج ملاهادى سبزوارى بود » در صورتى كه كتابهاى ملاصدرا پر است از اين جمله ، اصلًا يك باب دارد تحت همين عنوان . چون فقط كتاب حاج ملاهادى سبزوارى را احياناً در دست داشته يا از كسى شنيده ، خيال كرده اول كسى كه گفته او بوده است .\r\nبنا بر اين نظريه ، تا حد زيادى جمع مىشود ميان نظر عرفا و نظر فلاسفه ؛ يعنى صدرالمتألهين براى وجودْ مراتب قائل مىشود و در عين حال آن حرف عرفا هم تصحيح مىشود كه عالم ظهور است ، چون او وجودى است كه در عين حال اين وجود ظهور است براى وجود ديگر .\r\nاين يك مقدار بيانى بود در زمينهء وحدت وجود . در اين زمينه عرفا خيلى حرفها زده‌اند ، زياد گفته‌اند به تعبيرات مختلف . مولوى در اوائل مثنوى مىگويد :\r\n ما عدمهاييم هستيها نما * تو وجود مطلق و هستى ما \r\n ما كه باشيم‌اى تو ما را جان جان * تا كه ما باشيم با تو در ميان \r\nصحبت ثانى ، تو يكى ما يكى ، تو يك شىء ما شىء ديگر ، ما دومِ تو باشيم ، چنين چيزى نيست .\r\n ما همه شيران ولى شير علم * حمله‌مان از باد باشد دم به دم \r\nشير علم يعنى شير پرده كه به شكل شير است و باد از پشت سرش حمله مىكند آدم خيال مىكند از خودش است :\r\n حمله‌مان پيدا و ناپيداست باد * جان فداى آنكه ناپيداست باد \r\n ياد ما و بود ما از داد توست * هستى ما جمله از ايجاد توست \r\n لذت هستى نمودى نيست را * عاشق خود كرده بودى نيست را \r\nيعنى ما باطل الذات هستيم .\r\nلبيد بن ربيعه ، شاعر معروف عرب ، اين شعر را در جاهليت گفته بود :\r\n\r\n","description":"","footnote":"","page_name":" 397 ","page_number":397},
  {"content":"\r\n\r\n الا كُلُّ شَىْ ءٍ ما خَلَا اللَّهِ باطِل * وَ كُلُّ نَعيمٍ لا مُحالَةَ زائِل \r\nبعد مسلمان شد ، مسلمان صادق الايمانى . از رسول اكرم نقل كرده‌اند كه ايشان فرمودند : اصْدَقُ بَيْتٍ قالَتْهُ الْعَرَبُ راست ترين شعرى كه عرب گفته همين بوده . عرفا به همين جملهء « الا كُلُّ شَىْ ءٍ ما خَلَا اللَّهِ باطِلٌ » چسبيده‌اند كه غير از حق هرچه هست باطل الذات است و موجود است به وجود او و ظاهر است به ظهور او . اين ترجيع بند هاتف را همهء شما شنيده‌ايد :\r\n اى فداى تو هم دل و هم جان * وى نثار رهت هم اين و هم آن \r\nتا مىرسد به ترجيع بندش :\r\n كه يكى هست و هيچ نيست جز او * وحده لا إله الّا هو \r\nدومرتبه با يك قافيهء ديگرى :\r\n يار بىپرده از در و ديوار * در تجلى است يا اولى الابصار \r\nو باز ترجيع بندش :\r\n كه يكى هست و هيچ نيست جز او * وحده لا إله الّا هو \r\nاز بهترين شعرهايى است كه عرفا در باب وحدت وجود گفته‌اند . حافظ در اين زمينه دارد ولى نه مانند مسائلى كه به شكل يك جهان بينى روى آن تكيه كرده باشد ، اما به شكل يك سلوك اين مطلب را زياد گفته ( كه اين را ما در فصلهاى بعد خواهيم گفت ) ، به شكل جهان بينى كم گفته است . از جمله شعرهايى كه گفته و از غزلهاى بسيار خوب حافظ است اين شعر معروفى است كه مىگويد :\r\n روشن از پرتو رويت نظرى نيست كه نيست * منت خاك درت بر بصرى نيست كه نيست \r\nمصراع اول يعنى « به هيچ چيزى هيچ كس نگاه نمىكند الّا اينكه به تو نگاه مىكند » . تقريباً از جهتى آن تعبير كلام حضرت صادق است و به حضرت امير هم منسوب است : ما رَأَيْتُ شَيْئاً الّا وَ رَأَيْتُ اللَّهَ قَبْلَهُ وَ بَعْدَهُ وَ مَعَهُ .\r\n ناظر روى تو صاحبنظران‌اند آرى * سرّ گيسوى تو در هيچ سرى نيست كه نيست \r\n اشك غمّاز من ار سرخ برآمد چه عجب * خجل از كردهء خود پرده درى نيست كه نيست \r\nحاجى سبزوارى همين غزل را استقبال كرده و خيلى عالى استقبال كرده . البته\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nحاجى سبزوارى بعضى اشعارش خيلى خوب و در سطح بسيار عالى است . در مجموع البته به پاى حافظ كه نمىرسد ولى چند غزل بسيار عالى دارد در فارسى ، يكى همان جاست كه به استقبال اين غزل آمده است . مفهوم او هم از اين غزل همين معنا بوده و خيلى هم خوب استقبال كرده ، و چند تا بيت در آن پيدا مىشود كه [ بسيار عالى است ، از جمله 
  ] يك شعر خيلى معروفى دارد كه مىگويد :\r\n موسىاى نيست كه دعوىّ اناالحق شنود * ورنه اين زمزمه اندر شجرى نيست كه نيست « 1 » \r\n.\r\nحافظ يك غزل ديگر دارد كه به نظر من - اين را من به‌طور جزم نمىگويم ولى به گونه‌اى كه من معنى مىكنم - همين درمىآيد [ يعنى ناظر به وحدت وجود است . 
  ]\r\nغزلى بسيار عالى است و ماده گراها آن را خيلى عجيب معنى كرده‌اند . مىگويد :\r\n حاصل كارگه كون و مكان اين همه نيست * باده پيش آر كه اسباب جهان اين همه نيست « 2 » \r\n\r\n\r\n\r\n\r\n","description":"","footnote":"\r\n( 1 ) اشعار حاجى سبزوارى چنين است :\r\nشورش عشق تو در هيچ سرى نيست كه نيست .\r\nمنظر روى تو زيب نظرى نيست كه نيست .\r\nنيست يك مرغ دلى كش نفكندى به قفس .\r\nتير بيداد تو تا پر به پرى نيست كه نيست .\r\nز فغانم ز فراق رخ و زلفت ، به فغان .\r\nسگ كويت همه شب تا سحرى نيست كه نيست .\r\nنه همين از غم او سينهء ما صد چاك است .\r\nداغ او لاله صفت ، بر جگرى نيست كه نيست .\r\nموسىاى نيست كه دعوى اناالحق شنود .\r\nورنه اين زمزمه اندر شجرى نيست كه نيست .\r\nچشم ما ديدهء خفّاش بود ورنه تو را .\r\nپرتو حسن به ديوار و درى نيست كه نيست .\r\nگوش اسرار شنو نيست و گرنه « اسرار » .\r\nبرش از عالم معنى خبرى نيست كه نيست .\r\nتخلص حاج ملاهادى سبزوارى .\r\n( 2 ) تركيب « اين همه نيست » را دو جور مىشود معنى كرد ، يكى اينكه بگوييم : « اين همه » نيست ( يعنى « نيست » را به اصطلاح طلبه‌ها « ليسهء تامّه » بگيريم ) ، همه‌شان « نيست » اند ، باطلند ، كه مىشود همان :\r\n« الا كُلُّ شَىْ ءٍ ما خَلَا اللَّهِ باطِلٌ » . و ممكن است بگوييم « اين همه نيست » يعنى اين همه زياد نيست ، ولى اين با « اين همه نيست » مخصوصاً در همهء قافيه‌ها درست نمىخواند .\r\n","page_name":" 399 ","page_number":399},
  {"content":"\r\n\r\n از دل و جان ، شرف صحبت جانان غرض است * غرض اين است و گرنه دل و جان اين همه نيست \r\n منت سدره و طوبى ز پى سايه مكش * كه چو خوش بنگرىاى سرو روان اين همه نيست \r\n دولت آن است كه بىخون دل آيد به كنار * ورنه با سعى و عمل باغ جنان اين همه نيست \r\nهمه چيز در نظر عارف نيست است جز او ، « هستِ » مطلق و شايستهء مطلوبيت و محبوبيت فقط اوست .\r\nدر جاى ديگر ابتدا مىگويد :\r\n در نظربازى ما بىخبران حيرانند * من چنينم كه نمودم ، دگر ايشان دانند \r\nتا آنجا كه مىگويد :\r\n جلوه گاه رخ او ديدهء من تنها نيست * ماه و خورشيد هم اين آينه مىگردانند \r\nيعنى ماه و خورشيد هم آينه هستند كه او را دارند نشان مىدهند . آن شعر معروفش :\r\n فاش مىگويم و از گفتهء خود دلشادم * بندهء عشقم و از هر دو جهان آزادم \r\nتا مىرسد به اينجا :\r\n نيست بر لوح دلم جز الف قامت دوست * چه كنم حرف دگر ياد نداد استادم \r\nمعمولًا خيال مىكنند مقصودش اين است كه محبوبى غير از او ندارم . اين از نظر عارف شرك است . مىگويد براى غير او وجودى قائل نيستم . شبسترى در اوايل گلشن راز خيلى عالى اين موضوع را بحث كرده . از اشعار حافظ كه از همه صريحتر به اين معنا دلالت دارد غزلى است كه با اين شعر شروع مىشود :\r\n سحرگاهان كه مخمور شبانه * گرفتم باده با چنگ و چغانه \r\n نهادم عقل را ره توشه از مى * ز شهر هستىاش كردم روانه \r\n نگار مىفروشم عشوه‌اى داد * كه ايمن گشتم از مكر زمانه \r\nتا آنجا كه مىگويد :\r\n كه بندد طرف وصف از حسن شاهى * كه با خود عشق ورزد جاودانه \r\nخودش محب است ، خودش هم محبوب است . از نظر عارف غيرى در كار نيست .\r\n نديم و مطرب و ساقى همه اوست * خيال آب و گل در ره بهانه \r\n بده كشتى مىتا خوش برانيم * از اين درياى ناپيدا كرانه \r\n\r\n","description":"","footnote":"","page_name":" 400 ","page_number":400},
  {"content":"\r\n\r\n وجود ما معمايى است حافظ * كه تحقيقش فسون است و فسانه \r\nيعنى وقتى تحقيق بكنى ، وجود ما اصلًا خيال محض است ، ظهور است ، حقيقت نيست ، باطل است .\r\n\r\nوحدت تجلّى\r\nمطلب دوم مسئلهء تجلى واحد است . در مسئلهء خلقت ( حالا ما مكتب الهيون را داريم مىگوييم ) از نظر متكلمين خدا فاعل اشياء است و به عدد اشياء هم فاعليت خداوند كثرت دارد : خدا اين شىء را خلق كرده ، آن شىء را خلق كرده ، . . . يك دفعه اين را خلق كرده ، يك دفعه آن را خلق كرده ، . . . به خلقتهاى متعدد به عدد اشياء ، و همه مستقلًا و بلاواسطه آفريده شده‌اند . حكما قائل به خلقتهاى متعددند اما طولى ، يعنى مىگويند خداوند عقل اول را خلق كرد ، از عقل اول عقل دوم را خلق كرد ، از عقل دوم عقل سوم را ، . . . يا به تعبير ديگر خدا عقل اول را آفريد ، عقل اول عقل دوم را آفريد ، عقل دوم عقل سوم را ، تا مىرسد به عقل فعال و بعد مىرسد به جهان . البته اينكه مىگويند « عقل اول عقل دوم را آفريد » به اين معنا نمىخواهند بگويند كه آن بى نياز از خالق خودش است . به تعبير ديگر معنايش اين است كه به وسيلهء عقل اول و با عقل اول يا از مجراى عقل اول عقل دوم را آفريد ، ولى به هرحال قائل به كثرت در فاعليت حق هستند ، تكثر فاعليت براى حق قائلند ، منتها متكلمين تكثر را بلاواسطه مىدانند ، اينها مع الواسطه و بلاواسطه ، يك خالقيت بلاواسطه و خالقيتهاى غيرمتناهى مع الواسطه قائل هستند . عرفا برعكس معتقدند تمام عالم يك تجلى بيشتر نيست ، از ازل تا به ابد با يك جلوهء حق پيدا شد و بس ، و آيهء  « وَ ما أَمْرُنا إِلَّا واحِدَةٌ »  « 1 » را همين‌طور تعبير و تفسير مىكنند . حكما مىگويند « علت و معلول » ، عرفا اصلًا علت و معلول را غلط مىدانند ، مىگويند علت و معلول در جايى است كه ثانى براى حق وجود داشته باشد ، اينجا بايد گفت تجلى و متجلى ، ظهور و مظهر .\r\nولى در فلسفهء صدرا اين قضيه حل شده يعنى او تحقيق در « علت و معلول » را رسانده به آنجا كه نتيجه‌اش با تجلى يكى شده . حافظ در اينجا خيلى عالى و شيرين داد سخن داده ، يكى آن غزل معروفش است ، مىگويد :\r\n\r\n\r\n\r\n\r\n","description":"","footnote":"\r\n( 1 ) قمر / 50\r\n","page_name":" 401 ","page_number":401},
  {"content":"\r\n\r\n عكس روى تو چو در آينهء جام افتاد « 1 » * عارف از خندهء مىدر طمع خام افتاد \r\n.\r\nاين يك مطلب خيلى دقيقى است در عرفان ، يعنى به اصطلاح « غلطهء عارف » كه يك تجلى بر عارف مىشود و او در آن تجلى گاهى اشتباه مىكند ، يعنى مثلًا به حقيقت هنوز نرسيده ، بين راه است ، خيال مىكند كه به حقيقت رسيده ، و آنهايى كه پخته هستند مىفهمند كه به قول حافظ اين طمعِ خام است ، هنوز به حقيقت نرسيده‌اند .\r\nيكى از بزرگان بسيار بزرگ عصر ما كه البته از مجتهدين و مراجع تقليد بود « 2 » ، حالات خيلى خوبى داشته . اين حالت كه براى خيلىها پيدا مىشود و خيلىها كه اشتباه مىكنند همين است [ براى او نيز رخ داده بود . 
  ] يك كسى كه با ايشان بيشتر رفت و آمد داشته [ از قول وى نقل كرده بود 
  ] كه از حرم حضرت امير عليه السلام بيرون آمدم و يك مرتبه احساس كردم كه مثل اينكه تمام جهان از من ريزش مىكند ، يك ولايت كلى بر همهء جهان دارم و همه چيز از من فيض مىگيرد . فهميدم كه من شايستهء چنين مقامى نيستم و اين هر جا هست خلاصه يك غلطى و يك اشتباهى رخ داده كه من چنين چيزى هستم . زمستان بود . از آنجا حركت كردم مشرف شدم كاظمين ( روى حسابى كه پيش خودش داشته ) و روى سنگهاى پاى ضريح حضرت آنقدر سرم را به زمين زدم و گريه كردم و اشك ريختم تا آخر حقيقت بر من روشن شد و فهميدم چه بوده كه من آن را اين‌جور خيال كردم .\r\n« عكس روى تو چو در آينهء جام افتاد » .\r\nاينجا آينهء جام خود انسان است ، قلب انسان است ( اين تعبير دومى است كه مىخواستم بگويم ) . در اين حكايتى كه نقل كردم ممكن است مقصود اين باشد .\r\n« عارف از خندهء مىدر طمع خام افتاد » .\r\n« مِى » خنديد براى او ، اشتباه كرد ، خيال كرد خودش است ؛ جلوه‌اش پيدا شد ، خيال كرد خودش است ، خيال كرد رسيده . محل شاهد من در اين مطلب نبود ، مطلب ما اين بود كه تجلى ، واحد است . مىگويد :\r\n\r\n\r\n\r\n\r\n","description":"","footnote":"\r\n( 1 ) مقصود از « آينهء جام » به تعبير عرفا اعيان ثابته است ، ماهيات اشياء است .\r\n( 2 ) چندين سال است كه فوت كرده . چون نمىدانم راضى هست يا نه ، اسمش را نمىبرم . بسيار مرد بزرگوارى بود و در نجف بود .\r\n","page_name":" 402 ","page_number":402},
  {"content":"\r\n\r\n حسن روى تو به يك جلوه كه در آينه كرد * اين همه نقش در آئينهء اوهام افتاد \r\nخيلى عجيب است ، واقعاً اين بيان در حد قريب به اعجاز است .\r\n اين همه عكس مىو نقش مخالف كه نمود * يك فروغ رخ ساقى است كه در جام افتاد \r\n غيرت عشق زبان همه خاصان ببريد * كز كجا سرّ غمش در دهن عام افتاد \r\nعارف وقتى كه به آن مقام كمال خودش مىرسد ، يك مرتبه مىبيند تمام اشياء با او همزبان‌اند ، [ با خود مىگويد 
  ] از كجا همه او را مىشناسند ؟ تنها من عارف نيستم ، همه عارف هستند .\r\n من ز مسجد به خرابات نه خود افتادم * اينم از عهد ازل حاصل فرجام افتاد \r\nغزل ديگرى دارد كه با اين شعر شروع مىشود :\r\n دردم از يار است و درمان نيز هم « 1 » * دل فداى او شد و جان نيز هم \r\n.\r\nبعد چند شعر دارد كه اين شعر محل بحث ماست :\r\n هر دو عالم يك فروغ روى اوست * گفتمت پيدا و پنهان نيز هم \r\nغزل ديگرى دارد ، مىگويد :\r\n خمى كه ابروى شوخ تو در كمان انداخت * به قصد جان من زار ناتوان انداخت \r\nعرض كرديم اينها مىگويند نيروى به وجود آورندهء عالم عشق است يعنى خداوند از آن جهت كه عاشق و معشوق است نه از آن جهت كه عالم و معلوم است [ جهان را آفريد 
  ] و جمال و زيبايى اوست كه ظهور كرده . در اين زمينه جامى قطعه‌اى دارد كه از آن قطعات عالى اوست ، مىگويد :\r\n در آن خلوت كه هستى بىنشان بود * به كنج نيستى عالم نهان بود \r\n وجودى بود از نقش دويى دور * ز گفت و گوى مائى و توئى دور \r\n جمالى مطلق از قيد مظاهر * به نور خويشتن بر خويش ظاهر \r\n\r\n\r\n\r\n\r\n","description":"","footnote":"\r\n( 1 ) اين تركيب را بعضى خواسته‌اند به حافظ عيب بگيرند كه « نيز » را با « هم » آورده ، ولى حافظ بالاتر از اين حرفهاست .\r\n","page_name":" 403 ","page_number":403},
  {"content":"\r\n\r\n دل آرا شاهدى در حجلهء غيب * مبرّا دامنش از تهمت عيب \r\n برون زد خيمه ز اقليم تقدس * تجلى كرد در آفاق و انفس \r\n ز هر آيينه‌اى بنمود رويى * به هرجا خاست از وى گفتگويى \r\n از او يك لُمعه بر ملك و ملك تافت * ملك سرگشته را چونان فلك يافت \r\n همه سبّوحيان سبّوح جويان * شدند از بىخودى ، سبّوح گويان \r\n از آن لمعه ، فروغى بر گل افتاد * ز گل شورى به جان بلبل افتاد \r\n رخ خود شمع از آن آتش برافروخت * به هر كاشانه صد پروانه را سوخت \r\n ز نورش تافت بر خورشيد يك تاب * برون آورد نيلوفر سر از آب \r\n ز رويش ، روى خويش آراست ليلى * به هر مويش ز مجنون خاست ميلى \r\n جمال اوست هرجا جلوه كرده * ز معشوقان عالم بسته پرده \r\n به هر پرده كه بينى ، پردگى اوست * قضا جنبان هر دل بردگى اوست \r\n به عشق اوست دل را زندگانى * به عشق اوست جان را كامرانى \r\n دلى كو عاشق خوبان دلجوست * اگر داند وگر نى ، عاشق اوست \r\n تويى آيينه ، او آيينه آرا * تويى پوشيده و او آشكارا \r\n چو نيكو بنگرى ، آيينه هم اوست * نه تنها گنج او ، گنجينه هم اوست \r\n « من » و « تو » در ميان كارى نداريم * به جز بيهوده ، پندارى نداريم « 1 » \r\n.\r\nشايد سى سال پيش بود در قم كه من اينها را نوشتم .\r\nبله ، حافظ مىگويد :\r\n خمى كه ابروى شوخ تو در كمان انداخت * به قصد جان من زار ناتوان انداخت \r\nدر واقع به منزلهء يك دامى است كه انداخته براى كشيدن ، چون « فَاحْبَبْتُ انْ اعْرَفَ » ، براى اينكه موجودات را بيافريند و بكِشد به سوى خود . كمال اشياء در اين است كه به سوى او برگردند .\r\n نبود نقش دو عالم كه رنگ الفت بود « 2 » * زمانه طرح محبت نه اين زمان انداخت \r\n.\r\nخيال نكن كه محبت چيزى است كه بعدها پيدا شده ، مثل اين حرفهايى كه طبيعيون\r\n\r\n\r\n\r\n\r\n","description":"","footnote":"\r\n( 1 ) هفت اورنگ ، مثنوى يوسف و زليخا\r\n( 2 ) عالم نبود و عشق بود ( تقدم عشق بر عالم ) .\r\n","page_name":" 404 ","page_number":404},
  {"content":"\r\n\r\nمىگويند .\r\n به يك كرشمه كه نرگس به خودفروشى كرد * فريب چشم تو صد فتنه در جهان انداخت \r\nاين هم يك مسئله ، حالا مىرويم سراغ يك مسئلهء ديگر .\r\n\r\nعشق و عقل\r\nگفتيم كه در پيدايش خلقت ، عارف به عشق تكيه مىكند نه به علم عنايى و عقل و اين حرفها . اينها از آن جهت عقل را مىكوبند و عشق را تقديس مىكنند كه ( اين تعبيرى است كه من مىكنم ، كس ديگر چنين تعبيرى نكرده ) عقل يك نيروى محافظه كارانه است و عشق يك نيروى انقلابى ، يعنى عقل مأموريتش حفظ است ، آدم عاقل هميشه مىخواهد احتياط كند ، مىخواهد خودش را نگه دارد و همه چيز را براى خودش مىخواهد . اصلًا كار عقل اين است ، مثل اينكه در نيروهاى اجتماعى مىگويند حزب محافظه كار و حزب كارگر ( كه معمولًا مىگويند انقلابى است ) . نيروى عقل يك نيروى محافظه كار است كه حكيم روى آن خيلى تكيه دارد . عشق برعكس است ، اصلًا نيرويى است كه مىخواهد از خود بيرون بيايد ، چه در ذات حق كه مىخواهد تجلى كند و چه در مخلوق كه مىخواهد به سوى او پرواز كند . اين است كه عارف تكيه‌اش بر نيروى عشق است كه نيروى انقلابى است نه بر نيروى عقل كه نيروى محافظه كارانه است . مىگويد عالم را عشق به وجود آورده نه علم و عقل . يكى از بهترين شعرهاى حافظ اين شعر است :\r\n در ازل پرتو حسنت ز تجلى دم زد * عشق پيدا شد و آتش به همه عالم زد \r\nوقتى خواست ذاتت تجلى كند عشق پيدا شد يعنى اين عشق بود كه ظهور كرد .\r\n« آتش به همه عالم زد » يعنى همهء اشياء را عاشق تو كرد .\r\n جلوه‌اى كرد رخت ديد ملَك عشق نداشت * عين آتش شد از اين غيرت و بر آدم زد \r\n( بحث آدم را بخوانيد ببينيد چه مىگويند ) يعنى وقتى كه ظهور كرد بر همهء ماهيات و اعيان ثابته ، نه در ملك عشق بود [ و نه در آسمانها و زمين و كوهها 
  ]  ( إِنَّا عَرَضْنَا \r\n\r\n","description":"","footnote":"","page_name":" 405 ","page_number":405},
  {"content":"\r\n\r\n الْأَمانَةَ عَلَى السَّماواتِ وَ الْأَرْضِ وَ الْجِبالِ فَأَبَيْنَ أَنْ يَحْمِلْنَها وَ أَشْفَقْنَ مِنْها وَ حَمَلَهَا الْإِنْسانُ )  « 1 » ، تنها موجودى كه اين استعداد را داشت انسان بود .\r\n عقل مىخواست كزان شعله چراغ افروزد * برق غيرت بدرخشيد و جهان برهم زد \r\nبه عقل گفتند اينجا جاى تو نيست ، تو برو عقب .\r\n مدعى خواست كه آيد به تماشاگه راز * دست غيب آمد و بر سينهء نامحرم زد \r\nمن خيال مىكنم مقصود از « مدعى » همان عقل يا نفس يا قواى شيطانى و يا اين جور چيزها باشد . در غزل ديگرى ابتدا مىگويد :\r\n پيش از اينت بيش از اين انديشهء عشاق بود * مهرورزى تو با ما شهرهء آفاق بود \r\nتا به اينجا مىرسد :\r\n پيش از اين كين سقف سبز و طاق مينا بركشند * منظر چشم مرا ابروى جانان طاق بود \r\nباز تقدم عشق بر خلقت و آفرينش را بيان مىكند . در اين زمينه البته باز مسائلى كه اين آقايان گفته‌اند زياد است .\r\n\r\nسريان عشق\r\nمسئلهء ديگر « سريان عشق » است ، يعنى عشق از طرف مخلوقات ، كه در اينجا حافظ فوق العاده بحث كرده و زياد گفته و من فقط به يكى از آنها اشاره مىكنم ، آنجا كه مىگويد « 2 » :\r\n طفيل هستى عشقند آدمى و پرى * ارادتى بنما تا سعادتى ببرى \r\n بكوش خواجه و از عشق بىنصيب مباش * كه بنده را نخرد كس به عيب بىهنرى \r\n\r\n\r\n\r\n\r\n","description":"","footnote":"\r\n( 1 ) احزاب / 72\r\n( 2 ) البته قسمت اول آن مربوط به اصل خلقت است ، نظير همان « در ازل پرتو حسنت ز تجلى دم زد » .\r\n","page_name":" 406 ","page_number":406},
  {"content":"\r\n\r\n مىصبوح و شكر خواب صبحدم تا چند * به عذر نيم شبى كوش و گريهء سحرى \r\n تو خود چه لعبتىاى شهسوار شيرين كار * كه در برابر چشمى و غايب از نظرى \r\n هزار جان مقدس بسوخت زين غيرت * كه هر صباح و مسا شمع مجلس دگرى \r\nتا آنجا كه مىگويد ( خيلى عالى و لطيف است ، عجيب هم هست ) :\r\n به بوى زلف و رخت مىروند و مىآيند * صبا به غاليه سايىّ و گل به جلوه‌گرى \r\nبعد خطاب مىكند به عارفى كه هنوز مرحله‌اش نرسيده و نبايد طمع خام داشته باشد ، مىگويد :\r\n چو مستعد نظر نيستى وصال مجوى * كه جام جم نكند سود وقت بىبصرى \r\nباز خطاب به معشوق است :\r\n دعاى گوشه نشينان بلا بگرداند * چرا به گوشهء چشمى به ما نمىنگرى \r\n بيا و سلطنت از ما بخر به مايهء حسن * وزين معامله غافل مشو كه حيف خورى \r\nنسخه‌اى كه الآن من مىخوانم حافظ چاپ قزوينى است ، در حافظهاى ديگر اين شعر را اضافه دارد :\r\n « مرا در اين ظلمات آن كه رهنمايى كرد * نياز نيم شبى بود و گريهء سحرى » \r\n طريق عشق طريقى عجب خطرناك است * نعوذباللَّه اگر ره به مقصدى نبرى \r\nراجع به اينكه طريق عشق راه خطرناكى است ، مكرر حافظ بحث كرده . بعد شعرى در تخلصش دارد كه گويا اشاره به اين است كه يك وقتى برايش تجلىاى رخ داده و به اميد بازگشت آن است ، مىگويد :\r\n به يمن همت حافظ اميد هست كه باز * ارى اسامِرُ لَيْلاى لَيْلَةَ الْقَمَر \r\nدر موضوع انسان نيز سخن زياد است . در جلسهء بعد موضوع بحث ما عرفان عملى حافظ است كه حافظ بيشتر در آن باره سخن گفته و مسائل در آنجا خيلى\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nزيادتر است و حافظ را بيشتر در آن قسمت مىشود شناخت بر خلاف ابن فارض كه شايد بيشتر در اين قسمت ( عرفان نظرى ) شناخته مىشود . آن را هم خيال نمىكنم در يك جلسه بتوانيم به پايان برسانيم . اگر مقتضى بود راجع به انسان در حافظ و در عرفان بحث مىكنيم .\r\n\r\n","description":"","footnote":"","page_name":" 408 ","page_number":408},
  {"content":"\r\n\r\n\r\n2 اصول جهان بينى عرفانى\r\n\r\nنظام احسن\r\nيكى از مباحثى كه در جهان بينى عرفانى مطرح است و قبلًا اشاره كرديم مسأله‌اى است كه فلاسفه آن را به عنوان مسئلهء « نظام احسن » عنوان مىكنند . مسأله‌اى است در فلسفه و براى فيلسوفان كه آيا نظام موجود نظام احسن است ؟ معنى نظام احسن اين نيست كه در مقابل اين نظام ، نظام ديگرى وجود دارد ، اين احسن است يا آن ؟\r\nمعنايش اين است كه از آنچه كه در حد امكان هست آيا [ اين نظام 
  ] نيكوترين نظام ممكن است و يا اينكه نظامى احسن از اين نظام هم ممكن است ؟ البته فلاسفه با ادلّهء قاطع بيان مىكنند كه نظامى احسن و اكمل از نظام موجود ممكن نيست و محال است ؛ هرچه را كه انسان « احسن » فرض كند ، يك خيال بيش نيست و تازه فرض يك امر محال است . اين جمله مىگويند از غزالى است : « لَيْسَ فِى الْامْكانِ ابْدَعُ مِمّا كان » يعنى بديعتر از آنچه هست امكان ندارد ، و مىگويند بعد از او دويست سال دربارهء اين جمله بحث مىكردند كه آيا همين‌طور است يا نه ؟ اين يك مسأله‌اى است كه در ميان فلاسفه مطرح است و بعضى از فيلسوفان يا نيمه فيلسوفان هم بوده‌اند كه اين مطلب را قبول نداشته‌اند ، جمله‌هايى گفته‌اند كه از آن جمله‌ها اعتراض به آنچه كه هست استشمام مىشود كه غالباً اينها به زبان شعر است نه به\r\n\r\n","description":"","footnote":"","page_name":" 409 ","page_number":409},
  {"content":"\r\n\r\nزبان فلسفه و زبان جد . در عربى در اشعار ابوالعلاء معرّى از اين‌جور مطالب هست و در فارسى در اشعار منسوب به خيام ، كه بعضى از اهل تتبع و تحقيق مدعى هستند كه اين اشعار از خيام رياضى كه نامش « ابوالفتح عمر خيام » است نيست و از شخص ديگرى است به نام على خيامى ، حالا هرچه مىخواهد باشد . ما در عدل الهى قسمتهايى از شعرهاى خيام را در همين زمينه نقل كرده‌ايم :\r\n گر بر فلكم دست بدى چون يزدان * برداشتمى من اين فلك را ز ميان \r\n از نو فلكى چنان همى ساختمى * كآزاده به كام دل رسيدى آسان \r\nهمهء حرفها آخرش به يك چيز خيلى پستى منتهى مىشود : « كآزاده به كام دل رسيدى آسان » . البته اينها بيشتر زبان به اصطلاح هزل و شوخى است نه زبان جد .\r\nخود همين خيام رساله‌اى دارد به نام « الكون و التكليف » كه موضوع آن همين است كه نظام عالم نظام احسن است ، يعنى موضوع رسالهء فلسفىاش ضد همان حرفهايى است كه در اين شعرها از او نقل شده و نقل مىشود ، اگر شعرها از او باشد .\r\nدر ميان فلاسفه - البته فلاسفهء لااقل مادى ، نيمه مادى - افرادى بوده‌اند كه همين حرفهايى كه از ظاهر اشعار خيام مفهوم مىشود از كلماتشان مفهوم مىشود . در اروپا زياد بوده‌اند ، در دنياى خودمان هم كم و بيش افرادى بوده‌اند .\r\nدر ميان عرفا اصلًا نمىتوانسته چنين چيزى وجود داشته باشد ، يعنى نمىتوانسته يك كسى عارف باشد و در عين حال نظام را نظام احسن و نظام اجمل نداند . اين اساساً تناقض است ، مگر كسى اصلًا عارف نباشد ، و الّا با عرفان جور درنمى آيد . عرفا كه اين نظام را زيباترين نظام و احسن نظامهاى ممكن مىدانند ، نه از آن راه وارد مىشوند كه فلاسفه و فيلسوفان وارد شده‌اند چون فلاسفه بيشتر از راه خود عالم وارد مىشوند يعنى نفس نظام عالم را نگاه مىكنند و بعد با تحليلهايى كه مىكنند به اين نتيجه مىرسند كه نظام موجود نظام احسن است . البته فلاسفه از راه برهان لمّى هم وارد شده‌اند كه در مثل اسفار هست يعنى از راه اينكه خداوند متعال كمال مطلق و خير مطلق و جمال مطلق است و آنچه از او پديد مىآيد ممكن نيست غير اينكه حداكثر كمال ممكن را داشته باشد ، ولى عرفا اساساً حرفشان همين است . آنها در خلقت ، تعبير به علت و معلول و حتى نظام و اين حرفها نمىكنند ، سخنشان سخن تجلى است . در نظر عارف تمام هستى و تمام جهان يك جلوهء حق است :\r\n\r\n","description":"","footnote":"","page_name":" 410 ","page_number":410},
  {"content":"\r\n\r\n عكس روى تو چو در آينهء جام افتاد « 1 » * عارف از خندهء مىدر طمع خام افتاد \r\n.\r\n[ تمام جهان 
  ] مظهرى از حسن روى اوست :\r\n حسن روى تو به يك جلوه كه در آينه كرد * اين همه نقش در آيينهء اوهام افتاد \r\nيا در تعبيرهاى ديگرى كه از خود حافظ خوانديم ، پرتو حسن است :\r\n در ازل پرتو حسنت ز تجلى دم زد * عشق پيدا شد و آتش به همه عالم زد \r\nيك كرشمه است :\r\n به يك كرشمه كه نرگس به خودفروشى كرد * فريب چشم تو صد فتنه در جهان انداخت \r\nبنابراين در منطقى كه - اگرچه خودشان راضى به به كار بردن كلمهء « منطق » در اينجا نيستند ، در واقع ما فوق منطق ، در شهودى كه - تمام هستى را يك جا به عنوان يك جلوه از ذات كامل الصفات حق تعالى مىبيند اصلًا عالم يعنى « خدا در يك آئينه » . اگر فرض كنيم عارفى در عالم نقص ببيند معنايش اين است كه در خدا نقص مىبيند ، چون عالم در نظر عارف درست مثل صورت منعكس در آئينه است در نظر ما كه از خودش چيزى ندارد ، هرچه هست همان است ، تمامْ آن است . اگر كسى چنين حرفى بزند او ديگر نمىتواند عارف باشد ، چون هيچ عارفى تفوّه نمىكند كه ذات حق كه وجود مطلق و كمال مطلق است و عدم و نقص نمىتواند در آن راه داشته باشد ناقص باشد ، قهراً در تمام عالم و در مجموع عالم هم در عرفان چنين فرض نمىشود .\r\nدر اينكه حافظ مردى است عارف و خودش هم خودش را به صفت عرفانى مىستايد بحثى نيست ، گو اينكه با « صوفى » - كه يك اصطلاح تقريباً عرفى شده بوده يعنى يك تصوف حرفه‌اى در ميان مردم پيدا شده بود كه آن هم از نظر عارف يك نوع در و دكان بود - و با تصوف احياناً مبارزه مىكند نه هميشه ، يعنى صوفى را تقسيم مىكند به صوفى شايسته و صوفى ناشايسته ، مثلًا :\r\n نقد صوفى نه همه صافىِ بىغش باشد * اى بسا خرقه كه مستوجب آتش باشد \r\nولى عارف را - چون هنوز مفهوم حرفه‌اى پيدا نكرده بود - هيچ وقت نقد\r\n\r\n\r\n\r\n\r\n","description":"","footnote":"\r\n( 1 ) [ جهان 
  ] عكس روى اوست .\r\n","page_name":" 411 ","page_number":411},
  {"content":"\r\n\r\nنمىكند و هميشه ستايش مىكند . بله ، صوفى را يك جا ستايش مىكند ، يك جا نه ؛ اين براى آن است كه صوفى در نظر او دو نوع است : صوفىاى كه واقعاً همان عارف است ، و صوفى حرفه‌اى كه در و دكان درست كرده . به هرحال در اينكه حافظ خودش را عارف معرفى مىكند بحثى نيست ، و بعلاوه جمله هايش همه جمله‌هاى عرفانى است ، تعبيراتش راجع به عالمْ عرفانى است . بنابراين در منطق حافظ نمىتواند ناموزونى ، خطا و امثال اينها در كار عالم فرض بشود . اين يك جهت كه اصلًا لازمهء مكتب حافظ اين است و جز اين نمىتواند باشد . بعلاوه حافظ در بسيارى از اشعارش به اين مطلب تصريح مىكند ، مثلًا غزل معروفى دارد كه مىگويد :\r\n در خرابات مغان نور خدا مىبينم * اين عجب بين كه چه نورى ز كجا مىبينم \r\n خواهم از زلف بتان نافه گشايى كردن * فكر دور است همانا كه خطا مىبينم \r\n سوز دل ، اشك روان ، آه سحر ، نالهء شب * اين همه از نظر لطف شما مىبينم \r\n هر دم از روى تو نقشى زندم راه خيال * با كه گويم كه در اين پرده چه‌ها مىبينم ؟ \r\n كس نديدست ز مشك ختن و نافهء چين * آنچه من هر سحر از باد صبا مىبينم \r\nتا اين شعر كه مىگويد :\r\n نيست در دايره يك نكته خلاف از پس و پيش * كه من اين مسئله بىچون و چرا مىبينم \r\nتعبيرى عرفانى از آن تعبير فلسفى است كه مىگويد : « ليس فى الامكان ابدع مما كان » . .\r\nدر غزل ديگرى كه با اين بيت آغاز مىشود :\r\n دوش از مسجد سوى ميخانه آمد پير ما * چيست ياران طريقت بعد از اين تدبير ما \r\nمىگويد :\r\n\r\n","description":"","footnote":"","page_name":" 412 ","page_number":412},
  {"content":"\r\n\r\n روى خوبت آيتى از لطف بر ما كشف كرد * زان زمان جز لطف و خوبى نيست در تفسير ما \r\nما تو را كه به عنوان يك جمال مطلق مىبينيم ، ديگر نمىتوانيم غير از خوبى ببينيم ، معنى ندارد . در غزل ديگرى كه چنين آغاز مىشود :\r\n چو بشنوى سخن اهل دل مگو كه خطاست * سخن شناس نه‌اى جان من خطا اينجاست \r\n سرم به دنيى و عقبى فرو نمىآيد * تبارك اللَّه از اين فتنه‌ها كه در سر ماست \r\nيعنى ما خداجو هستيم ؛ نه دنياجو و نه آخرت جو ، بلكه بالاتر .\r\n در اندرون من خسته دل ندانم كيست * كه من خموشم و او در فغان و در غوغاست \r\nمىگويد :\r\n مرا به كار جهان هرگز التفات نبود * رخ تو در نظر من چنين خوشش آراست \r\nباز در غزل معروفى كه با اين بيت آغاز مىشود :\r\n بلبلى برگ گلى خوشرنگ در منقار داشت * واندر آن برگ و نوا خوش ناله‌هاى زار داشت \r\nمىرسد به اين بيت :\r\n خيز تا بر كلك آن نقاش ، جان افشان كنيم * كاين همه نقش عجب در گردش پرگار داشت \r\nدر جاى ديگر كه ظاهراً ضمن يك مديحه است مىگويد :\r\n دور فلكى يكسره بر منهج عدل است * خوش باش كه ظالم نبرد راه به منزل \r\nبيتى دارد ، مىگويد :\r\n عارفى كو كه كند فهم زبان سوسن * تا بگويد كه چرا رفت و چرا باز آمد \r\nيعنى يك عارف اين هستيها و نيستىها و اين آمدنها و رفتنها را درك مىكند ؛ غير عارف مىگويد چرا اين اشيائى كه مىآيند ، بعد مىروند و فانى مىشوند ؟ ولى يك عارف راز اينها را درك مىكند . و باز هم اشعار ديگرى هست .\r\nاما در حافظ اشعارى هست كه بعضى گمان كرده‌اند و يا لااقل مستمسك قرار\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nداده‌اند كه خير ، اصلًا حافظ به امر خلقت معترض بوده ؛ او در امر خلقت تأمل مىكرده و بعد مىديده چيزهايى كه نبايد ببيند و نديدنى است و مورد اعتراض است ، و هرچه هم كه اين طرف و آن طرف ، به حكمتها و فلسفه‌ها رو آورد نتوانست راه حلى پيدا كند ، اين بود كه به قول آنها به رندى رو آورد ، ولى رندىاى كه آنها حافظ را تفسير كرده‌اند يعنى خلاصهء الدنگى و مستى و دم غنيمت شمردن و امثال اينها . آنگاه گفته‌اند كه در بعضى اشعار حافظ صريحاً اعتراض به خلقت هست . يك شعرش شعر معروفى است در آن غزلى كه با اين بيت آغاز مىشود :\r\n صوفى ار باده به اندازه خورد نوشش باد * ورنه انديشهء اين كار فراموشش باد \r\nمىرسد به اين شعر كه خيلى معروف هم هست و شنيده‌ام كه مرحوم جلال دوانى از حكما و فلاسفه رساله‌اى دربارهء اين شعر نوشته ولى من نديده‌ام و شايد چاپ هم نشده باشد . مىگويد :\r\n پير ما گفت خطا بر قلم صنع نرفت * آفرين بر نظر پاك خطاپوشش باد \r\nآنها مىگويند اين شعر مىگويد : پير ما ، استاد ما ، معلم ما « 1 » گفت كه در قلم صنع هيچ خطايى صورت نگرفته ، هيچ چيزى كه نبايست باشد وجود ندارد ، آفرين بر نظر پاك خطاپوشش ، نظر پاكى كه روى خطا را مىپوشد ، يعنى خطا وجود دارد ولى لاى سبيل مىگذارد مىگويد حرفش را نزن ، وجود دارد ولى خوب ، نگوييم ، حرفش را نزنيم ، بگوييم ان شاء اللَّه گربه است . آنهايى كه اين شعر را اين‌جور معنى كرده‌اند بعد گفته‌اند بنابراين با توجه به آن شعرهاى ديگر حافظ كه مثلًا مىگويد :\r\n نيست در دايره يك نكته خلاف از پس و پيش * كه من اين مسئله بىچون و چرا مىبينم \r\nايندو را با همديگر چگونه مىشود توجيه كرد ؟ گفتند يك وقتى آن جور فكر مىكرده ، يك وقتى هم اين‌جور فكر مىكرده . يعنى آنها شك ندارند كه اين شعر با آن اشعار جور در نمىآيد ، منتها گفته‌اند يك وقتى آن جور فكر مىكرده ، يك وقتى هم اين‌جور ، ولى نمىدانيم كه اول آن را گفته بعد اين را ، يا اول اين را گفته بعد آن را ؟\r\n\r\n\r\n\r\n\r\n","description":"","footnote":"\r\n( 1 ) حافظ از پير طريقت خيلى ياد مىكند با چه ستايش عظيمى !\r\n","page_name":" 414 ","page_number":414},
  {"content":"\r\n\r\nيكى از كسانى كه خيلى دلش مىخواهد حافظ را مثل خودش توجيه كند ، مىگويد كه به نظر من اصلًا حافظ اين شعر را در دورهء پختگىاش گفته ، چرا ؟ به چه دليلى ؟ براى اينكه او در حد كفر يك حرفى زده و اگر اين حرف در ديوانش مىبود آنوقت شاه شجاع كه به او اعتراض كرد كه تو چرا گفتى :\r\n گر مسلمانى از اين است كه حافظ دارد * آه اگر از پى امروز بود فردايى \r\nبه اين شعر نيز اعتراض مىكرد . معلوم مىشود اين شعر را آن وقت نگفته بوده ، بلكه در آخر عمر و بعد از مرگ شاه شجاع گفته است .\r\nبا آن بيانى كه در باب « نظر عارف » عرض كرديم جواب اين حرف خيلى واضح و روشن است . مىخواهد بگويد كه در ديد عارف خطا اساساً وجود ندارد و نمىتواند وجود داشته باشد ، چطور ؟ عارف از خدا عالم را مىبيند ، از بالا جهان را مىبيند ، غير از فيلسوف و مردم عادى است كه از پايين جهان را مىبينند . آن كه جهان را از پايين مىبيند او قهراً تك تك و جزئى جزئى مىبيند و تمام نظام را يك جا نمىتواند ببيند . در يك مجموعه ، اجزاء را ديدن ، يك جزء را انسان ببيند و تنها بخواهد روى آن قضاوت كند يك حكم دارد ، در مجموع ببيند حكم ديگرى دارد . شما زيباترين چهره‌ها را در نظر بگيريد ؛ اگر همهء اين چهره را بپوشند ، فقط دو رشته دندان پيدا باشد ، با سر مرده هيچ تفاوتى ندارد ، آدم از ديدنش وحشت مىكند ؛ يا فقط يك چشم را انسان ببيند ، يا فقط يك ابرو را ببيند . حالا ذهن انسان از باب اينكه وقتى يك عضو را مىبيند اعضاى ديگر را مجسم مىكند نمىگذارد كه خيلى زشت به نظر جلوه كند ولى اگر انسان به آن قسمتهايى كه در زير پرده هست توجه نداشته باشد قهراً آنچنان كه لااقل زيبا بايد ببيند نمىبيند ؛ وقتى زيبايىاش آنچنان كه هست جلوه مىكند كه همه را با يكديگر ببيند . آن كه از بالا نگاه مىكند ديدش كامل است ، آن كه از پايين نگاه مىكند ديدش ناقص است . در ديد ناقص خطا مىآيد . وقتى كه « ديد » كامل شد ، ديگر در اين ديد تمام آنچه كه خطا در ديد ناقص وجود داشت از بين مىرود . البته حافظ رسمش هم اين است كه هميشه مخصوصاً دوپهلو حرف مىزند كه اين خودش داستان مفصلى است . ولى منظورش همين است كه با ديد پاك « كامل » [ نقصى وجود ندارد . 
  ] پير يعنى كامل ( قرينه‌اش در خودش است ) . پس غيركامل نقص مىبيند ولى كامل است كه هرگز نقصى نمىبيند . چرا نمىتواند نقص ببيند ؟ از باب اينكه او همه را با هم مىبيند ، مجموع\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nنظام را مىبيند و در مجموع نظام نقصى اساساً وجود ندارد . مجموع نظام همانى است كه خودش تعبير كرده به جلوهء ذات حق ، سايهء ذات حق ؛ و به قول خودشان ظلّ « جميل » جميل است ، سايهء « زيبا » زيباست ، عكس « زيبا » زيباست . آن كه ديدش جزئى است نمىتواند عكس « زيبا » را ببيند ، او قطعه‌اى از عكس را مىبيند ، جزئى از عكس را مىبيند . مخصوصاً كه در يكى دو بيت بعدش اشعارى دارد كه باز حكايت مىكند از نهايت زيبابينى و خوش بينى ؛ مىگويد :\r\n چشمم از آينه داران خط و خالش گشت * لبم از بوسه ربايان بر و دوشش باد \r\nيعنى در چشم من آنچه كه مىبينم خط و خال است ، اشاره به :\r\n « جهان چون خط و خال و چشم و ابروست * كه هرچيزى به جاى خويش نيكوست » \r\n نرگس مست نوازش كن مردم دارش * خون عاشق به قدح‌گر بخورد نوشش باد \r\nاز همهء اشعار ، آن كه دربارهء آن بيشتر روى اين جهت استدلال كرده‌اند همين شعر است ( پير ما گفت خطا بر قلم صنع نرفت . . . ) كه اين هم تكليفش همين‌طور كه عرض كردم روشن شد .\r\nيك عده اشعار ديگر هم بود كه ما در گذشته صحبت كرديم ، آنها هم عيناً مثل همين شعرهاست ، كه اكنون عرض مىكنيم .\r\nدر بعضى از اشعار ، حافظ چيزى مىگويد كه [ برخى 
  ] چنين گمان كرده‌اند كه [ وى مىگويد 
  ] بله ، ما از راه فكر و فلسفه و اين حرفها رفتيم ( غير از اين هم كه ديگر راهى نيست ) ، به جايى نرسيديم ، مأيوس شديم ، گفتيم ديگر عمر را به اين حرفها نبايد تلف كرد ، پس لااقل حالا كه به جايى نمىرسيم ، از اين فرصت چند روزهء عمر استفاده كنيم و خلاصه بزنيم به در عياشى . از جمله بيت معروفى هست كه مىگويد :\r\n حديث از مطرب و مىگوى و راز دهر كمتر جو * كه كس نگشود و نگشايد به حكمت اين معما را \r\nاول غزل اين است :\r\n اگر آن ترك شيرازى به دست آرد دل ما را * به خال هندويش بخشم سمرقند و بخارا را \r\n\r\n","description":"","footnote":"","page_name":" 416 ","page_number":416},
  {"content":"\r\n\r\n ز عشق ناتمام ما جمال يار مستغنى است * به آب و رنگ و خال و خط چه حاجت روى زيبا را \r\nمىخواهد بگويد جمال و زيبايى او بىنياز از عشق ورزى ماست ، او گلى است كه از نغمه سرايى بلبلها بىنياز است ( انَّ اللَّهَ خَلَقَ الْخَلْقَ حينَ خَلَقَهُمْ غَنِيّاً عَنْ طاعَتِهِمْ ) « 1 » ، او بىنياز مطلق است از طاعت ما ، از عشق ورزى ما ، از عبادت ما و از همه چيز .\r\n ز عشق ناتمام ما جمال يار مستغنى است * به آب و رنگ و خال و خط چه حاجت روى زيبا را \r\n من از آن حسن روز افزون كه يوسف داشت دانستم * كه عشق از پردهء عصمت برون آرد زليخا را \r\n اگر دشنام فرمايى وگر نفرين ، دعا گويم * جواب تلخ مىزيبد لب لعل شكرخا را \r\nيعنى اگر مرا برانى باز هم از تو نمىرنجم . مىخواهد بگويد كه در بلاى تو هم نه فقط صابرم بلكه شاكرم .\r\n نصيحت گوش كن جانا كه از جان دوست‌تر دارند * جوانان سعادتمند پند پير دانا را \r\nآن پند چيست ؟\r\n حديث از مطرب و مىگوى و راز دهر كمتر جو * كه كس نگشود و نگشايد به حكمت اين معما را \r\nاينجا حافظ چه مىخواهد بگويد ؟ خيلى واضح است . در دهها شعر ديگر قرينه دارد . ترجيح عالم عرفان است بر عالم فلسفه ، ترجيح راه عشق است بر راه عقل .\r\nتنها حافظ اين حرف را نزده ، همهء عرفا اين حرف را مىزنند . اختلاف فيلسوف و عارف در اين است . فيلسوف هم مىخواهد به راز جهان پى ببرد ، عارف هم مىخواهد به راز جهان پى ببرد ؛ او هم مىخواهد به حقيقت برسد ، اين هم مىخواهد به حقيقت برسد ؛ اما فيلسوف بعد از سالهاى خيلى زياد ، آخر عمرش كه مىرسد مىبينيد كه اظهار عجز مىكند ، مىگويد : « معلومم شد كه هيچ معلوم نشد » ( مىگويند از فخر رازى است ) يا بوعلى مىگويد :\r\n\r\n\r\n\r\n\r\n","description":"","footnote":"\r\n( 1 ) نهج البلاغه ، خطبهء 191\r\n","page_name":" 417 ","page_number":417},
  {"content":"\r\n\r\n دل گرچه در اين باديه بسيار شتافت * يك موى ندانست ولى موى شكافت \r\n اندر دل من هزار خورشيد بتافت * آخر به كمال ذره‌اى راه نيافت \r\nيا خيام مىگويد :\r\n آنان كه محيط فضل و آداب شدند * در جمع علوم شمع اصحاب شدند \r\n ره زين شب تاريك نبردند به روز * گفتند فسانه‌اى و در خواب شدند \r\nعارف مىخواهد بگويد كه اگر كسى خيال كند از راه حكمت و فلسفه كه راه عقل و فكر است انسان به آن هدف خودش كه پى بردن به رمز و راز هستى است مىرسد اشتباه مىكند ، راه عشق را بايد طى كند كه راه عرفان و سلوك است . در راه عقل ، انسان خودش يك جا ايستاده فكرش مىخواهد كار كند ، در راه عشق انسان به تمام وجودش به سوى او پرواز مىكند . اين است كه مىگويد :\r\n حديث از مطرب و مىگوى و راز دهر كمتر جو * كه كس نگشود و نگشايد به حكمت اين معما را \r\nتازه عارف هم دنبال راز دهر نمىرود ، دنبال خود آن اصل مطلب مىرود ولى او را كه پيدا كرد راز دهر هم برايش كشف شده ؛ و بعلاوه با اشعار قبل :\r\n ز عشق ناتمام ما جمال يار مستغنى است * به آب و رنگ و خال و خط چه حاجت روى زيبا را \r\nبا اين حرفها آيا اصلًا مىشود احتمال داد كه مقصودش اين حرف مهملى است كه اينها دارند به اين شعر حافظ نسبت مىدهند ؟ .\r\nو باز اشعار ديگرى در همين زمينه حافظ دارد . حافظ با دو طايفه در اين مسئله اختلاف نظر دارد ، گاهى فيلسوف را مخاطب قرار مىدهد و مىگويد از فلسفه انسان به جايى نمىرسد ، گاهى زاهد را ، مىخواهد بگويد از زهد خشك و عبادت خشك انسان به جايى نمىرسد ، راه فقط راه عشق است . مثلًا در يك شعرش مىگويد :\r\n نشوى واقف يك نكته ز اسرار وجود * تا نه سرگشته شوى دايرهء امكان را \r\nاين سرگشتگى همان سرگشتگى عشق يعنى جنون عشق است : تا از اين راه وارد نشوى امكان ندارد [ به سرّى از اسرار وجود آگاه شوى 
  ] . گاهى خطاب به زاهد مىگويد :\r\n\r\n","description":"","footnote":"","page_name":" 418 ","page_number":418},
  {"content":"\r\n\r\n برواى زاهد خودبين كه ز چشم من و تو * راز اين پرده نهان است و نهان خواهد بود \r\n« من و تو » كه مىگويد ، چون انسان خودش را هميشه قاطى مىكند ؛ اين « من و تو » يعنى تو . در اشعار زيادى تصريح مىكند كه فقط يك نفر عارف است كه مىتواند به راز پى ببرد . مثلًا مىگويد :\r\n راز درون پرده ز رندان مست پرس « 1 » * كاين حال نيست زاهد عاليمقام را \r\n.\r\nدر اين زمينه اشعار زيادى است كه خودش تصريح مىكند به اين مطلب كه از طريق عرفان ، انسان موفق به حل معماى هستى و جهان مىشود ولى از راه حكمت يا از راه زهد خشك انسان به جايى نمىرسد . عرفا هميشه با اين دو طايفه طرف بوده‌اند : زاهدهاى خشك - مخصوصاً رياكاران كه ديگر واويلاست - و ديگر فلاسفه . اين يك مسئله بود در جهان بينى عرفانى .\r\n\r\nانسان در عرفان\r\nمسئلهء ديگر مسئلهء انسان است كه قبلًا عرض كرديم . در حافظ راجع به « بينش عرفانى دربارهء انسان » زياد سخن آمده و خيلى عالى . باز نظر عارف دربارهء انسان با نظر فيلسوف خيلى متفاوت است . انسان در عرفان خيلى مقام عالى دارد ، به تعبير خود عرفا مظهر تام و تمام خداست ، آئينهء تمام نماى حق است و حتى آنها انسان را عالم كبير و عالم را عالم صغير يا انسان صغير مىنامند كه قبلًا به اين مطلب اشاره كرديم . حافظ در اينجا كه مىخواهد بگويد انسان مظهر تام و اتم و مظهر جميع اسماء و صفات الهى است ، از انسان به « جام جم » تعبير مىكند ، يعنى از يك افسانه استفاده مىكند ( گاهى در شعر از افسانه استفاده مىكنند ) . مىگويند جمشيد يك جامى داشت كه جهان نما بود ، وقتى به آن جام نگاه مىكرد تمام جهان را مىديد .\r\nمىخواهند بگويند قلب انسان ، روح انسان ، معنويت انسان همان جام جهان نماست .\r\nاگر انسان به درون خودش نفوذ كند ، اگر درهاى درون به روى انسان باز شود ، از درون خودش تمام عالم [ را شهود مىكند . 
  ] درون انسان دروازه‌اى است به روى همهء هستى و همهء جهان ، چون از اينجا اين در به روى حق باز مىشود و حق را كه\r\n\r\n\r\n\r\n\r\n","description":"","footnote":"\r\n( 1 ) همان كه مىگفت : « كه كس نگشود و نگشايد به حكمت اين معمّا را » .\r\n","page_name":" 419 ","page_number":419},
  {"content":"\r\n\r\nانسان ببيند همه چيز را مىبيند . حافظ در اينجا خيلى شاهكار به خرج داده ، يكى آن غزل معروفش است كه مىگويد :\r\n سالها دل طلب جام جم از ما مىكرد * وانچه خود داشت ز بيگانه تمنا مىكرد \r\n گوهرى كز صدف كون و مكان بيرون است « 1 » * طلب از گمشدگان لب دريا مىكرد \r\n بيدلى در همه احوال خدا با او بود * او نمىديدش و از دور خدايا مىكرد « 2 » \r\n مشكل خويش بر پير مغان بردم دوش * كو به تأييد نظر حل معما مىكرد \r\n ديدمش خرّم و خندان قدح باده به دست * واندر آن آينه صدگونه تماشا مىكرد \r\n« قدح باده » بدون شك يعنى قلب خودش ، يعنى پير مغان در قلب خودش مطالعه مىكرد .\r\n گفتم اين جام جهان بين به تو كى داد حكيم * گفت آن روز كه اين گنبد مينا مىكرد \r\nاز اينجاها آدم مىفهمد كه جام حافظ ، مىحافظ ، پير مغان ، اينها چه معنى مىدهد .\r\n اين همه شعبده‌ها عقل كه مىكرد اينجا * سامرى پيش عصا و يد بيضا مىكرد \r\nاين ، تحقير عقل است در مقابل عشق . عقل در مقابل عشق چه مىتواند بكند ؟ عقل ، سامرى است در مقابل عشق كه موسى است .\r\n گفت آن يار كزو گشت سردار بلند * جرمش اين بود كه اسرار هويدا مىكرد \r\nداستان حلّاج را مىخواهد بگويد كه او رسيده بود به همان مرحله‌اى كه پير مغان رسيده بود كه در آنجا ديگر خودش فانى بود و او خود را نمىديد ، او « ا نَا » كه مىگفت حلّاج نبود كه « انا » مىگفت ، او ذات حق بود كه « انا » مىگفت ولى مردم كه\r\n\r\n\r\n\r\n\r\n","description":"","footnote":"\r\n( 1 ) يعنى خدا\r\n( 2 ) سؤال : در بيت « گوهرى كز صدف . . . » خدا را خارج از كون و مكان مىداند ولى در شعر بعدش مىگويد : « بيدلى در همه احوال خدا با او بود » آيا اين تناقض نيست ؟ .\r\nپاسخ : نه ، چون خدا در صدف كون و مكان نيست ، دل هم خارج از صدف كون و مكان است .\r\n","page_name":" 420 ","page_number":420},
  {"content":"\r\n\r\nنمىتوانستند تحمل كنند . اين سِر را او نبايد آشكار مىكرد و آشكار كرد و غيرت حق او را به‌دار آويخت . « جرمش » مىخواهد بگويد جرمش پيش حق اين بود نه جرمش پيش مردم .\r\n گفت آن يار كزو گشت سردار بلند * جرمش اين بود كه اسرار هويدا مىكرد \r\n فيض روح القدس ار باز « 1 » مدد فرمايد * ديگران هم بكنند آنچه مسيحا مىكرد \r\n.\r\nاگر فيض الهى ، عنايت الهى برسد [ ديگران هم آنچه را كه حضرت مسيح انجام مىداد انجام مىدهند ؛ 
  ] آن معجزه‌هاى عيسوى در اثر اتصال به حق است .\r\n آن كه چون غنچه دلش راز حقيقت بنهفت * ورق خاطر از اين نكته محشّى مىكرد \r\nآن كه اسرارِ پنهان داشت ، در حاشيهء قلبش اين نكته‌ها را نوشته بود .\r\nدر اين زمينه هم باز حافظ اشعار ديگرى دارد ، مسئلهء مظهريت اتمّ انسان كه در عرفان باب بسيار وسيعى است و حافظ هم بسيار در اين موضوع سخن گفته كه همين شعرش در اينجا كافى است .\r\n\r\nانسان قبل الدنيا\r\nيكى ديگر از مسائل جهان بينى عرفانى در زمينهء انسان ، مسئلهء انسان قبل الدنيا است . در ديد عرفانى ، انسان يك موجود خاكى نيست ، بر خلاف ديدهاى مادى و برخى از ديدهاى فلسفى كه مىگويند در طبيعت يك فعل و انفعال‌هايى شد و انسان به وجود آمد و روح و روان انسان هم شيئى است مولود اين . در جهان بينى عرفانى انسان يك موطنى قبل از اين دنيا دارد ، البته نه به آن معناى افلاطونى كه حتماً اين‌جور باشد كه روح انسان به همين صورت شخصى و فردى در يك جهان ديگرى بوده ، مثل مرغى كه مىآيد در آشيانه جا مىگيرد و مىخواهد برود ؛ نه ، مىخواهد بگويد اصلش از آنجاست ، پرتوى است كه از آنجا تابيده و بعد به آنجا هم بازگشت مىكند . اين هم در اشعار حافظ زياد آمده است . حالا بعضى اشعارش را برايتان مىخوانم . غزلى خيلى عالى دارد كه مىگويد :\r\n\r\n\r\n\r\n\r\n","description":"","footnote":"\r\n( 1 ) يا « يار » ولى اغلب « باز » مىنويسند .\r\n","page_name":" 421 ","page_number":421},
  {"content":"\r\n\r\n ما بدين در نه پى حشمت و جاه آمده‌ايم * از بد حادثه اينجا به پناه آمده‌ايم \r\nاشاره به داستان آدم است با تعبير عرفانىاش ، داستان عصيان آدم و رانده شدنش و . . .\r\n رهرو منزل عشقيم و ز سر حد عدم * تا به اقليم وجود اين همه راه آمده‌ايم \r\nگفتيم عارف هستى را مولود عشق مىداند ( كُنْتُ كَنْزاً مَخْفيّاً فَاحْبَبْتُ انْ اعْرَفَ فَخَلَقْتُ الْخَلْقَ لِكَىْ اعْرَفَ ) .\r\n سبزهء خط تو ديديم و ز بستان بهشت * به طلبكارى اين مهر گياه آمده‌ايم \r\nما از آنجا به اينجا آمده‌ايم .\r\n با چنين گنج كه شد خازن او روح امين « 1 » * به گدايى به در خانهء شاه آمده‌ايم \r\n.\r\nدر عين حال آمده‌ايم اينجا كامل شويم ، به فعليت برسيم و برگرديم .\r\n لنگر حلم تواى كشتى توفيق كجاست * كه در اين بحر كرم غرق گناه آمده‌ايم \r\n آبرو مىروداى ابر خطاپوش ببار * كه به ديوان عمل نامه سياه آمده‌ايم \r\nدر يك غزل ديگرش همين مسئلهء « انسان قبل الدنيا » را به اين صورت مىگويد :\r\n فاش مىگويم و از گفتهء خود دلشادم * بندهء عشقم و از هر دو جهان آزادم \r\n نيست بر لوح دلم جز الف قامت دوست * چه كنم حرف دگر ياد نداد استادم \r\n طاير گلشن قدسم چه دهم شرح فراق * كه در اين دامگه حادثه چون افتادم \r\n من ملك بودم و فردوس برين جايم بود * آدم آورد در اين دير خراب آبادم \r\nالبته اين كه « آدم آورد » از نظر عارف يك نقصى است كه مقدمهء كمال است ، يك عصيانى است كه منجر به مغفرت و توبه و بازگشت مىشود . اصلًا كمال آدم در\r\n\r\n\r\n\r\n\r\n","description":"","footnote":"\r\n( 1 ) با چه سرمايهء عظيمى !\r\n","page_name":" 422 ","page_number":422},
  {"content":"\r\n\r\nعصيان بود ولى نه در عصيان از آن جهت كه عصيان است . عصيان اگر عصيان باشد و متوقف بشود ، آن نزول است و انحطاط و سقوط ، ولى اگر منجر به توبه و بازگشت بشود ، آن كمال است .\r\n سايهء طوبى و دلجويى حور و لب حوض * به هواى سر كوى تو برفت از يادم \r\nآنچه كه در آنجا بود همه را فراموش كرديم ، حالا اينجا به جاى خيلى بالاتر مىرويم . در غزل ديگرى همين مطلب را مىگويد ، و حافظ روى اين مطلب خيلى تكيه دارد :\r\n چه گويمت كه به ميخانه دوش مست و خراب * سروش عالم غيبم چه مژده‌ها داده است \r\n كه‌اى بلندنظر شاهباز سدره نشين * نشيمن تو نه اين كنج محنت آباد است \r\n تو را ز كنگرهء عرش مىزنند صفير * ندانمت كه در اين دامگه چه افتاده است \r\nباز غزل ديگر :\r\n حجاب چهرهء جان مىشود غبار تنم « 1 » * خوشا دمى كه از اين چهره پرده برفكنم « 2 » \r\n.\r\nمن حقيقتاً تعجب مىكنم از يك عده مردمى كه مثل اينكه دستى و دستگاهى هست كه حالا هرجور هست امثال حافظ را به يك شكلى مسخ كنند كه از اين راه و به اين وسيله بالاخره به جاى اينكه فكر مردم را بالا ببرند و تعالى بدهند ، مردم را به سوى فساد و تباهى و انحراف سوق بدهند . مىگويند اصلًا حافظ معتقد به معاد و عالم بعد از مرگ نبوده ؛ حالا خود بيچاره چه مىگويد ، آنها چه مىگويند .\r\n حجاب چهرهء جان مىشود غبار تنم * خوشا دمى كه از اين چهره پرده برفكنم \r\n\r\n\r\n\r\n\r\n","description":"","footnote":"\r\n( 1 ) تن را تشبيه كرده به غبارى كه روى اين چهره را مىگيرد .\r\n( 2 ) اين تن را رها كنم و بروم .\r\n","page_name":" 423 ","page_number":423},
  {"content":"\r\n\r\n چنين قفس نه سزاى چو من خوش الحانى است * روم به روضهء رضوان كه مرغ آن چمنم \r\nتا آنجا كه مىگويد :\r\n اگر ز خون دلم بوى شوق مىآيد « 1 » * عجب مدار كه همدرد نافهء ختنم \r\n.\r\nجدا شدنش از آنجا [ را بيان مىكند . 
  ] مىخواهد بگويد اين نافهء ختن اين بوى خوشش را از چه دارد « 2 » ؟ از اين كه همجوار آهو بوده ، مدتى در زير شكم آهو - اين موجود زيبا كه ضرب المثل زيبايى است - بوده . اگر تو از خون دل من بوى مشك مىشنوى ، آخر من يك روزى با او بوده‌ام .\r\n طراز پيرهن زركشم مبين چون شمع * كه سوزهاست نهانى درون پيرهنم \r\nدر يك غزل ديگر در همين زمينه مىگويد :\r\n چل سال بيش رفت كه من لاف مىزنم * كز چاكران پير مغان كمترين منم \r\n هرگز به يمن عاطفت پير مىفروش * ساغر تهى نشد ز مىصاف روشنم \r\nمىخواهد بگويد در تمام اين مدتى كه من در سلوك بودم هميشه فيض مىگرفتم و الهامات و اشراقات و مكاشفات داشته‌ام .\r\n از جاه عشق و دولت رندان پاكباز * پيوسته صدر مصطبه‌ها بود مسكنم \r\n در شأن من به دُردكشى ظنّ بد مبر * كآلوده گشت جامه ولى پاكدامنم \r\nاين « آلوده گشت جامه ولى پاكدامنم » همان مسئلهء بدنامى است « 3 » ، يعنى شكستن نام و ننگ ، يك روشى اندكى شبيه ملامتى كه شايد در حافظ هم بوده ، يعنى تظاهر كردن به يك چيزهايى بر خلاف آنچه كه هست ، يعنى خوب باشد و به بدى در ميان عوام تظاهر كند . اين يك روشى بوده كه اينها داشته‌اند ، حالا اين روش خوب است يا بد ، من كار ندارم ، ولى چنين روشى بوده . تا آنجا كه مىگويد :\r\n شهباز دست پادشهم اين چه حالت است * كز ياد برده‌اند هواى نشيمنم \r\nالبته اين يك شعر را انسان احتمال مىدهد كه در آن واحد دو معنى داشته باشد ، هم نظر داشته باشد به پادشاه زمان خودش ، روابط انسانى خودش با او را\r\n\r\n\r\n\r\n\r\n","description":"","footnote":"\r\n( 1 ) بعضى نسخه‌ها مىگويند « بوى عشق مىآيد » .\r\n( 2 ) البته در عالم شعر اين تشبيه را به كار مىبرند .\r\n( 3 ) اگر فرصتى شد ، در مسئلهء نيكنامى و بدنامى سخن خواهيم گفت .\r\n","page_name":" 424 ","page_number":424},
  {"content":"\r\n\r\nبخواهد بيان كند ، و هم در عين حال معنى عرفانى خودش را مىگويد . اين هم يك مسئله .\r\n\r\nغربت انسان در جهان\r\nبه دنبال اين مسئله دربارهء انسان ، يك مسئلهء ديگر در ميان عرفا مطرح است كه تابع اين مسئله است و آن مسأله‌اى است كه به نام « غربت انسان در جهان » طرح مىشود . مىبينيد در ادبيات عرفانى ، انسان در دنيا حكم يك فردى را دارد كه در بلاد غربت بسر مىبرد ، چه جور احساس غربت و احساس بيگانگى و احساس عدم تجانس مىكند ؟ بعد از هزارسال كه عرفا اين حرفها را زده‌اند حالا تازه فرنگيها در فلسفه‌هاى جديد مسئلهء غربت انسان را مطرح كرده‌اند آن هم به يك شكل كثيف پليدى . ولى اين احساس واقعاً در انسان هست . انسان در اين جهان يك نوع احساس بيگانگى با همهء اين عالم مىكند و يك نوع احساس غربت در همهء عالم مىكند ؛ چرا ؟ مىگويند براى اين است كه ما ، آنكه « ما » ى واقعى ماست كه همان روح الهى (  وَ نَفَخْتُ فِيهِ مِنْ رُوحِي  ) است ، از جاى ديگر به اينجا افاضه شده و بايد برگردد ، وطن اصلىاش اينجا نيست ، جاى ديگر است . از جاى ديگر آمده و بايد به آنجا برگردد ، پس وطنش اينجا نيست ، اينجا وطن سنگ است ، وطن خاك است ، وطن كلوخ است ، وطن گياه است ، وطن سگ است ، وطن حيوان است ، يعنى موجودات صددرصد طبيعى ، ولى ما يك موجود صددرصد طبيعى نيستيم ، آن واقعيت ما واقعيت ماوراء الطبيعى است ، وطن اصلى ما آنجاست ، ما را از آنجا جدا كرده‌اند . اين است كه ما در اينجا غريب هستيم . آنوقت در اين موضوع غربت چه سخنان عالى و لطيفى گفته‌اند ! .\r\nداستان طوطى را در مثنوى شنيده‌ايد كه مىگويد تاجرى بود و يك طوطى داشت ( و طوطى را معمولًا از هندوستان مىآورند ) . وقتى كه مىخواست به هندوستان برود بچه‌ها را جمع كرد ، از جمله طوطى هم آنجا بود ، گفت حالا هر سفارشى داريد بگوييد تا وقتى از سفر برمىگردم براى شما سوغاتى بياورم .\r\nهركسى يك چيزى گفت و طوطى گفت من حرفى ندارم غير از اينكه آنجا وقتى مىروى در باغستانها ، طوطيها را كه مىبينى ، فقط بگو كه شما هم يك نفرى از خودتان ، يكى كه هم جنس شماست اينجا نزد من در قفس است و شرح حال مرا\r\n\r\n","description":"","footnote":"","page_name":" 425 ","page_number":425},
  {"content":"\r\n\r\nبراى آنها بازگو كن ، من سفارش ديگرى ندارم ، آنوقت اگر آنها پيغامى داشتند پيغامشان را براى من بياور . او رفت و سفرش را انجام داد و بعد براى اينكه پيغام طوطى را رسانده باشد رفت در جنگلى كه طوطى خيلى زياد بود و در مقابل طوطيها ايستاد و حرفش را زد كه بله من طوطىاى دارم اينچنين و وضعش اين‌طور است و من يك قفسى اين گونه برايش تهيه كرده‌ام و وقتى خواستم بيايم چنين پيغامى داد ، حالا اگر شما پيغامى داريد بگوييد . مىگويد تا اين را گفتم ديدم تمام اين طوطيها مثل اينكه ناگهان سكته كردند و مردند ، از روى درختها افتادند روى زمين . اى بابا اين چه كارى بود من كردم ، باعث مرگ هزارها طوطى شدم ! وقتى كه برگشت و سوغاتيها را آورد ، به طوطى رسيد ، طوطى گفت : آيا پيغام مرا رساندى ؟\r\nگفت : بله رساندم ولى خيلى بد شد . گفت : چه شد ؟ گفت : تا گفتم ، همهء آنها يك جا مردند . اين هم تا شنيد ، همان جايى كه بود همان‌طور از غصه افتاد و مرد . عجب كارى ! باز يك مرگ ديگرى ! غصه‌اش افزون شد چون طوطى عزيزش مرد ، ولى ديگر كارى نمىشد كرد ، پاى طوطى را گرفت و آن را از قفس بيرون انداخت . تا انداخت بيرون ، طوطى پرواز كرد و رفت . معلوم شد آن درس بوده ، گفتند تو اگر مىخواهى از اين قفس آزاد شوى بايد بميرى .\r\n بميراى دوست قبل از مرگ اگر مىزندگى خواهى * كه ادريس از چنين مردن بهشتى گشت پيش از ما \r\nموتوا قَبْلَ انْ تَموتوا « 1 » .\r\nاخْرِجوا مِنَ الدُّنْيا قُلوبَكُمْ مِنْ قَبْلِ انْ تُخْرَجَ مِنْها ابْدانُكُمْ « 2 » .\r\nفهميد از مردن است كه به حيات واقعى مىرسد . انسان تا از طبيعت نميرد - كه خود حافظ در اين زمينه سخنان زيادى دارد - به حقيقت زنده نمىشود . حافظ مىگويد :\r\n تو كز سراى طبيعت نمىروى بيرون * كجا به كوى طريقت گذر توانى كرد \r\nغرض اين است : اين طوطى از آن طوطيستان ( به اصطلاح ) آمده بود ، در قفس و غريب بود . اين ، ضرب المثل انسان است كه از جهان ديگر آمده و اين جهان براى\r\n\r\n\r\n\r\n\r\n","description":"","footnote":"\r\n( 1 ) بحارالانوار ، ج 69 / ص 317\r\n( 2 ) نهج البلاغه ، خطبهء 203\r\n","page_name":" 426 ","page_number":426},
  {"content":"\r\n\r\nاو قفس است . خودش گفت :\r\n چنين قفس نه سزاى چو من خوش الحانى است * روم به روضهء رضوان كه مرغ آن چمنم \r\nاين است كه عرفا بحث بسيار شيرينى دارند راجع به غربت انسان . جامى قطعه‌اى دارد كه مىگويد :\r\n دلا تا كى در اين كاخ مجازى * كنى مانند طفلان خاكبازى \r\n تويى آن دست پرور مرغ گستاخ * كه بودت آشيان بيرون از اين كاخ \r\n چرا زان آشيان بيگانه گشتى * چو دونان مرغ اين ويرانه گشتى \r\n خليل آسا دم از ملك يقين زن * نواى لااحب الافلين زن \r\nو باز در اين زمينه مولوى خيلى عالى گفته . اصلًا ديباچهء مثنوى با نالهء غربت انسان آغاز مىشود :\r\n بشنو از نى چون حكايت مىكند * از جداييها شكايت مىكند \r\nچه تمثيل عالىاى است ! اين نالهء نى ، اين ناله‌اى كه به قول او شور در همهء جهان فكنده و همه را به تب حركت و به طرب و هيجان مىآورد ، نالهء چيست ؟ نالهء غربت است ، نالهء شوق است ، نالهء هجران است ، نالهء ميل به بازگشت است : من يك تكه چوب هستم ؛ چون مرا از نيستان بريدند و به اينجا آوردند اين نالهء غربت است كه در ميان شما تنها مانده‌ام ؛ شما يك عده انسانها هستيد ، يك عده سنگ و كلوخ و از اين حرفها ، من كه اينجا نيى نمىبينم ، من بايد برگردم به نيستان ، من ميان شما غريبم .\r\n بشنو از نى چون حكايت مىكند * از جداييها شكايت مىكند \r\n كز نيستان تا مرا ببريده‌اند * از نفيرم مرد و زن ناليده‌اند \r\n سينه خواهم شرحه شرحه از فراق * تا بگويم شرح درد اشتياق \r\nديباچهء مثنوى انصافاً شاهكارى است اما اگر انسان رموز عرفانى را بداند ، و تا انسان به كتب عرفا آشنا نباشد ، آن هم نه به كتابهاى فارسى كه كار ادبياتىهاست ( ادبياتىهاى ما مىروند چهار تا ديوان شعر را مىخوانند ، خيال مىكنند كه با رموز عرفانى آشنا هستند ) ، تا انسان كتب علمى عرفانى را - چه آنها كه در سير و سلوك نوشته شده و چه آنها كه در عرفانِ به اصطلاح فلسفى نوشته شده مثل كتابهاى محيى الدين - درست نخواند نمىتواند مثنوى يا حافظ را بفهمد ، محال و ممتنع است ،\r\n\r\n","description":"","footnote":"","page_name":" 427 ","page_number":427},
  {"content":"\r\n\r\nاصلًا درك اينها كار اديب و ادبياتى به هيچ شكل نيست .\r\nيك تشبيه شيرين ديگرى مولوى راجع به غربت انسان كرده است كه عجيب است . مثلى آورده از فيل و هندوستان . مىگويند فيل را از هندوستان مىآورند ، و هميشه به سر فيل مىكوبند تا حواسش به اينجا باشد ، همين قدر اين را از سرش برداريد به ياد هندوستان مىافتد ، و مىگويند فيل وقتى مىخوابد هندوستان را خواب مىبيند ، چرا ؟ براى اينكه اصلش از هندوستان است ، از آنجا آمده ، حب الوطن است « 1 » . مىگويد كه فيل هميشه هندوستان خواب مىبيند ، ولى الاغ كه هيچ وقت هندوستان خواب نمىبيند ، چون الاغ چنين سابقهء ذهنى ندارد ، وطنش آنجا نيست . آنوقت مىخواهد بگويد اينكه انسان آرزوى جاويدانى و خلود دارد و اينكه انسان جهان را با خودش بيگانه مىبيند و آرزوهاى خودش را آنچنان وسيع مىبيند كه تمام جهان براى آرزوهاى او كوچك است علتش اين است كه اينها همه آن يادگارهايى است كه از جهان ديگر دارد و آنچه در اينجا به صورت آرزو در انسان جلوه مىكند مثل آن چيزى است كه در عالم خواب بر فيل جلوه مىكند . فيل آنچه كه در بيدارى ديده و به يادش هست وقتى مىخوابد همان را خواب مىبيند ، انسان آنچه كه در جهان ماقبل الطبيعه مىديده است و با آن آشنايى دارد ، در اين دنيا كه براى او مثل خواب است - چون النّاسُ نِيامٌ فَاذا ماتُوا انْتَبَهوا « 2 » - به صورت آرزوها ، ميلها ، دردها ، شوقها و هجرانها در روحش منعكس مىشود . غير انسان اينچنين نيست . ( خيلى عالى است ! ) مىگويد :\r\n پيل بايد تا چو خسبد اوستان * خواب بيند خطهء هندوستان \r\n خر نبيند هيچ هندستان به خواب * كو ز هندستان نكرده است اقتراب \r\n ذكر هندستان كند پيل از طلب * پس مصور گردد آن ذكرش به شب \r\nمىخواهد بگويد اين حالتى كه در انسان هست مولود آن سابقه‌اى است كه از\r\n\r\n\r\n\r\n\r\n","description":"","footnote":"\r\n( 1 ) شيخ بهايى قطعه‌اى دارد در نان و حلوا ، در زمينهء « حبّ الوطن من الايمان » بحث مىكند ، بعد مىگويد ولى :\r\nاين وطن مصر و عراق و شام نيست .\r\nاين وطن شهرى است كو را نام نيست .\r\nو بعد در شعرهايش مىگويد كه پيغمبر هيچ وقت از اين وطنهاى خاكى مدح نمىكند ؛ حب الوطن يعنى حب به آن بازگشت كه بازگشت واقعى است .\r\n( 2 ) بحارالانوار ، ج 4 / ص 42\r\n","page_name":" 428 ","page_number":428},
  {"content":"\r\n\r\nآنجا آمده است . حافظ هم كه در اين زمينه ديديم كه مىگويد :\r\n كه‌اى بلند نظر شاهباز سدره نشين * نشيمن تو نه اين كنج محنت آباد است \r\nباز انسان را مثل يك مرغى مىداند كه از آشيانهء خودش آواره شده ، آمده در خرابه . آن آشيانه است اين خرابه . در منطق حافظ ، انسان مرغ بيرون از آشيانه و جا گرفته در خرابه است .\r\nدر جاى ديگر كه به اصطلاح آن را « آهوى وحشى » مىنامند - و زياد هم هست - اشعارى دوبيتى دوبيتى دارد كه غزل نيست كه همه رديف و قافيه داشته باشد . در آنجا به نظر من حافظ تمام سعىاش همين است كه غربت انسان را نشان بدهد .\r\nانسان را تشبيه مىكند به آن آهوى وحشى - يعنى آهوى غير اهلى - كه او را گرفته‌اند و از خيل آهوان جدا مانده است ، مىگويد :\r\n الااى آهوى وحشى كجايى * مرا با توست چندين آشنايى \r\n دو تنها و دو سرگردان دو بىكس * دد و دامت كمين از پيش و از پس \r\n بيا تا حال يكديگر بدانيم * مراد هم بجوييم ار توانيم \r\n كه مىبينم كه اين دشت مشوّش * چراگاهى ندارد خرّم و خوش « 1 » \r\n كه خواهد شد بگوييداى رفيقان * رفيق بىكسان يار غريبان \r\nغريب فقط با غريب مىتواند رفيق باشد . آن شعر معروف امرء القيس چنين است :\r\n اجارَتَنا ا نّا غَريبانِ هيهُنا * وَ كُلُ غَريبٍ لِلْغَريبِ نَسيب \r\nيعنى غريب با غريب قوم و خويش است ، دوتا غريب وقتى همديگر را پيدا مىكنند مثل اين است كه دوتا قوم و خويش هستند .\r\n كه خواهد شد بگوييداى رفيقان * رفيق بىكسان يار غريبان \r\n مگر خضر مبارك پى درآيد * ز يمن همتش كارى گشايد \r\n مگر وقت وفا پروردن آمد * كه فالم «  لا تَذَرْنِي فَرْداً  » آمد \r\n«  لا تَذَرْنِي فَرْداً  » در تعبير عرفانى يعنى خدايا مرا در طبيعت باقى نگذار ، يعنى به من توفيق بده كه از سراى طبيعت عبور كنم . اگر انسان در طبيعت بماند و نتواند خودش را به ماوراء طبيعت برگرداند ، در واقع در تبعيدگاه و در غربت بسر برده است ، مثل « سيبرى » است .\r\n\r\n\r\n\r\n\r\n","description":"","footnote":"\r\n( 1 ) [ يعنى 
  ] اينجا جاى مناسبى نيست .\r\n","page_name":" 429 ","page_number":429},
  {"content":"\r\n\r\n چنينم هست ياد از پير دانا * فراموشم نشد هرگز همانا \r\n كه روزى رهروى در سرزمينى * به لطفش گفت رندى ره نشينى \r\n كه‌اى سالك چه در انبانه دارى * بيا دامى بنه‌گر دانه دارى « 1 » \r\n جوابش داد گفتا دام دارم * ولى سيمرغ مىبايد شكارم \r\nمن با اين دام غير از سيمرغ كه پادشاه مرغان است چيز ديگر شكار نمىكنم .\r\nمىدانيد سيمرغ ضرب المثل خداوند است . اصلًا منطق الطير عطار در همين زمينهء سيمرغ است كه مقصودش خداست . حافظ هم گاهى تعبير به « عنقا » مىكند ، خيلى جاها دارد و . . . « 2 »\r\n\r\n\r\n\r\n\r\n","description":"","footnote":"\r\n( 1 ) بيا يك دامى بيندازيم براى شكار .\r\n( 2 ) [ چند دقيقه‌اى از پايان سخنرانى متأسفانه روى نوار ضبط نشده است . 
  ]\r\n","page_name":" 430 ","page_number":430},
  {"content":"\r\n\r\nبخش چهارم :\r\n\r\nآزادى معنوى\r\n\r\n","description":"","footnote":"","page_name":" 431 ","page_number":431},
  {"content":"\r\n . \r\n","description":"","footnote":"","page_name":" 432 ","page_number":432},
  {"content":"\r\n\r\n\r\n1 آزادى معنوى\r\nاين فصل شامل دو سخنرانى است كه اولى در 4 مهر 1348 شمسى مطابق 13 رجب 1389 قمرى و دومى يك هفته بعد در حسينيهء ارشاد ايراد شده است .\r\nبسم اللَّه الرحمن الرحيم .\r\nالحمد للَّه ربّ العالمين بارئ الخلائق اجمعين والصلاة والسّلام على عبداللَّه و رسوله و حبيبه و صفيّه ، سيّدنا و نبيّنا و مولانا ابى القاسم محمّد صلى الله عليه و آله و على إله الطّيّبين الطّاهرين المعصومين ، اعوذ باللَّه من الشّيطان الرّجيم :\r\n قُلْ يا أَهْلَ الْكِتابِ تَعالَوْا إِلى كَلِمَةٍ سَواءٍ بَيْنَنا وَ بَيْنَكُمْ أَلَّا نَعْبُدَ إِلَّا اللَّهَ وَ لا نُشْرِكَ بِهِ شَيْئاً وَ لا يَتَّخِذَ بَعْضُنا بَعْضاً أَرْباباً مِنْ دُونِ اللَّهِ  « 1 » .\r\nموضوع بحث ما « آزادى معنوى » است . مجموع مطالبى كه امشب در اين محفل مقدس مىخواهم عرض كنم ، يكى اين است كه آزادى چيست ، ديگر اينكه آزادى بر چند قسم است ، كه ما البته تحت عنوان دو قسم ذكر خواهيم كرد : آزادى معنوى و آزادى اجتماعى ؛ و در مرحلهء سوم دربارهء وابستگى اين دو نوع آزادى به يكديگر يعنى دربارهء اينكه آيا مثلًا آزادى معنوى بدون آزادى اجتماعى ميسر هست يا نه ، و\r\n\r\n\r\n\r\n\r\n","description":"","footnote":"\r\n( 1 ) آل عمران / 64 .\r\n","page_name":" 433 ","page_number":433},
  {"content":"\r\n\r\nبالعكس آيا آزادى اجتماعى بدون آزادى معنوى ميسر هست يا نه ، و بيشتر در قسمت دوم بحث مىكنيم ، يعنى وابستگى آزادى اجتماعى به آزادى معنوى .\r\n\r\nكلمهء « مولا »\r\nدر مقدمهء سخنم مطلبى را به مناسبت امروز كه روز ولادت مولاى متقيان على عليه السلام است و من به همين مناسبت اين بحث را انتخاب كردم ، عرض مىكنم . از جمله كلماتى كه ما زياد دربارهء وجود مقدس ايشان استعمال مىكنيم كلمهء « مولا » است :\r\n« مولاى متقيان » ، « مولى الموالى » و گاهى « مولا » به‌طور مطلق : « مولا » چنين فرمود ، به قول « مولا » چنين . اين كلمه را اول بار شخص مقدس رسول اكرم دربارهء على عليه السلام در آن جملهء معروف كه شيعه و سنى دربارهء آن اتفاق نظر دارند اطلاق كرد ، فرمود : مَنْ كُنْتُ مَوْلاهُ فَهذا عَلِىٌّ مَوْلاهُ « 1 » آن كه من مولاى او هستم ، اين على ( كه من دست او را بلند كرده‌ام ) مولاى اوست . بگذريم از اينكه در قرآن هم آيه‌اى هست كه اين كلمه در آن به كار رفته و در تفسير آن وارد شده مقصود على عليه السلام است ، آنجا كه مىفرمايد :  فَإِنَّ اللَّهَ هُوَ مَوْلاهُ وَ جِبْرِيلُ وَ صالِحُ الْمُؤْمِنِينَ  « 2 » ولى اين جمله‌اى كه عرض كردم نصّ صريح رسول اكرم است .\r\nكلمهء مولا يعنى چه ؟ امشب نمىخواهم دربارهء كلمهء مولا زياد صحبت كنم .\r\nهمين قدر اجمالًا عرض مىكنم كه مفهوم اصلى اين كلمه « قرب » و « دُنوّ » است . در مورد دو چيز كه پهلوى يكديگر و متصل به يكديگر باشند ، كلمهء « ولاء » يا « وَلىّ » يا كلمهء « مولا » به كار برده مىشود و لهذا غالباً در دو معنى متضاد به كار مىرود . مثلًا به خداوند اطلاق مولا نسبت به بندگان شده است و بالعكس ؛ به آقا هم اطلاق شده و به غلام هم گفته مىشود . يكى از معانى كلمهء « مولا » كه مقصودم همين است ، « مُعتِق » يعنى آزادكننده است . به كسى كه آزاد مىشود « مُعتَق » مىگويند . كلمهء مولا ، هم به « مُعتِق » اطلاق شده است و هم به « مُعتَق » ؛ يعنى هم به آزادكننده مولا مىگويند ، هم به آزادشده .\r\nاينكه رسول اكرم فرمود : مَنْ كُنْتُ مَوْلاهُ فَهذا عَلِىٌّ مَوْلاهُ مقصود چيست ؟ مقصود\r\n\r\n\r\n\r\n\r\n","description":"","footnote":"\r\n( 1 ) بحارالانوار ج 36 / ص 331 .\r\n( 2 ) تحريم / 4 .\r\n","page_name":" 434 ","page_number":434},
  {"content":"\r\n\r\nكداميك از معانى مولا است ؟ من نمىخواهم بگويم كه چه معنايى از نظر عقيدهء خودم در اينجا درست است ، ولى به مناسبت بحثم عرض مىكنم ملّاى رومى همين حديث را در مثنوى آورده و يك ذوقى به خرج داده است و از كلمهء مولا معنى « مُعتِق » يعنى آزادى بخش را گرفته است . ظاهراً در دفتر ششم مثنوى است . داستان معروفى دارد ؛ داستان قاضى خيانتكار و زن ، كه قاضى مىخواهد در صندوق مخفى بشود ، او را مخفى مىكنند و به دوش حمّال مىدهند . بعد قاضى به آن حمال التماس مىكند كه هرچه مىخواهى به تو مىدهم ، تو برو و معاون مرا خبر كن تا بيايد اين صندوق را بخرد . معاون او را خبر مىكنند ، مىآيد صندوق را مىخرد و او را آزاد مىكند . بعد ملا از اينجا گريز مىزند ، مىگويد : همهء ما در صندوق شهوات تن زندانى هستيم ولى خودمان نمىدانيم ، احتياج به آزادكننده‌اى داريم كه ما را از اين صندوق شهوات نفس و بدن نجات بخشد ، انبياء و مرسلين آزادكننده و نجات بخش هستند .\r\nسپس مىگويد :\r\n زين سبب پيغمبر با اجتهاد * نام خود وانِ على مولا نهاد \r\n گفت هركس را منم مولا و دوست * ابن عمّ من على مولاى اوست \r\n كيست مولا ، آن كه آزادت كند * بند رقّيت ز پايت بر كَنَد \r\nاين واقعاً يك حقيقتى است ؛ يعنى قطع نظر از اينكه معنى جملهء مَنْ كُنْتُ مَوْلاهُ فَهذا عَلِىٌّ مَوْلاهُ همين باشد يا نباشد ، يعنى پيغمبر كه خودش و على را « مولا » نام نهاد به اعتبار آزادى بخشى بود يا نبود ، اين خود حقيقتى است كه هر پيغمبر برحقى براى آزاد كردن مردم آمده است و خاصيت هر امام برحقى همين جهت بوده است .\r\n\r\nمعنى « آزادى »\r\nحال ببينيم معنى آزادى چيست . اين آزادى و آزادگى كه مىگويند يعنى چه ؟ آزادى يكى از لوازم حيات و تكامل است ، يعنى يكى از نيازمنديهاى موجود زنده آزادى است . فرق نمىكند كه موجود زنده از نوع گياه باشد يا از نوع حيوان و يا از نوع انسان ، به هرحال نيازمند به آزادى است . منتها آزادى گياه متناسب با ساختمان آن است ، آزادى حيوان‌طور ديگرى است ، انسان به آزاديهاى ديگرى ماوراى آزاديهاى گياه و حيوان نياز دارد . هر موجود زنده خاصيتش اين است كه رشد مىكند ، تكامل پيدا مىكند ، متوقف نيست ، سر جاى خودش نايستاده است .\r\n\r\n","description":"","footnote":"","page_name":" 435 ","page_number":435},
  {"content":"\r\n\r\nجمادات كه رشد و تكامل ندارند ، نيازمند به آزادى هم نيستند . اصلًا آزادى براى جمادات مفهوم ندارد . ولى گياه بايد آزاد باشد . موجودات زنده براى رشد و تكامل به سه چيز احتياج دارند : 1 . تربيت 2 . امنيت 3 . آزادى .\r\nتربيت عبارت است از يك سلسله عوامل كه موجودات زنده براى رشدشان به آنها احتياج دارند . مثلًا يك گياه براى رشد و نموّش به آب و خاك احتياج دارد ، به نور و حرارت احتياج دارد . يك حيوان احتياج به غذا دارد و يك انسان تمام احتياجات گياه و حيوان را دارد ، بعلاوهء يك سلسله احتياجات انسانى كه همهء آنها در كلمهء « تعليم و تربيت » جمع است . اين عوامل به منزلهء غذاهايى است كه بايد به يك موجود زنده برسد تا رشد كند . باور نكنيد كه يك موجود زنده بتواند بدون غذا رشد كند . قوهء غاذيه يكى از لوازم زندگى موجود زنده است .\r\nدومين چيزى كه موجود زنده به آن احتياج دارد امنيت است . امنيت يعنى چه ؟\r\nيعنى موجود زنده چيزى را در اختيار دارد ، حيات دارد ، لوازم و وسايل حيات را هم دارد ؛ بايد امنيت داشته باشد تا آنچه را دارد از او نگيرند ؛ يعنى از ناحيهء يك دشمن و يك قوهء خارجى ، آنچه دارد از او سلب نشود . انسان را درنظر مىگيريم .\r\nانسان ، هم به تعليم و تربيت احتياج دارد و هم به امنيت ؛ يعنى جان دارد جانش را از او نگيرند ، ثروت دارد ثروتش را از او نگيرند ، سلامت دارد سلامتش را از او نگيرند ، آنچه را دارد از او نگيرند .\r\nسومين چيزى كه هر موجود زنده‌اى به آن احتياج دارد آزادى است . آزادى يعنى چه ؟ يعنى جلوى راهش را نگيرند ، پيش رويش مانع ايجاد نكنند . ممكن است يك موجود زنده امنيت داشته باشد ، عوامل رشد هم داشته باشد ولى درعين حال موانع جلوى رشدش را بگيرند . فرض كنيد كه شما مىخواهيد گياهى را رشد بدهيد .\r\nعلاوه بر همهء شرايط ديگر ، بايد محيط براى رشد او از نظر عدم موانع مساعد باشد ، مانعى در كار نباشد كه جلوى رشدش را بگيرد . مثلًا يك درخت وقتى مىخواهد رشد كند بايد جلويش فضاى بازى باشد . اگر شما نهالى را در زمين بكاريد درحالى كه بالاى آن يك سقف بزرگى باشد ، ولو اين نهال نهال چنار باشد ، امكان رشد براى آن نيست .\r\nهر موجود زنده‌اى كه مىخواهد راه رشد و تكامل را طى كند ، يكى از احتياجاتش آزادى است . پس آزادى يعنى چه ؟ يعنى نبودن مانع . انسانهاى آزاد\r\n\r\n","description":"","footnote":"","page_name":" 436 ","page_number":436},
  {"content":"\r\n\r\nانسانهايى هستند كه با موانعى كه در جلوى رشد و تكاملشان هست مبارزه مىكنند و تن به وجود مانع نمىدهند . اين هم تعريف مختصرى از آزادى .\r\n\r\nاقسام آزادى\r\nانسان كه يك موجود خاصى است و زندگى او زندگى اجتماعى است و علاوه بر اين در زندگى فردى خود موجود تكامل يافته‌اى است و با گياه و حيوان بسيار تفاوت دارد ، گذشته از آزاديهايى كه گياهان و حيوانات به آنها نيازمندند يك سلسله نيازمنديهاى ديگرى هم دارد كه ما آنها را به دو قسم منقسم مىكنيم . يك نوع آزادى اجتماعى است . آزادى اجتماعى يعنى چه ؟ يعنى بشر بايد در اجتماع از ناحيهء ساير افراد اجتماع آزادى داشته باشد ، ديگران مانعى در راه رشد و تكامل او نباشند ، او را محبوس نكنند ، به حالت يك زندانى درنياورند كه جلوى فعاليتش گرفته شود ، ديگران او را استثمار نكنند ، استخدام نكنند ، استعباد نكنند ، يعنى تمام قواى فكرى و جسمى او را در جهت منافع خودشان به كار نگيرند . اين را مىگويند آزادى اجتماعى . خود آزادى اجتماعى هم مىتواند انواعى داشته باشد كه فعلًا كارى با آن نداريم . پس يكى از اقسام آزادى ، آزادى اجتماعى است كه انسان از ناحيهء افراد ديگر آزاد باشد .\r\nيكى از گرفتاريهاى زندگى بشر در طول تاريخ همين بوده است كه افرادى نيرومند و قدرتمند از قدرت خودشان سوء استفاده كرده و افراد ديگرى را در خدمت خودشان گرفته‌اند ، آنها را به منزلهء بردهء خودشان قرار داده‌اند و ميوهء وجود آنان را كه بايد متعلق به خودشان باشد به نفع خود چيده‌اند .\r\nمىدانيد كلمهء « استثمار » يعنى چه ؟ يعنى چيدن ميوهء ديگرى . هركسى وجودش مثل يك درخت پرميوه است . ميوهء درخت وجود هركسى يعنى محصول كار و فكرش ، محصول فعاليتش ، محصول ارزشش بايد مال خودش باشد . وقتى كه افرادى كارى مىكنند كه محصول درخت وجود ديگران را به خودشان تعلق مىدهند و ميوه‌هاى وجود آنها را مىچينند ، مىگويند اين فرد فرد ديگر را استثمار كرده است . يكى از گرفتاريهاى بشر در طول تاريخش همين بوده است كه فردى فرد ديگر را ، قومى قوم ديگر را استثمار مىكرده ، به بردگى خود مىكشيده است يا حداقل براى اينكه ميدان براى خودش باز باشد ميدان را از او مىگرفته است ؛ او را\r\n\r\n","description":"","footnote":"","page_name":" 437 ","page_number":437},
  {"content":"\r\n\r\nاستثمار نمىكرده ، ولى ميدان را از او مىگرفته است . مثلًا فرض كنيد زمينى بوده است متعلق به دو نفر ، هر دو از زمين استفاده مىكرده‌اند . آن كه قويتر و نيرومندتر بوده ، براى اينكه ميدان خودش وسيعتر باشد زمين ديگرى را از او مىگرفته و او را از زمين بيرون مىكرده است ، و يا او را هم با زمين در خدمت خود مىگرفته كه اين اسارت و بردگى نام دارد .\r\n\r\nآزادى اجتماعى در قرآن\r\nدر نصّ قرآن مجيد ، يكى از هدفهايى كه انبياء داشته‌اند اين بوده است كه به بشر آزادى اجتماعى بدهند ، يعنى افراد را از اسارت و بندگى و بردگى يكديگر نجات بدهند . قرآن كتاب عجيبى است ! بعضى از معانى و مفاهيم است كه در يك عصر به اصطلاح گل مىكند ، زنده مىشود ، اوج مىگيرد ، ولى در عصرهاى ديگر آنقدر اوج نداشته است . در بعضى از عصرها مىبينيم كه برخى از كلمات ، به حق اوج مىگيرد .\r\nوقتى به قرآن مراجعه مىكنيم ، مىبينيم چقدر در قرآن اين كلمه اوج دارد ، و اين عجيب است . يكى از حماسه‌هاى قرآنى ، همين موضوع آزادى اجتماعى است . من خيال نمىكنم كه شما بتوانيد جمله‌اى زنده‌تر و موجدارتر از جمله‌اى كه در اين مورد در قرآن هست پيدا كنيد ؛ شما در هيچ زمانى پيدا نخواهيد كرد ، نه در قرن هجدهم ، نه در قرن نوزدهم و نه در قرن بيستم ، در اين قرنهايى كه شعار فلاسفه آزادى بشر بوده است و آزادى بيش از اندازه زبانزد مردم بوده و شعار واقع شده است . شما جمله‌اى پيدا كنيد زنده‌تر و موجدارتر از اين جمله‌اى كه قرآن دارد :\r\n قُلْ يا أَهْلَ الْكِتابِ تَعالَوْا إِلى كَلِمَةٍ سَواءٍ بَيْنَنا وَ بَيْنَكُمْ أَلَّا نَعْبُدَ إِلَّا اللَّهَ وَ لا نُشْرِكَ بِهِ شَيْئاً وَ لا يَتَّخِذَ بَعْضُنا بَعْضاً أَرْباباً مِنْ دُونِ اللَّهِ  « 1 » .\r\nاى پيغمبر ! به اين كسانى كه مدعى پيروى از يك كتاب آسمانى گذشته هستند ، به اين يهوديها ، مسيحيها ، زرتشتيها - و حتى شايد به اين صابئيها كه در قرآن اسمشان آمده است - و به همهء ملتهايى كه پيرو يك كتاب قديم آسمانى هستند اين‌طور بگو :\r\n\r\n\r\n\r\n\r\n","description":"","footnote":"\r\n( 1 ) آل عمران / 64 .\r\n","page_name":" 438 ","page_number":438},
  {"content":"\r\n\r\nبياييد همهء ما جمع شويم دور يك كلمه ، زير يك پرچم . آن پرچم چيست ؟ دو جمله بيشتر ندارد . يك جمله‌اش اين است :  أَلَّا نَعْبُدَ إِلَّا اللَّهَ وَ لا نُشْرِكَ بِهِ شَيْئاً  در مقام پرستش ، جز خداى يگانه چيزى را پرستش نكنيم ؛ نه مسيح را بپرستيم نه غير مسيح را و نه اهرمن را ، جز خدا هيچ موجودى را پرستش نكنيم .\r\nجملهء دوم :  وَ لا يَتَّخِذَ بَعْضُنا بَعْضاً أَرْباباً مِنْ دُونِ اللَّهِ  هيچ كدام از ما ديگرى را بنده و بردهء خودش نداند و هيچ كس هم يك نفر ديگر را ارباب و آقاى خودش نداند . يعنى نظام آقايى و نوكرى ملغى ؛ نظام استثمار ، مستثمِر و مستثمَر ملغى ؛ نظام لامساوات ملغى ؛ هيچ كس حق استثمار و استعباد ديگرى را نداشته باشد .\r\nتنها اين آيه نيست . آياتى كه در قرآن در اين زمينه هست زياد است . چون مىخواهم عرايضم را به‌طور فشرده عرض كنم ، بعضى را مىگويم : .\r\nقرآن از زبان موسى عليه السلام نقل مىكند كه وقتى با فرعون مباحثه مىكرد و فرعون به او گفت :   أَ لَمْ نُرَبِّكَ فِينا وَلِيداً وَ لَبِثْتَ فِينا مِنْ عُمُرِكَ سِنِينَ . وَ فَعَلْتَ فَعْلَتَكَ الَّتِي فَعَلْتَ وَ أَنْتَ مِنَ الْكافِرِينَ   « 1 » موسى به او گفت :  وَ تِلْكَ نِعْمَةٌ تَمُنُّها عَلَيَّ أَنْ عَبَّدْتَ بَنِي إِسْرائِيلَ  « 2 » .\r\nفرعون به موسى گفت : تو همان كسى هستى كه در خانهء ما بزرگ شدى ، سر سفرهء ما بزرگ شدى ؛ تو همان كسى هستى كه وقتى بزرگ شدى آن جنايت را انجام دادى ( به تعبير فرعون ) ، آن آدم را كشتى . مىخواست منت بر سرش بگذارد كه در خانهء ما بزرگ شده‌اى ، سر سفرهء ما بزرگ شده‌اى . موسى به او گفت : اين هم شد حرف ؟ ! من در خانهء تو بزرگ شدم ؛ حالا كه در خانهء تو بزرگ شده‌ام ، در مقابل اينكه تو قوم من را برده و بندهء خودت قرار داده‌اى سكوت كنم ؟ من آمده‌ام كه اين بردگان را نجات بدهم .\r\nمرحوم آية اللَّه نائينى در كتاب‌تَنْزيهُ الْامَّةمىگويد : همه مىدانند كه قوم موسى ، اولاد يعقوب ، هرگز فرعون را مثل قبطيها پرستش نكردند ولى درعين حال چون فرعون آنها را مانند بردهء خودش استخدام كرده بود ، قرآن اين را با كلمهء « تعبيد » از زبان موسى نقل مىكند .\r\nيكى از مقاصد انبياء به‌طور كلى و به‌طور قطع اين است كه آزادى اجتماعى را\r\n\r\n\r\n\r\n\r\n","description":"","footnote":"\r\n( 1 ) شعراء / 18 و 19 .\r\n( 2 ) شعراء / 22 .\r\n","page_name":" 439 ","page_number":439},
  {"content":"\r\n\r\nتأمين كنند و با انواع بندگيها و بردگيهاى اجتماعى و سلب آزاديهايى كه در اجتماع هست مبارزه كنند . دنياى امروز هم آزادى اجتماعى را يكى از مقدسات خودش مىشمارد . اگر مقدمهء اعلاميهء جهانى حقوق بشر را خوانده باشيد ، اين را مىفهميد . در آنجا مىگويد : علة العلل تمام جنگها ، خونريزيها و بدبختيها كه در دنيا وجود دارد اين است كه افراد بشر به آزادى ديگران احترام نمىگزارند .\r\nآيا منطق انبياء تا اينجا با منطق امروز موافق است ؟ آيا آزادى مقدس است ؟ بله مقدس است و بسيار هم مقدس است . پيغمبر اكرم جمله‌اى دارد كه مىگويند متواتر هم هست ؛ فرمود : اذا بَلَغَ بَنوابِى الْعاصِ ثَلاثينَ اتَّخَذوا عِبادَ اللَّهِ خَوَلًا وَ مالَ اللَّهِ دُوَلًا وَ دينَ اللَّهِ دَخَلًا « 1 » . پيغمبر اكرم هميشه از امويها بيم داشت و از آيندهء آنها بر امت نگران بود . فرمود : اولاد ابى العاص اگر به سى نفر برسند ، بندگان خدا را بندهء خود و مال خدا را مال خود حساب مىكنند و در دين خدا هم آنچه بخواهند بدعت ايجاد مىكنند . پس اين مطلب هم درست كه آزادى اجتماعى مقدس است .\r\n\r\nآزادى معنوى\r\nاما نوع ديگر آزادى ، آزادى معنوى است . تفاوتى كه ميان مكتب انبياء و مكتبهاى بشرى هست در اين است كه پيغمبران آمده‌اند تا علاوه بر آزادى اجتماعى به بشر آزادى معنوى بدهند ، و آزادى معنوى است كه بيشتر از هر چيز ديگر ارزش دارد .\r\nتنها آزادى اجتماعى مقدس نيست ، بلكه آزادى معنوى هم مقدس است و آزادى اجتماعى بدون آزادى معنوى ميسر و عملى نيست . و اين است درد امروز جامعهء بشرى كه بشر امروز مىخواهد آزادى اجتماعى را تأمين كند ولى به دنبال آزادى معنوى نمىرود ؛ يعنى نمىتواند ، قدرتش را ندارد ، چون آزادى معنوى را جز از طريق نبوت ، انبياء ، دين ، ايمان و كتابهاى آسمانى نمىتوان تأمين كرد .\r\nحال ببينيم آزادى معنوى يعنى چه . انسان يك موجود مركب و داراى قوا و غرايز گوناگونى است . در وجود انسان هزاران قوهء نيرومند هست . انسان شهوت دارد ، غضب دارد ، حرص و طمع دارد ، جاه طلبى و افزون طلبى دارد . در مقابل ، عقل دارد ، فطرت دارد ، وجدان اخلاقى دارد . انسان از نظر معنا ، باطن و روح خودش\r\n\r\n\r\n\r\n\r\n","description":"","footnote":"\r\n( 1 ) مجمع البحرين طريحى .\r\n","page_name":" 440 ","page_number":440},
  {"content":"\r\n\r\nممكن است يك آدم آزاد باشد و ممكن است يك آدم برده و بنده باشد ؛ يعنى ممكن است انسان بندهء حرص خودش باشد ، اسير شهوت خودش باشد ، اسير خشم خودش باشد ، اسير افزون طلبى خودش باشد و ممكن است از همهء اينها آزاد باشد .\r\nگفت :\r\n فاش مىگويم و از گفتهء خود دلشادم * بندهء عشقم و از هر دو جهان آزادم \r\nممكن است انسانى باشد كه همان‌طور كه از نظر اجتماعى آزادمرد است ، زير بار ذلت نمىرود ، زير بار بردگى نمىرود و آزادى خودش را در اجتماع حفظ مىكند ، از نظر اخلاق و معنويت هم آزادى خود را حفظ كرده باشد ، يعنى وجدان و عقل خودش را آزاد نگه داشته باشد . اين آزادى همان است كه در زبان دين « تزكيهء نفس » و « تقوا » گفته مىشود .\r\n\r\nوابستگى آزادى اجتماعى به آزادى معنوى\r\nآيا ممكن است بشر آزادى اجتماعى داشته باشد ولى آزادى معنوى نداشته باشد ؟\r\nيعنى بشر اسير شهوت و خشم و حرص و آز خودش باشد ولى درعين حال آزادى ديگران را محترم بشمارد ؟ .\r\nامروز عملًا مىگويند : بله . عملًا مىخواهند بشر بردهء حرص و آز و شهوت و خشم خودش باشد ، اسير نفس امّارهء خودش باشد و در عين حال چنين بشرى كه اسير خودش است ، آزادى اجتماعى را محترم بشمارد . اين يكى از نمونه‌هاى كوسه و ريش پهن است . يكى از تضادهاى اجتماع امروز بشر همين است . به قول منطقيين يك سبر و تقسيمى مىكنيم : .\r\nبشرِ دوران قديم آزادى را محترم نمىشمرد و پايمال مىكرد . بسيار خوب ، چرا پايمال مىكرد ؟ آيا چون نادان بود آزادى ديگران را سلب مىكرد و همين كه بشر دانا شد ديگر كافى است كه آزادى ديگران را محترم بشمارد ؟ مثلًا در بيماريها اين‌طور است . بشر قديم جاهل و نادان بود ؛ چون نادان بود وقتى با بيماريها روبرو مىشد ، از داروى مخصوصى كه تعيين كرده بود هيچ نتيجه نمىگرفت ولى امروز كه دانا شده ، كافى است كه آن طرز معالجه را دور بريزد و معالجهء جديد را جاى آن بياورد . ما مىخواهيم ببينيم آيا بشر قديم كه آزادى ديگران را سلب مىكرد از اين جهت بود كه نمىدانست ؟ از روى نادانى آزادى را سلب مىكرد ؟ خير ، نادانى و دانش در او\r\n\r\n","description":"","footnote":"","page_name":" 441 ","page_number":441},
  {"content":"\r\n\r\nتأثيرى نداشت ، از روى دانش سلب مىكرد ، به خاطر اينكه سود خودش را تشخيص مىداد . آيا بشر قديم كه آزادى و حقوق ديگران را محترم نمىشمرد از اين جهت بود كه قوانينش اين‌طور وضع شده بود ، كه تا قانون را عوض كرديم ديگر تمام بشود ؟ مانند قوانين قراردادى كه بشر مىگذارد ؛ مثلًا در آمريكا بگويند قانون بردگى ملغى ، همين كه گفتند قانون بردگى ملغى ، ديگر واقعاً بردگى ملغى شد ؟ يا شكل و فرمش عوض شد ، محتوا همان محتواست ؟ آيا علت اينكه بشر قديم آزادى و حقوق را محترم نمىشمرد طرز تفكر فلسفىاش بود ؟ هيچ كدام از اينها نبود ، فقط يك چيز و آن منفعت طلبى بود .\r\nبشر قديم به حكم طبيعت فردى خودش منفعت طلب و سودطلب بود ، از هر وسيله‌اى مىخواست به نفع خودش استفاده كند . يكى از وسايل ، افراد بشر بودند .\r\nهمان طورى كه از چوب و سنگ و آهن و گوسفند و گاو و اسب و قاطر مىخواست به نفع خودش استفاده كند ، از انسان هم مىخواست استفاده كند . آن وقتى كه درختى را مىكاشت يا مىبريد ، چيزى كه درباره‌اش فكر نمىكرد خود آن درخت بود ، فقط دربارهء خودش فكر مىكرد . اگر گوسفند را چاق مىكرد و آن وقتى كه سرش را مىبريد چه منظورى داشت ؟ جز منافع خودش چيزى را در نظر نمىگرفت .\r\nهمين‌طور اگر افراد ديگر را برده مىگرفت و بندهء خودش مىكرد و حقوقشان را سلب مىكرد ، به خاطر منفعت طلبى خودش بود . پس آن علتى كه در دوران گذشته بشر را وادار به سلب آزادى اجتماعى و پايمال كردن حقوق اجتماعى ديگران مىكرد ، حس منفعت طلبى او بوده است و بس . حس منفعت طلبى بشر امروز چطور ؟\r\nهست يا نيست ؟ بله هست ، آن كه فرقى نكرده است . دهان بشرِ امروز براى بلعيدن ، اگر بيشتر از دهان بشر ديروز باز نباشد كمتر باز نيست .\r\nنه علم توانسته است جلوى آز را بگيرد نه تغيير قوانين . تنها كارى كه كرده اين است كه شكل و فرم قضيه را عوض نموده است ، محتوا همان محتواست ؛ يك روپوش ، يك زرورق روى آن مىگذارد . بشر قديم يك موجود صريح بود ، هنوز به حد نفاق و دورويى نرسيده بود . فرعون مردم را استعباد مىكرد ، رسماً هم مىگفت :  وَ قَوْمُهُما لَنا عابِدُونَ  « 1 » موسى چه مىگويى ؟ اينها بندگان و بردگان ما هستند .\r\n\r\n\r\n\r\n\r\n","description":"","footnote":"\r\n( 1 ) مؤمنون / 47 .\r\n","page_name":" 442 ","page_number":442},
  {"content":"\r\n\r\nديگر يك روپوش روى استثمار و استعباد خودش نمىگذاشت . اما بشر امروز به نام جهان آزاد و دفاع از صلح و آزادى ، تمام سلب آزاديها ، سلب حقوقها ، بندگيها و بردگيها را دارد ، چرا ؟ چون آزادى معنوى ندارد و در ناحيهء روح خودش آزاد نيست و چون تقوا ندارد .\r\nعلى عليه السلام جمله‌اى دارد كه مانند همهء جمله‌هاى ايشان باارزش است ؛ راجع به تقواست كه به نظر بعضيها ديگر خيلى كهنه شده است ! مىفرمايد : انَّ تَقْوَى اللَّهِ مِفْتاحُ سَدادٍ وَ ذَخيرَةُ مَعادٍ وَ عِتْقٌ مِنْ كُلِّ مَلَكَةٍ وَ نَجاةٌ مِنْ كُلِّ هَلَكَةٍ « 1 » تقواى الهى كليد هر راه راستى است . بدون تقوا انسان به راه راست نمىرود ، راه خود را كج مىكند . بدون تقوا انسان اندوخته‌اى براى آخرت ندارد . بدون تقوا بشر آزادى ندارد : وَ عِتْقٌ مِنْ كُلِّ مَلَكَةٍ تقواست كه بشر را از هر رقّيتى آزاد مىكند .\r\n\r\nآزاد مرد واقعى\r\nبشر بايد در ناحيهء وجود خودش ، در ناحيهء روح خودش آزاد بشود تا بتواند به ديگران آزادى بدهد . لهذا آزادمرد واقعى جهان كيست ؟ على بن ابى طالب يا افرادى كه از طراز على بن ابى طالب و يا تربيت شدهء دبستان او باشند ، چون اينها افرادى هستند كه در درجهء اول از اسارت نفس خودشان نجات پيدا كرده‌اند .\r\nعلى عليه السلام مىفرمايد :\r\nأ اقْنَعُ مِنْ نَفْسى بِانْ يُقالَ اميرُالمُؤْمِنينَ ؟ « 2 » .\r\nوَ كَيْفَ اظْلِمُ احَداً لِنَفْسٍ يُسْرِعُ الَى الْبِلى قُفولُها وَ يَطولُ فِى الثَّرى حُلولُها « 3 » .\r\nآن كس مىتواند واقعاً آزاد و آزادى بخش باشد كه هميشه مانند على است و يا لااقل پيرو اوست ؛ از نفس و روح خودش حساب بكشد ، تنها در محراب عبادت دست به محاسن شريفش بگيرد و بگويد : يا دُنْيا ! غُرّى غَيْرى « 4 » اى زرد و سفيد دنيا ،\r\n\r\n\r\n\r\n\r\n","description":"","footnote":"\r\n( 1 ) نهج البلاغه فيض الاسلام ، خطبهء 221 .\r\n( 2 ) همان ، نامهء 45 .\r\n( 3 ) همان ، خطبهء 215 .\r\n( 4 ) همان ، حكمت 74 .\r\n","page_name":" 443 ","page_number":443},
  {"content":"\r\n\r\nاى طلا و نقرهء دنيا ! برو غير على را فريب بده ، من تو را سه طلاقه كرده‌ام . آن كسى واقعاً و نه از روى نفاق و دورويى ، براى حقوق و آزادى مردم احترام قائل است كه در دل و ضمير و وجدانش يك نداى آسمانى است و او را دعوت مىكند .\r\nآن وقت شما مىبينيد كه چنين كسى كه آن تقوا و معنويت و خداترسى را دارد ، وقتى كه حاكم بر مردم مىشود و مردم محكوم او هستند ، چيزى را كه احساس نمىكند همين حاكم و محكومى است . مردم روى سوابق ذهنى خودشان مىخواهند از او حريم بگيرند ؛ مىگويد حريم نگيريد ، با من باشيد . وقتى كه براى جنگ صفّين مىرفت يا از آن برمىگشت ، به شهر انبار - كه الآن يكى از شهرهاى عراق است و از شهرهاى قديم ايران بوده است - رسيد . ايرانيان آنجا بودند . عده‌اى از كدخداها ، دهدارها ، بزرگان به استقبال خليفه آمده بودند . به خيال خودشان على عليه السلام را جانشين سلاطين ساسانى مىدانستند . وقتى كه به ايشان رسيدند ، در جلوى مركب امام شروع كردند به دويدن . على عليه السلام صدايشان كرد ، فرمود : چرا اين كار را مىكنيد ؟ گفتند : آقا ! اين يك احترامى است كه ما به بزرگان و سلاطين خودمان مىگزاريم . امام عليه السلام فرمود : نه ، اين كار ، را نكنيد . اين كار ، شما را پست و ذليل و خوار مىكند . چرا خودتان را در مقابل من كه خليفه‌تان هستم خوار و ذليل مىكنيد ؟\r\nمن هم مانند يكى از شما هستم . تازه شما با اين كارتان به من خوبى نكرديد بلكه بدى كرديد ؛ با اين كارتان ممكن است يك وقت خداى ناكرده غرورى در من پيدا شود و واقعاً خودم را برتر از شما حساب كنم .\r\nاين را مىگويند يك آزادمرد ، كسى كه آزادى معنوى دارد ، كسى كه نداى قرآن را پذيرفته است :  أَلَّا نَعْبُدَ إِلَّا اللَّهَ  جز خدا هيچ چيزى را ، هيچ كسى را ، هيچ قدرتى را ، هيچ نيرويى را پرستش نكنيم ؛ نه انسانى را ، نه سنگى را ، نه حجرى را ، نه مَدَرى را ، نه آسمان را ، نه زمين را ، نه هواى نفس را ، نه خشم را ، نه شهوت را ، نه حرص و آز را و نه جاه طلبى را ، فقط خدا را بپرستيم . آن وقت او مىتواند آزادى معنوى بدهد .\r\nخطابه‌اى دارد مولا على عليه السلام كه من قسمتى از آن را برايتان مىخوانم ، ببينيد واقعاً كسى كه آزادمرد معنوى است چه روحى دارد ! آيا شما مىتوانيد يك چنين روحى در دنيا پيدا كنيد ؟ اگر پيدا كرديد ، به من نشان بدهيد .\r\nخطبه خيلى مفصل است ، راجع به حقوق والى بر مردم و حقوق مردم بر والى است . مسائلى دارد كه حضرت بحث مىكند ، بعد در ذيل آن جملاتى دارد . ( ببينيد ،\r\n\r\n","description":"","footnote":"","page_name":" 444 ","page_number":444},
  {"content":"\r\n\r\nاينها را چه كسى مىگويد ؟ خود والى و حاكم است كه به مردم مىگويد . در دنياى ما حداكثر اين است كه ديگران به مردم مىگويند با حاكمهاى خودتان اينطور نباشيد ، آزادمرد باشيد . على عليه السلام مىگويد با من كه حاكم هستم اين گونه نباشيد ، آزادمرد باشيد . ) لا تُكَلِّمُونى بِما تُكَلَّمُ بِهِ الْجَبابِرَة مبادا آن اصطلاحاتى را كه در مقابل جبّاران به كار مىبريد كه خودتان را كوچك و ذليل و خاك پا مىكنيد و او را بالا مىبريد و به عرش مىرسانيد ، براى من به كار ببريد .\r\n نُه كرسى فلك نهد انديشه زير پاى * تا بوسه بر ركاب قزل ارسلان زند \r\nمبادا با من اين گونه حرف بزنيد ! با من همان‌طور كه با ديگران حرف مىزنيد ، صحبت كنيد . وَلا تَتَحَفَّظوا مِنّى بِما يُتَحَفَّظُ بِهِ عِنْدَ اهْلِ الْبادِرَة و اگر ديديد احياناً من عصبانى و ناراحت شدم ، حرف تندى زدم ، خودتان را نبازيد ، مردانه انتقاد خودتان را به من بگوييد ، از من حريم نگيريد . وَلا تُخالِطونى بِالْمُصانَعَةِ با بارى به هر جهت ، هر چه شما بفرماييد صحيح است ، هر كارى كه شما مىكنيد درست است ( اين را مىگويند مصانعه و سازش ) با من رفتار نكنيد . هرگز با من به شكل سازشكارها معاشرت نكنيد . وَلا تَظُنُّوا بِىَ اسْتِثْقالًا فى حَقٍّ قيلَ لى گمان نكنيد كه اگر حقّى را در مقابل من بگوييد ، يعنى اگر عليه من كلمه‌اى بگوييد كه حق است ، بر من سنگين خواهد آمد . به حق از من انتقاد كنيد ، ابداً بر من سنگين و دشوار نخواهد بود ، با كمال خوشرويى از شما مىپذيرم . وَلَا الِتماسَ اعْظامٍ لِنَفْسى اى كسانى كه من حاكم و خليفه‌تان هستم و شما رعيّت من هستيد ، خيال نكنيد كه من از شما اين خواهش را دارم كه از من تمجيد و تعظيم كنيد ، از من تملّق بگوييد ، مرا ستايش كنيد ، ابداً .\r\nبعد يك قاعدهء كلّى را ذكر مىكند : فَانَّهُ مَنِ اسْتَثْقَلَ الْحَقَّ انْ يُقالَ لَهُ اوِ الْعَدْلَ انْ يُعْرَضَ عَلَيْهِ كانَ الْعَمَلُ بِهِما اثْقَلَ عَلَيْه يعنى آن آدمى كه وقتى حق را به او مىگويى دشوارش مىآيد و ناراحت مىشود كه چرا حق را گفتى ، عمل كردن حق براى او سخت‌تر است .\r\nكريستين سن مىنويسد : انوشيروان عده‌اى را به عنوان مشورت جمع كرده بود و با آنها دربارهء مسأله‌اى مشورت مىكرد . عقيدهء خودش را گفت ، همه گفتند هرچه شما بفرماييد همان درست است . يكى از دبيران ، بيچاره گول خورد ، خيال كرد واقعاً جلسهء مشورت است و او هم حق دارد رأيش را بگويد . گفت اگر اجازه بفرماييد من نظرم را بگويم . نظرش را گفت ، عيبهاى نظر انوشيروان را هم بيان كرد . انوشيروان\r\n\r\n","description":"","footnote":"","page_name":" 445 ","page_number":445},
  {"content":"\r\n\r\nگفت : اى بىادب ! اى جسور ! و بلافاصله دستور داد كه مجازاتش كنند . قلمدانهايى را كه آنجا بود درحضور سايرين آنقدر به سرش كوبيدند تا مُرد .\r\nآن كه حق را سنگين مىشمرد كه به او گفته شود و اگر به او بگويند كه به عدالت رفتار كن ، بر او سخت است ، قطعاً بدانيد كه عمل به حق و عدالت خيلى برايش سخت‌تر است .\r\nو در آخر خواهش مىكند : فَلا تَكُفُّوا عَنْ مَقالَةٍ بِحَقٍّ اوْمَشْوَرَةٍ بعَدْلٍ « 1 » اى اصحاب من ، ياران من ، ايّهاالناس ! از شما خواهش مىكنم كه هرگز از سخن حق و انتقاد حق و از اينكه مشورت خودتان را به من بگوييد نسبت به من مضايقه نكنيد .\r\nاين نمونه‌اى كامل از مردى است كه از نظر معنوى آزاد است و در مقام حكومت بدين گونه به ديگران آزادى اجتماعى مىدهد .\r\nخدايا تو را قسم مىدهيم به حقيقت على بن ابى طالب عليه السلام كه ما را از پيروان واقعى على قرار بده .\r\n\r\n\r\n\r\n\r\n","description":"","footnote":"\r\n( 1 ) نهج البلاغه فيض الاسلام ، خطبه 207 ، صفحه 686 .\r\n","page_name":" 446 ","page_number":446},
  {"content":"\r\n\r\n\r\n2 آزادى معنوى\r\n وَ يَضَعُ عَنْهُمْ إِصْرَهُمْ وَ الْأَغْلالَ الَّتِي كانَتْ عَلَيْهِمْ  « 1 » .\r\nدر هفتهء گذشته عرض كردم كه مجموع عرايض ما در مبحث آزادى معنوى مشتمل بر سه قسمت است ؛ يكى اينكه معنى آزادى چيست ، دوم اينكه آزادى بر دو قسم است : آزادى معنوى و آزادى اجتماعى . مرحلهء سوم وابستگى اين دو نوع آزادى به يكديگر و مخصوصاً وابستگى آزادى اجتماعى به آزادى معنوى است . امشب مىخواهم عرايض خودم را اختصاص بدهم به خود آزادى معنوى كه اساساً آزادى معنوى يعنى چه و آيا ضرورتى دارد كه بشر آزادى معنوى داشته باشد يا نداشته باشد ؟ و مخصوصاً من اين مسئله را از اين جهت بيشتر مورد توجه قرار مىدهم كه امروز توجه به آزادى معنوى بسيار كم شده است و همين خود يكى از علل نابسامانيهاى امروز است . بسيارى خيال مىكنند كه اين مسائل ديگر منسوخ شده است ، در صورتى كه برعكس در عصر امروز نياز بشر به آزادى معنوى از اعصار گذشته اگر بيشتر نباشد كمتر نيست .\r\n\r\n\r\n\r\n\r\n","description":"","footnote":"\r\n( 1 ) اعراف / 157 .\r\n","page_name":" 447 ","page_number":447},
  {"content":"\r\n\r\nآزادى معنوى يعنى چه ؟ آزادى هميشه دو طرف مىخواهد به طورى كه چيزى از قيد چيز ديگر آزاد باشد . در آزادى معنوى ، انسان از چه مىخواهد آزاد باشد ؟\r\nجواب اين است كه آزادى معنوى بر خلاف آزادى اجتماعى ، آزادى انسانْ خودش از خودش است . آزادى اجتماعى آزادى انسان است از قيد و اسارت افراد ديگر ، ولى آزادى معنوى نوع خاصى از آزادى است و در واقع آزادى انسان است از قيد و اسارت خودش . قهراً اين سؤال پيش مىآيد كه مگر انسان مىتواند در قيد و اسارت خودش باشد ؟ مگر يك چيز مىتواند خودش ، هم برده باشد و هم برده گير ، هم اسير باشد و هم اسيركننده ، مگر چنين چيزى ممكن است ؟ جواب اين است : بله ممكن است . در مورد ديگر اگر ممكن نباشد ، فى المثل اگر در حيوانات بردگى معنوى و متقابلًا آزادى معنوى معنى و امكان ندارد ، در انسان ، اين موجود عجيب ، اينكه انسان خود برده و اسير خود باشد و يا خود آزاد از خود باشد ، معنى دارد . چگونه ممكن است ؟\r\n\r\nانسان ، يك موجود مركّب\r\nاين از آن جهت است كه انسان در ميان موجودات ديگر يك شخصيت مركّب است و اين يك حقيقت است . اين مطلب را كه انسان يك شخصيت و موجود مركّب است ، اديان و فلسفه‌ها تأييد كرده‌اند ، علما و حتى روانشناسها تأييد كرده‌اند ، و مطلبى است غيرقابل ترديد .\r\nابتدا تعبير قرآنى و تعبير حديثى مطلب را عرض مىكنم . شما در قرآن مىبينيد كه دربارهء خلقت انسان ( اختصاصاً دربارهء انسان ) چنين مىفرمايد :  فَإِذا سَوَّيْتُهُ وَ نَفَخْتُ فِيهِ مِنْ رُوحِي فَقَعُوا لَهُ ساجِدِينَ  « 1 » . به فرشتگان مىگويد : وقتى كه خلقت اين موجود را تكميل كردم و از روح خود چيزى در او دميدم ، بر او سجده بريد . مىگويد اين موجود يك موجود خاكى است ، من او را از خاك مىآفرينم ، يك موجود طبيعى و مادى است . ولى همين موجود آفريده شده از آب و خاك ، همين موجودى كه داراى جسم و جسدى است مانند حيوانهاى ديگر ،  وَ نَفَخْتُ فِيهِ مِنْ رُوحِي  از روح خودم چيزى در او مىدمم . لازم نيست كه ما معناى روح خدا را بفهميم كه نفخهء الهى\r\n\r\n\r\n\r\n\r\n","description":"","footnote":"\r\n( 1 ) حجر / 29 .\r\n","page_name":" 448 ","page_number":448},
  {"content":"\r\n\r\nو آنچه خدا او را روح خود ناميده است چيست . اجمالًا مىدانيم كه در اين موجود خاكى يك چيز ديگرى هم غيرخاكى وجود دارد . حديث معروفى است ، پيغمبر اكرم فرمود : « خداوند فرشتگان را آفريد و در سرشت آنها تنها عقل را نهاد ، حيوانات را آفريد و در سرشت آنها تنها شهوت را نهاد ، انسان را آفريد و در سرشت او هم عقل را نهاد و هم شهوت را » كه مولوى همين را به صورت شعر درآورده است :\r\n گفت پيغمبر كه خلّاق مجيد * خلق عالم را سه گونه آفريد \r\nبعد مىگويد كه يك گروه فرشتگان ، يك گروه حيوانات و يك گروه هم انسانها .\r\nحالا ممكن است ما بخواهيم اين را با يك زبان ساده ترى بفهميم . واقعاً ما خودمان قطع نظر از مطالب و مسائلى كه در قرآن مجيد و حديث آمده است ، عرفا بالخصوص در اين زمينه اظهارنظر كرده‌اند ، علماى روانشناسى تأييد كرده‌اند ، قطع نظر از همهء اينها مىخواهيم با يك زبان ساده‌اى اين مسئلهء آزادى معنوى را بفهميم .\r\nما مطلب را از يك مطلبى كه هر كسى مىتواند احساس كند ، شروع مىكنيم و آن اين است :\r\n\r\nبردگى روح نسبت به انسانهاى ديگر\r\nبدون شك ما در زندگى خودمان احتياج داريم به خوراك و هرچه بهترْ بهتر ، احتياج داريم به پوشاك و هرچه عاليترْ بهتر ، احتياج داريم به مسكن و هرچه مجلّلترْ بهتر . همين‌طور احتياج داريم به زن و فرزند ، احتياج داريم به تجملات زياد زندگى ، و به پول و ماديات علاقه‌مند هستيم . اما در يك جا ما سر يك دوراهى قرار مىگيريم ، احساس مىكنيم كه اينجا يا بايد شرافت و عزّت و سيادت و آقايى خودمان را حفظ كنيم ولى با فقر بسازيم ، نان بخوريم ولى نان خشك و خالى ، لباس بپوشيم لباس ژنده ، خانه داشته باشيم خانهء تنگ و كوچك و محقّر ، پول نداشته و در مضيقه باشيم ؛ و يا از عزّت و آقايى و سيادت خودمان صرف نظر كنيم ، تن به يك ذلّت بدهيم ، تن به خدمت بدهيم ، آن وقت تمام نعمتهاى مادى براى ما فراهم مىشود . مىبينيم بسيارى از افراد مردم اساساً حاضر نيستند تن به ذلّت بدهند ولو به قيمت اينكه ماديات زندگىشان خيلى زياد شود . البته بعضيها حاضر مىشوند ؛ تن به اين ذلّت مىدهند ولى درعين حال همين آدم در عمق وجدانش احساس يك سرشكستگى مىكند .\r\n\r\n","description":"","footnote":"","page_name":" 449 ","page_number":449},
  {"content":"\r\n\r\nسعدى در گلستان مىگويد : دو برادر بودند ، يكى توانگر و ديگرى درويش .\r\nتوانگر - به قول او - در خدمت ديوان بود ، خدمتگزار بود ، ولى آن درويش يك آدم كارگر بود و به تعبير سعدى از زور بازوى خودش نان مىخورد . مىگويد برادر توانگر يك روز به برادر درويش گفت : برادر ! تو چرا خدمت نمىكنى تا از اين مشقّت برهى ؟ تو هم بيا مثل من در خدمت ديوان تا از اين رنج و زحمت و مشقّت ، از اين كارگرى ، از اين هيزم شكنى ، از اين كارهاى بسيار سخت رهايى يا بى .\r\nمىگويد برادر درويش جواب داد : تو چرا كار نمىكنى تا از ذلّتِ خدمت برهى ؟ تو به من مىگويى تو چرا خدمت نمىكنى تا از اين رنج و مشقّت كار برهى ، من به تو مىگويم تو چرا كار نمىكنى ، متحمل رنج و مشقّت نمىشوى تا از ذلّت خدمت برهى ؟ او خدمت را با آنهمه مال و ثروت و توانايى كه دارد ( ولى چون خدمت است ، چون سلب آزادى است ، چون خم شدن پيش غير است ) ذلّت تشخيص مىدهد . بعد مىگويد : خردمندان گفته‌اند كه نان خود خوردن و نشستن ، به كه كمر زرين بستن و در خدمت ديگرى ايستادن :\r\n به دست آهن تفته كردن خمير * به از دست بر سينه پيش امير \r\nدر اين زمينه خودتان ممكن است مطالب زيادى بدانيد . من مىخواهم شما اين را از جنبهء روان شناسى تحليل كنيد . اين چه حسى است در بشر كه رنج و زحمت و مشقّت و كاركردن و هيزم شكنى و فقر و مسكنت و همهء اينها را ترجيح مىدهد بر اينكه دست به سينه پيش كسى مانند خود بايستد ؟ اسم اين را هم اسارت مىگذارد ، مىگويد من حاضر نيستم بردهء ديگرى بشوم ؛ در صورتى كه اين ، بردگى مادى نيست يعنى واقعاً نيروى او استخدام نمىشود ؛ فقط روحش استخدام مىشود ، بدنش كه استخدام نمىشود . اين يك نوع بردگى است ؛ راست هم هست ، بردگى است اما بردگىاى است كه تن انسان برده نشده است لكن روح انسان واقعاً برده شده است . رباعىاى است منسوب به على عليه السلام ، يعنى در آن ديوان معروف است ، مىفرمايد :\r\n كُدَّ كَدَّ الْعَبْدِ انْ احْبَبْتَ انْ تُصْبِحَ حُرّا * وَ اقْطَعِ الْآمالَ مِنْ مالِ بَنى آدَمَ طُرّا \r\n لا تَقُلْ ذا مَكْسَبٍ يُزْرى فَقَصْدُ النّاسِ ازْرى * انْتَ مَا اسْتَغْنَيْتَ عَنْ غَيْرِكَ اعْلَى النّاسِ قَدْرا \r\n\r\n","description":"","footnote":"","page_name":" 450 ","page_number":450},
  {"content":"\r\n\r\nمىفرمايد : اگر دلت مىخواهد آزاد زندگى كنى ، مثل بندگان و بردگان زحمت بكش ، كار كن ، رنج بكش و چشم از مال فرزندان آدم ( عموماً ، هر كه مىخواهد باشد ، ولو حاتم طائى باشد ) ببند . يعنى نمىگويم چشم طمع از مال مردم پست و دنى ببند ؛ حتى چشم طمع ببند از مال مردم سخى با جود و كرم مثل حاتم طائى . بعد مىگويد بعضى از افراد وقتى برخى از شغلها به آنها پيشنهاد مىشود ، مىگويند اين شغل دون شأن من است ، پست است . مثلًا مىگويى كارگرى كن ، بيل بزن ، مىگويد اين كار پستى است ؛ حمالى كن ، مىگويد پست است . مىفرمايد : هر كارى ، هرچه هم كه تو آن را پست گمان كنى ، پست‌تر از اينكه دست طمعت پيش ديگرى دراز باشد نيست . لا تَقُلْ ذا مَكْسَبٍ يُزْرى فَقَصْدُ النّاسِ ازْرى چيزى از اين پست‌تر نيست كه تو به قصد مردم به روى ، به اين قصد به روى كه از مردم چيزى بگيرى . انْتَ مَا اسْتَغْنَيْتَ عَنْ غَيْرِكَ اعْلَى النّاسِ قَدْرا تو همين مقدار كه از ديگران بىنياز باشى ، از همهء مردم برتر هستى .\r\nبه نظرم در سخنان جاحظ « 1 » بود ديدم يا يكى ديگر از علماى اهل تسنن كه اهل ادب است ، مىگويد : « در ميان سخنان على عليه السلام نُه سخن است كه در دنيا نظير ندارد . » از ميان آن نه سخن سه سخنش مربوط به بحث ماست . اميرالمؤمنين مىفرمايد :\r\nاحْتَجْ الى مَنْ شِئْتَ تَكُنْ اسيرَهُ ، اسْتَغْنِ عَنْ مَنْ شِئْتَ تَكُنْ نَظيرَهُ ، احْسِنْ الى مَنْ شِئْتَ تَكُنْ اميرَهُ « 2 » .\r\nيعنى نيازمند هر كسى مىخواهى باش ، اما بدان اگر نيازمند كسى شدى تو بردهء او هستى ؛ بى نياز باش از هر كه دلت مىخواهد ، مثل او هستى ؛ نيكى كن به هر كه دلت مىخواهد ، تو امير او هستى . پس نيازمندى به افراد ديگر نوعى رقّيت و بردگى است ، اما چه جور بردگى است ؟ بردگى تن است ؟ نه ، بردگى روح است ، بردگى معنوى است .\r\n\r\n\r\n\r\n\r\n","description":"","footnote":"\r\n( 1 ) جاحظ خودش فوق العاده مرد بليغى است و انصافاً مرد سخن است و فوق العاده براى مقام سخن على عليه السلام احترام قائل است و حرفهاى عجيبى هم مىزند .\r\n( 2 ) غررالحكم چاپ دانشگاه تهران ، ج 2 / ص 584 .\r\n","page_name":" 451 ","page_number":451},
  {"content":"\r\n\r\nدر اين زمينه چقدر سخنان خوب گفته‌اند و متأسفانه امروز اين بحثها كمتر گفته مىشود ، البته به يك جهاتى كه چون مسائل ديگرى مطرح است و انسان مىخواهد دربارهء آنها بحث كند ، بحثهاى اخلاقى كمتر گفته مىشود و حال آنكه اينها زياد هم بايد گفته شود .\r\nعلى عليه السلام مىفرمايد : الطَّمَعُ رِقٌّ مُؤَبَّدٌ « 1 » طمع ، بردگى هميشگى است . يعنى از بردگى بدتر ، طمع داشتن است ؛ كه باز هم در اين زمينه مطالب و مسائل زياد است .\r\nبنابراين شما مىتوانيد بفهميد كه غير از بردگى تن يك بردگى ديگر هم هست ، در عين اينكه تن انسان آزاد است . در آن مثلى كه سعدى در مورد دو برادر توانگر و درويش گفت ، آن برادر توانگر امكانات مادىاش فوق العاده بيشتر از آن برادر درويش است . تن او از تن اين خيلى آزادتر است . تن اين كه بيچاره هميشه لگدكوب كارها و زحمتهاست . اما روح اين از او آزادتر است . پس اينجا شما اجمالًا مىتوانيد بفهميد كه نوعى بردگى ديگر هم هست كه آن ، بردگى تن نيست . نوعى آزادى ديگر هم هست كه آزادى تن نيست .\r\n\r\nبردگى مال و ثروت\r\nاز اين يك درجه بالاتر بياييد . يك نوع ديگر بردگى و آزادى هست كه مربوط به مال و ثروت است . تمام علماى اخلاق ، بشر را از اينكه بردهء مال و بندهء ثروت باشد برحذر داشته‌اند ، تحت همين عنوان كه‌اى انسان ! بنده و بردهء مال دنيا نباش . باز جمله‌اى دارد على عليه السلام ، مىفرمايد : الدُّنْيا دارُ مَمَرٍّ لا دارُ مَقَرٍّ دنيا براى بشر گذشتنگاه است نه قرارگاه . بعد مىفرمايد : وَالنّاسُ فيها رَجُلانِ مردم در دنيا دو صنف مىشوند :\r\nرَجُلٌ باعَ نَفْسَهُ فيها فَأَوْبَقَها وَ رَجُلٌ ابْتاعَ نَفْسَهُ فَأَعْتَقَها « 2 » مردم كه در اين بازار دنيا و گذشتنگاه دنيا مىآيند دو دسته‌اند . بعضى مىآيند خودشان را مىفروشند ، برده مىكنند و مىروند . بعضى ديگر مىآيند خودشان را مىخرند ، آزاد مىكنند و مىروند .\r\nبشر باز اين را هم احساس مىكند كه نسبت به مال و ثروت دنيا دو حال\r\n\r\n\r\n\r\n\r\n","description":"","footnote":"\r\n( 1 ) نهج البلاغه فيض الاسلام ، حكمت 171 ، ص 1170 .\r\n( 2 ) همان ، حكمت 128 ، ص 1150 .\r\n","page_name":" 452 ","page_number":452},
  {"content":"\r\n\r\nمىتواند داشته باشد : مىتواند بنده و اسير و در قيد مال باشد ، و مىتواند آزاد باشد .\r\nگفت :\r\n بند بگسل ، باش آزاداى پسر * چند باشى بند سيم و بند زر \r\nبشر مىگويد من همان‌طور كه نبايد بنده و بردهء امثال خودم باشم ( نه تنم بنده و بردهء امثال خودم باشد و نه روحم ) ، نبايد روحم بنده و اسير مال دنيا باشد . در همين جاست كه انسان به يك نكتهء عاليترى برمىخورد ، مىگويد اصلًا بندگى مال دنيا يعنى چه ؟ مگر مال دنيا قدرت دارد كه انسان را بندهء خودش بكند ؟ ! مال دنيا يعنى ثروت . ثروت يعنى چه ؟ يعنى طلا ، نقره ، خانه ، ملك ، زمين و اين‌جور چيزها .\r\nمگر اينها قدرت دارند كه برده گيرى كنند ؟ ! من انسانم ، زنده‌ام ، آن جماد است ، مرده است . مگر جماد و مرده قدرت دارد كه يك زنده را بردهء خودش بكند ؟ ! نه . پس حقيقت مطلب چيست ؟ .\r\nحقيقت مطلب اين است كه آنجا هم كه انسان فكر مىكند بنده و بردهء دنياست ، بندهء مال و ثروت است ، واقعاً بندهء مال و ثروت نيست ، بندهء خصايص روحى خودش است ، بندهء حيوانيت خودش است ، بندهء حرص است ، يعنى خودش خودش را برده گرفته است و الّا پول كه نمىتواند انسان را بنده كند ، زمين كه قدرت ندارد انسان را برده كند ، گوسفند كه قدرت ندارد انسان را برده كند ، ماشين كه قدرت ندارد ، جماد است . اصلًا جماد نمىتواند در وجود انسان تصرف كند . وقتى انسان خوب مسئله را مىشكافد ، مىبيند اين خودش است كه خودش را برده كرده است .\r\nمىبيند يك قوّه‌اى است در خودش به نام حرص ، قوّه‌اى است به نام طمع ، قوّه‌اى است به نام شهوت ، قوّه‌اى است به نام خشم ؛ اين شهوت است كه او را برده كرده است ، اين خشم است كه او را برده كرده است ، اين حرص است كه او را برده كرده است ، اين طمع است كه او را برده كرده است ، اين هواى نفس است كه او را برده كرده است .  أَ فَرَأَيْتَ مَنِ اتَّخَذَ إِلهَهُ هَواهُ  « 1 » . قرآن مىگويد : آيا ديدى آن كسى را كه هواى نفس خودش را خداى خودش قرار داده است ، بندهء هواى نفس شده است ؟ .\r\nاينجا بشر به حقيقت مطلب پى مىبرد ، مىبيند مال و ثروت دنيا در حد ذات خودش مذمّتى ندارد ؛ اگر گفته‌اند از مال دنيا بترس كه تو را برده نگيرد و بندهء\r\n\r\n\r\n\r\n\r\n","description":"","footnote":"\r\n( 1 ) جاثيه / 23 .\r\n","page_name":" 453 ","page_number":453},
  {"content":"\r\n\r\nخودش نكند ، مال و ثروت نمىتواند مرا بنده كند ، اين خود من هستم كه خودم را بنده و برده مىكنم . مىگويد پس خودم را از قيد صفات نفسانى پليد آزاد مىكنم ؛ آن وقت مىبينم كه مال دنيا در خدمت من است نه من در خدمت مال دنيا . آن وقت مقام وجودى خودش را مىفهمد ، اين معنا را مىفهمد كه قرآن مىگويد :  هُوَ الَّذِي خَلَقَ لَكُمْ ما فِي الْأَرْضِ جَمِيعاً  « 1 » اوست خدايى كه آنچه در اين زمين است براى شما آفريد .\r\nمىبيند پس مال و ثروت بنده و بردهء من است ، او در خدمت من است نه من در خدمت او ، پس ديگر بخل يعنى چه ؟ ! افزون طلبى به خاطر افزون طلبى يعنى چه ؟ ! .\r\nبله ، انسان خودش اسير خودش مىشود ، خودش برده و بندهء خودش مىشود .\r\nانسان دو مقام يا دو درجه دارد : درجهء دانى ، درجهء حيوانى ؛ و درجهء عالى ، درجهء انسانى . پيغمبران آمده‌اند كه آزادى معنوى بشر را حفظ كنند ، يعنى نگذارند شرافت انسان ، انسانيت انسان ، عقل و وجدان انسان ، اسير شهوت يا خشم يا منفعت طلبى انسان بشود . اين معنى آزادى معنوى است . هر وقت شما ديديد بر خشم خودتان مسلط هستيد نه خشم شما بر شما مسلط است ، شما آزاديد . هر وقت ديديد شما بر شهوت خودتان مسلط هستيد نه شهوت شما بر شما ، هر وقت شما ديديد يك درآمد غيرمشروع در مقابل شما قرار گرفت و اين نفس شما اشتياق دارد مىگويد اين درآمد را بگير ، اما ايمان و وجدان و عقل شما حكم مىكند كه اين نامشروع است ، نگير و بر اين ميل نفسانى خودتان غالب شديد ، بدانيد شما از نظر معنوى واقعاً انسان آزادى هستيد . اگر شما ديديد يك زن نامحرم دارد مىرود و حس شهوت شما ، شما را تحريك مىكند به چشم چرانى و تعقيب كردن ، ولى يك وجدانى بر وجود شما حاكم است كه شما را منع مىكند و تا فرمان مىدهد فرمانش را اطاعت مىكنيد ، بدانيد شما آزادمرد هستيد . اما اگر ديديد تا چشم يك چيزى را مىخواهد مىدويد دنبالش ، گوش يك چيزى را مىخواهد مىدويد دنبالش ، دامن يك چيزى را مىخواهد مىدويد دنبالش ، شكم يك چيزى را مىخواهد مىدويد دنبالش ، شما اسيريد ، برده و بنده هستيد .\r\n\r\n\r\n\r\n\r\n","description":"","footnote":"\r\n( 1 ) بقره / 29 .\r\n","page_name":" 454 ","page_number":454},
  {"content":"\r\n\r\n\r\n« من » انسانى و « من » حيوانى\r\nانسان يك موجود مركّب است . اين حقيقت را نبايد فراموش كرد كه در انسان واقعاً دو « من » حاكم است : يك من انسانى و يك من حيوانى ، كه من حقيقى انسان آن من انسانى است . و چقدر مولوى اين مسئلهء تضاد درونى انسان را عالى در آن داستان معروف « مجنون و شتر » سروده است ! انسان واقعاً مظهر اصل تضاد است . در هيچ موجودى به اندازهء انسان ، اين تضاد و ضديت درونى و داخلى حكومت نمىكند .\r\nداستان را اين‌جور آورده است كه مجنون به قصد اينكه به منزل ليلى برود ، شترى را سوار بود و مىرفت و از قضا آن شتر كرّه‌اى داشت ، بچه‌اى داشت شيرخوار . مجنون براى اينكه بتواند اين حيوان را تند براند و در بين راه معطل كرّهء او نشود ، كرّه را در خانه حبس كرد و در را بست . خود شتر را تنها سوار شد و رفت . عشق ليلى ، مجنون را پر كرده بود . جز دربارهء ليلى نمىانديشيد . اما از طرف ديگر ، شتر هم حواسش شش دانگ دنبال كرّه‌اش بود و جز دربارهء كرّهء خودش نمىانديشيد . كرّه در اين منزل است و ليلى در آن منزل ، اين در مبدأ است و آن در مقصد . مجنون تا وقتى كه به راندن مركب توجه داشت ، مىرفت . در اين بينها حواسش متوجه معشوق مىشد ، مهار شتر از دستش رها مىگرديد . شتر وقتى مىديد مهارش شل شده ، آرام برمىگشت به طرف منزل . يك وقت مجنون متوجه حال خودش مىشد ، مىديد دو مرتبه به همان منزل اول رسيده . شتر را برمىگرداند ، باز شروع مىكرد به رفتن .\r\nمدتى مىرفت . دوباره تا از خود بىخود مىشد ، حيوان برمىگشت . چند بار اين عمل تكرار شد :\r\n همچو مجنون در تنازع با شتر * گه شتر چربيد و گه مجنون حُر \r\n ميل مجنون پس سوى ليلى روان * ميل ناقه از پى طفلش دوان \r\nتا آنجا كه مىگويد مجنون خودش را به زمين انداخت :\r\n گفت‌اى ناقه چو هر دو عاشقيم * ما دو ضد بس همره نالايقيم \r\nبعد گريز خودش را مىزند ، مىگويد :\r\n جان گشاده سوى بالا بالها * تن زده اندر زمين چنگالها \r\nدر انسان دو تمايل وجود دارد : يكى تمايل روح انسان و ديگر تمايل تن انسان .\r\n ميل جان اندر ترقّى و شرف * ميل تن در كسب اسباب و علف \r\nاگر مىخواهى جان و روحت آزاد باشد نمىتوانى شكم پرست باشى ؛\r\n\r\n","description":"","footnote":"","page_name":" 455 ","page_number":455},
  {"content":"\r\n\r\nنمىتوانى زن پرست باشى و روحت آزاد باشد ، پول پرست باشى و روحت آزاد باشد و درواقع نمىتوانى شهوت پرست باشى ، خشم پرست باشى . پس اگر مىخواهى واقعاً آزاد باشى ، روحت را بايد آزاد كنى .\r\nچقدر در همين زمينه ما بيانات عجيبى داريم ! حديثى ديدم در شرح نهج البلاغهء ابن ابى الحديد كه روزى رسول اكرم صلى الله عليه و آله و سلم به ميان اصحاب صفّه « 1 » رفتند . يكى از آنها گفت : يا رسول اللَّه ! من در نَفْس خودم اين حالت را احساس مىكنم كه اصلًا تمام دنيا و مافيها درنظر من بىقيمت است . الآن در نظر من طلا و سنگ يكى است ، يعنى هيچ كدام از اينها نمىتواند مرا به سوى خودش بكشد . نمىخواهد بگويد كه استفادهء من از طلا و از سنگ يك جور است ؛ بلكه قدرت طلا و قدرت سنگ در اينكه من را به سوى خودش بكشاند يكى است . رسول اكرم نگاهى به او كرد و فرمود : « اذاً انْتَ صِرْتَ حُرّاً حالا من مىتوانم به تو بگويم كه مرد آزادى هستى . »\r\nپس واقعاً آزادى معنوى خودش يك حقيقتى است .\r\n\r\nقضاوت انسان دربارهء خود\r\nحالا يك سلسله دلايل ديگرى ، باز دلايل وجدانى ذكر كنيم راجع به اينكه واقعاً شخصيت انسان يك شخصيت مركّب است و واقعاً انسان از نظر معنوى مىتواند آزاد باشد و مىتواند برده باشد . خداوند تبارك و تعالى اين قدرت و توانايى را به بشر داده است كه خودش مىتواند قاضى خودش باشد . در اجتماع هميشه قاضى غير از مدّعى و مدّعى عليه است . يك نفر مدّعى مىشود ، يك نفر ديگر مدّعى عليه .\r\nهر دو نفرشان پيش قاضى مىروند و قاضى بايد به عدالت ميان مدّعى و مدّعى عليه حكم كند . البته مدّعى يك نفر است ، مدّعى عليه يك نفر ديگر و قاضى يك نفر سوم .\r\nهيچ فكر كرده‌ايد كه چطور است كه انسان مىتواند خودش مدّعى خودش باشد و\r\n\r\n\r\n\r\n\r\n","description":"","footnote":"\r\n( 1 ) اصحاب صفّه عده‌اى از فقراى اصحاب پيغمبر بودند كه از اهل مدينه نبودند ، از مهاجرين بودند و ثروتى نداشتند ، زن و زندگى نداشتند . پيغمبر اكرم براى اينها اول در داخل مسجد مدينه يك جايى قرار داد ولى بعد دستور الهى رسيد كه مسجد جاى خوابيدن و اين چيزها نيست . پيغمبر اكرم محل آنها را در يك سكويى پهلوى مسجد قرار داد كه الآن هم كسانى كه به مدينهء طيبه مشرف شده‌اند مىدانند كه در شمال خانهء حضرت زهرا عليها السلام سكويى هست كه الآن خواجه‌ها مىنشينند . اين همان محل اصحاب صفّه است . در ميان اصحاب صفّه بسيارى از اكابر و بزرگان بوده‌اند .\r\n","page_name":" 456 ","page_number":456},
  {"content":"\r\n\r\nقهراً خودش هم مدّعى عليه خودش باشد و هم خودش قاضى خودش باشد ، يعنى خودش حكم صادر كند ؟ .\r\nانصاف يعنى چه ؟ مىگويند فلان كس آدم باانصافى است ، يعنى چه ؟ اصلًا آدم باانصاف يعنى آدمى كه در مسائل مربوط به خود مىتواند بىطرفانه دربارهء خودش قضاوت كند و احياناً در جايى كه خودش مقصر است ، حكم عليه خودش صادر كند . اين چگونه است ؟ اين جز اينكه شخصيت واقعى انسان ، مركّب باشد چيز ديگرى نيست . چقدر انصافها در دنيا سراغ داريد كه مىبينيد يك نفر در مورد خودش انصاف مىدهد ، ديگرى را بر خودش ترجيح مىدهد ، اقرار مىكند كه حق با ديگرى است ، فضيلت با ديگرى است .\r\nمرحوم سيّد حسين كوه كمرى از بزرگان اكابر علما و از مراجع تقليد زمان خودشان بودند . آذربايجانى هستند . ايشان عموى مرحوم آية اللَّه حجّت كوه كمرى - كه در زمان ما و استاد ما بودند و ما در خدمت ايشان درس خوانده‌ايم - بودند كه ايشان هم مرد بزرگوارى بودند . جريان عجيبى از زندگى اين مرد بزرگ نقل مىكنند و آن اين است كه ايشان در نجف در زمان صاحب جواهر و بعد از صاحب جواهر حوزهء درسى داشتند . شيخ انصارى ( اعلى اللَّه مقامه ) در آن وقت هنوز شهرتى نداشت ، مخصوصاً كه ايشان در نجف هم زياد اقامت نكرده بود ؛ مدت كمى در نجف بود ، بعد به سياحت آمد ، به اين معنا كه شهرهاى ايران را مىگشت ، هرجا عالم مبرّزى مىديد ، مدتى مىماند و از خدمت او استفاده مىكرد . مدتى در مشهد ماند ، مدت بيشترى در اصفهان و مدت زيادترى در كاشان كه مرحوم نراقى در آنجا بود .\r\nسه سال ايشان در كاشان بود . بعد كه برگشته بود براستى مرد مبرّزى بود . و مىگويند مرحوم شيخ انصارى هيكل كوچكى داشته و چشمهاى ايشان هم مقدارى بهم خوردگى داشته است ( تراخمى بود مثل بسيارى از مردم خوزستان ، چون ايشان خوزستانى بودند ) . همچنين خيلى مرد زاهدپيشه‌اى بود و لباسهاى ژنده و مندرسى مىپوشيد ، عمامهء مثلًا كهنه و اين‌جورها . دو سه تا شاگرد هم بيشتر نداشت . در مسجدى تدريس مىكرد و از قضا مرحوم آقا سيّد حسين هم در همان مسجد تدريس مىكرد ، ولى درسهايشان اين‌جور بود كه اول شيخ مىآمد تدريس مىكرد ، آن كه تمام مىشد ، آقا سيّد حسين مىآمد تدريس مىكرد . يك روز مرحوم آقا سيّد حسين وارد مسجد مىشود . از بازديدى برمىگشت ؛ ديد ديگر فرصت نيست كه به\r\n\r\n","description":"","footnote":"","page_name":" 457 ","page_number":457},
  {"content":"\r\n\r\nخانه برود و دومرتبه برگردد . هنوز حدود يك ساعت به درس مانده بود ، گفت مىرويم در مسجد مىنشينيم تا موقع درس بشود و شاگردان بيايند . رفت ، ديد يك شيخ به اصطلاح ما جلنبرى هم آن گوشه نشسته ، براى دو سه نفر تدريس مىكند . او هم همان كنار نشست ولى صدايش را مىشنيد . حرفهايش را گوش كرد ، ديد خيلى پخته دارد تدريس مىكند و رسماً استفاده مىكند . حالا آقا سيّد حسين يك عالم متبحّر معروف قريب المرجعية و او يك مرد مجهولى كه آقا سيد حسين تا امروز وى را اساساً نمىشناخته است . فرداى آن روز گفت حالا امروز هم كمى زودتر بروم ببينم چگونه است ، آيا واقعاً همين‌طور است ؟ فردا عمداً يك ساعت زودتر رفت .\r\nباز يك كنارى نشست ، گوش كرد ، ديد تشخيص همان است كه ديروز بود ؛ راستى اين مرد ، مرد ملّاى فاضلى است و از خودش فاضلتر . گفت يك روز ديگر هم امتحان مىكنيم . يك روز ديگر هم همين كار را كرد . برايش صددرصد ثابت شد كه اين مرد نامعروف مجهول از خودش عالمتر است و خودش از او مىتواند استفاده كند . بعد رفت نشست . شاگردانش كه آمدند - هنوز آن درس تمام نشده بود - گفت :\r\nشاگردان ! من امروز حرف تازه‌اى براى شما دارم . آن شيخى كه مىبينيد آن گوشه نشسته ، از من خيلى عالمتر و فاضلتر است . من امتحان كردم ، خود من هم از او استفاده مىكنم . اگر راستش را بخواهيد ، من و شما همه با همديگر بايد برويم پاى درس او . خودش از جا بلند شد و تمام شاگردان هم يك جا رفتند به درس او .\r\nاين انصاف چيست در بشر ؟ صددرصد قيام عليه منافع خود است . از آن ساعت آقا سيّد حسين جزء شاگردان شيخ انصارى شد ، يعنى يك مرجعيت را ( مىدانيد مرجعيت اگر انسان از جنبهء دنيايى حساب كند بسيار مقام عالىاى است ) اين‌جور از خودش سلب كرد و عملًا به ديگرى تفويض نمود . آيا نفْس اين آدم احساس نمىكرد آقايى چيست ؟ مدرّس بودن چيست ؟ احترام چيست ؟ مسلّم او هم مثل ما از احترام خوشش مىآمد ، او هم مثل ما از سيادت و آقايى خوشش مىآمد ، او هم مثل ما از رياست و مرجعيت خوشش مىآمد ، نه اينكه خوشش نمىآمد . اما اين مرد يك روح عالى متعالى آزادى داشت كه توانست دربارهء خودش و آن شخص قضاوت كند و عليه خودش حكم صادر كند . اين است معنى اين كه انسان شخصيت مركّبى دارد .\r\n\r\n","description":"","footnote":"","page_name":" 458 ","page_number":458},
  {"content":"\r\n\r\n\r\nملامت وجدان\r\nانسان گناه مرتكب مىشود ، بعد خودش را ملامت مىكند . اين ملامت وجدان يعنى چه ؟ اين عذاب وجدان كه همه شنيده‌ايد يعنى چه ؟ دولتهاى استعمارى افرادى را طورى تربيت مىكنند كه وجدان در اينها بميرد . در عين حال موقعش كه مىشود ، وجدانى كه خيال مىكنند مرده است ، باز يك چراغ كوچكى در آن روشن و زنده است . خلبان هيروشيما را اصلًا براى يك چنان جنايتى تربيت كرده بودند ولى وقتى كه رفت بمب خودش را انداخت و بعد هم نگاه كرد به شهرى كه در آتش مىسوخت و ديد مردم بىگناه ، پيرمرد ، پيرزن ، بچهء كوچك ، افرادى كه اساساً در ميدان جنگ وارد نشده‌اند دارند چه جور در ميان آتش دست و پا مىزنند ، از همان ساعت حالش بهم خورد . بعد در آمريكا آمدند از او استقبال و تجليل و او را تشويق كردند ، اما جلوى عذاب وجدان او را نتوانستند بگيرند . كم كم همان آدم به خاطر عذاب وجدان ديوانه شد ، بردندش دارالمجانين .\r\nقرآن هم مىگويد :  لا أُقْسِمُ بِالنَّفْسِ اللَّوَّامَةِ  « 1 » . خدا در انسان نفس لوّامه آفريده ؛ انسان خودش واعظ خودش مىشود . اميرالمؤمنين مىفرمايد : مَنْ لَمْ يَجْعَلِ اللَّهُ لَهُ واعِظاً مِنْ نَفْسِهِ لَمْ يَنْفَعْهُ مَوْعِظَةُ غَيْرِهِ هر كسى كه خداوند در درونش براى او واعظى از خودش براى خودش قرار ندهد ، موعظهء ديگران در او اثر نمىكند . يعنى شما اگر خيال مىكنى كه پاى موعظهء ديگران بنشينى و بهره ببرى ، اشتباه مىكنى . اول بايد در درون خودت واعظى ايجاد كنى ، وجدان خودت را زنده كنى ، آن وقت از موعظهء واعظ بيرونى هم استفاده مىكنى . انسان خودش خودش را موعظه مىكند ، خودش خودش را ملامت مىكند ، خودش عليه خودش حكم صادر مىكند و قضاوت مىكند . انسان خودش را محاسبه مىكند . جزء دستورهاى عجيب مسلّم دينى ما محاسبة النفس است ، مىگويد از خودتان حساب بكشيد : حاسِبوا انْفُسَكُمْ قَبْلَ انْ تُحاسَبوا ( متأسفانه اين حرفها فراموش شده ) از خودتان حساب بكشيد ، و انسان مىتواند از خودش حساب بكشد و بايد از خودش حساب بكشد . وَ زِنوا انْفُسَكُمْ قَبْلَ انْ توزَنوا « 2 » خودتان را وزن كنيد ، بسنجيد قبل از آنكه شما و اعمال شما را در\r\n\r\n\r\n\r\n\r\n","description":"","footnote":"\r\n( 1 ) قيامة / 2 .\r\n( 2 ) وسائل الشيعه ، ج 11 / ص 38 ، حديث 9 .\r\n","page_name":" 459 ","page_number":459},
  {"content":"\r\n\r\nقيامت بسنجند ، وزن كنند . انسان ، خودش خودش را وزن مىكند ، مىسنجد ، خودش از خودش حساب مىكشد . انسان خودش را مجازات مىكند .\r\nهمهء اينها دليل بر اين است كه انسان شخصيت مركّبى دارد . اين شخصيت مركّب ، قسمت عالى دارد كه قسمت انسانى اوست و قسمت دانى دارد كه قسمت حيوانى اوست . آزادى معنوى يعنى قسمت عالى و انسانى انسان از قسمت حيوانى و شهوانى او آزاد باشد .\r\n\r\nمجازات انسان خودش را\r\nگفتيم انسان خودش را مجازات مىكند ؛ تعبيرى از اميرالمؤمنين على عليه السلام يادم افتاد : مردى مىآيد خدمت اميرالمؤمنين و صيغهء استغفار را جارى مىكند . او مثل بسيارى از ما خيال مىكرد كه توبه كردن يعنى گفتن اسْتَغْفِرُاللَّهَ رَبّى وَ اتوبُ الَيْهِ .\r\nاميرالمؤمنين با يك شدتى به او فرمود : ثكِلَتْكَ امُّكَ اتَدْرى مَا الْاسْتِغْفارُ ؟ الْاسْتِغْفارُ دَرَجَةُ الْعِلّيّينَ « 1 » يعنى خدا مرگت بدهد ، مادرت به عزايت بنشيند ! اصلًا تو مىدانى استغفار يعنى چه كه مىگويى : اسْتَغْفِرُاللَّهَ رَبّى وَ اتوبُ الَيْه ؟ حقيقت استغفار را مىدانى چيست ؟ استغفار درجهء مردمان بلندمرتبه است . اصلًا خود توبه ، محكوم كردنِ خود است . بعد حضرت فرمود : استغفار شش اصل دارد ؛ دو ركن دارد ، دو شرط قبول و دو شرط كمال .\r\nفرمود : اولين اصل استغفار اين است كه انسان واقعاً از گذشتهء تيره و سياه خودش پشيمان باشد . دوم ، تصميم بگيرد كه در آينده آن گناه گذشته را مرتكب نشود . سوم اينكه اگر حقوق مردم را برعهده و ذمّه دارد ادا كند . چهارم اينكه اگر فرايض الهى را ترك كرده است جبران كند ، قضا كند . تا اينجا محل شاهد من نيست .\r\nمحل شاهد من در آن دوتاى آخر است . فرمود : پنجم اينكه اگر مىخواهى توبهء تو ، توبهء اصيلى باشد ، توبهء اساسى و واقعى باشد ، بايد به سراغ اين گوشتهايى كه از معصيت و در معصيت روييده است به روى ؛ آنچنان با غصه‌ها و اندوه‌ها و توبه‌ها آنها را آب كنى كه پوست بدنت به استخوان بدنت بچسبد . ششم ، اين تنى كه عادت كرده است معصيت كند و لذتى جز لذت معصيت نچشيده است ، مدتى بايد رنج طاعت را\r\n\r\n\r\n\r\n\r\n","description":"","footnote":"\r\n( 1 ) نهج البلاغه فيض الاسلام ، حكمت 409 .\r\n","page_name":" 460 ","page_number":460},
  {"content":"\r\n\r\nبه آن بچشانى .\r\nآيا بشرهايى هم بوده‌اند كه اين‌جور توبه كنند ؟ بله . امروز است كه ديگر توبه كردن منسوخ شده و ما يادمان رفته كه توبه‌اى هم بايد بكنيم ! .\r\nمرحوم آخوند ملّا حسينقلى همدانى از علماى بزرگ اخلاق و سير و سلوك در اعصار اخير بوده است ؛ شاگرد مرحوم ميرزاى شيرازى ( اعلى اللَّه مقامه ) و شيخ انصارى بوده و خود ميرزاى بزرگ براى ايشان احترام زيادى قائل بوده است . يكى از اكابر علما و بزرگانِ شاگردان ايشان نوشته است مردى آمد خدمت مرحوم آخوند و ايشان او را توبه داد . بعد از چند روز كه اين آدمِ توبه كرده آمد ، اصلًا نمىتوانستيم او را بشناسيم . به اين سرعت ، اين آدم تمام گوشتهاى بدنش آب شده بود . من اين را از جنبهء روانشناسى دارم عرض مىكنم ، من مىگويم اين چيست در بشر ؟ آخوند ملّا حسينقلى همدانى نه شلّاق داشت ، نه سرنيزه ، نه توپى نه تشرى ، فقط يك نيروى ارشاد داشت ، يك نيروى معنويت داشت ، با وجدان و دل اين آدم سر و كار داشت .\r\nاين چه وجدان نهفته‌اى در آن آدم بود كه او را زنده كرد و آنچنان عليه خودش و عليه شهوات بدنىاش و عليه اين گوشتهايى كه از معصيت روييده بود برانگيخت كه بعد از چند روز كه او را ديدند گفتند ما او را نمىشناختيم ، اينچنين لاغر شده بود .\r\n\r\nآزادى معنوى ، بزرگترين برنامهء انبياء\r\nبزرگترين برنامهء انبياء آزادى معنوى است . اصلًا تزكيهء نفس يعنى آزادى معنوى :   قَدْ أَفْلَحَ مَنْ زَكَّاها وَ قَدْ خابَ مَنْ دَسَّاها   « 1 » . و بزرگترين خسران عصر ما اين است كه همواره مىگويند آزادى ، اما جز از آزادى اجتماعى سخن نمىگويند ؛ از آزادى معنوى ، ديگر حرفى نمىزنند و به همين دليل به آزادى اجتماعى هم نمىرسند . در عصر ما يك جنايت بزرگ كه به صورت فلسفه و سيستمهاى فلسفى مطرح شده است اين است كه اساساً دربارهء انسان ، شخصيت انسانى و شرافت معنوى انسان هيچ بحث نمىكنند ؛  نَفَخْتُ فِيهِ مِنْ رُوحِي  فراموش شده است ، مىگويند اصلًا چنين چيزى وجود ندارد ، انسان يك موجود دوطبقه‌اى نيست كه طبقهء عالى و طبقهء دانى داشته باشد ، اصلًا انسان با يك حيوان هيچ فرق نمىكند ، يك حيوان است ، زندگى\r\n\r\n\r\n\r\n\r\n","description":"","footnote":"\r\n( 1 ) شمس / 9 و 10 .\r\n","page_name":" 461 ","page_number":461},
  {"content":"\r\n\r\nتنازع بقاست و جز تنازع بقا چيز ديگرى نيست ، يعنى زندگى جز تلاش كردن هر فرد براى خود و جنگيدن براى منافع خود چيز ديگرى نيست ! مىدانيد اين جمله چقدر به بشريت ضربه وارد كرده است ؟ ! مىگويند زندگى جز جنگ و ميدان جنگ چيز ديگرى نيست . بلكه جمله‌اى مىگويند كه بعضى هم خيال مىكنند كه خيلى حرف درستى است ؛ مىگويند : « حق گرفتنى است نه دادنى . » حق ، هم گرفتنى است و هم دادنى . اصلًا اين جمله كه حق را فقط بايد گرفت و كسى به تو نمىدهد ، ضمناً تشويق به اين است كه تو حق را بايد بگيرى نه اينكه حق را بايد بدهى ؛ صاحب حق بايد بيايد ، اگر توانست به زور از تو بگيرد ، اگر نتوانست كه نتوانست . اما پيغمبران نيامدند اين حرف را بزنند . پيغمبران گفتند حق ، هم گرفتنى است و هم دادنى ؛ يعنى مظلوم و پايمال شده را توصيه كردند به اينكه برو حق را بگير ، و از آن طرف ظالم را وادار كردند عليه خودش قيام كند كه حق را بدهد ، و در اين كار خودشان هم كامياب و موفق شدند . دعا مىكنم :\r\nخدايا از تو مىخواهيم به حق آن آزادمردان واقعى كه آزادى معنوى را در درجهء اول داشتند ، به ما توفيق عنايت كنى كه از نفس امّارهء خودمان آزاد شويم .\r\nخدايا به ما آزادى معنوى عنايت كن ، آزادى اجتماعى عنايت كن ، خير دنيا و آخرت به همهء ما كرامت بفرما .\r\nخدايا ما را به حقايق اسلام آشنا بفرما ، حاجات مشروعهء همهء ما را برآور .\r\nخدايا اموات همهء ما را ببخش و بيامرز .\r\nرحم اللَّه من قرأ الفاتحة مع الصّلوات\r\n\r\n","description":"","footnote":"","page_name":" 462 ","page_number":462},
  {"content":"\r\n\r\n\r\n1 عبادت و دعا\r\nاين فصل شامل چهار سخنرانى است كه در آبان 1349 مطابق رمضان 1390 قمرى در حسينيهء ارشاد ايراد شده است .\r\nبسم اللَّه الرحمن الرحيم .\r\nالحمد للَّه ربّ العالمين بارئ الخلائق اجمعين والصلاة والسّلام على عبداللَّه و رسوله و حبيبه و صفيّه و حافظ سرّه و مبلّغ رسالاته سيّدنا و نبيّنا و مولانا ابى القاسم محمّد صلى الله عليه و آله و على إله الطّيّبين الطّاهرين المعصومين ، اعوذ باللَّه من الشّيطان الرّجيم :\r\n يا أَيُّهَا الَّذِينَ آمَنُوا اسْتَعِينُوا بِالصَّبْرِ وَ الصَّلاةِ  « 1 » .\r\nهمان طورى كه شنيديد بنا نبود كه امشب من در اينجا سخنرانى كنم و سخنرانى من از شب آينده شروع مىشد . موضوع بحثى كه براى پنج شب آينده اعلام شده بود مسئلهء « عبادت و دعا » است به مناسبت اين ماه كه ماه مبارك رمضان است و ماه عبادت و دعاست و بالخصوص به مناسبت اين ايّام و ليالى كه ايام و ليالى قدر است و شبها شبهاى احياء است يعنى شبهايى است كه سنت است ما اين شبها را زنده نگه\r\n\r\n\r\n\r\n\r\n","description":"","footnote":"\r\n( 1 ) بقره / 153 .\r\n","page_name":" 463 ","page_number":463},
  {"content":"\r\n\r\nبداريم . كلمهء « احياء » يعنى زنده كردن ، و احياء اين شبها يعنى اين شبها را زنده نگهدارى كردن و شب زنده دارى كردن . به اين مناسبت بنا بر اين بود كه دربارهء عبادت و دعا صحبت كنم . مقدّر چنين بود كه اين بحث از امشب شروع بشود .\r\n\r\nكلمهء « احياء »\r\nمن بحث خودم را از همين كلمهء « احياء » شروع مىكنم كه عرض كردم احياء يعنى زنده كردن ، نقطهء مقابل « اماته » كه به معنى ميراندن است . اين كلمه چنين مىرساند كه شب - كه قسمتى از وقت انسان است - دو حالت دارد : ممكن است شبِ كسى زنده باشد و ممكن است شبِ او مرده باشد . شبِ زنده آن شبى است كه انسان تمام يا لااقل پاسى از آن شب را با ياد خدا و با مناجات و راز و نياز با ذات پروردگار به سر ببرد ، و شب مُرده آن شبى است كه انسان تمام آن شب را با غفلت و فراموشى ذات مقدس پروردگار بسر ببرد . ممكن است كسى خيال كند كه اين تعبير يك تعبير مجازى است ، يك نوع تعارف است : شب كه زنده و مرده ندارد ، شب بالاخره شب است ، زمان است . مقدارى از زمان كه اين نيمكرهء زمين كه ما در روى آن زندگى مىكنيم مواجه با خورشيد نيست و نور خورشيد نمىتابد ، به آن مىگويند « شب » .\r\nشب به هر حال شب است ؛ شب نه زندگى دارد و نه مردگى .\r\nاين سخن راست است ولى آن كسى كه مىگويد احياء ، شب را زنده نگه داشتن ، مقصودش اين نيست كه اين قطعه زمان را شما زنده نگه داريد ؛ مقصود زنده نگه داشتن خود شماست در اين قطعه از زمان .\r\nبه عبارت دقيق‌تر ، بر خلاف آنچه كه ابتدائاً تصور مىشود ، ما خيال مىكنيم زمان يك چيز است كه همهء ما در داخل آن قرار گرفته‌ايم ؛ در صورتى كه اين‌جور نيست . آن زمانى كه فكر مىكنيم همه در داخل آن قرار گرفته‌ايم آن زمانِ ما نيست .\r\nزمانى كه ما روى آن حساب مىكنيم ، ساعات و دقايق و هفته‌ها و ماهها و سالها را حساب مىكنيم ، آن ، زمان ما نيست ، زمان اين زمين است . زمان ما يك حقيقتى است متحد با وجود خود ما ، جزء وجود ماست . زمانِ ما ، زمان وجود ما از خود ما منفك و جدا نيست ؛ چيزى كه هست ما اين زمان را كه مقدار و اندازه دارد با زمان زمين حساب مىكنيم ، با آن تطبيق مىكنيم ، بعد خيال مىكنيم زمان يك چيز است و همهء ما در آن قرار گرفته‌ايم . نه ، زمان من يك چيز است ، زمان شما يك چيز ديگر\r\n\r\n","description":"","footnote":"","page_name":" 464 ","page_number":464},
  {"content":"\r\n\r\nاست يعنى مخصوص خودتان است ؛ همين‌طور كه قد شما كه مثلًا صد و شصت سانتيمتر است ، اين كمّيت و مقدار مال شماست و قد من كه صد و هشتاد سانتيمتر است ، كمّيت و مقدارى است مخصوصِ من . شما يك قد و يك اندازه داريد ، من هم يك قد و يك اندازهء مخصوص به خود . ( حالا اينها برابر با يكديگر باشند يا نباشند مطلب جداگانه‌اى است . ) شما چون وجودتان يك وجود متحرك و سيال و متغيّر است ، يك زمان در درون خودتان داريد ، من هم يك زمان در درون خودم دارم ، آن گل هم يك زمان در درون خودش دارد ، آن درخت هم يك زمان در درون خودش دارد ، اين سنگ هم يك زمان در درون خودش دارد ؛ و زمانى كه در درون هر چيزى هست عين وجود آن چيز است .\r\nحال كه اين مطلب را دانستيم معنى احياء شب قدر را مىدانيم . زمان را زنده نگه داريم يعنى زمان خودمان را زنده نگه داريم ، هر كداممان آن زمانى را كه در درون ماست زنده نگه داريم . آن زمانى كه در درون ماست چيست ؟ آن همان خود ما هستيم ، از حقيقتِ ما جدا نيست . پس زمان خودمان را ، شب خودمان را زنده نگه داريم يعنى خودمان يك شب واقعاً زنده باشيم ، واقعاً زنده زندگى كنيم نه اينكه مرده زندگى كنيم . در اخبار و احاديث وارد شده است كه در روز قيامت ، گذشتهء انسان و زمان گذشتهء انسان را به انسان ارائه مىدهند و انسانها مختلف مىبينند ؛ وقتى نگاه مىكنند يك موجودى را مىبينند كه قطعاتى از آن سياه و تيره است و قطعاتى از آن سفيد و درخشان ، به اختلاف . يك نفر مىبيند بيشترِ اين قطعات تيره است ، ديگرى مىبيند بيشتر اين قطعات سفيد و برّاق است . يكى ممكن است در تمام اينها چند نقطهء سياه ببيند ، همه را سفيد ببيند ، و ديگرى برعكس چند نقطهء سفيد ببيند و همه را سياه ببيند . تعجب مىكند : اين چيست كه به او ارائه داده‌اند ؟ ! مىگويند اين زمانِ توست ، اين عمر توست . آن ساعاتى كه اين زمان را ، اين عمر را روشن و نورانى نگه داشته‌اى ، آن ساعاتى كه پروازى داشته‌اى ، شورى داشته‌اى ، عشقى داشته‌اى ، دلت به ياد خدايت زنده بوده است ، آن ساعات همان ساعات درخشان نورانى است . آن ساعاتى كه در آن ساعات خدمتى كرده‌اى ، كار مفيدى انجام داده‌اى ، ساعات نورانى توست . و اما آن ساعاتى كه در آن ساعات غافل بوده‌اى ، غرق در شهوات بوده‌اى ، بر خلاف رضاى خدا قدم برداشته‌اى ، آنها دوران تيرگى و تاريكى عمر توست . اين زمانِ توست ، اين عمر توست .\r\n\r\n","description":"","footnote":"","page_name":" 465 ","page_number":465},
  {"content":"\r\n\r\n\r\nروح عبادت ، ياد خدا\r\nروح عبادت ياد پروردگار است . روح عبادت اين است كه انسان وقتى كه عبادت مىكند ، نمازى مىخواند ، دعايى مىكند و هر عملى كه انجام مىدهد ، دلش به ياد خداى خودش زنده باشد :  وَ أَقِمِ الصَّلاةَ لِذِكْرِي  « 1 » . قرآن مىگويد نماز را به پا بدار ، براى چه ؟ براى اينكه به ياد من باشى . و در جاى ديگر قرآن كريم مىفرمايد :  إِنَّ الصَّلاةَ تَنْهى عَنِ الْفَحْشاءِ وَ الْمُنْكَرِ وَ لَذِكْرُ اللَّهِ أَكْبَرُ  « 2 » . در اين آيه خاصيت نماز ذكر مىشود ، البته نماز حقيقى ، نماز واقعى ، نمازى كه با شرايط و آداب صحيح صورت گرفته باشد . مىفرمايد اگر واقعاً انسان نمازخوان باشد و نمازِ درست بخواند خود نماز جلو انسان را از كار زشت و منكرات مىگيرد . محال است كه انسان نماز درست و مقبول بخواند و دروغگو باشد . محال است كه انسان نماز صحيح و درست بخواند و دلش به طرف غيبت كردن برود . محال است كه انسان نمازخوان درست و صحيح باشد و شرافتش به او اجازه بدهد كه دنبال شراب برود ، دنبال فحشاء برود ، دنبال هر كار زشت ديگرى برود . اين ، خاصيت نماز است كه انسان را به سوى عالم نورانيت مىكشاند .\r\nروايتى است از امام صادق عليه السلام كه در كتاب معروف مصباح الشريعه نقل شده است . ما كتابى داريم به نام « مصباح الشريعه » كه بسيارى از علماى بزرگ اين كتاب را معتبر مىدانندگو اينكه بعضى از علما مثل مرحوم مجلسى چندان معتبر نمىدانند به اعتبار اينكه مضامين آن يك سلسله مضامين عرفانى است . ولى كتاب معروفى است . مثل حاجى نورى ، سيد بن طاووس و ديگران از اين كتاب نقل مىكنند . در اين كتاب احاديث زيادى هست . مردى است به نام فضيل بن عياض ، معاصر با امام صادق عليه السلام . او ازمعاريف است . يكى از مردانى است كه دورانى از عمر خودش را به گناه و فسق و فجور و دزدى و سرقت و اين حرفها بسر برده است ، بعد يك انقلاب روحى عجيبى پيدا مىكند و تتمهء عمر خودش يعنى نيمى از آن را در تقوا و زهد و عبادت و در معرفت و حقيقت خواهى بسر مىبرد . داستان معروفى دارد . او يك دزد معروفى بود سر گردنه گير و خودش داستان خود را اين‌طور نقل مىكند ، مىگويد\r\n\r\n\r\n\r\n\r\n","description":"","footnote":"\r\n( 1 ) طه / 14 .\r\n( 2 ) عنكبوت / 45 .\r\n","page_name":" 466 ","page_number":466},
  {"content":"\r\n\r\nشبى خانه‌اى را در نظر گرفته بودم كه آن شب آن خانه را بزنم . ديوار بلندى داشت .\r\nاز نيمهء شب گذشته بود . از ديوار بالا رفتم . به آن بالاى ديوار كه رسيدم و مىخواستم پايين بيايم ، در يكى از خانه‌هاى همسايه ( يا در بالاخانه ) مرد عابد و زاهد و باتقوايى ، از آن مردمى كه شبهاى خودشان را زنده نگه مىدارند ، اتفاقاً مشغول خواندن قرآن بود ، با يك آهنگ خوش و لحن بسيار زيبايى « 1 » . از قضا تا فضيل به بالاى ديوار رسيد ، مرد قارى قرآن و عابد به اين آيه رسيده بود :  أَ لَمْ يَأْنِ لِلَّذِينَ آمَنُوا أَنْ تَخْشَعَ قُلُوبُهُمْ لِذِكْرِ اللَّهِ وَ ما نَزَلَ مِنَ الْحَقِّ  « 2 » . عرب بود ، معنا را مىدانست . معنى آيه اين است : آيا نرسيده است آن وقتى كه دل مردم باايمان ، دل مردمى كه ادعاى ايمان مىكنند نرم بشود براى پذيرش ياد خدا ؟ قساوت قلب تا كى ؟ غفلت و بىخبرى تا كى ؟ خوابيدن تا كى ؟ حرام خوارى تا كى ؟ دروغگويى و غيبت كردن تا كى ؟ شرابخوارى و قماربازى تا كى ؟ معصيت تا كى ؟ اين صداى خداست ، مخاطبش هم ما مردم هستيم ، خدا دارد به ما مىگويد : اى بندهء من ، اى مسلمان ! آن وقتى كه اين دل تو مىخواهد براى ياد خدا نرم و خاضع و خاشع بشود كى مىخواهد برسد ؟ آنچنان اين مرد عابد اين آيه را خواند كه فضيل كه بالاى ديوار بود برايش چنين تجسم پيدا كرد : اين خداست كه اين بنده‌اش فضيل را مخاطب ساخته است ، مىگويد : فضيل ! دزدى و غارتگرى و چپاول تا كى ؟ تا آيه را شنيد ، تكانى خورد . يك وقت گفت خدايا همين الآن وقتش است ؛ و همان جا از ديوار پايين آمد ، توبه‌اى كرد توبهء نصوح ، توبه‌اى كه اين مرد را در رديف عُبّاد درجهء اول قرار داد . كارش به جايى رسيد كه تمام مردم در مقابل او خاضع بودند .\r\n\r\n\r\n\r\n\r\n","description":"","footnote":"\r\n( 1 ) مىدانيد كه قرآن را با تجويد خواندن ( تجويد يعنى نيكوكردن ) يعنى با صحيح ادا كردن حروف و با آهنگ خوش ، آهنگى كه نه از الحان اهل فسق باشد ، با آهنگى متناسب با قرآن خواندن ، جزء سنتهاى قرآنى است و ائمهء اطهار ما خودشان در اين راه پيش قدم بودند . ما در روايات داريم امام باقر و امام سجاد با آواز بسيار خوش قرآن مىخواندند . صداى خواندنِ قرآنشان از درون منزلشان كه بلند مىشد عابرين كه از كوچهء پشت آن خانه مىگذشتند و صداى امام را مىشنيدند سر جاى خودشان ميخكوب مىشدند . ( در آن زمانها آب جارى در مدينه نبوده است و فقط از يكى دو جا آب برمىداشته‌اند .\r\nسقاها با مشك براى منازل آب مىبردند . ) احياناً اتفاق مىافتاد كه سقّاها با مشك آب درحالى كه به زحمت آن را مىكشيدند وقتى كه به آنجا مىرسيدند با اين بار سنگين مىايستادند تا اين صداى خواندن قرآن را بشنوند . اين مرد عابد زاهد طبق اين سنت قرآنى در آن دل شب بيدار بود ، زمزمهء قرآن مىكرد ، آيات قرآن را با يك آهنگ خوشى در اتاق خودش مىخواند .\r\n( 2 ) حديد / 16 .\r\n","page_name":" 467 ","page_number":467},
  {"content":"\r\n\r\nاو مردى نبود كه به دربار هارون الرشيد برود . هارون الرشيد خيلى آرزو داشت فضيل بن عياض را ببيند ولى گفتند فضيل هرگز به دربار هارونى نمىآيد . هارون گفت فضيل اگر نمىآيد ما مىرويم . يك وقت رفت به سراغ فضيل . هارون است ، خليفهء مقتدرى است كه در دنيا كم پادشاهى آمده است كه سِعهء مُلكش به اندازهء او باشد . يكى از مقتدرترين سلاطين دنياست . مردى است فاسق و فاجر . مردى است كه شبها را تا صبح به شرابخوارى و به زدن و رقصيدن و اين حرفها بسر برده است .\r\nآمد در حضور فضيل ، همين فضيل با چند جمله صحبت كردن [ او را منقلب كرد . 
  ]\r\nتمام كسانى كه آنجا حاضر بودند گفتند ديديم هارون در حضور فضيل كوچك و كوچك شد و اشكهاى او مثل باران جارى شد . نصيحت و موعظه‌اش مىكرد ، گناهانش را يك يك براى او شمرد . يك چنين مردى است فضيل بن عياض . او با اين حالتى كه در اين دوره پيدا كرد كه به اين درجه از تقوا و معرفت رسيد معاصر امام جعفر صادق عليه السلام است و زمان هارون يعنى زمان موسى بن جعفر عليه السلام را هم درك كرده است .\r\nكتاب مصباح الشريعه كتابى است كه اين مرد مدعى است كه من رفتم خدمت امام صادق و مسائلى از امام سؤال كردم و امام اين جوابها را به من داد . بديهى است مردى اينچنين عارف و بامعرفت و باتقوا و زاهد وقتى نزد امام صادق برود ، خيلى فرق مىكند با فلان ساربان كه مثلًا مسأله‌اى از شكّيات مىخواهد بپرسد و نزد امام صادق مىرود . قهراً سؤالات او در يك سطح بالاتر است و جوابهاى امام هم از جوابهايى كه به ديگران مىدهد در يك سطح بالاتر است . طبعاً كتاب در يك سطح بالاترى قرار مىگيرد . مثلًا امام صادق در اين كتاب اسرار وضو و اسرار نماز را بيان مىكند .\r\n\r\nحديثى از امام صادق عليه السلام\r\nجمله‌اى كه محل شاهد من است در آن كتاب است و اين جمله را شايد كم و بيش در كتابهاى عرفانى ديده باشيد . امام صادق به فضيل فرمود : يا فُضَيلُ الْعُبودِيَّةُ جَوْهَرَةٌ كُنْهُهَا الرُّبوبِيَّةُ ( خيلى جملهء عجيبى است و از يك نظر جملهء زننده‌اى هم هست . )\r\nفضيل ! آيا تو مىدانى كه عبوديت چيست ؟ آيا مىدانى عبوديت چه گوهرى است ؟\r\nعبوديت گوهرى است كه ظاهرش عبوديت است و كنه و نهايت و باطنش ، آخرين\r\n\r\n","description":"","footnote":"","page_name":" 468 ","page_number":468},
  {"content":"\r\n\r\nمنزل و هدف و مقصدش ربوبيت است . ممكن است بگوييد يعنى چه ؟ آيا امام جعفر صادق خواسته بفرمايد كه عبوديت اولش بندگى است و آخرش خدايى ؟ آيا مىخواهد بگويد كه يك بنده از بندگى به خدايى مىرسد ؟ نه ، در تعبيرات ائمه هرگز چنين تعبيراتى نمىآيد . اهل عرفان براى اينكه مردم ديگر را دست بيندازند ، معانىاى كه در نظر مىگيرند با يك تعبيراتى مىگويند كه ديگران تكان بخورند و ناراحت بشوند . اين يك نوع قلقلك دادن به مردم است . مثلًا مولوى يا شبسترى چنين تعبيراتى دارند . شبسترى مىگويد :\r\n مسلمان‌گر بدانستى كه بت چيست * يقين كردى كه دين در بت پرستى است \r\nاين خيلى حرف عجيبى است ولى مقصود او غير از اين حرفهاست . يك مقصود صحيح دارد . با يك تعبيرى مىگويد كه به قول خودش زاهدنماها را قلقلك داده باشد . يك شعر معروفى هست كه به مولوى نسبت مىدهند ، نمىدانم در مثنوى هست يا نه ؛ مىگويد :\r\n از عبادت مىتوان اللَّه شد * نِى توان موسى كليم اللَّه شد \r\nخيلى عجيب است ! مىگويد از عبادت نمىشود موساى كليم اللَّه شد ولى از عبادت مىشود اللَّه شد . يعنى چه ؟ حال اين حديث را كه من برايتان معنى كنم معنى اين شعر هم واضح مىشود .\r\nاصلًا معنى ربوبيّت يعنى تسلط ، خداوندگارى ، نه خدايى . فرق است ميان خداوندگارى و خدايى . خداوندگارى يعنى صاحب بودن ، صاحب اختيار بودن . در قضيهء اصحاب الفيل كه ابرهه آمد و مىخواست كعبه را خراب كند و غارت مىكردند ، شترهاى جناب عبدالمطّلب را هم كه در بيابان بود گرفته و با خودشان برده بودند . عبدالمطّلب رفت نزد ابرهه . قيافه و عظمت و شخصيت عبدالمطّلب خيلى ابرهه را گرفت به گونه‌اى كه با خود فكر كرد كه اگر اين مرد بزرگ شفاعت كند و از من بخواهد كه متعرض كعبه نشوم و آن را خراب نكنم خراب نمىكنم . ولى بر خلاف انتظار او عبدالمطّلب وقتى كه لب به سخن گشود فقط دربارهء شتران خودش صحبت كرد ، دربارهء كعبه يك كلمه هم صحبت نكرد . ابرهه تعجب كرد ، گفت من تو را خيلى آدم بزرگى حساب مىكردم ، من خيال كردم تو آمده‌اى براى اينكه براى كعبه شفاعت كنى ، حالا مىبينم آمده‌اى براى شترهاى خودت شفاعت مىكنى . او هم جواب خوبى داد ، گفت : « انَا رَبُّ الْابِلِ وَ لِلْبَيْتِ رَبٌّ » من خداوندگار\r\n\r\n","description":"","footnote":"","page_name":" 469 ","page_number":469},
  {"content":"\r\n\r\nشتران هستم و آن خانه هم از خود خداوندگارى دارد .\r\nكلمهء « ربّ » يعنى خداوندگار ، صاحب . ما به خدا هم كه مىگوييم رَبّ ، از باب اينكه خداوندگار و صاحب حقيقى تمام عالم و تمام عالمهاست . مىگوييم : الْحَمْدُ للَّهِ رَبِّ الْعالَمينَ سپاس خداى را كه خداوندگار و صاحب است ، صاحب تمام عالمها .\r\nپس اصل معنى « ربّ » يعنى صاحب و خداوندگار ، و ربوبيّت يعنى خداوندگارى نه خدايى . فرق است ميان خدايى و خداوندگارى . هر كسى مالك هر چيزى كه هست ، ربّ و خداوندگار آن چيز هم هست .\r\nحال معنى اين حديث چيست كه امام فرمود عبوديت يك جوهره‌اى است كه نهايت و كُنهش ربوبيّت است . نكتهء بسيار جالبى است . عبوديت ، بندگى خدا خاصيتش اين است كه هرچه انسان راه بندگى خدا را بيشتر طى كند بر تصاحب و قدرت و خداوندگارىاش افزوده مىشود ، چطور ؟ من در اين جلسه فقط يك موضوع كوچكش را برايتان عرض مىكنم ؛ فهرستى از بعضى مسائل ديگرش را عرض مىكنم ولى يك موضوعش را بسط مىدهم .\r\n\r\nاولين درجهء ربوبيّت : تسلط بر نفس\r\nاوّلين درجهء ربوبيّت و خداوندگارى كه در نتيجهء عبوديت پيدا مىشود اين است كه انسان ربّ و مالك نفس خودش مىشود ، تسلط بر نفس خودش پيدا مىكند . يكى از بيچارگيهاى ما كه كاملًا احساس مىكنيم اين است : زمام نفس خودمان دراختيار ما نيست ، اختيار خودمان را نداريم ؛ اختيار زبان خودمان را نداريم ، اختيار شهوات خودمان را نداريم ، اختيار شكم خودمان را نداريم ، اختيار دامن خودمان را نداريم ، اختيار چشم خودمان را نداريم ، اختيار گوش خودمان را نداريم ، اختيار دست خودمان را نداريم ، اختيار پاى خودمان را نداريم ؛ و اين نهايت بدبختى است . ما مىرويم در اين خيابانها ولى اين چشم دراختيار ما نيست ، ما در اختيار اين چشم هستيم ؛ يعنى اين ما هستيم كه اين چشم دلش مىخواهد چشم چرانى كند ، دلش مىخواهد به نواميس مردم نظر شهوت بكند ، دل ما هم تابع اين چشم است . گفت :\r\n دل برود چشم چو مايل بود * دست نظر رشته كش دل بود \r\nما مالك زبان خودمان نيستيم ، اختيار زبان خودمان را نداريم . وقتى كه گرم مىشويم به حرف زدن ، به اصطلاح چانه‌مان گرم مىشود ، نمىفهميم كه چه\r\n\r\n","description":"","footnote":"","page_name":" 470 ","page_number":470},
  {"content":"\r\n\r\nمىگوييم . مجلس گُل انداخته ، حالا كه مجلس گل انداخته است نه راز خودمان را مىتوانيم نگه داريم نه راز مردم را ؛ نمىتوانيم عيب پوش مردم باشيم ، نمىتوانيم از مردم غيبت نكنيم . . . « 1 » اختيار گوش خودمان را نداريم . هرچه كه گوشمان از آن خوشش بيايد ، مثلًا از غيبت خوشش مىآيد ما هم تسليم هستيم ، از لهو و لعب خوشش مىآيد ما هم تسليمش هستيم . اختيار دستمان را نداريم . اختيار پاى خودمان را نداريم . اختيار غضب خودمان را نداريم . مىگوييم ( خود من يكى از آن اشخاص هستم ) آقا ديگر عصبانى شدم ، هرچه به دهانم آمد گفتم . عصبانى شدم يعنى چه ؟ ! عصبانى شدم يعنى من يك آدمى هستم كه مالك نفس خودم نيستم ، همين قدر كه عصبانى شدم اختيار من ديگر دست اوست ، هرچه كه به دهانم مىآيد چون عصبانى هستم مىگويم . آن ديگرى مالك شهوت خودش نيست . آيا نبايد انسان مالك نفس خودش باشد ؟ اصلًا تا ما مالك نفس خودمان نباشيم آيا مىتوانيم مسلمان باشيم ؟ نه ، مسلمان بايد مالك نفس خودش باشد .\r\n\r\nدومين درجه : مالك خاطرات نفس بودن\r\nتازه من تا اين درجه گفتم . يك درجه برويم بالاتر ، مالك خاطرات نفس خودمان ، خاطرات ضمير خودمان [ باشيم . 
  ] اين مسئله را كاملًا توجه بفرماييد . همانهايى از ما كه مالك چشم خودمان هستيم ، مالك زبان خودمان هستيم ، اراده‌مان قوى است ، مالك دست خودمان هستيم ، مالك پاى خودمان هستيم ، مالك شهوت خودمان هستيم ، مالك عصبانيت خودمان هستيم ، مالك يك موضوعى نيستيم ؛ هيچ كدام از همين افرادى كه اينجا نشسته‌ايم ( شايد در اينجا اولياء اللَّه باشند ، من نمىدانم ) مالك خاطرات ذهنى و خاطرات نفسانى خودمان نيستيم . يعنى چه ؟ يعنى اين تداعى معانىاى كه در ذهن ما رخ مىدهد بدون اينكه اختيارش دست ما باشد . از اين شاخ مىرود به آن شاخ ، از آن شاخ مىرود به آن شاخ ، . . . قوهء خيال ما حكم يك گنجشك را دارد . گنجشك را بالاى درخت ديده‌ايد ، مىرود روى اين شاخه ، فوراً مىرود روى شاخهء ديگر و باز مىپرد روى شاخهء ديگر . قوهء خيال ما دائماً از اين شاخه به آن شاخه مىپرد . به ما مىگويند خواهش مىكنم ده دقيقه تمركز ذهن براى\r\n\r\n\r\n\r\n\r\n","description":"","footnote":"\r\n( 1 ) [ چند ثانيه‌اى از سخنرانى ضبط نشده است . 
  ]\r\n","page_name":" 471 ","page_number":471},
  {"content":"\r\n\r\nخودت ايجاد كن كه فقط دربارهء يك موضوع بينديشى . اگر توانستيم ؟ ! به ما و شما مىگويند نماز كه مىخوانى تمركز ذهن و حضور قلب داشته باش . لا صَلوةَ الّا بِحُضُورِ الْقَلْب نماز بدون حضور قلب قبول نيست ؛ صحيح است ، يعنى به تو نمىگويند چرا نماز نخواندى ، اما قبول نيست يعنى تو را به جايى نمىبرد ، خاصيتى براى تو ندارد . تا گفتيم اللَّه اكبر ، اگر فرض كنيد مغازه‌دار هستيم مثل اين است كه قفل درِ مغازه‌مان را باز كرديم ، حمد و سوره را مىخوانيم اما دلمان در مغازه است ، دلمان در اداره است ، دلمان در فلان مِلكمان است ، دلمان دنبال فلان شهوت است ، يك وقت متوجه مىشويم كه گفتيم السلام عليكم و رحمة اللَّه و بركاته . از بس هم زياد نماز خوانده‌ايم قهراً عادت شده است ، اشتباه نمىكنيم ، به‌طور خودكار از اللَّه اكبر تا السلام عليكم مىرويم و تمام مىكنيم بدون اينكه هيچ بفهميم ؛ و حال آنكه در نماز بايد حضور قلب و تمركز ذهن باشد . نگوييد نشدنى است . خير ، شدنى است ، خيلى هم شدنى است ، با عبوديت ( الْعُبودِيَّةُ جَوْهَرَةٌ كُنْهُهَا الرُّبوبِيَّةُ ) . اگر شما كوشش كنيد در راه عبوديت قدم برداريد واقعاً مىتوانيد نمازى بخوانيد كه اگر پنج دقيقه طول مىكشد در تمام اين پنج دقيقه فقط متوجه خدا باشيد ، ده دقيقه نماز مىخوانيد متوجه خدا باشيد ، اصلًا ذهنتان از غير خدا به هيچ چيزى منصرف نشود ؛ نيم ساعت ، يك ساعت [ به همين حال باشيد ، 
  ] بعد مثل بعضى از اولياء اللَّه باشيد كه از اول شب تا صبح يكسره عبادت كنيد و ذهنتان به هيچ چيزى غير از خدا التفات پيدا نكند ، آنچنان غرق بشويد كه حتى اگر بيايند بيخ گوش شما داد و فرياد هم بكنند شما نشنويد و نفهميد و متوجه نشويد ، اينقدر ذهن شما متمركز بشود .\r\n\r\nحضور قلب امام سجاد در حال نماز\r\nامام سجاد مشغول عبادت بود . يكى از بچه‌هاى امام از پشت بام افتاد دستش شكست . زنها ريختند داد و فرياد كردند كه دست بچه شكست ، برويم شكسته بند بياوريم . رفتند شكسته بند آوردند ، دست بچه را بستند . بچه گريه كرد ، زنها ناله كردند ، افراد ديگر داد و قال كردند ، تمام شد . قضيه گذشت . امام بعد از آنكه از عبادت فارغ شد آمد در حياط ، چشمش افتاد به بچه‌اش ، ديد دست او را بسته‌اند .\r\nفرمود : چطور شده است ؟ گفتند : بچه از بام افتاد ، دستش شكست ، شكسته بند آورديم ، دست او را بستيم در وقتى كه شما مشغول نماز و عبادت بوديد . امام قسم\r\n\r\n","description":"","footnote":"","page_name":" 472 ","page_number":472},
  {"content":"\r\n\r\nخورد كه اصلًا من متوجه نشدم .\r\nممكن است شما بگوييد او امام زين العابدين است ، همهء مردم كه امام زين العابدين نمىشوند . بنده خودم در عمر خودم افرادى را ديده‌ام - البته نمىگويم در اين حد و درجه - كه براى من محسوس بود كه از اولى كه شروع به نماز مىكنند تا آخر نماز چنان غرق در ذكر خدا و ياد خدا مىشوند و چنان غرق در نماز مىشوند كه واقعاً متوجه اطراف خودشان نيستند ؛ و من ديده‌ام چنين كسانى را .\r\nالْعُبودِيَّةُ جَوْهَرَةٌ كُنْهُهَا الرُّبوبِيَّةُ نتيجهء عبوديت و بندگى و اولين اثرش اين تسلط است .\r\nما دو مرحله از تسلط را در اين جلسه عرض كرديم . يك درجهء از تسلط كه اقل درجهء تسلط است و اگر اين براى انسان پيدا نشود بايد انسان يقين داشته باشد عبادتهايش مقبول درگاه الهى نيست ، تسلط بر نفس است ، همان چيزى است كه قرآن در باب نماز مىگويد : انَّ الصَّلوةَ تَنْهى عَنِ الفَحشاءِ والْمُنْكَرِ نماز جلو فحشاء و منكر را مىگيرد . نماز چگونه جلو فحشاء و منكر را مىگيرد ؟ نماز مگر پليس است كه وقتى شما مىخواهيد برويد دنبال يك كار زشت بيايد با باتومش جلو شما را بگيرد ؟ نه ، نماز عبوديت و بندگى است . نتيجهء اين عبوديت ، ربوبيت و تسلط است و اقلّ درجهء تسلط ، تسلط بر نفس است .\r\n\r\nتقوا\r\nتقوا يعنى چه ؟ يعنى خود نگهدارى . خود نگهدارى يعنى چه ؟ يعنى تسلط بر نفس .\r\nانَّ تَقْوَى اللَّهِ حَمَتْ اولياءَ اللَّهِ مَحارِمَهُ وَ الْزَمَتْ قُلوبَهُمْ مَخافَتَهُ « 1 » . على عليه السلام مىفرمايد تقواى الهى يك خاصيتش اين است كه انسان را از محرمات الهى نگهدارى مىكند .\r\nخاصيت ديگرش اين است كه خوف خدا را در دل انسان جايگزين مىسازد . قرآن در باب روزه مىگويد : يا ايُّهَا الَّذينَ امَنوا كُتِبَ عَلَيْكُمُ الصِّيامُ كَما كُتِبَ عَلَى الَّذينَ مِنْ قَبلِكُمْ لَعَلَّكُمْ تَتَّقونَ « 2 » اى مردم باايمان ، براى شما روزه فرض شده است همچنان كه براى پيشينيان شما فرض شده بود ، چرا ؟ قرآن فلسفه را هم ذكر مىكند : لَعَلَّكُمْ تَتَّقونَ براى اينكه در شما روح تقوا و ملكهء تقوا پيدا بشود . ملكهء تقوا يعنى چه ؟ يعنى\r\n\r\n\r\n\r\n\r\n","description":"","footnote":"\r\n( 1 ) نهج البلاغه فيض الاسلام ، خطبهء 113 .\r\n( 2 ) بقره / 183 .\r\n","page_name":" 473 ","page_number":473},
  {"content":"\r\n\r\nتسلط بر نفس . تسلط بر نفس همان است كه امام صادق فرمود ربوبيت ( الْعُبُوديّةُ جوهَرَةٌ كُنْهُهَا الرُّبوبيَّة ) . .\r\nپس اگر ما ماه رمضانى را گذرانديم ، شبهاى احيايى را گذرانديم ، روزه‌هاى متوالى را گذرانديم و بعد از ماه رمضان در دل خودمان احساس كرديم كه بر شهوات خودمان بيش از پيش از ماه رمضان مسلّط هستيم ، بر عصبانيت خودمان از سابق بيشتر مسلّط هستيم ، بر چشم خودمان بيشتر مسلّط هستيم ، بر زبان خودمان بيشتر مسلّط هستيم ، بر اعضا و جوارح خودمان بيشتر مسلّط هستيم و بالاخره بر نفس خودمان بيشتر مسلّط هستيم و مىتوانيم جلو نفس امّاره را بگيريم ، اين علامت قبولى روزهء ماست . اما اگر ماه رمضانى گذشت و تمام شد و حظّ ما از ماه رمضان - آن‌طور كه پيغمبر اكرم فرمود كه بعضى از مردم حظّشان از روزه فقط گرسنگى و تشنگى است - فقط اين بوده كه يك ماه يك گرسنگيهايى و يك تشنگيهايى كشيديم ( اغلب هم از بس كه سحر و افطار مىخوريم تشنه و گرسنه هم نمىشويم ولى لااقل بدحال مىشويم ) ، يك بدحالى پيدا كرديم و در نتيجهء اين بدحالى قدرت ما بر كاركردن كمتر شد و بعد آمديم روزه را متهم كرديم كه روزه هم شد كار در دنيا ؟ ! ( آن كه محصل و دانشجوست گفت من در تمام اين ماه رمضان قدرت درس خواندنم كم شد و آن كه اهل كار ديگرى است گفت قدرت فلان كار من كم شد ، پس روزه بد چيزى است ) ، اين علامت قبول نشدن روزهء ماست ؛ در صورتى كه اگر انسان در ماه رمضان روزه گير واقعى باشد ، اگر واقعاً به خودش گرسنگى بدهد و همين‌طور كه گفته شده است سه وعده غذا را تبديل به دو وعده كند ، يعنى قبلًا يك صبحانه و يك ناهار و يك شام مىخورد ، حالا ديگر ناهار نداشته باشد ، افطارش فقط به اندازهء يك صبحانهء مختصر باشد ، بعد هم سحر نه خيلى زياد بر معده تحميل كند بلكه يك غذاى متعارف بخورد ، بعد احساس مىكند كه هم نيروى بدنىاش بر كار افزايش پيدا كرده است و هم نيروى روحىاش بر كار خير و براى تسلط بر نفس . اين حداقل عبادت است .\r\nآيه‌اى در ابتداى سخنم خواندم ، اين آيه را برايتان ترجمه كنم كه مفادش همين مطلب است . قرآن و نهج البلاغه و امام جعفر صادق و امام زين العابدين هرچه كه كلمات را متفرّق و به زبانهاى مختلف گفته باشند ولى وقتى كه شما نگاه مىكنيد مىبينيد همه يك حقيقت را دريافته‌اند و يك حقيقت را ذكر مىكنند . ما در دو آيه\r\n\r\n","description":"","footnote":"","page_name":" 474 ","page_number":474},
  {"content":"\r\n\r\nاز آيات قرآن اينچنين مىخوانيم ، يعنى در دو جا اين آيه تكرار شده است : يا ايُّهَا الَّذينَ امَنُوا اسْتَعينوا بِالصَّبْرِ وَ الصَّلوةِ « 1 » اى اهل ايمان ! از نماز و از صبر - كه به روزه تفسير شده است - كمك بگيريد . اين تعبير خيلى عجيب است ! به ما مىگويند از نماز استمداد كن ، از روزه استمداد كن ، يعنى تو نمىدانى كه اين نماز چه منبع نيرويى است ! اين روزه چه منبع نيرويى است ! اگر به شما گفتند نماز بخوانيد ، شما را به يك منبع نيرو هدايت كرده‌اند و اگر گفته‌اند روزه بگيريد شما را به يك منبع نيرو هدايت كرده‌اند . براى اينكه بر نفس و روح خودتان مسلط بشويد نماز بخوانيد ، روزه بگيريد . الْعُبوديَّةُ جَوْهَرَةٌ كُنْهُهَا الرُّبوبيَّةُ . .\r\nحال آيا اين ربوبيت و تسلط به همين جا خاتمه پيدا مىكند ؟ نه ، درجات و مراتب دارد . به هر درجه كه شما در مسير عبوديت جلو برويد ربوبيت پيدا مىكنيد و به اصطلاح ولايت يعنى تسلط پيدا مىكنيد . از اين درجه‌اى كه عرض كردم يك درجه بالاتر ، به آنجا مىرسيد كه مالك خاطرات نفس خودتان مىشويد .\r\n\r\nدرجات بالاتر\r\nبالاتر از اين هم درجه‌اى هست ؟ بله ، يك انسان مستجاب الدعوه - لااقل دربارهء خودتان - مىشويد . حتى مىتوانيد روى بدن خودتان اثر بگذاريد ، اعجاز كنيد ، كرامت كنيد ، درنتيجهء عبوديت كه جوْهرةٌ كنهها الرُّبوبيَّة نتيجهء عبوديت تسلط است .\r\nآيا بالاتر از اين هم هست ؟ بله ، اما اين بالاتر ، براى فهمها و فكرهاى ما خيلى زياد است ، خيلى از اشخاص نمىتوانند باور كنند كه انسانى در اثر عبوديت و بندگى خدا و تذلّل ، در اثر اين كه صراط عبوديت را طى كرده است ، برسد به جايى كه در جهان هم بتواند تصرف كند ، يعنى بتواند يك بيمارى را از راه روحى معالجه كند ، يك كور مادرزاد را شفا بدهد ، يك پيس را شفا بدهد ( آن‌طور كه قرآن دربارهء عيسى بن مريم نقل مىكند ) البته به اذن اللَّه ؛ خدا به آنها چنين قدرتى داده است . اذن خدا همان قدرتى است كه خدا افاضه مىكند : و تُبْرِئُ اْلَاكْمَهَ وَالْابْرَصَ بِاذْنى وَ اذْ تُخْرِجُ الْمَوْتى بِاذْنى « 2 » يا در آيهء ديگر : وَ احْىِ الْمَوْتى بِاذْنِ اللَّهِ « 3 » . اين يك درجهء بالاتر است كه اكنون\r\n\r\n\r\n\r\n\r\n","description":"","footnote":"\r\n( 1 ) بقره / 153 .\r\n( 2 ) مائده / 110 .\r\n( 3 ) آل عمران / 49 .\r\n","page_name":" 475 ","page_number":475},
  {"content":"\r\n\r\nنمىخواهم دربارهء آن صحبت كنم . در جلسهء بعد ان شاء اللَّه دربارهء معناى « قرب » براى شما مطالبى عرض مىكنم . اينكه ما در عبادت مىگوييم : قربةً الَى اللَّه يعنى چه ؟ تقرب به خداوند يعنى چه ؟ اين معنا را ان شاء اللَّه براى شما توضيح خواهم داد .\r\nعلى از آن عبدها و بنده‌هايى است كه به اين خداوندگارى نائل شده است . اما اشتباه نكنيد ، خيال نكنيد اين عبوديت كه نتيجه‌اش خداوندگارى و تسلط است ، نتيجه‌اش خودبينى و غرور و منيّت هم هست ؛ ابداً ، خودبينى با عبوديت سازگار نيست . آن بنده‌اى كه بندگى كند براى ربوبيّت ، كارش به جايى نمىرسد . عبوديت جز تذلّل و خاكسارى چيز ديگرى نيست . على عليه السلام در مناجاتهاى خودش عرض مىكند : خدايا ! كَفى لى فَخراً انْ اكونَ لَكَ عَبْداً وَ كَفى لى عِزّاً انْ تَكونَ لى رَبّاً . خدايا ! اين افتخار براى من بس كه بندهء تو باشم و اين عزت و شرافت براى من بس كه تو رب و خداوندگار و پروردگار من باشى . ما براى على عليه السلام خيلى مقامات قائل هستيم و بايد هم قائل باشيم . اصلًا مسئلهء ولايت كه مىگويند ، بدون ولايت تكوينى - در يك حدودى - اساساً ولايت نيست . اشتباه كرده‌اند ، نفهميده‌اند ، سواد ندارند كسانى كه منكر ولايت تكوينى شده‌اند و حتى ولايت تكوينى را نمىفهمند كه چيست ؛ يك چيز ديگر را پيش خودشان جاهلانه فرض و تصور كرده‌اند و همانها را هم مرتب به مردم گفته‌اند ، در كتابهايشان هم نوشته‌اند چون شعورشان به اين مسائل نمىرسد . آنها اساساً انسان و خدا را نمىشناسند . در اين‌جور مسائل اظهارنظر كردن ، فرع بر دو مسئله است : اول شناختن خدا ، دوم شناختن انسان و استعدادهاى درونى انسان و معنى تقرب انسان به خدا و معنى عبوديت و معنى عبادت . على كه اينچنين محبوب است به خاطر عبوديت است . چه خوب مىگويد ابوسعيد ابى الخير :\r\n آن كس كه تو را شناخت جان را چه كند * فرزند و عيال و خانمان را چه كند \r\n ديوانه كنى « 1 » هر دو جهانش بخشى « 2 » * ديوانهء تو هر دو جهان را چه كند \r\n.\r\nآن كسى كه مجذوب تو مىشود چه اعتنايى به اين ربوبيتها دارد كه بخواهد منيّت و\r\n\r\n\r\n\r\n\r\n","description":"","footnote":"\r\n( 1 ) يعنى او را شيفته و مجذوب خودت كنى .\r\n( 2 ) همان ربوبيت را دارد مىگويد ( العبودية جوهرة كنهها الربوبية ) .\r\n","page_name":" 476 ","page_number":476},
  {"content":"\r\n\r\nغرور و تكبر پيدا كند .\r\nايام از يك طرف ايام و ليالى احياء است ، ايام و ليالى دعاست ، ايام و ليالى عبوديت و بندگى كردن است و از طرف ديگر ايام شهادت مولاى متقيان على عليه السلام است ، ايام شهادت آن مردى كه يكى از بزرگترين بندگان خداست . بعد از پيغمبر اكرم ما بنده‌اى به اين بندگى سراغ نداريم . تخمين زده‌اند در حدود چهل و پنج ساعت از ضربت خوردن على عليه السلام تا وفات و شهادتش يعنى تا آن لحظه‌اى كه مرغ روحش به عالم ملكوت پرواز كرد فاصله شد و به نظر من اين مدت چهل و پنج ساعت از حيرت انگيزترين دوره‌هاى زندگى على عليه السلام است . شخصيت على را در اين چهل و پنج ساعت انسان مىبيند . يقين و ايمان على در اين چهل و پنج ساعت بر ديگران نمايان مىشود . از نظر خود او لحظات و ساعاتى است كه جايزهء خودش را گرفته است ، مسابقه را به نهايت رسانده است ، با كمال افتخار مىخواهد نزد پروردگارش برود . على چيز ديگرى است . در نهج البلاغه مىفرمايد اين آيه كه نازل شد : احَسِبَ النّاسُ انْ يُتْرَكوا انْ يَقولوا امَنّا وَ هُمْ لا يُفْتَنونَ . وَ لَقد فَتَنَّا الَّذينَ مِنْ قَبْلِهِمْ فَلَيَعْلَمَنَّ اللَّهُ الَّذينَ صَدَقوا وَ لَيَعْلَمَنَّ الْكاذِبين « 1 » من فهميدم كه در امت اسلام فتنه‌ها پيدا مىشود . من خيلى آرزوى شهادت داشتم . آرزو داشتم كه در احد شهيد بشوم .\r\nهفتاد نفر از مسلمين شهيد شدند وقتى كه من شهيد نشدم خيلى دلم گرفت ، ناراحت شدم . ( اين را يك جوان مىگويد . در زمان جنگ احد على تقريباً يك مرد 25 ساله است . دو بچهء كوچك در خانه دارد : امام حسن و امام حسين . همسرى دارد مانند صدّيقهء طاهره . در عين حال آنچنان آرزوى شهادت على را بىتاب كرده است كه پس از آنكه شهيد نمىشود ناراحت مىشود . ) پيغمبر اكرم قبلًا به او وعده داده بود - شايد هم خودش قبلًا سؤال كرده بود كه يا رسول اللَّه ! آيا من چگونه از دنيا مىروم ؟\r\nو پيغمبر فرموده بود - تو شهيد از دنيا مىروى . ولى وقتى كه ديد در احد شهيد نشد ناراحت شد . رفت خدمت رسول اكرم : يا رسول اللَّه شما به من اين‌طور فرموده بوديد كه خداوند شهادت را روزى من مىكند ، پس چطور من در احد شهيد نشدم ؟ فرمود :\r\nعلى جان دير نمىشود ، تو حتماً شهيد اين امت خواهى بود . بعد پيغمبر يك\r\n\r\n\r\n\r\n\r\n","description":"","footnote":"\r\n( 1 ) عنكبوت / 2 و 3 .\r\n","page_name":" 477 ","page_number":477},
  {"content":"\r\n\r\nسؤال مانندى از على كرد : على جانم ! بگو آن وقتى كه در بستر شهادت افتاده باشى چگونه صبر خواهى كرد ؟ چه جوابى مىدهد ! يا رسولَ اللَّه ! آنجا كه جاى صبر نيست ، آنجا جاى بُشرى است و جاى شكر و سپاسگزارى است . شما به من بفرماييد آن وقتى كه من در بستر شهادت افتاده‌ام چگونه خدا را شكر مىكنم .\r\nهميشه على به دنبال اين گم گشتهء خودش مىرفت . اجمالًا مىدانست كه اين فرق او در راه خدا شكافته خواهد شد . مىگفت خدايا آن لحظهء نازنين ، آن لحظهء زيبا ، آن لحظهء پرلذّت و پربهجت چه لحظه‌اى خواهد بود ؟ پيغمبر به على فرموده بود كه شهادت تو در ماه رمضان است ، در آن ماه رمضان سال 41 هجرى على مثل اينكه قلبش احساس كرده بود كه ديگر هرچه مىخواهد واقع بشود در اين ماه رمضان واقع مىشود . بچه‌هاى على احساس كرده بودند كه در اين ماه رمضان على يك حالت انتظار و اضطراب و دلهره‌اى دارد ، مثل اينكه انتظار يك امر بزرگى را مىكشد . روز سيزدهم رمضان است ، براى مردم خطبه و خطابه مىخواند . در وسط خطبه و خطابه چشمش افتاد به امام حسن ، حرفش را بريد ، صدا زد عزيزم حسن ! از اين ماه چند روز گذشته است ؟ خيلى سؤال عجيبى است . على خودش بهتر از همه مىداند كه چند روز گذشته است ، چطور از اين جوانش مىپرسد ؟ عرض كرد :\r\nپدر جان سيزده روز . فوراً رو كرد به امام حسين : حسينم ! از اين ماه چند روز باقى مانده است ؟ ( خيلى واضح است وقتى سيزده روز گذشته است هفده روز باقى مانده است ) پدر جان هفده روز باقى مانده است . دستى به محاسن كشيد ، فرمود : بسيار نزديك است كه اين محاسن با خون اين سر خضاب بشود . انتظار چنين ساعت و چنين روزى را داشت .\r\nيكى از آن جمله‌هاى بسيار زيباى اميرالمؤمنين كه در خلال همين چهل و پنج ساعت ايراد كرده اين است ؛ ديگران خيلى مضطرب و ناراحت بودند ، اشك مىريختند و گريه مىكردند ولى خودش اظهار بشاشت مىكرد ، فرمود : وَاللَّهِ ما فَجَأَنى مِنَ الْمَوْتِ وارِدٌ كَرِهْتُهُ وَ لا طالِعٌ انْكَرْتُهُ و ما كُنْتُ الّا كَقارِبٍ وَرَدَ وَ طالِبٍ وَجَدَ به خدا قسم كه اگر مُردم من هيچ كراهتى ندارم ، يك ذرّه كراهت ندارم . اين براى من يك امر نشناخته‌اى نبود ، يك مهمان ناشناخته‌اى نبود ، يك مهمان شناخته شده بود . بعد فرمود : مىدانيد مَثَل من مَثَل كيست ؟ مَثَل آن عاشقى است كه به دنبال مطلوب و معشوق خودش مىرود و او را مىيابد . مَثَل من مَثَل آن تشنه‌اى است كه در يك\r\n\r\n","description":"","footnote":"","page_name":" 478 ","page_number":478},
  {"content":"\r\n\r\nشب تاريك دنبال آب مىرود ناگهان آب را پيدا مىكند ، چقدر خوشحال مىشود ! گفت :\r\n دوش وقت سحر از غصه نجاتم دادند * وندر آن ظلمت شب آب حياتم دادند \r\n چه مبارك سحرى بود و چه فرخنده شبى * آن شب قدر كه اين تازه براتم دادند \r\nاصحابش مىآمدند : بله يا اميرالمؤمنين براى شما چنين است ولى بعد از شما ما ديگر چه خاكى به سرمان بريزيم ؟ در شب نوزدهم ، بچه‌هاى على احساس كرده بودند كه امشب يك شب ديگرى است ، چون حضرت يك وضع خاصى داشت ، گاهى بيرون مىآمد به آسمان نگاه مىكرد و برمىگشت ، و آن شب را هم على تا صبح نخوابيد . بچه‌ها هر كدام به خانهء خودشان رفته بودند . اميرالمؤمنين مصلايى دارد يعنى يك اتاقى در منزلش دارد كه در آنجا نماز مىخواند و عبادت مىكند .\r\nفرزند بزرگوارش حسن بن على عليه السلام كه به خانهء خود رفته بود ، قبل از طلوع صبح از خانهء خودش مراجعت كرد ، آمد خدمت پدر بزرگوار ، رفت به مصلاى پدر ، ديد على نشسته است و مشغول عبادت است . على عليه السلام جريانى را كه در آن شب برايش رخ داده بود براى فرزندش حسن نقل كرد . فرمود : پسر جان ! ديشب من همين‌طور كه نشسته بودم ( يعنى من ديشب نخوابيدم ، بستر نينداختم ) چشم مرا خواب گرفت . در يك لحظه و به يك سرعت عجيبى در همان عالم رؤيا من پيغمبر اكرم جدّ شما را ديدم : مَلَكَتْنى عَينى وَ انَا جالِسٌ فَسنَحَ لى رَسولُ اللَّهِ صَلَّى اللَّهُ عَلَيْهِ وَآلِهِ چشمم ( خواب ) بر من مسلط شد ، همان طورى كه نشسته بودم يك لحظه پيغمبر را ديدم . تا پيغمبر را ديدم فوراً شكايت امت را به او عرض كردم . عرض كردم : يا رسولَ اللَّهِ ما ذا لَقيتُ مِن امَّتِكَ مِنَ الْاوَدِ وَ اللَّدَدِ يا رسول اللَّه ! من از دست اين امت تو چه‌ها كشيدم و اين امت تو چقدر خون بر دل من وارد كردند ! يا رسول اللَّه از دشمنان خودم به تو بگويم . . . « 1 »\r\n\r\n\r\n\r\n\r\n","description":"","footnote":"\r\n( 1 ) [ چند ثانيه‌اى از پايان سخنرانى ضبط نشده است . 
  ]\r\n","page_name":" 479 ","page_number":479},
  {"content":"\r\n\r\n\r\n2 عبادت و دعا\r\nدر جلسهء گذشته مقدارى راجع به عبوديت ، بندگى حق و حق پرستى و آثارى كه عبوديت براى بشر دارد صحبت كردم و حديثى را از امام صادق عليه السلام كه در مصباح الشريعه روايت شده است عنوان كردم . حديث اين بود : الْعُبودِيَّةُ جَوْهَرَةٌ كُنْهُهَا الرُّبوبِيَّة و در اطراف اين حديث توضيحاتى دادم ولى توضيحات گذشته احتياج دارد كه بيان بيشترى در اطراف آنها بكنم و ضمناً مطلبى را كه وعده دادم كه در اين جلسه صحبت كنم يعنى مسئلهء « تقرّب به خداوند » كه روح عبادت است ، به عرض شما مىرسانم . اوّل مسئلهء تقرّب را براى شما عرض مىكنم .\r\nشما همه وقتى كه مىخواهيد عبادتى انجام بدهيد ، مثلًا نمازى بخوانيد ، روزه‌اى بگيريد ، حجى انجام بدهيد و يا زكاتى بدهيد ، نيّت مىكنيد و در نيّت خودتان مىگوييد : نماز مىخوانم قُرْبَةً الَى اللَّهِ ، يعنى نماز مىخوانم براى اينكه به خداى تبارك و تعالى نزديك بشوم ؛ روزه مىگيرم قُرْبَةً الَى اللَّهِ براى اينكه به خدا نزديك بشوم ؛ حج مىكنم قُرْبَةً الَى اللَّهِ براى اينكه به خدا نزديك بشوم ؛ احسان مىكنم ، به انسانهاى ديگر خدمت مىكنم براى اينكه به خدا نزديك بشوم .\r\nمن مىخواهم اين معنى نزديك شدن به خدا را در اين جلسه براى شما توضيح بدهم كه اساساً نزديك شدن به خدا معنى دارد يا ندارد ، و به عبارت ديگر آيا\r\n\r\n","description":"","footnote":"","page_name":" 480 ","page_number":480},
  {"content":"\r\n\r\nنزديك شدن به خدا يك نزديكى حقيقى است ، واقعاً بشر به يك وسيله‌اى ، به وسيلهء عبادت و طاعت ( آن عبادت و طاعت به هر شكلى مىخواهد باشد ) به خدا نزديك مىشود و يا اينكه نزديك شدن واقعى به خدا معنى ندارد ؛ اينكه ما مىگوييم به خدا نزديك مىشويم ، يك تعبير است ، يك مفهوم مجازى است ، چطور ؟ من دو مثال براى شما عرض مىكنم ، يكى در موردى كه نزديكى شيئى با شيئى نزديكى حقيقى است و يكى در موردى كه نزديك شدن يك شئ به شئ ديگر يك تعبير مجازى است ، حقيقى و واقعى نيست .\r\n\r\nنزديك شدن حقيقى\r\nاما آن جايى كه تعبير ما از نزديك شدن ، حقيقى است : شما از اينجا مىخواهيد حركت كنيد برويد به قم . هرچه كه شما حركت مىكنيد مىگوييد من به قم دارم نزديك مىشوم و از تهران دور مىشوم . به راستى اينجا اين نزديك شدن شما به قم معنى و مفهوم دارد ، يعنى يك فاصلهء واقعى ميان شما كه در تهران هستيد با شهر قم وجود دارد و شما تدريجاً اين فاصله را كم مىكنيد ، بنابراين مىگوييد من به شهر قم نزديك مىشوم . اين يك معناى نزديك شدن است . واقعاً شما از تهران كه حركت مىكنيد و به قم مىرويد ، فاصله‌اى ميان شما و قم هست و تدريجاً اين فاصله كم مىشود تا وقتى كه شما به قم مىرسيد ، آنقدر نزديك مىشويد كه ديگر كلمهء « نزديكى » هم تقريباً معنى ندارد يعنى شما به قم رسيده‌ايد و به قم و اصل شده‌ايد .\r\nاين نزديك شدن ، نزديك شدن حقيقى است .\r\n\r\nنزديك شدن مجازى\r\nيك نزديك شدن ديگر هم ما داريم كه فقط تعبير است و نزديك شدن حقيقى نيست ، چطور ؟ شما يك صاحب قدرت و مقام يا يك صاحب ثروتى را درنظر بگيريد كه يك قدرت فراوان و ثروت فراوانى دراختيار اوست . آنگاه بعضى از افراد را ما مىگوييم از نزديكان فلان مقام است ؛ فلان شخص با فلان مقام نزديك است . از شما مىپرسند شما با فلان صاحب قدرت آيا نزديك هستيد يا نزديك نيستيد ؟ مثلًا مىگوييد نه ، من نزديك نيستم اما فلان كس به او خيلى نزديك است ، چطور ؟ من با آن صاحب مقام و قدرت كارى دارم ، مىخواهم بروم نزد يك آدمى كه به او نزديك\r\n\r\n","description":"","footnote":"","page_name":" 481 ","page_number":481},
  {"content":"\r\n\r\nباشد ، او مرا به وى معرفى كند تا مشكل من حل شود . اين نزديك شدن چه نوع نزديك شدنى است ؟ اگر شما مىگوييد اياز به سلطان محمود نزديك بود ، مقصود از اين نزديك بودن چيست ؟ يا براى هر صاحب قدرتى يك چنين چيزى را پيدا مىكنيد ؛ مثلًا مىگوييد على عليه السلام به پيغمبر نزديك بود . آيا مقصود اين است كه هميشه فاصلهء مكانى ميان پيغمبر و على كم بود ؟ يعنى اگر مىآمدند حساب مىكردند ، هميشه افراد با يك فاصله‌اى از پيغمبر بودند و آن كه فاصلهء جسمش با فاصلهء جسم پيغمبر از هر فاصلهء ديگر كمتر بود على بود ؟ وقتى مىگوييد فلان شخص با فلان مقام نزديك است ، آيا مقصودتان اين است كه فاصلهء مكانى او كم است ؟ نه ، مقصود اين نيست . اگر اين‌جور باشد پس پيشخدمت درِ اتاق آن مقام از همهء مردم به او نزديكتر است ، براى اينكه هميشه در فاصلهء سه چهار مترى او قرار گرفته و آماده به خدمت است ؛ هيچ صاحب قدرت ديگرى به اندازهء پيشخدمت درِ اتاق آن صاحب مقام به او نزديك نيست و حال آنكه مقصود شما اين نيست ؛ شما مىدانيد آن پيشخدمت به آن معنى كه شما مىگوييد به اين آدم نزديك است اساساً نزديك نيست .\r\nپس شما به چه معنا مىگوييد نزد او نزديك و مقرّب است ؟ مقصودتان اين است : در دل او ، در ذهن او اين آدم يك محبوبيت و احترامى دارد كه گفتهء او را به زمين نمىاندازد ، خواهش او را رد نمىكند ، خواستهء او براى وى مثل خواستهء خودش است . اين قرب ، قرب معنوى است ولى قرب معنوى هم كه مىگوييم ، درواقع تعبير است ، قرب مجازى است ، يعنى خود اين با خود او ، شخص اين با شخص او نزديك نيست بلكه فقط اين در ذهن و روح آن آدم يك محبوبيتى دارد ، مورد عنايت و لطف اوست ، به اين جهت ما مىگوييم نزديك است .\r\nحال معنى اينكه بنده‌اى به خدا نزديك مىشود چيست ؟ مسلماً نزديكىِ به معنى اول نيست ؛ يعنى وقتى ما مىگوييم بنده در اثر عبادت به خدا نزديك مىشود ، مقصود اين نيست كه يك بنده فاصله‌اش با خدا كم مىشود ، به اين معنا كه قبلًا ميان او و خدا فاصله‌اى وجود داشت ، تدريجاً نزديك و نزديك مىشود به گونه‌اى كه فاصله كم مىشود و آن مرحله‌اى كه در قرآن مىگويد :  يا ايها الانسان انك كادح الى ربك كدحا فملاقيه  كه اسم آن ملاقات پروردگار و لقاء ربّ است ، [ تحقق مىيابد ؛ 
  ] مثل دو جسم كه به يكديگر مىرسند مثلًا شما به قم مىرسيد ، آدم هم به خدا\r\n\r\n","description":"","footnote":"","page_name":" 482 ","page_number":482},
  {"content":"\r\n\r\nمىرسد . اين‌جور كه معنى ندارد و قطعاً مقصود اين نيست ، چرا ؟ براى اينكه گذشته از دهها دليل عقلى كه در اينجا وجود دارد كه خدا با بندگان خودش فاصله ندارد و خدا مكان ندارد كه چنين فاصله‌اى فرض بشود ، از نظر منطق قرآن و منطق اسلام هم ، يعنى منطق نقلى ، همانها كه به ما قرب و نزديكى به خدا را دستور داده‌اند ، همانها كه زُلفاى عنداللَّه را به ما دستور داده‌اند ، همانها كه به ما گفته‌اند به خدا نزديك بشويد ، يكى از خدا دور است يكى به خدا نزديك است ، همان منطق گفته است خدا به همهء موجودات نزديك است ، خدا از هيچ موجودى دور نيست :  و لقد خلقنا الانسان و نعلم ما توسوس به نفسه و نحن اقرب اليه من حبل الوريد  « 1 » ما از رگ گردن انسان به انسان نزديكتريم . آيهء ديگر :  و هو معكم اين ما كنتم  « 2 » هر جا كه شما باشيد خدا با شماست . خدا از هيچ موجودى دور نيست .\r\nپس به اين معنا فاصله را كم كردن معنى ندارد . بله ، يك مطلب هست كه بعد عرض مىكنم . خدا به همهء مردم متساوياً نزديك است بلكه به همهء اشياء متساوياً نزديك است ولى اشياء متساوياً به خدا نزديك نيستند . اشياء احياناً از خدا دورند ولى خدا به همهء اشياء نزديك است كه اين هم رمزى دارد ، شايد بتوانم برايتان عرض كنم . به هر حال به آن معنا كه فاصلهء ميان دو شئ باشد و ما بخواهيم در اثر عبادت فاصلهء اين دو شئ را كم كنيم ، نيست .\r\nپس آيا معنى دوم است ؟ يعنى قرب به خداوند نظير تقرّب به مقامات اجتماعى است ؟ و به عبارت ديگر تقرّب به خدا يك تعبير است كه ما به كار مىبريم ؟ يك مجاز است كه استعمال مىكنيم ؟ همين‌طور كه در محاورات اجتماعى خودمان چنين قرارداد كرده‌ايم ؛ يك مطلبى كه واقعاً نزديك بودن نيست يعنى مورد عنايت بودن ، مورد لطف بودن ، مورد توجه بودن را قرب و تقرّب ناميده‌ايم ؟ بسيارى از افراد و حتى بسيارى از علما اين‌جور تصور مىكنند ، مىگويند معنى تقرّب به پروردگار همين است ، كه درنتيجه ، تعبير و مجاز است . اگر مىگوييم پيغمبر اكرم از همهء افراد ديگر بشر در نزد خدا مقربتر است ، يعنى بيشتر مورد عنايت و لطف خداست . بلاتشبيه ، نمىخواهم خدا را تشبيه كرده باشم . شما ممكن است چند\r\n\r\n\r\n\r\n\r\n","description":"","footnote":"\r\n( 1 ) ق / 16 .\r\n( 2 ) حديد / 4 .\r\n","page_name":" 483 ","page_number":483},
  {"content":"\r\n\r\nفرزند داشته باشيد و در ميان اين چند فرزند يكى از فرزندانتان بيشتر مطابق ذوق و سليقه و ايده آل شما باشد . مىگوييد من ميان بچه هايم اين بچه‌ام از همهء بچه‌هاى ديگرم به من نزديكتر است يعنى از همهء آنها بيشتر مورد عنايت من است ؛ و الّا همهء بچه‌ها متساوياً به جسم شما نزديك هستند ، همه در يك خانه كنار هم مىنشينيد ، احياناً آن بچه‌اى كه شما او را كمتر دوست داريد كنارتان مىنشيند و آن بچه‌اى كه او را بيشتر دوست داريد با دو متر فاصله از شما مىنشيند . مىگويند معناى مقرب شدنِ نزد پروردگار جز اين نيست كه ما بيشتر مورد عنايت پروردگار واقع بشويم و الّا اينكه ما نزديك بشويم و به طرف خدا برويم معنى ندارد . همين‌طور كه معنى ندارد خدا به طرف ما بيايد و خدا به ما نزديك بشود ، همچنين معنى ندارد ما واقعاً به خدا نزديك بشويم . خدا كه به همه چيز نزديك است ، ما به خدا نزديك بشويم يعنى چه ؟ !\r\n\r\nمعنى قرب به خدا\r\nاما آن عده از علما كه نظرى دقيق‌تر و معرفت بيشترى دارند ، مىگويند خير ، مطلب از اين قرار نيست . نزديك شدن به خدا نزديك شدن حقيقى است نه نزديك شدن مجازى و تعبيرى . واقعاً انسان به خدا نزديكتر مىشود اما خيال نكنيد كه اين نزديك شدن به معنى اين است كه يك فاصله را كم مىكنيم . صحبت فاصله در ميان نيست . پس چيست ؟ مىگويد خداى تبارك و تعالى كمال مطلق است ، وجود بىحد است ، كانون لايتناهاى هستى است . او علم محض است ، عين علم است . به تعبيرِ ميرداماد عِلْمٌ كُلُّهُ وَ كُلُّهُ الْعِلْمُ ، قُدْرَةٌ كُلُّهُ وَ كُلُّهُ الْقُدْرَةُ ، حياةٌ كُلُّهُ وَ كُلُّهُ الْحَياةُ ، ارادَةٌ كُلُّهُ وَ كُلُّهُ الْارادَةُ . او كمال مطلق است . موجودات به حسب كمالات واقعى وجودى كه كسب مىكنند به كانون و مركز و واقعيت هستى واقعاً نزديك مىشوند . اين نزديك شدن نزديكى واقعى است ؛ جسمانى نيست ولى واقعى و حقيقى است ، مجاز و تعبير نيست ، از نوع مقرب شدن يك انسان در اجتماع در نزد يك صاحب قدرت و يا از نوع مقرب شدن يك فرزند در نزد پدر نيست كه به معنى اين است كه آثار لطفش بيشتر است ؛ نه ، واقعاً پيغمبر از ما به خدا نزديكتر است ، واقعاً اميرالمؤمنين از ما به خدا نزديكتر است و اين قرب ، قرب واقعى است و در نتيجه آنجا كه ما عبادت مىكنيم ، عبوديت انجام مىدهيم اگر واقعاً عبوديت ما عبوديت باشد ، ما قدم به قدم\r\n\r\n","description":"","footnote":"","page_name":" 484 ","page_number":484},
  {"content":"\r\n\r\nبه سوى خدا [ حركت مىكنيم . 
  ] باز « قدم » هم كه من مىگويم تعبير است ، ديگر اين كلمات اينجا درست نيست . « سير » بگوييم ؛ چون اشخاصى نظير على بن الحسين عليه السلام در اينجا تعبير كرده‌اند ما هم تعبير مىكنيم . امام على بن الحسين مىگويد : اللَّهُمَّ انّى اجِدُ سُبُلَ الْمَطالِبِ الَيْكَ مُشْرَعَةً وَ مَناهِلَ الرَّجاءِ لَدَيْكَ مُتْرَعَةً وَ اعْلَمُ انَّكَ لِلرّاجين بِمَوْضِعِ اجابَةٍ وَ لِلْمَلْهوفينَ بِمَرْصَدِ اغاثَةٍ تا آنجا كه مىگويد : وَ انَّ الرّاحِلَ الَيْكَ قَريبُ الْمَسافَة خدايا آن مسافرى كه به سوى تو حركت و كوچ مىكند راهش نزديك است ، راههاى خيلى دورى نبايد طى كند ، مسافتش نزديك است .\r\nيكى از آن گنجينه‌هاى بزرگى كه در دنياى شيعه وجود دارد اين دعاهاست . به خدا قسم گنجينه‌اى است از معرفت . اگر ما هيچ دليل ديگرى نداشتيم غير از دعاهايى كه داريم ، از على بن ابى طالب عليه السلام صحيفهء علويه ، از زين العابدين عليه السلام صحيفهء سجاديه يا دعاهاى غير صحيفهء سجاديه ، اگر ما جز دعاى كميل از على و جز دعاى ابوحمزه از على بن الحسين نداشتيم و اسلام در چهارده قرن چيز ديگرى نداشت ، همين كه توسط دو تن از شاگردهاى اسلام از آن دنياى بدويّت و جهالت چنين دو اثرى ظاهر شده كافى است . آنقدر اينها اوج و رفعت دارد كه اصلًا اعجاز جز اين چيزى نيست .\r\nبه هر حال ، مىگويند تقرب ، تقرب واقعى است و حقيقت است و انسان به راستى به خدا نزديك مىشود . اين نزديك شدن به خدا يعنى چه ؟ يعنى خدا كه كمال مطلق است ، ما مرتب كمالات بيشترى پيدا مىكنيم . خدا علم على الاطلاق است ؛ بر علم و ايمان و بصيرت ما افزوده مىشود . خدا قدرت على الاطلاق است ؛ بر قدرت ما افزوده مىشود . خدا حيات على الاطلاق و ارادهء على الاطلاق است ؛ بر حيات و ارادهء ما افزوده مىشود . پس در مسئلهء عبوديت [ و اينكه 
  ] بندگى كن ( به قول آن شاعر « بندگى كن تا كه سلطانت كنند » يا به تعبير امام جعفر صادق‌الْعُبودِيَّةُ جَوْهَرَةٌ كُنْهُهَا الرُّبوبِيَّة ) هرچه كه در راه عبوديت جلو به روى ، بر ربوبيت و خداوندگارى تو ( نه خدايى العياذ باللَّه ) ، بر صاحب بودن و تسلط و قدرت تو افزوده مىشود . عبادت راه كسب قدرت و تسلط است . حال چگونه تسلطى ؟ .\r\nاين تسلط را من در پنج مرحله - و يا به يك اعتبار در شش مرحله - براى شما توضيح مىدهم اگرچه آن مراحلِ آخرش از حدود اين گونه جلسات زيادتر است ، اما چون مراحل اول را بايد عرض كنم ناچارم به مرحلهء آخر هم اشاره كنم . جلسهء\r\n\r\n","description":"","footnote":"","page_name":" 485 ","page_number":485},
  {"content":"\r\n\r\nگذشته هم قسمتى را عرض كردم .\r\n\r\nاولين اثر عبادت ، تسلط بر خود\r\nاولين اثر عبادت كه انسان را به خدا نزديك مىكند [ تسلط بر خود است . 
  ] از اينجا شما بفهميد كدام عبادت قبول است و كدام قبول نيست . عبادت بدون اينكه انسان را به خدا نزديك كند عبادت نيست ، يعنى باور نكنيد كه انسان عبادت كند ولى به خدا نزديك نشود و عبادتش را هم درست انجام داده باشد ؛ چنين چيزى محال است .\r\nعبادت ، مركب تقرب و نزديك شدن به خداوند است . آن وقت عبادت بنده و جنابعالى مقبول است كه ما را به خدا نزديك كند . و باور نكنيد كه انسان به خدا ، اين كانون لايتناهاى هستى نزديك بشود ولى بر بصيرت و ايمان و روشنايىاش افزوده نشود ، بر قدرت و حيات و اراده و تسلطش افزوده نشود . اولين مرحله كه اولين نشانه است براى اينكه ما بفهميم آيا عبادت ما مورد قبول پروردگار هست يا نيست ، ارزش اجتماعى عمل ماست . يعنى چه ؟ يعنى اگر ما عبادت كنيم ، اين عبادت - كه مكرر هم هست و مخصوصاً دربارهء نماز بيشتر صدق مىكند - براى چيست ؟ براى اينكه ما هميشه يادمان باشد كه بنده هستيم و خدايى داريم . گاهى افرادى سؤال مىكنند فايدهء نماز خواندن ما براى خدا چيست ؟ براى خدا چه فايده‌اى دارد كه من نماز بخوانم ؟ ديگرى مىگويد : شما مىگوييد من نماز بخوانم ، نزد خدا اعلام بندگى كنم ؛ مگر خدا نمىداند كه من بنده‌اش هستم كه مرتب بروم آنجا بايستم اعلام بندگى كنم ، تعظيم كنم ، چاپلوسى كنم تا خدا يادش نرود كه چنين بنده‌اى دارد . اگر خدا يادش برود ، چنين خدايى كه خدا نيست . شما كه مىگوييد خدا هرگز يادش نمىرود . پس عبادت كردن براى چيست ؟ خير ، نماز براى اين نيست كه خدا يادش نرود چنين بنده‌اى دارد ؛ نماز براى اين است كه بنده يادش نرود خدايى دارد ؛ نماز براى اين است كه ما هميشه يادمان باشد كه بنده هستيم ، يعنى چشم بينايى در بالاى سر ما وجود دارد ، در قلب ما وجود دارد ، در تمام جهان وجود دارد ؛ يادمان نرود به موجب اينكه بنده هستيم خلقت ما عبث نيست ؛ بنده هستيم پس تكليف و وظيفه داريم . پس اينكه من نماز مىخوانم ، مرتب مىگويم : اللَّه اكبر ، لاحول ولا قوة الا باللَّه ، سبحان اللَّه ، و اعلام عبوديت مىكنم كه من بنده هستم ، براى اين است كه هميشه ياد خدا در دل من باشد . فايدهء آن چيست ؟ در اين مرحله فايده‌اش اين است : يادمان\r\n\r\n","description":"","footnote":"","page_name":" 486 ","page_number":486},
  {"content":"\r\n\r\nهست كه بنده هستيم ، يادمان هست كه وظيفه داريم ، يادمان هست كه قانون خدايى عادلانه‌اى در دنيا وجود دارد ؛ به اين قانون بايد عمل بشود .\r\n\r\nسخن ابن سينا\r\nبوعلى سينا ، اين فيلسوف بزرگ اسلامى ، در پرتو اسلام يك سلسله مسائلى را طرح كرده است كه قبل از او هيچ فيلسوفى ، يونانى و غيريونانى ، طرح نكرده است .\r\nاز جمله وارد اين مسئله مىشود كه انسان مدنىّ بالطبع است ، بعد وارد مسئلهء عبادت مىشود ، مىگويد از نظر اجتماعى ( هم از نظر اجتماعى بحث مىكند و هم از نظر غيراجتماعى ) و براى زندگى اجتماعى بشر ضرورت دارد كه خداى خودش را بشناسد و پس از شناسايى متوجه بشود كه از جانب آن خدا قانون عادلانه‌اى براى زندگى بشر وجود دارد و باز واجب و لازم است عبادت وجود داشته باشد ، عبادت هم تكرار بشود تا هميشه انسان يادش باشد كه بنده است و خدايى دارد . وقتى كه اين تذكر و تلقين در روحش وجود داشت جلو معصيت و گناه او را مىگيرد .\r\nمىخواهد ظلم كند ، نماز مىآيد جلو چشمش مجسم مىشود ، مىگويد تو كه اعلام عبوديت كردى ، تو كه گفتى من رها نيستم ، [ پس چرا مىخواهى ظلم كنى ؟ ! 
  ] « 1 » در اينجا چه قانونى دارد ؟ مىگويد : « و فُرضت عليهم العبادة المفروضة بالتكرير » به اين جهت عبادت واجب شده است تا در روح انسان چنين نيرويى پيدا بشود و در اثر اين نيرو كه تجديد عهد با ايمان است دائماً ايمانش تجديد گردد و اين ايمان مانع گناه كردن بشود .\r\nاين اولين درجهء تسلطى است كه انسان از ناحيه عبادت پيدا مىكند و آن تسلط بر خود است . اين مرحله را من در جلسهء گذشته تا اندازه‌اى برايتان عرض كردم كه يكى از خاصيتهاى قطعى عبادت تسلط انسان است بر خودش ، به معنى تسلط انسان بر شهوات خودش : تسلط انسان بر جاه طلبى خودش ، تسلط انسان بر غرايز خودش ، تسلط انسان بر اعضا و جوارح خودش : تسلط انسان بر چشم و زبان و گوش و دست و پاى خودش و بر سراسر وجود خودش . اگر [ اين خاصيت 
  ] نباشد\r\n\r\n\r\n\r\n\r\n","description":"","footnote":"\r\n( 1 ) [ چند ثانيه‌اى از سخنرانى روى نوار ضبط نشده است . 
  ]\r\n","page_name":" 487 ","page_number":487},
  {"content":"\r\n\r\n[ آن عبادت 
  ] عبادت نيست به نصّ قرآن كه  ان الصلاة تنهى عن الفحشاء و المنكر  « 1 » .\r\nاز اينكه العبودية جوهرة كنهها الربوبية [ دريافتيم كه 
  ] اولين مرحلهء خداوندگارى و قدرت و تسلط و اولين نشانهء نزديك شدن به كانون قدرت لايتناهى ، تسلط بر قوا ، غرائز و شهوات و تمايلات نفسانى خود ما و تسلط بر اعضاى خود ماست ؛ خودمان بر خودمان مسلط بشويم .\r\nاين مرحله ، مرحلهء عامه است كه عامهء مردم هم اگر عبادت كنند ، لازم نيست خيلى تمرين كرده باشند ، به آن مىرسند . اينكه عرض مىكنم « عامه » نه اينكه خيال كنيد پس ما و شما تكليف نداريم ؛ نه ، تكليف بسيار مهمى است .\r\n\r\nتسلط بر قوهء خيال\r\nاز اين مرحله كه ما بگذريم ، يك مرحلهء بالاتر و عاليترى است و آن تسلط بر انديشه و قوهء خيال است ؛ يعنى الآن ما و شما كه اينجا نشسته‌ايم ، روزها حركت مىكنيم دنبال كار و كسب خودمان مىرويم ، اين‌جور خيال مىكنيم كه انديشهء ما دراختيار ماست و اين ما خودمان هستيم كه حاكم هستيم و نمىدانيم آن كه بر ما فرمان مىراند انديشه است ( اينجا مقصودم از انديشه قوهء خيال است ) يعنى يك انديشه‌هاى پراكنده‌اى بر ما حاكم است . شما در يك جلسه بنشينيد ، اگر توانستيد ذهن خودتان را يك ساعت روى يك موضوع بالخصوص متمركز كنيد به طورى كه قوهء خيال از چنگال شما فرار نكند ، آن وقت معلوم مىشود كه شما بر انديشهء خودتان مسلط هستيد .\r\nنماز براى حضور قلب است . اصلًا حضور قلب يعنى چه ؟ اين مسئلهء حضور قلب خيلى تعبير عجيبى است . حضور قلب يعنى دل حاضر باشد و غايب نباشد ؛ يعنى تو وقتى نماز مىخوانى و رويت به طرف قبله است ، حاضر غايب كن ، ببين دلت در نماز حاضر است يا غايب ؟ شما در اول نماز دلتان را حاضر غايب مىكنيد و او حاضر مىشود . دلتان هم مىخواهد حاضر باشد . تا مىگوييد اللَّه اكبر ،   بسم الله الرحمن الرحيم ، الحمد لله رب العالمين   ، يك وقت مىبينيد اين شاگرد كلاس فرار كرده ؛ شما درس را از اول تا آخر داده‌ايد ولى خود شاگرد در كلاس نبوده است .\r\n\r\n\r\n\r\n\r\n","description":"","footnote":"\r\n( 1 ) عنكبوت / 45 .\r\n","page_name":" 488 ","page_number":488},
  {"content":"\r\n\r\nوقتى كه ما نماز مىخوانيم و مىگوييم  الحمد لله رب العالمين  ، داريم به دل خودمان تفهيم مىكنيم ، به روح خودمان تلقين مىكنيم . اما وقتىالسلام عليكم و رحمة اللَّه و بركاته گفتيم مىبينيم اين جسم ما ، يعنى زبان ما ، اعضا و جوارح ما ، مشغول درس دادن به دل ما بوده است و شاگرد كلاس ، اين دل بوده است اما متأسفانه در اينجا وضع به گونه‌اى بوده كه ما درس را داده‌ايم ، شاگرد ، اول كلاس گفته حاضر و فرار كرده است و ما درس را داده‌ايم و هدر درس داده‌ايم .\r\nبه ما گفته‌اند حضور قلب ، دل تو در نماز حاضر باشد و غايب نباشد . در اين زمينه هم باز مطالب زيادى است ؛ روايتى هست از على بن موسى الرضا عليه السلام ، حديثى هست از رسول اكرم صلى الله عليه و آله ، و از علما كسى كه بهتر از همه اين مطلب را بيان كرده شيخ الرئيس بوعلى سيناست . در باب عبادت عارف مىگويد : « و العبادة عند العارف رياضةٌ ما لهممه و قواه المتخيلة و المتوهمة ليجرّها بالتعويد عن جناب الغرور الى جناب القدس » « 1 » ( اين مضمون عين مضمون حديث است ، درسى است كه بوعلى از پيغمبر و ائمه گرفته است ) مىگويد آدم عارف كه عبادت مىكند ، يك آدم دانا و شناسا وقتى كه عبادت مىكند ، در عبادت بيش از هر چيزى به تمركز قوهء خيال خودش اهميت مىدهد كه ذهن متوجه خدا بشود و قوهء خيال هميشه حاضر باشد و از سر اين كلاس فرار نكند .\r\n\r\nتعبير پيغمبر اكرم از « دل »\r\nتعبيرى دارد پيغمبر اكرم راجع به دل ، اين‌جور دلهايى كه ما داريم ، اين دلهايى كه از اختيار ما بيرون است . بسيار تعبير عجيبى است ! پيغمبر اكرم مثلى ذكر مىكند ، مىفرمايد : انَّما مَثَلُ هذَا الْقَلْبِ كَمَثَلِ ريشَةٍ فى فَلاةٍ مُعَلَّقَةٍ عَلى شَجَرَةٍ تُقَلِّبُهَا الرِّيحُ ظَهْراً لِبَطْن مثَل دل انسانها ، انسانهايى كه دلشان تربيت نشده است و هنوز با عبادت تمرين پيدا نكرده‌اند ، مثَل يك پر - مثلًا پر مرغ - است . شما اگر يك پر را در صحرا و بيابان به يك شاخهء درخت آويزان كنيد ، بعد نگاه كنيد ببينيد اين پر كى به يك حالت مىايستد ، مىبينيد دائماً از اين رو به آن رو مىشود . يك نسيم بسيار كوچك هم بوزد كه شما احساس نسيم هم نمىكنيد ، مىبينيد اين پر روى اين شاخه دارد\r\n\r\n\r\n\r\n\r\n","description":"","footnote":"\r\n( 1 ) الاشارات والتنبيهات ، جلد سوم ، نمط نهم ( مقامات العارفين ) .\r\n","page_name":" 489 ","page_number":489},
  {"content":"\r\n\r\nحركت مىكند . مىگويد مثل قلب بنى آدم ( كه در اينجا منظور قوهء خيال است ) ، مثل قوهء خيال كه يك جا نمىايستد ، از اين شاخه به آن شاخه مىرود و از اختيار انسان بيرون است ، مثل آن پرى است كه به شاخه‌اى در بيابان آويخته باشد كه ثابت نمىماند . مولوى همين مضمون را به شعر درآورده :\r\n گفت پيغمبر كه دل همچون پرى است * در بيابانى به دست صرصرى است \r\nآيا همهء دلها اين‌جور است ؟ ابداً . لابد خيال مىكنيد دل على بن ابى طالب هم العياذ باللَّه همين جور بود . خير ، اين‌جور نبود . نه تنها على بن ابى طالب ، بلكه شاگردهاى كوچك على بن ابى طالب هم اين‌جور نبودند . آيا اويس قرنى ، عمار ياسر و كميل بن زياد نخعى اين‌جور بودند ؟ ابداً . و حتى كمتر از اينها را ما ديده‌ايم ، در افرادى كه ما در زمان خودمان ديده‌ايم . از اين افراد ما زياد ديده‌ايم كه مالك قوهء خيال خودشان و مسلط بر قوهء خيال خودشان هستند يعنى توانسته‌اند اين قدرت را در اثر عبوديت و بندگى خدا پيدا كنند كه اگر بخواهند يك ساعت متوالى ذهن را به يك نقطه متمركز كنند به طورى كه در تمام اين يك ساعت يك ذره ذهن به هيچ نقطهء ديگرى توجه پيدا نكند مىتوانند چنين كارى بكنند . اين خودش قدرت و تسلط است و در نتيجهء نزديك شدن واقعى به خداى تبارك و تعالى پيدا مىشود .\r\nچنين چيزى ممكن است . اساساً اهميت آنها به همين است كه بر انديشهء خودشان حاكمند ، انديشه يعنى خيال بر آنها حكومت نمىكند . چقدر عالى مىگويد اين‌جور مطالب را ملاى رومى ! حديثى هست از پيغمبر اكرم كه فرمود : يَنامُ عَيْنى وَ لايَنامُ قَلْبى من چشمم مىخوابد ولى دلم بيدار است ؛ برعكس ما كه چشممان بيدار است و دلمان در خواب است . پيغمبر فرمود من چشمم كه بخوابد دلم بيدار است . مىگويد :\r\n گفت پيغمبر كه عيناى ينام * لاينام القلب عن رب الانام \r\nچقدر عالى است !\r\n چشم تو بيدار و دل رفته به خواب * چشم من در خواب و دل در فتح باب \r\n حاكم انديشه‌ام محكومْ نِى * چون كه بنّا حاكم آمد بر بِنى « 1 » \r\n.\r\nمثل من و انديشه‌ام مثل بنّاست و بنا ؛ آن را من ساخته‌ام ، انديشه و خيالْ مرا نساخته است .\r\n\r\n\r\n\r\n\r\n","description":"","footnote":"\r\n( 1 ) يعنى بنا\r\n","page_name":" 490 ","page_number":490},
  {"content":"\r\n\r\n من چو مرغ اوجم انديشه مگس * كى بود بر من مگس را دسترس \r\nاين ، مرحلهء دوم ( و سوم به يك اعتبار ) از مراحلى است كه انسان تسلط و قدرت پيدا مىكند .\r\n\r\nبى نياز شدن روح از بدن\r\nآيا مراحل ديگرى هم هست ؟ اگرچه اين مراحل از سطح فكر و تصورات ما دور است ولى به صرف اينكه دور است عذرى براى ما نمىشود كه ما اينها را نشناسيم و از اينها بىخبر بمانيم . بله ، مرحله بالاترى هم هست . ( باز خيال نكنيد اين مراحل كه مىگويم ، مال امام يا پيغمبر است . تا برسد به مرحلهء امام و پيغمبر ، خيلى مراحل است . ) انسان درنتيجهء تقرب به خداوند - و تقرب به خداوند در نتيجهء عبوديت و اخلاص و خود را فراموش كردن و تذلل در نزد پروردگار و اطاعت محض در برابر پروردگار - مىرسد به اين مرحله كه درعين اينكه بدنش نيازمند به روح است ، روحش از بدنش بىنياز مىشود ، چطور ؟ ما الآن ، هم روحمان نيازمند به بدنمان است ، هم بدنمان نيازمند به روحمان . الآن اگر آن روح و قوهء حيات ما نباشد اين بدن ما زنده نيست ؛ اگر هم اين بدن ما نباشد اين روح ما در اينجا كارى از او ساخته نيست ، نمىتواند كارى بكند . اما آيا همهء انسانها همين جورند ؟ هم بدنشان نيازمند به روح است و هم روحشان نيازمند به بدن ؟ يا اينكه انسانهايى در نتيجهء تقرب به خدا و عبوديت پروردگار ، مىرسند به اين حد كه لااقل روحشان از بدنشان بىنياز مىشود . چطور بىنياز مىشود ؟ يعنى اين قدرت را پيدا مىكنند كه به اصطلاح روح را از اين بدن تخليه كنند ( البته در اينجا تخليه به معنى مردن نيست ) ، يعنى همان استقلال روح را در مقابل بدن حفظ مىكنند .\r\nدر زمان خودمان ، هستند چنين اشخاصى كه قدرت دارند تخليه كنند ، يعنى روح را از بدن منفك كنند به طورى كه خودش را مسلط بر اين بدن مىبيند . بدنِ خودش را مىبيند كه در اينجا مثلًا مشغول عبادت است و خودش در جاى ديگر سير مىكند ، افق وسيعترى را دارد مىبيند . شيخ شهاب الدين سهروردى ، معروف به « شيخ اشراق » عبارتى دارد ، مىگويد ما حكيم را حكيم نمىشماريم مگر آن وقتى كه قدرت داشته باشد بر اينكه روح خودش را از بدنش خلع كند . ميرداماد مىگويد ما حكيم را حكيم نمىشماريم مگر در آن مرحله‌اى كه خلع بدن برايش ملكه شده\r\n\r\n","description":"","footnote":"","page_name":" 491 ","page_number":491},
  {"content":"\r\n\r\nباشد ، يعنى هر وقت كه اراده كند بتواند روح خودش را از بدنش مستقل و جدا كند .\r\nبراى ما خيلى اين حرفها سنگين و زياد است . چنين چيزهايى را باور نمىكنيم ؛ حق هم داريم باور نكنيم ، براى اينكه ما خيلى از اين مراحل پرت هستيم . ولى از آن بدبينى و باورنكردنهاى خودتان كمى پايين بياييد . ما كه نرفته‌ايم ، ما كه راه عبوديت را همان قدم اولش را هم طى نكرده‌ايم تا ببينيم آيا همين مقدار اثر در عبادت خدا هست ؟ ما يك ماه رمضان يك روزهء درست نگرفتيم . شما همين يك ماه رمضان را واقعاً تجربه كنيد ؛ شما همهء كارها را در دنيا تجربه مىكنيد ، يك ماه رمضان را تجربه كنيد و يك روزهء واقعى ، همين‌طور كه پيغمبر اكرم فرموده است و ائمهء اطهار دستور داده‌اند بگيريد ، يعنى اولًا ظاهر روزه را كه ترك كردن مأكولات و مشروبات و يك عده مسائل ديگر است عمل كنيم . اين كار را كه البته همهء ما مىكنيم . ولى آن روزه‌اى كه در حديث « روزهء خاص » تعبير شده است آن روزه را هم بگيريم ؛ يعنى در اين يك ماه ، تنها دهان ما روزه نگيرد ، زبان ما هم روزه بگيرد . در ماه رمضان كوشش كنيم كه زبان ما غيبت نكند ، دروغ نگويد ولو اين دروغ برايمان منافع زيادى دارد ؛ زبان ما افطار نكند ، چون روزه تنها به نخوردن نيست . پيغمبر فرمود :\r\nرُبَّ صائِمٍ لا حَظَّ لَهُ الَّا الْجوعُ وَ الْعَطَشُ اى بسا روزه دارهايى كه حظّ و بهره‌اى ندارند جز گرسنگى و تشنگى . زبان ما بيهوده و لغو نگويد ، جز حرفى كه مورد نياز زندگى دنياى ما يا آخرت ماست حرف ديگرى نزند . گوش ما غيبت نشنود ، لهو و لعب نشنود ، فحش نشنود ؛ چشم ما به ناموس مردم خيره نشود ؛ دست ما به طرف خيانت دراز نشود ؛ قدم ما به طرف خيانت و ظلم نرود . در مقابل ، اين ماه رمضان را ماه اطعام و دلجويى و محبت و احسان و خدمت قرار بدهيم . امتحان كنيم ، يك ماه رمضان كوشش كنيم انسان باشيم ، آن وقت شما ببينيد بعد از يك ماه ، عبادت و عبوديت اثر خودش را مىبخشد يا نمىبخشد ؛ ببينيد بعد از يك ماه همين روزه شما را عوض مىكند يا نمىكند ؛ ببينيد بعد از يك ماه همين روزه به شما ربوبيت يعنى خداوندگارى و تسلط و قدرت مىدهد يا نمىدهد . اگر ديديد نداد ، آن مراحل بعد را انكار كنيد . اما اگر ديديد در اين يك ماه اين مقدار ربوبيت و خداوندگارى و تصاحب يعنى تسلط بر نفس خودتان ، بر غرائز و شهوات خودتان ، بر اعضا و جوارح خودتان پيدا مىكنيد پس باور كنيد كه آن مراحل ديگر هم عملى است .\r\n\r\n","description":"","footnote":"","page_name":" 492 ","page_number":492},
  {"content":"\r\n\r\n\r\nقدرت بر تصرف در بدن\r\nآيا از اين بالاتر هم هست ؟ آيا اين مركب عبوديت از اين هم بيشتر انسان را به خدا نزديك مىكند و از اين بيشتر هم به انسان قدرت و توانايى مىدهد ؟ بله ، نه تنها رابطهء انسان با بدن خود به اينجا منتهى مىشود كه روح از بدن مستقل شود و نياز خودش را از بدن سلب كند ، مىرسد به مرحله‌اى كه هر تصرفى كه بخواهد ، در بدن خودش مىكند . حتى اين قدرت را پيدا مىكند ( مىدانم بعضى از شما اين مطلب را شايد دير باور مىكنيد ) جلو حركت قلب خودش را يك ساعت بگيرد و نميرد ، قدرت پيدا مىكند دو ساعت نفس نكشد و نميرد ، قدرت پيدا مىكند كه با همين بدن طىّ الارض كند ؛ بله قدرت پيدا مىكند . اين اثر عبادت است .\r\n\r\nقدرت بر تصرف در دنياى بيرون\r\nآيا از اين بالاتر هم هست ؟ بله ، اگر شما وحشت نمىكنيد ، بالاترش هم هست . آن مرحلهء بالاتر ، آن قدرتى است كه بنده‌اى در اثر بندگى و عبوديت خداوند و در اثر قرب به ذات اقدس الهى و در اثر نزديك شدن به كانون لايتناهاى هستى مىتواند در دنياى بيرون خودش هم تصرف كند ، مىتواند چوبى را تبديل به اژدها كند ، مىتواند قرص ماه را دو نيم كند ، مىتواند تخت بلقيس را در يك چشم به هم زدن از يمن به فلسطين احضار كند . بله مىتواند . العبودية جوهرة كنهها الربوبية . اما اين مراحل از ما خيلى دور است ، ما همان مرحلهء خودمان را صحبت كنيم .\r\nما كه اينجا امشب آمده‌ايم نشسته‌ايم ، گذشته از اينكه امشب از شبهاى احياء است و بايد احياء بشود ، ولى اين شب به يك اعتبار يك ميمنتى پيدا كرده است و به يك اعتبار يك شئامتى . اما به آن اعتبار كه شئامت است ( مقدّم ذكر مىكنم ) ، در مثل اين شبى مردى مثل على بن ابى طالب را ما از دست داده‌ايم . و اما ميمنت ، براى اينكه رفتن على بن ابى طالب يك رفتن عادى نيست ، يك رفتنى است كه واقعاً « مبارك باد » دارد ؛ همين‌طور كه صعصعة بن صوحان عبدى در همان شب دفن اميرالمؤمنين وقتى كه آمد بالاى قبر اميرالمؤمنين ايستاد ( او و چند نفر معدود بودند كه حضرت مجتبى سلام اللَّه عليه از خواص نزديك حضرت امير خواسته بود بيايند ) گفت چه خوب زندگى كردى و چه عالى مردى ! هم شب احياء است ، هم شبى است كه تعلق دارد به اميرالمؤمنين على عليه السلام . على نسبت به ديگران چه مزيتى دارد كه شما اينقدر\r\n\r\n","description":"","footnote":"","page_name":" 493 ","page_number":493},
  {"content":"\r\n\r\nشيفتهء على هستيد ؟ على با شما چه قوم و خويشى دارد ؟ هيچ . على با شما چه روابط مادى داشته است ؟ هيچ گونه روابط مادى نداشته است . مزيت و خصوصيت على چيست ؟ خصوصيت على عبوديت و بندگى است . يك بندهء صالح كامل خداست ، بنده‌اى است كه جز در موضوع بندگى در موضوع ديگرى نمىانديشد ، بنده‌اى است كه تمام آن مراحل ربوبيت و تسلطى كه عرض كردم به حد اعلى طى كرده است ، بنده‌اى است كه هميشه خدا را در اعمال خودش حاضر و ناظر مىبيند .\r\nچه عالى مىنويسد به مالك اشتر نخعى ! فرمان على به مالك اشتر كه در نهج البلاغه هست يكى از معجزات اسلام است . انسان حيرت مىكند ، در چهارده قرن پيش ، در ميان چنان قوم بدوى و وحشى يك چنين دستورالعمل اجتماعى عظيم و بزرگ [ صادر شود 
  ] كه انسان خيال مىكند در قرن نوزدهم و بيستم يك عده فلاسفه نشسته‌اند تنظيم كرده‌اند . من نمىدانم اين مردمى كه دنبال معجزه مىگردند ، خيال كرده‌اند معجزه منحصر است به اينكه يك عصا اژدها بشود ؟ آن معجزه براى عوام است . براى مردم عالِم دعاى كميل و دعاى ابوحمزهء ثمالى و مناجات شعبانيه معجزه است ، فرمان على به مالك اشتر معجزه است . در آنجا اين‌جور مىنويسد :\r\nمالك ! خيال نكن حالا كه رفته‌اى در كشور مصر ، چون والى و ما فوق اين مردم هستى و مردم را رعيت خودت مىپندارى ، بنابراين مثل يك گرگ درنده هر كارى كه دلت مىخواهد بكنى ؛ نه ، چنين نيست . مردم را تقسيم مىكند : آن كه مسلمان است برادر دينى توست و آن هم كه مسلمان نيست انسانى است همنوع تو . بعد در آخرش - كه شاهد كلامم اينجاست - مىفرمايد : مالك ! فَانَّكَ فَوْقَهُم تو البته در بالادست رعيت خودت قرار گرفته‌اى ، آنها محكومند و تو حاكم ، اما وَ والى الْامْرِ عَلَيْكَ فَوْقَكَ آن كسى كه اين فرمان را به نام تو نوشت و اين ابلاغ را براى تو صادر كرد كه من باشم ، بالاسر توست ؛ مراقب تو هستم ، اگر دست از پا خطا كنى مجازاتت مىكنم . وَاللَّهُ فَوْقَ مَنْ وَلّاكَ « 1 » و ذات اقدس پروردگار در بالاى سر آن كسى است كه تو را حاكم مردم مصر كرد ؛ خدا در بالاسر على است و على هميشه از خداى خودش مىترسد مبادا دست از پا خطا كند .\r\n[ در ارتباط با 
  ] مرحلهء دوم كه مرحلهء تمركز خيال و فكر است ، ديگر چه از اين\r\n\r\n\r\n\r\n\r\n","description":"","footnote":"\r\n( 1 ) نهج البلاغه فيض الاسلام ، ص 993 .\r\n","page_name":" 494 ","page_number":494},
  {"content":"\r\n\r\nبالاتر كه على در نماز مىايستد ، آنچنان مستغرق در خدا و عبادت مىشود كه تيرى كه به پاى مباركش فرورفته است و در حال عادى اگر بخواهند بيرون بياورند رنج مىبرد و شايد بىتابى مىكند ، در حال نماز از بدنش بيرون مىكشند و حس نمىكند . على كه على است به واسطهء اين جهات است . على به مرحله‌اى رسيده است كه طىّ الارض و اين‌جور مسائل براى او آب خوردن است . شنيده‌ام يك آدم جاهل نادانى گفته است براى يك آدم يك متر و نيمى يا دو مترى ( يعنى العياذ باللَّه على بن ابى طالب ) ، براى دو متر قد آمده‌اند اينهمه فضائل و معجزات ساخته‌اند ! مرده شور عقل اينها را ببرد . اينها خيال كرده‌اند اين‌جور مسائل با هيكل درست مىشود . بنابراين كسى كه قدش دو متر است او بايد يك اثر بيشترى داشته باشد . از نظر اين‌جور آدمها اگر معجزه‌اى در دنيا وجود داشته باشد مال « عوج بن عُنُق » است چون هيكلش خيلى بزرگ بوده . اينها چرا انسان را نمىخواهند بشناسند ؟ ! چرا خدا را نمىخواهند بشناسند ؟ ! چرا تقرب به خدا را نمىخواهند بفهمند ؟ ! چرا معنى عبوديت را نمىخواهند بفهمند ؟ ! اگر كسى گفته « ولايت تكوينى » يعنى اين ؛ نگفته خدا كار عالم را العياذ باللَّه به يك انسان واگذار كرده و خودش رفته گوشه‌اى نشسته . چنين چيزى محال است . ولايت تكوينى يعنى اصلًا قدم اول عبوديت ولايت است ولى درجه به درجه . ( ولايت يعنى تسلط و قدرت . ) درجهء اولش اين است كه مالك اين دست مىشويد ، مالك اين چشم مىشويد ، مالك اين گوش مىشويد ، مالك پاى خودتان مىشويد ، مالك غرايز خودتان مىشويد . قدم دوم ، مالك انديشهء خودتان مىشويد ، مالك نفس خودتان در مقابل بدن خودتان مىشويد . قدم به قدم پيش مىرويد تا مىرسيد به آنجا كه يك تسلطى هم بر جهان تكوين پيدا مىكنيد . ديگر اين حرفها را ندارد . اين حرفها منتهاى بىشعورى و بى معرفتى است . ما على را به اين جهت دوست داريم و به اين جهت شيفتهء على هستيم كه در فطرت بشر اين موضوع نهفته است . [ على يعنى 
  ] آن كه از خود بى خود شده است ، آن كه ديگر خودى در جهان او وجود ندارد ، هرچه هست خداست و جز خدا چيز ديگرى در بساط او نيست .\r\n\r\nعلى عليه السلام در بستر شهادت\r\nبرويم به عيادت اين بندهء صالح پروردگار . امشب شب بسيار پراضطرابى است براى\r\n\r\n","description":"","footnote":"","page_name":" 495 ","page_number":495},
  {"content":"\r\n\r\nفرزندان على ، براى شيعيان و دوستان على . كم و بيش بسيارى فهميده بودند كه ديگر على عليه السلام از اين ضربت مسموم نجات پيدا نخواهد كرد . همان‌طور كه شنيده‌ايد على عليه السلام در جنگ خندق از عمروبن عبدود يك ضربت سختى خورد كه بر فرق نازنين على فرود آمد و سپر على را شكست و مقدارى از فرق امام را شكافت اما به گونه‌اى نبود كه خطرناك باشد و در مرحلهء بعد امام او را به خاك افكند . آن زخم بهبود پيدا كرد . نوشته‌اند كه ضربت اين لعين ازل و ابد در همان نقطه وارد شد كه قبلًا ضربت عمروبن عبدود وارد شده بود . شكاف عظيمى در سر مبارك على پيدا شد . خيلى افراد باز اميدوار بودند كه على عليه السلام بهبود پيدا كند . يكى از فرزندان على ، ظاهراً دختر بزرگوارش‌ام كلثوم ، وقتى آمد عبور كند چشمش به عبدالرحمن بن ملجم افتاد ، گفت‌اى لعين ازل و ابد ! به كورى چشم تو اميدوارم خدا پدرم را شفا عنايت كند . لبخندى زد ، گفت من اين شمشير را به هزار درهم خريده‌ام ، شمشير بسيار كارآمدى است ، هزار درهم داده‌ام اين شمشير را مسموم كرده‌اند . من خودم مىدانم اين ضربتى كه من بر پدر تو زدم اگر آن را بر همهء مردم تقسيم كنند همهء مردم مىميرند ، خاطرت جمع باشد . اين سخن تا حدود زيادى اميد فرزندان على را از على قطع كرد . گفتند طبيب بياوريد . مردى است به نام هانى بن عمرو سَلولى . ظاهراً اين مرد - آن‌طور كه يك وقتى در تاريخ خوانده‌ام - طبيبى بوده است كه در همين دانشگاه جندى شاپور كه در ايران بوده است و مسيحيهاى ايران آن را اداره مىكرده‌اند تحصيلات طبى كرده بود و اقامتش در كوفه بود . رفتند و اين مرد را احضار كردند و آوردند تا معاينه كند و بلكه بتواند معالجه كند . نوشته‌اند دستور داد گوسفندى يا بزى را ذبح كردند . از ريهء او رگى را بيرون كشيد ، آن رگ را گرماگرم در محل زخم انداخت ، مىخواست ببيند آثار اين سم چقدر است يا مىخواست بفهمد چقدر نفوذ كرده است ؛ اينها را ديگر من نمىدانم ، ولى همين قدر مىدانم كه تاريخ چنين نوشته است : وقتى كه اين مرد از آزمايش طبى خودش فارغ شد سكوت اختيار كرد ، حرفى نزد ؛ فقط همين قدر رو كرد به اميرالمؤمنين و عرض كرد : يا اميرالمؤمنين ! اگر وصيتى داريد بفرماييد . اينجا بود كه ديگر اميد خاندان و كسان على و اميد شيعيان على قطع شد .\r\nعلى عليه السلام كانون مهر و محبت و بغض و عداوت هر دو است . دوستانى دارد سر از پا نشناخته ، و دشمنانى دارد الدّالخصام . همين‌طور كه دشمنى مانند\r\n\r\n","description":"","footnote":"","page_name":" 496 ","page_number":496},
  {"content":"\r\n\r\nعبدالرحمن ملجم دارد ، دوستان عجيبى هم دارد . در ظرف نزديك به دو شبانه روزى كه گذشته است ، دوستان على ولوله‌اى دارند ، دور خانهء على اجتماع كرده‌اند و همهء اينها اجازه مىخواهند از على عيادت كنند و همه مىگويند يك بار به ما اجازه بدهيد جمال مولاى خودمان را زيارت كنيم ؛ آيا ممكن است يك بار ديگر ما صداى على را بشنويم ، چهرهء على را ببينيم ؟ يكى از آنها اصبغ بن نُباته است ، مىگويد ديدم مردم دور خانهء على اجتماع كرده‌اند ، مضطربند ، گريه و ناله مىكنند ، همه منتظر اجازهء ورود هستند . تا ديدم امام حسن عليه السلام بيرون آمد و از طرف پدر بزرگوارش از مردم تشكر كرد كه محبت كرده‌اند . بعد فرمود : ايهاالناس ! وضع پدر من وضعى نيست كه شما بتوانيد با ايشان ملاقات كنيد . پدرم از شما معذرت خواهى كرده و فرموده است برويد به خانه‌هاى خودتان ، متفرق بشويد ، چرا اينجا ايستاده‌ايد ؟ براى من امكان ملاقات شما ميسر نيست . مردم متفرق شدند ولى من هرچه فكر كردم ديدم نمىتوانم بروم ، اين پاى من يارا نمىدهد دور شوم . ايستادم . بار ديگر امام مجتبى آمد ، مرا ديد ، گفت : اصبغ ! مگر نشنيدى كه من چه گفتم ؟ عرض كردم : بله آقا شنيدم .\r\nچرا نرفتى ؟ عرض كردم : دل من حاضر به رفتن نمىشود . دلم مىخواهد هرجور هست يك بار ديگر آقا را زيارت كنم . رفت و براى من اجازه گرفت . رفتم به بالين اميرالمؤمنين ، ديدم يك عصابهء زردى يعنى يك دستمال زردى به سر اميرالمؤمنين بسته‌اند . من تشخيص ندادم كه آيا چهرهء على زردتر بود يا اين دستمال . بعضى گفته‌اند مقاومت بدن على در مقابل ضربت شمشير و اين مسموميت يك امر خارق العاده است ؛ على القاعده بايد على به ضرب همان شمشير از دنيا مىرفت . در اين لحظات آخر ، على گاهى بىهوش مىشد ، گاهى به هوش مىآمد . وقتى به هوش مىآمد باز زبان مقدسش به ذكر خدا و نصيحت و موعظه جارى بود ؛ چه نصايحى ، چه مواعظى ، چه سخنانى ! ديگر در آن وقت غير از اولاد على كسى كنار بستر على حاضر نبود .\r\nذكر مصيبت من همين يك كلمه است . اطفال على دور بستر على را گرفته‌اند ، مىبينند آقا گاهى صحبت مىكند و گاهى از حال مىرود . يك وقت صداى على را شنيدند ، مثل اينكه با كسى حرف مىزند ، با فرشتگان حرف مىزند : ارْفَقوا مَلائِكَةَ رَبّى بى فرشتگان پروردگارم كه براى قبض روح من آمده‌ايد ! با من به مدارا رفتار كنيد . يك مرتبه ديدند صداى على بلند شد : اشْهَدُ انْ لا الهَ الَّا اللَّهُ وَحْدَهُ لا شَريكَ لَهُ وَ\r\n\r\n","description":"","footnote":"","page_name":" 497 ","page_number":497},
  {"content":"\r\n\r\nاشْهَدُ انَّ مُحَمَّداً عَبْدُهُ وَ رَسولُهُ الرَّفيقُ الْاعْلى الرَّفيقُ الْاعْلى . اينها سخنان على بود :\r\nشهادت مىدهم به وحدانيت خدا ، شهادت مىدهم به رسالت پيغمبر . جان به جان آفرين تسليم كرد . فرياد شيون از خانهء على بلند شد . . . « 1 »\r\n\r\n\r\n\r\n\r\n","description":"","footnote":"\r\n( 1 ) [ چند ثانيه‌اى از پايان سخنرانى روى نوار ضبط نشده است . 
  ]\r\n","page_name":" 498 ","page_number":498},
  {"content":"\r\n\r\n\r\n3 عبادت و دعا\r\n  يا ايها الذين آمنوا اذكروا الله ذكرا كثيرا . و سبحوه بكرة و اصيلا   « 1 » .\r\nما در تعبيرات اسلامى خودمان گاهى چيزهايى مىبينيم كه براى بعضى از افراد در موضوع عبادت سؤالاتى به وجود مىآورد . مثلًا در مورد نماز به ما مىگويند كه پيغمبر اكرم فرمود و يا ائمّهء اطهار فرمودند ( چون هم در كلمات رسول اكرم هست و هم در كلمات ائمّه ) : الصَّلوةُ عَمودُ الدّين « 2 » نماز عمود خيمهء دين است . يعنى اگر دين را به منزلهء يك خيمهء برپاشده‌اى بدانيم كه هم چادر دارد و هم طناب و هم حلقه و هم ميخى كه به زمين كوبيده‌اند و هم عمودى كه آن خيمه را برپا نگاه داشته است ، نماز به منزلهء عمود اين خيمهء برپاشده است . و مخصوصاً در حديث نبوى كه رسول اكرم بيان فرموده است ، همين مطلب به همين شكل كه براى شما عرض كردم توضيح داده شده است . دربارهء نماز وارد شده است : انْ قُبِلَتْ قُبِلَ ما سِواها وَ انْ رُدَّتْ رُدَّ ماسِواها « 3 » يعنى شرط قبولى و پذيرش ساير اعمال انسان قبولى نماز است ، به اين\r\n\r\n\r\n\r\n\r\n","description":"","footnote":"\r\n( 1 ) احزاب / 41 و 42 .\r\n( 2 ) وسائل ، ج 3 / ص 23 ، ح 13 .\r\n( 3 ) . همان ، ص 22 ، ح 10 .\r\n","page_name":" 499 ","page_number":499},
  {"content":"\r\n\r\nمعنى كه اگر انسان كارهاى خيرى انجام بدهد و نماز نخواند و يا نماز بخواند اما نماز نادرست و غيرمقبولى كه رد بشود ، ساير كارهاى خير او هم رد مىشود .\r\nشرط قبولى ساير كارهاى خير انسان ، قبول شدن نماز اوست . در حديث ديگر است كه : الصَّلوةُ قُرْبانُ كُلِّ تَقِىٍّ « 1 » نماز مايهء تقرّب هر انسان پرهيزكار است . باز در حديث ديگر است كه شيطان هميشه از مؤمن ناراحت و گريزان است مادامى كه مراقب و محافظ نمازش هست ؛ و امثال اينها كه ما در اخبار و احاديثْ زياد داريم و حتى از خود قرآن مجيد مىتوان اين مطلب را يعنى اهميت فوق العادهء نماز را استنباط كرد .\r\nسؤالى كه در اين زمينه به وجود مىآيد اين است كه گاهى از بعضى افراد شنيده مىشود كه اينهمه احاديثى كه دربارهء اهميت نماز هست لااقل بايد برخى از اينها ساختگى باشد ، درست نباشد ، احاديث صحيح و معتبر نباشد ، كلام پيغمبر و ائمّه نباشد ؛ شايد اينها را در دوره‌هايى كه زهّاد و عبّاد زياد شدند يعنى بازار زهد و عبادت داغ شد ، ساخته‌اند و مخصوصاً در قرنهاى دوم و سوم هجرى كه افرادى پيدا شدند زاهد مسلك و خيلى افراطى در عبادت كه كارشان كم و بيش به رهبانيت كشيده شده بود .\r\n\r\nنمونه‌اى از افراط در عبادت\r\nاز همان وقتهايى كه تصوف هم در دنياى اسلام پيدا شد ، ما مىبينيم افرادى پيدا شدند كه تمام نيروى خودشان را صرف عبادت و نماز كردند و ساير وظايف اسلامى را فراموش نمودند . مثلًا در ميان اصحاب اميرالمؤمنين مردى را داريم به نام ربيع بن خُثَيم ، همين خواجه ربيع معروف كه قبرى منسوب به او در مشهد است . حالا اين قبر ، قبر او هست يا نه ، من يقين ندارم و اطلاعم در اين زمينه كافى نيست ولى در اينكه او را يكى از زهّاد ثمانيه يعنى يكى از هشت زاهد معروف دنياى اسلام مىشمارند شكى نيست . ربيع بن خثيم اينقدر كارش به زهد و عبادت كشيده بود كه در دوران آخر عمرش « 2 » قبر خودش را كنده بود و گاهى مىرفت در قبر و لحدى كه\r\n\r\n\r\n\r\n\r\n","description":"","footnote":"\r\n( 1 ) نهج البلاغه ، حكمت 131 .\r\n( 2 ) اين مرد بعد از شهادت اميرالمؤمنين تا دوران شهادت اباعبداللَّه كه بيست سال فاصله شد ، زنده بود يعنى ايامى كه امام حسين را شهيد كردند او زنده بود . نوشته‌اند بيست سال تمام اين مرد كارش عبادت بود و يك كلمه به اصطلاح حرف دنيا نزد .\r\n","page_name":" 500 ","page_number":500},
  {"content":"\r\n\r\nخودش براى خودش كنده بود مىخوابيد و خود را نصيحت و موعظه مىكرد ، مىگفت : يادت نرود عاقبت بايد بيايى اينجا . تنها جمله‌اى كه غير از ذكر و دعا از او شنيدند آن وقتى بود كه اطلاع پيدا كرد كه مردم حسين بن على فرزند عزيز پيغمبر را شهيد كرده‌اند ؛ چند كلمه گفت در اظهار تأثر و تأسف از چنين حادثه‌اى : واى بر اين امّت كه فرزند پيغمبرشان را شهيد كردند ! مىگويند بعدها استغفار مىكرد كه چرا من اين چند كلمه را كه غير ذكر بود به زبان آوردم .\r\nهمين آدم در دوران اميرالمؤمنين على عليه السلام جزء سپاهيان ايشان بوده است . يك روز آمد خدمت اميرالمؤمنين عرض كرد : « يا اميرَالْمُؤْمِنينَ ! انّا شَكَكْنا فى هذَا الْقِتالِ » . « انّا » را هم كه مىگويد معلوم مىشود كه او نمايندهء عده‌اى بوده است . يا اميرالمؤمنين ! ما دربارهء اين جنگ شك و ترديد داريم ، مىترسيم اين جنگ جنگ شرعى نباشد . چرا ؟ چون ما داريم با اهل قبله مىجنگيم ، ما داريم با مردمى مىجنگيم كه آنها مثل ما شهادتين مىگويند ، مثل ما نماز مىخوانند ، مثل ما رو به قبله مىايستند . و از طرفى شيعهء اميرالمؤمنين بود ، نمىخواست كناره گيرى كند .\r\nگفت : يا اميرالمؤمنين ! خواهش مىكنم به من كارى را واگذار كنيد كه در آن شك وجود نداشته باشد ، من را به جايى و دنبال مأموريتى بفرست كه در آن شك نباشد « 1 » . اميرالمؤمنين هم فرمود : بسيار خوب ، اگر تو شك مىكنى پس من تو را به جاى ديگرى مىفرستم . نمىدانم خودش تقاضا كرد يا ابتدائاً حضرت او را به يكى از سرحدات فرستادند كه در آنجا هم باز سرباز بود . كار سربازى مىخواست انجام بدهد اما در سرحد كشور اسلامى كه اگر احياناً پاى جنگ و خونريزى به ميان آمد طرفش كفار يا بت پرستان يعنى غيرمسلمانها باشند . اين نمونه‌اى بود از زهّاد و عبّادى كه در آن زمان بودند .\r\nاين زهد و عبادت چقدر ارزش دارد ؟ اين ، ارزش ندارد كه آدم در ركاب مردى مانند على باشد اما در راهى كه على دارد راهنمايى مىكند و در آنجايى كه على فرمان جهاد مىدهد ، شك كند كه آيا اين درست است يا نادرست ، و عمل به احتياط كند ، بنا را بر احتياط بگذارد . مثل اينكه مىگويند : چرا ما روزهء شك‌دار\r\n\r\n\r\n\r\n\r\n","description":"","footnote":"\r\n( 1 ) در روز بيست و يكم ماه مبارك رمضان كه در اين جلسهء محترم دربارهء خوارج صحبت مىكردم ، جريان و علل و عواملى را كه سبب شد يك طبقهء مقدس مآب خشكى كه با فرهنگ و ثقافت اسلامى آشنايى كامل نداشتند به وجود آيند ، توضيح دادم .\r\n","page_name":" 501 ","page_number":501},
  {"content":"\r\n\r\nبگيريم ؟ مىبينيد كه در ميان مردم هم اين حرف خيلى زياد است : « چرا ما روزهء شك‌دار بگيريم ، اين چه كارى است ؟ چرا جايى بجنگيم كه شك داريم ؟ مىرويم جايى كه روزه‌اى كه مىگيريم روزهء شك‌دار نباشد . » اين چه ارزشى دارد ؟ اسلام بصيرت مىخواهد ؛ هم عمل مىخواهد و هم بصيرت . اين آدم ( خواجه ربيع ) بصيرت ندارد . در دوران ستمگرى مانند معاويه و ستمگرترى مانند يزيدبن معاويه زندگى مىكند ( معاويه‌اى كه دين خدا را دارد زيرورو مىكند ، يزيدى كه بزرگترين جنايتها را در تاريخ اسلام مرتكب مىشود و تمام زحمات پيغمبر دارد هدر مىرود ) ، آقا رفته يك گوشه‌اى را انتخاب كرده ، شب و روز دائماً مشغول نماز خواندن است و جز ذكر خدا كلمهء ديگرى به زبانش نمىآيد ؛ يك جمله‌اى هم كه به عنوان اظهار تأسف از شهادت حسين بن على عليه السلام مىگويد ، بعد پشيمان مىشود كه اينْ حرفِ دنيا شد ، چرا به جاى آن سُبْحانَ اللَّه ، الْحَمْدُ للَّهِ نگفتم ؟ چرا به جاى آن ياحَىُّ يا قَيّوم نگفتم ؟ چرا اللَّهُ اكْبَر نگفتم ، لا حَوْلَ وَلا قوَّةَ الَّا بِاللَّه‌نگفتم ؟ اين با تعليمات اسلامى جور درنمى آيد . لا يُرَى الْجاهِلُ الّا مُفْرِطاً اوْ مُفَرِّطاً « 1 » جاهل يا تند مىرود يا كُند .\r\n\r\nافراط در توجه به مسائل اجتماعى\r\nيك عده مىگويند اصلًا اين حرف كه الصَّلوةُ عَمودُ الدّين نماز پايه و عمود خيمهء دين است ، با تعليمات اسلامى جور نمىآيد ؛ اسلام دينى است كه بيش از هر چيزى به مسائل اجتماعى اهميت مىدهد ، اسلام دين  ان الله يأمر بالعدل و الاحسان  « 2 » است ، اسلام دين  لقد ارسلنا رسلنا بالبينات و انزلنا معهم الكتاب و الميزان ليقوم الناس بالقسط  « 3 » است ، اسلام دين امر به معروف و نهى از منكر است :  كنتم خير امة اخرجت للناس تأمرون بالمعروف و تنهون عن المنكر  « 4 » ، اسلام دين فعاليت و عمل و كار است ، اسلام دين بزرگى است ؛ دينى كه اينهمه به اين مسائل اهميت مىدهد ، چطور مىشود براى عبادات اينهمه اهميت قائل بشود ؟ نه ، پس اساساً مسئلهء عبادت در دنياى اسلام\r\n\r\n\r\n\r\n\r\n","description":"","footnote":"\r\n( 1 ) نهج البلاغه فيض الاسلام ، حكمت 67 .\r\n( 2 ) نحل / 90 .\r\n( 3 ) حديد / 25 .\r\n( 4 ) آل عمران / 110 .\r\n","page_name":" 502 ","page_number":502},
  {"content":"\r\n\r\nاهميت زيادى ندارد ؛ برو دنبال تعليمات اخلاقى اسلام ، برو دنبال تعليمات اجتماعى اسلام ؛ مسئلهء عبادت مال بيكارهاست ؛ آنهايى كه كار مهمترى ندارند بايد نماز بخوانند و عبادت كنند اما آدمى كه كار مهمترى دارد كه ديگر لزومى ندارد عبادت كند ! .\r\nاين هم فكر غلطى است و بسيار بسيار خطرناك . اسلام را همان طورى كه هست بايد شناخت .\r\nاين را كه من عرض مىكنم به خاطر اين است كه به صورت يك بيمارى در اجتماع خودمان احساس مىكنم . با كمال تأسف الآن در اجتماع ما اكثر آنهايى كه شور اسلامى دارند ، دو دسته هستند : يك دسته ربيع بن خثيمى فكر مىكنند ، مثل خواجه ربيع فكر مىكنند . اسلام براى اينها عبارت است از ذكر و دعا و نافله خواندن و زيارت رفتن و زيارت عاشورا خواندن . اسلام براى اينها يعنى كتاب مفاتيح و كتاب زاد المعاد . همهء اسلام براى اينها در كتاب مفاتيح خلاصه شده است و غير از اين چيزى اساساً وجود ندارد . درست مثل ربيع بن خثيم فكر مىكنند ؛ اصلًا كارى به دنيا ندارند ، كارى به زندگى ندارند ، كارى به مقررات اجتماعى اسلام ندارند ، كارى به اصول و اركان اسلام ندارند ، كارى به تربيت اسلام ندارند ، به هيچ چيز اساساً كارى ندارند .\r\nعكس العمل كندروى اينها اين است كه يك طبقهء ديگرى پيدا شده از تندروها كه واقعاً به مسائل اجتماعى اسلام اهميت مىدهند و حساسيت هم نشان مىدهند .\r\nاين‌جور اشخاص از اين نظر خيلى هم باارزش هستند ، ولى برخى از همينها را من گاهى ديده‌ام كه مثلًا مستطيع شده است اما به حج نمىرود . اين آدمى كه واقعاً مسلمان است ، واقعاً به اسلام علاقه‌مند است و دلش براى اسلام مىتپد ، وقتى مستطيع مىشود به مكه نمىرود ، اصلًا برايش خيلى مهم نيست . به نمازش اهميت نمىدهد . به اينكه در مسائل بايد تقليد كرد اهميت نمىدهد ، با اينكه تقليد يك امر معقولى است . معناى تقليد چيست ؟ مىگويند آقا تو يا بايد مسائلى مانند نماز و روزه را مستقيماً خودت استنباط كنى ، يعنى اينقدر متخصص باشى كه خودت از روى تخصص استنباط كنى يا عمل به احتياط بكنى كه كارت خيلى دشوار است ، و يا يك متخصص عادل عالم جامع الشرايط را درنظر بگير و مثل اينكه به يك طبيب متخصص مراجعه مىكنى ، مطابق نظر او رفتار كن . نمىشود كه انسان تقليد نكند ؛\r\n\r\n","description":"","footnote":"","page_name":" 503 ","page_number":503},
  {"content":"\r\n\r\nيعنى اگر تقليد نكند ، خودش را بيشتر به زحمت انداخته است . يا بعضيها به روزه‌شان اهميت نمىدهند ؛ اگر رفتند مسافرت و روزه‌شان قضا شد ، قضايش را انجام نمىدهند .\r\nاينها هم خودشان را مسلمان كامل مىدانند ، آن دستهء اول هم خودشان را مسلمان كامل مىدانند ، در صورتى كه نه اينها مسلمان كاملند و نه آنها . اسلام دينى است كه  نؤمن ببعض و نكفر ببعض  « 1 » برنمى دارد . نمىشود انسان عبادت اسلام را بگيرد ولى اخلاق و مسائل اجتماعىاش مانند امر به معروف و نهى از منكر را نگيرد ، و نمىشود انسان امر به معروف و نهى از منكر اسلام را بگيرد و عبادتش را رها كند .\r\nقرآن هر جا كه مىگويد :  اقيموا الصلاة  پشت سرش مىگويد :  آتوا الزكاة .  اگر مىگويد :\r\n اقام الصلاة  پشت سرش مىگويد :  آتى الزكاة .  اگر مىگويد :  يقيمون الصلاة  پشت سرش مىگويد :  يؤتون الزكاة .   « يقيمون الصلاة »  مربوط به رابطهء ميان بنده و خداست ،  يؤتون الزكاة  مربوط به رابطهء ميان بنده و ديگر بندگان خداست . يك نفر مسلمان ، هم بايد يك رابطهء دائم و ثابت ميان او و خداى خودش برقرار باشد و هم بايد يك رابطهء ثابت و دائم ميان او و جامعهء خودش برقرار باشد . بدون عبادت ، ذكر و ياد خدا ، مناجات با حق ، حضور قلب ، نماز و روزه نمىشود يك جامعهء اسلامى ساخت و حتى خود انسان سالم نمىماند . و همچنين بدون يك اجتماع صالح و يك محيط سالم ، بدون امر به معروف و نهى از منكر ، بدون رسيدگى و تعاطف و تراحم ميان افراد مسلمان نمىشود عابد خوبى بود .\r\n\r\nعلى عليه السلام ، نمونهء كامل اسلام\r\nشما وقتى به على بن ابى طالب عليه السلام از يك نظر نگاه كنيد ، مىبينيد يك عابد و اول عابد دنياست به طورى كه عبادت على ميان همه ضرب المثل مىشود ، آن هم نه عبادتى كه فقط خم و راست بشود ، بلكه عبادتى كه سراسر جذبه است ، سراسر شور است ، سراسر عشق است ، سراسر گريه و اشك است .\r\nبعد از اينكه على از دنيا رفته است ، مردى به نام ضرار با معاويه روبرو مىشود .\r\nمعاويه مىداند كه او از اصحاب على است ، مىگويد : مىخواهم على را كه با او\r\n\r\n\r\n\r\n\r\n","description":"","footnote":"\r\n( 1 ) نساء / 150 .\r\n","page_name":" 504 ","page_number":504},
  {"content":"\r\n\r\nبودى براى من توصيف كنى . خود معاويه از هركس ديگر على شناس‌تر بود ولى در عين حال اين كار را دوست داشت ، چون در ته دلش به على ارادت داشت و حال آنكه به روى او شمشير مىكشيد . بشر يك چنين موجودى است . به على اعتقاد داشت ، همان طورى كه شيطان به آدم اعتقاد داشت ، ولى در عين حال از هيچ جنايتى دربارهء او كوتاهى نمىكرد . ضرار يكى از مشاهدى كه على را ديده بود براى معاويه نقل كرد ، گفت : در يك شبى من على را در محراب عبادتش ديدم « يَتَمَلْمَلُ تَمَلْمُلَ السَّليمِ وَ يَبْكى بُكاءَ الْحَزين » مثل آدمى كه مار او را زده باشد ، در محراب عبادت از خوف خدا به خود مىپيچيد و مثل يك آدم غرق در حزن و اندوه مىگريست و اشك مىريخت ، مرتب مىگفت آه آه از آتش جهنم . معاويه گريه‌اش گرفت و گريست .\r\nهمچنين معاويه در برخوردى كه با عدى بن حاتم پيدا كرد ، مىخواست عدى را عليه على عليه السلام كه از دنيا رفته بود تحريك كند . به عدى گفت : « ايْنَ الطُّرَفات ؟ » طرَيف و طُرفه و طارف چطور شدند ؟ ( عدى سه پسر داشت به نامهاى طريف ، طرفه و طارف كه هر سه در ركاب على عليه السلام شهيد شدند . معاويه مىخواست فتنه‌انگيزى كند ، داغ جوانهايش را به يادش بياورد ، بلكه بتواند از او يك كلمه عليه على عليه السلام اقرار بگيرد ) . عدى گفت : همه‌شان در صفّين در ركاب على كشته شدند . گفت : على دربارهء تو انصاف نداد ، بى انصافى كرد ؛ بچه‌هاى خودش حسن و حسين را كنار كشيد و بچه‌هاى تو را جلو انداخت و به كشتن داد . عدى گفت : من دربارهء على انصاف ندادم . اگر من انصاف مىدادم ، نبايد الآن على زير خاك باشد و من زنده باشم . معاويه كه ديد تيرش به سنگ خورده است ، گفت : اى عدى ! دلم مىخواهد حقيقت را برايم دربارهء على بگويى . عدى ، على عليه السلام را بسيار مفصل توصيف كرد .\r\nخود او مىگويد : آخر كار كه شد ، يك وقت ديدم اشكهاى نجس معاويه روى ريشش جارى شده است . بسيار اشك ريخت . بعد با آستين خود اشكهايش را پاك كرد و گفت : هيهات ! زمان و روزگار عقيم است كه مثل على مردى را بياورد . ببينيد حقيقت چگونه جلوه دارد ! .\r\nاين از عبادت على ، اما آيا على فقط اهل محراب بود و در غير محراب جاى ديگرى پيدايش نمىشد ؟ .\r\nباز على را مىبينيم كه از هر نظر اجتماعى ترين فرد است ، آگاه ترين فرد به\r\n\r\n","description":"","footnote":"","page_name":" 505 ","page_number":505},
  {"content":"\r\n\r\nاوضاع و احوال مستمندها ، بيچاره‌ها ، مساكين و شاكيهاست . درحالى كه خليفه بود ، روزها دِرّهء خودش يعنى شلّاقش را روى دوشش مىانداخت و شخصاً در ميان مردم گردش مىكرد و به كارهاى آنها رسيدگى مىنمود . به تجّار كه مىرسيد فرياد مىكرد : الْفِقْهُ ثُمَّ الْمَتْجَرُ « 1 » اول برويد مسائل تجارت را ياد بگيريد ، احكام شرعىاش را ياد بگيريد ، بعد بياييد تجارت كنيد ؛ معاملهء حرام نكنيد ، معاملهء ربوى نكنيد . اگر كسى مىخواست دير به دنبال كسبش برود ، على مىگفت زود پاشو برو : اغْدوا الى عِزِّكُمْ « 2 » . اين مرد عابد اينچنين بود . اول بار من اين حديث را از مرحوم آيت اللَّه العظمى بروجردى شنيدم . يك وقت مرد فقيرى ، متكدىاى آمده بود به ايشان چسبيده بود و چيزى مىخواست . ايشان به قيافه‌اش نگاه كرد ، ديد مردى است كه مىتواند كار و كاسبى بكند ، گدايى برايش حرفه شده است . نصيحتش كرد . از جمله همين جملهء على عليه السلام را فرمود ، گفت اميرالمؤمنين به مردم فرياد مىكرد : اغْدوا الى عِزِّكُمْ صبح زود به دنبال عزت و شرف خودتان برويد ، يعنى برويد دنبال كار و كسب و روزىتان . انسان وقتى كه از خود درآمد داشته باشد و زندگىاش را خود اداره كند ، عزيز است . كار و كسب ، عزت و شرافت است .\r\nاين را مىگويند نمونهء يك مسلمان واقعى . در عبادت اول عابد است . در مسند قضا كه مىنشيند ، يك قاضى عادل است كه يك سر مو از عدالت منحرف نمىشود .\r\nميدان جنگ مىرود ، يك سرباز و يك فرمانده شجاع است ؛ يك فرمانده درجهء اول كه خودش فرمود : من از اول جوانى جنگيده‌ام و در جنگ تجربه دارم . روى كرسى خطابه مىنشيند ، اول خطيب است . روى كرسى تدريس مىنشيند ، اول معلم و مدرّس است ، و در هر فضيلتى همين‌طور است . اين ، نمونهء كامل اسلام است .\r\nاسلام هرگز  نؤمن ببعض و نكفر ببعض  را نمىپذيرد كه بگوييم اين گوشهء اسلام را قبول داريم ولى آن گوشه‌اش را قبول نداريم . انحرافات در دنياى اسلام از همين جا پيدا شده و مىشود كه ما يك گوشه را بگيريم و بچسبيم ولى گوشه‌هاى ديگر را رها كنيم . به اين ترتيب قهراً همه را خراب و فاسد مىكنيم . همين طورى كه روش بسيارى از زاهد مسلكان ما در گذشته غلط بود ، روش كسانى كه تمام اسلام را در\r\n\r\n\r\n\r\n\r\n","description":"","footnote":"\r\n( 1 ) وسائل الشيعه ، ج 12 / ص 282 ، ح 1 .\r\n( 2 ) همان ، ص 4 ، ح 10 .\r\n","page_name":" 506 ","page_number":506},
  {"content":"\r\n\r\nكتاب مفتاح مثلًا جستجو مىكردند ، در بياض « 1 » و دعا جستجو مىكردند غلط بود ، روش كسانى هم كه به كلى از دعا و عبادت و نافله و فريضه استعفا داده و فقط مىخواهند در مسائل اجتماعى اسلام بينديشند غلط است .\r\n\r\nچهرهء يك جامعهء اسلامى\r\nدر سورهء مباركهء   انا فتحنا   مىفرمايد :  محمد رسول الله و الذين معه اشداء على الكفار رحماء بينهم  « 2 » . در اينجا چهرهء يك جامعهء اسلامى ترسيم شده است و مسئلهء اوّلى كه ذكر مىكند ، معيّت با پيغمبر و ايمان به پيغمبر است . مرحلهء دوم  اشداء على الكفار  در مقابل بيگانگانْ محكم ، قوى و نيرومند بودن است . پس اين خشكه مقدس‌هايى كه فقط پلاس مساجد هستند و هزار تايشان را يك سرباز جلو مىاندازد و صدايشان درنمى آيد ، مسلمان نيستند . يكى از خاصيتهاى مسلمان و اولين خاصيتى كه قرآن كريم ذكر كرده است ، شدت ، قوّت و استحكام در مقابل دشمن است . اسلام ، مسلمان سست را نمىپذيرد :  و لا تهنوا و لا تحزنوا و انتم الاعلون ان كنتم مؤمنين  « 3 » . سستى در دين اسلام نيست . ويل دورانت در كتاب تاريخ تمدن مىگويد : هيچ دينى به اندازهء اسلام پيروان خود را به قوّت و نيرومندى دعوت نكرده است .\r\nگردن را كج كردن ، از گوشهء لب آب ريختن ، يقه باز بودن ، يقه چرك بودن ، خود را به ننه من غريبم زدن ، پا را به زمين كشيدن ، عبا را به سر كشيدن ، اينها ضد اسلام است . ناله كردن ، آه كشيدن ضد اسلام است .  اما بنعمة ربك فحدث  « 4 » . خدا به تو سلامت داده ، قوّت داده ، قدرت و نيرو داده . تو كه مىتوانى كمرت را راست بگيرى ، چرا بى خود كج مىكنى ؟ تو كه مىتوانى گردنت را راست نگه دارى ، چرا بى خود كج مىكنى ؟ چرا بى خود آه مىكشى ؟ آخر آه كشيدن يعنى يك دردى دارم ؛ خدا كه به تو دردى نداده ، چرا آه مىكشى ؟ اين كفران نعمت خداست . آيا على همين‌طور راه مىرفت كه من و تو راه مىرويم ؟ آيا على اين‌جور عبا را بر سر مىكشيد و اين طرف و آن طرف مىرفت ؟ ! اينها از اسلام نيستند .  اشداء على الكفار  در مقابل بيگانه ،\r\n\r\n\r\n\r\n\r\n","description":"","footnote":"\r\n( 1 ) كتاب دعا\r\n( 2 ) فتح / 29 .\r\n( 3 ) آل عمران / 139 .\r\n( 4 ) ضحى / 11 .\r\n","page_name":" 507 ","page_number":507},
  {"content":"\r\n\r\nشديد ، محكم مثل سدّ اسكندر ، آهنين .\r\nدر ميان خودشان ، با مسلمانها چطور ؟  رحماء بينهم  مهربان ، دوست و صميمى . باز وقتى مىرويم سراغ مقدسهاى خودمان ، چيزى كه در وجود اينها نمىبينيم صميميت و مهربانى نسبت به ديگران است ؛ هميشه اخم كرده و عبوسند ، با احدى نمىجوشند ، با احدى نمىخندند ، به احدى تبسم نمىكنند ، بر سر همهء مردم دنيا منت دارند . اينها مسلمان نيستند ، خودشان را به اسلام بسته‌اند . اين هم خصوصيت دوم .\r\nآيا همين ديگر كافى است ؟ شدت در مقابل كفار و مهربانى و صميميت نسبت به مسلمين ، براى مسلمان بودن كافى است ؟ نه .  تراهم ركعا سجدا يبتغون فضلا من الله و رضوانا  « 1 » در عين حال همين فرد شديد در مقابل بيگانه ، و صميمى و مهربان در ميان خوديها و با مسلمانان را وقتى در محراب عبادت مىبينى ، در ركوع ، در سجود ، در حال دعا و در حال عبادت و مناجات ،  ركعا سجدا  عبادتش است ،  يبتغون فضلا من الله و رضوانا  دعايش است . البته نمىخواهم ميان دعا و عبادت مرز قائل بشوم . دعا عبادت است و عبادت هم دعا ، اما گاهى يك عمل صرفاً دعاى خالص است يعنى عبادتى است كه فقط دعاست ولى عبادت ديگرى دعا و غير دعا در آن مخلوط است مثل نماز ، و يا عبادت ديگرى اساساً دعا نيست مثل روزه .\r\n سيماهم فى وجوههم من اثر السجود  « 2 » آنقدر عبادت مىكند كه آثار عبادت ، تقوا و خداپرستى در وجنات و چهره‌اش پيداست ؛ هر كه به او نگاه كند ، در وجودش خداشناسى و ياد خدا را مىبيند ، او را كه مىبيند به ياد خدا مىافتد . در حديث است ( و شايد از رسول اكرم باشد ) كه حواريين عيسى بن مريم از او سؤال كردند : « يا روحَ اللَّه ! مَنْ نُجالِسُ » ما با چه كسى همنشينى كنيم ؟ فرمود : مَنْ يُذَكِّرُكُمُ اللَّهَ رُؤْيَتُهُ وَ يَزيدُ فى عِلْمِكُمْ مَنْطِقُهُ وَ يَرْغَبُكُمْ فِى الْخَيْرِ عَمَلُهُ « 3 » با كسى بنشينيد كه وقتى او را مىبينيد به ياد خدا بيفتيد ( در سيما و وجنات او خداترسى و خداپرستى را بيابيد ) ، با آن كس كه علاوه بر اين ، سخن كه مىگويد از سخنش استفاده مىكنيد ، بر علم شما مىافزايد . وقتى به عملش نگاه مىكنيد ، به كار خير تشويق مىشويد . با چنين كسانى نشست و برخاست كنيد .\r\n\r\n\r\n\r\n\r\n","description":"","footnote":"\r\n( 1 ) . فتح / 29 .\r\n( 2 ) . فتح / 29 .\r\n( 3 ) اصول كافى ج 4 ، كتاب فضل العلم ، باب « مجالسة العلماء و صحبتهم » .\r\n","page_name":" 508 ","page_number":508},
  {"content":"\r\n\r\nدر دنبالهء آيه مىگويد :  ذلك مثلهم فى التوراة و مثلهم فى الانجيل كزرع اخرج شطاه فآزره فاستغلظ فاستوى على سوقه يعجب الزراع ليغيظ بهم الكفار  « 1 » در تورات و انجيل ، اينها با اين صفت ياد شده‌اند ، درباره‌شان گفته شده است كه چنين امّتى به وجود مىآيد . به اين شكل تجسم پيدا كرده و توصيف شده‌اند كه مثَلشان مثَل يك زراعت است ، مثَل يك گندم است كه در زمين كشت مىشود و بعد ، چون زنده است ، از زمين مىرويد . در آغاز برگ نازكى بيرون مىدهد ولى تدريجاً اين برگ درشت‌تر مىشود و استحكام پيدا مىكند ، آنچنان كه كم كم به صورت يك ساقهء كلفت درمىآيد . بعد به شكلى درمىآيد كه روى پاى خودش مىايستد درحالى كه قبلًا برگى بود افتاده روى زمين و از خود استقلال نداشت . آنچنان رشد مىكند كه همهء كشاورزان را ، همهء متخصصان انسان شناسى را به حيرت درمىآورد كه چه ملت رشيدى ، چه ملت بالنده‌اى ، چه ملت در حال رشدى ! البته ملتى كه هم  اشداء على الكفار  باشد ، هم  رحماء بينهم  ، هم  ركعا سجدا  و هم  يبتغون فضلا من الله و رضوانا  ، قطعاً اين‌جور است . حالا بگوييد چرا ما مسلمين اينقدر درحال انحطاط هستيم ؟\r\nچرا اينقدر توسرى خور و بدبخت هستيم ؟ اصلًا كداميك از اين خصايص در ما هست ، و اين چه توقّعى است ؟ ! .\r\nما با اينكه صددرصد اعتراف داريم كه اسلام دين اجتماعى است و دستورات آن حاكى از اين است ، ولى اينها سبب نمىشود كه ما عبادت و دعا و ارتباط با خدا را تحقير كنيم ، كوچك بشماريم ، نماز را كوچك بشماريم .\r\n\r\nسبك شمردن نماز\r\nيكى از گناهان ، استخفاف نماز يعنى سبك شمردن نماز است . نماز نخواندن يك گناه بزرگ است ، و نماز خواندن اما نماز را خفيف شمردن ، استخفاف كردن ، بى اهميت تلقى كردن گناه ديگرى است . پس از وفات امام صادق عليه السلام ابوبصير آمد به‌امّ حميده تسليتى عرض كند . امّ حميده گريست . ابوبصير هم كه كور بود گريست .\r\nبعدامّ حميده به ابوبصير گفت : ابوبصير ! نبودى و لحظهء آخر امام را نديدى ؛ جريان عجيبى رخ داد . امام در يك حالى فرو رفت كه تقريباً حال غشوه‌اى بود . بعد\r\n\r\n\r\n\r\n\r\n","description":"","footnote":"\r\n( 1 ) فتح / 29 .\r\n","page_name":" 509 ","page_number":509},
  {"content":"\r\n\r\nچشمهايش را باز كرد و فرمود : تمام خويشان نزديك مرا بگوييد بيايند بالاى سر من حاضر شوند . ما امر امام را اطاعت و همه را دعوت كرديم . وقتى همه جمع شدند ، امام در همان حالات كه لحظات آخر عمرش را طى مىكرد يك مرتبه چشمش را باز كرد ، رو كرد به جمعيت و همين يك جمله را گفت : انَّ شَفاعَتَنا لا تَنالُ مُسْتَخِفّاً بِالصَّلوةِ « 1 » هرگز شفاعت ما به مردمى كه نماز را سبك بشمارند نخواهد رسيد . اين را گفت و جان به جان آفرين تسليم كرد .\r\nامام نفرمود كه شفاعت ما به مردمى كه نماز نمىخوانند نمىرسد ؛ آن كه تكليفش خيلى روشن است ، بلكه فرمود به كسانى كه نماز را سبك مىشمارند . يعنى چه نماز را سبك مىشمارند ؟ يعنى وقت و فرصت دارد ، مىتواند نماز خوبى با آرامش بخواند ولى نمىخواند . نماز ظهر و عصر را تا نزديك غروب نمىخواند ، نزديك غروب كه شد يك وضوى سريعى مىگيرد و بعد با عجله يك نمازى مىخواند و فوراً مهرش را مىگذارد آن طرف ؛ نمازى كه نه مقدمه دارد نه مؤخره ، نه آرامش دارد و نه حضور قلب . طورى عمل مىكند كه خوب ديگر اين هم يك كارى است و بايد نمازمان را هم بخوانيم . اين ، خفيف شمردن نماز است . اين‌جور نماز خواندن خيلى فرق دارد با آن نمازى كه انسان به استقبالش مىرود ؛ اول ظهر كه مىشود با آرامش كامل مىرود وضو مىگيرد ، وضوى با آدابى ، بعد مىآيد در مصلّاى خود اذان و اقامه مىگويد و با خيال راحت و فراغ خاطر نماز مىخواند . « السّلام عليكم » را كه گفت فوراً در نمىرود ، مدتى بعد از نمازْ با آرامش قلب تعقيب مىخواند و ذكر خدا مىگويد . اين علامت اين است كه نماز در اين خانه احترام دارد .\r\nنمازخوان‌هايى كه خودشان نماز را استخفاف مىكنند يعنى كوچك مىشمارند ( نماز صبحشان آن دم آفتاب است ، نماز ظهر و عصرشان آن دم غروب است ، نماز مغرب و عشاشان چهار ساعت از شب گذشته است و نماز را با عجله و شتاب مىخوانند ) تجربه نشان داده كه بچه‌هاى اينها اصلًا نماز نمىخوانند . شما اگر بخواهيد واقعاً نمازخوان باشيد و بچه هايتان نمازخوان باشند ، نماز را محترم بشماريد . نمىگويم نماز بخوانيد ؛ بالاتر از نماز خواندن ، محترم بشماريد . اولًا براى\r\n\r\n\r\n\r\n\r\n","description":"","footnote":"\r\n( 1 ) وسائل ، ج 3 / ص 17 ، ح 11 .\r\n","page_name":" 510 ","page_number":510},
  {"content":"\r\n\r\nخودتان در خانه يك مصلّايى انتخاب كنيد ( مستحب هم هست ) يعنى در خانه نقطه‌اى را انتخاب كنيد كه جاى نمازتان باشد ، مثل يك محراب براى خودتان درست كنيد . اگر مىتوانيد ( همان طورى كه پيغمبر اكرم يك مصلّى و جاى نماز داشت ) يك اتاق را به عنوان مصلّى انتخاب كنيد . اگر اتاق زيادى نداريد ، در اتاق خودتان يك نقطه را براى نماز خواندن مشخص كنيد . يك جا نماز پاك هم داشته باشيد . در محل نماز كه مىايستيد ، جا نماز پاكيزه‌اى بگذاريد ، مسواك داشته باشيد ، تسبيحى براى ذكر گفتن داشته باشيد . وقتى كه وضو مىگيريد ، اينقدر با عجله و شتاب نباشد .\r\n\r\nوضوى على عليه السلام\r\nما ادّعا مىكنيم كه شيعهء على هستيم . شيعهء على كه با اسم نمىشود برادر ! آن كسى كه وضوى على را شرح داده است مىگويد : على بن ابى طالب آمد وضو بگيرد . تا دست به آب برد ( آن استحباب اوّلى كه انسان دستش را مىشويد ) گفت : بِسْمِ اللَّهِ وَ بِاللَّهِ ، اللَّهُمَّ اجْعَلْنى مِنَ التَّوّابينَ وَاجْعَلْنى مِنَ الْمُتَطَهِّرينَ به نام تو و به تو ، خدايا مرا از توبه كاران قرار بده ، مرا از پاكيزگان قرار بده ! توبه يعنى پاكيزه كردن خود . على عليه السلام وقتى سراغ آب مىرود ، چون آب رمز طهارت است به ياد توبه مىافتد . دستش را كه تميز مىكند ، به ياد پاكيزه كردن روح خودش مىافتد . به ما مىگويد وقتى با اين آب ، با اين طَهور ، با اين ماده‌اى كه خدا آن را وسيلهء پاكيزگى قرار داده است مواجه مىشوى ، وقتى سراغ اين ماده مىروى ، چشمت به آن مىافتد و دستت را با آن مىشويى و پاكيزه مىكنى ، بفهم كه يك پاكيزگى ديگرى هم هست و يك آب ديگرى هم هست كه آن پاكيزگى ، پاكيزگى روح است و آن آب ، آب توبه است . آن شخص مىگويد على عليه السلام دستهايش را كه شست ، روى صورتش آب ريخت و گفت : اللَّهُمَّ بَيِّضْ وَجْهى يَوْمَ تَسْوَدُّ فيهِ الْوُجوهُ وَ لاتُسَوِّدْ وَجْهى يَوْمَ تَبْيَضُّ فيهِ الْوُجوهُ .\r\nصورت را دارد مىشويد و برحسب ظاهر نورانى مىكند . وقتى كه صورتش را با آب مىشويد برّاق مىشود ولى على كه به اين قناعت نمىكند ، اسلام هم به اين قناعت نمىكند . اين خوب است و بايد هم باشد اما بايد توأم با يك پاكيزگى ديگر ، با يك نورانيت ديگر ، با يك سفيدى چهرهء ديگر باشد . فرمود : خدايا ! چهرهء مرا سفيد گردان آنجا كه چهره‌ها تيره و سياه مىشود ( قيامت ) . خدايا ! آنجا كه چهره‌هايى\r\n\r\n","description":"","footnote":"","page_name":" 511 ","page_number":511},
  {"content":"\r\n\r\nسفيد مىشود چهرهء مرا سياه مكن ، مرا روسفيد گردان . آنجا كه افراد ، روسياه و يا روسفيد مىشوند ، مرا روسياه مكن . بعد روى دست راستش آب ريخت و گفت :\r\nاللَّهُمَّ اعْطِنى كِتابى بِيَمينى وَ الْخُلْدَ فِى الْجَنانِ بِيَسارى وَ حاسِبْنى حِساباً يُسْراًپروردگارا ! در قيامت نامهء عمل مرا به دست راستم بده ( چون نامهء عمل سعادتمندها به دست راستشان داده مىشود ) . خدايا ! در آنجا از من آسان حساب بكش ( به ياد حساب آخرت مىافتد ) . بعد روى دست چپش آب ريخت و گفت : اللَّهُمَّ لا تُعْطِنى كِتابى بِشِمالى وَ لا مِنْ وَراءِ ظَهْرى وَ لا تَجْعَلْها مَغْلولَةً الى عُنُقى وَ اعوذُ بِكَ مِنْ مُقَطَّعاتِ النّيرانِ پروردگارا ! نامهء عمل مرا به دست چپم مده و نيز آن را از پشت سر به من مده ( نامهء عمل عده‌اى را از پشت سر به آنها مىدهند نه از پيش رو كه آن هم رمزى دارد ) .\r\nخدايا ! اين دست مرا مغلول و غُل شده در گردنم قرار مده . خدايا ! از قطعات آتش جهنم به تو پناه مىبرم . مىگويد بعد ديدم مسح سر كشيد و گفت : اللَّهُمَّ غَشِّنى بِرَحْمَتِكَ وَ بَرَكاتِكَ خدايا ! مرا به رحمت و بركات خودت غرق كن . مسح پا را كشيد و گفت :\r\nاللَّهُمَّ ثَبِّتْ قَدَمَىَّ عَلَى الصِّراطِ يَوْمَ تَزِلُّ فيهِ الْاقْدامُ خدايا ! اين دو پاى مرا بر صراط ثابت بدار و ملغزان ، آن روزى كه قدمها مىلغزند وَاجْعَلْ سَعْيى فيما يُرْضيكَ عَنّى « 1 » خدايا ! عمل و سعى مرا ، روش و حركت مرا در راهى قرار بده كه رضاى تو در آن است .\r\nوضويى كه اينقدر با خواست و خواهش و توجه توأم باشد ، يك جور قبول مىشود و وضويى كه ما مىگيريم جور ديگر .\r\nپس نماز را نبايد استخفاف كرد و سبك شمرد . نبايد انسان كوشش كند كه در نماز فقط به واجباتش قناعت كند و بگويد برويم ببينيم فتواى مرجع تقليد چيست ؛ آيا مىگويد سه تا سُبْحانَ اللَّهِ وَالْحَمْدُ للَّهِ وَ لا الهَ الَّا اللَّهُ وَ اللَّهُ اكْبَربايد گفت يا يكى هم كافى است ؟ مجتهد بايد فتوايش را بگويد . مجتهد مىگويد يكى هم كافى است ، احتياط مستحبى اين است كه سه تا گفته شود . ديگر ما نبايد بگوييم حالا كه گفته‌اند يكى كافى است ، ما هم يكى بيشتر نمىخوانيم . اين ، فرار از نماز است . ما بايد طورى باشيم كه وقتى هم مجتهد به ما مىگويد يكى واجب است و دو تاى ديگر مستحب ، بگوييم ما مغتنم مىشماريم و آن دو تاى ديگر را هم مىگوييم .\r\n\r\n\r\n\r\n\r\n","description":"","footnote":"\r\n( 1 ) وسائل ، ج 1 / ص 282 ، ح 1 ؛ اربعين شيخ بهايى ، حديث 5 .\r\n","page_name":" 512 ","page_number":512},
  {"content":"\r\n\r\n\r\nسبك شمردن ساير عبادات\r\nروزه را هم نبايد استخفاف كرد و سبك شمرد . بعضى روزه را به شكلى مىگيرند ( حالا اين شوخى است ) كه - العياذباللَّه - اگر من به جاى خدا بودم اصلًا روزهء اينها را قبول نمىكردم . من افرادى را سراغ دارم كه اينها در ماه رمضان شب تا صبح را نمىخوابند اما نه براى اينكه عبادت كنند ، بلكه براى اينكه مدت خوابشان پر نشود ؛ تا صبح هى چاى مىخورند و سيگار مىكشند ، اول طلوع صبح كه شد نمازشان را مىخوانند و مىخوابند ، چنان بيدار مىشوند كه نماز ظهر و عصر را با عجله بخوانند و بعد بنشينند سر سفرهء افطار . آخر اين چه روزه‌اى شد ؟ ! آدم شب تا صبح را نخوابد براى اينكه در حال روزه حتماً خواب باشد و رنج روزه را احساس نكند . آيا اين استخفاف به روزه نيست ؟ ! به عقيدهء من مثل فحش دادن به روزه است ، يعنىاى روزه ! من اينقدر از تو تنفر دارم كه مىخواهم رويت را نبينم ! .\r\nما حج مىكنيم ولى به آن استخفاف مىكنيم ، روزه مىگيريم و به آن استخفاف مىكنيم ، نماز مىخوانيم و به آن استخفاف مىكنيم ، اذان مىگوييم و به آن استخفاف مىكنيم . حالا چطور به اذان استخفاف مىكنيم ؟ مستحب است كه مؤذّن « صَيِّت » يعنى خوش صوت باشد . همان طورى كه در قرائت قرآن ، تجويد يعنى زيبا قرائت كردن حروف ، با آهنگ زيبا خواندن - قرآن كه اثر بيشترى در روح دارد - سنّت است ، در اذان نيز مستحب است كه مؤذّن صيّت يعنى خوش آواز باشد ؛ اذان را با يك حالى بخواند كه مردم را به حال بياورد ، به ياد خدا بياورد . خيلى افراد صيّت هستند و مىتوانند خوب اذان بگويند اما اگر به آنها بگويى آقا برو يك اذان بلند بگو ، نمىگويد . چرا ؟ چون خيال مىكند اين كسر شأنش است ؛ من اينقدر پايين هستم كه مؤذّن باشم ؟ ! آقا ! بايد افتخار كنى كه يك مؤذّن باشى . على بن ابى طالب مؤذّن بود ، در همان وقتى كه خليفه بود هم مؤذّن بود . اين استخفاف به اذان است كه يك نفر ننگش بكند كه مؤذّن باشد يا مؤذّن بودن را بسته به شأن اشخاص بداند و بگويد من كه از اعيان و اشراف هستم ، از رجال و شخصيتها هستم ، من ديگر چرا مؤذّن باشم ؟ اينها همه استخفاف است .\r\nپس ما هرگز نبايد به عبادت استخفاف كنيم . ما بايد مسلمان كامل و جامع باشيم . ارزش اسلام به جامعيت آن است . نه آن‌طور باشيم كه فقط به عبادت بچسبيم و غير آن را رها كنيم و نه مثل آنها كه اخيراً پيدا شده‌اند باشيم كه اسلام را فقط به\r\n\r\n","description":"","footnote":"","page_name":" 513 ","page_number":513},
  {"content":"\r\n\r\nتعليمات اجتماعىاش بشناسيم و به عبادت استخفاف كنيم ، عبادت را تحقير كنيم .\r\nان شاء اللَّه فردا شب كه دنبالهء اين بحث را عرض مىكنم ، راجع به ارزش عبادت از نظر ساير وظايف اسلامى بحث مىكنم كه عبادت ، گذشته از اينكه خودش يك ركن و مركب تقرّب به پروردگار است و گذشته از اينكه  اقم الصلاة لذكرى  « 1 » نماز براى ياد خدا بودن و نزديك شدن به اوست و نزديك شدن به خدا به هدف ديگرى ماوراى خود نياز ندارد ، گذشته از همهء اينها اگر ما عبادت را تحقير كنيم ، از ساير وظايف هم مىمانيم . عبادت ، قوهء مجريه و ضامن اجراى ساير دستورات اسلامى است .\r\nخدايا ! تو را قسم مىدهم به حق عابدان درگاهت ، به حق آن صاحبان قرآن ، مناجاتگران پاك و خالص خودت ، ما را اهل عبادت واقعى قرار بده .\r\nخدايا ! ما را به جامعيت دين اسلام آشنا كن و ما را مسلمانى جامع گردان .\r\nخدايا ! توفيق خلوص نيت به همهء ما كرامت كن .\r\nخدايا ! در اين شبهاى عزيز گناهان ما را ببخش و بيامرز ، اموات همهء ما را ببخش و بيامرز .\r\nرحم اللَّه من قرأ الفاتحة مع الصّلوات\r\n\r\n\r\n\r\n\r\n","description":"","footnote":"\r\n( 1 ) طه / 14 .\r\n","page_name":" 514 ","page_number":514},
  {"content":"\r\n\r\n\r\n4 عبادت و دعا\r\n ان الصلاة تنهى عن الفحشاء و المنكر و لذكر الله اكبر  « 1 » .\r\nدر اسلام ، عبادات گذشته از اصالتى كه دارند جزء برنامهء تربيتى آن هستند . توضيح اينكه اصالت داشتن عبادت به معنى اين است كه قطع نظر از هر جهتى ، قطع نظر از مسائل زندگى بشر ، عبادت خودش جزء اهداف خلقت است :  و ما خلقت الجن و الانس الا ليعبدون  « 2 » . عبادت مركبى است براى تقرب به حق و در واقع براى تكامل واقعى بشر . چيزى كه خود مظهر تكامل بشر و خود هدف و غايت است ، لزومى ندارد كه مقدمه و وسيلهء چيز ديگر باشد . ولى در عين حال عبادات ، گذشته از اين اصالت ، مقدمهء چيز ديگر هم هستند ، يعنى همان‌طور كه عرض كردم خود برنامهء تربيتى اسلامند به اين معنى كه اسلام كه مىخواهد افراد را چه از نظر اخلاقى و چه از نظر اجتماعى تربيت كند ، يكى از وسايلى كه براى اين كار اتخاذ كرده - و از قضا اين وسيله از هر وسيلهء ديگرى در اخلاق و روح بشر مؤثرتر و نافذتر است -\r\n\r\n\r\n\r\n\r\n","description":"","footnote":"\r\n( 1 ) عنكبوت / 45 .\r\n( 2 ) الذّاريات / 56 .\r\n","page_name":" 515 ","page_number":515},
  {"content":"\r\n\r\nعبادت است . حالا چگونه است ، اين مطلب را توضيح مىدهم .\r\nمحور مسائل اخلاقى ، خود را فراموش كردن و از خود گذشتن و از منافع خود صرف نظر كردن است . همان‌طور كه در سلامت بدن يك اصل هست كه به منزلهء مبدأ و منشأ همهء خوبيهاست و آن مسئله « حِميه » يعنى ترك پرخورى است ، در اخلاق هم يك مسئله وجود دارد كه اسّ اساس همهء مسائل اخلاقى است و آن رهايى از خودى و رها كردن و ترك « منيّت » است .\r\n\r\nايمان ، پشتوانهء اخلاق و عدالت\r\nدر مسائل اجتماعى ، آن اصلى كه مادر همهء اصلهاست عدالت است . عدالت يعنى رعايت حقوق افراد ديگر . مشكلى كه بشر ، هم در اخلاق دارد و هم در اجتماع ، از جنبهء اجرايى اينهاست ؛ يعنى هيچ كس نيست كه اخلاق را نشناسد و يا نداند كه عدالت تا چه اندازه ضرورت دارد . مشكل كار در مرحلهء اجراست . آن وقتى كه انسان مىخواهد يك اصل اخلاقى را رعايت كند مىبيند منافعش در يك طرف قرار گرفته و اخلاق در طرف ديگر ، مىبيند راستگويى در يك طرف قرار گرفته و منفعت و سود در طرف ديگر . يا بايد دروغ بگويد ، خيانت كند و سود را ببرد و يا بايد راست بگويد ، امانت بورزد و از سود صرف نظر كند . اينجاست كه مىبينيم بشر كه دم از اخلاق و عدالت مىزند ، پاى عمل كه مىرسد ضد اخلاق و ضد عدالت عمل مىكند . آن چيزى كه پشتوانهء اخلاق و عدالت است و اگر در انسان وجود پيدا كند انسان به سهولت راه اخلاق و عدالت را در پيش مىگيرد و سود را كنار مىزند تنها ايمان است . چه ايمانى ؟ ايمان به خودِ عدالت و ايمان به خودِ اخلاق . چه وقت انسان به عدالت به عنوان يك امر مقدس و به اخلاق به عنوان يك امر مقدس ايمان پيدا مىكند ؟ آن وقت كه به اصل و اساس تقدس يعنى خدا ايمان داشته باشد . لهذا بشر عملًا به آن اندازه به عدالت پايبند است كه به خدا معتقد است ، آن اندازه عملًا به اخلاق پايبند است كه به خدا ايمان دارد .\r\nمشكل عصر ما همين است . خيال مىكردند كه علم كافى است ؛ اگر ما عدالت و اخلاق را بشناسيم و به آنها عالم باشيم كافى است براى اينكه اخلاقى و عادل باشيم .\r\nولى عمل نشان داد كه اگر علم منفك از ايمان بشود ، نه تنها براى اخلاق و عدالت مفيد نيست بلكه مضر هم هست . مصداق قول سنايى مىشود كه « چو دزدى با چراغ\r\n\r\n","description":"","footnote":"","page_name":" 516 ","page_number":516},
  {"content":"\r\n\r\nآيد ، گزيده‌تر برد كالا » . اما اگر ايمان پيدا شد ، اخلاق و عدالت پابرجا مىشود .\r\nاخلاق و عدالت بدون ايمان مذهبى مثل نشر اسكناس بدون پشتوانه است . ايمان مذهبى كه آمد ، اخلاق و عدالت هم مىآيد . آن وقت ما مىبينيم در اسلام مسئلهء پرستش خدا به صورت يك امر مجزا از اخلاق و عدالت قرار داده نشده است ؛ يعنى عبادت را كه اسلام دستور مىدهد ، چاشنى آن را اخلاق و عدالت قرار مىدهد يا بگوييم عدالت و اخلاق را كه طرح مىكند ، چاشنى آن را عبادت قرار مىدهد چون غير از اين ممكن نيست .\r\nمثالى عرض مىكنم : شما در كجاى دنيا و در چه مكتبى از مكاتب دنيا سراغ داريد كه مجرم با پاى خودش براى مجازات بيايد ؟ هميشه كار مجرم اين است كه از مجازات فرار مىكند . تنها قدرتى كه مجرم را با پاى خودش و به اختيار و ارادهء خودش به سوى مجازات مىكشاند قدرت ايمان است . ما وقتى به صدر اسلام نگاه مىكنيم ، نمونه‌هاى زيادى در اين مورد مىبينيم . ( البته اينكه مىگويم در صدر اسلام ، نه اينكه در غير صدر اسلام نمونه نداريم ؛ خير ، در غير صدر اسلام هم به هر اندازه كه ايمان بوده نمونه‌اش هم هست . ) اسلام براى مجرم مجازات معين كرده است ، مثلًا براى شرابخوار و زناكار و دزد مجازات معين كرده است . از طرف ديگر ، در اسلام اصلى هست و آن اينكه : « الْحُدودُ تَدْرَؤُ بِالشُّبُهات » يعنى حدود با اندك شبهه‌اى دفع مىشود . اسلام هرگز قاضى و حاكم را مكلّف نمىكند كه برود تجسّس و تحقيق كند تا مجرم را پيدا كند ، بلكه در دل مجرم نيرويى مىگذارد كه خودش براى مجازات بيايد . در زمان پيامبر اكرم و در زمان اميرالمؤمنين ، چه بسيار اتفاق افتاده است كه كسى خودش آمده حضور پيغمبر يا امام و گفته است : يا رسولَ اللَّه ! ( يا اميرَالمؤمنين ! ) من فلان جرم را مرتكب شده‌ام مرا مجازات كن ، من آلوده هستم مرا پاك كن .\r\nشخصى آمد خدمت رسول اكرم و گفت : يا رسول اللَّه ! من زنا كرده‌ام ، مرا مجازات كن . چون در اين‌جور مسائل ، آن شخص چهار بار بايد اقرار كند و يك بار كافى نيست ، پيغمبر مىفرمايد : لَعَلَّكَ قَبَّلْت شايد تو آن زن را بوسيدى و مىگويى زنا كردم ( حرف به دهانش مىگذارد ) . اگر مىگفت بله بوسيدم ، حالا مىخواستم بگويم بوسيدن هم مثل زناست ، قضيه تمام شده بود . گفت : نه يا رسول اللَّه ! زنا كردم . لَعَلَّكَ غَمَّزْت شايد تو طرف را نيشگون گرفتى ( شايد بگويد بله ، بيشتر از اين نبود ) .\r\n\r\n","description":"","footnote":"","page_name":" 517 ","page_number":517},
  {"content":"\r\n\r\nگفت :\r\nنه يا رسول اللَّه ! زنا كردم . شايد تا نزديك به حد زنا رسيده و زناى واقعى تحقق پيدا نكرده است . گفت : نه يا رسول اللَّه ! من آلوده شده‌ام ، من نجس شده‌ام ، من آمده‌ام تا حد بر من جارى كنى و در همين دنيا مرا مجازات كنى كه من نمىخواهم براى دنياى ديگر بماند .\r\nاين حديث را كه عرض مىكنم در كافى است « 1 » : زنى آمد خدمت اميرالمؤمنين على عليه السلام و گفت : يا اميرَالمؤمنين ! من زناى محصنه كرده‌ام ؛ من شوهردار هستم ، در نبودن شوهرم زنا كرده‌ام و از راه زنا هم حامله شده‌ام ، « طَهِّرْنى » مرا پاكيزه كن ، من آلوده‌ام . امام فرمود : يك بار اقرار كافى نيست ، بايد چهار بار اقرار كنى . ( و اصلًا بناى اسلام بر اين نيست كه قاضى برود و تجسّس كند يا به لطايف الحيل اقرار بكشد بلكه وقتى كه شخص اقرار مىكند ، به يك بهانه‌اى ردش مىكند . ) فرمود : بسيار خوب ، يك زن شوهردار اگر زنا كند بايد « رجم » يعنى سنگسار شود . اگر ما تو را سنگسار كنيم ، آن وقت تكليف آن بچه‌اى كه در رحم دارى چه مىشود ؟ بچه را كه ما نمىتوانيم سنگسار كنيم . حالا برو ، هر وقت وضع حمل كردى . ما به خاطر اين بچه نمىتوانيم تو را سنگسار كنيم . آن زن رفت . بعد از چند ماه يك وقت ديدند آمد در حالى كه بچه‌اى در بغل دارد . گفت : « يا اميرَالمؤمنين ! طَهِّرْنى » مرا پاكيزه كن .\r\nگفتى عذر من اين بچه است ، بچه به دنيا آمد ( اين اقرار دوم ) . فرمود : حالا اگر ما تو را سنگسار كنيم ، اين بچه چه تقصير دارد ؟ او مادر مىخواهد ، شير مادر مىخواهد ، پرستارى مادر مىخواهد . حالا برو ، اين بچه به تو احتياج دارد . برگشت در حالى كه ناراحت بود . بعد از يكى دو سال آمد ، بچه هم همراهش بود : « يا اميرَالمؤمنين ! طَهِّرْنى » بچه ديگر شير نمىخورد ، احتياج به شير خوردن ندارد ، بزرگ شده است ، مرا پاكيزه كن . فرمود : نه ، اين بچه هنوز به مادر احتياج دارد ، برو . اين دفعه كه دست بچه‌اش را گرفت و رفت ، اشك مىريخت و مىگفت : خدايا ! اين سومين بار است كه من آمدم پيش امام تو ، پيش خليفهء مسلمين تا مرا پاكيزه كند و هر نوبتى مرا به بهانه‌اى رد مىكند . خدايا ! من اين آلودگى را نمىخواهم ، من آمده‌ام كه مرا سنگسار كند و بدين وسيله پاك شوم . اتفاقاً عمرو بن حُرَيْث كه آدم منافقى هم هست ، چشمش افتاد به اين زن در حالى كه مىگويد و مىرود . گفت : چه شده ، چه خبر\r\n\r\n\r\n\r\n\r\n","description":"","footnote":"\r\n( 1 ) فروع كافى ، ج 7 / ص 158 .\r\n","page_name":" 518 ","page_number":518},
  {"content":"\r\n\r\nاست ؟ گفت : يك چنين قضيه‌اى دارم . گفت : بيا من حلش مىكنم ؛ بچه را بده به من ، من متكفّل او مىشوم ؛ غافل از اينكه على عليه السلام نمىخواهد اقرار چهارم را از او بگيرد . يك وقت ديدند اين زن با بچه و عمرو بن حريث برگشت : « يا اميرَالمؤمنين ! طَهِّرْنى » من زنا كرده‌ام ، تكليف بچه‌ام هم روشن شد ، اين مرد قبول كرده كه او را بزرگ كند ، مرا پاكيزه كن . اميرالمؤمنين ناراحت شد كه چرا قضيه به اينجا كشيد .\r\nاين نيروى ايمان و مذهب است كه در عمق وجدان انسان چنگ مىاندازد و انسان را تسليم عدالت و اخلاق مىكند . عبادت براى اين است كه حيات ايمانى انسان تجديد بشود ، تازه بشود ، طراوت پيدا كند ، قوّت و نيرو بگيرد . به هر اندازه كه ايمان انسان بيشتر باشد ، بيشتر به ياد خداست و به هر اندازه كه انسان به ياد خدا باشد كمتر معصيت مىكند . معصيت كردن و نكردن داير مدار علم نيست ، داير مدار غفلت و تذكر است . به هر اندازه كه انسان غافل باشد يعنى خدا را فراموش كرده باشد ، بيشتر معصيت مىكند و به هر اندازه كه خدا بيشتر به يادش بيايد كمتر معصيت مىكند .\r\n\r\nمعنى عصمت\r\nشنيده‌ايد كه پيغمبران و ائمّه معصومند . از شما مىپرسند اينكه پيغمبران يا ائمّه معصومند يعنى چه ؟ مىگوييد اينها هرگز گناه نمىكنند . درست است ، معنايش همين است . ولى بعد ، از شما مىپرسند چرا گناه نمىكنند ؟ اين چرا را دو جور ممكن است جواب بدهيد . يكى اينكه پيغمبران و ائمّه از آن جهت معصومند و گناه نمىكنند كه خداوند به قهر و قصد مانع گناه كردنشان است ، يعنى هر وقت مىخواهند گناه كنند خداوند مانع مىشود و جلويشان را مىگيرد . اگر معنى عصمت اين باشد ، فضيلت و كمالى نيست . بنده و شما هم اگر اين‌جور باشد كه هر وقت بخواهيم معصيت كنيم يك قوّه‌اى از خارج جلوى ما را بگيرد ، مانع و مزاحم بشود و حائل ميان ما و گناه گردد ، قهراً معصيت نمىكنيم . پس آنها چه فضيلتى بر ما دارند ؟ ! در چنين صورتى فرقشان با ما فقط اين خواهد بود كه آنها بندگانى هستند كه خدا نسبت به آنان تبعيض قائل شده است ؛ وقتى كه آنها مىخواهند معصيت كنند جلويشان را مىگيرد ، ولى ما كه مىخواهيم معصيت كنيم جلوى ما را نمىگيرد . نه ، اشتباه است . اينكه آنها معصومند به اين معنى نيست كه آنها مىخواهند معصيت كنند ولى خدا مانع مىشود !\r\n\r\n","description":"","footnote":"","page_name":" 519 ","page_number":519},
  {"content":"\r\n\r\nپس قضيه چيست ؟ .\r\nمعنى عصمت ، آن نهايت درجهء ايمان است . ايمان به هر اندازه كه زيادتر باشد ، خدا بيشتر به ياد انسان است . مثلًا فرد بىايمان يك روز تمام مىگذرد ، يك هفته مىگذرد ، يك ماه مىگذرد ، چيزى كه به يادش نمىافتد خداست . اين شخص ، غافل مطلق است . بعضى از افراد اين‌جور هستند كه گاهى از اوقات به ياد خدا مىافتند ، فكر مىكنند كه ما خدايى داريم ، اين خدا بالاى سر ماست ، خدا مىبيند ، ولى همين يك لحظه خدا در ذهنش مىآيد ، بعد دو مرتبه فراموش مىكند ، گويى اساساً خدايى نيست . ولى بعضى از افراد كه ايمانشان بيشتر است ، گاهى در حال غفلتند و گاهى در حال حضور . وقتى كه در حال غفلتند ، معصيت از آنها صادر مىشود اما وقتى كه در حال حضور هستند قهراً معصيت از آنها صادر نمىشود ، چون در حالى كه توجه به خدا دارند امكان ندارد معصيت كنند ( لا يَزْنِى الزّانى وَ هُوَ مُؤْمِنٌ ) « 1 » . در حالى كه ايمان واقعاً در روح انسان هست و حضور دارد ، انسان معصيت نمىكند . حال اگر ايمان انسان به حد كمال رسيد به طورى كه انسان دائم الحضور شد يعنى هميشه خدا در دل او حاضر بود ، اصلًا غفلت به او دست نمىدهد ، هر كارى را كه مىكند در عين حال به ياد خداست . قرآن مىگويد :  رجال لا تلهيهم تجارة و لا بيع عن ذكر الله  « 2 » مردانى كه معامله ، خريد و فروش ، تجارت ، آنها را از ياد خدا هرگز بازنمى دارد . نمىگويد مردانى كه تجارت نمىكنند . اسلام نيامده است كه به مردم بگويد معامله نكنيد ، تجارت نكنيد ؛ برعكس تشويق كرده است كه كار كنيد ، كسب كنيد ، معامله كنيد ، تجارت كنيد . مىفرمايد مردانى كه خريد و فروش مىكنند ، تجارت مىكنند ، كسب مىكنند ، مشاغل زندگى دارند ولى در حالى كه همهء اينها را دارند ، آنى هم از خدا غافل نيستند ؛ پشت ترازوى عطّارى و بقّالى خودش است و دائماً هم مشغول حرف زدن و مكالمه و جنس تحويل دادن و پول گرفتن است ، اما چيزى را كه هرگز فراموش نمىكند خداست ، خدا هميشه در ذهنش هست . اگر كسى دائم الحضور باشد ، هميشه خدا در نظرش باشد ، طبعاً هيچ وقت گناه نمىكند . البته ما يك چنين دائم الحضورى غير از معصومين عليهم السلام نداريم . معصومين يعنى\r\n\r\n\r\n\r\n\r\n","description":"","footnote":"\r\n( 1 ) وسائل ، ج 1 / ص 24 ، ص 14 .\r\n( 2 ) نور / 37 .\r\n","page_name":" 520 ","page_number":520},
  {"content":"\r\n\r\nكسانى كه هيچ وقت فراموش نمىكنند كه خدايى دارند .\r\nمثالى برايتان عرض كنم : آيا هيچ براى شما اتفاق افتاده است كه دستتان را در آتش ببريد يا برويد در آتش ؟ حالا اگر تشخيص ندهيد ، مسئلهء ديگرى است . در تمام عمر يك بار هم اتفاق نمىافتد كه ما و شما اراده كنيم كه خودمان را در آتش بيندازيم مگر وقتى كه بخواهيم خودكشى كنيم . چرا ؟ براى اينكه علم ما به سوزندگى آتش ، علم ما به اينكه اگر در آتش بيفتيم قطعاً خواهيم مرد ، يك علم قطعى يقينى است و تا آتش را مىبينيم ، آن علم در ذهن ما حاضر مىشود و لحظه‌اى غفلت نمىكنيم . لهذا ما از اينكه خودمان را در آتش بيندازيم معصوميم ؛ يعنى آن علم و يقين و ايمانى كه ما به سوزندگى آتش داريم ، هميشه جلوى ما را از اينكه خودمان را در آتش بيندازيم مىگيرد . اولياى حق به همان اندازه كه ما به سوزندگى آتش ايمان داريم ، به سوزندگى گناه ايمان دارند و لهذا آنها معصومند .\r\nحالا كه اين مطلب معلوم شد كه معنى معصوم چيست ، مقصود از اين جمله كه عبادت جزء برنامهء تربيتى اسلام است روشن مىشود . عبادت براى اين است كه انسان زود به زود به ياد خدا بيفتد و هرچه كه انسان بيشتر به ياد خدا باشد ، بيشتر پايبند به اخلاق و عدالت و حقوق مىشود ، و اين يك حساب بسيار بسيار روشنى است .\r\nحال كاملًا به اين موضوع توجه بفرماييد كه در اسلام چگونه دنيا و آخرت به هم آميخته است . اسلام غير از مسيحيت است . در مسيحيت حساب دنيا از حساب آخرت جداست . مسيحيت مىگويد هر يك از دنيا و آخرت به دنياى جداگانه‌اى تعلق دارد ؛ يا اين يا آن ، اما در اسلام اين‌طور نيست . اسلام آخرت را در متن دنيا و دنيا را در متن آخرت قرار داده است .\r\n\r\nتوأم بودن نماز با امور ديگر :\r\n\r\n1 و 2 . نظافت . . حقوق اجتماعى\r\nمثلًا نماز ، جنبهء اخروى خالصش همين است كه انسان به ياد خدا باشد ، خوف خدا داشته باشد . براى حضور قلب و توجه به خدا كه اينهمه آداب ضرورت ندارد ؛ برو وضو بگير ، شستشو كن ، خودت را پاكيزه كن . مگر براى نزد خدا رفتن ، شستشو\r\n\r\n","description":"","footnote":"","page_name":" 521 ","page_number":521},
  {"content":"\r\n\r\nكردن هم تأثير دارد ؟ از نظر پيش خدا رفتن تأثير ندارد كه صورت انسان شسته باشد يا نه ، ولى خداوند مىفرمايد :  اذا قمتم الى الصلاة فاغسلوا وجوهكم و ايديكم الى المرافق  وقتى كه مىخواهى به نماز بايستى اول وضو بگير ، صورتت را بشوى ، دستهايت را بشوى ، بعد مشغول نماز شو . مىبينيم نظافت را با عبادت توأم كرده است .  و ان كنتم جنبا فاطهروا  « 1 » اگر جُنُب هستى بايد تمام بدنت را شستشو دهى .\r\nاينجا نظافت مقرون به عبادت است . مىخواهى نماز بخوانى ، محل عبادتت بايد مباح باشد ، غصبى نباشد ؛ آن قاليچه‌اى كه رويش نماز مىخوانى ، آن لباسى كه با آن نماز مىخوانى بايد حلال و مباح باشد . اگر يك نخ غصبى در لباس تو باشد نمازت باطل است . باز اينجا عبادت با حقوق توأم مىشود . در ضمن اينكه مىگويد بايد خدا را پرستش كنى ، مىگويد حقوق را بايد محترم بشمارى . يعنى اسلام مىگويد من پرستشى را كه در آن حقوق اجتماعى محترم نباشد اساساً قبول ندارم . آن وقت يك نمازگزار وقتى مىخواهد نماز بخواند ، اول فكر مىكند اين خانه‌اى كه من در آن هستم آيا به زور از مردم گرفته‌ام يا نه ؟ اگر به زور گرفته‌ام ، نمازم باطل است .\r\nپس اگر مىخواهد نماز بخواند مجبور است كه خانه‌اش را طورى ترتيب بدهد كه برايش حلال باشد ، يعنى از صاحب اصلىاش خريده باشد و يا او را راضى نگه دارد ؛ فرش زير پايش همين‌طور ، لباسى كه به تن دارد همين‌طور ، و حتى اگر حقوقى از فقرا به او تعلق گرفته است ، خمس يا زكات آن را بايد بدهد و اگر ندهد باز نمازش باطل است .\r\n\r\n3 . جهت شناسى\r\nهمچنين به ما مىگويند اگر مىخواهيد نماز بخوانيد بايد همه‌تان رو به كعبه بايستيد .\r\nكعبه كجاست ؟ اولين معبدى كه براى پرستش خدا در دنيا ساخته شده است  ( ان اول بيت وضع للناس للذى ببكة مباركا )  « 2 » . همه‌تان بايد رو به اولين معبد و مسجدى كه به دست پيغمبر بزرگ خدا ابراهيم و فرزندش اسماعيل ساخته شده بايستيد . حالا چرا ما رو به آنجا بايستيم ؟ مگر خدا آنجاست ؟ مگر خدا در خانهء كعبه است ( العياذ\r\n\r\n\r\n\r\n\r\n","description":"","footnote":"\r\n( 1 ) مائده / 6 .\r\n( 2 ) آل عمران / 96 .\r\n","page_name":" 522 ","page_number":522},
  {"content":"\r\n\r\nباللَّه ) ؟ قرآن كه مىگويد :  فأينما تولوا فثم وجه الله  « 1 » رو به هر طرف بايستيد ، چهرهء خدا آنجاست . رو به اين طرف بايستى يا رو به آن طرف ، رو به خدا ايستاده‌اى . رو به بالا نگاه كنى يا رو به پايين ، به طرف خدا نگاه كرده‌اى . و پيغمبر فرمود : اگر شما را با ريسمانى تا هفتمين طبقهء زمين هم فرو ببرند باز هم به سوى خدا رفته‌ايد ، به مشرق برويد به سوى خدا رفته‌ايد ، به مغرب برويد به سوى خدا رفته‌ايد ، اينجا هم كه نشسته‌ايد با خدا هستيد . خدا كه جهت ندارد ، پس چرا ما بايد رو به كعبه بايستيم ؟ مىگويد شما كه داريد عبادت انجام مىدهيد ، در عين حال بايد يك تعليم و تربيت اجتماعى هم بگيريد . همه‌تان رو به يك نقطه بايستيد . اگر اين‌جور نباشد ، يكى از اين طرف بايستد يكى از آن طرف ، اين مظهر تفرّق و تشتّت است . اما اگر رو به يك نقطه ايستاديد ، جهت شناس هستيد ؛ همهء مسلمين يك جهت را تعقيب مىكنند . حالا كدام نقطه را انتخاب كنيم كه اساساً بوى شرك نداشته باشد ؟ مىگويد آن نقطه‌اى را انتخاب كن كه اگر رو به آنجا بايستى باز عبادت را احترام كرده‌اى ، رو به جايى مىايستى كه اولين معبد است . احترام معبد ، احترام عبادت است .\r\n\r\n4 . انضباط وقت\r\nباز مىگويد عبادت كه مىخواهى بكنى ، يك وقتِ مشخص و معينى دارد و دقيقه‌اش هم حساب مىشود . وقت نماز صبح از اول طلوع صبح تا اول طلوع آفتاب است و اگر عمداً يك دقيقه قبل از طلوع صبح يا بعد از طلوع آفتاب شروع كنى ، نمازت باطل است ، درست نيست . بايد بين ايندو باشد . نمىشود بگويى من فعلًا خوابم مىآيد ، الآن يك ساعت به طلوع صبح مانده ، خدا كه خواب و بيدارى ندارد ، مگر خدا در بين الطلوعين - العياذباللَّه - لباس رسمىاش را مىپوشد و آمادهء قبول كردن نمازها مىشود ؟ ! براى خدا كه تمام ساعات و همهء لحظات على السويه است ،  لا تأخذه سنة و لا نوم  « 2 » ، من ديشب بيدارخوابى كشيده‌ام ، خيلى خوابم مىآيد ، مىخواهم نيم ساعت زودتر نمازم را بخوانم ! انضباط وقت را بايد بشناسى .\r\nجز در وقت خودش در وقت ديگر نبايد نماز بخوانى . آيا از نظر خدا فرق مىكند كه اين\r\n\r\n\r\n\r\n\r\n","description":"","footnote":"\r\n( 1 ) بقره / 115 .\r\n( 2 ) بقره / 255 .\r\n","page_name":" 523 ","page_number":523},
  {"content":"\r\n\r\nوقت يا آن وقت باشد ؟ نه ، از نظر تو فرق مىكند ؛ تو بايد با اين نماز تربيت شوى . اگر شب تا ساعت 2 نيمه شب هم بيدار بودى ، بايد بين الطلوعين بيدار شوى و نمازت را بخوانى . نماز ظهر و عصر و نماز مغرب و عشا هم همين‌طور است ؛ قبل از وقت قبول نيست ، بعد از وقت هم قبول نيست .\r\nمىگوييد نماز عبادت است ، خداپرستى است ؛ خداپرستى را به اين مسائل چه كار ؟ نه ، در اسلام خداپرستى به اين مسائل مربوط است . اسلام بين عبادت و پرستش و مسائل ديگر جدايى قائل نيست .\r\n\r\n5 . ضبط احساسات\r\nممكن است كسى بگويد من نماز مىخوانم ولى در حال نماز مىخواهم بگريم .\r\nمصيبتى دارم ، ناراحتىاى دارم ، مىخواهم يك گريه‌اى هم وسط نماز بكنم يا به ياد قضيه‌اى مىافتم ، يك چيزى مىبينم مىخندم ، چيزى نيست ! خير ، نماز مظهر ضبط احساسات است . در حال نماز كه رو به يك نقطه مىايستى بايد رو به همان نقطه باشى ، نه به اين طرف برگردى نه به آن طرف و نه به پشت سر ؛ حتى حق ندارى سرت را به اين طرف يا آن طرف كج و راست كنى ، در يك حالت خبردار بايد بايستى . خنده و گريه چطور ؟ ابداً . خوردن و آشاميدن چطور ؟ ابداً . مىگويد هيچ يك از اينها با روح عبادت منافات ندارد ؛ به ياد خدا هستم ، در ضمن خنده‌ام مىگيرد مىخواهم بخندم ، گريه‌ام مىگيرد مىخواهم بگريم يا در بين نماز چيزى بخورم . خير ، تو در همين مدت كم بايد تمرين كنى تا بر شكمت مسلط بشوى ، بر خنده‌ات مسلط بشوى ، بر گريه‌ات مسلط بشوى ، بر بىانضباطى خودت مسلط بشوى . اينها يك سلسله مسائل اجتماعى است ولى عبادت است ، چون عبادت در اسلام جزء برنامهء تربيتى است . عبادت بدون رعايت اين اصول ، پذيرفته نيست .\r\n\r\n6 . طمأنينه\r\nطمأنينه چطور ؟ اين هم واقعاً عجيب است ! بنده در حال نماز وقتى حمد و سوره را مىخوانم ، همهء آن شرايط را رعايت مىكنم اما خودم را تكان مىدهم ؛ يك پايم را برمىدارم ، يك پاى ديگر را مىگذارم ، خودم را به طرف راست و چپ حركت مىدهم . مىگويد اين نماز تو باطل است . در ركوع يا سجود مرتب خودم را حركت\r\n\r\n","description":"","footnote":"","page_name":" 524 ","page_number":524},
  {"content":"\r\n\r\nمىدهم ، پاهايم يا دستم را حركت مىدهم . اين نماز تو باطل است . بايد با آرامش و طمأنينه نماز بخوانى يعنى وقتى مىايستى و مىخواهى بگويى اللَّهُ اكبر ، تا بدنت قرار نگرفته است نبايد بگويى اللَّه اكبر . اگر در حال حركت بگويى اللَّه اكبر باطل است .\r\nبايد آرام بگيرى ، بعد بگويى اللَّه اكبر . آنگاه اگر خواستى خودت را تكان بدهى تكان بده اما حرفى نزن ، ذكرى نگو . اگر فرضاً پايت درد مىكند يا عضو ديگرى از تو ناراحت است ، سكوت كن ، راحت بگير ؛ استقرار كه پيدا كردى بگو   بسم الله الرحمن الرحيم ، الحمد لله رب العالمين . . . .   باز اگر وسط نماز پايت درد آمد ، آرام بگير ، سكوت كن ، خودت را راحت كن ، بعد دومرتبه ادامه بده . با آرامش و طمأنينه بايد باشد . هم روحت بايد طمأنينه داشته باشد و هم جسمت .\r\n\r\n7 . اعلام صلح و صفا با همهء بندگان صالح خدا\r\nمىآييم سراغ ساير قسمتهاى نماز . نماز توجه به خداست . توجه به غير خدا شرك است ولى در عين حال به ما مىگويند در نماز بگو السَّلامُ عَلَيْنا وَ عَلى عِبادِاللَّهِ الصّالِحين سلام بر ما ، سلامت بر ما و بر جميع بندگان شايستهء خدا . اعلام صلح و صفا با همهء بندگان صالح خدا مىكنى . به قول امروزيها اعلام همزيستى مسالمت آميز با همهء افراد شايسته مىكنى . در حال نماز مىگويى من با هيچ بندهء شايسته‌اى سر جنگ ندارم چون اگر با بندهء شايسته‌اى سر جنگ داشته باشم ، خود ناشايسته‌ام .\r\nممكن است بگوييد : « السَّلامُ عَلَيْنا وَ عَلى عِبادِاللَّهِ الصّالِحينَ با روح عبادت - كه حضور قلب به خداست - ارتباطى ندارد . » ولى در اسلام روح و پيكر عبادت با مسائل تربيتى آميخته است . نماز ضمن اينكه مركب تقرّب پروردگار است ، مكتب تربيت هم هست . با اينكه از نظر مسائل معنوى هرچه انسان خودش و ديگران را فراموش كند بهتر است ، اما از نظر اجتماعى فراموش نكردن ديگران لازم و ضرورى است .\r\nدر سورهء حمد « 1 » كه جزء قطعى نماز است مىگوييم :  اياك نعبد و اياك نستعين  ، نمىگوييم « ايّاكَ اعْبُدُ وَ ايّاكَ اسْتَعينُ » . « ايّاكَ اعْبُدُ » به اصطلاح متكلّم وحده است ، يعنى خدايا من تنها تو را مىپرستم ، تنها از تو كمك مىگيرم . اما اين‌جور\r\n\r\n\r\n\r\n\r\n","description":"","footnote":"\r\n( 1 ) سورهء حمد بايد در هر نمازى خوانده شود : « لا صَلوةَ الّا بِفاتِحَةِ الْكِتابِ » نماز بدون حمد وجود ندارد .\r\nدر مورد سوره ، از هر سوره‌اى كه خواستيد مىتوانيد انتخاب كنيد ولى « حمد » را حتماً بايد بخوانيد .\r\n","page_name":" 525 ","page_number":525},
  {"content":"\r\n\r\nنمىگوييم ، مىگوييم :  اياك نعبد و اياك نستعين  خدايا ! ما تنها تو را مىپرستيم ، خدايا ! ما تنها از تو كمك و استعانت مىجوييم . يعنى مىگوييم خدايا ! من تنها نيستم ، من با همهء مسلمانهاى ديگر هستم . ضمناً انسان وابستگى و پيوستگى خودش به جامعهء اسلامى را در حال عبادت و بندگى اعلام مىكند : خدايا ! من فرد نيستم ، تك نيستم ، من عضوم ، جزئى از كل و عضوى از پيكر هستم ؛ « ما » هستيم نه « من » ( در دنياى اسلام « من » وجود ندارد ، « ما » وجود دارد ) ؛ ما تنها تو را مىپرستيم ، تنها از تو كمك مىجوييم . و همين‌طور ساير قسمتهاى نماز كه هر كدام خودش درس است ، تذكرو يادآورى است .\r\n\r\nتأثير كلمهء « اللَّه اكبر »\r\nمثلًا شما كلمهء اللَّه اكبر را درنظر بگيريد . مگر انسان كيست كه در مقابل يك جريانهايى قرار بگيرد و مرعوب نشود ؟ انسان ترس دارد . انسان در مقابل يك كوه عظيم كه قرار مىگيرد يا بالاى آن مىرود و پايين را نگاه مىكند ، ترس او را مىگيرد . در مقابل دريا كه خودش را مىبيند ، مىترسد . وقتى يك صاحب قدرت و هيبتى را مىبيند ، صاحب دبدبه و كبكبه‌اى را مىبيند يا به حضور او مىرود ممكن است خودش را ببازد ، زبانش به لكنت بيفتد ، چرا ؟ چون مرعوب عظمت او مىشود .\r\nاين براى بشر ، طبيعى است . اما گويندهء اللَّه اكبر ، آن كسى كه اللَّه اكبر را به خودش تلقين كرده است ، هرگز عظمت هيچ كس و هيچ چيز او را مرعوب نمىكند ، چرا ؟ [ چون 
  ] اللَّه اكبر [ يعنى 
  ] بزرگتر از هر چيز و بلكه بزرگتر از هر توصيف ، ذات اقدس الهى است ؛ يعنى من خدا را به عظمت مىشناسم . ديگر وقتى من خدا را به عظمت مىشناسم ، همه چيز در مقابل من حقير است . اين كلمهء اللَّه اكبر به انسان شخصيت مىدهد ، روح انسان را بزرگ مىكند .\r\nعلى عليه السلام مىفرمايد : عَظُمَ الْخالِقُ فى انْفُسِهِمْ فَصَغُرَ ما دونَهُ فى اعْيُنِهِمْ « 1 » يعنى خدا به عظمت در روح اهل حق جلوه كرده است و لهذا غير خدا هرچه هست ، در نظرشان كوچك است .\r\nاينجا يك توضيحى برايتان عرض بكنم : كوچكى و بزرگى يك امر نسبى\r\n\r\n\r\n\r\n\r\n","description":"","footnote":"\r\n( 1 ) نهج البلاغه فيض الاسلام ، خطبهء 184 .\r\n","page_name":" 526 ","page_number":526},
  {"content":"\r\n\r\nاست .\r\nمثلًا شما كه در فضاى اين حسينيه « 1 » قرار گرفته‌ايد ، اگر قبل از آنكه به اينجا بياييد در يك تالار كوچكتر از اينجا مثلًا ثلث اينجا مىبوديد ، اين تالار به نظرتان خيلى بزرگ مىآمد . ولى اگر برعكس ، اول شما در تالارى باشيد كه سه برابر اينجا باشد ، از آنجا كه به اينجا مىآييد ، اين تالار به نظرتان خيلى كوچك مىآيد . هميشه انسان وقتى موجودى را در كنار موجود ديگر مىبيند ، اگر آن موجود ديگر بزرگتر از آن باشد ، آن را كوچك مىبيند و اگر كوچكتر از آن باشد ، آن را بزرگ مىبيند . لهذا افرادى كه با عظمت پروردگارشان آشنا هستند و عظمت پروردگار را حس مىكنند ، اصلًا هر چيز ديگرى در نظرشان حقير و كوچك است ، نمىتواند بزرگ باشد . سعدى در بوستان خيلى عالى مىگويد :\r\n برِ عارفان جز خدا هيچ نيست * ره عقل جز پيچ در پيچ نيست \r\nمىگويد عارفان غير از خدا براى هيچ چيز شيئيّت قائل نيستند و مىگويند اصلًا وجود ندارد . يكى از معانى « وحدت وجود » همين است كه عارف وقتى خدا را به عظمت مىشناسد ، ديگر اصلًا نمىتواند بگويد غير از او موجود ديگرى هست ؛ مىگويد اگر وجود ، « او » است غير « او » هرچه هست عدم است . سعدى هم وحدت وجود را به همين معنى مىگويد . بعد مىگويد :\r\n توان گفتن اين با حقايق شناس * ولى خرده گيرند اهل قياس \r\nحقيقت شناسان مىفهمند كه من چه مىگويم اما افرادى كه به قول او اهل قياسند عيب مىگيرند كه وحدت وجود يعنى چه ؟ !\r\n كه پس آسمان و زمين چيستند * بنى آدم و ديو و دد كيستند \r\nاگر غير خدا چيزى نيست ، پس زمين چيست ؟ آسمان چيست ؟ بنى آدم چيست ؟\r\nديو و دد چيست ؟\r\n پسنديده پرسيدىاى هوشمند * جوابت بگويم درايت پسند \r\n كه خورشيد و دريا و كوه و فلك * پرى و آدميزاد و ديو و مَلَك \r\n همه هرچه هستند از آن كمترند * كه با هستىاش نام هستى برند \r\nمىگويد : من نمىگويم آسمان و زمين و انسان و فرشته وجود ندارد كه وقتى مىگويم خدا هست و غير خدا نيست ، تو بگويى من منكر اشياء ديگر شده‌ام ؛ نه ،\r\n\r\n\r\n\r\n\r\n","description":"","footnote":"\r\n( 1 ) [ حسينيهء ارشاد 
  ]\r\n","page_name":" 527 ","page_number":527},
  {"content":"\r\n\r\nوقتى او را به عظمت شناختم ، غير او هرچه را مىبينم كوچكتر از اين مىبينم كه بگويم هست .\r\n كه جايى كه درياست من چيستم * گر او هست حقّا كه من نيستم \r\nوقتى شما مىگوييد الله اكبر ، اگر از عمق روح و دل بگوييد ، عظمت الهى در نظرتان تجسم پيدا مىكند . وقتى كه عظمت الهى در دل شما پيدا شد ، محال است كسى به نظرتان بزرگ بيايد ، محال است از كسى بترسيد ، در مقابل كسى خضوع و خشوع كنيد . اين است كه بندگى خدا آزادىآور است . اگر انسان خدا را به عظمت بشناسد ، بندهء او مىشود و لازمهء بندگى خدا آزادى از غير خداست . گفت :\r\n نشوى بنده تا نگردى حر * نتوان كرد ظرف پر را پر \r\n چند گويى كه بندگى چه بود * بندگى جز شكندگى نبود \r\nبندگى خدا هميشه مساوى است با آزادشدن از غير خدا ؛ چون ادراك عظمت الهى هميشه ملازم است با ادراك حقارت غير خدا ، و وقتى انسان غير خدا را هرچه بود حقير و كوچك ديد ، محال است حقير را از آن جهت كه حقير است بندگى كند .\r\nحقير را انسان به غلط عظيم مىبيند كه بندگى مىكند .\r\nاذكار ديگر نماز مثل سُبْحانَ اللَّه ، الْحَمْدُ للَّهِ ، سُبْحانَ رَبِّىَ الْعَظيمِ وَ بِحَمْدِه ، سُبْحانَ رَبِّىَ الْاعْلى وَ بِحَمْدِه و « شهادت » ها هر كدام رمزى دارند .\r\nشخصى از حضرت على عليه السلام سؤال كرد : چرا ما در هر ركعت نماز دو بار سجده مىكنيم ؟ همين‌طور كه يك بار ركوع مىكنيم يك بار هم سجده كنيم . چه خصوصيتى در خاك است ؟ ( البته مىدانيد كه سجده يك خضوع بالاتر و خشوع بيشترى از ركوع است ؛ چون سجده اين است كه انسان آن عزيزترين عضوش را - عزيزترين عضو انسان سر است ، آنجا كه مغز انسان قرار گرفته است و در سر هم عزيزترين نقطه پيشانى است - به علامت عبوديت روى پست ترين چيز يعنى خاك مىگذارد ، جبين بر خاك مىسايد ، اين‌طور در مقابل پروردگار اظهار كوچكى مىكند . ) .\r\nاميرالمؤمنين اين آيه را خواند :  منها خلقناكم و فيها نعيدكم و منها نخرجكم تارة اخرى  « 1 » . اول كه سر بر سجده مىگذارى و برمىدارى يعنى  منها خلقناكم .  همهء ما از\r\n\r\n\r\n\r\n\r\n","description":"","footnote":"\r\n( 1 ) طه / 55 .\r\n","page_name":" 528 ","page_number":528},
  {"content":"\r\n\r\nخاك آفريده شده‌ايم ، تمام اين پيكر ما ريشه‌اش خاك است ، هرچه هستيم از خاك به وجود آمده‌ايم . دومرتبه سرت را به خاك بگذار ، يادت بيايد كه مىميرى و باز به خاك برمىگردى . دوباره سرت را از خاك بردار و يادت بيفتد كه يك بار ديگر از همين خاك محشور و مبعوث خواهى شد .\r\n\r\nمسئوليت ما نسبت به نماز خواندن خاندان خود\r\nبا ذكر يك نكته به عرايضم خاتمه مىدهم . خيلى دلم مىخواهد ما به اهميت نماز كه عمود دين است پى برده باشيم . هيچ مىدانيد كه ما مسئول نماز خواندن خاندان خودمان ، يعنى زن و فرزند خودمان هستيم يا نه ؟ هر فردى از ما ، هم مسئول نماز خودش است و هم مسئول نماز اهلش يعنى زن و بچه‌اش . خطاب به پيغمبر اكرم است :  و أمر اهلك بالصلاة و اصطبر عليها  « 1 » اى پيامبر ! خاندان خودت را به نماز امر كن و خودت هم بر نماز صابر باش . اين اختصاص به پيامبر ندارد ، همهء ما به اين امر موظف هستيم .\r\nبچه‌ها را چه بايد كرد ؟ بچه‌ها را از كوچكى بايد به نماز تمرين داد . دستور رسيده است كه به بچه از هفت سالگى نماز تمرينى ياد بدهيد . البته بچهء هفت ساله نمىتواند نماز صحيح بخواند ولى صورت نماز را مىتواند بخواند . از هفت سالگى مىتواند به نماز عادت كند ، چه پسر و چه دختر . يعنى همان اولى كه بچه به دبستان مىرود ، بايد نماز را در دبستان به او ياد بدهند ، در خانواده هم بايد به او ياد بدهند .\r\nولى اين را توجه داشته باشيد كه ياد دادن و وادار كردن با زور نتيجه‌اى ندارد .\r\nكوشش كنيد كه بچه‌تان از اول به نماز خواندن رغبت داشته باشد و به اين كار تشويق بشود . به هر شكلى كه مىتوانيد موجبات تشويق بچه‌تان را فراهم كنيد كه با ذوق و شوق نماز بخواند ؛ زياد به او بارك اللَّه بگوييد ، جايزه بدهيد ، اظهار محبت كنيد كه بفهمد وقتى نماز مىخواند ، بر محبت شما نسبت به او افزوده مىشود . ديگر اينكه بچه را بايد در محيطِ مشوّق نماز خواندن برد . به تجربه ثابت شده است كه اگر بچه به مسجد نرود ، اگر در جمع نباشد و نماز خواندن جمع را نبيند ، به اين كار تشويق نمىشود ، چون اصلًا حضور در جمع مشوّق انسان است . آدم بزرگ هم\r\n\r\n\r\n\r\n\r\n","description":"","footnote":"\r\n( 1 ) طه / 132 .\r\n","page_name":" 529 ","page_number":529},
  {"content":"\r\n\r\nوقتى خودش را در جمع اهل عبادت مىبيند ، روح عبادت بيشترى پيدا مىكند ، بچه كه ديگر بيشتر تحت تأثير است . متأسفانه كم رفتن ما به مساجد و معابد و مجالس دينى و اينكه بچه‌ها كمتر در مجالس مذهبى شركت مىكنند ، سبب مىشود كه اينها از ابتدا رغبت به عبادت پيدا نكنند ولى اين براى شما وظيفه است .\r\nاما اسلام كه مىگويد بچه‌ات را وادار به نماز خواندن كن ، نمىگويد آقامآبانه فرمان بده ، تشر بزن ، دعوايش كن ؛ نه ، از هر وسيله‌اى كه مىدانيد بهتر مىشود براى تشويق او به عبادت و نماز خواندن استفاده كرد ، شما بايد استفاده كنيد . بايد ما با بچه‌هاى خودمان برنامهء مسجد رفتن داشته باشيم تا آنها با مساجد و معابد آشنا بشوند . ما خودمان كه از بچگى با مساجد و معابد آشنا بوديم ، در اين اوضاع و احوال امروز چقدر به مسجد مىرويم كه بچه‌هاى ما - كه هفت ساله شده‌اند ، به دبستان رفته‌اند و بعد به دبيرستان و بعد به دانشگاه ولى اصلًا پايشان به مساجد نرسيده است - بروند . اينها قهراً از مساجد فرارى مىشوند . حالا ممكن است بگوييد وضع مساجد خراب است ، كثيف است ، يا مثلًا يك روضه خوان مىآيد و حرف چنين و چنان مىزند . آنها را هم وظيفه داريم كه درست كنيم . وظيفه كه در يك جا تمام نمىشود . وضع مساجد خودمان را هم بايد اصلاح كنيم . پس اين را هم هرگز فراموش نكنيد كه ما وظيفه داريم نماز بخوانيم و وظيفه داريم كه خاندان خودمان را هم نمازخوان كنيم به شكلى كه به نماز راغب و تشويق بشوند ، فوايد و خاصيت نماز خواندن و در حدودى كه مىتوانيم فلسفهء نماز خواندن را براى بچه‌ها بگوييم .\r\nدر آيهء قرآن هست كه از بعضى از اهل جهنم در حالى كه معذّب هستند مىپرسند :  ما سلككم فى سقر  چه چيزى شما را در اين جهنم قرار داد ؟   قالوا لم نك من المصلين . و لم نك نطعم المسكين   ما نماز نمىخوانديم ، به فقرا كمك نمىكرديم  و كنا نخوض مع الخائضين  « 1 » در هر چرندى هم وارد مىشديم ، هر جا كه حرف ضد دين مىگفتند مىرفتيم گوش مىكرديم يا خودمان مىگفتيم ؛ نتيجه‌اش اين است .\r\nاز اينجا بفهميد چرا نماز در اسلام اينقدر مهم است ، چرا پيغمبر مىگويد نماز عمود اين خيمه است ؟ چون اگر نماز باشد و به درستى اجرا بشود ، همه چيز درست مىشود .\r\n\r\n\r\n\r\n\r\n","description":"","footnote":"\r\n( 1 ) مدّثّر / 42 - 45 .\r\n","page_name":" 530 ","page_number":530},
  {"content":"\r\n\r\nعلى عليه السلام در آخرين وصايايش - كه مكرر شنيده‌ايد و با جملهء اللَّه ، اللَّه شروع مىشود ، همان وصايايى كه وقتى تمام شد چند لحظه بيشتر طول نكشيد كه جان به جان آفرين تسليم كرد - راجع به نماز فرمود : اللَّهَ اللَّهَ بِالصَّلوةِ فَانَّها عَمودُ دينِكُمْ « 1 » خدا را ، خدا را دربارهء نماز كه نماز استوانهء خيمهء دين شماست .\r\n\r\nنماز اباعبداللَّه در صحراى كربلا\r\nمىدانيد كه در روز عاشورا كشتارها اغلب بعدازظهر صورت گرفت ، يعنى تا ظهر عاشورا غالب صحابهء اباعبداللَّه و تمام بنى هاشم و خود اباعبداللَّه كه بعد از همه شهيد شدند ، زنده بودند . فقط در حدود سى نفر از اصحاب اباعبداللَّه در يك جريان تيراندازى كه به وسيلهء دشمن انجام شد ، قبل از ظهر به خاك افتادند و شهيد شدند و الّا باقى افراد تا ظهر عاشورا در قيد حيات بودند .\r\nمردى از اصحاب اباعبداللَّه يك وقت متوجه شد كه الآن اول ظهر است . آمد عرض كرد : يا اباعبداللَّه ! وقت نماز است و ما دلمان مىخواهد براى آخرين بار نماز جماعتى با شما بخوانيم . اباعبداللَّه نگاهى كرد ، تصديق كرد كه وقت نماز است .\r\nمىگويند اين جمله را فرمود : ذَكَرْتَ الصَّلوةَ ( ياذَكَّرْتَ الصَّلوةَ . اگر ذَكَرْتَ باشد يعنى نماز به يادت افتاد ، اگر ذَكَّرْتَ باشد يعنى نماز را به ياد ما آوردى ) جَعَلَكَ اللَّهُ مِنَ الْمُصَلّين نماز را ياد كردى ، خدا تو را از نمازگزاران قرار بدهد . ( مردى كه سر بر كف دست گذاشته است ، يك چنين مجاهدى را امام دعا مىكند كه خدا تو را از نمازگزاران قرار بدهد . ببينيد نمازگزار واقعى چه مقامى دارد ! ) فرمود : بله نماز مىخوانيم . همان جا در ميدان جنگ نماز خواندند ، نمازى كه در اصطلاح فقه اسلامى « نماز خوف » ناميده مىشود . نماز خوف مثل نماز مسافر دو ركعت است نه چهار ركعت ، يعنى انسان اگر در وطن هم باشد باز بايد دو ركعت بخواند براى اينكه مجال نيست . و در آنجا بايد مخفّف خواند . چون اگر همه به نماز بايستند وضع دفاعىشان بهم مىخورد ، سربازان موظف هستند در حال نماز ، نيمى در مقابل دشمن بايستند و نيمى به امام جماعت اقتدا كنند . امام جماعت يك ركعت را كه خواند صبر مىكند تا آنها ركعت ديگرشان را بخوانند . بعد آنها مىروند پست را از\r\n\r\n\r\n\r\n\r\n","description":"","footnote":"\r\n( 1 ) . نهج البلاغه فيض الاسلام ، نامهء 47 .\r\n","page_name":" 531 ","page_number":531},
  {"content":"\r\n\r\nرفقاى خودشان مىگيرند درحالى كه امام همين‌طور منتظر نشسته يا ايستاده است . سربازان ديگر مىآيند و نماز خودشان را با ركعت دوم امام مىخوانند .\r\nاباعبداللَّه چنين نماز خوفى خواند ولى وضع ابا عبداللَّه يك وضع خاصى بود زيرا چندان از دشمن دور نبودند . لهذا آن عده‌اى كه مىخواستند دفاع كنند نزديك ابا عبداللَّه ايستاده بودند و دشمن بىحياى بىشرم حتى در اين لحظه هم آنها را راحت نگذاشت . در حالى كه اباعبداللَّه مشغول نماز بود ، دشمن شروع به تيراندازى كرد ، دو نوع تيراندازى ؛ هم تير زبان كه يكى فرياد كرد : حسين ! نماز نخوان ، نماز تو فايده‌اى ندارد ، تو بر پيشواى زمان خودت يزيد ياغى هستى ، لذا نماز تو قبول نيست ! و هم تيرهايى كه از كمانهاى معمولىشان پرتاب مىكردند . يكى دو نفر از صحابهء ابا عبداللَّه كه خودشان را براى ايشان سپر قرار داده بودند ، روى خاك افتادند . يكى از آنها سعيدبن عبداللَّه حنفى به حالى افتاد كه وقتى نماز ابا عبداللَّه تمام شد ، ديگر نزديك جان دادنش بود . آقا خودشان را به بالين او رساندند . وقتى به بالين او رسيدند ، او جملهء عجيبى گفت . عرض كرد : « يا اباعَبْدِاللَّه ! اوَفَيْتُ ؟ » آيا من حق وفا را بجا آوردم ؟ مثل اينكه هنوز هم فكر مىكرد كه حق حسين آنقدر بزرگ و بالاست كه اين مقدار فداكارى هم شايد كافى نباشد . اين بود نماز اباعبداللَّه در صحراى كربلا .\r\nاباعبداللَّه در اين نماز تكبير گفت ، ذكر گفت ، سُبْحانَ اللَّه گفت ، بَحَوْلِ اللَّهِ وَ قُوَّتِهِ اقومُ وَ اقْعُدُ گفت ، ركوع و سجود كرد . دو سه ساعت بعد از اين نماز براى حسين عليه السلام نماز ديگرى پيش آمد ، ركوع ديگرى پيش آمد ، سجود ديگرى پيش آمد ، به شكل ديگرى ذكر گفت . اما ركوع اباعبداللَّه آن وقتى بود كه تيرى به سينهء مقدسش وارد شد و اباعبداللَّه مجبور شد تير را از پشت سر بيرون بياورد . آيا مىدانيد سجود اباعبداللَّه به چه شكلى بود ؟ سجود بر پيشانى نشد ، چون اباعبداللَّه قهراً از روى اسب بر زمين افتاد ؛ طرف راست صورتش را روى خاكهاى گرم كربلا گذاشت . ذكر اباعبداللَّه اين بود : بِسْمِ اللَّهِ وَ بِاللَّهِ وَ عَلى مِلَّةِ رَسولِ اللَّه .\r\nولا حول ولا قوّة الّا باللَّه العلىّ العظيم و صلّى اللَّه على محمّد و آله الطّاهرين .\r\nباسمك العظيم الاعظم . . . .\r\nخدايا ! عاقبت امر همهء ما را ختم به خير بفرما ، توفيق عبادت و عبوديت و\r\n\r\n","description":"","footnote":"","page_name":" 532 ","page_number":532},
  {"content":"\r\n\r\nبندگى خودت را به همهء ما كرامت كن .\r\nخدايا ! ما را از نمازگزاران واقعى قرار بده ، نيتهاى همهء ما را خالص بگردان ، ما را از شر شياطين جن و انس محفوظ بدار .\r\nخدايا ! اموات همهء ما را ببخش و بيامرز .\r\nرحم اللَّه من قرأ الفاتحة مع الصّلوات\r\n\r\n","description":"","footnote":"","page_name":" 533 ","page_number":533},
  {"content":"\r\n . \r\n","description":"","footnote":"","page_name":" 534 ","page_number":534},
  {"content":"\r\n\r\n\r\n1 توبه\r\nاين فصل شامل دو سخنرانى است كه در 4 و 5 آبان 1349 مطابق 25 و 26 رمضان 1390 قمرى در حسينيهء ارشاد ايراد شده است .\r\n  و ذا النون اذ ذهب مغاضبا فظن ان لن نقدر عليه فنادى فى الظلمات ان لا إله الا انت سبحانك انى كنت من الظالمين . فاستجبنا له و نجيناه من الغم و كذلك ننجى المؤمنين   « 1 » .\r\nبحث ما دربارهء عبادت و دعا بود . در دو شب گذشته عرض كردم كه عبادت و عبوديت اگر به شكل صحيحى صورت بگيرد ، خواه ناخواه مستلزم تقرّب واقعى انسان به ذات اقدس الهى است . انسان به واسطهء عبوديت بدون اينكه شائبهء مجازى در كار باشد ، به خدا نزديك مىشود و به عبارت ديگر عبوديت « سلوك » است ، حركت است ، رفتن به سوى پروردگاراست .\r\nامشب مىخواهم دربارهء اولين منزل سلوك بحث كنم ؛ اولين نقطه‌اى كه اگر انسان بخواهد به سوى پروردگارش سلوك كند و به مقام قرب پروردگار نايل گردد ، بايد از اين منزل و از اين مرحله و از اين نقطه شروع كند ، و آن چيزى كه براى ما مورد احتياج است همين است يعنى براى ما كه قدمى به آن سو برنداشته‌ايم ، بحث\r\n\r\n\r\n\r\n\r\n","description":"","footnote":"\r\n( 1 ) انبياء / 87 و 88 .\r\n","page_name":" 535 ","page_number":535},
  {"content":"\r\n\r\nدربارهء منازل عالى سالكان سودى ندارد . ما اگر مرد عمل باشيم ، بايد ببينيم اولين منزل قرب و سلوك به سوى پروردگار كدام منزل است ، كدام مرحله است و ما عبوديت و عبادت خودمان را از كجا شروع كنيم .\r\nاولين منزل سلوك به خداوند ، منزل « توبه » است . امشب مىخواهم بحث خودم را در اطراف توبه ادامه بدهم .\r\n\r\nتحليل توبه از نظر روانى\r\nتوبه يعنى چه ؟ توبه از نظر روانى براى انسان چه حالتى است و از نظر معنوى براى انسان چه اثرى دارد ؟ در نظر بسيارى از ما توبه يك امر بسيار ساده‌اى است ؛ هيچ وقت به اين فكر نيفتاده‌ايم كه توبه را از نظر روانى تحليل كنيم . اساساً توبه يكى از مشخصات انسان نسبت به حيوانات است . يعنى انسان بسيارى مميزات و مشخصات و كمالات و استعدادهاى عالى دارد كه هيچ كدام از آنها در حيوانات وجود ندارد ؛ يكى از اين استعدادهاى عالى در انسان ، همين مسئلهء توبه است . توبه به معنى و مفهومى كه ان شاء اللَّه براى شما شرح مىدهم ، اين نيست كه ما لفظ اسْتَغْفِرُاللَّهَ رَبّى وَ اتوبُ الَيْه را به زبان جارى كنيم ؛ از مقولهء لفظ نيست . توبه يك حالت روانى و روحى و بلكه يك انقلاب روحى در انسان است كه لفظ اسْتَغْفِرُاللَّهَ رَبّى وَ اتوبُ الَيْه بيان اين حالت است نه خود اين حالت ، نه خود توبه ، مثل بسيارى از چيزهاى ديگر كه در آنها لفظْ خودش آن حقيقت نيست بلكه مبيّن آن حقيقت است . اينكه ما روزى چندين بار مىگوييم اسْتَغْفِرُاللَّهَ رَبّى وَ اتوبُ الَيْه نبايد خيال كنيم كه روزى چند بار توبه مىكنيم . ما اگر روزى يك بار توبهء واقعى بكنيم ، مسلّماً مراحل و منازلى از قرب به پروردگار را تحصيل مىكنيم .\r\nمقدمه‌اى مىخواهم عرض كنم ، توجه بفرماييد . تفاوتى ميان جمادات و نباتات و حيوانات وجود دارد و آن اين است كه جمادات اين استعداد را ندارند كه در مسيرى كه حركت مىكنند ، خودشان از درون خودشان تغيير مسير و تغيير جهت بدهند ، مثل حركتى كه زمين به دور خورشيد يا به دور خودش دارد يا حركاتى كه همهء ستارگان در مدار خودشان دارند يا حركت سنگى كه از ارتفاع رها مىشود و به طرف زمين مىآيد . اين مسير مسلّم و قطعى است ؛ يعنى سنگى را كه شما رها مىكنيد و در يك مسير معين حركت مىكند ، در همان مسير و در همان جهت به\r\n\r\n","description":"","footnote":"","page_name":" 536 ","page_number":536},
  {"content":"\r\n\r\nحركت خودش ادامه مىدهد . تغيير مسير و تغيير جهت از ناحيهء درون اين سنگ امكان پذير نيست . عاملى بايد از خارج پيدا بشود تا مسير اين سنگ و اين جماد را تغيير دهد ، حال اين عامل مىخواهد مجسّم باشد و يا از قبيل يك موج باشد . مثلًا « آپولو » يا « لونا » را كه به فضا مىفرستند ، از درون خودش هرگز تغيير مسير نمىدهد مگر اينكه از خارج هدايتش كنند كه تغيير مسير بدهد . ولى موجودات زنده از قبيل نباتات و حيوانات ، اين استعداد را دارند كه از درون خودشان تغيير مسير بدهند ؛ يعنى اگر به شرايطى برخورد كنند كه با ادامهء حيات آنها سازگار نباشد تغيير مسير مىدهند .\r\nاما در مورد حيوانات بسيار واضح است . مثلًا يك گوسفند يا يك كبوتر و يا حتى يك مگس وقتى حركت مىكند ، همين قدر كه با يك مشكل مواجه مىشود ، فوراً مسير خودش را تغيير مىدهد و حتى ممكن است يك گردش صد و هشتاد درجه‌اى هم بكند يعنى درست در خلاف جهت حركت اولى خودش حركت كند .\r\nحتى نباتات هم اين‌طور هستند ؛ يعنى گياهان هم در يك شرايط و حدود معين از درون خودشان خود را هدايت مىكنند ، مسير خود را تغيير مىدهند . ريشهء يك درخت كه در زير زمين حركت مىكند و به سويى مىرود ، اگر به صخره‌اى برخورد كند ( حالا رسيده يا نرسيده ) خودش مسيرش را عوض مىكند . همين قدر كه بفهمد كه جاى رفتن نيست و راهى ندارد ، مسيرش را تغيير مىدهد . بديهى است كه انسان هم تا اين حدود مثل گياه و حيوان است ، يعنى تغيير مسير مىدهد .\r\nتوبه براى انسان تغيير مسيردادن است اما نه تغيير مسير دادن ساده از قبيل تغيير مسيرى كه گياه مىدهد و يا تغيير مسيرى كه حيوان مىدهد ، بلكه يك نوع تغيير مسيرى كه مخصوص خود انسان است و از نظر روانى و روحى كاملًا ارزش تحليل و بررسى و رسيدگى دارد .\r\nتوبه عبارت است از يك نوع انقلاب درونى ، نوعى قيام ، نوعى انقلاب از ناحيهء خود انسان عليه خود انسان . اين جهت از مختصات انسان است . گياه تغيير مسير مىدهد ولى عليه خودش قيام نمىكند ، نمىتواند قيام كند ، اين استعداد را ندارد .\r\nهمان طورى كه ميان گياه و جماد اين تفاوت هست كه جماد از درون خود براى بقاى خويش تغيير مسير نمىدهد و اين استعداد شگفت در نبات هست ( در حيوان هم هست ) ، در انسان استعداد شگفت انگيزترى هست و آن اينكه از درون خودش\r\n\r\n","description":"","footnote":"","page_name":" 537 ","page_number":537},
  {"content":"\r\n\r\nبر عليه خودش قيام مىكند ، واقعاً قيام مىكند ؛ عليه خودش انقلاب مىكند ، واقعاً انقلاب مىكند . و قيام و انقلاب از دو موجود مختلف و متباين مانعى ندارد . مثلًا در كشورى عده‌اى زمام امور را در دست دارند ، بعد عدهء ديگرى عليه آنها قيام و انقلاب مىكنند . اين مانعى ندارد ؛ آنها افراد و اشخاصى هستند و اينها افراد و اشخاص ديگرى . آنها به اينها ظلم و ستم كرده‌اند ، اينها را ناراضى و عاصى كرده‌اند ، سبب عصيان و انقلاب اينها شده‌اند ، يك مرتبه اينها انقلاب مىكنند و زمام كار را از دست طرف مقابل مىگيرند و خودشان در جاى آنها قرار مىگيرند . اين مانعى ندارد . ولى اينكه در داخل وجود يك شخص قيام و انقلاب بشود ، انسان خودش عليه خودش قيام كند ، چگونه است ؟ مگر مىشود يك شخص خودش عليه خودش قيام كند ؟ بله مىشود .\r\n\r\nانسان ، يك شخص مركّب\r\nعلتش اين است كه انسان بر خلاف آنچه كه خودش خيال مىكند ، يك شخص نيست . يك شخص واحد است اما يك شخص مركّب نه بسيط ؛ يعنى ما كه اينجا نشسته‌ايم ( به همان تعبيرى كه در حديث آمده است ) يك جماد اينجا نشسته است ، يك گياه هم اينجا نشسته است ، يك حيوان شهوانى هم اينجا نشسته است ، يك سَبُع و درنده هم اينجا نشسته است ، يك شيطان هم اينجا نشسته است و يك فرشته هم در همين حال اينجا نشسته است . يعنى يك انسان به قول شعرا طُرفه معجونى است كه همهء خصايص در وجود او جمع است . گاهى آن حيوان شهوانى - كه مظهر آن را خوك مىدانند - اين خوكى كه در وجود انسان هست ، زمام امور را به دست مىگيرد و مجال به آن درنده و شيطان و فرشته نمىدهد . يك مرتبه در ناحيهء يكى از اينها عليه او قيام مىشود ، تمام اوضاع بهم مىخورد و يك حكومت جديد بر وجود انسان حاكم مىگردد . انسان گنهكار آن انسانى است كه حيوان وجودش بر وجودش مسلط است يا شيطان وجودش بر او مسلط است يا آن درندهء وجودش بر او مسلط است ؛ يك فرشتگانى ، يك قواى عالى هم در وجود او محبوس و گرفتار هستند .\r\nتوبه يعنى آن قيام درونى ، اينكه مقامات عالى وجود انسان عليه مقامات دانى وجود او - كه زمام امور اين كشور داخلى را در دست گرفته‌اند - يك مرتبه انقلاب\r\n\r\n","description":"","footnote":"","page_name":" 538 ","page_number":538},
  {"content":"\r\n\r\nمىكنند ، همهء اينها را مىگيرند و به زندان مىاندازند و خودشان با قوا و جنود و لشكريان خود زمام امور را در دست مىگيرند . اين حالت و شكل است كه در حيوان و نبات وجود ندارد . همان‌طور كه عكسش هم هست ، يعنى گاهى مقامات دانى وجود انسان عليه مقامات عالى وجود او قيام و انقلاب مىكنند ، آنها را مىگيرند و به زندان مىاندازند و زمام امور اين كشور را دردست مىگيرند .\r\nاگر تجربه كرده باشيد ، افرادى هستند كه فنّ تربيت را نمىدانند ؛ نمىدانند در تربيت ، تمام قوايى كه در وجود انسان هست حكمت و مصلحتى دارند . اگر در ما غرايز شهوانى هست ، لغو و عبث نيست . ما بايد اين غرايز شهوانى را در حد احتياج طبيعى اشباع كنيم ؛ يك حدى دارند ، يك حقى دارند ، يك حظّى دارند ، حظّ اينها را به اندازهء خودشان بايد بدهيم . مثل اين است كه شما اسبى يا سگى در خانه‌تان داشته باشيد . اگر اين اسب را براى سوارى يا اين سگ را براى پاسبانى مىخواهيد ، اين اسب يا سگ احتياج به خوراك دارد ، خوراكش را بايد بدهى . حالا يك آدمهاى كج سليقه‌اى پيدا مىشوند كه به خودشان يا به بچه‌شان كه تحت كفالت تربيتشان است ، فشار مىآورند . بچه احتياج به بازى دارد و خود اين احتياج به بازى يكى از حكمتهاى پروردگار است . يك مقدار انرژى در وجود كودك ذخيره است كه او فقط به وسيلهء بازى مىتواند اين انرژى را دفع كند . بچه غريزه‌اى دارد براى بازى كردن . حالا انسان اشخاصى را مىبيند كه مىگويند مىخواهم بچه‌ام را تربيت كنم . خوب ، چطور مىخواهى تربيت كنى ؟ نمىگذارد بچهء پنج شش ساله برود با بچه‌ها بازى كند ، هر مجلسى كه خودش مىرود بچه را هم مىبرد براى اينكه تربيت بشود ، جلوى خندهء او را مىگيرد ، جلوى خوراك او را مىگيرد . يا يك افرادى پيدا مىشوند ( ما ديده‌ايم ) كه چون خود او مُعَمّم است ، يك عبا و عمامه و نعلين تهيه مىكند ، بچهء هشت ساله را عمامه سرش مىگذارد ، عبا به دوشش مىاندازد و همراه خودش اين طرف و آن طرف مىبرد . بچه بزرگ مىشود در حالى كه احتياجات طبيعى وجودش برآورده نشده است ، همواره به او گفته‌اند خدا ، قيامت ، آتش جهنم . تا در سنين بيست و چند سالگى ، اين قواى ذخيره شده ، اين شهوتها و تمايلات اشباع نشده يك مرتبه زنجير را پاره مىكند . اين بچه‌اى كه شما مىديديد در اثر تلقين پدر در دوازده سالگى نمازش بيست دقيقه طول مىكشيد ، نماز شب مىخواند ، دعا مىخواند ، يك مرتبه مىبينيد در بيست و پنج سالگى يك\r\n\r\n","description":"","footnote":"","page_name":" 539 ","page_number":539},
  {"content":"\r\n\r\nفاسق و فاجرى از آب درمىآيد كه آن سرش ناپيداست . چرا ؟ براى اينكه شما به بهانهء مقامات عاليهء روح ، ساير غرايز او را سركوب كرده‌ايد . البته در غريزهء بچه خدا بوده است ، قيامت و عبادت بوده است ، اما شما اين غريزهء خدا و عبادت و اينها را در حالى در اين بچه تقويت كرده‌ايد كه جلوى ساير غرايز او را گرفته‌ايد ، ساير غرايز او را حبس كرده‌ايد ، عصبانى و ناراحت كرده‌ايد ، به زندان انداخته‌ايد ، حق و حظّ آنها را نداده‌ايد ، سهم آنها را نداده‌ايد ؛ دنبال فرصتى مىگردند . در يك فرصتى كه برايشان پيش مىآيد ، در يك وقت كه بچه فيلمى را تماشا كند يا در مجلسى با يك زن جوان آشنا بشود ، همان كافى است كه اين نيروهاى ذخيره شدهء سركوب شده ، يك مرتبه زنجيرها را پاره كند و به كلى تمام آن ساختمانى را كه پدر در وجود او به غلط ساخته است ويران سازد . درست مثل باروتى كه منفجر بشود ، منفجر مىشود .\r\nتوبه ، درست عكس اين قضيه است . آدمى كه گناه و معصيت مىكند و غرق در شهوات و درندگى است ، وقتى كه فرشتهء وجودش را اينقدر آزار داد و اشباع نكرد ، يك مرتبه فاجعه‌اى به وجود مىآيد . آخر من و تو هم انسانيم . ما يك دهان نداريم .\r\nاشتباه مىكنى كه خيال مىكنى يك دهان دارى و از همين يك دهان بايد به تو غذا برسد ؛ صدها دهان دارى ( عشق را پانصد سر است و هر سرى . . . ) پانصد سر تو دارى ، پانصد دهان تو دارى . از همهء اينها بايد به تو غذا برسد . يكى از اين دهانهاى تو دهان عبادت است . تو بايد روح خودت را به عبادت كردن راضى كنى ، يعنى اين حق و حظ را بايد به او بدهى . تو يك موجود ملكوتى صفات هستى ، بايد پرواز كنى به سوى آن عالم . وقتى اين فرشته را زندانى مىكنى ، آيا مىدانى بعد چه عوارض و ناراحتيهاى زيادى دارد ؟ يك وقت شما مىبينيد يك جوان مرفّه ، جوانى كه همهء وسايل برايش فراهم بوده است ، به يك بهانهء كوچك خودكشى مىكند . همه مىگويند نمىدانيم چرا خودكشى كرد . اى آقا ! اين موضوع كه خيلى كوچك بود ! چرا خودكشى كرد ؟ ! نمىداند كه در وجود او نيروهاى مقدسى زندانى بوده ؛ آن نيروهاى مقدس از اين زندگى رنج مىبرده‌اند ، طاقت نمىآورده‌اند ، درنتيجه طغيانى به آن شكل به وجود آمده است . گاهى مىبينيد شخصى همه چيز دارد و ناراحت است و رنج مىبرد . گفت :\r\n آن يكى در كنج زندان مست و شاد * وان دگر در باغ ، ترش و بىمراد \r\nمىبينى در باغ و بوستان زندگى مىكند ، همهء وسايل زندگى برايش فراهم است ، اما\r\n\r\n","description":"","footnote":"","page_name":" 540 ","page_number":540},
  {"content":"\r\n\r\nناراحت است ، خوش نيست و از زندگى ناراضى است .\r\n راه لذت از درون دان نز برون * احمقى دان جُستن از قصر و حصون \r\nبراى اينكه يك لذتهايى هم هست كه از درون انسان بايد به او برسد نه از بيرون ، و آنها لذتهاى معنوى انسان است .\r\nپس توبه عبارت است از عكس العمل نشان دادن مقامات عالى و مقدس روح انسان عليه مقامات دانى و پست و حيوانى انسان . توبه عبارت است از قيام و انقلاب مقدس قواى فرشته صفت انسان عليه قواى بهيمى صفت و شيطان صفت انسان . اين ماهيت توبه است . حالا چطور مىشود كه اين حالت بازگشت و ندامت و پشيمانى براى انسان پيدا مىشود ؟\r\n\r\nشرايط پيدايش توبه\r\nاولًا اين را بدانيد كه اگر در وجود انسان كارى بشود كه آن عناصر مقدس وجود انسان به كلى از كار بيفتد ، يك زنجيرهاى بسيار نيرومندى به آنها بسته شده باشد كه نتوانند آزاد بشوند ، ديگر انسان توفيق توبه پيدا نمىكند . ولى همان طورى كه در يك كشور آن وقت انقلاب مىشود كه عده‌اى ( ولو كم ) عناصر پاك در ميان مردم آن كشور باقى مانده باشند ، در وجود انسان هم اگر عناصر مقدس و پاكى فى الجمله باقى باشند ، انسان توفيق توبه پيدا مىكند و الّا هرگز توفيق توبه پيدا نمىكند . حالا در چه شرايطى انسان بازگشت مىكند ، پشيمان مىشود ، و اگر خدا را بشناسد به سوى خدا توبه مىكند و اگر خدا را نشناسد حالت ديگرى پيدا مىكند ، احياناً جنون و ديوانگى پيدا مىكند ، وضع ديگرى پيش مىآيد ؟ .\r\nگفتيم توبه عكس العمل است . شما توپى را به دست مىگيريد و به زمين مىزنيد .\r\nتوپ از زمين بلند مىشود . زدن شما يعنى حركت توپ به طرف زمين كه با نيروى دست شما صورت مىگيرد ، عمل شماست و بلند شدن توپ از زمين عكس العملى است كه در اثر خوردن توپ به زمين پيدا مىشود . پس آن عمل است و اين عكس العمل ، آن فعل است و اين به اصطلاح اعراب امروز « ردّالفعل » ، آن كنش است و اين واكنش . توپ را كه شما به زمين مىزنيد چقدر بالا مىرود ؟ از يك طرف بستگى دارد به مقدار نيرويى كه در آن فعل به كار مىرود يعنى شدت ضربهء شما ، و از طرف ديگر بستگى دارد به چگونگى سطح زمين ؛ هر مقدار زمين سفت‌تر\r\n\r\n","description":"","footnote":"","page_name":" 541 ","page_number":541},
  {"content":"\r\n\r\nو صافتر باشد و صلابت بيشترى داشته باشد ، عكس العمل بيشتر مىشود . پس ميزان عكس العمل از يك طرف بستگى دارد به شدت عمل شما و از طرف ديگر به صلابت و صافى آن سطحى كه توپ به آن برخورد مىكند .\r\nعكس العمل نشان دادن روح انسان در مقابل معاصى نيز بستگى به دو چيز دارد :\r\nاز يك طرف بستگى دارد به شدت عمل يعنى شدت معصيت ، شدت ضربه‌اى كه مقامات دانى روح شما بر مقامات عالى روحتان وارد مىكند . هرچه معصيت انسان كمتر و كوچكتر باشد ، عكس العمل كمترى در روح ايجاد مىكند و هرچه معصيت بزرگتر باشد ، عكس العمل بيشترى به وجود مىآورد . ولهذا افرادى كه بسيار شقى و قسىّ القلب هستند ، در عين اينكه شقى و قسىّ القلب‌اند اگر جنايتشان خيلى بزرگ و فاحش باشد ، همانها را هم مىبينيد كه روحشان عكس العمل نشان مىدهد . شما مىبينيد خلبان آمريكايى كه مىرود آن بمب را روى هيروشيما مىاندازد ، بعد كه برمىگردد و يك نگاهى به اثر عمل خودش مىكند ، مىبيند يك شهر را به آتش كشيده است ، پير و جوان ، زن و مرد ، كوچك و بزرگ دارند در يك جهنم سوزان مىسوزند . از همان جا وجدانش به جنبش مىآيد ، حركت مىكند ، ملامتش مىكند ( در صورتى كه چنين كسانى را از ميان قسىّ القلب‌ها انتخاب مىكنند ) . برمىگردد به كشور خودش ، از او استقبال مىكنند ، گل به گردنش مىاندازند ، درجه‌اش را بالا مىبرند ، حقوقش را زياد مىكنند ، عكسش را در روزنامه‌ها مىاندازند ، تشويقش مىكنند . اما خيانت آنقدر عظيم بوده است ، معصيت آنقدر بزرگ بوده است كه وجدان چنين قسىّ القلبى را هم بيدار مىكند ؛ يعنى آنقدر ضربه بر روح شديد است كه در يك چنين زمينهء روحى آدم قسىّ القلبى هم باز عكس العمل پيدا مىشود .\r\nهمين آدم در مجالس كه مىنشيند تبسّم مىكند ، نقل مىكند چنين كردم و چنان ، اما وقتى كه با خود خلوت مىكند ، خودش با خودش است ، در بستر مىخواهد بخوابد ، يك مرتبه آن منظره در نظرش مجسم مىشود : اى واى ، اين من بودم كه چنين جنايتى كردم ؟ ! اى واى ، چه جنايت بزرگى مرتكب شدم ! درنتيجه ، همين آدم ديوانه مىشود و كارش به تيمارستان مىكشد ، چرا ؟ چون جنايت خيلى بزرگ بوده است .\r\nبسربن ارْطاة ، يكى از سرداران معاويه ، بسيار مرد قسىّ القلب و عجيبى است .\r\nيكى از سياستهايى كه معاويه براى مضطر و بيچاره كردن على عليه السلام انتخاب كرده بود\r\n\r\n","description":"","footnote":"","page_name":" 542 ","page_number":542},
  {"content":"\r\n\r\nاين بود كه يك مرد جانى نظير « بُسر » يا « سفيان غامدى » را در رأس يك سپاه مىفرستاد داخل مرزهاى على بن ابى طالب و مىگفت ديگر به بىگناه و باگناه نگاه نكنيد ( نظير همين كارى كه امروز اسرائيل با كشورهاى اسلامى انجام مىدهد ) ، براى مستأصل كردن اينها برويد شبيخون بزنيد ، به آتش بكشيد ، با گناه و بىگناه را بكشيد ، به صغير و كبير رحم نكنيد ، مالشان را ببريد . اين كار را مىكردند . يك مرتبه همين بسربن ارطاة را فرستاد . او رفت . اين طرف رفت ، آن طرف رفت ، وارد يمن شد ، جنايتهاى زيادى كرد ، از جمله توانست بر بچه‌هاى عبداللَّه بن عباس بن عبدالمطّلب پسر عموى اميرالمؤمنين كه والى يمن بود دست يابد . دو تا بچهء صغير بى گناه را گير آورد ، گردن آنها را زد . چون جنايت خيلى بزرگ بود كم كم وجدان همين آدم قسىّ القلب هم بيدار شد ، بعد دچار عذاب وجدان شد . مىخوابيد ، در خواب اين جنايت خودش را مىديد . راه مىرفت ، در جلوى چشمش اين دو طفل ، اين دو كودك بىگناه مجسّم بودند و ساير جنايتهايش . كم كم كارش به جنون كشيد و ديوانه شد . يك اسب چوبى سوار مىشد ، يك شمشير چوبى هم به دست مىگرفت و در خيابانها مىدويد و شلّاق مىزد . بچه‌ها هم دورش را مىگرفتند و هوهو مىكردند .\r\nگفتيم عامل دوم عكس العمل نشان دادن روح انسان اين است كه سطحى كه ضربه بر آن وارد مىشود صاف باشد ، صلابت و استحكام داشته باشد يعنى آن وجدان انسانى ، آن فطرت انسانى ، آن ايمان شخص مستحكم و قوى باشد . در اين صورت ولو ضربه كم باشد ، عكس العمل نسبتاً زياد است . ولهذا شما مىبينيد گناهان كوچك ، صغائر گناهان و حتّى اعمالى كه مكروه است و گناه شمرده نمىشود ، در وجود مردم با ايمان ، مردمى كه روح محكمى دارند و آن فرشتهء معنوى ، آن ايمانشان ، آن وجدان معنويشان استحكام دارد ، محكوم است و عكس العمل ايجاد مىكند ، اعمالى كه من و شما روزى صدتايش را مرتكب مىشويم و هيچ احساس نمىكنيم كه يك عملى انجام داده‌ايم . پاكان ، يك عمل مكروه كه انجام مىدهند ، روحشان مضطرب مىشود و مرتب پشت سر يكديگر توبه و استغفار مىكنند .\r\n\r\nيادى از مرحوم حاج ميرزا على آقا شيرازى\r\nيك مرد بسيار بسيار بزرگ از نظر معنويت كه من سال گذشته هم در ماه مبارك\r\n\r\n","description":"","footnote":"","page_name":" 543 ","page_number":543},
  {"content":"\r\n\r\nرمضان از اين استاد بزرگ خودم ياد كردم ، مرحوم حاج ميرزا على آقاى شيرازى اصفهانى رضوان اللَّه عليه است كه يكى از بزرگترين اهل معنايى است كه من در عمر خودم ديده‌ام . يك شب ايشان در قم مهمان ما بودند و ما هم به تبع به منزل يكى از فضلاى قم دعوت شديم . بعضى از اهل ذوق و ادب و شعر نيز در آنجا بودند . در آن شب فهميدم كه اين مرد چقدر اهل شعر و ادب است و چقدر بهترين شعرها را در عربى و فارسى مىشناسد ! ديگران شعرهايى مىخواندند البته شعرهاى خيلى عادى ؛ شعرهاى سعدى ، حافظ و . . . ايشان هم مىخواند و مىگفت اين شعر از آن شعر بهتر است ، اين مضمون را اين بهتر گفته است ، كى چنين گفته و . . . شعر خواندن آن هم اينجور شعرها كه گناه نيست ، امّا در شب شعر خواندن مكروه است . خدا مىداند وقتى آمديم بيرون ، اين آدم به شدّت داشت مىلرزيد . گفت من اينقدر تصميم مىگيرم كه شب شعر نخوانم آخرش جلوى خودم را نمىتوانم بگيرم . مرتب اسْتَغْفِرُاللَّهَ رَبِّى وَ اتوبُ الَيْه مىگفت ، مثل كسى كه معصيت بسيار بزرگى مرتكب شده است . العياذباللَّه اگر ما شراب خورده بوديم ، اينقدر مضطرب نمىشديم كه اين مرد به واسطهء يك عمل مكروه مضطرب شده بود .\r\nاين‌جور اشخاص چون محبوب خدا هستند از ناحيهء خدا يك نوع مجازاتهايى دارند كه ما و شما ارزش و لياقت آن جور مجازاتها را نداريم . هر شب اين مرد اقلًا از دو ساعت به طلوع صبح بيدار بود و من معنى شب زنده دارى را آنجا فهميدم ، معنى « شب مردان خدا روز جهان افروز است » را آنجا فهميدم ، معنى عبادت و خداشناسى را آنجا فهميدم ، معنى استغفار را آنجا فهميدم ، معنى حال و مجذوب شدن به خدا را آنجا فهميدم . آن شب اين مرد وقتى بيدار شد كه اذان صبح بود . خدا مجازاتش كرد .\r\nتا بيدار شد ما را بيدار كرد ، گفت : فلانى ! اثر شعرهاى ديشب بود ! روحى كه چنين ايمان مستحكمى دارد ، يك چنين ضربهء كوچكى هم كه بر آن وارد مىشود يعنى يك چنين حملهء كوچكى هم كه از مقامات دانى آن بر مقامات عالىاش وارد مىشود ، آن مقامات عالى عكس العمل نشان مىدهند ، ناراحتى نشان مىدهند ، حتى مجازات نشان مىدهند كه ببين ! بى مجازات نمىماند ! آدمى كه در شب مرتب شعر بخواند ، دو ساعت وقت خودش را صرف شعرخواندن كند ، لايق دو ساعت مناجات كردن با خداى متعال نيست .\r\nمثال ديگرى برايتان عرض كنم : اگر شما آينهء بسيار صافى را بعد از پاكيزه\r\n\r\n","description":"","footnote":"","page_name":" 544 ","page_number":544},
  {"content":"\r\n\r\nكردن ، در فضاى بسيار صافى كه خوشتان مىآيد در آن تنفس كنيد ، روى يك ميز بگذاريد ، بعد از مدتى مىبينيد روى آن گرد نشسته است . اين گرد را شما قبلًا احساس نمىكرديد ، روى ميز هم احساس نمىكنيد ، روى ديوار هم احساس نمىكنيد . هرچه ديوار كثيفتر بشود ، اثر و لكّهء سياهى را كمتر نشان مىدهد تا جايى كه اگر سياه و قيراندود باشد دود چراغ موشى هم به آن برسد اثرش ظاهر نمىشود .\r\nپيغمبر اكرم در هيچ مجلسى نمىنشست مگر آنكه بيست و پنج بار استغفار مىكرد .\r\nمىفرمود : انّهُ لَيُغانُ عَلى قَلْبى وَ انّى لَاسْتَغْفِرُ اللَّهَ كُلَّ يَوْمٍ سَبْعينَ مَرَّةً « 1 » . ( اينها چيست ؟ ! اصلًا ما چه مىگوييم و چه مىفهميم ؟ ! ) مىگفت : بر روى دلم آثار كدورت احساس مىكنم و روزى هفتاد بار براى رفع اين كدورتها استغفار مىكنم . آن كدورتها چيست ؟ آن كدورتها براى ما آينه است ، براى ما نورانيت است ، براى او كدورت است . او وقتى كه با ما حرف مىزند ولو حرفش را براى خدا مىزند ، ولو خدا را در آينهء وجود ما مىبيند ، باز از نظر او اين كدورت است .\r\nامّ سلمه و ديگران گفته‌اند كه در يكى دو ماه مانده به وفات حضرت ، ديديم كه هيچ جا برنمى خاست و نمىنشست و عملى انجام نمىداد مگر اينكه مىگفت :\r\nسُبْحانَ اللَّهِ وَ اسْتَغْفِرُ اللَّهَ رَبّى وَ اتوبُ الَيْه . اين ديگر يك ذكر جديد بود . امّ سلمه مىگويد عرض كردم : يا رسول اللَّه ! چرا اينقدر اخيراً زياد استغفار مىكنيد ؟ فرمود :\r\nاين‌طور به من امر شده است ، نُعِيَتْ الى نَفْسى . بعد فهميديم كه آخرين سوره‌اى كه بر وجود مقدسش نازل شده سورهء « نصر » است . اين سوره كه نازل شد پيغمبر اكرم احساس كرد كه اعلام مردن است يعنى تو ديگر وقتت تمام شده است ، بايد به روى .\r\nسورهء مباركه اين است :     اذا جاء نصر الله و الفتح . و رايت الناس يدخلون فى دين الله افواجا . فسبح به حمد ربك و استغفره انه كان توابا     « 2 » ( اين قرآن چقدر لذيذ است ! چقدر زيباست ! آدم حظ مىكند كه اينها را به زبان خودش جارى كند ) اى پيغمبر ! آنجا كه يارى پروردگار بيايد ، آنجا كه ديگر يارىاش آمد و تو را بر مخالفين پيروز كرد ، آنجا كه فتح شهر يعنى فتح مكه نصيب تو شد ، پس از اينكه ديدى مردم فوج فوج به دين اسلام وارد مىشوند  فسبح به حمد ربك  پروردگار خودت را تسبيح و تحميد كن و\r\n\r\n\r\n\r\n\r\n","description":"","footnote":"\r\n( 1 ) سفينة البحار ، ج 2 / ص 322 .\r\n( 2 ) نصر / 1 - 3 .\r\n","page_name":" 545 ","page_number":545},
  {"content":"\r\n\r\nاستغفار نما كه او توبه پذير است . چه رابطه‌اى است ميان آن مقدمه و اين مؤخره ؟\r\nچرا پس از پيروزى و فتح و پس از اينكه مردم فوج فوج داخل اسلام مىشوند ، تسبيح كن ؟ يعنى مأموريتت پايان يافت ، تمام شد . ( اين آخرين سوره‌اى است كه بر پيغمبر اكرم نازل شده است ؛ حتى از آيهء  اليوم اكملت لكم دينكم  « 1 » و آيهء  يا ايها الرسول بلغ ما انزل اليك من ربك  « 2 » كه دربارهء اميرالمؤمنين على عليه السلام است هم ديرتر نازل شده است . ) تو ديگر وظيفه‌ات را انجام داده‌اى ، پس تسبيح كن . پيغمبر احساس كرد كه يعنى ديگر تمام شد ، بعد از اين در فكر خود باش . اين بود كه آناً فآناً تسبيح و استغفار مىكرد .\r\nولى ما بدبختها دلمان حكم همان ديوار قيراندود را دارد ؛ مرتب گناه پشت سر گناه ، معصيت پشت سر معصيت ، و هيچ گونه عكس العملى در روح ما ايجاد نمىشود . من نمىدانم اين فرشته‌هاى روح ما كجا و چقدر حبس شده‌اند ؛ چه زنجيرهايى به دست و پاى اينها بسته شده است كه دل ما تكان نمىخورد ، نمىلرزد ؟ ! .\r\nاولين منزل عبوديت ، توبه است . اگر در روح خودتان تكانى ديديد ، اگر ندامتى ديديد ، اگر احساس پشيمانى ديديد ، اگر گذشتهء خودتان را سياه و تيره ديديد ، اگر احساس كرديد راهى كه تاكنون مىرفته‌ايد خطا بوده است ، سراشيبى بوده است ، و با خود گفتيد بايد برگردم رو به سر بالايى ، رو به خدا ، شما به اولين منزل عبوديت و عبادت و اولين منزل سلوك رسيده‌ايد و مىتوانيد از آنجا شروع كنيد ، و اگر نه ، نه .\r\n\r\nنصيحت على عليه السلام\r\nشخصى آمد خدمت مولاى متقيان على عليه السلام و گفت : يا اميرالمؤمنين ! مرا نصيحت كن . على عليه السلام نصايح زيادى كرد . دو جملهء اولش را برايتان عرض مىكنم ، فرمود :\r\nلا تَكُنْ مِمَّنْ يَرْجُو الْاخِرَةَ بِغَيْرِ عَمَلٍ وَ يُرَجِّى التَّوْبَةَ بِطولِ الْامَلِ ، يَقولُ فِى الدُّنْيا بِقَوْلِ الزّاهِدينَ وَ يَعْمَلُ فيها بِعَمَلِ الرّاغِبينَ « 3 » . همين دو جمله فعلًا ما را بس . فرمود :\r\nنصيحت من به تو اينكه از آن كسان مباش كه اميد به آخرت دارد اما مىخواهد بدون عمل به\r\n\r\n\r\n\r\n\r\n","description":"","footnote":"\r\n( 1 ) مائده / 3 .\r\n( 2 ) مائده / 67 .\r\n( 3 ) نهج البلاغه فيض الاسلام ، حكمت 142 .\r\n","page_name":" 546 ","page_number":546},
  {"content":"\r\n\r\nآخرت برسد ؛ مثل همهء ما . ما مىگوييم حبّ على بن ابى طالب كافى است . تازه حبّ ما حبّ حقيقى نيست ؛ اگر حبّ حقيقى بود عمل هم پشت سرش بود . مىگوييم همين وابستگى ظاهرى كافى است ! خيال مىكنيم على عليه السلام از كسانى است كه احتياج دارد ، و اگر افرادى انتساب دروغين هم داشته باشند ديگر بسيار خوب ، ما عجالتاً سياهى لشكر مىخواهيم ، سياهى لشكر هم كافى است ! ما خيال مىكنيم يك گريهء دروغين بر امام حسين كافى است . ولى اميرالمؤمنين فرمود اينها دروغ است . اگر حبّ على بن ابى طالب تو را به عمل كشاند ، بدان حبّ تو صادق و راستين است . اگر گريه بر حسين بن على تو را به سوى عمل كشاند ، بدان كه تو بر حسين بن على گريه كرده‌اى و گريهء تو راستين است . اگر نه ، فريب شيطان است .\r\nجملهء دوم : وَ يُرَجِّى التَّوْبَةَ بِطولِ الْامَلِ اى مرد ! از آن كسان مباش كه احساس نياز به توبه را در وجود خود دارند اما هميشه مىگويند دير نمىشود ، وقت باقى است .\r\nبرادر ! اگر على بيايد و من و تو هم برويم خدمتش و بگوييم آقاجان ! ما را نصيحت كن ، چنين جمله‌اى به ما مىگويد : لا تَكُنْ مِمَّنْ يَرْجُو الْاخِرَةَ بِغَيْرِ عَمَلٍ وَ يُرجِّى التَّوْبَةَ بِطولِ الْامَلِ . تا كى بگوييم آقا دير نمىشود ، حالا وقت باقى است ؟ ! تا هنوز جوان هستيم مىگوييم‌اى آقا ! جوان بيست ساله كه ديگر وقت توبه كردنش نيست .\r\nعجيب اين است كه بعضى افراد پير و كهنسال وقتى يك جوان را مىبينند كه متوجه عبادت است و به گناه خودش توجه دارد و در حال توبه و ندامت است ، مىگويند :\r\nاى آقا ! تو جوانى ، هنوز وقت اين حرفها براى تو نرسيده . اتفاقاً جوانى بهترين وقتش است . يك شاخه تا وقتى كه هنوز تازه است ، آمادگى بيشترى براى راست شدن دارد ؛ هرچه بزرگتر و خشكتر بشود ، آمادگىاش كمتر مىشود . بعلاوه ، چه كسى به اين جوان قول داده كه او پا به سن بگذارد ، ميانه مرد بشود ، از ميانه مردى بگذرد و پير بشود ؟ تا جوانيم مىگوييم جوانيم . در ميانه مردى هم كه مىگوييم حالا خيلى وقت داريم ، توبه وقتش پيرى است ، وقتى كه پير شديم ، از همهء كارها افتاديم و همهء قدرتها از ما گرفته شد ، آن وقت توبه مىكنيم . نمىدانيم كه اشتباه كرده‌ايم ؛ آن وقت اتفاقاً هيچ توبه نمىكنيم ، آن وقت ديگر حال توبه برايمان نمىماند ، آنقدر در زير بار معاصى كمر ما خم شده است كه دل ما ديگر حاضر براى توبه كردن نيست . دل يك جوان آماده‌تر است براى توبه كردن تا دل يك پير . چه خوب مىگويد مولوى :\r\n\r\n","description":"","footnote":"","page_name":" 547 ","page_number":547},
  {"content":"\r\n\r\n خاربن در قوّت و برخاستن * خاركن در سستى و در كاستن \r\nمثلى مىآورد ، مىگويد شخصى خارى را در سر راه مردم كاشته بود . اين خار بزرگ شد . گفتند : آقا بيا اين خار را بكَن . گفت : دير نمىشود ، بوتهء خارى است كنده مىشود . دوباره گفتند . باز گفت : دير نمىشود ، حالا مىكَنيم ، يك سال ديگر مىكَنيم ! سال بعد بوتهء خار بزرگتر شد ولى خاركن چطور ؟ پيرتر شده . گفتند : بيا بكن . گفت : دير نمىشود ، بعد مىكَنيم . سال به سال بوتهء خار بيشتر رشد مىكرد ، بيشتر ريشه مىدوانيد ، تنه‌اش كلفت‌تر ، خارهايش تيزتر و خطرش بيشتر مىشد اما خاركن پيرتر و از نيرويش كاسته مىشد :\r\n خاربن در قوّت و برخاستن * خاركن در سستى و در كاستن \r\nمىخواهد بگويد اين ملكات رذيله ، اخلاق فاسد ، روزبه روز در وجود تو مثل آن بوتهء خار بيشتر رشد مىكند ، بيشتر ريشه مىدواند ، تنه‌اش كلفت‌تر ، خارهايش تيزتر و خطرش بزرگتر مىشود ، ولى تو خودت روزبه روز پيرتر مىشوى و از نيرويت ، از آن نيروهاى مقدس تو كاسته مىشود . وقتى كه جوان هستى ، مثل يك آدم قوى و نيرومندى هستى كه مىخواهد يك نهال را بكَند ؛ به سرعت مىكنى ، ريشه‌اش را هم مىكنى مىاندازى دور . اما وقتى كه پير شدى ، مثل يك آدم سست قوّه‌اى هستى كه مىخواهد يك درخت قوى را با دست خودش بكَند ، هرچه زور مىزند درخت از ريشه در نمىآيد .\r\nبه خدا قسم يك روزش يك روز است ، يك ساعتش يك ساعت است ، يك شب را اگر به تأخير بيندازيم اشتباه مىكنيم ! نگوييد فردا شب شب بيست و سوم ماه رمضان است ، يكى از ليالى قدر است و براى توبه بهتر است ؛ نه ، همين امشب از فردا شب بهتر است ، همين ساعت از يك ساعت بعد بهتر است ، هر لحظه از لحظهء بعدش بهتر است . عبادت بدون توبه قبول نيست ، اول بايد توبه كرد . گفت : « شستشويى كن و آنگه به خرابات خرام » اول بايد شستشو كرد ، بعد وارد آن محل پاك و پاكيزه شد .\r\nما تا توبه نكنيم ، چه عبادتى مىكنيم ؟ ! ما توبه نمىكنيم و روزه مىگيريم ! توبه نمىكنيم و نماز مىخوانيم ! توبه نمىكنيم و به حج مىرويم ! توبه نمىكنيم و قرآن مىخوانيم ! توبه نمىكنيم و ذكر مىگوييم ! توبه نمىكنيم و در مجالس ذكر شركت مىكنيم ! به خدا قسم اگر شما يك توبه بكنيد تا پاك بشويد و بعد يك شبانه روز با حالت توبه و پاكى نماز بخوانيد ، همان يك شبانه روز به اندازهء ده سال شما را جلو\r\n\r\n","description":"","footnote":"","page_name":" 548 ","page_number":548},
  {"content":"\r\n\r\nمىبرد و به مقام قرب پروردگار مىرساند . سوراخ دعا را گم كرده‌ايم ، راهش را بلد نيستيم .\r\nشخصى آمد خدمت اميرالمؤمنين على عليه السلام استغفار كرد . او هم مثل ما خيال مىكرد توبه كردن ، گفتن اسْتَغْفِرُاللَّهَ رَبّى وَ اتوبُ الَيْه است و اگر غين‌اش را هم خيلى غليظ بگوييم ديگر توبهء ما خيلى بهتر است ! على عليه السلام فهميد اين بدبخت چقدر گمراه است . كم اتفاق مىافتد كه او اين‌جور حدّت به خرج بدهد و با لحن تندى سخن بگويد ولى اينجا با لحن تندى سخن گفت ، فرمود : ثَكِلَتْكَ امُّكَ ، اتَدْرى مَا الْاسْتِغْفارُ ؟ الْاسْتِغْفارُ دَرَجَةُ الْعِلّيّينَ اى خدا مرگت بدهد ، اى مادرت به عزايت بنشيند ! آيا تو مىدانى استغفار چيست ؟ استغفار درجهء مردمان بلندمرتبه است . استغفار ، حالت توبه و يك حالت مقدس است ، يك جوّ مقدس و پاك است . شما حالت توبه را پيدا بكنيد ، واقعاً توبه بكنيد ، بعد خودتان را در يك جوّ و فضاى مقدس مىبينيد ، احساس مىكنيد كه لطف و عنايت الهى بر روح شما سايه افكنده است ، احساس مىكنيد گروهى از فرشتگان دور شما را گرفته‌اند ، پاك مىشويد ، چون در حالت توبه انسان خودبينى را از دست مىدهد ، خود را ملامت مىكند و گناهان خويش را در نظر مىگيرد .\r\nدر اسلام گفته‌اند اگر مىخواهى توبه كنى لازم نيست به روى پيش كشيش ، پيش آخوند و گناه را به او بگويى ؛ گناه را به خداى خودت بگو ، چرا گناه را نزد يك بشر اقرار و اعتراف مىكنى ؟ نزد خداى غفّارالذّنوب خودت اقرار كن .  قل يا عبادى الذين اسرفوا على انفسهم لا تقنطوا من رحمة الله ان الله يغفر الذنوب جميعا  « 1 » . اين نداى خداست : اى بندگان اسرافكار من ، اى بندگان گنهكار من ، اى بندگان معصيتكار من ، اى بندگان من كه بر خودتان ظلم كرده‌ايد ! از رحمت من نااميد مباشيد ، بياييد به سوى من ، من مىپذيرم ، قبول مىكنم ، در جوّ و فضاى توبه وارد بشويد .\r\n\r\nحديث قدسى\r\nاين حديث قدسى چقدر عالى توبه را توصيف مىكند : انينُ الْمُذْنِبينَ احَبُّ الَىَّ مِنْ تَسْبيحِ الْمُسَبِّحين . خداى تبارك و تعالى ، اين رحمت مطلقه و كامله فرمود : نالهء\r\n\r\n\r\n\r\n\r\n","description":"","footnote":"\r\n( 1 ) زمر / 53 .\r\n","page_name":" 549 ","page_number":549},
  {"content":"\r\n\r\nگنهكاران در نزد من محبوبتر است از تسبيح تسبيح كنندگان . برويد به درگاه خداى خودتان ناله كنيد . فكر كنيد تا گناهان به يادتان بيايد . به كسى نگوييد ؛ اقرار به گناه پيش ديگران گناه است ، ولى در دل خودتان گناهانتان را در نظر بگيريد . ( خودتان كه مىدانيد . خودتان قاضى و مؤاخذ وجود خودتان باشيد . ) بعد اين گناهان را ببريد پيش ذات پروردگار ، تقصيرهاى خودتان را بگوييد ، ناله كنيد ، تضرّع كنيد ، طلب مغفرت كنيد ، طلب شستشو كنيد . خدا شما را مىآمرزد ، روح شما را پاك و پاكيزه مىكند ، به دل شما صفا عنايت مىكند ، لطف خودش را شامل حال شما مىكند و از آن پس يك لذتى ، يك حالتى در شما ايجاد مىشود كه شيرينى عبادت را در ذائقهء خودتان احساس مىكنيد ، گناهان و لذات گناهان در نظر شما كوچك مىشود ، ديگر رغبت نمىكنيد كه برويد فلان فيلم شهوانى را ببينيد ، رغبت نمىكنيد كه به ناموس مردم نگاه كنيد ، رغبت نمىكنيد كه غيبت كنيد ، دروغ بگوييد يا به مردم تهمت بزنيد ؛ مىبينيد اصلًا همهء رغبتتان به كارهاى پاك و خوب است .\r\nبعد على عليه السلام شش شرط براى استغفار ذكر كرد كه دوتايش ركن توبه است ، دوتايش شرط قبول توبه و دوتاى ديگرش شرط كمال توبه . ان شاء اللَّه فردا شب اين حديث را براى شما شرح مىدهم .\r\nشما مىبينيد آن پاكترين پاكان لذتشان در اين بوده كه با خداى خودشان سخن بگويند ؛ همواره از تقصير و كوتاهى خودشان ، از گناه خودشان - كه گناه آنها به نسبت ما ترك اولى است و از ترك اولى هم يك درجه بالاتر است ( حَسَناتُ الْأبْرارِ سَيِّئاتُ الْمُقَرَّبينَ ) - سخن بگويند . دعاى ابوحمزه را بخوانيد ، ببينيد على بن الحسين با خداى خودش چگونه حرف مىزند ، چه جور ناله مىكند ! ( انينُ الْمُذْنِبينَ احَبُّ الَىَّ مِنْ تَسْبيحِ الْمُسَبِّحين ) . اين دعاى ابوحمزه نالهء على بن الحسين است ، اندكى با اين نالهء بندهء پاك خدا آشنا بشويم . اينها لذتشان در اين بود كه وقتى با خداى خودشان حرف مىزنند همواره از نيستى خودشان ، از فقر خودشان ، از احتياج و نياز خودشان ، از كوتاهى كردن‌هاى خودشان بگويند . همواره مىگويند خدايا آنچه از من است كوتاهى است و آنچه از توست رحمت و لطف است . مَوْلاىَ مَوْلاىَ اذا رَايْتُ ذُنوبى فَزِعْتُ وَ اذا رَايْتُ كَرَمَكَ طَمِعْتُ « 1 » . از على بن الحسين است :\r\n\r\n\r\n\r\n\r\n","description":"","footnote":"\r\n( 1 ) دعاى ابوحمزهء ثمالى .\r\n","page_name":" 550 ","page_number":550},
  {"content":"\r\n\r\nخداى من ، مولاى من ، آقاى من ! چشمم كه به گناهان خودم مىافتد ، خوف و فزع و ترس مرا فرا مىگيرد اما يك نظر كه به تو مىكنم ، رحمت تو را كه مىبينم ، رجا و اميد در دل من پيدا مىشود ؛ من هميشه در ميان خوف و رجا هستم ، به يك چشم به خودم نگاه مىكنم خوف مرا مىگيرد ، به چشم ديگر به تو نگاه مىكنم رجا بر من غالب مىشود .\r\nبله ، آنها چنين بودند . دو كلمه هم ذكر مصيبت براى شما بكنم .\r\nدر عصر تاسوعا لشكر عمر سعد طبق دستور عبيداللَّه زياد حمله كردند . همين شبانه مىخواهند با حسين عليه السلام بجنگند . حسين به وسيلهء برادرش ابوالفضل العبّاس از اينها مىخواهد كه يك شب را مهلت بدهند . مىگويد : برادر جان ! به اينها بگو همين امشب را به ما مهلت بدهند ، من فردا مىجنگم . من اهل تسليم نيستم ، مىجنگم اما يك امشب را به ما مهلت بدهند ( وقت غروب بود ) . بعد براى اينكه گمان نكنند كه حسين مىخواهد دفع الوقت كند ، اين جمله را گفت : برادر ! خدا خودش مىداند كه من مناجات با او را دوست دارم . من مىخواهم امشب را به عنوان شب آخر عمرم با خداى خودم مناجات كنم و شب توبه و استغفار خودم قرار بدهم .\r\nآن شب عاشورا اگر بدانيد چه شبى بود ! معراج بود ، يك دنيا شادى و بهجت و مسرّت حكمفرما بود . در آن شب خودشان را پاكيزه مىكردند ، حتى موهاى بدنشان را مىستردند . خيمه‌اى بود به نام خيمهء تنظيف . كسى داخل خيمه بود ، دو نفر ديگر بيرون خيمه ايستاده و نوبت گرفته بودند . يكى از آنها - كه ظاهراً بُرَيْر است - با ديگرى شوخى و مزاح مىكرد . آن ديگرى به او گفت : امشب شب مزاح نيست .\r\nگفت : اساساً من اهل مزاح نيستم ولى امشب شب مزاح است ! وقتى كه ديگران آمدند اين توّابين و مستغفرين را ديدند ، مىدانيد درباره‌شان چه گفتند ؟ پس از آنكه از كنار خيمه‌هاى حسين گذشتند ، گفتند ( دشمن اين حرف را مىگويد ) : « لَهُمْ دَوِىٌّ كَدَوِىِّ النَّحْلِ مابَيْنَ راكِعٍ وَ ساجِدٍ » « 1 » مثل اينكه انسان از كنار كندوى زنبور عسل گذشته باشد . صداى زمزمهء زنبورها چگونه بلند است ؟ صداى زمزمهء حسين و اصحابش به ذكر و دعا و نماز و استغفار اين گونه بلند بود .\r\n\r\n\r\n\r\n\r\n","description":"","footnote":"\r\n( 1 ) دمع السجوم ، ص 118 .\r\n","page_name":" 551 ","page_number":551},
  {"content":"\r\n\r\nحسين عليه السلام مىگويد : من امشب را مىخواهم شب توبه و استغفار خودم قرار بدهم ( مىخواهد شب معراج خودش قرار بدهد ) ، آن وقت آيا ما نيازى به توبه نداريم ؟ ! آنها نياز دارند و ما نيازى نداريم ؟ ! بله ، آن شب را حسين بن على با اين وضع بسر برد ، با اين حال عبادت بسر برد ، به كارهاى خود و اهل بيتش رسيدگى كرد و در آن شب بود كه آن خطابهء غرّا را براى اصحاب خودش قرائت كرد .\r\n\r\nتائب صحراى كربلا\r\nاز يك تائب در صحراى كربلا برايتان نام ببرم و عرض آخر من باشد : يك توبهء مقبول ، يك توبهء بسياربسيار جدى در كربلا توبهء حُرّ بن يزيد رياحى است . حر ، مرد شجاع و نيرومندى است . اولين بار كه عبيداللَّه زياد مىخواهد هزار سوار براى مقابله با حسين بن على بفرستد ، او را انتخاب مىكند . او به اهل بيت پيغمبر ظلم و ستم كرده است . گفتم وقتى كه جنايت بزرگ شد ، وجدان انسان ( اگر وجدان نيمه زنده‌اى هم باشد ) عكس العمل نشان مىدهد . حالا ببينيد عكس العمل نشان دادن مقامات عالى روح در مقابل مقامات دانى چگونه است ؟ راوى مىگويد حر بن يزيد را در لشكر عمر سعد ديدم در حالى كه مثل بيد مىلرزيد . تعجب كردم . رفتم جلو ، گفتم : حر ! من تو را مرد بسيار شجاعى مىدانستم و اگر از من مىپرسيدند اشجع مردم كوفه كيست ، من از تو نمىگذشتم . تو چطور ترسيده‌اى ؟ لرزه به اندامت افتاده است . گفت : اشتباه مىكنى ، من از جنگ نمىترسم . از چه مىترسى ؟ من خودم را در سر دوراهى بهشت و جهنم مىبينم ، خودم را ميان بهشت و جهنم مخيّر مىبينم ، نمىدانم چه كنم ، اين راه را بگيرم يا آن راه را ؟ اما عاقبت ، راه بهشت را گرفت . آرام آرام اسب خودش را كنار زد به طورى كه كسى نفهميد كه چه مقصود و هدفى دارد . همين كه رسيد به نقطه‌اى كه ديگر نمىتوانستند جلويش را بگيرند ، يك مرتبه به اسب خودش شلّاق زد ، آمد به طرف خيمهء حسين بن على . نوشته‌اند سپر خودش را وارونه كرد به علامت اينكه من براى جنگ نيامده‌ام ، براى امان آمده‌ام .\r\nخودش را مىرساند به آقا اباعبداللَّه ، سلام عرض مىكند . اولين جمله‌اش اين است :\r\n« هَلْ تَرى لى مِنْ تَوْبَةٍ ؟ » « 1 » آيا توبهء اين سگ عاصى قبول است ؟ فرمود : بله ، البته\r\n\r\n\r\n\r\n\r\n","description":"","footnote":"\r\n( 1 ) لهوف ، ص 43 .\r\n","page_name":" 552 ","page_number":552},
  {"content":"\r\n\r\nقبول است . كرم حسينى را ببينيد ! نفرمود آقا اين چه توبه‌اى است ؟ ! حالا كه ما را به اين بدبختى نشانده‌اى ، آمده‌اى توبه مىكنى ؟ ولى حسين اين‌جور فكر نمىكند .\r\nحسين همواره دنبال هدايت مردم است . اگر بعد از آنكه تمام جوانانش هم كشته شدند ، لشكريان عمر سعد توبه مىكردند ، مىگفت توبه همه‌تان را قبول مىكنم ؛ به دليل اينكه يزيدبن معاويه بعد از حادثهء كربلا به على بن الحسين عليه السلام مىگويد : آيا اگر من توبه كنم قبول مىشود ؟ فرمود : بله ، اگر تو واقعاً توبه كنى قبول مىشود ، ولى او توبه نكرد . حر به حسين عليه السلام گفت : آقا ! اجازه بده من بروم به ميدان ، جان خودم را فداى شما كنم . فرمود : تو مهمان ما هستى ، از اسب بيا پايين ، چند لحظه‌اى اينجا باش . عرض كرد : آقا ! اگر اجازه بدهيد من بروم بهتر است . اين مرد خجالت مىكشيد ، شرم داشت ، چرا ؟ چون با خودش زمزمه مىكرد كه خدايا من همان گنهكارى هستم كه براى اولين بار دل اولياى تو را لرزاندم ، بچه‌هاى پيغمبر تو را مرعوب كردم . چرا اين مرد حاضر نشد در كنار حسين بن على بنشيند ؟ چون انديشيد كه درحالى كه من اينجا نشسته‌ام ، نكند يكى از بچه‌هاى حسين بيايد و چشمش به من بيفتد و من غرق در شرمندگى و خجالت بشوم .\r\nو لا حول و لا قوّة الّا باللَّه العلىّ العظيم و صلّى اللَّه على محمّد و آله الطّاهرين .\r\nباسمك العظيم الاعظم ، الاعزّ الاجلّ الاكرم يا اللَّه . . . اللّهمّ اقض حوائجنا و اكف مهمّاتنا و اشف مرضانا و ارحم موتانا و ادّ ديوننا و وسّع فى ارزاقنا و اجعل عاقبة امورنا خيراً و وفّقنا لما تحبّ و ترضى .\r\nرحم اللَّه من قرأ الفاتحة مع الصّلوات\r\n\r\n","description":"","footnote":"","page_name":" 553 ","page_number":553},
  {"content":"\r\n\r\n\r\n2 توبه\r\n ربنا ظلمنا انفسنا و ان لم تغفر لنا و ترحمنا لنكونن من الخاسرين  « 1 » .\r\nبحث ما در شب گذشته دربارهء توبه بود . عرض كرديم كه توبه اولين منزل اهل سلوك و اهل عبادت و عبوديت است . اگر كسى آهنگ تقرّب نزد پروردگار را داشته باشد ، براى اينكه خود را آماده كند بايد از گذشتهء سياه و تيرهء خود بازگردد و توبه كند .\r\nوعده كردم كه توضيحى را كه وجود مقدس على عليه السلام دربارهء توبه داده است و در آن ، حقيقت و شرايط و مرحلهء كمال توبه را توجيه كرده است ، براى شما بيان كنم . مقدمتاً قبل از اينكه بيان حضرت را در اين زمينه عرض كنم ، به يك سؤال جواب مىدهم . آن سؤال اين است : توبه چه وقت از انسان قبول مىشود ، وقت توبه چه موقع است ؟ يعنى تا چه وقت انسان مهلت توبه دارد ؟\r\n\r\n\r\n\r\n\r\n","description":"","footnote":"\r\n( 1 ) اعراف / 23 .\r\n","page_name":" 554 ","page_number":554},
  {"content":"\r\n\r\n\r\nمهلت توبه\r\nانسان تا در اين دنيا هست و رشتهء حياتش باقى است و تا وقتى كه مرگ مستقيماً به او روى نياورده است ، مهلت براى توبه كردن دارد . تنها در وقتى كه انسان در چنگال مرگ گرفتار است و هيچ اميدى به نجات ندارد ، توبه مورد قبول واقع نمىشود . قبل از آن ساعات و لحظات آخر كه در تعبيرات حديثى « ساعت معاينه » ناميده شده است ( يعنى لحظه‌اى كه انسان مرگ را و جهان ديگر را معاينه مىكند ، به چشم مىبيند ؛ در عين اينكه هنوز زنده است ، دنياى ديگر را در مقابل خود حاضر مىبيند ) توبهء انسان قبول است ولى در آن لحظات توبه مقبول نيست . همچنان كه در عالم آخرت هم توبه معنى ندارد . نه انسان در آنجا حال توبه پيدا مىكند و نه فرضاً اگر بخواهد توبه كند - كه قطعاً توبهء واقعى نخواهد بود و فقط يك عمل ظاهرى است - توبهء او پذيرفته است . اما چرا در اين مورد اين‌طور است ؟ چون جواب دادن به اين سؤال مكمّل عرايض ديشب من است ، از اين جهت اين بحث را امشب مطرح كردم .\r\nاما اينكه چرا توبه در لحظهء معاينه قبول نيست ؟ قرآن تصريح مىكند كه :  فلما راوا بأسنا قالوا آمنا بالله وحده و كفرنا بما كنا به مشركين  « 1 » يعنى همين كه انتقام ما را ديدند مىخواهند توبه كنند و توبه‌شان را نمىپذيريم . در ساعتى كه آن انتقام ما رسيد ، اظهار ايمان كردن و اظهار توبه كردن فايده ندارد ، چرا ؟ براى اينكه توبه تنها پشيمانى و بازگشت نيست ؛ يعنى اگر انسان تحت هر عاملى فقط از راه كج خود بازگردد ، اين توبه شمرده نمىشود . توبه آن وقت است كه يك انقلاب درونى در وجود انسان پيدا مىشود ، يعنى نيروهاى مقدسى كه در درون انسان نهفته است عليه نيروهاى شهوانى و غضبى و شيطانى وجود انسان و تبهكاريهاى او قيام كنند و زمام مملكت وجود انسان را در دست بگيرند . اين معناى توبه است . توبه يعنى انقلاب درونى در انسان .\r\nانسان وقتى به مرحله‌اى مىرسد كه احساس مىكند در چنگال مرگ گرفتار است و عذاب الهى را مىبيند ، بديهى است كه در آنجا اظهار ايمان مىكند . اما اين اظهار ايمان ، انقلاب مقدس درونى نيست . قرآن در مورد فرعون مىگويد :  حتى اذا \r\n\r\n\r\n\r\n\r\n","description":"","footnote":"\r\n( 1 ) مؤمن / 84 .\r\n","page_name":" 555 ","page_number":555},
  {"content":"\r\n\r\n ادركه الغرق قال آمنت انه لا إله الا الذى آمنت به بنوا اسرائيل  « 1 » . فرعون تا در دنياست و باد دنيا به تنش مىخورد ، فرعونى مىكند ؛ با هيچ استدلالى قانع نمىشود ، هيچ نصيحت و موعظه‌اى را نمىپذيرد ؛ بين سَحَره و موسى معارضه درست مىكند ، خود سحره ايمان مىآورند و او بيشتر طغيان مىكند ؛ درصدد كشتن موسى و قومش برمىآيد ، آنها را تعقيب مىكند . هنگامى كه در دريا غرق مىشود ، آب او را فرا مىگيرد و خود را در لحظات آخر عمر مىبيند و يقين مىكند كه ديگر راه نجات ندارد مىگويد :  آمنت انه لا إله الا الذى آمنت به بنوا اسرائيل  من به خداى موسى ايمان آوردم . اينجا ديگر قبول نمىشود . خدا چرا قبول نمىكند ؟ مگر خدا بخل مىورزد ؟ نه ، توبه باشد قبول مىكند . اين ، توبه نيست . توبه يعنى انقلاب مقدس درونى . اين ، انقلاب مقدس درونى نيست . آدمى كه در قعر دريا آب تمام اطرافش را گرفته و به هر طرف كه نگاه مىكند آب مىبيند و در اين حال اظهار توبه مىكند ، وجدانش منقلب نشده است ، فطرتش زنده نشده است ، خودش عليه خودش قيام نكرده است ، بلكه حالا كه خودش را مضطر و بيچاره مىبيند ، از روى اضطرار اظهار تسليم مىكند . لهذا به او مىگويند :  آلآن و قد عصيت قبل  « 2 » . چرا يك ساعت پيش كه آزاد بودى اين حرف را نزدى ؟ اگر يك ساعت پيش در حالى كه آزاد بودى اين حرف را مىگفتى ، معلوم بود كه در درون تو انقلاب مقدس پيدا شده . اما حالا كه اين حرف را مىزنى حاكى از انقلاب مقدس نيست ، ناشى از اضطرار و بيچارگى است .\r\nكدام جانى از جانيهاى دنياست كه در آن لحظه‌اى كه گرفتار عدالت مىشود اظهار پشيمانى نكند ؟ ولى اين پشيمانى نيست ، علامت به صلاح آمدن نيست . اگر جانى قبل از گرفتارشدن ، خودش از درون منقلب شد و درحالى كه امكان جنايت برايش بود دست از جنايت برداشت ، اين اسمش توبه و بازگشت واقعى است . پس علت اينكه در لحظات آخر ، در حال معاينهء آن دنيا توبهء انسان مقبول نيست ، اين است كه توبه نيست نه اينكه توبه هست و مقبول نيست ، اصلًا توبه نيست .\r\nاما اينكه چرا توبهء انسان در دنياى ديگر قبول نيست ؟ جواب اين سؤال اولًا از همان جواب اول روشن شد ، چون در آن دنيا هم انسان همه چيز را معاينه كرده و\r\n\r\n\r\n\r\n\r\n","description":"","footnote":"\r\n( 1 ) يونس / 90 .\r\n( 2 ) يونس / 91 .\r\n","page_name":" 556 ","page_number":556},
  {"content":"\r\n\r\nمىبيند . در آنجا هم وقتى كه ادعاى توبه مىكند و مىگويد خدايا پشيمانم ، آن اظهار پشيمانى انقلاب مقدس درونى نيست ، انقلاب آزاد نيست . ثانياً انسان همين كه از اين دنيا رفت ، در حكم ميوه‌اى است كه روى يك درخت بوده و پس از آنكه رسيده است يا به صورت كال و نيم رس ( به هر شكلى ) ، از درخت جدا شده و افتاده است . ميوه تا روى درخت است تابع نظام درخت است ؛ اگر رشد مىكند از طريق درخت رشد مىكند ، اگر آب به آن مىرسد از طريق ريشه‌هاى درخت است ، اگر مادهء غذايى به آن مىرسد از طريق درخت مىرسد ، اگر از هوا استفاده مىكند از طريق درخت استفاده مىكند ، اگر طعمش شيرين مىشود به دليل فعل و انفعالى است كه در درخت صورت مىگيرد ، اگر رنگش تغيير مىكند باز به وسيلهء درخت است . همين كه ميوه از درخت افتاد ، تمام امكاناتى كه براى آن موجود بود از بين مىرود . تا ساعتى قبل كه مثلًا سيبى كه روى زمين افتاده است روى درخت به صورت نيم رس و كال بود ، اين امكان وجود داشت كه رسيده شود ، يك مرحله جلو بيايد ، رنگش تغيير كند ، حجمش بيشتر شود ، طعمش مطبوع‌تر شود ، شيرين‌تر شود ، معطرتر شود . ولى همين كه از درخت افتاد ، تمام امكانات از بين مىرود ؛ يعنى آخرين فعليتش ، آخرين حالتش ، در همان لحظه‌اى است كه از درخت مىافتد .\r\nانسان ميوهء درخت طبيعت است ، ميوهء درخت دنياست . تمام امكاناتى كه براى ما انسانها موجود است ، در طبيعت و در دنيا موجود است . براى ما خوب شدن در دنيا امكان دارد ، وسايل بد شدن و بدتر شدن هم باز در دنيا موجود است . ما كه در اين دنيا هستيم ، روى درخت طبيعت و دنيا هستيم ، ميوهء اين درخت هستيم .\r\n اين جهان همچون درخت است‌اى گرام * ما بر آن چون ميوه‌هاى نيم خام \r\nتا ما روى درخت طبيعت هستيم ، همهء امكانات برايمان هست ؛ اگر عبادت كنيم ، مثل ميوه‌اى كه مىرسد رسيده مىشويم ؛ اگر گناه كنيم ، مانند ميوه‌اى كه آفت زده مىشود آفت زده مىشويم مثل اينكه كرمى يا شته‌اى از راه درخت به اين ميوه برسد . توبه هم يكى از امكانات است ، مثل آب و غذايى است كه از راه درخت طبيعت بايد به ما برسد . لذا وقتى مرديم ديگر به ما نمىرسد ، چرا ؟ چون عرض كردم توبه يك انقلاب مقدس است و همهء تغييرها و انقلابها و حركتها مال اين دنياست ، همهء تغيير مسيردادن‌ها و تغيير جهت دادن‌ها مال اين دنياست ، بالا رفتن و پايين\r\n\r\n","description":"","footnote":"","page_name":" 557 ","page_number":557},
  {"content":"\r\n\r\nرفتن در اين دنياست . همين كه پا به آن دنيا گذاشتيم ، در هر حد و درجه‌اى كه هستيم ، در هر مسيرى كه هستيم ، به سوى هر چيزى كه هستيم ، در همان جا متوقف مىشويم . آخرين حد فعليت تمام شده است .\r\nيك مثال ديگر : يك طفل تا در رحم مادر است وابسته به وجود مادر است ؛ غذايش از ناحيهء مادر است ، مايع و آب بدنش از وجود مادر است ، سلامت و بيمارىاش از ناحيهء مادر است . اما همين كه از مادر متولد شد ، ديگر وابستگىاش به او تمام مىشود ، يك نظام ديگر بر زندگى او حكومت مىكند و ديگر يك لحظه نمىتواند با نظام پيشين كه نظام رحم است زندگى كند . انسان پس از آنكه از اين دنيا رفت ، نظام زندگىاش به كلى تغيير مىكند و عوض مىشود و امكان ندارد كوچكترين استفاده‌اى از نظاماتى كه در اين دنيا هست بكند . عمل و توبه ، پيشروى و پسروى ، بالا رفتن و پايين رفتن و تغيير مسير و جهت دادن ، همه مال اين دنياست .\r\nاين كلام على عليه السلام است : الْيَوْمَ عَمَلٌ وَ لا حِسابٌ وَ غَداً حِسابٌ وَ لا عَمَلٌ « 1 » .\r\nمىگويد : ايّهاالناس ! امروز روز عمل است و روز حساب نيست ، دنيا محل مجازات و رسيدن به حساب نيست . نه اينكه بخواهد بگويد هيچ مكافاتى در دنيا نيست .\r\nبعضى از احوال در دنيا مكافات است ، و بعضى از بدبختيهايى كه در دنيا به انسان مىرسد نتيجهء عمل انسان است . اما نه خيال كنيد كه حساب هر عمل بدى را خدا در اين دنيا مىرسد ، و نه خيال كنيد كه هر حالت بدى كه انسان پيدا مىكند درنتيجهء يك عمل گذشتهء اوست ، اين‌جور نيست . بنابراين آيا اگر انسانى در اين دنيا هيچ گونه مجازاتى نشد ، دليل بر اين نيست كه حسابش پاك بوده است ؟ نه . آيا اگر كسى در دنيا سختىاى ديد ، دليل بر بدى عمل اوست ؟ مثلًا اينكه سيلى آمد و پاكستانيها را از بين برد « 2 » ، دليل بر بدى عمل آنهاست ؟ يعنى خدا به حساب آنها در اين دنيا رسيده است ؟ نه ، اين‌جور نيست . درس اسلام به ما اين است : الْيَوْمَ عَمَلٌ وَ لا حِسابٌ وَ غَداً حِسابٌ وَ لا عَمَلٌ . دنيادار عمل است ، دار رسيدگى و حساب كردن نيست . برعكس ، آخرت‌دار عمل نيست ، منحصراًدار حساب است و بس .\r\n\r\n\r\n\r\n\r\n","description":"","footnote":"\r\n( 1 ) نهج البلاغه فيض الاسلام ، خطبهء 42 .\r\n( 2 ) [ اشاره به سيلى كه در آن زمان در پاكستان جارى شد . 
  ]\r\n","page_name":" 558 ","page_number":558},
  {"content":"\r\n\r\nپس سرّ اينكه توبهء انسان محدود است به قبل از معاينهء موت و آثار آن ، و پس از آنكه انسان موت را معاينه كرد نظير فرعون ، ديگر توبهء او قبول نيست ، و همچنين سرّ اينكه در عالم آخرت توبه‌اى نيست ، همينها بود كه براى شما عرض كردم .\r\nاز اينها چه نتيجه‌اى بايد بگيريم ؟ سخن على را ( الْيَوْمَ عَمَلٌ ) . از فرصت بايد استفاده كنيم ، از آن كسانى نباشيم كه توبه را تأخير مىاندازند به حساب اينكه وقت باقى است . خدا مىگويد :  يعدهم و يمنيهم و ما يعدهم الشيطان الا غرورا  « 1 » . اين وعده‌ها كه : دير نمىشود ، هنوز از عمر ما خيلى باقى است ، هنوز يك گل از صد گل ما باز نشده است ، وعده‌هاى شيطانى است ، فريبهاى نفس امّاره است . انسان نبايد توبه را تأخير بيندازد . مقدمهء من تمام شد . حالا وارد سخن على عليه السلام بشويم :\r\n\r\nتوبه از نظر على عليه السلام\r\nوقتى آن شخص در حضور مبارك على عليه السلام استغفار كرد و على عليه السلام احساس كرد كه او معنى و حقيقت و اوج استغفار را نمىداند ، با تعرّض به او فرمود : ثَكِلَتْكَ امُّكَ اتَدْرى مَا الْاسْتِغْفارُ ؟ الْاسْتِغْفارُ دَرَجَةُ الْعِلّيّينَ « 2 » اى خدا مرگت بدهد ! اى مادرت به عزاى تو بنشيند و بگريد ! تو لفظ استغفار را مىگويى ؟ ! اصلًا مىدانى كه حقيقت استغفار چيست ؟ استغفار درجهء علّيين است . علّيين يعنى مردمى كه در آن درجات بالا از مقامات قرب قرار گرفته‌اند . بعد فرمود : استغفار و توبه يك كلمه است براساس شش پايه . اين شش پايه را كه على عليه السلام بيان كرده است ، علما اين‌طور درك كرده‌اند كه دو تا از اينها ركن و اساس توبه است ، دوتاى ديگر شرط قبول توبه ( يعنى دو تا ماهيت توبه را تشكيل مىدهند و دو تاى ديگر شرط قبول توبهء ماهيت‌دار را ) و دوتاى آخر شرط كامل شدن توبه . حالا اين شش پايه چيست ؟ .\r\nفرمود : اوَّلُهَا النَّدْمُ عَلى مامَضى اولين شرط ( ركن ) توبه پشيمانى و حسرت و تأسف و آتش درونى و ناراحتى است بر آنچه كه گذشته است . يعنى توبه آن وقت واقعاً توبه است كه شما نگاهى به صفحهء سياه اعمال گذشتهء خودتان بكيند ، يك مرتبه يك ندامتى ، يك پشيمانى زيادى ، يك تأسف و حسرت فوق العاده‌اى در\r\n\r\n\r\n\r\n\r\n","description":"","footnote":"\r\n( 1 ) نساء / 120 .\r\n( 2 ) نهج البلاغه فيض الاسلام ، حكمت 409 .\r\n","page_name":" 559 ","page_number":559},
  {"content":"\r\n\r\nشما ايجاد شود و دلتان آتش بگيرد كه اين چه كارى بود كه من كردم ؟ ! ديده‌ايد گاهى انسان يك كارى مىكند به خيال اينكه برايش سود دارد . بعد از اينكه آن را انجام مىدهد ، يك وقت مىبيند كه اين كار برايش مثلًا ده هزارتومان ضرر داشته است . وقتى كه مىفهمد اين كارش اشتباه بوده است ، مىگويد : آخ ! و انگشت سبابه‌اش را مىگزد : اى واى ! چرا من اين كار را كردم ؟ ! اين را « پشيمانى » مىنامند كه گاهى مىگويند : آقا ! يك كارى كردم و الآن به قدرى پشيمانم كه اگر پشيمانى شاخ مىداشت من شاخ درآورده بودم ! شرط اول توبه كردن چنين پشيمانى و ندامتى است .\r\nخداى ناخواسته لب به يك حرام مثلًا شراب آلوده‌اى ، يك دفعه فكر مىكنى كه آخر قرآن دربارهء شرابخوارى چه گفته است ؟ قرآن گفته است :  يا ايها الذين آمنوا انما الخمر و الميسر و الانصاب و الازلام رجس من عمل الشيطان فاجتنبوه لعلكم تفلحون  « 1 » شراب ، قمار و آن كارهاى بت پرستى ، پليدى است . اگر صلاح و سعادت و رستگارى مىخواهيد ، از اينها دورى بجوييد . شرابخوارى با سعادت و رستگارى جور درنمى آيد . قمار در اسلام حرام است ، از گناهان كبيره است ، به هر شكلى كه مىخواهد باشد . مسلمان قمار نمىكند .\r\nاين چه مسلمانىاى است كه من و شما داريم و كبائر محرّمات اسلامى را هم مرتكب مىشويم ؟ قرآن ديگر چقدر در مورد همين معصيت رايج ميان ما ، يعنى غيبت كردن و تهمت زدن داد بكشد ؟ ! به خدا قسم انسان از اينهمه تهمتهايى كه ميان مردم است تعجب مىكند . مىدانيد تهمت يعنى چه ؟ ما دو گناه كبيرهء درجهء يك داريم : يكى از آنها دروغ گفتن است و ديگرى غيبت كردن . گناه كبيره يعنى گناهى كه انسان به وسيلهء آن استحقاق جهنم رفتن را پيدا مىكند .  لا يغتب بعضكم بعضا ا يحب احدكم ان يأكل لحم اخيه ميتا  « 2 » مردم ! غيبت يكديگر را نكنيد . آيا هيچيك از شما دوست دارد كه گوشت برادر مسلمانش را در حالى كه مرده است بخورد ؟ ! گوشت مرده چقدر تنفّرآور است ، خصوصاً اگر انسانْ مرده را بشناسد و دوستش بوده باشد .\r\nديگر بالاتر از اين تعبير هم هست ؟ تهمت يعنى دروغ به علاوهء غيبت ؛ يعنى دو گناه\r\n\r\n\r\n\r\n\r\n","description":"","footnote":"\r\n( 1 ) مائده / 90 .\r\n( 2 ) حجرات / 12 .\r\n","page_name":" 560 ","page_number":560},
  {"content":"\r\n\r\nكه با همديگر توأم شوند اسمش مىشود تهمت ، و چقدر در ميان ما تهمت زدن رايج است ! و بعضى از ما كه مىخواهيم مقدسى كنيم ، يك « مىگويند » اول حرفمان مىآوريم . مثلًا شخصى به يك نفر تهمتى زده ، مىخواهيم از گردن خودمان رد كنيم ، خيال مىكنيم كه سر خدا را هم مىشود كلاه گذاشت ! مىگوييم : مىگويند فلانى چنين است ، مىگويند فلان جا چنين است . ديگرى از ما مىشنود و در جاى ديگر مىگويد : مىگويند چنين ، و بعد مىگويد : خوب ، من كه نگفتم ، من مىگويم ديگران گفته‌اند كه اين‌طور است . قرآن جلوى اين را هم گرفته است ، اين را هم يك گناه بزرگ شمرده است ، مىگويد :  ان الذين يحبون ان تشيع الفاحشة فى الذين آمنوا لهم عذاب اليم  « 1 » آنان كه دوست دارند در ميان مردم حرف زشتى دربارهء فرد مؤمنى ، افراد مؤمنى ، يك مؤسسهء ايمانى شيوع پيدا كند [ برايشان عذاب دردناكى است . 
  ] اگر از يك احمقى يا مغرضى يا كسى كه معلوم است كه ريشهء حرفش در كجاست دربارهء كسى حرفى شنيديد ، حق نداريد بگوييد « شنيده‌ام » ، « مىگويند » . خود اين « مىگويند » ها اشاعه دادن فحشاست .\r\nو گناهان ديگر هم همين‌طور . آن كه چشم چرانى مىكند ، به ناموس مردم خيانت مىكند ، بايد بداند كه پيغمبر فرمود : زِنَى الْعَيْنِ النَّظَرُ « 2 » زناى چشم ، چشم چرانى كردن است . همين‌طور آن كه نماز را ترك كرده ، آن كه روزه را ترك كرده است . من نمىدانم ما چه جور مسلمانهايى هستيم ؟ ! انسان خجالت مىكشد در ماه رمضان در اين خيابانها راه برود ؛ علنى سيگارها را گوشهء لبشان گذاشته‌اند و راه مىروند ! يكى را مىبينى كه در ماشين نشسته و سيگار هم گوشهء لبش است . هر سال هم شهربانى اعلام مىكند كه كسى حق ندارد متعرّض روزه خوارها بشود ، خود شهربانى اقدام مىكند . ما هم نديده‌ايم كه پاسبانى به يك روزه خوار تذكر بدهد . روزه خوارى علنى ، هتك حرمت اسلام است . اين عمل يعنى فحش دادن به قرآن ، يعنى فحش دادن به پيغمبر اسلام . اگر مىخواهى روزه بخورى برو در خانه‌ات بخور . اگر روزه را در خانه‌ات بخورى يك گناه كبيره كرده‌اى ولى وقتى روزه را علنى در خيابانها مىخورى ، علاوه بر اينكه روزه خوارى ، فحش هم به اسلام داده‌اى .\r\n\r\n\r\n\r\n\r\n","description":"","footnote":"\r\n( 1 ) نور / 19 .\r\n( 2 ) بحارالانوار ، ج 14 .\r\n","page_name":" 561 ","page_number":561},
  {"content":"\r\n\r\nبراى توبه كردن ، اول بايد يك توجهى به غيبتهاى خودمان بكنيم ، توجهى به شراب خوارىهاى خودمان بكنيم ، توجهى به تهمت زدن‌هاى خودمان بكنيم ، توجهى به قمارهاى خودمان بكنيم ، توجهى به چشم چرانىهاى خودمان بكنيم ، خانمها توجهى به لخت بودن هايشان بكنند . پيغمبر اكرم صلى الله عليه و آله فرمود : من در معراج زنهايى را ديدم كه آنها را از موهايشان آويخته بودند و با تازيانه‌هاى آتشين مىزدند . متحيّر از جبرئيل پرسيدم : اينها چه كسانى هستند ؟ ! جبرئيل گفت : زنانى از امت تو كه مويشان را از نامحرم نمىپوشانند . آن وقت كه بىحجابى نبود ولى پيغمبر به چشم باطن ديد . ( اينها از هزار و چهارصد سال پيش در كتابها هست . ) فرمود :\r\nزنانى را ديدم كه از پستانهايشان آويخته بودند ، پستانشان را شلّاق مىزدند . به من گفتند اينها زنانى از امت تو هستند كه بدنشان را به مردم ارائه مىدهند . آخر اين چهار روز دنيا چقدر براى انسان ارزش دارد كه انسان خود را تا ابد به عذاب الهى گرفتار كند ؟ ! به خدا قسم راست است ، به اصطلاح مو لاى درزش نمىرود . آخر پرده درى تا كى ؟ عليه خدا قيام كردن تا كى ؟ به پيغمبر اسلام فحش دادن تا كى ؟\r\nحالا فحش لفظى باشد يا كتبى . آدم چه بگويد كه در اين مملكت كتاب منتشر مىشود كه سر تا پايش فحش صريح به پيغمبر اسلام است و شمارهء رسمى هم پشتش خورده است ، اجازهء نشر هم به آن داده‌اند ! به خود بياييد ، يك ذره فكر كنيد ، غفلت تا كى ؟  ا لم يأن للذين آمنوا ان تخشع قلوبهم لذكر الله و ما نزل من الحق  « 1 » آيا نرسيده آن وقتى كه اين دلهاى ما خشوع پيدا كنند ، خاشع شوند ، نرم شوند براى ياد خدا و به اين قرآن حقى كه از جانب خدا نازل شده است اعتنايى بكنيم ، به تعليماتش توجهى بكنيم ؟ ! پى در پى محرم بيايد ، دلمان حداكثر به اين خوش باشد كه مىرويم در جلسه‌اى شركت مىكنيم و قطرهء اشكى مىريزيم . واللَّه اينها كافى نيست . بايد يك فكر اساسى به حال خودمان و اسلاممان بكنيم . بچه هايمان از دست رفتند ، پسرهايمان از دست رفتند ، دخترهايمان از دست رفتند ، جامعه‌مان از دست رفت ، يك فكرى بكنيم ، توبه كنيم .\r\n\r\n\r\n\r\n\r\n","description":"","footnote":"\r\n( 1 ) حديد / 16 .\r\n","page_name":" 562 ","page_number":562},
  {"content":"\r\n\r\n\r\nركن اول توبه : ندامت و پشيمانى\r\nفرمود : اولش اين است كه روحت آتش بگيرد ، مشتعل بشود ، خودت را غرق در حسرت ببينى ، غرق در ندامت و پشيمانى ببينى . چشمت را بر روى گناهانت باز كن ، يك محاسبة الاعمالى براى خودت درست كن ، از خودت حساب بكش ، ببين روزى چند گناه كبيره مرتكب مىشوى . شيخ بهايى مىگويد :\r\n جدّ تو آدم بهشتش جاى بود * قدسيان كردند بهر او سجود \r\n يك گنه ناكرده گفتندش تمام * مُذنبى مذنب ، برو بيرون خرام \r\n تو طمع دارى كه با چندين گناه * داخل جنّت شوىاى روسياه ؟ \r\n\r\nركن دوم : تصميم به عدم بازگشت\r\nشرط ( ركن ) دوم توبه چيست ؟ فرمود : الْعَزْمُ عَلى تَرْكِ الْعَوْدِ يك تصميم مردانه ، يك تصميم جدى كه ديگر من اين عمل ناشايست را تكرار نمىكنم . البته شما را با اين شعرى كه خواندم مأيوس نكرده باشم . نگوييد پس كار تمام است ؛ نه ،  لا تقنطوا من رحمة الله  « 1 » از رحمت الهى مأيوس نباشيد . از هرچه گناه داريد برگرديد ، خدا مىپذيرد . همهء شرايط را ذكر كرده‌اند ، ولى حد و اندازه براى گناه ذكر نكرده‌اند .\r\nنگفته‌اند اگر گناهت به اين حد رسيد توبه‌ات قبول مىشود و از آن بالاتر كه شد نه ، بلكه گفته‌اند توبه كن قبول مىشود اما به شرط اينكه واقعاً توبه كنى . اگر آتش درونى در تو پيدا بشود ، انقلاب مقدس در روح تو پيدا بشود و تصميم بر عدم عود بگيرى ، توبهء تو قبول است اما به شرط اينكه تصميم تو واقعاً تصميم باشد ، نه اينكه بيايى اينجا پچ پچى هم با خودت بكنى و بگويى عجب وضع بدى داريم و بيرون كه رفتى فراموش كنى . اين به درد نمىخورد و بدتر است . امام فرمود : كسانى كه استغفار مىكنند و باز گناه را تكرار مىكنند ، استغفارشان از استغفار نكردن بدتر است چون اين مسخره كردن توبه است ، استهزاء خداست ، استهزاء توبه است .\r\nايندو ركن توبه است : اول ندامت ، حسرت ، اشتعال درونى ، ناراحتى از گذشته ، پشيمانى كامل از گناه ؛ و دوم تصميم قاطع و جدى براى تكرار نكردن گناه . اما توبه دو شرط هم دارد :\r\n\r\n\r\n\r\n\r\n","description":"","footnote":"\r\n( 1 ) زمر / 53 .\r\n","page_name":" 563 ","page_number":563},
  {"content":"\r\n\r\n\r\nشرط اول توبه : بازگرداندن حقوق مردم\r\nشرط اول اين است كه حقوق مردم ، حق الناس را بايد برگردانى . خدا عادل است ، از حقوق بندگانش نمىگذرد . يعنى چه ؟ مال مردم را خورده‌اى ؟ بايد يا آن مال را به صاحبش برگردانى يا لااقل او را راضى كنى . از مردم غيبت كرده‌اى ؟ بايد استرضاء كنى ؛ به روى خودت را بشكنى بگويى آقا من از تو غيبت كرده‌ام ، خواهش مىكنم از من راضى باش .\r\nجريانى من خودم دارم كه نمىدانم گفتنش درست است يا نه . طلبه بودم . در ايام طلبگى هم البته كمتر از جاهاى ديگر ، ولى اتفاق مىافتد كه انسان در يك مجلسى مىنشيند ، عده‌اى از اين آقا و آن آقا غيبت مىكنند . يك وقت هم مىبينى خود انسان گرفتار مىشود . خدا رحمت كند مرحوم آية اللَّه العظمى آقاى حجت ( رضوان اللَّه عليه ) را . من يك دفعه در شرايطى قرار گرفتم و با اشخاصى محشور بودم كه اين مرد - كه حق استادى به گردن من داشت و من سالها خدمت ايشان درس خوانده بودم و حتى در درس ايشان در يك مسابقهء عمومى از ايشان جايزه گرفته بودم - مورد غيبت واقع شد . يك وقت احساس كردم كه اين درست نيست ؛ من چرا در چنين شرايطى قرار گرفتم ؟ ايشان در يك تابستانى به حضرت عبدالعظيم تشريف آورده بودند . يك روز بعدازظهرى بود . رفتم درب خانهء ايشان را زدم ، گفتم بگوييد فلانى است . ايشان در اندرون بودند . اجازه دادند . يادم هست كه رفتم داخل . كلاهى به سر ايشان بود و بر بالشتى تكيه كرده بودند ( پيرمرد و مريض بود ، دو سه سال قبل از فوت ايشان بود ) . گفتم : آقا آمده‌ام مطلبى را به شما عرض كنم . فرمود : چيست ؟ گفتم : من از شما غيبت كرده‌ام ولى البته كم ، اما غيبت نسبتاً زيادى شنيده‌ام ، و من از اين كار پشيمانم كه چرا در جلسه‌اى كه از شما غيبت مىكردند حاضر شدم و شنيدم و چرا احياناً به دهان خودم هم غيبت شما آمد ، و من چون تصميم دارم كه ديگر هرگز از شما غيبت نكنم و هرگز هم غيبت شما را از كسى استماع نكنم ، آمده‌ام به خود شما عرض كنم كه مرا ببخشيد ، از من بگذريد . اين مرد با بزرگوارىاى كه داشت ، به من گفت : غيبت كردن از امثال ما دو جور است : يك وقت به شكلى است كه اهانت به اسلام است و يك وقت به شخص ما مربوط مىشود . من دانستم مقصود ايشان چيست . [ گفتم 
  ] نه ، من چيزى نگفتم و جسارتى نكردم كه به اسلام توهين بشود ؛ هرچه بوده مربوط به شخص خودتان است . گفت :\r\n\r\n","description":"","footnote":"","page_name":" 564 ","page_number":564},
  {"content":"\r\n\r\nمن گذشتم .\r\nانسان اگر مىخواهد توبه كند بايد حقوق و ديون مردم را بپردازد . آن كسى كه زكات به او تعلق گرفته و نداده ، حق الناس به گردنش است و بايد بپردازد . آن كسى كه خمس به گردنش است و نداده ، حق الناس به گردنش است و بايد بپردازد . آن كسى كه رشوه خورده است بايد به صاحبش برگرداند . هر كسى از هر راه حرامى مال به دست آورده بايد برگرداند . اگر جنايتى بر كسى وارد كرده است ، بايد او را استرضاء كند . همين طورى كه نمىتوان گفت : توبه ! على عليه السلام فرمود : شرط توبه اين است كه حقوق مردم را بپردازى . مثلًا مال مردم را خورده‌اى و حالا هيچ چيز ندارى كه بدهى و در يك شرايطى هم هستى كه به او دسترسى ندارى ( مثلًا او مرده است ) ، در اينجا استغفار كن ، برايش طلب مغفرت كن . خدا ان شاء اللَّه او را راضى مىكند .\r\n\r\nشرط دوم : اداى حقوق الهى\r\nشرط دوم توبه اين است كه حقوق الهى را ادا كنى . حق الهى يعنى چه ؟ مثلًا روزه حق اللَّه است ، روزه مال خداست . روزه‌هايى را كه خورده‌اى بايد قضا كنى .\r\nنمازهايى را كه ترك كرده‌اى بايد قضايش را بجا بياورى . مستطيع بوده‌اى و حج نرفته‌اى ، حجت را بايد انجام بدهى . اينها شوخى نيست . در مسئلهء حج وارد است كه اگر كسى مستطيع بشود و هيچ عذر شرعى نداشته باشد ( يعنى استطاعت طبيعى داشته باشد و از نظر راه مانعى نباشد ، استطاعت مالى داشته باشد و امكانات ثروتش به او اجازه بدهد ، استطاعت بدنى داشته باشد و مريض نباشد كه قدرت رفتن نداشته باشد ) و در عين حال به حج نرود و نرود تا بميرد ، چنين كسى هنگام مردن ، مسلمان از دنيا نخواهد رفت . فرشتگان الهى مىآيند و به او مىگويند : مُتْ انْ شِئْتَ يَهودِيّاً وَ انْ شِئْتَ نَصْرانِيّاً « 1 » تو كه اين ركن اسلامى را بجا نياورده‌اى ، حالا مخيّر هستى ، مىخواهى يهودى بمير ، مىخواهى نصرانى بمير ، تو ديگر نمىتوانى مسلمان بميرى .\r\nچطور مىشود انسان مسلمان باشد و نماز نخواند ؟ يادم افتاد دو سه شب پيش كه راجع به فضيل بن عَياض صحبت كردم ، بعد نامه‌اى به من دادند از يك خانم\r\n\r\n\r\n\r\n\r\n","description":"","footnote":"\r\n( 1 ) وسائل ، ج 8 / ص 20 و 21 .\r\n","page_name":" 565 ","page_number":565},
  {"content":"\r\n\r\nمحترمه‌اى كه در آن نوشته بودند شما اگر به مستمعين خودتان احترام مىگزاريد ، اين را هم در جلسه بگوييد . چون گفتنش مانعى ندارد بلكه بهتر هم هست ، من مىگويم : .\r\nايشان نوشته بود كه من فقط يك شب براى اولين بار به اينجا « 1 » آمدم و شديداً تحت تأثير قرار گرفتم . تصميم گرفتم باز هم به اينجا بيايم . امشب آمده‌ام و شبهاى ديگر هم خواهم آمد . من ليسانسيهء « علوم تربيتى » و مديره هستم شما اينهمه گفتيد فضيل بن عياض يك آيهء قرآن را شنيد و منقلب شد . يا راجع به نماز و حضور قلب گفتيد . منِ بدبخت كه اساساً معنى قرآن را نمىفهمم چه كنم ؟ من كه معنى نماز را نمىفهمم ، حضور قلب براى من چه مفهوم و معنايى دارد ؟ به زبان حال كأنه نوشته كه ما كودكستان رفتيم و دبستان و دبيرستان رفتيم و دانشگاه را طى كرديم ولى قرآن را به ما ياد ندادند كه ندادند . پس شما در اينجا وسيله‌اى فراهم كنيد براى اينكه زبان عربى را تعليم بدهند تا حدودى كه مردم كم و بيش با معانى قرآن آشنا بشوند ، با معنى نماز آشنا بشوند و لااقل بتوانند نماز را با روح بخوانند ، قرآن را با روح تلاوت كنند ، يك آيهء قرآن كه خوانده مىشود ، بفهمند .\r\nمن مىخواهم يك جواب عمومى بدهم ( با مشورت رفقا ) . اينجا « 2 » هميشه اعلام كرده است و اين را از اوجب واجبات مىداند كه مسلمانها با زبان عربى آشنا بشوند ، بفهمند كه در نماز چه مىگويند ، قرآن خودشان را بفهمند . ولى چه بايد كرد ، حرص دنيا آنچنان ما را گرفته است كه چون زبان انگليسى كليد درآمد و ماديات است ، بچهء هفت ساله‌مان را هم مىفرستيم تا زبان انگليسى ياد بگيرد . كمتر خانواده‌اى است كه لااقل يك نفر در آن زبان انگليسى را نداند ولى حاضر نيستيم يك كلاس عربى تشكيل بدهيم و زبان عربى را به خاطر خدا ياد بگيريم ، به خاطر نمازمان ياد بگيريم ، به خاطر قرآنمان ياد بگيريم . براى چندمين بار اعلام مىكنيم كه ما در اينجا آمادگى تشكيل دادن كلاس ، هم براى زنان و هم براى مردان را داريم .\r\nيك عده بيايند و نام نويسى كنند ، خانمها در كلاس خودشان و آقايان در كلاس خودشان . اين مؤسسه حاضر است براى اينها به‌طور رايگان وسيله فراهم كند تا زبان عربى را ياد بگيرند ، چون واجب است .\r\n\r\n\r\n\r\n\r\n","description":"","footnote":"\r\n( 1 ) . [ حسينيه ارشاد 
  ]\r\n( 2 ) . [ حسينيه ارشاد 
  ]\r\n","page_name":" 566 ","page_number":566},
  {"content":"\r\n\r\n\r\nشرط اول كمال توبه\r\nبعد على عليه السلام دو موضوع را فرمود كه شرط كمال توبهء واقعى است . فرمود : توبه آن وقت توبه است كه اين گوشتهايى را كه در حرام رويانيده‌اى آب كنى ؛ اينها گوشت انسان نيست . يعنى چه ؟ يعنى اين گوشتهايى كه در مجالس شب نشينى در بدن تو آمده است ، اين هيكلى كه درست كرده‌اى از حرام و استخوانت از حرام است ، پوستت از حرام است ، گوشتت از حرام است ، خونت از حرام است ، بايد كوشش كنى كه اينها را آب كنى و بجاى اينها گوشتى كه از حلال روييده باشد پيدا شود . خودت را ذوب كن . حتماً باور نمىكنيد .\r\nابوى ما نقل مىفرمودند كه مرحوم حاج ميرزا حبيب رضوى خراسانى - كه شعرهايش را حالا زياد مىشنويد و يكى از مجتهدين بزرگ خراسان و مردى عارف و فيلسوف و حكيم بوده است - هيكل خيلى بزرگى داشت و مرد بسيار چاقى بود . اين مرد در اواخر عمرش با شخصى كه اهل دل و معنا و حقيقت بوده مصادف مىشود . حاج ميرزا حبيب با آن مقامات علمى و با آن شهرت اجتماعى و با اينكه مجتهد درجهء اول خراسان بود ، رفت پيش اين مرد زاهد متقى و اهل معنى زانو زد . ايشان گفتند : بعد از مدتى حاج ميرزا حبيب با آن هيكل را ديدم درحالى كه كوچك شده بود . ( مردم مىروند اروپا براى لاغر شدن رژيم غذايى مىگيرند ! ) ما ديديم هيكل حاج ميرزا حبيب در آخر عمرش كوچك شده ، آب شده . مصداق سخن على عليه السلام شد كه اين گوشتهايى را ( البته من به ايشان جسارت نمىكنم و نمىگويم از راه حرام ) كه در حال غفلت روييده است ، آب كن .\r\n\r\nشرط دوم كمال توبه\r\nششمين شرط را هم برايتان عرض كنم . فرمود : به اين بدن كه اينهمه لذت معصيت را چشيده است ، رنج طاعت را بچشان . از نازك نارنجى بودن بيرون بيا . با نازك نارنجىگرى آدم بندهء خدا نمىشود ، اصلًا انسان نمىشود ؛ آدم نازك نارنجى انسان نيست . روزه مىگيرى سخت است ، مخصوصاً چون سخت است بگير . شب مىخواهى تا صبح احيا بگيرى برايت سخت است ، مخصوصاً چون سخت است اين كار را بكن . يك مدتى هم به خودت رنج و سختى بده ، خودت را تأديب كن .\r\n\r\n","description":"","footnote":"","page_name":" 567 ","page_number":567},
  {"content":"\r\n\r\n\r\nدو تعبير قرآن\r\nقرآن دو تعبير دارد كه اين دو تعبير را بعد از توبه ذكر كرده است ؛ يكى اينكه توبه را با تطهير توأم مىكند ، مثلًا مىگويد :  ان الله يحب التوابين و يحب المتطهرين  « 1 » خدا توبه كنندگان و شستشوگران را دوست مىدارد . قرآن چه مىخواهد بگويد ؟\r\nمىگويد توبه كن و با آب توبه خودت را شستشو بده ، پاك كن . چشم بينا داشته باش ؛ نظافت تنها به نظافت هيكل و بدن نيست . نظافت بدن را خوب درك كرده‌ايم .\r\nالبته اين نه تنها عيب نيست كه كمال هم هست ، بايد هم درك كنيم . پيغمبر ما از نظيف ترين مردم دنيا بود . هر روز مىرويم دوش مىگيريم ، هر چند روز يك بار تمام بدن خودمان را صابون مىزنيم ، پيراهن خودمان را عوض مىكنيم ، كت و شلوار خودمان را مرتب لكّه گيرى مىكنيم ، چرا ؟ مىخواهيم پاكيزه باشيم . آخر تو فقط همين هيكل هستى ؟ ! خودت را پاكيزه كن ، روحت را پاكيزه كن ، قلبت را پاكيزه كن ، دلت را پاكيزه كن . اين قلب و دل و روح را با آب توبه پاكيزه كن .  ان الله يحب التوابين و يحب المتطهرين .  .\r\nتعبير ديگر قرآن اين است كه توبه را در موارد ديگرى مقرون به كلمهء « اصلاح » مىكند :  فمن تاب من بعد ظلمه و اصلح فان الله يتوب عليه ان الله غفور رحيم  « 2 » . ديشب عرض كردم كه يكى از مشخصات و خصوصيات انسان اين است كه گاهى نيمى از وجود او عليه نيم ديگر وجودش قيام و انقلاب مىكند . و عرض كردم كه اين قيام و انقلاب ، گاهى از طرف مقامات دانى وجود انسان است : شهوت قيام مىكند ، غضب قيام مىكند ، شيطنت قيام مىكند ، و گاهى از طرف مقامات عالى روح انسان است :\r\nعقل قيام مىكند ، فطرت قيام مىكند ، وجدان قيام مىكند ، دل و عمق ضمير قيام مىكند . اگر قيام از طرف مقامات نامقدس وجود انسان باشد ( اينجا كه عالى و دانى مىگوييم يعنى مقدس و غيرمقدس ) ، از طرف عناصر حيوانى باشد ، نتيجهء اين قيام و انقلاب ، بلبشوست ، اسمش بلواست . ديشب مثال زدم : افرادى كه به نام قدس و زهد و تقوا از لحاظ شهوات محروميت كشيده‌اند و به خودشان محروميت داده‌اند ، يك مرتبه مىبينيد كه افسارگسيخته مىشوند ، يك حالت بلوا و آشوب عجيبى بر آنها\r\n\r\n\r\n\r\n\r\n","description":"","footnote":"\r\n( 1 ) بقره / 222 .\r\n( 2 ) مائده / 39 .\r\n","page_name":" 568 ","page_number":568},
  {"content":"\r\n\r\nحكمفرما مىشود . اسم اين جز انفجار و بلوا نيست . ولى اين بر خلاف قيام و انقلابى است كه از طرف عناصر مقدس وجود انسان ايجاد مىشود . انقلابى كه عقل در وجود انسان بكند ، كودتايى كه فطرت خداشناسى و خداپرستى انسان در وجود او بكند ، يك انقلاب مقدس است . انقلاب مقدس توأم با اصلاح است . انقلاب مقدس آثار شوم گذشته را از بين مىبرد ، انقلاب مقدس قصاص مىكند .  و لكم فى القصاص حياة يا اولى الالباب  « 1 » . عرض كردم كه على عليه السلام فرمود : از بدن خودت انتقام بكش ، قصاص بگير ، گوشتهايى را كه از حرام روييده است آب كن . اين همان قصاص كردن و انتقام گرفتن از شهوات نفسانى است . انقلاب وقتى كه مقدس شد ، مىخواهد آثار شوم گذشته را از ميان ببرد و از ميان هم مىبرد . اين است كه قرآن اين‌طور تعبير مىكند :  فمن تاب من بعد ظلمه و اصلح  آن كه توبه كند و اصلاح نمايد .\r\nاصلًا توبه يك قيام اصلاحى است و غير از اين چيزى نيست .\r\nشب احياء است و بايد دعا كنيم و قرآن به سر بگيريم ، لذا من عرايض خودم را مختصر مىكنم . ديشب عرض كردم يكى از مشخصات انسان توبه است ، و عرض كردم كه تغيير مسير دادن ، تغيير جهت دادن ، از مختصات انسان نيست ، در حيوانات هم هست و حتى در گياه هم تا حدودى هست ، ولى آن تغيير مسيرى كه نامش توبه است و به معنى نوعى انقلاب مقدس درونى است ، از مختصات انسان است . اين مطلب را درنظر داشته باشيد .\r\n\r\nكار مختص انبياء و اولياء\r\nيكى از مختصات و مميّزات انبياء نسبت به ساير رهبران بشرى اين است كه ساير رهبران بشرى كه انقلابى در اجتماع به وجود مىآورند ، حداكثر موفق مىشوند گروهى ، طبقه يا طبقاتى از افراد بشر را عليه طبقه يا طبقاتى ديگر برانگيزانند ، دو جبهه در اجتماع به وجود بياورند و يك جبهه را عليه جبههء ديگر برانگيزانند ؛ به اصطلاح چوب به دست اينها بدهند ، اسلحه به دست اينها بدهند و وادارشان كنند كه بر سر آنها بكوبند . البته اين كار خوبى است . در كجا كار خوبى است ؟ در جايى كه يك طبقهء ظالم و يك طبقهء مظلوم به وجود بيايد . دعوت كردن مظلوم به احقاق حق\r\n\r\n\r\n\r\n\r\n","description":"","footnote":"\r\n( 1 ) بقره / 179 .\r\n","page_name":" 569 ","page_number":569},
  {"content":"\r\n\r\nخودش يك عمل انسانى است كه در اسلام اين عمل وجود دارد . پيغمبران هم اين كار را مىكردند و مخصوصاً در برنامهء اسلام تشويق و تقويت مظلوم عليه ظالم هست . از وصاياى على عليه السلام به دو فرزند بزرگوارش حسن عليه السلام و حسين عليه السلام است كه : كونا لِلظّالِمِ خَصْماً وَ لِلْمَظْلومِ عَوْناً « 1 » هميشه دشمن ستمگر و يار مظلوم و ستمكش عليه ستمگر باشيد .\r\nولى يك عمل ديگر هست كه ساير رهبران انقلابها در دنيا قادر به انجام آن نيستند ، فقط پيغمبران قادر بوده‌اند ، غير از آنها كسى قادر نيست و آن اين است كه خود بشر را عليه خودش برانگيزانند يعنى كارى كنند كه بشر خودش احساس گناه كند و بعد خودش عليه خودش قيام كند ، انقلاب مقدس كند ، كودتا كند ، كه نام آن توبه است . شما در غير انبياء يك نفر را پيدا نمىكنيد كه قدرت داشته باشد مردم را عليه تبهكاريهاى خودشان وادار به قيام و انقلاب كند . پيغمبران نه تنها مظلوم را عليه ظالم برمىانگيختند ، بلكه مىتوانستند خود ظالم را عليه خودش برانگيزانند ! شما اگر تاريخ اسلام را مطالعه كنيد مىبينيد اسلام ، هم مظلوم و فقير و مستضعف و به اصطلاح حقيرشمرده شده را عليه آن گردن كلفت‌ها مثل ابوسفيان‌ها و ابوجهل‌ها برانگيخته است و هم افرادى را كه در صف و طبقهء ابوجهل‌ها و ابوسفيان‌ها بوده‌اند عليه خودشان برانگيخته است و آنها را با همان مستضعفين هم رديف و هم صف كرده و در يك صف قرارداده است . اين ديگر فقط در قدرت انبياء و اولياء است .\r\nبرانگيختن بشر عليه تبهكاريهاى خودش ، در قدرت غيرانبياء و اولياء نيست .\r\n\r\nتوبهء بُشر حافى\r\nامام موسى بن جعفر عليه السلام از بازار بغداد مىگذشت . ( مىدانيم وضع امام چطور بوده است ، با كبكبه و طنطنه و اين حرفها نبوده است . ) از يك خانه‌اى صداى ساز و آواز و طرب و بزن و بكوب بلند بود . وقتى كه امام از جلوى آن خانه مىگذشت ، كنيزى از خانه بيرون آمده بود درحالى كه ظرف خاكروبه‌اى در دست داشت كه آورده بود تا مثلًا مأمورين شهردارى آن را ببرند . امام از او پرسيد : صاحب اين خانه بنده است يا آزاد ؟ كنيز از اين سؤال تعجب كرد ، گفت : معلوم است كه آزاد است . صاحب اين\r\n\r\n\r\n\r\n\r\n","description":"","footnote":"\r\n( 1 ) نهج البلاغه فيض الاسلام ، نامهء 47 .\r\n","page_name":" 570 ","page_number":570},
  {"content":"\r\n\r\nخانه « بُشْر » است كه يكى از رجال و شخصيتهاى معروف اين شهر است . اين چه سؤالى است كه شما مىكنيد ؟ ! ( حالا شايد سؤال و جواب‌هاى ديگرى هم رد و بدل شده كه اينها در تاريخ و حديث نوشته نشده است ولى اين قدر هست كه برگشتن اين كنيز طول كشيد . ) وقتى كه به خانه برگشت ، صاحبخانه ( بشر ) از او پرسيد : چرا طول كشيد ، چرا دم در معطل شدى ؟ گفت : يك آقايى آمد از اينجا رد بشود با اين نشانى و اين علائم ، با من چنين گفتگو كرد ، از من اين‌جور سؤال كرد و اين‌جور جواب دادم ، در آخر كار به من گفت : بله معلوم است كه او بنده نيست و آزاد است ؛ اگر بنده مىبود كه اين سروصداها اينجا بلند نبود ، اين بزن وبكوب‌ها نبود ، اين شرابخوارىها نبود ، اين عيّاشيها نبود . بشر تا اين جمله را شنيد و با علاماتى كه اين زن از آن مرد گفت و تعريف كرد ، فهميد كه موسى بن جعفر بوده است . ( حالا وادار كردن به توبه و انقلاب درونى ايجاد كردن اين است . اينها ديگر از كارهاى انبياء و اولياء است . غيرانبياء و اولياء قدرت چنين كارى را ندارند . ) اين مرد مهلت كفش به پاكردن هم پيدا نكرد . با پاى برهنه دويد دم درب . پرسيد : از كدام طرف رفت ؟\r\nگفت : از اين طرف . دويد تا به امام رسيد . خودش را به دست و پاى امام انداخت و گفت : آقا ! شما راست گفتيد ، من بنده هستم ، ولى حس نمىكردم كه بنده هستم . از اين ساعت مىخواهم واقعاً بنده باشم . آمده‌ام به دست شما توبه كنم . همان جا به دست امام توبه كرد و برگشت و تمام آن بساط را از ميان برد ، و از آن پس هم ديگر كفش به پايش نكرد و در بازارها و خيابانهاى بغداد با پاى برهنه راه مىرفت و به او مىگفتند « بشر حافى » يعنى بشر پابرهنه . گفتند : چرا با پاى برهنه راه مىروى ؟\r\nگفت : چون آن توفيقى كه در خدمت امام موسى بن جعفر نصيب من شد در حالى بود كه پايم برهنه بود . دلم نمىخواهد كه ديگر كفش به پايم كنم . مىخواهم آن هيئتى را كه در آن ، توفيق نصيب من شد براى هميشه حفظ كنم .\r\n\r\nتوبهء ابولُبابه\r\nبنى قُرَيْظه خيانتى به اسلام و مسلمين كردند . رسول اكرم تصميم گرفت كه كار آنان را يكسره كند . آنها گفتند : ابولُبابه را پيش ما بفرست . او با ما هم پيمان است . ما با او مشورت مىكنيم . پيغمبر اكرم فرمود : ابولبابه برو . او هم رفت . با او مشورت كردند ، ولى در اثر يك روابط خاصى كه با يهوديان داشت ، در مشورتْ منافع اسلام و\r\n\r\n","description":"","footnote":"","page_name":" 571 ","page_number":571},
  {"content":"\r\n\r\nمسلمين را رعايت نكرد . جمله‌اى گفت ، اشاره‌اى كرد كه آن جمله و آن اشاره به نفع يهوديان بود و به ضرر مسلمين . آمد بيرون و احساس كرد كه خيانت كرده است . حالا هيچ كس هم خبر ندارد . قدم كه برمىداشت و به طرف مدينه مىآمد ، اين آتش در دلش شعله ورتر مىشد . به خانه آمد ولى نه براى ديدن زن و بچه ، بلكه يك ريسمان با خودش برداشت و به مسجد پيغمبر رفت . خودش را با ريسمان ، محكم به يك ستون بست و گفت : خدايا ! تا توبهء من قبول نشود ، من خودم را از اين ستون باز نخواهم كرد . فقط براى خواندن نماز يا قضاى حاجت ، دخترش مىآمد و ريسمان را باز مىكرد . مقدار مختصرى هم غذا مىخورد . مشغول التماس و تضرّع بود : خدايا ! غلط كردم ، گناه كردم ، خدايا به اسلام و مسلمين خيانت كردم ، خدايا به پيغمبر تو خيانت كردم ، خدايا تا توبهء من قبول نشود من خودم را از اين ستون باز نخواهم كرد تا بميرم . گفتند : يا رسول اللَّه ! ابولبابه چنين كرده است . فرمود : اگر پيش من مىآمد و اقرار مىكرد ، من در نزد خدا برايش استغفار مىكردم ولى او مستقيم رفت پيش خدا و خدا خودش به او رسيدگى مىكند . من نمىدانم دو شبانه روز طول كشيد يا بيشتر ؛ پيغمبر اكرم در خانهءامّ سلمه بود كه به آن حضرت وحى شد كه توبهء اين مرد قبول است . پيامبر فرمود : امّ سلمه ! توبهء ابولبابه قبول شد . امّ سلمه گفت : يا رسول اللَّه ! اجازه مىدهيد كه من اين بشارت را به او بدهم ؟ فرمود : مانعى ندارد . اتاقهاى خانهء پيغمبر هركدام دريچه‌اى به سوى مسجد داشت و آنها را دور تا دور مسجد ساخته بودند .\r\nامّ سلمه سرش را از دريچه بيرون آورد و گفت : ابولبابه بشارتت بدهم كه خدا توبهء تو را قبول كرد . اين حرف مثل توپ در مدينه صدا كرد كه خدا توبهء ابولبابه را قبول كرد .\r\nمسلمين ريختند كه ريسمان را از او باز كنند . گفت : نه ، كسى باز نكند . من دلم مىخواهد كه پيغمبر اكرم با دست مبارك خودشان مرا باز كنند . گفتند : يا رسول اللَّه ! ابولبابه خواهشش اين است كه شما بياييد با دست مبارك خودتان او را باز كنيد .\r\nپيامبر آمد و باز كرد . ( توبهء حقيقى يعنى اين . ) فرمود : ابولبابه ! توبهء تو قبول شد .\r\nآنچنان پاك شدى كه مصداق  ان الله يحب التوابين و يحب المتطهرين  « 1 » شدى . الآن تو حالت آن بچه‌اى را دارى كه از مادر متولد مىشود . ديگر لكّه‌اى از گناه در وجود تو وجود ندارد . ( كسانى كه به مدينه مشرّف شده‌اند مىدانند كه در روى يكى از\r\n\r\n\r\n\r\n\r\n","description":"","footnote":"\r\n( 1 ) بقره / 222 .\r\n","page_name":" 572 ","page_number":572},
  {"content":"\r\n\r\nستونهاى مسجدالنّبى نوشته شده است : « اسْطُوانَةُ التَّوْبَة » يا : « اسْطُوانَةُ ابى لُبابَة » .\r\nاين همان ستون است كه البته آن موقع چوبى بوده ولى محل ستونها تغيير نكرده است . اين همان استوانه‌اى است كه پيغمبر اكرم با دست مبارك خودشان ابولبابه را از آن باز كردند . ) بعد ابولبابه عرض كرد : يا رسولَ اللَّه ! مىخواهم به شكرانهء اين نعمت كه خدا توبهء مرا پذيرفت ، تمام ثروتم را در راه خدا صدقه بدهم . فرمود : اين كار را نكن . گفت : يا رسول اللَّه ! اجازه بدهيد دوثلث ثروتم را به شكرانهء اينكه توبه‌ام در راه خدا قبول شده صدقه بدهم . فرمود : نه . گفت : اجازه بدهيد نصف ثروتم را در راه خدا صدقه بدهم . فرمود : نه . گفت : اجازه بدهيد يك ثلث ثروتم را در راه خدا صدقه بدهم . فرمود : مانعى ندارد . اسلام است و همهء حسابهايش درست ؛ چرا مىخواهى همهء ثروتت را صدقه بدهى ، چرا مىخواهى نصف ثروتت را در راه خدا صدقه بدهى ، زن و بچه‌ات چه كنند ؟ يك ثلث را در راه خدا بده ، بقيه‌اش را نگه‌دار « 1 » مردى از دنيا رفت و پيغمبر بر او نماز خواند . بعد پرسيد : چند تا بچه دارد و چه چيزى براى آنها گذاشته است ؟ يا رسول اللَّه ! مقدارى ثروت داشت ، اما قبل از مردن همه را در راه خدا داد . فرمود : اگر اين را قبلًا به من گفته بوديد ، من بر اين آدم نماز نمىخواندم . بچه‌هاى گرسنه را در اجتماع رها كرده است ؟ ! .\r\nمىگويند اگر مىخواهى وصيت كنى كه بعد از من ثروتم را در راه خدا چنين خرج كنند ، وصيت به ثلث كن ؛ به زايد بر ثلث ، وصيت تو نافذ نيست . و حتى فتواى بعضى از علماست كه شخص مريض در آن مرضى كه منتهى به مرگش مىشود ، اگر بخواهد قبل از موتش بيش از ثلث مالش را در راه خدا بدهد ، چون در مرض موت اين كار را كرده است ولو نخواسته كه به عنوان وصيت بدهد و به دست خودش اين كار را كرده است ، باز هم جايز نيست ، چرا ؟ چون فرمود : فقط ثلث ثروت را .\r\nالبته توبه درجات و مراتب دارد و ما نبايد مأيوس شويم . من بحث توبه را مخصوصاً در اين شبها عنوان كردم كه اين شبها ، شبهاى دعا و عبادت و استغفار است . برادران ! در درجهء اول براى خودتان طلب مغفرت كنيد ، در درجهء اول كوشش كنيد تا از گناهان گذشتهء خودتان پاك شويد . پاك شدنتان به اين است كه پشيمان شويد ، تصميم بگيريد كه دومرتبه تكرار نكنيد ، تصميم بگيريد كه حقوق مردم را به\r\n\r\n\r\n\r\n\r\n","description":"","footnote":"\r\n( 1 ) سفينة البحار ، ج 2 / ص 503 .\r\n","page_name":" 573 ","page_number":573},
  {"content":"\r\n\r\nآنها باز گردانيد و حقوق خدا را به خدا بازگردانيد . واللَّه اگر خودتان را پاك كنيد ، بعد مىبينيد كه همهء دعاهايتان مستجاب مىشود . « شستشويى كن و آنگه به خرابات خرام » ، توبه كنيد .\r\n\r\nتوبهء زهيربن القين\r\nديشب داستان توبهء حرّ بن يزيد رياحى را براى شما عرض كردم . مرد ديگرى است از اصحاب حسين بن على به نام « زُهَيْر بن القَيْن » . او هم از آن توابين است ولى به شكل ديگرى . عثمانى بود يعنى از شيعيان عثمان بود ؛ از كسانى بود كه معتقد بود عثمانْ مظلوم كشته شده است و فكر مىكرد كه - العياذباللَّه - على عليه السلام در اين فتنه‌ها دخالتى داشته است . با حضرت على خوب نبود . او از مكه به عراق برمىگشت .\r\nاباعبداللَّه هم كه مىآمدند . ترديد داشت كه با ايشان روبرو بشود يا نه . چون در عين حال مردى بود كه در عمق دلش مؤمن بود و مىدانست كه حسين فرزند پيغمبر است و چه حقى بر اين امت دارد . مىترسيد روبرو بشود و بعد امام از او تقاضايى كند و او هم آن را برنياورد و اين كار بدى است . در يكى از منازل بين راه اجباراً با امام در يك جا فرود آمد ، يعنى بر سر يك آب يا بر سر يك چاه فرود آمدند . امام شخصى را دنبال زهير فرستاد كه بگوييد بيايد . وقتى كه رفتند دنبال زهير كه رئيس قبيله بود ، اتفاقاً او با كسان و اعوان و اهل قبيله‌اش در خيمه‌اى مشغول ناهار خوردن بود . تا فرستادهء اباعبداللَّه آمد و گفت : « يا زُهَيْرُ ! اجِبِ الْحُسَيْن » يا « اجِبْ اباعَبْدِاللَّه الْحُسَين » زهير رنگ از صورتش پريد و با خود گفت : آنچه كه من نمىخواستم شد . نوشته‌اند دستش در سفره همان‌طور كه بود ماند ، هم خودش و هم كسانش ، چون همه ناراحت شدند . نه مىتوانست بگويد مىآيم و نه مىتوانست بگويد نمىآيم . نوشته‌اند : « كَا نَّهُ عَلى رُؤوسِهِمُ الطَّيْرُ » . زن صالحهء مؤمنه‌اى داشت .\r\nمتوجه قضيه شد كه زهير در جواب نمايندهء اباعبداللَّه سكوت كرده . آمد جلو و با يك ملامت عجيبى فرياد زد : زهير ! خجالت نمىكشى ؟ ! پسر پيغمبر ، فرزند زهرا تو را خواسته است . تو بايد افتخار كنى كه به روى ، آيا ترديد دارى ؟ بلند شو ! زهير بلند شد و رفت ولى با كراهت . من نمىدانم - يعنى در تاريخ نوشته نشده است و شايد هيچ كس نداند - كه در آن مدتى كه اباعبداللَّه با زهير ملاقات كرد ، ميان آنها چه گذشت ، چه گفت و چه شنيد . ولى آنچه مسلّم است اين است كه چهرهء زهير بعد از\r\n\r\n","description":"","footnote":"","page_name":" 574 ","page_number":574},
  {"content":"\r\n\r\nبرگشتن غير از چهرهء زهير در وقت رفتن بود . وقتى مىرفت ، چهره‌اى گرفته و دژم داشت ولى وقتى كه بيرون آمد چهره‌اش خندان و خوشحال و شاد بود . چه انقلابى حسين در وجود او ايجاد كرد ، من نمىدانم . چه چيز را به يادش آورد ، من نمىدانم .\r\nولى همين قدر مىدانم كه انقلاب مقدس در وجود زهير صورت گرفت . آمد ، معطل نشد ، ديدند دارد وصيت مىكند : اموالم ، ثروتم را چنين كنيد ، بچه هايم را چنان .\r\nراجع به زنش وصيت كرد كه او را ببريد به خانهء پدرش برسانيد ؛ يك وصيت تمام .\r\nخودش را مجهز و آماده كرد و گفت : من رفتم . همه فهميدند كه ديگر كار زهير تمام است . مىگويند وقتى كه خواست برود ، زن او آمد ، دامنش را گرفت و گفت : زهير ! تو رفتى و به يك مقام رفيعى نايل شدى ؛ جدّ حسين از تو شفاعت خواهد كرد . من امروز دامن تو را مىگيرم كه در قيامت جدّ حسين ، مادر حسين از من شفاعت كند .\r\nبعد ديگر زهير از اصحاب صف مقدّم كربلا شد . وضع عجيبى بود . زن زهير نگران است كه قضيه به كجا مىانجامد . تا به او خبر رسيد كه حسين و اصحابش همه شهيد شدند و زهير هم شهيد شد . پيش خودش فكر كرد كه لابد ديگران همه كفن دارند ولى زهير كفن ندارد و كسى را هم ندارد . كفنى را به وسيلهء يك غلام فرستاد ، گفت :\r\nبرو بدن زهير را كفن كن . ولى وقتى كه آن غلام آمد ، وضعى را ديد كه شرم و حيا كرد كه بدن زهير را كفن كند چون ديد بدن آقاى زهير هم كفن ندارد .\r\nلا حول و لا قوّة الّا باللَّه وصلّى اللَّه على محمّد و إله الطّاهرين . .\r\nخدايا عاقبت امر همهء ما را ختم به خير بفرما .\r\nخدايا توفيق توبهء حقيقى ، توبهء نَصوح به همهء ما عنايت بفرما .\r\nخدايا به لطف و كرم خودت از گناهان ما درگذر .\r\nخدايا ما را از فيض اين شبها محروم مگردان .\r\nرحم اللَّه من قرأ الفاتحة مع الصّلوات\r\n\r\n","description":"","footnote":"","page_name":" 575 ","page_number":575},
  {"content":"\r\n . \r\n","description":"","footnote":"","page_name":" 576 ","page_number":576},
  {"content":"\r\n\r\n\r\n1 هجرت و جهاد\r\nسه گفتار اين فصل در حدود سال 1350 شمسى در مسجد نارمك ( تهران ) ايراد شده‌اند .\r\nبسم اللَّه الرحمن الرحيم .\r\nالحمد للَّه ربّ العالمين بارئ الخلائق اجمعين والصلاة والسّلام على عبداللَّه و رسوله و حبيبه و صفيّه ، سيّدنا و نبيّنا و مولانا ابى القاسم محمّد صلى الله عليه و آله و سلم و على إله الطّيّبين الطّاهرين المعصومين ، اعوذ باللَّه من الشّيطان الرّجيم :\r\n و من يخرج من بيته مهاجرا الى الله و رسوله ثم يدركه الموت فقد وقع اجره على الله  « 1 » .\r\nيكى از موضوعاتى كه در قرآن مجيد به آن عنايت زياد شده است و در فقه اسلامى جاى مخصوص دارد ، مسئلهء هجرت است . هجرت در نظر اغلب ما صرفاً يك حادثهء تاريخى است كه در صدر اسلام صورت گرفته است ، همان هجرتى كه رسول خدا با اصحابش از مكه به مدينه هجرت كردند و مبدأ تاريخ هجرى شد . و البته اين ، حادثهء بزرگى در تاريخ اسلام است و ارزش تاريخى فوق العاده‌اى دارد ولى آيا\r\n\r\n\r\n\r\n\r\n","description":"","footnote":"\r\n( 1 ) نساء / 100 .\r\n","page_name":" 577 ","page_number":577},
  {"content":"\r\n\r\nهجرت صرفاً يك حادثهء تاريخى است و اين همه كه در قرآن از هجرت ياد شده است و مهاجرين در رديف مجاهدين ذكر مىشوند و مهاجرت پايه به پايهء مجاهدت  ( الذين آمنوا و هاجروا و جاهدوا )  آيا همهء اينها ناظر به يك وقعهء خاص است ، حادثه‌اى مربوط به گذشته ، و ديگر امروز و به‌طور كلى بعد از آن دوره ، هجرت در اسلام معنى و مفهوم ندارد ؟ و يا هجرت هم مانند خود ايمان و مانند جهاد است  ( الذين آمنوا و هاجروا و جاهدوا )  و همان طورى كه ايمان و جهاد اختصاص به صدر اسلام ندارند ، هجرت هم اختصاص به صدر اسلام ندارد ؛ هجرتى كه در صدر اسلام صورت گرفت ، مانند جهادهاى صدر اسلام است كه مصداقى از يك حكم در اسلام است . اين خودش سؤالى است .\r\nعلى عليه السلام در كلمات خودشان اين مسئله را طرح كرده‌اند كه در نهج البلاغه مسطور است و ايشان صريحاً مىگويند : الْهِجْرَةُ قائِمَةٌ عَلى حَدِّهَا الْاوَّلِ هجرت به حكم و وضع اول خودش باقى است . يعنى هجرت اختصاص به يك زمان معين و مكان معين نداشته است كه چون پيغمبر اكرم از مكه به مدينه هجرت فرمودند ، پس در آن وقت وظيفهء هجرت به تبع پيغمبر بر ديگران لازم و واجب شد و آنها كه همراه و در خدمت ايشان به مدينه آمده بودند ، « مهاجر » خوانده مىشدند و ديگر بعد از زمان پيغمبر ، هجرت موضوع و معنى ندارد . على عليه السلام مىفرمايد نه ، الْهِجْرَةُ قائِمَةٌ عَلى حَدِّهَا الْاوَّلِ .\r\n\r\nتعريف هجرت\r\nهجرت يعنى چه ؟ اگر بخواهيم هجرت را تعريف كنيم ، چگونه بايد تعريف كنيم ؟\r\nهجرت يعنى دورى گزيدن ، حركت كردن ، كوچ كردن از وطن ، از يار و ديار ، همه را پشت سر گذاشتن ، براى چه ؟ براى نجات ايمان . معلوم است كه چنين چيزى نمىتواند از نظر منطق اسلام محدود به يك زمان معين و به يك مكان معين باشد ولى البته شرايطى دارد . هجرت يعنى دورى گزيدن از خانمان ، و از زندگى و از همه چيز دست شستن براى نجات ايمان . پس معنايش اين است كه اگر ما در شرايطى قرار گرفته‌ايم كه ايمانمان در خطر است ، ايمان جامعهء ما در خطر است ، اسلام ما در خطر است ، امر داير است كه ما از ميان شهر و خانه و لانه ، و ايمان يكى را انتخاب كنيم ( يا در خانه و لانهء خودمان بمانيم و ايمانمان يا ايمان ديگران به اين وسيله از\r\n\r\n","description":"","footnote":"","page_name":" 578 ","page_number":578},
  {"content":"\r\n\r\nدست برود و يا براى اينكه ايمان را نجات بدهيم از خانه و لانهء خود صرف نظر كنيم ) اسلام دومى را انتخاب مىكند .\r\nآيه‌اى در قرآن كريم هست كه اين آيه عذر افرادى را كه به اصطلاحِ امروز به جبر محيط متمسّك مىشوند ، مثل اغلب ما مردم امروز ، نمىپذيرد . امروز مسئلهء « جبر محيط » براى بسيارى از مردم يك عذر شده است . از فردى مىپرسند : آقا تو چرا اين‌جور هستى ؟ يا خانم ! تو چرا لخت بيرون مىآيى ؟ مىگويد : ديگر محيط است ، محيط اينچنين اقتضا مىكند . به آن ديگرى مىگويند : تو چرا در مجالسى كه شركت در آن مجالس حرام است شركت مىكنى ؟ نشستن بر سر سفره‌اى كه در آن شراب نوشيده بشود ، ولو براى خوردن نان حلال ، حرام است . چرا در چنين مجلسى شركت مىكنى ؟ مىگويد : اوضاع و شرايط اينجا اينچنين اقتضا مىكند ، چه كنيم ، محيط فاسد است . چرا بچه هايت مىروند فيلمهاى خطرناك مىبينند ؟ مىگويد :\r\nخوب ديگر ، محيط است ، مگر مىشود جلويش را گرفت ؟ ! چرا به مسجد نمىروند ؟\r\nمحيط فاسد است ! مسئلهء جبر محيط براى عده‌اى يك عذر شده است .\r\nاز نظر اسلام اين عذر به هيچ وجه مسموع نيست . محيط فاسد است ، محيط اجازه نمىداد ، در اين محيط بهتر از اين نمىشد عمل كرد ، از نظر اسلام عذر غيرمسموع است . يعنى ما در درجهء اول وظيفه داريم محيط خودمان را براى يك زندگى اسلامى مساعد كنيم ولى اگر محيطى كه در آن هستيم به شكلى است كه ما قادر نيستيم آن را به شكل يك محيط اسلامى و جوّ خودمان را به شكل يك جوّ اسلامى دربياوريم ، و احساس كنيم كه در اين جوّ و محيط ، ايمان خودمان ، ايمان زنمان ، ايمان بچه هايمان ، نسل آينده‌مان از بين مىرود ، اسلام مىگويد محيط را رها كن . رها كردن محيط هم لزومى ندارد كه معنايش اين باشد كه انسان شهرى را رها كند به شهر ديگر برود يا كشورى را رها كند به كشور ديگر برود ، بلكه در مورد محله‌ها هم صدق مىكند . در شهرهاى بزرگ مانند تهران ، نسبت به محله‌ها صدق مىكند ؛ يعنى يك محله مىتواند اسلامى باشد ، جوّش مىتواند جوّ اسلامى باشد و بچهء انسان كه در آن محل بزرگ مىشود ، تا حدى با آداب و تعاليم و تربيت اسلامى بزرگ مىشود . اگر ما منطقه را عوض كنيم و به منطقهء ديگرى برويم ، جوّ عوض مىشود . مثلًا در بازاريها شايد اين مطلب بيشتر از ديگران صدق كند ؛ در يك محيط اسلامى زندگى مىكنند ، مثلًا وسط شهر ، جنوب شهر . البته غير از جنوب شهر هم\r\n\r\n","description":"","footnote":"","page_name":" 579 ","page_number":579},
  {"content":"\r\n\r\nبسيارى از محلات جوّ اسلامى دارد ، ولى هست در اين شهر محله‌ها و كوچه‌ها و جوّهايى كه واقعاً اگر انسان زن و بچه‌اش را به آنجا ببرد ، آن همسايه‌هايى كه بر آنجا احاطه پيدا كرده‌اند ، آن نبودن مسجد در آنجا ، اينكه در آنجا چشم زن و بچه به يك زن و مردى كه شعائر اسلامى را رعايت كنند هرگز نمىافتد ، مسجدى وجود ندارد ، جلسهء وعظى وجود ندارد ، اسم خدايى شنيده نمىشود ، اسلامى شنيده نمىشود ، برعكس به هر خانه كه نگاه مىكنى ، صبح يك انسان بيرون مىآيد در حالى كه يك سگ هم دارد او را بدرقه مىكند ، در اتومبيلش هم يك سگ هست ، آوازى جز آواز موسيقى و لهو و لعب در آنجا شنيده نمىشود ، به انسانى جز انسانهايى كه هيچ علامتى از اسلام ندارند انسان برخورد نمىكند ، [ اين امور بر آنها تأثير مىگذارند . 
  ]\r\nالبته ممكن است در خود آن پدر و مادر چون در جوّها و فضاهاى اسلامى بزرگ شده‌اند تأثيرى نكند ؛ آنها اگر بيست سال هم آنجا بمانند تغييرى نمىكنند يا چندان تغييرى نمىكنند ، ولى بچه‌اى كه از دو سالگى چشم باز مىكند چنين محيطى را مىبيند ، به‌طور قطع و يقين ديگر به صورت يك بچهء مسلمان بيرون نخواهد آمد .\r\nاينجا تكليف چيست ؟ .\r\nافرادى كه به چنين محله‌ها مىروند ، اولين وظيفه‌اى كه دارند اين است كه اين محيط را تبديل كنند به محيط اسلامى . وقتى مىرويد آنجا و مىبينيد در اطراف آنجا مسجدى وجود ندارد ، كوشش كنيد مسجد به وجود بياوريد . مسجدِ تنها هم كارى نمىكند ، اينكه مسجدى و نماز جماعتى باشد و خبر ديگرى نباشد كارى نمىكند ؛ مسجد باشد ، جلسه باشد ، وعظ باشد ، قرائت قرآن باشد ، تبليغ اسلام باشد . اگر چنين كارهايى صورت بگيرد ، نه تنها انسان [ با هجرت خود 
  ] تخلفى نكرده است بلكه سبب تبليغ و ترويج اسلام شده است . در قديم الايام اين حرفها نبود ، شهرها كوچك بود ؛ همهء شهر يك حكم را داشت ، آن سر شهر و اين سر شهر يك حكم را داشت . اما در شهرهاى بزرگى مثل تهران هر محله‌اش يك حكم مخصوص به خود دارد .\r\nقرآن در اين زمينه ( هجرت ) مىفرمايد :  ان الذين توفاهم الملائكة ظالمى انفسهم قالوا فيم كنتم قالوا كنا مستضعفين فى الارض قالوا ا لم تكن ارض الله واسعة فتهاجروا \r\n\r\n","description":"","footnote":"","page_name":" 580 ","page_number":580},
  {"content":"\r\n\r\n فيها  « 1 » . گروهى هستند كه وقتى فرشتگان الهى براى قبض روح اينها مىآيند ، وضع اينها و به اصطلاح امروز پروندهء اينها را خيلى خراب مىبينند . به اينها مىگويند : شما در چه وضعى بسر مىبريد ؟ چرا اينچنين ؟ ! چرا اينقدر سياه و تاريك ؟ ! آنها از اين عذرهايى كه در دنيا براى انسانها ذكر مىكنند و به خيال خودشان عذر است مىآورند :  كنا مستضعفين فى الارض  ما يك مردم بيچارهء دست نارسى بوديم ، در يك گوشهء زمين افتاده بوديم . ما كه دستمان به علم نمىرسيد ، به عالم نمىرسيد ، به معلم نمىرسيد . ما چه مىدانستيم اسلام چيست ، حقيقت چيست . كسى به ما چيزى نمىگفت . ما يك جايى بوديم كه دستمان به چيزى نمىرسيد . محيط ما فاسد بود ، مساعد نبود . آيا فرشتگان اين عذر را قبول مىكنند و مىگويند بسيار خوب ، پس شما معذوريد ، خدا هم شما را عذاب نخواهد كرد ؟ آيا مىگويند اينكه محيط شما فاسد بوده تقصير شما نبوده ؟ نه ، به آنها مىگويند :  قالوا ا لم تكن ارض الله واسعة فتهاجروا فيها  آيا زمين خدا فراخ نبود ؟ شما را بسته بودند به همين سرزمين و محيط فاسد ؟ آيا همه جاى دنيا مانند همين محيط شما بود ؟ يا بود در دنيا جايى كه اگر شما به آنجا هجرت و مسافرت و كوچ مىكرديد ، محيط صددرصد مساعد بود ؟ چرا اين كار را نكرديد ؟  ا لم تكن ارض الله واسعة فتهاجروا فيها  آيا زمين خدا فراخ نبود ؟ آيا نمىتوانستيد هجرت كنيد ؟ اين محيط فاسد است ، محيط ديگر ؛ چرا به محيط ديگر نرفتيد ؟ .\r\nاين است كه در اسلام به طوركلى هجرت كردن يعنى خانه و لانه و زندگى را رها كردن ، وطن را رها كردن و به جايى رفتن كه در آنجا ايمان نجات پيدا كند ، يك مسئلهء اساسى است و حكمش هم براى هميشه باقى است ؛ منسوخ نشده و اختصاص به مهاجرين صدر اول ندارد .\r\n\r\nبرداشت غلط برخى متصوّفه\r\nاما قرآن در اين آيه مطلب را به شكلى ذكر كرده است كه براى بعضى كه به اصطلاح يك نوع تصوفهاى افراطى دارند ، حتى سوء تفاهم به وجود آورده ، به اين معنى كه اصلًا آيه را به‌طور ديگرى معنى كرده‌اند . آيه مىگويد : هركس كه از خانهء خودش\r\n\r\n\r\n\r\n\r\n","description":"","footnote":"\r\n( 1 ) نساء / 97 .\r\n","page_name":" 581 ","page_number":581},
  {"content":"\r\n\r\nبيرون رود درحالى كه به سوى خدا و پيامبرش كوچ كرده است . . . مىگويند :\r\nدرست است كه مبدأ را خانهء خودش ذكر مىكند ولى مقصد را خدا و پيامبر ذكر مىنمايد و اين مربوط به قلب انسان است ، مربوط به اخلاق انسان است . به سوى خدا مسافرت كردن يعنى سير و سلوك قلبى و معنوى داشتن ، مراتب اخلاص را طى كردن ، به مقامات قرب بالا رفتن . به مقامات قرب بالارفتن احتياجى به اين ندارد كه انسان خانه و لانه‌اش را رها كند . انسان مىتواند زير كرسى بنشيند و در عين حال نفس خودش را تهذيب و تصفيه كند و خودش را خالص نمايد تا تقرّب به ذات خدا پيدا كند . نماز بخواند ، روزه بگيرد ، دعا بخواند ، كارهايى بكند كه موجب تقرّب به خداست . مىگويند : غايت اين سير ( به سوى خدا بالارفتن ) خداست . گفت :\r\n سلوك راه عشق از خود رهايى است * نه طىّ منزل و قطع مسافات \r\nپس اينكه قرآن مىگويد هر كسى از خانهء خودش خارج بشود مهاجر به خدا و پيغمبر ، مقصود از اين خانهء خود ، خانهء نفس است ؛ يعنى هركس از خودى و منيّت و انانيّت خارج بشود ، به سوى خدا هجرت كند ، اجرش بر خداست . ولى اين سخن البته غلط است و درست نيست .\r\nقرآن در اين آيه ، هر دو هجرت را ذكر كرده . اعجاز بيان قرآن اين است كه ابتدا را خانه ذكر مىكند ، همين خانه نه خانهء نفس ، همين لانه ، همين خانهء گلى كه انسان در آن زندگى مىكند . ولى مىگويد : اى كسى كه مىخواهى از خانه‌اى به خانهء ديگر ، از شهرى به شهر ديگر ، حتى از كشورى به كشور ديگر هجرت كنى به نام اينكه براى ايمانم هجرت مىكنم ، حسابش را بايد داشته باشى كه در عين اينكه از جايى به جايى ، از مكانى به مكانى مىروى ، هدفت از اين هجرت و كوچ كردن چيست ؟\r\nهدف فقط و فقط بايد خدا باشد و بس . اگر هدف خدا نباشد ، اگر از اين سر دنيا هم به روى به آن سر دنيا ، اگر تمام خانمان را هم رها كنى ، زن و بچه و پدر و مادر و برادر و [ حتى 
  ] لباسها را هم رها كنى ، لخت و عور به روى ، يك شاهى ارزش ندارد . اين بود كه پيغمبر اكرم فرمود : مَنْ كانَتْ هِجْرَتُهُ الَى اللَّهِ وَ رَسولِهِ فَهِجْرَتُهُ الَى اللَّهِ وَ رَسولِهِ وَ مَنْ كانَتْ هِجْرَتُهُ الى مالٍ يُصيبُهُ أمِ امْرَأةٍ يُصيبُها فَهِجْرَتُهُ الى ما هاجَرَ الَيْه « 1 » . فرمود من مهاجر مىخواهم اما مهاجر مخلص . من فقط دنبال اين نيستم كه عده‌اى از مكه يا شهرهاى\r\n\r\n\r\n\r\n\r\n","description":"","footnote":"\r\n( 1 ) وسائل الشيعه ، كتاب جهاد .\r\n","page_name":" 582 ","page_number":582},
  {"content":"\r\n\r\nديگر بيايند به دارالهجره كه مدينه است . من مىخواهم اين كارشان للَّه و فى اللَّه باشد . اگر للَّه و فى اللَّه نباشد ارزشى ندارد .\r\n\r\nهدف و نيت در جهاد اسلامى\r\nجهاد اسلامى هم همين‌طور است . جهاد اسلامى ، صِرف شمشيرزدن و با دشمن اسلام جنگيدن نيست . [ جنگيدن 
  ] در راه خدا و به قصد رضاى خدا جهاد است و الّا ممكن است كسى در صفوف مسلمين هم باشد ، از سربازهاى ديگر هم بيشتر حرارت به خرج بدهد ، بيشتر هم گرد و خاك كند اما اگر توى دلش را بشكافيد ، مثلًا شهرت ، نام ، افتخار ، اسمم زياد برده شود ، عكسم چاپ شود ، اسمم در تاريخ ثبت شود يا به هدفهاى ديگر است : « شايد كشته نشديم . اگر كشته نشديم ، قهرمان خواهيم بود . اگر قهرمان باشيم ، پولها به ما خواهند داد ، جايزه‌ها خواهند داد ، زنان بسيار زيبا به همسرى ما درخواهند آمد . پس دنيا و آخرت هر دو را با يكديگر داريم ؛ هم رفته‌ايم در جهاد فى سبيل اللَّه شركت كرده‌ايم و هم دنياى اينچنين داريم . »\r\nالبته دنيا مىرسد اما به شرط اينكه هدف تو دنيا نباشد .\r\nظاهراً در جنگ احد است ؛ ديدند يكى از انصار ( يعنى از مسلمانان ساكن مدينه ) خيلى در اين جنگ شجاعت به خرج مىدهد و خيلى هنر كرد و افراد زيادى را به خاك انداخت . درحالى كه او روى خاكها افتاده بود و لحظات آخرش را طى مىكرد و از درد هم خيلى رنج مىكشيد ، بعضى آمدند خدمت رسول اكرم و گفتند : يا رسولَ اللَّه ! فلانى خيلى مجاهد خوبى بود ، خيلى سرباز خوبى بود ، امروز خيلى فعاليت كرد . پيغمبر التفاتى نكرد . بار ديگر اين سخن را گفتند . باز هم پيغمبر التفاتى نكرد . اسباب تعجب شد : چرا پيغمبر به چنين سرباز فداكارى اهميت نمىدهد ؟ ! تا اينكه يكى از مسلمين به بالين او رسيد ، گفت : مرحبا ، تبريك مىگويم به تو كه فى سبيل اللَّه مجاهده كردى و الآن دارى شهيد فى سبيل اللَّه از دنيا مىروى . گفت : من اين حرفها سرم نمىشود ، فى سبيل اللَّه و شهيد فى سبيل اللَّه سرم نمىشود . من ديدم مردم مدينه و مردم مكه دارند با همديگر مىجنگند ؛ اين طرف مردم مدينه هستند و آن طرف مردم مكه . تعصب وطنى و همشهرىگرى مرا وادار كرد كه چنين كنم . اين حرفهايى كه تو مىگويى ، من سرم نمىشود . من به خاطر تعصب وطن و تعصب ملىگرى و تعصب همشهرىگرى اين كار را كردم . بعد هم چون ديد از درد رنج\r\n\r\n","description":"","footnote":"","page_name":" 583 ","page_number":583},
  {"content":"\r\n\r\nمىبرد ، گفت : من طاقت ندارم اين دردها را تحمل كنم . به زحمت از جا حركت كرد و سر شمشيرش را گذاشت روى قلبش و يك فشار داد ، خودكشى هم كرد . تازه فهميدند كه چرا پيغمبر اعتنايى نكرد ؛ چون جهاد بايد جهاد فى سبيل اللَّه باشد ، هجرت بايد هجرت فى سبيل اللَّه باشد ؛ يعنى در هجرت ، مسافرت ظاهرى با سلوك الى اللَّه هر دو توأم باشد ؛ هجرت كننده ، هم مهاجر باشد و هم عارف سالك . هر دو را اسلام با هم مىخواهد .\r\nاين آيه هر دو را با يكديگر ذكر مىكند :  و من يخرج من بيته مهاجرا الى الله و رسوله  يعنى در آنِ واحد دو هجرت بكند : هجرت جسمى و هجرت روحى . جسمش از شهرى به شهر ديگرى منتقل بشود و روحش از مرحلهء انانيّت و منيّت به مرحلهء اخلاص ترقى كند و بالا برود . اينچنين مهاجرى را قرآن مىگويد :  فقد وقع اجره على الله  ( يك تعبير خيلى عالى است ) اجر او را ديگر از خدا بخواهيد ؛ عهده‌دار اجر او خداست . اين تعبير كه عهده‌دار اجر او خداست ، يعنى مطلب بالاتر از اين حرفهاست كه بتوانيد تصور كنيد اجر چنين مهاجرى چه خواهد بود .\r\n\r\nطالب علم ، مهاجر الى اللَّه\r\nدر تفسير اين آيهء كريمه ، تعميمى داده‌اند ( شايد هم حديث داشته باشد ، الآن يادم نيست ) كه اين تعميم خيلى بجا و مناسب است و بعيد نيست كه درست باشد ( اگر حديثى باشد كه ديگر قطعاً خواهيم گفت همين‌طور است ) و آن اينكه اين آيه شامل يك گروه ديگر هم مىشود و آن گروه ، طالبان علم هستند ، طالبان علمى كه از شهر و وطن خودشان به شهر ديگرى هجرت مىكنند براى اينكه علم و معارف اسلامى بياموزند . هدفشان از اين آموزش چيست ؟ آيا نام است ؟ نه . شهرت است ؟ نه .\r\nافتخار است ؟ نه . بالادست ديگران بنشينند ؟ نه . دستشان را ببوسند ؟ نه . وجوهات به آنها بدهند ؟ نه . بلكه هدفشان فقط و فقط ازدياد ايمان خودشان و بعد ارشاد و هدايت مردم است . چنين افرادى مهاجرند ؛ اين غريبانى كه از وطنها و شهرهاى خودشان دور شده‌اند براى آموزش علم و دانش ، و هدفشان از آموزش علم و دانش رفع نيازهاى اسلامى است و كارشان براى خداست .\r\nحتى لزومى ندارد كه چنين انسانى فقط براى آموزش معارف خاص اسلامى رفته باشد كه عقايد اسلامى ، تفسير ، احكام اسلامى و . . . بياموزد . اگر كسى يك رشتهء\r\n\r\n","description":"","footnote":"","page_name":" 584 ","page_number":584},
  {"content":"\r\n\r\nديگر را انتخاب كند [ و هدفش رفع يك نياز اسلامى باشد نيز مصداق اين آيه است . 
  ] مثلًا شخصى رشتهء پزشكى را انتخاب كرده است ولى چرا دنبال اين رشته رفته است ؟ براى اين احساس كه جامعهء اسلامى احتياج به پزشك مسلمان دارد .\r\nدنبال پزشكى رفته است نه براى اينكه جيبش را پر كند ، نه براى اينكه تيتر دكترى روى اسمش بيايد ، بلكه براى اينكه اين فريضهء كفايى ، اين واجب كفايى دنياى اسلام را كه اسلام نياز دارد به يك عده پزشك به قدرى كه كافى باشند و مسلمين رفع نيازشان بشود و بيماريهايشان معالجه بشود ، انجام دهد . چنين شخصى هم مهاجر الى اللَّه و رسوله است .  ( و من يخرج من بيته مهاجرا الى الله و رسوله ثم يدركه الموت فقد وقع اجره على الله . )  چنين افرادى هم اگر در خلال اين مهاجرت بميرند ، برادر كوچك شهدا هستند ، چون مهاجر برادر كوچك مجاهد است و مجاهد برادر بزرگ مهاجر .\r\nپس قرآن مىگويد : مهاجرانى كه از خانهء خودشان خارج مىشوند و در خلال مهاجرت مرگشان فرا مىرسد ، اجر اينها با خداست . هميشه مهاجر و مجاهد توأم با يكديگر ذكر مىشوند . حالا اگر كسى ، هم مهاجر باشد و هم مجاهد ، او ديگر [ اجر مضاعف دارد . از خانه و شهر خود حركت مىكند و با دشمن اسلام مىجنگد براى 
  ] « 1 » نجات دادن ايمان جامعه . براى اينكه ايمان جامعه را نجات بدهد ، چنين كارى مىكند . او هم مهاجر است و هم مجاهد ؛ هم مصداق  و من يخرج من بيته مهاجرا الى الله و رسوله ثم يدركه الموت فقد وقع اجره على الله  است و هم مصداق آنهمه آياتى كه راجع به جهاد فى سبيل اللَّه داريم :  ان الله اشترى من المؤمنين انفسهم و اموالهم بأن لهم الجنة يقاتلون فى سبيل الله فيقتلون و يقتلون وعدا عليه حقا فى التوراة و الانجيل و القرآن  « 2 » . چنين اشخاصى ، هم مهاجرند و هم مجاهد .\r\n\r\nامام حسين عليه السلام ، مهاجر و مجاهد\r\nحسين بن على ( سلام اللَّه عليه ) در منطق قرآن ، هم مهاجر است و هم مجاهد . او خانه و شهر و ديار خودش را رها كرده و پشت سر گذاشته است همچنان كه موسى بن\r\n\r\n\r\n\r\n\r\n","description":"","footnote":"\r\n( 1 ) افتادگى از نوار است .\r\n( 2 ) توبه / 111 .\r\n","page_name":" 585 ","page_number":585},
  {"content":"\r\n\r\nعمران مهاجر بود . موسى بن عمران هم شهر و ديارش را كه مصر بود پشت سر گذاشت تا به مديَن رسيد ، ولى او فقط مهاجر بود نه مجاهد . ابراهيم مهاجر بود :  انى ذاهب الى ربى  « 1 » . شهر و ديار و وطن خودش ( بابِل ) را رها كرد و رفت . حسين بن على امتيازى كه دارد اين است كه هم مهاجر است و هم مجاهد . مهاجرين صدر اسلام در ابتدا كه مهاجر بودند ، هنوز مجاهد نبودند و دستور جهاد براى آنها نرسيده بود . آنها فقط مهاجر بودند ؛ بعدها كه دستور جهاد رسيد ، اين مهاجرين تبديل به مجاهدين هم شدند . اما كسى كه از روز اول ، هم مهاجر بود و هم مجاهد ، وجود مقدس حسين بن على عليه السلام بود  ( فقد وقع اجره على الله ) .  پيغمبر اكرم در عالم رؤيا به او فرموده بود : حسينم ! مرتبه و درجه‌اى هست كه تو به آن مرتبه و درجه نخواهى رسيد مگر از پلكان شهادت بالا به روى  ( مهاجرا الى الله و رسوله ) .  .\r\nدر حدود بيست و چهار روز عملًا حسين بن على در حال مهاجرت بود ؛ از آن روزى كه از مكه حركت كرد ( روز هشتم ماه ذى الحجّه ) تا روزى كه به سرزمين كربلا رسيد و آنجا باراندازش بود و خرگاه خودش را در آنجا فرود آورد . آن روزى كه از مكه حركت كرد و آن خطبهء معروفى را كه نقل كرده‌اند خواند ، هجرت و جهادش را توأم با يكديگر ذكر كرد : خُطَّ الْمَوْتُ عَلى وُلْدِ ادَمَ مَخَطَّ الْقَلادَةِ عَلى جيدِ الْفَتاةِ وَ ما اوْلَهَنى الى اسْلافى اشْتِياقَ يَعْقوبَ الى يوسُفَ ايهّاالناس ! مرگ براى فرزند آدم زينت قرار داده شده است ، آنچنان كه يك گردنبند براى يك زن جوان زينت است . مرگ ترسى ندارد ، مرگ بيمى ندارد . شهادت در راه خدا و در راه ايمان ، براى انسان تاج افتخار است كه بر سر مىگذارد و براى يك مرد مانند آن گردنبندى است كه يك زن جوان به گردن خود مىآويزد ؛ زينت و زيور است . كَأَنّى بِاوْصالى تَتَقَطَّعُها عُسْلانُ الْفَلَواتِ بَيْنَ النَّواويسِ وَ كَرْبَلا ايّهاالناس ! الآن از همين جا گويا به چشم خودم مىبينم كه در آن سرزمين ، چگونه آن گرگهاى بيابان ريخته‌اند و مىخواهند بند از بند من جدا كنند . رِضَى اللَّهِ رِضانا اهْلَ الْبَيْتِ ما اهل بيت از خودمان رضايى نداريم ، رضاى ما رضاى اوست . هرچه او بپسندد ما آن را مىپسنديم ؛ او براى ما سلامت بپسندد ما سلامت را مىپسنديم ، بيمارى بپسندد بيمارى مىپسنديم ؛ سكوت بپسندد سكوت مىپسنديم ، تكلّم بپسندد تكلّم ؛ سكون بپسندد سكون ، تحرّك بپسندد تحرك . گفت :\r\n\r\n\r\n\r\n\r\n","description":"","footnote":"\r\n( 1 ) صافّات / 99 .\r\n","page_name":" 586 ","page_number":586},
  {"content":"\r\n\r\n قضايم اسير رضا مىپسندد * رضايم بدانچه قضا مىپسندد \r\n چرا دست يازم چرا پاى كوبم * مرا خواجه بىدست و پا مىپسندد \r\nدر جملهء آخر ، هجرت خودش را اعلام مىكند : مَنْ كانَ فينا باذِلًا مُهْجَتَهُ وَ مُوَطِّناً عَلى لِقاءِ اللَّهِ نَفْسَهُ فَلْيَرْحَلْ مَعَنا فَانّى راحِلٌ مُصْبِحاً انْ شاءَ اللَّهُ « 1 » هر كسى كه كاملًا آماده است كه خون قلبش را هديه كند ( ما در اين راه يك هديه بيشتر نمىخواهيم ) ، هر كسى كه حاضر است با من هم آواز باشد و مانند من كه هديه‌ام خون قلبم است ، در اين راه چنين هديه‌اى براى خداى خودش بفرستد ، چنين هديه‌اى در راه خداى خودش بدهد ، چنين آمادگى دارد ، آمادهء يك مهاجرت باشد ، آمادهء يك كوچ و رحلت باشد كه من صبح زود كوچ خواهم كرد : فَانّى راحِلٌ مُصْبِحاً انْ شاءَ اللَّهُ . .\r\nعدهء زيادى همراه حسين بن على آمدند . در ابتدا شايد هنوز بودند افرادى كه خيال مىكردند ممكن است در سخنان حسين بن على اندكى مبالغه در كار باشد ، شايد باز سلامتى در كار باشد . بين راه هم عده‌اى ملحق شدند . ولى حسين بن على نمىخواست عناصر ضعيفى همراهش باشند . در مواطن مختلف ، سخنانى گفت كه اصحابش را تصفيه كرد . افرادى كه چنان شايستگىاى نداشتند جدا شدند ، خارج شدند ، غربال شدند . خالصها ماندند ، تمام عيارها باقى ماندند . افرادى باقى ماندند كه حسين بن على دربارهء آنها شهادت داد كه من يارانى از ياران خودم بهتر و باوفاتر سراغ ندارم ؛ يعنى اصحاب من ! اگر امر داير بشود ميان اصحاب بدر و شما ، من شما را ترجيح مىدهم ؛ اگر امر داير بشود ميان اصحاب صفّين و شما ، من شما را ترجيح مىدهم ؛ شما تاج سر همهء شهدا هستيد .\r\nدر شب عاشورا آن وقتى كه اباعبداللَّه همهء آنها را مرخص مىكند ، مىگويد من بيعتم را برداشتم . از ناحيهء دشمن به آنها اطمينان مىدهد كه كسى به شما كارى ندارد . در عين حال اصحابش مىگويند : آقا ! ما شهادت در راه تو را انتخاب كرده‌ايم ؛ يك جان كه ارزشى ندارد ، اى كاش هزار جان مىداشتيم و همه را در راه تو فدا مىكرديم . « بَدَاهُمْ بِذلِكَ اخوهُ عَبّاسُ بْنُ عَلِىٍّ » اول كسى كه چنين سخنى را گفت ، برادرش ابى الفضل العبّاس بود . چقدر قلب مقدس اباعبداللَّه شاد شد از اينكه اصحابى مىبيند با خودش هماهنگ ، همفكر ، همعقيده و هم مقصد . آن وقت\r\n\r\n\r\n\r\n\r\n","description":"","footnote":"\r\n( 1 ) لهوف ، ص 53 .\r\n","page_name":" 587 ","page_number":587},
  {"content":"\r\n\r\nاباعبداللَّه مطالبى را براى آنها ذكر كرد ، فرمود : حالا كه كار به اين مرحله رسيد ، من وقايع فردا را اجمالًا به شما مىگويم : حتى يك نفر از شما هم فردا زنده باقى نخواهد ماند .\r\nاباعبداللَّه در روز عاشورا افتخارى به اصحاب خودش داد ، پاداشى به اصحاب خودش داد كه اين پاداش براى هميشه در تاريخ ثبت شد . در آن لحظات آخر است .\r\nهمه شهيد شده‌اند . ديگر مردى جز زين العابدين - كه بيمار و مريض است و در خيمه‌اى افتاده است - باقى نيست . حسين است و يك دنيا دشمن . وسط معركه تنها ايستاده است . نگاه مىكند ، جز بدنهاى قلم قلم شدهء اين اصحاب كسى را نمىبيند .\r\nجمله‌هايى مىگويد كه معنايش اين است : من زنده‌اى در روى زمين جز اين بدنهاى قلم قلم شده نمىبينم . گفت :\r\n مرده دلان‌اند به روى زمين * بهرچه با مرده شوم همنشين \r\nآنها كه در زير اين خاك هستند يا روى خاك افتاده‌اند ، زنده‌اند . حسين بن على در حالى كه دارد استنصار مىكند و يارى مىخواهد ، از تنها زنده‌هايى كه مىبيند كمك مىخواهد . آن زنده‌ها چه كسانى هستند ؟ همين بدنهاى قلم قلم شده . فرياد مىكشد :\r\nيا ابْطالَ الصَّفا وَ يا فُرْسانَ الْهَيْجاءِ اى شجاعان باصفا و باوفا واى مردان كارزار واى شيران بيشهء شجاعت ! قوموا عَنْ نَوْمَتِكُمْ ايُّهَا الْكِرامُ وَامْنَعوا عَنْ حَرَمِ الرَّسولِ الْعُتاةَ اى بزرگزادگان ! از اين خواب سنگين بپاخيزيد ، حركت كنيد . مگر نمىدانيد اين دونهاى پست و كثيف قصد دارند به حرم پيغمبر شما حمله كنند ؟ ! بخوابيد ، بخوابيد ، حق داريد ، حق داريد ! من مىدانم كه ميان بدنها و سرهاى مقدس شما جدايى افتاده است .\r\nلا حول و لا قوّة الّا باللَّه و صلّى اللَّه على محمّد و إله الطّاهرين . باسمك العظيم الاعظم الاعزّ الاجلّ الاكرم يا اللَّه . . . .\r\nخدايا ! دلهاى ما را به نور ايمان منوّر بگردان . قلبهاى ما را با حقايق مقدس اسلام آشنا بفرما . ما را قدردان نعمت قرآن قرار بده ، قدردان نعمت اسلام قرار بده ، قدردان پيغمبر و آل او قرار بده . نيتهاى ما را خالص بفرما . اموات ما مشمول عنايت و رحمت خود بفرما .\r\nو عجّل فى فرج مولانا صاحب الزّمان .\r\n\r\n","description":"","footnote":"","page_name":" 588 ","page_number":588},
  {"content":"\r\n\r\n\r\n2 هجرت و جهاد\r\nدين مقدس اسلام از جنبهء اجتماعى بر دو پايهء هجرت و جهاد استوار است . قرآن كريم دو موضوع هجرت و جهاد را با تقديس خاص ياد مىكند و مهاجرين و مجاهدين را فوق العاده تقديس مىفرمايد .\r\nهجرت يعنى براى نجات ايمان ، از خانمان و زندگى دست شستن و كنار رفتن و دور شدن و كوچ كردن و به سرزمين ايمان رفتن . ما در آيات زيادى از قرآن عبارت  هاجروا و جاهدوا  را مىبينيم :  و الذين آمنوا و هاجروا و جاهدوا فى سبيل الله و الذين آووا و نصروا اولئك هم المؤمنون حقا  « 1 » . مسلمين صدر اسلام دو گروه را تشكيل مىدادند : گروهى به نام مهاجرين خوانده مىشدند و گروه ديگر به نام انصار . انصار ، ساكنان مدينه و مهاجرين ، مسلمانان و مؤمنانى بودند كه براى نجات ايمان خود شهر و ديار خويش را رها كرده و به مدينه آمده بودند . هجرت نيز مانند جهاد ، در اسلام يك حكم نسخ نشدنى و ركنى از اركان اسلام و حكمى هميشه زنده است ، يعنى هميشه ممكن است شرايطى پيش بيايد كه وظيفهء يك مسلمان هجرت باشد .\r\nبراى اينكه بعضى از اشتباهات كه احياناً ممكن است در دو طرف رخ بدهد از\r\n\r\n\r\n\r\n\r\n","description":"","footnote":"\r\n( 1 ) انفال / 74 .\r\n","page_name":" 589 ","page_number":589},
  {"content":"\r\n\r\nبين برود ، مطلبى را در موضوع هجرت و نيز جهاد عرض مىكنم :\r\n\r\nهجرت از گناهان\r\nاز هجرت و همچنين از جهاد ، تعبير و تفسير ديگرى هم شده است و آن اينكه از هجرت تعبير به هجرت از گناهان مىشود : الْمُهاجِرُ مَنْ هَجَرَ السَّيِّئاتِ « 1 » مهاجر كسى است كه از گناهان هجرت كند و دورى گزيند . آيا اين تعبير و تفسير درست است يا نه ؟ مثلًا كسى كه به گناهى آلوده است اگر از آن گناه دست شست ، كناره گيرى كرد و دور شد ، نوعى مهاجر است چون از گناه دورى جسته است . با اين منطق همهء توبه كاران دنيا مهاجر هستند چون يك مرتبه گناه و سيّئه را كنار گذاشته و از آن هجرت كرده‌اند ، نظير فُضَيْل بن عياض و بُشر حافى .\r\nفضيل بن عياض مردى است كه در ابتدا دزد بود . بعد تحولى در او پيدا شد ، تمام گناهان را كنار گذاشت ، توبهء واقعى كرد و بعدها يكى از بزرگان شد . نه فقط مرد باتقوايى شد ، بلكه معلم و مربى عدهء ديگرى شد ، درحالى كه قبلًا يك دزد سر گردنه گيرى بود كه مردم از بيم او راحتى نداشتند . يك شب از ديوارى بالا مىرود ، روى ديوار مىنشيند و مىخواهد از آن پايين بيايد . اتفاقاً مرد عابد و زاهدى شب زنده دارى مىكرد ، نماز شب مىخواند ، دعا مىخواند ، قرآن مىخواند و صداى حزين قرآن خواندنش به گوش مىرسيد . ناگهان صداى قرآن خوان را شنيد كه اتفاقاً به اين آيه رسيده بود :  ا لم يأن للذين آمنوا ان تخشع قلوبهم لذكر الله  « 2 » آيا وقت آن نرسيده كه مدعيان ايمان ، قلبشان براى ياد خدا نرم و آرام شود ؟ يعنى تا كى قساوت قلب ، تا كى تجرّى و عصيان ، تا كى پشت به خدا كردن ؟ ! آيا وقت روبرگرداندن ، رو كردن به سوى خدا نيست ؟ آيا وقت جدا شدن از گناهان نيست ؟ اين مرد كه اين جمله را روى ديوار شنيد ، گويى به خود او وحى شد ، گويى مخاطبْ شخص اوست ؛ همان جا گفت : خدايا ! آرى ، وقتش رسيده است ، الآن هم وقت آن است . از ديوار پايين آمد و بعد از آن ، دزدى ، شراب ، قمار و هرچه را كه احياناً مبتلا به آن بود كنار گذاشت . از همه هجرت كرد و دورى گزيد . تا حدى كه براى او مقدور بود ، اموال مردم را به\r\n\r\n\r\n\r\n\r\n","description":"","footnote":"\r\n( 1 ) سفينة البحار ، ج 2 / ص 697 .\r\n( 2 ) حديد / 16 .\r\n","page_name":" 590 ","page_number":590},
  {"content":"\r\n\r\nصاحبانشان پس داد يا لااقل استرضاء كرد ، حقوق الهى را ادا كرد ، جبران مافات كرد . پس اين هم مهاجر است يعنى از سيّئات و گناهان دورى گزيد .\r\nدر زمان امام موسى كاظم عليه السلام مردى در بغداد بود به نام بُشر ؛ از رجال و اعيان و عيّاشان بغداد بود . يك روز حضرت موسى بن جعفر ( سلام اللَّه عليه ) از جلوى درب خانهء اين مرد مىگذشت . اتفاقاً كنيزى از خانه بيرون آمده بود براى اينكه زباله‌هاى خانه را بيرون بريزد . در همان حال صداى تار از آن خانه بلند بود . معلوم بود كه ميخوارگان در آنجا مشغول ميخوارگى و خوانندگان و آوازه خوانان مشغول آوازخوانى هستند . امام از آن كنيز به طعن و استهزاء پرسيد : اين خانه ، خانهء كيست ؟\r\nآيا صاحب اين خانه بنده است يا آزاد ؟ كنيز تعجب كرد ، گفت : آيا نمىدانى ؟ خانهء بُشر ، يكى از رجال و اعيان است . او مىتواند بنده باشد ؟ ! معلوم است كه آزاد است ! فرمود : آزاد است كه اين سر و صداها از خانه‌اش بيرون مىآيد ؛ اگر بنده بود كه اوضاع اين‌طور نبود . امام اين جمله را فرمود و رفت . اتفاقاً بشر منتظر بود كه اين كنيز برگردد . چون او دير برگشت ، از او پرسيد : چرا دير آمدى ؟ گفت : مردى كه علائم صالحان و متقيان در سيمايش بود و آثار زهد و تقوا و عبادت از او پيدا بود ، از جلوى درب خانه عبور مىكرد ، چشمش كه به من افتاد سؤالى كرد ، من هم به او جواب دادم . گفت : چه سؤالى كرد ؟ گفت : او پرسيد صاحب اين خانه آزاد است يا بنده ؟ من هم گفتم آزاد است . او چه گفت ؟ او هم گفت : بله كه آزاد است ، اگر آزاد نبود كه اين‌طور نبود ! همين كلمه ، اين مرد را تكان داد . گفت : كجا رفت ؟ كنيز گفت :\r\nاز اين طرف رفت . بشر مجال اينكه كفش به پا كند پيدا نكرد ؛ پاى برهنه دويد و خود احساس كرد كه اين مرد بايد امام كاظم ( سلام اللَّه عليه ) باشد . خود را خدمت امام رساند و به دست و پاى ايشان افتاد و گفت : آقا ! از اين ساعت مىخواهم بنده باشم ، بندهء خدا باشم . اين آزادى ، آزادى شهوت است و اسارت انسانيت . من چنين آزادىاى را كه آزادى شهوت باشد ، آزادى دامن باشد ، آزادى تخيّل باشد ، آزادى جاه و مقام باشد و آن كه اسير است عقل و فطرت من باشد ، نمىخواهم . مىخواهم از اين ساعت بندهء خدا و از غير خدا آزاد باشم . همان لحظه به دست امام توبه كرد ؛ يعنى در همان لحظه از گناهان دورى جست ، كناره گيرى كرد ، تمام وسايل گناه را بدور ريخت و به گناهان پشت و به طاعت رو كرد ( الْمُهاجِرُ مَنْ هَجَرَ السَّيِّئاتِ ) . پس اين هم مردى است مهاجر ، چون از گناهان هجرت كرد .\r\n\r\n","description":"","footnote":"","page_name":" 591 ","page_number":591},
  {"content":"\r\n\r\n\r\nجهاد با نفس\r\nمانند همين تعبير در باب جهاد است : الُمجاهِدُ مَنْ جاهَدَ نَفْسَهُ مجاهد كسى است كه با نفس خود جهاد كند . مجاهد كسى است كه در مبارزهء درونى كه هميشه در همهء انسانها وجود دارد ( از يك طرف نفس و از طرف ديگر عقل ) بتواند با نفس امّارهء خود ، با هواهاى نفسانى خود مبارزه كند . اميرالمؤمنين مىفرمايد : اشْجَعُ النّاسِ مَنْ غَلَبَ هَواهُ شجاعترين مردم كسى است كه بر هواى نفس خود پيروز شود . شجاعت اساسى آن است .\r\nيك روز رسول خدا صلى الله عليه و آله در مدينه عبور مىكرد . جوانان مسلمان را ديد كه سنگى را به عنوان وزنه بردارى بلند مىكنند ، زورآزمايى مىكنند براى اينكه ببينند چه كسى وزنه را بهتر بلند مىكند . رسول خدا همان جا بهره بردارى كرد ، فرمود : آيا مىخواهيد من قاضى و داور شما باشم ، داورى كنم كه قويترين شما كداميك از شماست ؟ همه گفتند : بله يا رسول اللَّه ، چه داورى از شما بهتر ! فرمود : احتياج ندارد كه اين سنگ را بلند كنيد تا من بگويم چه كسى از همه قويتر است ؛ از همهء شما قويتر آن كسى است كه وقتى به گناهى ميل و هوس شديد پيدا مىكند ، بتواند جلوى هواى نفس خود را بگيرد . قويترين شما كسى است كه هواى نفس ، او را وادار به معصيت نكند . مجاهد كسى است كه با نفس خود مبارزه كند . شجاع آن كسى است كه از عهدهء نفس خويش برآيد .\r\nداستان معروفى دربارهء پورياى ولى - كه يكى از پهلوانان دنياست و ورزشكاران هم او را مظهر فتوّت و مردانگى و عرفان مىدانند و مرد عارف پيشه‌اى بوده « 1 » - نقل مىكنند كه يك روز به كشورى سفر مىكند تا با پهلوان درجهء اول آنجا\r\n\r\n\r\n\r\n\r\n","description":"","footnote":"\r\n( 1 ) البته در ورزشهاى امروز اين معنويات از بين رفته است . درگذشته ورزشكارها على عليه السلام را مظهر قهرمانى و پهلوانى مىدانستند . حالا هم تا اندازه‌اى در ميان بعضيها هست . على عليه السلام در هر دو جبهه قهرمان است ؛ هم در ميدان جنگ كه با انسانها مىجنگيد و هم در ميدان مبارزهء با نفس .\r\nوقت خشم و وقت شهوت مرد كو ؟ .\r\nطالب مردى چنينم كو به كو .\r\nاين بود كه هميشه پهلوانى و قهرمانى با يك فتوت ، مردانگى ، شجاعت معنوى و مبارزهء با هواى نفس و اسير هواى نفس نبودن توأم بود ؛ يعنى آن كه قهرمان بود ، آنجا كه چشمش به نامحرم مىافتاد ديگر خيره نمىشد به ناموس مردم نگاه كند ، روح قهرمانى به او اجازه نمىداد كه نگاه كند . قهرمان زنا نمىكرد ، قهرمانىاش به او اجازهء زنا نمىداد . قهرمان شراب نمىخورد ، قهرمانىاش به او اجازه نمىداد شراب بخورد . قهرمان دروغ نمىگفت ، قهرمانىاش به او اجازهء دروغ گفتن نمىداد . تهمت نمىزد ، قهرمانى به او اجازه نمىداد . قهرمان تملّق و چاپلوسى نمىكرد ، قهرمانى به او اجازه نمىداد .\r\nقهرمان ، شجاع ، انسان قوى فقط كسى نيست كه يك وزنهء سنگين ، يك سنگ ، يك هالتر يا آهنى را بلند كند ؛ عمده اين است كه از عهدهء نفس امّاره برآيد .\r\n","page_name":" 592 ","page_number":592},
  {"content":"\r\n\r\nدر روز معينى مسابقهء پهلوانى بدهد در حالى كه پشت همهء پهلوانان را به خاك رسانده بود . در شب جمعه به پيرزنى برمىخورد كه حلوا خير مىكند و از مردم هم التماس دعا دارد . پيرزن پورياى ولى را نمىشناخت ؛ جلو آمد و به او حلوا داد و گفت : حاجتى دارم ، براى من دعا كن . گفت : چه حاجتى ؟ پيرزن گفت : پسر من قهرمان كشور است و قهرمان ديگرى از خارج آمده و قرار است در همين روزها با پسرم مسابقه دهد . تمام زندگى ما با همين حقوق قهرمانى پسرم اداره مىشود . اگر پسر من زمين بخورد آبروى او كه رفته است هيچ ، تمام زندگى ما تباه مىشود و من پيرزن هم از بين مىروم . پورياى ولى گفت : مطمئن باش ، من دعا مىكنم . اين مرد فكر كرد كه فردا چه كنم ؟ آيا اگر قويتر از آن پهلوان بودم ، او را به زمين بزنم يا نه ؟ به اينجا رسيد كه قهرمان كسى است كه با هواى نفس خود مبارزه كند . روز موعد با طرف مقابل كشتى گرفت . خود را بسيار قوى يافت و او را بسيار ضعيف ، به طورى كه مىتوانست فوراً پشت او را به خاك برساند . ولى براى اينكه كسى نفهمد ، مدتى با او هماوردى كرد و بعد هم طورى خودش را سست كرد كه حريف ، او را به زمين زد و روى سينه‌اش نشست . نوشته‌اند در همان وقت احساس كرد كه گويى خداى متعال قلبش را باز كرد ، گويى ملكوت را با قلب خود مىبيند ، چرا ؟ براى اينكه يك لحظه جهاد با نفس كرد . بعد همين مرد از اولياء اللَّه شد ، چرا ؟ چون الُمجاهِدُ مَنْ جاهَدَ نَفْسَه ، چون اشْجَعُ النّاسِ مَنْ غَلَبَ هَواهُ ، چون قهرمانىاى به خرج داد بالاتر از همهء قهرمانيهاى ديگر و همان‌طور كه پيغمبر اكرم فرمود : زورمند و قوى آن كسى نيست كه وزنه را بلند كند ، بلكه آن كسى است كه در ميدان مبارزه با نفس امّاره پيروز شود .\r\nبالاتر از اين ، داستان على عليه السلام با عمرو بن عبدَوُد است ، قهرمانى كه به او فارِس يَليَل مىگفتند ، كسى كه يكتنه با هزار نفر برابرى مىكرد . در جنگ خندق ، مسلمين در يك طرف و دشمن در طرف ديگر خندق بودند به طورى كه دشمن نمىتوانست از آن عبور كند . چند نفر از كفار كه يكى از آنها عمرو بن عبدود بود ، خود را به هر طريقى شده به اين طرف خندق مىرسانند . اسب خود را جولان\r\n\r\n","description":"","footnote":"","page_name":" 593 ","page_number":593},
  {"content":"\r\n\r\nمىدهد و فرياد مىكشد : « هَلْ مِنْ مُبارز ؟ » مسلمانان كه سابقهء اين مرد را مىدانستند ، احدى جرأت نمىكند پا به ميدان بگذارد چون مىدانستند رفتن همان و كشته شدن همان . رسول اكرم صلى الله عليه و آله فرمود : چه كسى به ميدان اين مرد مىرود ؟ احدى از جا تكان نخورد جز جوانى بيست و چند ساله كه على عليه السلام بود ، فرمود : يا رسول اللَّه ! من . فرمود : نه ، بنشين . بار ديگر اين مرد فرياد كشيد : « هَلْ مِنْ مُبارزٍ ؟ » احدى جز على عليه السلام از جا تكان نخورد . پيغمبر فرمود : على جان فعلًا بنشين . دفعهء سوم يا چهارم كه مبارز طلبيد ، عمر بن خطّاب براى اينكه عذر مسلمانان را بخواهد گفت : يا رسولَ اللَّه ! اگر كسى جواب نمىگويد عذرش خواسته است . اين شخص غولى نيست كه كسى بتواند با او برابرى كند . يك وقت در سفرى ، دزد به قافلهء ما حمله كرد ، او يك كره شتر را به عنوان سپر روى دستش بلند كرد . با اين غول كه يك انسان نمىتواند بجنگد . بالأخره على عليه السلام مىآيد و چنين قهرمانى را به خاك مىافكند ، يعنى بزرگترين قهرمانيها ، و روى سينهء او مىنشيند . مىخواست سر اين قهرمان را از بدن جدا كند .\r\n او خدو انداخت بر روى على * افتخار هر نبى و هر ولى \r\nاز شدت عصبانيتى كه داشت ، آب دهان به صورت مبارك على عليه السلام انداخت .\r\nعلى عليه السلام از روى سينهء او بلند مىشود ، مدتى قدم مىزند ، بعد مىآيد مىنشيند .\r\nعمروبن عبدود مىگويد : چرا رفتى و چرا آمدى ؟ مىفرمايد : تو به صورت من آب انداختى ، احساس كردم كه ناراحت و عصبانى شدم . ترسيدم درحالى كه دارم سر تو را از بدن جدا مىكنم عصبانيت من در كارم دخالت داشته باشد و آن هواى نفس است . « من تيغ از پى حق مىزنم » ، نمىخواهم در كارم غير خدا دخالتى داشته باشد . اين را مىگويند قهرمان ، مجاهد و شجاع .\r\n\r\nتفسير انحرافى\r\nپس ، تعبير ديگر از هجرت ، دورى گزيدن از شهر گناه و تعبير ديگر از جهاد ، مبارزه با غول نفس است . آيا اين تعبير درست است يا نه ؟ اين تعبير به نوعى درست است ، اما تفسير انحرافى هم شده است . جملهءالْمُهاجِرُ مَنْ هَجَرَ السَّيِّئاتِ و نيز جملهء الُمجاهِدُ مَنْ جاهَدَ نَفْسَهُ را اولياء دين گفته‌اند ، بلكه پيغمبر اكرم فرمود جهاد اكبر جهاد با نفس است . ولى اشتباه و انحراف در اين است كه بعضى به بهانهء اينكه هجرت همان\r\n\r\n","description":"","footnote":"","page_name":" 594 ","page_number":594},
  {"content":"\r\n\r\nهجرت از گناهان و جهاد همان جهاد با نفس است ، هجرت جسمانى و ظاهرى و جهاد با دشمن خارجى را بوسيدند و كنار گذاشتند [ و گفتند 
  ] به جاى آنكه در مواقعى كه لازم مىشود ، خانه و زن و بچه را رها كنيم ، خويشاوندان و پدر و مادر را رها كنيم ، شهر و ديار را رها كنيم و آوارهء شهرها شويم ، در خانه مىنشينيم و گناهان را رها مىكنيم ، پس ما هم مهاجر مىشويم . ديگرى گفت : ما هم به جاى آنكه زحمت مجاهده در راه خدا با دشمنان دين را متحمل شويم ، در خانه مىنشينيم ، سر به جيب مراقبت فروبرده با نفس خود جهاد مىكنيم و از آنها هم بالاتريم ! هجرت به معنى هجرت از سيّئات و جهاد به معنى جهاد با نفس را بهانه‌اى براى نفى هجرت و جهاد ديگر قرار دادند . اشتباه است .\r\nاسلام دو هجرت دارد نه يك هجرت ، اسلام دو جهاد دارد نه يك جهاد . هر وقت يكى را به بهانهء ديگرى نفى كرديم ، از تعليمات اسلام منحرف شده‌ايم . اولياء دين ما ( رسول اكرم ، على عليه السلام ، ائمهء اطهار ) مهاجر بودند به هر دو جنبهء مهاجرت ، و مجاهد بودند به هر دو جنبهء مجاهدت . اساساً از نظر معنوى و روحانى هم يك درجاتى هست كه آن درجات را جز از همين پلكان نمىشود بالا رفت . امكان ندارد كه انسانى ميدان جهاد را نديده باشد ولى درجهء مجاهد را پيدا كند و يا انسانى هجرت نكرده باشد ولى درجهء مهاجر را پيدا كند .\r\nروان انسان اين‌طور است ؛ بعضى عوامل هستند كه تا انسان كلاس آن را طى نكند آن پختگى مخصوصى را كه بايد پيدا كند ، پيدا نمىكند . مثلًا ازدواج از نظر اسلام از چند جنبه مقدس است . بر خلاف مسيحيت كه تجرّد در آن تقدس دارد ، در اسلام تأهّل تقدس دارد . چرا اسلام براى تأهل تقدس قائل است ؟ يكى از موارد تقدسش جنبهء تربيتى روح انسان است . يك نوع پختگى و يك نوع كمال براى روح انسان هست كه جز به وسيلهء تأهل پيدا نمىشود . يعنى اگر يك مرد يا يك زن تا آخر عمر مجرّد بماند ولو اينكه تمام عمرش را رياضت بكشد ، نماز بخواند ، روزه بگيرد ، به مراقبه و مجاهدهء با نفس بگذراند ، در عين حال يك نوع خامى در روح اين آدم مجرد هست و علتش اين است كه متأهّل نشده است ؛ چه زنِ مجرّد باشد چه مرد مجرّد . اين است كه اسلام تأهل را سنت مىداند و يكى از جهات آن تأثير در تربيت و پختگى روح انسان است . ممكن است بعضى اشخاص بگويند ما اگر متأهل نيستيم ولى بالأخره به حال عزوبت باقى نمىمانيم . نه ، مسئلهء تأهل ، اختيار همسر\r\n\r\n","description":"","footnote":"","page_name":" 595 ","page_number":595},
  {"content":"\r\n\r\nكردن ، متعهد شدن در مقابل يك همسر و بعد متعهد بودن در مقابل فرزندان است كه روح انسان را پخته و كامل مىكند . چيز ديگر جانشينش نمىشود . عواملى كه در تربيت انسان مؤثر است ، هر كدام به جاى خود مؤثر است ؛ هيچ كدام جاى ديگرى را نمىگيرد . هجرت و جهاد هم عواملى هستند كه چيز ديگرى جاى آنها را نمىگيرد .\r\nجهاد با نفس در جاى خود محفوظ است ، هجرت از سيئات همچنين . اما هجرت عملى چيزى است كه هجرت از سيئات جاى آن را پر نمىكند . جهاد با دشمن هم چيزى است كه جهاد با نفس جاى آن را پر نمىكند و جهاد با دشمن هم جاى جهاد با نفس را پر نمىكند . اين است كه اسلام هر دو را در كنار يكديگر قرار مىدهد .\r\n\r\nنيت جدى بر هجرت و جهاد\r\nاما تكليف افراد در شرايط مختلف چيست ، چون همهء شرايط ، شرايط جهاد نيست و همهء شرايط ، شرايط هجرت نيست . پيغمبر اكرم صلى الله عليه و آله تكليف اشخاص را معين كرده است ، فرموده است تكليف يك نفر مسلمان اين است كه در نيت جدى و قصد واقعى او هميشه چنين چيزى باشد كه اگر وظيفه‌اى ايجاب كرد هجرت كند ، اگر وظيفه‌اى ايجاب كرد جهاد كند : مَنْ لَمْ يَغْزُ وَ لَمْ يُحَدِّثْ نَفْسَهُ بِغَزْوٍ ماتَ عَلى شُعْبَةٍ مِنَ النِّفاقِ آن كس كه جنگ نكرده يا فكر جنگ را در مغز خود نپرورانده است ، وقتى بميرد در شعبه‌اى از نفاق مرده است . افرادى كه نيتشان چنين نيتى است كه اگر وظيفه ايجاب كرد هجرت و جهاد كنند ، ممكن است به پايهء مهاجرين و مجاهدين واقعى برسند . قرآن مىفرمايد :  لا يستوى القاعدون من المؤمنين غير اولى الضرر و المجاهدون فى سبيل الله باموالهم و انفسهم فضل الله المجاهدين باموالهم و انفسهم على القاعدين درجة و كلا وعد الله الحسنى و فضل الله المجاهدين على القاعدين اجرا عظيما  « 1 » مسلمانان ، آنها كه در راه خدا مجاهدند به مال و جانشان ، و خانه نشينانى « 2 » كه فقط به دليل اينكه مَن به الكفاية وجود دارد در خانه نشسته‌اند ، هرگز با يكديگر برابر نيستند . قرآن ، خانه نشينانى را كه معذورند ( كورند ، شلند ، بيمارند ) ولى در نيتشان هست كه اگر اين نقص در آنها نمىبود و اين عذر را نمىداشتند ، از ديگران در اين\r\n\r\n\r\n\r\n\r\n","description":"","footnote":"\r\n( 1 ) نساء / 95 .\r\n( 2 ) خانه نشينان متخلّف را نمىگويد . آنها اصلًا به حساب نمىآيند .\r\n","page_name":" 596 ","page_number":596},
  {"content":"\r\n\r\nجهاد فى سبيل اللَّه سبقت مىگرفتند ، نفى نمىكند كه هم درجهء مجاهدين فى سبيل اللَّه باشند . اين مسئله در جاى خود درست است .\r\nوقتى اميرالمؤمنين از صفّين مراجعت مىكرد ، شخصى خدمت ايشان عرض كرد : يا اميرَالمؤمنين ! دوست داشتم برادرم هم همراه ما و در ركاب شما بود و به فيض درك ركاب شما نائل مىشد . حضرت فرمود : بگو نيتش چيست ؟ در دلش چيست ؟ تصميمش چيست ؟ آيا اين برادر تو معذور بود و نتوانست بيايد ، يا معذور نبود و نيامد ؟ اگر معذور نبود و نيامد ، بهتر همان كه نيامد و اگر معذور بود و نيامد ولى دلش با ما بود ، ميلش با ما بود و تصميم او اين بود كه با ما باشد ، پس با ما بوده .\r\nگفت : بله يا اميرالمؤمنين ! اين‌طور بود . فرمود : نه تنها برادر تو با ما بوده ، بلكه با ما بوده‌اند افرادى كه هنوز در رحمهاى مادرانند ، با ما بوده‌اند افرادى كه هنوز در اصلاب پدرانند . تا دامنهء قيامت اگر افرادى پيدا شوند كه واقعاً از صميم قلب ، نيت و آرزويشان اين باشد كه‌اى كاش على را درك مىكردم و در ركاب او مىجنگيدم ، ما آنها را جزء اصحاب صفّين مىشماريم .\r\nانتطار ظهور يعنى چه ؟ افْضَلُ الْاعْمالِ انْتِظارُ الْفَرَجِ « 1 » يعنى چه ؟ بعضى خيال مىكنند اينكه افضل اعمال انتظار فرج است ، به اين معناست كه انتظار داشته باشيم امام زمان ( عجّل اللَّه تعالى فرجه ) با عده‌اى كه خواص اصحابشان هستند يعنى سيصد و سيزده نفر و عده‌اى غيرخواص ظهور كنند ، بعد دشمنان اسلام را از روى زمين بردارند ، امنيت و رفاه و آزادى كامل را برقرار كنند ، آن وقت به ما بگويند بفرماييد ! ما انتظار چنين فرجى را داريم و مىگوييم افضل اعمال هم انتظار فرج است ! ( يعنى بگير و ببند ، بده به دست من پهلوان ! ) نه ، انتظار فرج داشتن يعنى انتظار در ركاب امام بودن و جنگيدن و احياناً شهيد شدن ، يعنى آرزوى واقعى و حقيقى مجاهد بودن در راه حق ، نه آرزوى اينكه تو برو كارها را انجام بده ، بعد كه همهء كارها انجام شد و نوبت استفاده و بهره گيرى شد آن وقت من مىآيم ! مانند قوم موسى كه اصحاب پيغمبر گفتند : يا رسولَ اللَّه ! ما مانند قوم موسى نيستيم . ( بنى اسرائيل وقتى به نزديك فلسطين كه عَمالقه در آنجا بودند رسيدند و ديدند يك عده مردان جنگى در آنجا هستند ، گفتند : موسى !  فاذهب انت و ربك فقاتلا انا هاهنا \r\n\r\n\r\n\r\n\r\n","description":"","footnote":"\r\n( 1 ) منتخب الاثر ، ف 10 ، ب 2 ، ح 5 .\r\n","page_name":" 597 ","page_number":597},
  {"content":"\r\n\r\nقاعِدونَ « 1 » ما اينجا نشسته‌ايم ، تو و خدا برويد بجنگيد ، آنجا را تصفيه و از دشمن خالى كنيد ، خانه را آب و جارو بزنيد ؛ وقتى براى ما خبر آورديد كه هيچ خطرى نيست ، فقط بايد برويم راحت بنشينيم و از نعمتها استفاده كنيم ، ما به آنجا مىآييم ! موسى گفت : پس شما چه ؟ شما هم وظيفه داريد كه دشمن را كه خانهء شما را اشغال كرده است ، از خانه‌تان بيرون كنيد . ) اصحاب پيغمبر ( مانند مقداد ) گفتند : يا رسولَ اللَّه ! ما آن حرف را نمىزنيم كه بنى اسرائيل گفتند ، ما مىگوييم : اگر شما فرمان بدهيد كه خودتان را به دريا بريزيد به دريا مىريزيم ، به آتش بزنيد به آتش مىزنيم .\r\nانتظار فرج داشتن يعنى واقعاً در نيت ما اين باشد كه در ركاب امام زمان و در خدمت ايشان دنيا را اصلاح كنيم . در زيارت اباعبداللَّه عليه السلام مىگوييم : « يا لَيْتَنا كُنّا مَعَكَ فَنَفوزَ فَوْزاً عَظيماً » ( كه براى ما يك ورد شده و به معناى آن هم توجه نمىكنيم ) يا اباعبداللَّه ! اى كاش ما با تو بوديم و رستگارى عظيم پيدا مىكرديم .\r\nمعنايش اين است كه‌اى كاش ما در خدمت تو بوديم و شهيد مىشديم و از راه شهادت ، رستگارى عظيم پيدا مىكرديم . آيا اين ادعاى ما از روى حقيقت است ؟\r\nافرادى هستند كه از روى حقيقت ادعا مىكنند ولى اكثر ما كه در زيارتنامه‌ها مىخوانيم ، لقلقهء زبان است .\r\n\r\nرؤياى يكى از علماى بزرگ\r\nاباعبداللَّه عليه السلام در شب عاشورا فرمود : من اصحابى بهتر و باوفاتر از اصحاب خودم سراغ ندارم . يكى از علماى بزرگ شيعه گفته بود : من باور نداشتم كه اين جمله را اباعبداللَّه فرموده باشد به اين دليل كه با خودم فكر مىكردم اصحاب امام حسين خيلى هنر نكردند ، دشمن خيلى شقاوت به خرج داد . امام حسين است ، ريحانهء پيغمبر است ، امام زمان است ، فرزند على است ، فرزند زهراست ؛ هر مسلمان عادى هم اگر امام حسين عليه السلام را در آن وضع مىديد ، او را يارى مىكرد . آنها كه يارى كردند خيلى قهرمانى به خرج ندادند ، آنها كه يارى نكردند خيلى مردم بدى بودند .\r\nاين عالم مىگويد : مثل اينكه خداى متعال مىخواست مرا از اين غفلت و جهالت و\r\n\r\n\r\n\r\n\r\n","description":"","footnote":"\r\n( 1 ) مائده / 24 .\r\n","page_name":" 598 ","page_number":598},
  {"content":"\r\n\r\nاشتباه بيرون بياورد . شبى در عالم رؤيا ديدم صحنهء كربلاست و من هم در خدمت اباعبداللَّه آمده‌ام اعلام آمادگى مىكنم . خدمت حضرت رفتم ، سلام كردم ، گفتم : يابنَ رسولِ اللَّه ! من براى يارى شما آمده‌ام ، من آمده‌ام جزء اصحاب شما باشم . فرمود : به موقع به تو دستور مىدهيم . وقت نماز شد . ( ما در كتب مقتل خوانده بوديم كه سعيدبن عبداللَّه حنفى و افراد ديگرى آمدند خود را سپر اباعبداللَّه قرار دادند تا ايشان نماز بخواند . ) فرمود : ما مىخواهيم نماز بخوانيم . تو در اينجا بايست تا وقتى دشمن تيراندازى مىكند ، مانع از رسيدن تير دشمن شوى . گفتم : چشم ، مىايستم .\r\nمن جلوى حضرت ايستادم . حضرت مشغول نماز شدند . ديدم يك تير دارد به سرعت به طرف حضرت مىآيد . تا نزديك من شد ، بى اختيار خود را خم كردم .\r\nناگاه ديدم تير به بدن مقدس اباعبداللَّه اصابت كرد . در عالم رؤيا گفتم : اسْتَغْفِرُاللَّهَ رَبّى وَ اتوبُ الَيْه عجب كار بدى شد ! ديگر نمىگذارم . دفعهء دوم تيرى آمد . تا نزديك من شد ، خم شدم . باز به حضرت خورد ! دفعهء سوم و چهارم هم به همين صورت خود را خم كردم و تير به حضرت خورد . ناگهان نگاه كردم ديدم حضرت تبسّمى كرد و فرمود : ما رَأَيْتُ اصْحاباً ابَرَّ وَ اوْفى مِنْ اصْحابى « 1 » اصحابى بهتر و باوفاتر از اصحاب خودم پيدا نكردم . در خانهء خود نشسته و مرتب مىگوييد : « يا لَيْتَنا كُنّا مَعَكَ فَنَفوزَ فَوْزاً عَظيماً » اى كاش ما هم مىبوديم ، اى كاش ما هم به اين رستگارى نائل مىشديم . پاى عمل به ميان نيامده است تا معلوم شود كه در عمل هم اينچنين هستيد يا نه . اصحاب من مرد عمل بودند نه مرد حرف و زبان .\r\nسخنم خود به خود به اينجا كشيده شد . تقريباً نزديك ظهر هم هست ، نزديك نماز اباعبداللَّه . در روز عاشورا بيشتر اصحاب قبل از ظهر شهيد شدند ، يعنى تا ظهر عاشورا هنوز عده‌اى از اصحاب و همهء اهل بيت و وجود مقدس اباعبداللَّه در قيد حيات بودند . مرحلهء اول شهادت اصحاب در آن تيراندازى بود كه دو صف در مقابل يكديگر ايستادند . صف كوچك اباعبداللَّه با هفتاد و دو نفر بود ولى با يك روحيهء شجاعانه و پرحماسهء بىنظير . اباعبداللَّه حاضر نشد يك ذره قيافهء شكست به خود بگيرد . براى هفتاد و دو نفر ميمنه و ميسره و قلب قرارداد ، فرمانده قرارداد ، منظم و\r\n\r\n\r\n\r\n\r\n","description":"","footnote":"\r\n( 1 ) روضة الواعظين ، ج 1 / ص 219 .\r\n","page_name":" 599 ","page_number":599},
  {"content":"\r\n\r\nمرتب . جناب زهيربن القين را در ميمنهء اصحابش قرار مىدهد و جناب حبيب را در ميسره . پرچم را هم به برادر رشيدش ابوالفضل العبّاس مىدهد كه از آن روز به نام پرچمدار و علمدار حسين و صاحب رايت حسين بن على معروف شد . اصحاب اجازه مىخواهند جنگ را شروع كنند . مىفرمايد : نه ، تا دشمن شروع نكرده ما شروع نمىكنيم . عمر سعد در ابتدا تعللهايى كرده بود . او دلش مىخواست دين و دنيا را ، خدا و خرما را با هم داشته باشد ؛ هم حكومت رى را از ابن زياد بگيرد و هم دست خود را به خون امام حسين آلوده نكرده باشد . مرتب نامه‌هاى مصلحتى مىنوشت تا بلكه جنگ نشود . ابن زياد جريان را فهميد . نامهء شديدى به او نوشت كه كار بايد يكسره شود ؛ اگر نمىخواهى انجام دهى ، به كس ديگرى كه مأموريت را به او داده‌ايم واگذار كن . نمىتوانست از دنيا بگذرد . در امرى كه داير بين دين و دنيا بود ، از دينش گذشت ! گفت : مىجنگم و امر امير را اطاعت مىكنم . در روز عاشورا مقدارى از رذالتهاى عمر سعد معلول اين بود كه فكر مىكرد ممكن است گزارشهاى گذشته به ابن زياد رسيده باشد كه عمر سعد تعلّل مىورزد و يك مقدار هواخواه حسين بوده است . لذا براى اينكه خودش را از روسياهى نزد ابن زياد بيرون بياورد ، يك سلسله رذالتها كرد براى اينكه آنها را براى ابن زياد نقل كنند . وقتى كه دو طرف مقابل يكديگر ايستادند ، به تيراندازهاى خود گفت : آماده باشيد . همه آماده شدند .\r\nاولين كسى كه تير را به كمان كرد و به طرف خيام حسينى انداخت ، خود او بود « 1 » بعد فرياد زد : ايّهاالناس ! همه نزد عبيداللَّه زياد شهادت بدهيد كه اول كسى كه به طرف حسين تير انداخت ، من بودم .\r\nمن هر وقت به اينجا مىرسم روضه‌اى كه از مرحوم عالم بزرگوار ، دوست بسيار بسيار عزيز و گرانبهاى ما و شما نارمكيها « 2 » كه حدود ده سال پيش از دست ما رفت ، مرحوم آيتى ( رضوان اللَّه عليه ) شنيدم يا در كتابش خواندم ، به يادم مىآيد .\r\nاين مرد مىگفت : جنگ كربلا با يك تير شروع شد و با يك تير خاتمه يافت . با تيرى كه عمر سعد انداخت ، شروع شد . آيا مىدانيد با چه تيرى خاتمه پيدا كرد ، يعنى از جنبهء دوطرفى خارج شد و بعد از آن يكطرفه شد ؟ اباعبداللَّه در وسط صحنه\r\n\r\n\r\n\r\n\r\n","description":"","footnote":"\r\n( 1 ) اتفاقاً پدرش سعد وقاص كه از اصحاب پيغمبر بود ، تيرانداز خيلى ماهرى بود و مهارت او در تيراندازى بين عرب معروف بود و در جنگهاى اسلامى هم از اين نظر خيلى خدمت كرده بود .\r\n( 2 ) محل ايراد سخنرانى ، مسجد جامع نارمك ( تهران ) بوده است .\r\n","page_name":" 600 ","page_number":600},
  {"content":"\r\n\r\nايستاده بود ، پس از آنكه كرّ و فرّهاى زيادى كرده و خسته شده بود . ناگهان سنگى به پيشانى مباركش اصابت كرد . پيراهنش را بالا زد تا خون را از جبينش پاك كند كه در همان حال تير زهرآلود و سه شعبه‌اى به سينهء مباركش وارد شد . كار مبارزهء حسين عليه السلام در آنجا پايان يافت ، و ديدند حسين عليه السلام ديگر شعار جنگى نمىدهد و مخاطب او فقط خدايش است : بِسْمِ اللَّهِ وَ بِاللَّهِ وَ عَلى مِلَّةِ رَسولِ اللَّهِ . .\r\nغرض اين است كه اولين تيرى كه رها شد ، وسيلهء عمر سعد بود . بعد هم ديگر تير مانند باران به طرف اصحاب اباعبداللَّه آمد . اينها هم مردانگى كردند ، يك پا را خواباندند روى زمين و پاى ديگر را بلند كردند و هرچه تير در چلّهء كمان داشتند انداختند و تعداد زيادى از دشمن را به خاك افكندند . عده‌اى از اصحاب اباعبداللَّه در اين تيراندازى عمومى شهيد شدند . بعد جنگ تن به تن شروع شد كه احتياج به زمان داشت . دو طرف براى جنگ تن به تن حاضر شدند . مردى از اصحاب اباعبداللَّه به ميدان مىرفت ، از آنها هم مىآمدند و در همهء موارد هم آن روح ايمان اصحاب اباعبداللَّه پيروزى مىداد . پيرمردشان اگر با يكى از آنها مىجنگيد پيروز مىشد و گاهى پنج تا ده نفر را از ميان مىبرد .\r\nمردى از اصحاب اباعبداللَّه به نام عابس بن ابى شبيب شاكرى - كه خيلى شجاع بود و آن حماسهء حسينى هم در روحش بود - آمد وسط ميدان ايستاد و هماورد طلبيد . كسى جرأت نكرد بيايد . اين مرد ناراحت و عصبانى شد و برگشت ، خُود را از سر برداشت ، زره را از بدن بيرون آورد ، چكمه را از پا بيرون كرد و لخت به ميدان آمد و گفت : حالا بياييد با عابس بجنگيد ! باز هم جرأت نكردند . بعد دست به يك عمل ناجوانمردانه زدند ؛ سنگ و كلوخ و شمشير شكسته‌ها را به سوى اين مرد بزرگ پرتاب كردند و به اين وسيله او را شهيد نمودند . « جوشن ز بر گرفت كه ماهم نه ماهيم » « 1 » اصحاب اباعبداللَّه در روز عاشورا خيلى مردانگى نشان دادند ، خيلى صفا و وفا نشان دادند ( هم زنان و هم مردان آنها ) ؛ واقعاً تابلوهايى در تاريخ بشريت ساختند كه بىنظير است . اگر اين تابلوها در تاريخ فرنگيها مىبود آن وقت مىديديد از آنها چه مىساختند . جناب عبداللَّه بن عُمَيْركَلْبى يكى از افرادى است كه در كربلا ،\r\n\r\n\r\n\r\n\r\n","description":"","footnote":"\r\n( 1 ) نظامى .\r\n","page_name":" 601 ","page_number":601},
  {"content":"\r\n\r\nهم زنش همراهش بود و هم مادرش . مرد خيلى قوى و شجاعى بود . وقتى مىخواهد به ميدان برود ، زن او مانع مىشود : كجا مىروى ، من را به كى مىسپارى ؟ ( تازه زفاف كرده بود ) پس من چه كنم ؟ فوراً مادرش آمد و گفت : پسرم ! مبادا حرف زنت را بشنوى . امروز روز امتحان توست . اگر امروز خودت را فداى حسين نكنى ، شير پستانم را به تو حلال نخواهم كرد . اين مرد بزرگ مىرود مىجنگد تا شهيد مىشود .\r\nبعد همين زن ، عمود خيمه‌اى را برمىدارد و به دشمن حمله مىكند . اباعبداللَّه فرياد مىكند : اى زن برگرد ! خدا بر زنان جهاد را واجب نكرده است . امر آقا را اطاعت مىكند . ولى دشمن رذالت مىكند ، سر اين مرد بزرگ را از بدن جدا و براى مادرش پرتاب مىكنند : بيا بچه‌ات را تحويل بگير ! سر جوانش را بغل مىگيرد ، به سينه مىچسباند ، مىبوسد : مرحبا پسرم ، آفرين پسرم ، حالا ديگر من از تو راضى شدم و شيرم را به تو حلال كردم . بعد آن را به طرف لشكر دشمن مىاندازد و مىگويد : ما چيزى را كه در راه خدا داده‌ايم پس نمىگيريم .\r\nاباعبداللَّه يك وقت مىبيند در اين صحنه جزء افرادى كه آمده‌اند و از او اجازه مىخواهند ، يك بچهء ده دوازده ساله است كه شمشير به كمرش بسته است ؛ آمد خدمت آقا عرض كرد : اجازه دهيد من به ميدان جنگ بروم ( وَ خَرَج شابٌّ قُتِلَ ابوهُ فِى الْمَعْرَكَة . اين طفل كسى است كه قبلًا پدرش شهيد شده است . ) فرمود : تو كودكى ، نرو . عرض كرد : اجازه دهيد ، من مىخواهم بروم . فرمود : من مىترسم مادرت راضى نباشد . گفت : « يا اباعبداللَّه ! انَّ امّى امَرَتْنى » مادرم به من فرمان داده و گفته است بايد به روى ، اگر خودت را فداى حسين نكنى از تو راضى نيستم . اين طفل آنچنان باادب است ، آنچنان باتربيت است كه افتخارى درست كرد كه احدى درست نكرده بود . هر كسى كه به ميدان مىرفت ، خودش را معرفى مىكرد . در عرب رسم خوبى بود كه افراد ، خود را معرفى مىكردند و به همين جهت كه اين طفل خود را معرفى نكرد ، در تاريخ مجهول مانده كه پسر كداميك از اصحاب بوده است . مقاتل ، او را نشناخته‌اند ، فقط نوشته‌اند : « وَ خَرَجَ شابٌّ قُتِلَ ابوهُ فِى الْمَعْرَكَةِ » . چرا ؟ آيا رجز نخواند ؟ رجز خواند اما ابتكارى به خرج داد و رجز راطور ديگرى خواند ؛ ابتكارى كه هيچ كس به خرج نداده بود . اين طفل وقتى به ميدان رفت ، شروع كرد به رجز خواندن . گفت : « اميرى حُسَيْنٌ وَ نِعْمَ الْاميرُ » ايّهاالناس ! من آن كسى هستم كه آقايش حسين است و براى معرفى من همين كافى است .\r\n\r\n","description":"","footnote":"","page_name":" 602 ","page_number":602},
  {"content":"\r\n\r\n اميرى حسين و نِعَم الامير * سرورُ فؤادِ البشيرِ النّذير \r\nاللّهمّ ارزقنا توفاق الطّاعة و بعد المعصية و صدق النّيّة و عرفان الحرمة و اكرمنا بالهدى والاستقامة و سدّد السنتنا بالصّواب والحكمة و املأ قلوبنا بالعلم والمعرفة . .\r\nخدايا دلهاى ما را به نور ايمان منوّر بگردان ، ما را از مهاجرين و مجاهدين واقعى دين اسلام قرار بده ، مسلمانان را بر دشمنانشان در همهء جبهه‌ها پيروز بگردان ، شرّ يهود عنود را به خودشان برگردان .\r\nخدايا مرضاى مسلمين ، مريض منظور را عاجلًا شفا عنايت بفرما ، اموات ما را غريق رحمت خود بفرما .\r\nلا حول و لا قوّة الّا باللَّه و صلّى اللَّه على محمّد و إله الطّاهرين .\r\n\r\n","description":"","footnote":"","page_name":" 603 ","page_number":603},
  {"content":"\r\n . \r\n","description":"","footnote":"","page_name":" 604 ","page_number":604},
  {"content":"\r\n\r\n\r\n3 هجرت و جهاد\r\nدر دو جلسهء گذشته دربارهء دو اصل هجرت و جهاد - كه در اسلام وجود دارد و در قرآن كريم مكرر ايندو توأم با يكديگر ذكر شده‌اند - بحثهايى ايراد شد . بحث امروز ما متمّم بحثهاى قبلى است و دربارهء ارزش ايندو در تربيت و تكميل روح انسان از جنبهء اخلاقى و احياناً از جنبهء اجتماعى صحبت مىكنيم . قبلًا تعبير خاصى را كه در شكل افراطى ، از هجرت و جهاد شده است بيان كرديم و حقيقت را توضيح داديم .\r\nما اگر بخواهيم روح هجرت و جهاد را در همهء جبهه‌ها ، اعمّ از مادى و معنوى به دست آوريم مىبينيم هجرت يعنى جدا شدن ، خود را جدا كردن از آنچه به انسان چسبيده يا انسان خود را به آن چسبانده است ، و جهاد يعنى درگيرى ، چه جهاد با دشمن و چه جهاد با نفس .\r\nهجرت و جهاد دو چيزى هستند كه اگر نباشند ، براى انسان جز زبونى و اسارت چيزى باقى نمىماند . يعنى انسان آن وقت به معنى حقيقى انسان است كه زبونِ آنچه به او احاطه پيدا كرده و به او چسبيده است يا خودش خود را به آن چسبانده ، نباشد .\r\nو الّا اگر انسان ، زبونِ محيط مادى و يا زبون محيط معنوىاى باشد كه در آن زيست مىكند ، انسان آزاد به معنى واقعى نيست ، انسانى اسير و زبون و بيچاره است .\r\n\r\n","description":"","footnote":"","page_name":" 605 ","page_number":605},
  {"content":"\r\n\r\n\r\nستايش سفر در اسلام\r\nاگر ما هجرتهاى ظاهرى را درنظر بگيريم ، اين خود مسأله‌اى است كه آيا براى انسان سفر بهتر است يا حضر ؟ ( البته مقصود اين نيست كه انسان دائم السفر باشد و هيچ وقت حضر نداشته باشد ، وطن نداشته باشد . ) آيا براى انسان بهتر است كه هميشه در يك وطن زندگى كند و سفرى در دنيا برايش رخ ندهد يا سفر براى انسان مفيد است و سفر ، خود هجرتى است ؟ .\r\nدر اسلام به طوركلى سفر ستوده شده است . اگرچه سياحت به آن معنا كه در دوران گذشته بوده به طورى كه افرادى اساساً مقرّ و جايگاهى نداشته و هميشه از اينجا به آنجا مسافرت مىكردند ( اگر تشبيه درستى باشد به اصطلاح ما نظير كولىها ) امر مطلوبى نيست ، ولى اينكه انسان در همهء عمر در يك ده زندگى كند و از ده خود بيرون نيايد و يا در يك شهر زندگى كند و از آن شهر خارج نشود ، در كشورى زندگى كند و به كشورهاى ديگر سفر نكند نيز روح انسان را ضعيف و زبون بار مىآورد .\r\nاگر انسان توفيق پيدا كند كه به مسافرت برود ، خصوصاً با سرمايه‌اى علمى كه در حضر كسب كرده است ( زيرا اگر انسان ، خام به سفر برود استفاده‌اى نخواهد كرد ) و ناديده‌ها را ببيند و برگردد ، بسيار مؤثر خواهد بود . آن اثرى كه سفر روى روح انسان مىگذارد ، آن پختگىاى كه مسافرت و هجرت از وطن در روح انسان ايجاد مىكند ، هيچ عامل ديگرى ايجاد نمىكند حتى كتاب خواندن . اگر انسان مثلًا در كشورهاى اسلامى نرود و بگويد به جاى اينكه به اينهمه كشور بروم و مطالعه كنم ، كتاب مىخوانم ، به نتيجهء مطلوب نخواهد رسيد . شك نيست كه كتاب خواندن خيلى مفيد است ولى كتاب خواندن هرگز جاى مسافرت را - كه تغيير جوّ و محيط دادن و از نزديك مشاهده كردن است - نمىگيرد . در قرآن آياتى داريم كه امر به سير در ارض كرده است :  قل سيروا فى الارض  « 1 » يا  ا و لم يسيروا فى الارض  « 2 » . مفسرين تقريباً اتفاق نظر دارند كه مقصود ، مطالعهء تاريخ است ولى قرآن براى مطالعهء تاريخ ، به خواندن كتابهاى تاريخى توصيه نمىكند بلكه دعوت به مطالعهء آثار تاريخى مىكند\r\n\r\n\r\n\r\n\r\n","description":"","footnote":"\r\n( 1 ) نمل / 69 .\r\n( 2 ) روم / 9 .\r\n","page_name":" 606 ","page_number":606},
  {"content":"\r\n\r\nكه اين صادقتر از مطالعهء كتب تاريخ است ، چون سفر است و فايدهء سفر را همراه خود دارد . سفر چيزى است كه غير سفر جاى آن را نمىگيرد . شعرى در ديوان منسوب به اميرالمؤمنين على عليه السلام هست كه مىگويد :\r\n تَغَرَّبْ عَنِ الْاوْطانِ فى طَلَبِ الْعُلى * وَ سافِرْ فَفِى الْاسْفارِ خَمْسُ فَوائِد \r\n تَفَرُّجُ هَمٍّ وَ اكْتِسابُ مَعيشَةٍ * وَ عِلْمٍ وَ آدابٍ وَ صُحْبَةِ ماجِد « 1 » \r\n.\r\nسفر كن ، مثل مرغ پابسته نباش كه وقتى به پايش يك لنگه كفش مىبندند ديگر نمىتواند تكان بخورد . سفر كن ولى هدف تو از سفر ، طلب علوّها و برتريها يعنى طلب فضيلتها و كسب كمالها باشد . و در سفر پنج فايده نهفته است : .\r\n1 . تَفَرُّجُ هَمٍّ . همّ و غم ، اندوهها از دلت بر طرف مىشود ، تفرّج پيدا مىكنى . انسان تا وقتى كه در محيط است ، با سوابقى كه در زندگى دارد ، خاطراتْ هميشه براى او يادآور غم و اندوه و غصه و گرفتاريهاست . مسافرت كردن و از دروازهء شهر بيرون رفتن ، به‌طور طبيعى همان است و غم و غصه‌ها در شهر ماندن همان . پس اولين فايده‌اش اين است كه از همّ و غم‌ها نجات پيدا مىكنيد ؛ لااقل روح انسان كه زير سنگينى غم و غصه‌ها لگدمال مىشود ، براى مدتى آزاد مىگردد .\r\n2 . وَاكْتِسابُ مَعيشَةٍ . اگر باهوش باشيد مىتوانيد با مسافرت ، كسب معيشت كنيد .\r\nانسان نبايد در معيشتها ، در كسب درآمدها ، فكرش محدود باشد به آنچه كه در محيطش وجود دارد . چه بسا كه انسان با لياقتى كه دارد ، اگر پايش را از محيط خود بيرون گذاشته و به محيط ديگر برود برايش بهتر باشد ، زندگىاش خيلى بهتر شود و رونق بيشترى پيدا كند .\r\n3 . وَ عِلْمٍ . غير از كسب معيشت ، كسب علم كنيد . هر عالِمى يك دنيايى است .\r\nممكن است در شهر شما عالمهاى بزرگ و درجهء اولى باشند ولى هر گلى بويى دارد .\r\nعالمى كه در شهر ديگر است ، ممكن است از يك نظر در حد عالم شهر شما نباشد ولى او هم براى خود دنيايى دارد . وقتى با دنياى او روبرو شديد ، غير از دنيايى كه داشتيد با دنياى علم ديگرى نيز آشنا خواهيد شد و علوم ديگرى به دست خواهيد آورد .\r\n4 . وَ آدابٍ . همهء آداب و اخلاقها آداب و اخلاقى نيست كه مردم شهر يا كشور تو\r\n\r\n\r\n\r\n\r\n","description":"","footnote":"\r\n( 1 ) مستدرك ج 3 / ص 22 .\r\n","page_name":" 607 ","page_number":607},
  {"content":"\r\n\r\nمىدانند . وقتى به جاى ديگرى سفر مىكنيد ، با يك سلسله آداب ديگر برخورد مىكنيد و احياناً متوجه مىشويد كه برخورد و عادتهاى آنها بهتر از عادات مردم شماست ، آدابى كه مردم آنجا رعايت مىكنند بهتر از آداب مردم شماست . ممكن است يك سلسله آداب و اخلاق در مسافرت بياموزيد . لااقل مىتوانيد آداب آنها را با آداب خود ، مقابل يكديگر بگذاريد و مقايسه كنيد ، قضاوت كنيد و آداب خوبتر را انتخاب كنيد .\r\n5 . وَ صُحْبَةِ ماجِدٍ . غير از مسئلهء كسب علم ، صحبت است . صحبت يعنى همنشينى . در سفر ، به همنشينى با مردمان بزرگ توفيق پيدا مىكنيد . گاهى صحبت با افراد بزرگ ، به روح شما كمال مىدهد ( نه صحبتِ تعليم و تعلّم است ، بلكه منظور همنشينى با آنهاست ) .\r\nفى طَلَبِ الْعُلى معنايش اين است كه مسافرت كنيد و هدفتان از مسافرت اين نباشد كه برويم ببينيم گرانترين هتلها را كجا مىتوان پيدا كرد ، بهترين غذاها را كجا مىتوان خورد ، فلان عيّاشى را در كجا مىتوان انجام داد و از اين قبيل . تَغَرَّبْ عَنِ الْاوْطانِ فى طَلَبِ الْعُلى در طلب فضيلتها و علوّها و رُقاءها و كمالها از وطن دورى كن ، و اينهاست كه در اثر هجرت از وطن نصيب شما مىشود .\r\n\r\nبرترى علماى سفر كرده\r\nتاريخ نشان مىدهد افراد عالمى كه مخصوصاً بعد از دوران پختگى به مسافرت پرداخته و برگشته‌اند ، كمال و پختگى ديگرى داشته‌اند . شيخ بهايى در ميان علما امتياز خاصى دارد ؛ مردى جامع الاطراف و ذى فنون است . در ميان شعرا نيز سعدى شاعرى است همه جانبه كه در قسمتهاى مختلف شعر گفته است ، يعنى دايرهء فهم سعدى دايرهء وسيعى است . شعر او به حماسه و غزل عرفانى و اندرز و نوع ديگر اختصاص ندارد ؛ در همهء قسمتها هم در سطح عالى است . سعدى مردى است كه مدت سى سال در عمرش مسافرت كرده است . اين مرد يك عمر نود ساله كرده كه سى سال آن به تحصيل گذشته ، بعد از آن در حدود سى سال در دنيا مسافرت كرده است و سى سال ديگر دورهء كمال و پختگى او بوده كه به تأليف كتابهايش پرداخته است . گلستان و بوستان همه بعد از دوران پختگى اوست . به همين دليل سعدى يك مرد نسبتاً كامل و پخته‌اى است . در بوستان مىگويد :\r\n\r\n","description":"","footnote":"","page_name":" 608 ","page_number":608},
  {"content":"\r\n\r\n در اقصاى عالم بگشتم بسى * بسر بردم ايّام با هر كسى \r\n ز هر گوشه‌اى توشه‌اى يافتم * ز هر خرمنى خوشه‌اى يافتم \r\nدر داستانهاى گلستان و بوستان جملاتى از اين قبيل مىگويد كه در جامع بعلبك بودم چنين شد ، در كاشغر بودم چنان شد ( بعلبك كجا و كاشغر كجا ! ) ، در كاشغر با كودكى مصادف شدم كه نحو مىخواند ، به او گفتم :\r\n طبع تو را تا هوس نحو شد * طاقت و صبر از دل ما محو شد \r\nيا گاهى مىگويد در هندوستان در سومنات بودم ، چنين شد ، چه ديدم و چنان شد ؛ در سفر حجاز كه مىرفتم كسى همراه ما بود كه چنان كرد . همهء اينها را منعكس كرده است . شك نيست كه روح شاعر با اينها كمال مىيابد .\r\nاين است كه شما در شعر سعدى يك نوع همه جانبگى مىبينيد ، ولى در شعر حافظ چنين چيزى نيست . در اشعار مولوى نيز نوعى همه جانبگى مىتوان ديد چون مولوى هم بسيار سفر كرده است ، با ملتهاى مختلف بسر برده و لذا با زبانهاى مختلف آشناست و لغات مختلف به كار برده است ، با فرهنگهاى مختلف آشنا بوده .\r\nولى حافظ ( با همهء ارادتى كه ما به او داريم و واقعاً مرد عارف فوق العاده‌اى بوده است و در غزلهاى عرفانى ، سعدى به گرد او هم نمىرسد و در اين زمينه بسيار عميق است ) يك بُعدى است ، يك بعد بيشتر ندارد . او از شيراز نمىتوانسته دل بكند . مىگويد :\r\n اگرچه اصفهان آب حيات است * ولى شيراز ما از اصفهان به \r\nيا مىگويد :\r\n خوشا شيراز و وضع بىمثالش * خداوندا نگه‌دار از زوالش \r\nاو آب مصلّى و گلگشت مصلّى و همان جايى را كه بود چسبيد و ماند . مىگويند يك بار سفر كرد و تا يزد آمد ولى آنچنان ناراحت شد كه مرتب آرزو مىكرد كه به شيراز برگردد :\r\n اى خوش آن روز كزين منزل ويران بروم * راحت جان طلبم و زپى جانان بروم \r\n دلم از وحشت زندان سكندر بگرفت * رخت بر بندم و تا ملك سليمان بروم \r\nاين شعر در عين حال كه عرفانى است ، بيان حال او نيز هست . توضيح بيت\r\n\r\n","description":"","footnote":"","page_name":" 609 ","page_number":609},
  {"content":"\r\n\r\nدوم اينكه در تاريخ و افسانه‌هاى قديم آمده است كه اسكندر كه به ايران آمد ، يزد را محبس خود كرد يعنى هر كسى را كه مىخواست زندانى كند ، به زندان يزد مىبرد و از طرفى در قديم شيراز و تخت جمشيد را ملك سليمان مىناميدند :\r\n دلم از وحشت زندان سكندر بگرفت * رخت بر بندم و تا ملك سليمان بروم \r\nاگر معنى عرفانى آن را درنظر بگيريم ، مقصود از زندان سكندر ، تن و عالم طبيعت و ماده ، و مقصود از ملك سليمان ، عالم معناست . ولى در عين حال ايهام به اين معنا ( آرزوى بازگشت به شيراز ) هم هست .\r\nبعد براى اينكه به يزديها برنخورد و آنها را مردم حق ناشناس جلوه نداده و خود هم مرد حق ناشناسى نباشد و همچنين اعتراف كرده باشد كه مردم يزد با او خوشرفتارى كرده‌اند ، در شعر ديگرى از آنها ستايش مىكند :\r\n اى صبا از ما بگو با ساكنان شهر يزد * اى سر ما حق شناسان گوى چوگان شما \r\nو قرار بود سفرى هم به هندوستان بكند . تا كنار دريا رفت ولى آنجا گفت نه ، ما اهل دريا نيستيم . از همان جا دومرتبه به شيراز برگشت . در همان گلگشت مصلّى ماند و ديگر حاضر نشد آنجا را رها كند .\r\nمسلّماً شيخ بهايى كه دنيا را گشته ، با ملّايى كه پنجاه سال از دروازهء نجف بيرون نيامده است خيلى فرق مىكند . او مردى است كه با همهء گروهها و طوايف در دنيا سر و كار داشته است . بسيارى علماى ديگر كه ما داريم همين‌طور بوده‌اند . وقتى ما تاريخ را نگاه مىكنيم مىبينيم علمايى كه زياد مسافرت كرده و با طبقات گوناگون سر و كار داشته‌اند و استادهاى متنوعى در رشته‌هاى مختلف ديده‌اند ( نظير شهيد ثانى ) و در هر شهرى با مردم بوده‌اند و فكر بازتر و وسيعترى دارند نسبت به افرادى كه به اندازهء آنها نابغه بوده‌اند و نبوغشان كمتر از آنها نبوده ، اخلاصشان كمتر از آنها نبوده ولى هميشه در يك محيط زيسته و از محيط خود خارج نشده‌اند . قهراً پختگى روح اينها برابر آنها نخواهد بود .\r\nعرض كردم از هجرت ، تعبير معنوى هم در احاديث شده است : الْمُهاجِرُ مَنْ هَجَرَ السَّيِّئات . ولى گفتيم بر خلاف توهّم بعضيها ، اين تعبير معنايش نفى هجرت ظاهرى و جسمانى نيست ، بلكه اثبات يك هجرت در سطح روحى و معنوى است . يعنى هجرت اسلامى منحصر به اين نيست كه انسان از شهر و ديار و ده و منطقهء خود\r\n\r\n","description":"","footnote":"","page_name":" 610 ","page_number":610},
  {"content":"\r\n\r\nهجرت كند ، زبون منطقه‌اش نباشد ، اسير شهر و ده خود نباشد ، اسير آب و هوايى كه در آن زيست كرده نباشد ، اسير عوامل جغرافيايى محيط خود نباشد كه خود يك نوع آزادى و نفى اسارت است ، بلكه همچنين انسان نبايد اسير خصلتها و عادتهاى روحى كه به او چسبيده است و اسير منطقهء روحى كه در آن زندگى مىكند و اسير جوّ روحى خود باشد .\r\n\r\nمهاجرت از عادات\r\nانسان به يك چيزهايى عادت پيدا مىكند ؛ عرف جامعه براى او يك اصل مىشود و يك عادت جسمى يا روحى براى او پيدا مىشود . عادت جسمى مثل عادت به سيگار كشيدن . خيلى از افرادى كه سيگار مىكشند ، وقتى پزشك به آنها مىگويد :\r\nسيگار نكش ، جواب مىدهند : عادت كرده‌ام ، نمىتوانم عادتم را ترك كنم ، ترك عادت موجب مرض است ! كه حرف مفتى است . الْمُهاجِرُ مَنْ هَجَرَ السَّيِّئاتِ . مرد آن است كه بتواند از آنچه كه به او چسبيده است جدا شود و هجرت كند . تو اگر از يك سيگار كشيدن نتوانى هجرت كنى ، انسان نيستى .\r\nمرحوم آية اللَّه حجّت ( اعلى اللَّه مقامه ) يك سيگارىاى بود كه من واقعاً هنوز نظير او را نديده‌ام ؛ گاهى سيگار از سيگار قطع نمىشد ، گاهى هم كه قطع مىشد طولى نمىكشيد . ايشان اكثر اوقات سيگار مىكشيد . وقتى مريض شدند ، براى معالجه به تهران آمدند و در تهران اطباء گفتند چون بيمارى ريوى هم داريد بايد سيگار را ترك كنيد . ايشان ابتدا به شوخى گفته بود : من اين سينه را براى سيگار مىخواهم ؛ اگر سيگار نباشد ، سينه را مىخواهم چه كنم ؟ گفتند : به هر حال برايتان خطر دارد و واقعاً مضر است . فرمود : مضر است ؟ گفتند : بله . گفت : نمىكشم . يك « نمىكشم » كار را تمام كرد . يك عزم و يك تصميم ، اين مرد را به صورت يك مهاجر از يك عادت قرار داد .\r\nمىگويند مأمون عادت به خاك خوردن داشت . اطباء و ديگران را جمع كرد تا كارى كنند كه خاك خوردن را ترك كند . معجون دادند ، گفتند : چنين كن ، چنان كن و هركس چيزى گفت ، فايده نبخشيد . روزى در اين زمينه صحبت مىكردند .\r\nژنده پوشى كه دم در نشسته بود گفت : دواى اين درد نزد من است . پرسيدند :\r\nچيست ؟ گفت : « عَزْمَةٌ مِنْ عَزَماتِ الْمُلوك » يك تصميم شاهانه . به رگ غيرت\r\n\r\n","description":"","footnote":"","page_name":" 611 ","page_number":611},
  {"content":"\r\n\r\nمأمون برخورد ، گفت : راست مىگويد ، و همان شد .\r\nانسان نبايد اينقدر اسير عادات باشد . متأسفانه بايد عرض كنم كه عادات اجتماعى ، بيشتر در ميان خانمها رايج است تا آقايان . مثلًا رسم چنين است كه در روز سوم و هفتم و چهلم ميّت ، چنين و چنان كنند يا در عروسى رسم اين است كه روى سر عروس قند بسايند و امثال اينها . مىگويند : رسم است ، چه مىشود كرد ؟\r\nمگر مىشود آن را زير پا گذاشت ؟ ! حال چه فلسفه‌اى دارد و چرا ؟ جواب مىدهند :\r\nرسم است ديگر ، رسم را كه نمىشود انجام نداد . اين يعنى زبونى ، حقارت و بيچارگى . انسان نبايد اينقدر اسير عرفها باشد . آدم بايد تابع منطق باشد . البته مثل امروزيها هم نبايد بىجهت سنت شكن بود و گفت : من با هرچه سنت است مخالفم ! خير ، من با هرچه كه سنت است مخالف نيستم ؛ با هر چيزى كه منطق دارد موافق و با هرچه كه منطق ندارد مخالفم . آن هم از آن طرف افتادن است .\r\nبنابراين اسلام هجرت را در زندگى انسانها يك اصل مىداند . معنايش چيست ؟\r\nاحيا و پرورش شخصيت انسان ، مبارزه با يكى از اساسى ترين عوامل زبونى و اسارت انسان : اى انسان ! اسير محيطى كه در آن متولد شده‌اى نباش ، اسير خشت و گل نباش « 1 » . انسان بايد براى خود اين مقدار آزادى و حريت و استقلال قائل باشد كه نه خود را اسير و زبون منطقه و آب و گل كند و نه اسير و زبون عادات و عرفيات و اخلاق زشتى كه محيط به او تحميل كرده است باشد . الْمُهاجِرُ مَنْ هَجَرَ السَّيِّئاتِ مهاجر كسى است كه بتواند از سيئات ، بديها ، پليديها ، زشتيها و صفات بد\r\n\r\n\r\n\r\n\r\n","description":"","footnote":"\r\n( 1 ) امام صادق عليه السلام روزى وارد منزل يكى از اصحاب خود شد . آن شخص در خانهء حقير و كوچكى كه موجب رنج زن و بچه‌اش بود زندگى مىكرد . امام مىدانست كه او مرد متمكّنى است . در دستور اسلام است كه « مِنْ سَعادَةِ الْانْسانِ سَعَةُ دارِهِ » جزء سعادتهاى انسان اين است كه خانه‌اش وسيع باشد . اگر كسى چنين امكانى برايش هست كه خانه‌اش وسيع باشد و اين كار را نكند ، بر زن و فرزند خود ظلم كرده است . امام صادق عليه السلام مىدانست كه او امكان دارد و با اين حال در خانهء تنگ و كوچك و محقرى زندگى مىكند . فرمود : تو چرا اينجا زندگى مىكنى ؟ تو كه مىتوانى خانه‌ات را به خاطر اهل خود ، زن و فرزند خود توسعه بدهى . گفت : يابن رسول اللَّه ! اين خانهء پدرى من است ، من در اينجا متولد شده‌ام ، پدر و پدر بزرگم هم در اينجا متولد شده و زندگى كرده‌اند ، نمىخواهم از خانهء پدرىام بيرون بروم ! امام صادق با كمال صراحت فرمود : گيرم پدر و پدر بزرگ تو هيچ كدام شعور نداشتند ، تو مىخواهى جريمهء بىشعورى پدر و مادرت را متحمّل شوى ؟ زن و بچه چه تقصيرى دارند ؟ ! از اينجا برو . اينكه من اينجا متولد شده‌ام ، به اينجا خو گرفته‌ام ، پدر و پدر بزرگم اينجا به دنيا آمده‌اند ، همه حرف مفت است .\r\n","page_name":" 612 ","page_number":612},
  {"content":"\r\n\r\nجدا شود . هجرت يعنى جدا شدن از زشتيهايى كه بر انسان احاطه پيدا كرده ، آزاد كردن خود از پليديهاى مادى و معنوى كه بر انسان احاطه پيدا كرده است . پس نتيجه مىگيريم كه هجرت ، خود يك عامل تربيتى است . برويم سراغ جهاد .\r\n\r\nدرگيرى با موانع\r\nجهاد يعنى درگيرى ، حتى در تعبير معنوى آن كه جهاد با نفس است . انسان با موانع و مشكلات روبرو مىشود . آيا انسان بايد هميشه اسير و زبون موانع باشد ؟ نه ، همين‌طور كه انسان نبايد اسير و زبون محيط خود باشد ، اسير و زبون موانع نيز نبايد باشد : اى انسان ! تو براى اين آفريده شده‌اى كه به دست خود موانع را از سر راه خويش بردارى .\r\nقبل از عبارت  و من يخرج من بيته مهاجرا الى الله و رسوله  مىفرمايد :  و من يهاجر فى سبيل الله يجد فى الارض مراغما كثيرا و سعة  هجرت كنيد ؛ هركس هجرت كند ، در روى زمين مُراغمها و سعه‌ها خواهد ديد « 1 » . قرآن در اينجا تعبير عجيبى دارد . دو آيهء قبل از  و من يهاجر فى سبيل الله  آيهء مستضعفين است :  ان الذين توفاهم الملائكة ظالمى انفسهم قالوا فيم كنتم قالوا كنا مستضعفين فى الارض قالوا ا لم تكن ارض الله واسعة فتهاجروا فيها  « 2 » . وقتى ملائكه عده‌اى را قبض روح مىكنند ، مىبينند پروندهء آنها بسيار تاريك و سياه و پليد است . مىپرسند : چرا اين‌طور است ؟ ! جواب مىدهند : ما عده‌اى مردم بيچاره بوديم ، در محيطى زندگى مىكرديم كه دستمان به جايى نمىرسيد ، جبر محيط اجازه نمىداد ، و از اين مهملات مىبافند . ملائكه مىگويند :\r\nاينها براى انسان عذر نيست . اينها عذر يك درخت است . درخت است كه نمىتواند از جاى خود حركت كند . اگر به درختى بگوييم : چرا در كنار خيابانهاى تهران پژمرده شده‌اى و صورت برگهايت مثل آدمهاى ترياكى اينقدر سياه است ؟ مىگويد :\r\nمگر اتوبوسهاى\r\n\r\n\r\n\r\n\r\n","description":"","footnote":"\r\n( 1 ) نساء / 100 . « سعه » يعنى فراخنايى ؛ يعنى مىبيند زمين خدا خيلى فراخ است و محدود نيست به آنجا كه او بوده . « مُراغَم » از مادهء « رغام » است . رغام يعنى خاك نرم . « ارغام انف » يعنى بينى را به خاك مالاندن . اينكه مىگويند ارغام انف در نماز مستحب است ، معنايش اين است كه انسان در سجده سرش را كه روى خاك مىگذارد ، يك مقدار خاك يا چيزى از جنس خاك مثل مهر يا سنگ باشد كه سر بينى هم در حال سجده روى خاك قرار گيرد .\r\n( 2 ) . نساء / 97 .\r\n","page_name":" 613 ","page_number":613},
  {"content":"\r\n\r\nشركت واحد را نمىبينيد كه چقدر دود مىكنند ؟ ! تقصير من چيست ؟ واقعاً تقصير درخت چيست ؟ درخت كه نمىتواند جايش را عوض كند و مثلًا به بيابان برود تا برگهايش سبز و خرم شوند ! اين درخت ، اين موجود ، ريشه هايش به زمين وصل است ، نمىتواند خود را جدا كند .\r\nحتى حيوانات چنين اسارتى را ندارند . ما در ميان حيوانات ، مهاجر زياد داريم :\r\nكبوترهاى مهاجر ، غيركبوترهاى مهاجر ، پرستوها و خيلى از حيوانات ديگر .\r\nماهيهاى دريا مهاجرت مىكنند ، مهاجرت تابستانى و زمستانى دارند . پرستوها در تابستان كه هوا گرم مىشود ، به مناطق سرد مىروند و يك مهاجرت چندصد فرسخى مىكنند و بالعكس . بسيارى از ماهيها در فصلهاى مختلف از يك قسمت دريا به قسمت ديگر دريا مهاجرت مىكنند و باز مىگردند . يا در ميان حشرات ، ملخها يك دفعه مهاجرت مىكنند به طورى كه منطقه‌اى را سياه مىكنند . حيوان خود را به خاك و گل و سنگ نمىبندد . در چنين صورتى ، انسان چنين عذرى براى خود مىآورد كه وقتى از او مىپرسند :  فيم كنتم  چرا اينقدر كثيفى ، چرا اينقدر پليد و آلوده هستى ؟ جواب مىدهد : محيط ما فاسد بود ! اينهمه سينما ، زن مينى ژوپ پوش ، دكان مشروب فروشى و . . . جبر محيط است ! مىگويند : اين مهملات چيست ؟ ! آيا نمىشد از اين محيط برويد دو قدم آنطرفتر ، محيط بهتر ؟  ( قالوا ا لم تكن ارض الله واسعة فتهاجروا فيها ) .  اينها مىگويند : ما در اينجا مُرغَم بوديم . مىخواهند بگويند ما مسلمان بوديم ، شهادتين را قبول داشتيم ولى زيردست و اسير و زبون بوديم ، محيط ما بد بود ، هميشه دشمن بينى ما را به خاك مىماليد . مىگويند : اينجا اين‌طور بوديد ،  و من يهاجر فى سبيل الله يجد فى الارض مراغما كثيرا و سعة  هر كسى كه در راه خدا مهاجرت كند ، به سرزمينى مىرسد كه آنجا سرزمين مراغمه است يعنى در آنجا با دشمن درگير مىشود ؛ اگر يك دفعه دشمن بينىات را به خاك ماليد ، يك دفعه هم تو بينى دشمن را به خاك بمال ؛ يعنى درگيرى ، جهاد .  و من يهاجر فى سبيل الله يجد فى الارض مراغما كثيرا و سعة و من يخرج من بيته مهاجرا الى الله و رسوله ثم يدركه الموت فقد وقع اجره على الله .  .\r\nدر تعبير معنوى مطلب هم همين‌طور است . بعضى عادت كرده‌اند كه وقتى راجع به مسائل اخلاقى به آنها تذكر داده مىشود ، مىگويند : نمىشود . دروغ نگو ! نمىشود . مگر مىشود آدم دروغ نگويد ؟ ! بالأخره انسان مجبور مىشود دروغ\r\n\r\n","description":"","footnote":"","page_name":" 614 ","page_number":614},
  {"content":"\r\n\r\nبگويد ! به زن نامحرم نگاه نكن ! مگر مىشود آدم نگاه نكند ؟ در جلسه‌اى گفتم :\r\nاين شعر خيام نفى انسان است ؛ افتخار نيست ، ننگ ادبيات ماست :\r\n يا رب تو جمال آن مه مهرانگيز * آراسته‌اى به سنبل عنبربيز \r\n پس حكم همى كنى كه در وى منگر * اين حكم چنين بود كه كج‌دار و مريز \r\nجبر است ، نمىتوانم ! جبر نيست ، تو انسانيت انسان را نفى كردى . مىگوييم : آقا در نماز حضور ذهن داشته باش . مىگويد : نمىشود ! اگر نمىشد ، نمىگفتند داشته باش .\r\nمراقبه ندارى ؛ اگر مراقبه كنى مىتوانى در نماز حضور قلب داشته باشى . مراقبه كن ، خيال تو نيز در اختيارت قرار مىگيرد ، يعنى خاطرهء ذهنى بدون اجازهء تو به ذهنت نمىآيد تا چه رسد به قسمتهاى ديگر .\r\n حاكم انديشه‌ام محكوم نى * چون كه بنّا حاكم آمد بر بِنى \r\n جمله خلقان سُخرهء انديشه‌اند * زين سبب خسته دل و غم پيشه‌اند \r\nچرا انسان بايد مسخّر باشد ؟ خدا انسان را مسخّر هيچ موجودى قرار نداده است ؛ آنچنان آزادى و حريتى به انسان داده كه اگر بخواهد ، مىتواند خود را از همه چيز آزاد كند و بر همه چيز مسلط باشد ولى درگيرى مىخواهد . انسان با خود نيز بايد درگيرى داشته باشد ؛ با هواى نفس خود ، با لذت پرستى و راحت طلبى خود درگيرى داشته باشد . مسلماً اگر درگيرى نداشته باشد ، محكوم است . امر داير است ميان يكى از ايندو : يا درگيرى با نفس امّاره و برده كردن و در اطاعت خود در آوردن آن ، يا درگيرنشدن و اسير و زبون آن گرديدن . النَّفْسُ انْ لَمْ تَشْغَلْهُ شَغَلَتْك خاصيت نفس امّاره اين است كه اگر تو او را وادار و مطيع خود نكنى ، او تو را مشغول و مطيع خود خواهد ساخت .\r\nفلسفهء زهد حضرت على و منطق او در فلسفهء ترك دنياى خود چه بود ؟ آزادى :\r\nمن مغلوب باشم ؟ ! على عليه السلام همان‌طور كه نمىپسنديد در ميدان جنگ مغلوب عمرو بن عبدودها و مرحبها باشد ، به طريق اولى و صدچندان بيشتر هرگز بر خود نمىپسنديد كه مغلوب يك ميل و هواى نفس باشد . روزى حضرت از كنار دكان قصابى مىگذشت . قصاب گفت : يا اميرالمؤمنين ! ( ظاهراً در دوران خلافت ايشان بوده است ) گوشتهاى بسيار خوبى آورده‌ام ، اگر مىخواهيد ببريد . فرمود : الآن پول ندارم . گفت : من صبر مىكنم . حضرت فرمود : من به شكم خود مىگويم صبر كند . اگر من نمىتوانستم به شكم خود بگويم كه صبر كند ، از تو مىخواستم كه\r\n\r\n","description":"","footnote":"","page_name":" 615 ","page_number":615},
  {"content":"\r\n\r\nصبر كنى ! ولى من به شكم خود مىگويم كه صبر كند . همين داستان را سعدى به شعر درآورده ، منتها از زبان يك عارف مىگويد .\r\nوَ لَوْ شِئْتُ لَاهْتَدَيْتُ الطَّريقَ الى مُصَفّى هذَا الْعَسَلِ وَ لُبابِ هذَا الْقَمْحِ وَ نَسائِجِ هذَا الْقَز من اگر بخواهم بلدم نه اينكه عقل و شعورم نمىرسد ؛ مىدانم كه چگونه مىتوان عاليترين لباسها ، عاليترين خوراكها ، آنچه را كه سلاطين دنيا براى خودشان تهيه مىكنند تهيه كرد وَلكِنْ هَيْهاتَ انْ يَغْلِبَنى هَواىَ معنى اين كار اين است كه من خود را در اسارت هواى نفس خود قرار دهم ؛ نمىكنم . خطاب به دنيا مىكند در تعبيرهاى بسيار زيبايى : الَيْكِ عَنّى يا دُنْيا فَحَبْلُكِ عَلى غارِبِكِ يعنى برو گم شو ، قَدِ انْسَلَلْتُ مِنْ مَخالِبِكِ وَ افْلَتُّ مِنْ حَبائِلِكِ « 1 » من در برابر تو آزادم . تو چنگالهايت را به طرف من انداختى ولى من خود را از چنگالهاى تو رها كردم . تو دامهاى خود را در راه من گستردى ، ولى من خود را از اين دامها نجات دادم . من آزادم و در مقابل اين فلك و آنچه در زير قُبّهء اين فلك است ، خود را اسير و ذليل و زبون هيچ موجودى نمىكنم .\r\nبه اين مىگويند درگيرى واقعى ، جهاد با نفس .\r\nروز يازدهم محرم يكى از سخت ترين روزهايى است كه بر اهل بيت پيغمبر اكرم گذشته است . اگر صحنهء كربلا را از دو طرف يعنى از صفحهء نورانى و از صفحهء ظلمانى آن بنگريم ، مىبينيم مثل اينكه صحنه‌اى است نشان دهندهء سخنان آن روز ملائكه و پاسخ خداوند دربارهء آفرينش انسان كه  ا تجعل فيها من يفسد فيها و يسفك الدماء و نحن نسبح بحمدك و نقدس لك قال انى اعلم ما لا تعلمون  « 2 » . هرچه ملائكه در سرشت بشر از بديها ديدند ، در كربلا ظاهر شد . و نيز آنچه خداى متعال به آنها گفت كه شما يك طرف قضيه را ديديد و طرف ديگر آن يعنى صفحهء نورانى و فضيلتهاى بشر را نديديد ، در حادثهء كربلا ظاهر شد . يك چنين صحنهء آزمايش عجيبى است .\r\nاينها انواعى قساوتها كردند كه در نوع خود در دنيا يا بىنظير است يا كم نظير ؛ در مجموع شايد بشود گفت بىنظير است . يكى از آنها اين است كه جوانى يا طفلى را در مقابل چشم مادرش كشتند ، سر بريدند . احصاء كرده‌اند ؛ در اين واقعه هشت\r\n\r\n\r\n\r\n\r\n","description":"","footnote":"\r\n( 1 ) نهج البلاغه فيض الاسلام ، نامهء 45 .\r\n( 2 ) بقره / 30 .\r\n","page_name":" 616 ","page_number":616},
  {"content":"\r\n\r\nنفر را به اين شكل كشتند كه سه نفر آنها افراد بالغ و مرد ، و پنج نفر ديگر كودكانى بوده‌اند كه جلوى چشم مادرانشان يا سر بريده و يا قطعه قطعه شده‌اند . يكى از اين هشت نفر كه مادرانشان در كربلا بوده‌اند جناب عبداللَّه بن الحسين بن على بن ابى طالب است كه در ميان ما به على اصغر معروف است ، طفل شيرخوارهء اباعبداللَّه .\r\nبنا بر آنچه در مقاتل معتبر هست ، شهادت اين طفل در مقابل خيمه صورت گرفته است . آقا اباعبداللَّه طفل را براى بوسيدن و خداحافظى در بغل گرفتند : يا اخْتاه ايتينى بِوَلَدِىَ الرَّضيعِ حَتّى اوَدِّعَهُ . نوشته‌اند در همان حالى كه اباعبداللَّه طفل را مىبوسيدند و مادرش نيز همان جا ايستاده بود ، با اشارهء پسر سعد تيرى مىآيد و گلوى اين طفل را پاره مىكند .\r\nيكى ديگر جناب قاسم بن الحسن فرزند امام حسن است كه مادرش در كربلا شاهد شهادت فجيع او بود . ولى مادر حضرت على اكبر در كربلا نبوده است . عليرغم شهرتى كه مىگويند ليلا در كربلا بوده ، ليلا در كربلا نبوده است .\r\nيكى ديگر از جوانانى كه در كربلا شهيد شد و مادرش حضور داشت ، عون بن عبداللَّه بن جعفر فرزند جناب زينب كبرى ( سلام اللَّه عليها ) است ، يعنى زينب عليها السلام شاهد شهادت پسر بزرگوارش بود . از عبداللَّه بن جعفر شوهر زينب دو پسر در كربلا بودند كه يكى از زينب و ديگرى از زن ديگر بود و هر دو شهيد شدند . بنابراين پسر زينب نيز در كربلا شهيد شده است . و يكى از آن عجايبى كه تربيت بسيار بسيار عالى اين بانوى مجلّله را مىرساند ، اين است كه در هيچ مقتلى ننوشته‌اند كه زينب چه قبل و چه بعد از شهادت پسرش نامى از او برده باشد . گويى اگر مىخواست اين نام را ببرد ، فكر مىكرد نوعى بىادبى است ؛ يعنى يا اباعبداللَّه ! فرزند من قابل اين نيست كه فداى تو شود . مثلًا در شهادت على اكبر ، زينب از خيمه بيرون دويد و فرياد زد : يا اخَيَّه وَابْنَ اخَيَّه ! كه فريادش فضا را پر كرد ، ولى هيچ ننوشته‌اند كه در شهادت فرزندش چنين كارى كرده باشد .\r\nجوان ديگرى كه در كربلا شهيد شد يكى از فرزندان جناب مسلم بن عقيل و مادرش رقيّه دختر على بن ابى طالب عليه السلام است . اين جوان هم در مقابل چشم مادرش شهيد شد .\r\nدو سه نفر هم از اصحاب هستند : يكى عبداللَّه بن عمير كلبى و ديگر آن جوانى كه شناخته نشده كه پسر كداميك از اصحاب بوده است . ايندو هم در مقابل چشم\r\n\r\n","description":"","footnote":"","page_name":" 617 ","page_number":617},
  {"content":"\r\n\r\nمادرشان شهيد شدند كه در جلسهء پيش درباره‌شان صحبت كرديم .\r\nديگر ، يكى از جوانان اهل بيت است كه بعد از اباعبداللَّه به شهادت رسيد . اين طفل كه ده سال داشت در خيمه بود . وقتى ديد اوضاع دگرگون شد ، از خيمه بيرون دويد . اينجا دربارهء او نوشته‌اند : « خَرَجَ مَذْعوراً » حالت بهتزده‌اى داشت ، مثل بهتزده‌ها نگاه مىكرد و متحير بود كه چه شده است . ناقل نقل مىكند كه فراموش نمىكنم در دو گوش اين طفل گوشواره بود و مادرش نيز ايستاده بود كه يك نفر آمد و سر او را بريد .\r\nيكى ديگر كه خيلى براى اباعبداللَّه جانسوز و عجيب است اينكه اباعبداللَّه دستور داده بودند كه اهل بيت از خيمه‌ها بيرون نيايند و اين دستور اطاعت مىشد .\r\nفرزندى دارد امام حسن مجتبى به نام عبداللَّه بن الحسن كه مادر او هم در كربلا حاضر بود . ده ساله بود و در دامن اباعبداللَّه بزرگ شده بود « 1 » به طورى كه ايشان براى او ، هم عمو بودند و هم پدر و به او خيلى علاقه‌مند بودند . اين طفل در آخرين لحظات عمر اباعبداللَّه - كه در گودال قتلگاه افتاده و توانايى حركت نداشتند - يك مرتبه از خيمه بيرون آمد . زينب دويد و او را گرفت ولى او قوى بود ، خود را از دست زينب بيرون آورد و گفت : وَ اللَّهِ لا افارِقُ عَمّى به خدا از عمويم جدا نمىشوم .\r\nدويد و خود را در آغوش اباعبداللَّه انداخت . سبحان اللَّه ! حسين چه صبر و چه قلبى دارد ! اباعبداللَّه اين طفل را در آغوش گرفت . در همان حال مردى آمد براى اينكه به اباعبداللَّه شمشيرى بزند . اين طفل گفت : يَابْنَ اللَّخْناء تو مىخواهى عموى مرا بزنى ؟ ! تا شمشير را حواله كرد ، اين طفل دست خود را جلو آورد و دستش بريده شد . فرياد يا عمّاه او بلند شد . حسين او را در آغوش گرفت و فرمود : فرزند برادر ! صبر كن ، عن قريب به جد پدرت ملحق خواهى شد .\r\nو لا حول و لا قوّة الّا باللَّه العلىّ العظيم و صلّى اللَّه على محمّد و إله الطّاهرين .\r\nنسألك اللّهمّ و ندعوك باسمك العظيم الاعظم الاعزّ الاجلّ الاكرم بحقّ محمّد و علىّ و فاطمة و الحسن و الحسين و التّسعة المعصومين من ذرّيّة\r\n\r\n\r\n\r\n\r\n","description":"","footnote":"\r\n( 1 ) وقتى اين طفل متولد شد پدر نداشت . او در رحم مادر يا شيرخواره بود كه پدرش شهيد شد .\r\nبه هرحال پدر خود راى نديده بود .\r\n","page_name":" 618 ","page_number":618},
  {"content":"\r\n\r\nالحسين يا اللَّه . . . .\r\nخدايا دلهاى ما را به نور ايمان منوّر بگردان ؛ قلب ما را از محبت خودت و محبت اوليائت مالامال بگردان ؛ ايمانهاى ما را قويتر و محكمتر و ايمانى مستقر قرار بده ؛ مرضاى مسلمين ، مرضاى منظور را عاجلًا شفا عنايت بفرما .\r\nخدايا اموات ما را غريق رحمت بفرما ؛ مساعى ما را ( هركس به هر نحو در راه اقامهء عزاى اباعبداللَّه و ارشاد مسلمين كوشش كرده است ) به لطفت قبول بفرما ؛ خير دنيا و آخرت عنايت بفرما .\r\nرحم اللَّه من قرأ الفاتحة مع الصّلوات\r\n\r\n","description":"","footnote":"","page_name":" 619 ","page_number":619},
  {"content":"\r\n . \r\n","description":"","footnote":"","page_name":" 620 ","page_number":620},
  {"content":"\r\n\r\n\r\nبزرگى و بزرگوارى روح\r\nاين سخنرانى در 17 آبان 1349 شمسى مطابق 7 شوال 1390 قمرى در حسينيهء ارشاد ايراد شده است .\r\nبسم اللَّه الرحمن الرحيم .\r\nالحمد للَّه ربّ العالمين بارئ الخلائق اجمعين والصلاة والسّلام على عبداللَّه و رسوله و حبيبه و صفيّه ، سيّدنا و نبيّنا و مولانا ابى القاسم محمّد صلى الله عليه و آله و على إله الطّيّبين الطّاهرين المعصومين ، اعوذ باللَّه من الشّيطان الرّجيم :\r\n    يا ايتها النفس المطمئنة . ارجعى الى ربك راضية مرضية . فادخلى فى عبادى . و ادخلى جنتى     « 1 » .\r\nدر جلسه‌اى كه به مناسبت تولد وجود مقدس اباعبداللَّه الحسين در اينجا منعقد بود بحثى دربارهء اين مطلب كردم كه اگر كسى داراى روح بزرگ بشود ، خواه ناخواه تن او به زحمت و رنج مىافتد . تنها آن تن‌ها و بدنهايى از آسايش كامل و احياناً عمر دراز ، خوابهاى بسيار راحت ، خوراكهاى بسيار لذيذ و اين گونه چيزها بهره مند مىشوند كه داراى روحهاى حقير و كوچكند . اما افرادى كه روح بزرگ دارند ، همين\r\n\r\n\r\n\r\n\r\n","description":"","footnote":"\r\n( 1 ) فجر / 28 - 30 .\r\n","page_name":" 621 ","page_number":621},
  {"content":"\r\n\r\nبزرگى روح آنها سبب رنج تن آنها و احياناً كوتاهى عمر آنها مىشود ، سبب بيماريهاى تن آنها مىشود . دربارهء اين مطلب مقدارى بحث كردم ، مخصوصاً شعر متنبّى را خواندم كه مىگويد :\r\n اذا كانَتِ النُّفوسُ كِباراً * تَعِبَتْ فى مُرادِهَا الْاجْسامُ \r\nامشب مىخواهم بحثى دربارهء بزرگى و بزرگوارى روح بكنم و فرق ميان ايندو را ذكر نمايم كه بزرگى روح يك مطلب است و بزرگوارى روح مطلب عاليترى است ؛ يعنى هر بزرگى روح ، بزرگوارى نيست . هر بزرگوارى ، بزرگى هست اما هر بزرگى ، بزرگوارى نيست . حال توضيح مطلب : .\r\nمسلّماً همت بزرگ نشانهء روح بزرگ و همت كوچك نشانهء روح كوچك است .\r\n همت بلنددار كه مردان روزگار * از همت بلند به جايى رسيده‌اند \r\nديگرى مىگويد :\r\n بلبل به باغ و جغد به ويرانه تاخته است * هركس به قدر همت خود خانه ساخته است \r\nو اين در هر مسيرى كه انسان قرار بگيرد صادق است .\r\n\r\nهمت بزرگ در راه دانش\r\nمثلًا در مسير علم همتها فرق مىكند . يكى قانع است كه ديپلمى بگيرد و در حد يك ديپلمه معلومات داشته باشد كه بىسواد نباشد . ولى ديگرى را مىبينيد كه اساساً به هيچ حدى از علم قانع نيست ، همتش اين است كه حداكثر استفاده را از عمر خودش بكند و تا آخرين لحظهء عمرش از جذب و جلب و كشف مسائل علمى كوتاهى نكند . داستان معروف ابوريحان بيرونى را شنيده‌ايد ، مردى كه محققين اعتراف دارند كه هنوز مجهول القدر است . اين مرد حكيم ، رياضيدان ، جامعه شناس و مورّخ ، مرد فوق العاده‌اى است كه بعضى او را بر بوعلى سينا ترجيح مىدهند . البته اگر بعضى از قسمتها و نواحى را درنظر بگيريم مسلّم ابوريحان بر ابوعلى سينا ترجيح دارد ، همين‌طور كه در بعضى قسمتهاى ديگر بوعلى بر ابوريحان ترجيح دارد . ايندو معاصر يكديگر هم هستند . اين مرد شيفتهء دانش و تحقيق و كشف جديد است .\r\nسلطان محمود بالاجبار او را احضار مىكند . مىرود ولى مانند هر مرد باهمتى از هر\r\n\r\n","description":"","footnote":"","page_name":" 622 ","page_number":622},
  {"content":"\r\n\r\nفرصتى استفاده مىكند . سلطان محمود هندوستان را فتح مىكند . به همراه سلطان محمود به هند مىرود . مىبيند در آنجا گنجينه‌اى از اطلاعات و علوم است ولى زبان سانسكريت را نمىداند . اين زبان را در پيرى به حدّ اعلى ياد مىگيرد . سالهاى زيادى در آنجا مطالعه مىكند ، اثرى به وجود مىآورد به نام تحقيق ما للهند من مقولة مرذولة فى العقل او مقبولة كه اين كتاب امروز يكى از منابع بسيار باارزش هندشناسان دنياست .\r\nدر وقتى كه اين آدم در مرض موت و در حال احتضار بود ، يكى از فقها - كه همسايه‌اش بود - اطلاع پيدا كرد كه ابوريحان در چنين حالى است . رفت به عيادتش . هوشش بجا بود . تا چشمش به فقيه افتاد يك مسئلهء فقهى « 1 » از باب ارث يا جاى ديگرى از او سؤال كرد . فقيه تعجب كرد و اعتراض نمود كه تو در اين وقت كه دارى مىميرى ، از من مسئله مىپرسى ؟ ! ابوريحان جواب داد من از تو سؤالى مىكنم : آيا اگر من بميرم و بدانم بهتر است يا بميرم و ندانم ؟ « 2 » گفت : بميرى و بدانى . گفت : به همين دليل مىپرسم . فقيه مىگويد بعد از اينكه من به خانه‌ام رسيدم ، طولى نكشيد كه فرياد بلند شد كه ابوريحان مرد ! صداى گريهء بچه هايش را شنيدم . اين را مىگويند يك مرد بزرگ كه داراى يك همت بزرگ در راه دانش است .\r\n\r\nهمت بزرگ در جمع كردن ثروت\r\nديگرى بزرگ است مثلًا در جمع كردن ثروت . مگر همتها در گردآوردن ثروت متساوى است ؟ بعضى اساساً هيچ همتى در جمع كردن ثروت ندارند ؛ هدفشان فقط اين است كه شكمشان سير بشود ، نانى به دست بياورند ولو از راه نوكرى باشد ، ولو از راه دريوزگى باشد ، ولو از راه تن به ذلت دادن باشد . ولى يكى مىخواهد داشته باشد ، مىخواهد گرد بياورد . حال آنهايى كه همت جمع كردن ثروت را دارند ، با هم مساوى هستند ؟ ابداً .\r\n\r\n\r\n\r\n\r\n","description":"","footnote":"\r\n( 1 ) ابوريحان آثارش نشان مىدهد و در شرح حالش هم كه محققين نوشته‌اند آمده است كه يك مسلمان بسيار بسيار مؤمن و معتقدى بوده است . در كتابهايى كه در فنون دينى هم ننوشته مثل الآثار الباقية ، مانند بوعلى سينا هر جا كه اسمى از اسلام ، قرآن و مقررات اسلامى مىآيد به قدرى خاضعانه و مؤمنانه و از روى اعتقاد اظهارنظر مىكند كه انسان در اخلاص او شك نمىكند .\r\n( 2 ) نه اينكه من خودم مىدانم عن قريب مىميرم ، [ پس چرا سؤال كنم ؟ 
  ]\r\n","page_name":" 623 ","page_number":623},
  {"content":"\r\n\r\nبرخى اساساً يك داعيهء جمع كردن ثروت در وجودشان هست كه به كم قانع نيستند . اين نكته را هم عرض كنم كه گاهى بعضى از افراد بىهمت به دليل اينكه عرضه و همّ ندارند ، به دليل اينكه مرد نيستند ، وقتى آدمى را مىبينند كه دنبال جمع كردن ثروت مىرود ، تحقيرش مىكنند ، به او مىخندند ، آيات زهد را مىخوانند ، دم از تقوا و زهد مىزنند ، مىخواهند مغالطه كنند . نه آقا ! او كه دنبال جمع كردن ثروت مىرود ، با همان حرص و حالت دنياپرستى هم مىرود ، از توى ضعيف همت و دون همت گداصفت بالاتر است ، از تو باشخصيت‌تر است . او نسبت به آن مردى كه همتش از اين بالاتر است ، مذموم است . يك زاهد واقعى مثل على مىتواند او را مذمت كند كه مرد همت است ، مرد كار است ، مرد پيدا كردن ثروت است اما آزمند و حريص نيست ، براى خودش نگه نمىدارد ، خودش را به آن پول نمىبندد . پول را به دست مىآورد ولى براى چه ؟ براى خرج كردن ، براى كمك كردن . اوست كه حق دارد اين را مذمت كند و بگويد : اى آزمند ! اى حريص ! اى كسى كه همت دارى ، عزيمت دارى ، تصميم دارى ، شور در وجودت هست ، نيرو در وجودت هست ، چرا نيرويت را در راه جمع كردن ثروت مصرف مىكنى ، چرا ثروت براى تو هدف شده است ؟ ثروت بايد براى تو وسيله باشد . اما منِ دون همت پست نظر كه همان مال و ثروت را با نكبت و دريوزگى از دست ديگرى مىگيرم ( دست او را مىبوسم ، پاى او را مىبوسم كه يك هزارم ، يك ميليونيم ثروتش را به من بدهد ) حق ندارم از او انتقاد كنم .\r\n\r\nهمت بلند در مسير جاه طلبى و مقام\r\nيكى ديگر در مسير جاه طلبى و بزرگى و مقام مىرود . مگر در اين جهت مردم متساوى هستند ؟ نه . در اينكه اسكندر مرد بلندهمتى بوده است نمىشود شك كرد .\r\nمردى بود كه اين داعيه در سرش پيدا شد كه تمام دنيا را در زير مهميز و فرمان خودش قرار بدهد . اسكندر از يك آدم نوكرصفتى كه اساساً حس سيادت و آقايى در او وجود ندارد ، حس برترى طلبى در او وجود ندارد ، همتش در وجودش نيست ، خيلى بالاتر است . نادرشاه و امثال او هم همين‌طور . اينها را بايد گفت روحهاى بزرگ ، ولى نمىشود گفت روحهاى بزرگوار . اسكندر يك جاه طلبىِ بزرگ است ، يك روح بزرگ است اما روح بزرگى كه در او چه چيز رشد كرده است ؟ شاخه‌اى كه\r\n\r\n","description":"","footnote":"","page_name":" 624 ","page_number":624},
  {"content":"\r\n\r\nدر اين روح رشد كرده چيست ؟ وقتى مىرويم در وجودش ، مىبينيم اين روح ، بزرگ شده است اما آن شاخه‌اى كه در او بزرگ شده است جاه طلبى است ، شهرت است ، نفوذ است ؛ مىخواهد بزرگترين قدرتهاى جهان باشد ، مىخواهد مشهورترين كشورگشايان جهان باشد ، مىخواهد مسلطترين مرد جهان باشد . چنين روحى كه بزرگ است ولى در ناحيهء جاه طلبى ، تن او هم راحتى نمىبيند . مگر تن اسكندر در دنيا راحتى ديد ؟ مگر اسكندر مىتوانست اسكندر باشد و تنش راحتى ببيند ؟ مگر نادر ، همان نادر ستمگر ، همان نادرى كه از كلّه‌ها منارها مىساخت ، همان نادرى كه چشمها را درمىآورد ، همان نادرى كه يك جاه طلبىِ ديوانهء بزرگ بود ، مىتوانست نادر باشد و تنش آسايش داشته باشد ؟ گاهى كفشش ده روز از پايش درنمى آمد ، اصلًا فرصت درآوردن نمىكرد .\r\nنقل مىكنند كه يك شب نادر از همين دهنهء زيدر از جلوى يك كاروانسرا عبور مىكرد . زمستان سختى بود . آن كاروانسرادار مىگويد نيمه‌هاى شب بود كه يك وقت ديدم درِ كاروانسرا را محكم مىزنند . تا در را باز كردم ، يك آدم قوى هيكل سوار بر اسب بسيار قوى هيكلى آمد تو . فوراً گفت : غذا چه دارى ؟ من چيزى غير از تخم مرغ نداشتم . گفت : مقدار زيادى تخم مرغ آماده كن . من برايش آماده كردم ، پختم . گفت : نان بياور ، براى اسبم هم جو بياور . همهء اينها را به او دادم .\r\nبعد اسبش را تيمار كرد ، دست به دستها و پاها و تن او كشيد . دو ساعتى آنجا بود و يك چرتى هم زد . وقتى خواست برود ، دست به جيبش برد و يك مشت اشرفى بيرون آورد . گفت : دامنت را بگير . دامنم را گرفتم . آنها را ريخت در دامنم . بعد گفت :\r\nالآن طولى نمىكشد كه يك فوج پشت سر من مىآيد . وقتى آمد ، بگو نادر گفت من رفتم فلان جا ، فوراً پشت سر من بياييد . مىگويد تا شنيدم « نادر » ، دستم تكان خورد ، دامن از دستم افتاد . گفت : مىروى بالاى پشت بام مىايستى ، وقتى آمدند بگو توقف نكنند ، پشت سر من بيايند . ( خودش در آن دل شب ، دو ساعت قبل از فوجش حركت مىكرد . ) فوج شاه آمدند ، من از بالا فرياد كردم : نادر فرمان داد كه اطراق بايد در فلان نقطه باشد . آنها غرغر مىكردند ولى يك نفر جرأت نكرد نرود ، همه رفتند .\r\nآدم بخواهد نادر باشد ديگر نمىتواند در رختخواب پر قو هم بخوابد ، نمىتواند عاليترين غذاها را بخورد ؛ بخواهد يك سيادت طلب ، يك جاه طلب ، يك\r\n\r\n","description":"","footnote":"","page_name":" 625 ","page_number":625},
  {"content":"\r\n\r\nرياست طلب بزرگ ولو يك ستمگر بزرگ هم باشد ، تنش نمىتواند آسايش ببيند ، بالأخره هم كشته مىشود . و هركس در هر رشته‌اى بخواهد همت بزرگ داشته باشد ، روح بزرگ داشته باشد ، بالأخره آسايش تن ندارد . اما هيچ يك از افرادى كه عرض كردم ، بزرگوارى روح نداشتند ؛ روحشان بزرگ بود ولى بزرگوار نبودند .\r\nفرق بين بزرگى و بزرگوارى چيست ؟ فرض كنيم شخصى يك عالم بزرگ باشد و فضيلت ديگرى غير از علم نداشته باشد ، يعنى كسى باشد كه فقط مىخواهد يك كشف جديد كند ، تحقيق جديد كند . اين يك فكر و انديشهء بزرگ است ، يعنى يك ارادهء بزرگ و يك همت بزرگ در راه علم است . آن ديگرى يك افزون طلب بزرگ است كه هميشه دنبال ثروت مىرود و ثروت براى او هدف است ، يك شهوت بزرگ است ، يك حرص بزرگ است . ديگرى يك رقابت بزرگ است ، ديگرى يك كينه توزىِ بزرگ است ، ديگرى يك حسادت بزرگ است ، ديگرى يك جاه طلبى بزرگ است . تمام اينها خودپرستىهاى بزرگ هستند . هيچ يك از اينها را نمىشود بزرگوارى دانست ؛ بزرگى هست ولى بزرگوارى نيست .\r\n\r\nبزرگوارى\r\nمسأله‌اى است كه از جنبهء روانى و فلسفى بسيار قابل توجه است و آن اينكه انسان در ضمير و روح و روان خودش و به تعبير قرآن در فطرت خودش غير از اين گونه بزرگيها - كه بازگشتش به خودپرستىهاى بزرگ است - يك نوع احساس بزرگى ديگرى در وجود خود مىكند كه از اين نوعها نيست ؛ آن را بايد گفت انسانيت بزرگ . و من هنوز نتوانسته‌ام بفهمم كه اين آقايان ماديين ، ماترياليستها ، اينها را چگونه مىتوانند توجيه كنند ؟ آخر اين چه احساسى است در بشر يا لااقل در بعضى از افراد بشر ( البته در عموم افراد بشر هست ولى در بعضى اين چراغ يا خاموش است يا خيلى ضعيف و در بعضى ديگر كاملًا روشن است ) كه گاهى در روح خودش احساس شرافت مىكند يعنى بزرگى را به صورت شرافت احساس مىكند ؟\r\nاين يك انسان بزرگ است نه يك خودپرست بزرگ . بالاتر از خودپرستى است . به خاطر احساس يك شرافت و بزرگوارى پا روى خودپرستى مىگذارد ، چطور ؟ اين آدم مىخواهد بزرگ باشد اما دنبال اين نيست كه بزرگتر از فلان آدم باشم ؛ فلان آدم فلان مقدار ثروت دارد من از او بيشتر داشته باشم ، فلان آدم فقط محكوم حكم من\r\n\r\n","description":"","footnote":"","page_name":" 626 ","page_number":626},
  {"content":"\r\n\r\nباشد ، من امر كنم و او اطاعت كند ، من بايد آمر باشم و او مطيع . در مقابل پليديها ، براى نفس و روح خودش احساس بزرگى مىكند . مثلًا انسانى اساساً روحش به او اجازه نمىدهد كه دروغ بگويد ، اصلًا دروغ را پستى مىداند ، در روح خودش احساس علوّ مىكند .\r\nآن بزرگى در مقابل كوچكى و كمى است . اين بزرگى كه به آن « بزرگوارى » مىگوييم در مقابل دنائت و پستى است . انسان در روح خود احساس بزرگوارى مىكند ، يعنى يك شرافتى را در خودش درك مىكند كه به موجب آن از دنائتها احتراز دارد . آن آدم جاه پرست براى جاه پرستى آنقدر اهميت قائل است كه مىگويد زندگى اگر هست اين است كه آدم مثل شير زندگى كند نه مثل گوسفند ، يعنى به درد نه اينكه ديگرى او را به درد .\r\nموسولينى ، ديكتاتور معروف ايتاليا ، به يكى از دوستانش گفته بود من ترجيح مىدهم كه يك سال شير زندگى كنم تا اينكه صد سال گوسفند زندگى كنم ؛ اينكه يك سال شير باشم ، ديگران را بخورم و طعمهء خودم كنم بهتر از اين است كه صد سال گوسفند باشم و آمادهء خورده شدن در كام يك شير باشم . اين را گفت و مرتب به دوستش يك پولى مىداد و مىگفت خواهش مىكنم كه اين جمله را تا من زنده هستم در جايى نقل نكن ، چرا ؟ چون من با اين شرط مىتوانم شير باشم كه مردم گوسفند باشند اما اگر مردم اين جمله را بفهمند آنها هم مىخواهند مثل موسولينى شير باشند . اگر آنها هم بخواهند مثل من شير باشند ، ديگر من نمىتوانم شير باشم .\r\nآنها بايد گوسفند باشند كه من شير باشم . در اين شخص ، بزرگى هست اما بزرگوارى نيست .\r\nاما بزرگوار چگونه است ؟ بزرگوار مىخواهد همهء مردم شير باشند ، يعنى گوسفندى نباشد كه ديگرى طعمه‌اش كند . اصلًا مىخواهد درندگى در دنيا وجود نداشته باشد . اين معنايش احساس بزرگوارى است ، احساس انسانيت است ، به تعبير قرآن احساس عزّت است ، احساس كرامت نفس است . كلمهء « كرامت » در آثار اسلامى زياد آمده و همان مفهوم بزرگوارى را دارد .\r\n\r\n","description":"","footnote":"","page_name":" 627 ","page_number":627},
  {"content":"\r\n\r\n\r\nسخن پيامبر صلى الله عليه و آله\r\nجمله‌اى است از پيغمبر اكرم ، فرمود : انّى بُعِثْتُ لِاتَمِّمَ مَكارِمَ الْاخْلاقِ « 1 » . مكرر گفته‌ام گاهى اين جمله را غلط ترجمه مىكنند ، مىگويند پيغمبر فرمود كه من مبعوث شدم كه اخلاق نيك را تكميل كنم . اين ترجمهء رسايى نيست ؛ پيغمبر بيشتر از اين گفت .\r\nاگر پيغمبر گفته باشد من مبعوث شدم كه اخلاق نيك را تكميل كنم ، چيز تازه‌اى نيست . هر صاحب مكتبى هر نوع اخلاقى آورده باشد ، عقيده‌اش اين است كه اخلاق نيك همين است كه من مىگويم . آن اخلاقى كه اساساً دستور تَدَنّى و پستى مىدهد هم معتقد است كه اخلاق نيك همين است . آن ديگرى مثل نيچه هم كه اساساً مىگويد بشر بايد تكيه‌اش به زور باشد ، گناهى بالاتر از ضعف نيست ، به ضعيف ترحم نكنيد و زير بالش را نگيريد ، مىگويد اخلاق نيك همين است كه من مىگويم . پيغمبر نه تنها فرمود اخلاق نيك ، بلكه نيكى را هم در مكتب خود تفسير كرد : من تنها نمىگويم نيك ( نيك را همه مىگويند ، اين كه چيز تازه‌اى نيست ) بُعِثْتُ لِاتَمِّمَ مَكارِمَ الْاخْلاقِ من مبعوث شدم كه اخلاقى را تكميل كنم كه در آن روح مكرمت هست ؛ يعنى اخلاق بزرگوارى ، اخلاق آقايى اما نه آقايى به معناى آن سيادتى كه بر ديگرى مسلط بشوم ، بلكه آقايىاى كه روح من آقا باشد و از پستى ، دنائت ، دروغ ، غيبت ، از تمام صفات رذيله احتراز داشته باشد ، خودش را برتر و بالاتر از اينها بداند ؛ و در اين زمينه به قدرى ما در آثار اسلامى داريم كه الى ماشاء اللَّه .\r\n\r\nسخنان على عليه السلام\r\nعلى عليه السلام به فرزندش امام مجتبى عليه السلام مىفرمايد : اكْرِمْ نَفْسَكَ عَنْ كُلِّ دَنِيَّةٍ وَ انْ ساقَتْكَ الَى الرَّغائِبِ ، فَانَّكَ لَنْ تَعْتاضَ بِما تَبْذُلُ مِنْ نَفْسِكَ عِوَضاً « 2 » پسر جانم ! روح خودت را گرامى بدار ، بزرگوار بدار ، برتر بدار از هر كار پستى . در مقابل هر پستى فكر كن كه روح من بالاتر از اين است كه به اين پستى آلوده بشود . درست مثل آدمى كه يك تابلوى نقاشى خيلى عالى دارد كه وقتى لكهء سياهى در آن پيدا مىشود ، گردى ، غبارى روى آن مىبيند ، خودبه خود فوراً دستمال را برمىدارد و آن\r\n\r\n\r\n\r\n\r\n","description":"","footnote":"\r\n( 1 ) المحجّة البيضاء ، ج 5 / ص 89 .\r\n( 2 ) نهج البلاغه فيض الاسلام ، نامهء 31 .\r\n","page_name":" 628 ","page_number":628},
  {"content":"\r\n\r\nرا تميز مىكند . اگر به او بگويى چرا اين كار را مىكنى ، مىگويد حيفِ چنين تابلوى نقاشى نيست كه چنين لكهء سياهى در آن باشد ؟ ! حس مىكند كه اين تابلوى نقاشى آنقدر زيبا و عالى است كه حيف است يك لكهء سياه در آن باشد . على عليه السلام مىگويد در روح خودت اين گونه احساس زيبايى كن ، احساس عظمت كن ، احساس شخصيت كن كه قطع نظر از هر مطمعى ، قطع نظر از هر خيالى ، قطع نظر از هر حاجت مادى ، اصلًا خودت را بزرگتر از اين بدانى كه تن به پستى بدهى . دروغ پيش مىآيد ؟ دروغ پستى است ، دئانت است . تو كريمى ، تو بزرگوارى ، تو عالى هستى ، تو زيبا هستى . خودت را برتر از اين بدان كه با دروغ خود را پست و كوچك كنى . از مردم چيزى مخواه . خواستن از مردم دنائت است ؛ تو بزرگى ، بزرگوارى ، زيبايى . تو انسانى ؛ مقام انسانيت بالاتر از اين است كه انسان حاجت خودش را از ديگرى به صورت التماس بخواهد . فرمود : التَّقَلُّلُ وَ لَاالتَّوَسُّلُ « 1 » به كم بساز و دست پيش ديگرى دراز مكن .\r\nمخصوصاً در كلمات على عليه السلام در اين زمينه زياد است . على عليه السلام جملهء عجيبى دارد ، مىگويد : ما زَنى غَيورٌ قَطُّ « 2 » يعنى هرگز يك آدم با شرف و غيرتمند زنا نمىكند ؛ اين امر قطع نظر از اين است كه زنا شرعاً حرام است يا حرام نيست ، قطع نظر از اين است كه آيا خدا در قيامت يك آدم زناكار را معاقب مىكند يا نمىكند .\r\nمىفرمايد يك آدم شريف ، يك آدم غيور ، آدمى كه احساس عظمت مىكند ، احساس شرافت در روح خودش مىكند ، هرگز زنا نمىكند .\r\nجمله‌اى در نهج البلاغه است كه حماسه است و يك مسلمان با شنيدن آن بايد در روح خودش احساس حماسه كند . جريان معروف است و لابد شنيده‌ايد . در اولين رويارويى على عليه السلام در صفّين با لشكر معاويه ، اميرالمؤمنين در نظرش اين بود كه ابتدا جنگ نكند ، نامه‌ها مبادله بشود ، سفيرها مبادله بشوند بلكه اين اختلاف حل بشود و مسلمين به روى يكديگر شمشير نكشند . معاويه و اصحابش وقتى كه آمدند ، به خيال خودشان پيشدستى كردند ، محل برداشتن آب از كنار فرات را اشغال نمودند تا لشكر اميرالمؤمنين كه مىرسد دسترسى به آب نداشته باشد و در\r\n\r\n\r\n\r\n\r\n","description":"","footnote":"\r\n( 1 ) همان ، حكمت 390 .\r\n( 2 ) همان ، حكمت 297 .\r\n","page_name":" 629 ","page_number":629},
  {"content":"\r\n\r\nمضيقهء بىآبى قرار بگيرد و از اين راه شكست بخورد . اميرالمؤمنين وقتى وارد شد ديد اينها دست به چنين كارى زده‌اند . نامه‌اى نوشت ، كسى را فرستاد كه اين كار را نكنيد ؛ ما كه هنوز با يكديگر جنگ نداريم ، ما آمده‌ايم با هم صحبت كنيم ، سفير بفرستيم ، ملاقات كنيم بلكه خداوند ميان مسلمين اصلاح كند و جنگ صورت نگيرد . معاويه به هيچ شكل حاضر نشد ، گفت ما اين فرصتى را كه داريم هرگز از دست نمىدهيم . چند بار حضرت اين كار را كردند . هرچه گفتند كه - به اصطلاح ما - از خر شيطان پايين بيا ، ما كه نمىتوانيم با بىآبى صبر كنيم ، اگر يك يا دو روز طول بكشد و آبمان تمام بشود مجبور خواهيم شد شمشير بكشيم ولى من مىخواهم فرصتى باشد تا مذاكره كنيم ، گفت نمىشود كه نمىشود . على عليه السلام ديد كه چاره‌اى جز جنگ نيست . آمد براى اصحاب خودش خطابهء مختصرى خواند . ببينيد اين على زاهد ، اين على عابد ، اين على متّقى و پرهيزكار ، اين على اهل آخرت ، در روحش چقدر حماسه و عظمت وجود دارد و چقدر شرافت انسانيت را حفظ مىكند ! ( بر خلاف زاهدمآبان ما ) . فرمود : قَدِ اسْتَطْعَموكُمُ الْقِتال ( خطابه حماسى است ) لشكريانم ، سپاهيانم ! اينها جنگ را مانند يك خوراك از شما مىخواهند ، شمشيرها را مثل يك خوراك از شما مىخواهند ، جنگ طلب شده‌اند . بعد فرمود : رَوُّوا السُّيوفَ مِنَ الدِّماءِ ، تَرْوَوْا مِنَ الْماءِحالا كه اينها چنين كردند ، مىدانيد چه بايد كرد ؟ لشكريان من ! تشنه مانده‌ايد ؟ يك راه بيشتر وجود ندارد : اين شمشيرهاى خودتان را از خون اين پليدها سيراب كنيد تا خودتان سيراب شويد . بعد فرمود : فَالْمَوْتُ فى حَياتِكُمْ مَقْهورينَ وَ الْحَياةُ فى مَوْتِكُمْ قاهِرينَ « 1 » ( من خيال نمىكنم در همهء خطابه‌هاى حماسى ، جمله‌اى كوتاه به اين رسايى و مهيّجى وجود داشته باشد . ) معنى زندگى چيست ؟ زندگى كه نان خوردن و آب نوشيدن نيست ، زندگى كه خوابيدن نيست ، زندگى كه راه رفتن نيست . اگر بميريد و پيروز باشيد ، آن وقت زنده هستيد ولى اگر مغلوب دشمن باشيد و زنده باشيد ، بدانيد كه مرده‌ايد .\r\nاين‌طور على عليه السلام روح عزّت و كرامت را در اصحاب خود دميد .\r\nدر اين زمينه‌ها جمله‌هاى ديگرى از اميرالمؤمنين هست كه قسمتهايى از آنها را براى شما عرض مىكنم . به طوركلى اميرالمؤمنين تمام اخلاق دنيّه را به حساب\r\n\r\n\r\n\r\n\r\n","description":"","footnote":"\r\n( 1 ) همان ، خطبهء 51 .\r\n","page_name":" 630 ","page_number":630},
  {"content":"\r\n\r\nپستى نفس مىگذارد ، يعنى ريشهء همهء اخلاق رذيله را دنائت مىداند . مثلًا در باب غيبت مىگويد : الْغيبَةُ جُهْدُ الْعاجِزِ « 1 » بيچاره‌ها ، ناتوانها ، ضعيف همت‌ها ، پستها غيبت مىكنند . يك مرد ، يك شجاع ، يك آدمى كه احساس كرامت و شرافت در روح خودش مىكند ، اگر از كسى انتقادى دارد جلوى رويش مىگويد يا حداقل جلوى رويش سكوت مىكند . حالا اينكه بعضى مداحى و تملّق مىكنند مطلب ديگرى است . پشت سر كه مىشود ، شروع مىكنند به بدگويى و غيبت كردن .\r\nمىگويد اين منتهاى همت عاجزان و ارادهء ناتوانان است ، از پستى و دنائت است .\r\nآدمى كه احساس شرافت مىكند ، غيبت نمىكند .\r\nهمچنين مىفرمايد : ازْرى بِنَفْسِهِ مَنِ اسْتَشْعَرَ الطَّمَعَ وَ رَضِىَ بِالذُّلِّ مَنْ كَشَفَ ضُرَّهُ وَ هانَتْ عَلَيْهِ نَفْسُهُ مَنْ امَّرَ عَلَيْها لِسانَهُ « 2 » آن كسى كه طمع به ديگران را شعار خود قرار داده ، خودش را كوچك و حقير كرده است ، خودش را پست‌تر كرده است ؛ يعنى آدمى كه احساس عظمت مىكند ، محال است كه به ديگران طمع ببندد . آن كسى كه رنج و ناراحتى خود را براى ديگران بازگو مىكند ، بايد بداند كه تن به خوارى داده است . يك آدم شريف ، آدمى كه احساس انسانيت و عزّت مىكند حتى حاضر نيست رنج خود را به ديگران بگويد . رنجش را تحمل مىكند و براى ديگران بيان نمىكند .\r\nشخصى آمد خدمت امام صادق عليه السلام و شروع كرد از تنگدستى خودش گفتن كه خيلى فقير شده‌ام ، خيلى ناچارم و درآمدم كفاف خرجم را نمىدهد ، چنين مىكنم و چنان . حضرت به يكى از كسانشان فرمود : برو فلان مقدار دينار تهيه كن و به او بده .\r\nتا رفت بياورد ، آن شخص گفت : آقا ! من واللَّه مقصودم اين نبود كه از شما چيزى بخواهم . فرمود : من هم نگفتم كه مقصود تو از اين حرفها اين بود كه از من چيزى مىخواهى ولى من يك نصيحت به تو مىكنم ؛ اين نصيحت از من به تو باشد كه هر بيچارگى و سختى و گرفتارى كه دارى براى مردم نقل نكن زيرا كوچك مىشوى .\r\nاسلام دوست ندارد مؤمن در نظر ديگران كوچك باشد ؛ يعنى صورت خودت را با سيلى هم كه شده سرخ نگه‌دار ، عزّت خودت را حفظ كن . على هم\r\n\r\n\r\n\r\n\r\n","description":"","footnote":"\r\n( 1 ) همان ، حكمت 453 .\r\n( 2 ) همان ، حكمت 2 .\r\n","page_name":" 631 ","page_number":631},
  {"content":"\r\n\r\nمىگويد : وَ رَضِىَ بِالذُّلِّ مَنْ كَشَفَ ضُرَّه‌ُآن كسى كه درد خودش را ، بيچارگى خودش را براى ديگران مىگويد آبرو و عزّت خود را از بين مىبرد . همه جا مىگويد : آقا ! ما خيلى بيچاره هستيم ، اوضاع ما خيلى بد است ، اوضاعمان به قول امروزيها خيلى درام است ، چنين و چنان . اينها را نگو ، آبرو از هر چيزى عزيزتر است ، عزّت مؤمن از هر چيز ديگرى گرامىتر است .\r\nوَ هانَتْ عَلَيْهِ نَفْسُهُ مَنْ امَّرَ عَلَيْها لِسانَهُ آن كسى كه هواى نفس خودش را بر خودش غلبه مىدهد ، آن كسى كه تابع شهوت خودش و هواپرست است بايد بداند كه اولين اهانت را به خودش كرده ، خودش را پست كرده است . شهوت پرستى نوعى پستى است . اصلًا در منطق على تمام رذايل اخلاقى در يك كلمه جمع مىشود و آن پستى روح و بزرگوار نبودن است ، و تمام فضايل اخلاقى را على در يك كلمه جمع مىكند و آن بزرگوارى روح است . در روح خودتان احساس بزرگوارى كنيد ، مىبينيد راستگو هستيد ، مىبينيد امين هستيد ، مىبينيد بااستقامت هستيد . در روح خودتان احساس بزرگوارى كنيد ، مىبينيد خويشتندار هستيد ، منيع الطبع هستيد ، غيبت نمىكنيد ، هيچ كار پستى نمىكنيد مثلًا شراب نمىخوريد چون شراب خوردن مستى مىآورد و مستى ( ولو موقت باشد ) عقل را از انسان مىگيرد و درنتيجه وزن و سنگينى را از انسان مىگيرد . در يك مدت موقت هم اگر انسانيت از انسان سلب شود ، تبديل به يك حيوان لايَشْعُر مىشود .\r\nدر جملهء ديگر فرمود : الْمَنِيَّةُ وَ لَاالدَّنِيَّةُ « 1 » من بنايم بر افراط نيست : [ مرگ و نه پستى ؛ انسان بميرد و تن به پستى ندهد . 
  ]\r\n\r\nخسارت تعليمات متصوفه\r\nتعليمات عرفا و متصوّفهء خودمان نكات برجسته و تعليمات عالى زياد دارد . ولى يكى از خسارتهاى بزرگى كه اسلام از راه تعليمات عرفا و متصوّفه ديد ، اين بود كه اينها تحت تأثير تعليمات مسيحيت از يك طرف ، تعليمات بودايى از طرف ديگر و تعليمات مانوى از سوى ديگر ، در مسئلهء مبارزه با نفس و به اصطلاح خودشان نفس كشتن و در مسئلهء خود را فراموش كردن حساب از دستشان در رفت . اگر اندك\r\n\r\n\r\n\r\n\r\n","description":"","footnote":"\r\n( 1 ) نهج البلاغه فيض الاسلام ، حكمت 390 .\r\n","page_name":" 632 ","page_number":632},
  {"content":"\r\n\r\nتوجهى به تعليمات اسلام مىكردند مىديدند اسلام طرفدار منهدم كردن نوعى خودى و زنده كردن نوع ديگر از خودى است . اسلام مىگويد خود را فراموش كن و خود را فراموش نكن . خود سافل حيوانى را توصيه مىكند كه فراموش كنيد ولى يك تولد و ولادت ديگر در روح شما مىخواهد . مىخواهد يك خود ديگر ، يك منش ديگر در وجود شما زنده شود .\r\nشايد دوازده سال پيش يا بيشتر بود كه من متوجه اين نكته شدم و بعد هم كه اقبالنامه آقاى سيد غلامرضا سعيدى را خواندم ، ديدم كه اقبال لاهورى متوجه اين نكته شده است . مطلبى را تحت عنوان « فلسفهء خودى » بيان كرده و مقصودش اين است كه خودى خودت را بازياب ، خودى انسانى خودت را بازياب .\r\nاصلًا اسلام يكى از عقوبتهاى الهى را اين مىداند كه خدا انسان را به شكلى درمىآورد كه خودش را فراموش كند :  و لا تكونوا كالذين نسوا الله فانساهم انفسهم  « 1 » از كسانى مباشيد كه خداوند را فراموش مىكنند و در نتيجهء فراموش كردن خدا ، خدا آنها را معاقب مىكند . عقابش اين است كه خودشان را فراموش مىكنند .\r\nمىگويد « خود » اما آن خودى كه قرآن مىگويد يادت باشد ، چيست ؟ نمىگويد شهوتت يادت باشد ، نمىگويد جاه طلبىات يادت باشد ، نمىگويد پول پرستىات يادت باشد . مىگويد اينها را فراموش كن ، خودت يادت باشد . تو اين نيستى ، تو برتر از اين هستى ؛ تو يك انسانيتى هستى ، يك شخصيتى هستى ، يك منشى هستى كه وقتى آن منش را در خودت بيابى خودت را يكپارچه نور مىبينى ، خودت را يكپارچه عظمت و قدرت مىبينى ، خودت را يكپارچه شرافت مىبينى . آن را فراموش نكن . والّا شما چه كسى را در دنيا پيدا مىكنيد كه بيش از على عليه السلام مردم را دعوت به تقوا كرده باشد ؟ ! ( اينها تأمل دارد ، تفكر دارد ؛ بايد دربارهء اينها فكر كرد ) چه كسى بيش از على مردم را دعوت به مبارزهء با هواى نفس كرده است ؟ چه كسى بيش از على مردم را دعوت به ترك دنيا كرده است ؟ هيچ كس . ولى همين على در تعليمات خودش انسانها را دعوت به عزّت و منش مىكند .\r\nدر دنبالهء همان جمله‌هايى كه عرض كردم خطاب به امام حسن مىفرمايد ، اين\r\n\r\n\r\n\r\n\r\n","description":"","footnote":"\r\n( 1 ) حشر / 19 .\r\n","page_name":" 633 ","page_number":633},
  {"content":"\r\n\r\nجمله را دارد : وَ لا تَكُنْ عَبْدَ غَيْرِكَ وَ قَدْ جَعَلَكَ اللَّهُ حُرّاً « 1 » پسركم ! بندهء انسان ديگرى مباش ، خدا تو را آزاد آفريده است ، خودت را حفظ كن . على كه دعوت به تواضع مىكند و متواضع ترين مردم دنياست ، على كه هميشه به مبارزهء با هواى نفس توصيه مىكند ، چطور اينجا دعوت به منيّت مىكند ؟ نه ، اين منيّت غير از آن منيّت است . اين منيّتى است كه بايد محفوظ بماند . اين است كه مىگويد : وَ لا تَكُنْ عَبْدَ غَيْرِك هرگز خودت را بندهء ديگرى مكن . بندهء ديگرى بودن ، بردهء ديگرى بودن ، اظهار خاكسارى پيش بنده‌اى از بندگان خدا كردن ، با شرافت خدايى و عزّت انسانى تو منافات دارد .\r\n\r\nسخنان امام حسين عليه السلام\r\nچون اين بحث را من در دنبالهء بحث هفتهء گذشته كه ميلاد امام حسين عليه السلام بود عنوان كردم ، مناسب است كه راجع به اين مطلب يعنى مسئلهء بزرگوارى از كلمات وجود مقدس اباعبداللَّه الحسين - كه بحث دربارهء ايشان ما را به اينجا كشيد - برايتان شاهد بياورم . از حضرت امام حسين بر خلاف حضرت امير به واسطهء وضع خاص زمان آن حضرت ، كلمات زيادى به دست ما نرسيده است . از اميرالمؤمنين روايات مستند زيادى به صورت خطبه و خطابه داريم ، مخصوصاً خطبه‌ها و خطابه‌هاى دوران پنج سالهء خلافت . ولى از حضرت امام حسن و امام حسين عليهما السلام و مخصوصاً از حضرت امام حسين به واسطهء آن اختناق فوق العاده‌اى كه در زمان امامت آن حضرت از طرف دستگاه معاويه وجود داشت ( كه شنيده‌ايد چه وضع عجيبى بود ؛ كسى جرأت نمىكرد به ايشان نزديك بشود و اگر سخنى شنيده بود جرأت نمىكرد نقل كند ) خيلى كم نقل شده است . من يك وقتى كتابهايى را كه كلمات حضرت را نقل كرده‌اند مطالعه مىكردم ، ديدم عجيب است با آنكه كلمات امام حسين آنقدر زياد نيست ولى هيچ مطلبى در كلمات ايشان به اندازهء بزرگوارى به چشم نمىخورد . اصلًا مثل اينكه روح حسين مساوى است با بزرگوارى ، همواره دم از بزرگوارى مىزند . حال من قسمتهايى از آنها را عرض مىكنم : .\r\nيكى از آنها همان جمله‌هايى است كه امام در واپسين لحظات حياتش گفت ،\r\n\r\n\r\n\r\n\r\n","description":"","footnote":"\r\n( 1 ) نهج البلاغه فيض الاسلام ، نامهء 31 .\r\n","page_name":" 634 ","page_number":634},
  {"content":"\r\n\r\nخيلى هم شنيده‌ايد . پس از آنكه آن جنگها را كرده است ( حمله كرده است ، جنگ تن به تن كرده است ) و فوق العاده خسته شده است و به واسطهء ضربات تيرها روى زمين افتاده و خون زيادى از بدنش آمده و ديگر قدرت روى پا ايستادن ندارد و حداكثر اين است كه مىتواند خودش را روى كنده‌هاى زانو بلند كند و به شمشيرى تكيه بدهد و ديگر رمق در وجودش نيست ، متوجه مىشود كه گويا مىخواهند بروند خيمه‌هاى حرم را غارت كنند . به هر زحمتى هست بلند مىشود و فريادش را بلند مىكند : وَيْلَكُمْ يا شيعَةَ الِ ابى سُفْيانَ ! اى خودفروختگان ، اى شيعيان آل ابى سفيان ، اى كسانى كه خودتان را به نوكرى اينها پست كرده‌ايد ! واى بر شما انْ لَمْ يَكُنْ لَكُمْ دينٌ وَ كُنْتُمْ لا تَخافونَ الْمَعادَ فَكونوا احْراراً فى دُنْياكُمْ اگر مسلمان نيستيد ، انسان باشيد ، يك ذره حريت در وجود شما باشد ، آزادمرد باشيد . گيرم به خدا و قيامت معتقد نيستيد ولى اين مقدار احساس شرافت در خودتان بكنيد . يك انسان شريف ، يك كسى كه بويى از انسانيت برده باشد دست به چنين كارى كه شما زديد نمىزند . گفتند : چه مىگويى فرزند فاطمه ؟ ما چه كارى بر خلاف حريت كرديم ؟\r\nفرمود : انا اقاتِلُكُمْ وَ انْتُمْ تُقاتِلونَنى وَ النِّساءُ لَيْسَ عَلَيْهِنَّ جُناحٌ « 1 » .\r\nدر خطابه‌هايى كه امام در بين راه خوانده است كرامت و بزرگوارى موج مىزند ، از اولين خطابه‌اى كه در مكه خوانده است تا آخرين آنها . خطابه‌اى كه در مكه خوانده است چنين شروع مىشود : خُطَّ الْمَوْتُ عَلى وُلْدِ آدَمَ مَخَطَّ الْقَلادَةِ عَلى جيدِالْفَتاةِ تا آن آخر كه مىفرمايد : فَمَنْ كانَ فينا باذِلًا مُهْجَتَهُ وَ مُوَطِّناً عَلى لِقاءِ اللَّهِ نَفْسَهُ فَلْيَرْحَلْ مَعَنا فَانَّنى راحِلٌ مُصْبِحاً انْ شاءَ اللَّهُ « 2 » . مىخواهد بگويد كه اصلًا روح من به من اجازه نمىدهد كه اين اوضاع فاسد را ببينم و زنده باشم تا چه رسد كه بخواهم خودم هم جزء اينها شوم . انّى لا ارَى الْمَوْتَ الّا سَعادَةً وَالْحَياةَ مَعَ الظّالِمينَ الّا بَرَماً « 3 » من براى خودم افتخار مىدانم كه در ميان چنين جمعيتى نباشم . زندگى با اين ستمگران براى من خستگى است ، ملالت است ، كسالت است ، افسردگى روح است .\r\nدر بين راه خيلى اشخاص با امام برخورد داشتند . صحبتهايى مىكردند و اغلب همان نصيحتهاى پدرانه‌اى را مىكردند كه هر تنبلى مىكند : اى آقا ! اوضاع خيلى\r\n\r\n\r\n\r\n\r\n","description":"","footnote":"\r\n( 1 ) لهوف ، ص 105 .\r\n( 2 ) همان ، ص 53 .\r\n( 3 ) همان ، ص 69 .\r\n","page_name":" 635 ","page_number":635},
  {"content":"\r\n\r\nخطرناك است ، برويد خودتان را به كشتن ندهيد . در جواب يكى از اينها فرمود :\r\nمن به تو همان را مىگويم كه يكى از انصار كه در ركاب پيغمبر در جنگ شركت مىكرد ، در جواب پسر عمويش كه مىخواست او را از جنگ باز دارد گفت . بعد امام اين اشعار را خواند :\r\n سَأَمْضى وَ ما بِالْمَوْتِ عارٌ عَلَى الْفَتى * اذا ما نَوى حَقّاً وَ جاهَدَ مُسْلِماً \r\n وَ واسَى الرِّجالَ الصّالِحينَ بِنَفْسِهِ * وَ فارَقَ مَثْبوراً وَ خالَفَ مُجْرِماً \r\n فَانْ عِشْتُ لَمْ انْدَمْ وَ انْ مِتُّ لَمْ الَمْ * كَفى بِكَ ذُلًّا انْ تَعيشَ وَ تُرْغَماً « 1 » \r\n.\r\nخير ، من مىروم . مرگ براى يك جوانمرد در صورتى كه نيتش از راهى كه مىرود و در آن راه كشته مىشود حق است و مانند يك مسلمان جهاد مىكند ، نه تنها ننگ نيست بلكه افتخار است . مرگى كه در راه همكارى و همراهى با صالحان است ، مرگى كه در راه مخالفت با مجرمان است افتخار است . من يا مىمانم يا مىميرم ، يا كشته مىشوم يا زنده مىمانم . در آن راهى كه مىروم اگر زنده بمانم ، زندگىام باافتخار است و ديگر ننگ آميز نيست . اگر هم بميرم مورد ملامت نيستم . كَفى بِكَ ذُلًّا انْ تَعيشَ وَ تُرْغَماً اى كسى كه مرا منع مىكنى ! اين ذلّت براى تو كافى است كه زنده بمانى و دماغت به خاك ماليده باشد . آيا من زنده باشم و دماغم به خاك ماليده باشد ؟ ! ابداً . من زندگى را توأم با سربلندى مىخواهم . زندگى با سرشكستگى براى من مفهوم ندارد . ما مىرويم .\r\nباز در بين راه وقتى كه با اصحاب خودش صحبت مىكند ، مكرمت و بزرگوارى و ترجيح دادن مردنِ باشرافت بر زندگىِ با ننگ شعار اوست : ا لا تَرَوْنَ انَّ الْحَقَّ لا يُعْمَلُ بِهِ وَ انَّ الْباطِلَ لا يُتَناهى عَنْهُ ؟ نمىبينيد ؟ چشمهايتان باز نيست ؟ نمىبينيد كه به حق عمل نمىشود ، نمىبينيد كه اينهمه فساد وجود دارد و كسى از آن نهى نمىكند ؟ در چنين شرايطى لِيَرْغَبِ الْمُؤْمِنُ فى لِقاءِ اللَّهِ مُحِقَّاً « 2 » مؤمن بايد مرگ را طلب كند . كرامت و شرافت را از پدرش به ارث برده . وقتى به على عليه السلام خبر مىدهند كه لشكريان معاويه شهر انبار را غارت كرده‌اند و در ضمن گوشوارهء يك زن غيرمسلمان ( اهل ذمّه ) را كه در پناه مسلمانان است ربوده‌اند ، در ضمن سخنانش\r\n\r\n\r\n\r\n\r\n","description":"","footnote":"\r\n( 1 ) اعلام الورى ، ص 230 ؛ نفس المهموم ، ص 116 .\r\n( 2 ) تحف العقول ص 245 .\r\n","page_name":" 636 ","page_number":636},
  {"content":"\r\n\r\nمىگويد : به خدا قسم اگر يك مسلمان در غم چنين حادثه‌اى بميرد ، از نظر من مورد ملامت نيست .\r\nمىآييم روز عاشورا ؛ مىبينيم تا آخرين لحظات حيات حسين عليه السلام مكرمت و بزرگوارى يعنى همان محور اخلاق اسلامى و تربيت اسلامى در كلمات او وجود دارد . در جواب فرستادهء ابن زياد مىگويد : لا اعْطيكُمْ بِيَدى اعْطاءَ الذَّليلِ وَ لااقِرُّ اقْرارَ الْعَبيدِ من مانند يك آدم پست ، دست به دست شما نمىدهم ؛ مانند يك بنده و برده هرگز نمىآيم اقرار كنم كه من اشتباه كردم ، چنين چيزى محال است . بالاتر از اين ، در همان حالى كه دارد مىجنگد يعنى درحالى كه تمام اصحابش كشته شده‌اند ، تمام نزديكان و اقاربش شهيد شده‌اند ، كشته‌هاى فرزندان رشيدش را در مقابل چشمش مىبيند ، برادرانش را قلم شده در مقابل چشمش مىبيند و به چشم دل مىبيند كه تا چند ساعت ديگر مىريزند در خيام حرمش و اهل بيتش را هم اسير مىكنند ، در عين حال در همان حال كه مىجنگد شعار مىدهد ، شعار حكومت سيادت و آقايى اما نه آقايى به معنى اينكه من بايد رئيس باشم و تو مرئوس [ بلكه به اين معنى كه 
  ] من آقايى هستم كه آقايىام به من اجازه نمىدهد كه به يك صفت پست تن بدهم :\r\n الْمَوتُ اوْلى مِنْ رُكوبِ الْعارِ * وَالْعارُ اوْلى مِنْ دُخولِ النّارِ « 1 » \r\nاين است معنى بزرگوارى روح و اين است تفاوت بزرگان با بزرگواران . البته بزرگواران ، بزرگان هم هستند اما همهء بزرگان بزرگوار نيستند . همهء بزرگواران بزرگند . اين است كه وقتى ما در مقابل اين بزرگواران مىايستيم ، همواره از بزرگوارىشان مىگوييم نه از بزرگىِ منهاى بزرگوارى : اشْهَدُ انَّكَ قَدْ اقَمْتَ الصَّلوةَ وَ اتَيْتَ الزَّكوةَ وَ امَرْتَ بِالْمَعْروفِ وَ نَهَيْتَ عَنِ الْمُنْكَرِ « 2 » . ما اگر در مقابل نادرشاه بخواهيم بايستيم چه بايد بگوييم ؟ بايد از بزرگىاش بگوييم . بايد بگوييم : ما گواهى مىدهيم كه تو رفتى هند را غارت كردى و الماس نور برايمان آوردى ، درياى نور برايمان آوردى ، كوه نور برايمان آوردى . اما به حسين مىگوييم كه ما شهادت مىدهيم كه تو زكات دادى نه ثروت جمع كردى و آوردى ، تو امر به معروف كردى ، نهى از منكر كردى ، تو نماز را كه اساس پيوند بنده با خداست زنده كردى ، تو در راه خدا\r\n\r\n\r\n\r\n\r\n","description":"","footnote":"\r\n( 1 ) نفس المهموم ، ص 219 .\r\n( 2 ) مفاتيح الجنان ، زيارت مطلقهء امام حسين عليه السلام .\r\n","page_name":" 637 ","page_number":637},
  {"content":"\r\n\r\nكوشيدى نه در راه شكم خودت ، نه در راه جاه طلبى خودت . تو يك جاه طلبىِ بزرگ نبودى ، تو يك انتقام بزرگ نبودى ، تو يك كينه توزىِ بزرگ نبودى ، تو يك ثروت طلب بزرگ نبودى ، تو يك مجاهد فى سبيل اللَّه بزرگ بودى . تو كسى بودى كه خودِ فردى و حيوانى را فراموش كردى و آن خودى را كه تو را به خدايت پيوند مىدهد زنده كردى . اشْهَدُ انَّكَ جاهَدْتَ فِى اللَّهِ حَقَّ جِهادِه « 1 » ما گواهى مىدهيم كه تو كوشيدى ، جهاد كردى ولى جهادت نه در راه شهوت و نه در راه جاه و مقام بود ، بلكه در راه حق و حقيقت بود .\r\nخدايا تو را به حقيقت حسين بن على عليه السلام قسم مىدهيم كه از آن روحى كه محور خلق اسلامى و تربيت اسلامى است يعنى مكرمت و بزرگوارى ، نصيب همهء ما مسلمانان بگردان . پرتوى از عظمت و شرافت و آن احساس بزرگوارى حسينى را در دلهاى همهء ما بتابان .\r\nخدايا ما مسلمانان را نسبت به سرنوشت خودمان آگاه و بينا و علاقه مند بگردان .\r\nو لا حول و لا قوّة الّا باللَّه العلىّ العظيم و صلّى اللَّه على محمّد و إله الطّاهرين .\r\n\r\n\r\n\r\n\r\n","description":"","footnote":"\r\n( 1 ) همان .\r\n","page_name":" 638 ","page_number":638},
  {"content":"\r\n\r\n\r\nايمان به غيب\r\nاين سخنرانى در سال 1347 شمسى در شب نيمهء شعبان و در يك منزل شخصى ايراد شده است .\r\nبسم اللَّه الرحمن الرحيم .\r\nالحمد للَّه ربّ العالمين بارئ الخلائق اجمعين والصلاة والسّلام على عبداللَّه و رسوله و حبيبه و صفيّه ، سيّدنا و نبيّنا و مولانا ابى القاسم محمّد صلى الله عليه و آله و على إله الطّيّبين الطّاهرين المعصومين ، اعوذ باللَّه من الشّيطان الرّجيم :\r\n الذين يؤمنون بالغيب و يقيمون الصلاة و مما رزقناهم ينفقون  « 1 » .\r\nدر عرف ما اين‌طور معروف است كه به بعضى از افراد مىگوييم مؤمن . مىگوييم فلان كس مرد مؤمنى است . مقصود اين است كه مرد عابد و متعبدى است ؛ يعنى واجباتش را انجام مىدهد ، مستحبات را هم زياد انجام مىدهد ، زيارت مىرود ، نافله مىخواند ، ذكر زياد مىگويد . اما دربارهء فرد ديگرى كه داراى اين مشخصات نيست ، مىگوييم فلان كس آدم مؤمنى يا آدم مقدس مآبى نيست . اين اصطلاح عرف است ولى يك اصطلاح هم قرآن دارد . قرآن به بعضى از مردم مىگويد مؤمن و به\r\n\r\n\r\n\r\n\r\n","description":"","footnote":"\r\n( 1 ) بقره / 3 .\r\n","page_name":" 639 ","page_number":639},
  {"content":"\r\n\r\nبعضى ديگر مىگويد كافر و غيرمؤمن . مؤمن در اصطلاح قرآن يعنى چه ؟ يعنى صاحب ايمان . غيرمؤمن يعنى كسى كه فاقد ايمان است . ايمان يعنى چه ؟ از خود ايمان شروع كنيم ؟ .\r\nايمان مربوط به دل ، قلب و اعتقاد است و اين ، نصّ قرآن مجيد است . عده‌اى از اعراب باديه نشين آمدند خدمت پيغمبر اكرم صلى الله عليه و آله و گفتند : « امَنّا يا رَسولَ اللَّه » ما ايمان آورديم . آيهء قرآن نازل شد :  قالت الاعراب آمنا قل لم تؤمنوا و لكن قولوا اسلمنا و لما يدخل الايمان فى قلوبكم  « 1 » يعنى گروهى از اعراب باديه نشين آمدند نزد تو ( پيغمبر ) و گفتند ما ايمان آورديم . به آنها بگو : شما نگوييد ما ايمان آورديم ، بگوييد ما اسلام آورديم . ( اسلام آوردن يعنى شهادتين را به زبان آوردن ولى ايمان مربوط به دل و قلب است ، مربوط به اعتقاد باطن است . ) هنوز ايمان در دل شما مردم نفوذ نكرده است .\r\nاز اين آيه مىفهميم كه ايمان واقعيت و حقيقتى است مربوط به روح انسان نه مربوط به بدن انسان ، نه مربوط به پيشانى انسان كه آثار سجده داشته باشد يا نداشته باشد و نه مربوط به زبان انسان كه متذكر خدا باشد يا نباشد ، بلكه به ريشهء اين امور - كه عبارت است از يك حالت قلبى و فكرى و اعتقادى - مربوط است . شما مىپرسيد : ايمان به چه ؟ بگويم به خدا ؟ بگويم ايمان به صفات خداوند ؟ بگويم ايمان به رسالت پيغمبر و نزول وحى بر او ؟ بگويم ايمان به اينكه معادى هست ؟ بله ، همهء اينها درست است ولى خود قرآن تمام اينها را در يك كلمه جمع كرده است كه من فقط مىخواهم آن را توضيح بدهم . آن كلمه كلمه‌اى است كه در اولين آيهء سورهء بقره به يك اعتبار و در سومين آيهء آن به اعتبار ديگر ذكر شده است . در سورهء بقره اين‌طور مىخوانيم :\r\n    بسم الله الرحمن الرحيم . الم . ذلك الكتاب لا ريب فيه هدى للمتقين . الذين يؤمنون بالغيب و يقيمون الصلاة و مما رزقناهم ينفقون     « 2 » .\r\n\r\n\r\n\r\n\r\n","description":"","footnote":"\r\n( 1 ) حجرات / 14 .\r\n( 2 ) بقره / 1 - 3 .\r\n","page_name":" 640 ","page_number":640},
  {"content":"\r\n\r\nدر عبارت  الذين يؤمنون بالغيب  ( آنها كه به حقايق نهانى ايمان دارند ) كلمهء « غيب » يك كلمه است به جاى چندين كلمه ؛ ايمان به خدا هست ، ايمان به صفات پروردگار هست ، ايمان به دستگيريهاى نهانى و غيبى در يك شرايط معين هست .\r\nحالا كلمهء « غيب » را تا اندازه‌اى كه متناسب با اين جلسه باشد شرح مىدهم ، بعد دنبالهء عرايضم را عرض مىكنم .\r\n\r\nمعنى « غيب »\r\nغيب يعنى چه كه فرق آدم مؤمن و غيرمؤمن در ايمان به غيب است ؟ عرض كردم غيب يعنى نهان ، مخفى ، پنهان . باز مطلب حل نشد . پنهان از چه ؟ الآن كه ما در اين محوطه هستيم ، پشت اين ديوار از ما پنهان است . پس اگر ما ايمان داشته باشيم كه در پشت اين ديوار چه مىگذرد ، ايمان به غيب است ؟ اگر الآن از ما بپرسند در فاصلهء پانصد مترى زير اين زمين كه ما روى آن نشسته‌ايم چيست ؟ [ مىگوييم 
  ] نهان است ، نمىدانيم . آيا اگر بدانيم ، اين ايمان به غيب است ؟ نه . فردا از ما نهان است ؛ آيا اگر ما به قضايايى كه فردا واقع مىشوند ايمان داشته باشيم ، اگر از حالا پيشگويى كنيم و اعتقاد داشته باشيم كه فردا چه حوادثى اتفاق مىافتد ، اين ايمان به غيب است ؟ نه . حتى گذشته از ما پنهان است . ايمان به گذشته غيب است ؟ نه . پس مقصود از ايمان به غيب چيست ؟ ايمان به نهان چيست ؟ نهان از چه ؟ اينجا بايد توجه بفرماييد .\r\nيك چيزهايى در اين عالم هست كه با حواس ما ( حس باصره ، حس سامعه ، حس لامسه ، حس ذائقه و حس شامه ) قابل ادراكند . ( به قول بعضى ، ما بيش از اينها حواس داريم ولى از همين نوع است . ) پشت اين ديوار الآن از ما مخفى است ولى براى ما اين امكان هست كه با چشم خودمان آنچه را كه در پشت اين ديوار مىگذرد ببينيم ؛ يعنى از چشم ما نمىتواند پنهان باشد ، چشم ما قادر است آن را ببيند . گوش ما قادر است بشنود . يا چيزهايى كه ذائقهء ما قادر است آنها را بچشد ، لامسهء ما قادر است ببويد . اينها را مىگويند « شهادت » يعنى چيزهايى كه انسان با ظاهر بدنش مىتواند آنها را درك كند . ما يك ادراكات پوسته‌اى داريم كه [ ابزار آن 
  ] در ظاهر بدن ما تعبيه شده است و در اين حدود ، حيوانات هم دارند ؛ يعنى حواسى كه ما داريم حيوانات هم دارند و احياناً در بعضى از اين حواس ، حيوانات از ما\r\n\r\n","description":"","footnote":"","page_name":" 641 ","page_number":641},
  {"content":"\r\n\r\nقويتر و نيرومندتر هستند . چشم بسيارى از حيوانات از چشم انسان تيزتر است .\r\nگوش بسيارى از حيوانات و از آن جمله سگ ، از گوش انسان بسيار حساستر است .\r\nشامّهء بسيارى از حيوانات و از جمله مورچه ، همين مورچهء ضعيف ، از انسان فوق العاده حساستر است . شما اگر يك ظرف گوشت را روى طاقچهء اتاق بگذاريد ، اگر چشمتان نبيند به صرف اينكه وارد اتاق بشويد از روى شامه نمىتوانيد بفهميد كه الآن مقدارى گوشت در اين اتاق موجود است . ولى مورچه با شامهء خودش بسيار دقيقتر از اينها را مىفهمد و درك مىكند . اينها را مىگويند حواس .\r\nچيزهايى را كه انسان به وسيلهء حواس خودش بتواند درك كند ، مىگويند جزء غيب نيست ، آشكار است . حوادث را من با همين حواس خودم درك مىكنم ؛ يعنى شكلى را كه فردا مىخواهد پيدا شود فردا با چشم خودم مىتوانم ببينم ، آوازى را كه فردا مىخواهد بلند شود با گوش خودم مىتوانم بشنوم ، غذايى را كه فردا مىخواهد تهيه شود با ذائقهء خودم مىتوانم به چشم . پس اين ، غيب نيست ، به اصطلاح قرآن شهادت است . پس غيب چيست ؟ .\r\nغيب عبارت است از اينكه انسان اقرار و اعتراف داشته باشد كه در عالم هستى حقايق و واقعيتهايى هست كه من با پوستهء بدن خودم يعنى با حواس خودم نمىتوانم آنها را درك كنم ولو اينكه اينجا حضور داشته باشند ؛ چشم من ، گوش من ، ذائقهء من ، لامسه و شامهء من قادر به ادراك آنها نيستند . يعنى من دربارهء خودم اين‌طور قضاوت كنم كه اين حواسى كه من دارم ، وسايل بسياربسيار محدودى است كه براى تماس پيداكردن من با دنياى خارج به من داده شده است . اصلًا چشم را براى چه به من داده‌اند ؟ براى اينكه وقتى مىخواهم با اين دنيا از راه رنگها و شكلها ارتباط پيدا كنم ، بتوانم و راه خودم را به دست آورم ، همين . گوش را براى چه به من داده‌اند ؟ براى اينكه امواج ديگرى است به نام اصوات كه به وسيلهء گوش ادراك مىشوند . لذا وقتى مىخواهم در اين دنيا كارهاى زندگىام را انجام دهم ، بايد گوش داشته باشم . همچنين ساير حواس . اما آيا اين حواسى كه من دارم ابزارى است براى من كه هرچه را در عالم هستى است با آنها درك كنم به طورى كه اگر چيزى را با حواس خودم درك نكنم ، قبول نداشته باشم ؟ نه ، اين اشتباه است . بلكه بزرگترين اشتباهى كه بشر در زندگى خودش مرتكب مىشود و شكل علمى هم به آن مىدهد ، همين است كه خيال كند حواسى كه به او در دنيا و در اين طبيعت داده\r\n\r\n","description":"","footnote":"","page_name":" 642 ","page_number":642},
  {"content":"\r\n\r\nشده است براى اين است كه هرچه را در اين دنيا هست با همين حواس كشف كند به طورى كه اگر چيزى را با حواس خودش درك نكرد ، آن را نفى كند و بگويد وجود ندارد ، چرا كه اگر مىبود من با دست خودم آن را لمس مىكردم ، با چشم خودم آن را مىديدم يا با گوش خودم آن را مىشنيدم يا با ذائقهء خودم آن را مىچشيدم .\r\nتمام چيزهايى را كه انسان بايد به آنها ايمان داشته باشد ، قرآن با كلمهء « غيب » بيان كرده است ؛ ايمان به اينكه حقايق و واقعيتهايى هست كه از حدود حواس من بيرون است . پس با چه چيزى من وجود آنها را قبول كنم ؟ راه ديگرى به انسان نشان داده شده است ؛ دلايلى به انسان داده شده كه از راه آنها مىتواند غيب را قبول كند .\r\nالبته اين هم معلوم است كه معناى اينكه قرآن مىگويد « مؤمنين كسانى هستند كه ايمان به غيب مىآورند » اين نيست كه هر چيزى را كه به شكل امر نهانى به ما گفتند ، بگوييم ما مؤمنيم پس آن را قبول داريم . مثلًا فلان جن گير مىآيد و مىگويد من لشكرى از جن دارم كه چنين و چنان مىكند ، بگوييم :  الذين يؤمنون بالغيب  ، به ما گفته شده است كه به غيب ايمان داشته باشيد ، پس ما بايد به ادعاى اين جن گير هم ايمان داشته باشيم ! اينكه آن غيب چيست ، در جاهاى ديگر قرآن و در غير قرآن توضيح داده شده است . نگفتم به هر ادعايى كه به صورت غيب باشد بايد ايمان آورد ، بلكه نبايد منكر غيب بود . منكر حقايق نهانى نبايد بود .\r\n\r\nراه ايمان آوردن به غيب\r\nحال اگر شما بگوييد كه انسان از چه راهى مىتواند به غيب ايمان بياورد ، من عرض مىكنم مراحلى دارد . اولين مرحله‌اش اين است كه هزاران نشانه در دنيا هست كه لااقل جلوى انكار غيب را مىگيرد ، يعنى انسان را از مرحلهء نفى به مرحلهء شك وارد مىكند . امروز معلوم شده است كه در همين دنياى محسوس و ملموس ما هزاران چيز وجود دارد كه ما آنها را با اين حواس خودمان حس نمىكنيم . يك مثال خيلى روشن براى شما عرض كنم : .\r\nدر قديم الايام در ميان امواجى كه در فضاست ، تنها موجى را كه مىشناختند موج صوتى بود . در باب صوت و صدا از قديم ميان علما بحث بوده است . انسان حرف مىزند و ديگرى مىشنود . سنگى به سنگى مىخورد ، صدايش به گوش\r\n\r\n","description":"","footnote":"","page_name":" 643 ","page_number":643},
  {"content":"\r\n\r\nانسان مىرسد . اين چگونه است ؟ مىگفتند اين هوايى كه شما در اينجا احساس مىكنيد و وجودش را احياناً در موقع حركت يا در يك وقت ديگر درك مىكنيد ، مثل آب است . همين‌طور كه شما آب را با چشم خودتان مىبينيد كه موج برمىدارد و وقتى سنگى را در حوض آب مىاندازيد ، موج ايجاد مىكند و موجش پخش مىشود و هرچه بيشتر پخش مىگردد ضعيفتر مىشود ، همين‌طور وقتى شما حرف مىزنيد يا دو تا سنگ به هم مىخورد ، در هوا موجى پيدا مىشود و اين موج وارد گوش شما مىشود . در آنجا دستگاهى است ، پرده‌اى است ، استخوانى است ، اعصابى است كه به حركت درمىآيد . درنتيجه شما چيزى را ادراك مىكنيد به نام صوت . ديگر بيش از اين بشر نمىتوانست در باب امواج دركى داشته باشد .\r\nامروز از راه همين علوم حسى يعنى از راه قرائنى كه علوم حسى به دست بشر داده ، معلوم شده است كه غير از موج صوتى امواجى هست كه اساساً طرف نسبت با موج صوتى نيستند و حتى نه گوش ما و نه هيچ حسى از حواس ما قادر نيست آن امواج را درك كند ولى وجود دارند ، مثل امواج الكترونيكى ، امواجى كه راديوها پخش مىكنند و راديوى گيرندهء شما آنها را تبديل به موج صوتى مىكند . آن موجى كه مركز پخش راديو پخش مىكند ، موج صوتى نيست . اگر به صورت موج صوتى مىبود بايد وقتى كه مثلًا در تهران پخش مىشود ، شايد يك ساعت و نيم يا بيشتر طول بكشد تا برسد به خراسان . مىگويند اگر بنا شود موج صوتى فاصلهء قم و تهران يعنى بيست و چهار فرسخ را طى كند ، در حدود بيست دقيقه طول مىكشد . سرعت حركت آن نسبت به موج الكترونيكى بسيار كند است . اگر مثلًا من كه اينجا حرف مىزنم يك بلندگويى هم در فاصله دويست مترى اينجا باشد كه از آنجا هم صدا بيايد و شما ، هم صداى من را بشنويد و هم صداى بلندگو را ، در اين صورت كلمات را با فاصله مىشنويد يعنى يك كلمه را از من مىشنويد و با فاصلهء لحظه‌اى از بلندگو مىشنويد ، يعنى طول مىكشد تا موج صوتى بلندگو به شما برسد . ولى شما مىبينيد راديو كه حرف مىزند ، در همان لحظه شما مىشنويد يا وقتى با تلفن مثلًا با خراسان حرف مىزنيد ، مانند اين است كه در همين جا صحبت مىكنيد . به اين سرعت ، صوت به شكل موج الكترونيكى ( حال با سيم يا بىسيم ) مىرود به خراسان و با همان سرعت برمىگردد به اينجا .\r\nمثل معروفى است ، مىگويند صداى ساعت معروفى در انگلستان را مردمى كه\r\n\r\n","description":"","footnote":"","page_name":" 644 ","page_number":644},
  {"content":"\r\n\r\nدر آن سر دنيا هستند زودتر از مردمى كه در آن ميدان هستند ، مىشنوند . يعنى اگر شما در اينجا راديوى انگلستان را بگيريد ، صداى آن ساعت را قبل از مردمى كه در انگلستان در آن ميدان‌اند ، مىشنويد ، چرا ؟ زيرا براى مردمى كه مىخواهند از طريق هوا و با موج صوتى صداى اين ساعت را بشنوند ، ممكن است يك ثانيه يا دو ثانيه طول بكشد ولى براى مردمى كه صداى آن را با موج الكترونيكى مثلًا در ايران گوش مىكنند ، يك ثانيه كه هيچ ، يك هزارم ثانيه و شايد يك ميليونيم ثانيه هم طول نمىكشد كه اين صدا به آنها مىرسد . درنتيجه شما اين صدا را از يك انگليسى كه در آنجاست ، زودتر مىشنويد .\r\nاين امواج در فضا وجود دارد . با چه حسى ما مىتوانيم آنها را درك كنيم ؟ با هيچ حسى ؛ فقط با قرائن علمى . حتى علما مىتوانند طول اين امواج را به دست آورند بدون اينكه آنها را ببينند . پس اجمالًا ما مىفهميم كه اين امواج وجود دارند . بسيار بسيار جاهلانه است كه انسان دايرهء ايمان و تصديق خودش را محدود كند و بگويد من فقط به هر چيز كه آن را مستقيماً با يكى از حواس خودم درك مىكنم ، ايمان دارم .\r\n\r\nمعنى ايمان به غيب\r\nمعنى  الذين يؤمنون بالغيب  چيست ؟ آيا فقط اين است كه ايمان داشته باشيم كه غيبى وجود دارد ، خدايى وجود دارد ، وحيى وجود دارد ، ملائكه و فرشتگانى وجود دارند ، كتب آسمانى منشأ غيبى دارند ، معادى وجود دارد ؟ يا ايمان داشته باشيم كه امام زمانى وجود دارد ؟ آيا ايمان به غيب همين است و به همين جا خاتمه پيدا مىكند ؟ نه ، بالاتر است . ايمان به غيب آن وقت ايمان به غيب است كه انسان يك ايمانى هم به رابطهء ميان خودش با غيب داشته باشد ؛ ايمان داشته باشيم كه اين‌جور نيست كه غيبى هست جدا و ما هستيم جدا ، بايد به مددهاى غيبى ايمان داشته باشيم . شما در سورهء حمد مىخوانيد :  اياك نعبد و اياك نستعين  اى خداى نهان و پنهان ! ما تنها تو را پرستش مىكنيم و از تو كمك مىگيريم ، از تو مدد مىگيريم ، از تو نيرو مىخواهيم . ( اين استمداد است . ) در راهى كه مىرويم ، اين نيروهايى را كه تو به ما داده‌اى به كار مىاندازيم ولى مىدانيم كه سررشتهء تمام نيروها دردست توست ، از تو قوّت مىخواهيم ، از تو مدد مىخواهيم ، از تو هدايت مىخواهيم .\r\n\r\n","description":"","footnote":"","page_name":" 645 ","page_number":645},
  {"content":"\r\n\r\nشب جمعه است ؛ در دعاى كميل اين‌طور مىخوانيم : يا رَبِّ يا رَبِّ يا رَبِّ ، قَوِّ عَلى خِدْمَتِكَ جَوارِحى وَ اشْدُدْ عَلَى الْعَزيمَةِ جَوانِحى وَ هَبْ لِىَ الْجِدَّ فى خَشْيَتِكَ وَ الدَّوامَ فِى الْاتِّصالِ بِخِدْمَتِك پروردگارا ، پروردگارا ، پروردگارا ! به اعضا و جوارح من نيرو بده ولى در راه خدمت خودت . ( خودتان را بندهء آماده به خدمت نشان مىدهيد . از خدا استمداد مىكنيد و نيرو مىخواهيد . ) نه تنها براى اعضا و جوارح خودم نيرو مىخواهم ، براى دل خودم و براى عزم و تصميم خودم هم از تو نيرو مىخواهم .\r\nخدايا ! به دل من عزم و تصميم بده ، ارادهء مرا محكم كن .\r\nاصلًا دعا يعنى چه ؟ بسيار خوب ، ايمان دارم به غيب براى خودش ، من براى خودم ؟ نه ، نكته‌اى مىگويند كه حرف خوبى است . مىگويند يكى از تفاوتهايى كه ميان فلسفهء الهى و دين و مذهب هست اين است كه فلسفهء الهى ( البته فلسفه‌هاى الهىاى كه از مذهب مثل اسلام استمداد نكرده‌اند ) حداكثر به خدايى جداى از عالم ، به غيبى جداى از شهادت اعتقاد دارد . مثل يك آدم ستاره شناس كه مثلًا مىگويد در منظومهء شمسى ستاره‌اى كشف شد به نام نپتون ، در كهكشان چنين چيزى كشف شد .\r\nخوب ، هست كه هست ، به من چه مربوط ؟ ولى در دين ، عمده آن رابطه‌اى است كه ميان بنده و خدا ، ميان ما و جهان غيب برقرار مىشود . دين از يك طرف ما را وادار مىكند به عمل و كوشش و - به تعبير اميرالمؤمنين - به خدمت ، و از طرف ديگر مىگويد پيوندها و رابطه‌هايى معنوى ميان غيب و اينجا هست ؛ تو دعا كن ، تو بخواه ، تو استمداد كن ، از يك راه نهانى كه خودت نمىدانى ، به هدف و نتيجه مىرسى . مىگويد صدقه بده ، از يك راه نهانى كه تو نمىدانى رفع بلا مىكند . دعا كن ( كه البته شرايطى دارد ؛ اگر دعا با آن شرايط صورت بگيرد ) شما از يك راه نهانى استجابتش را خواهيد گرفت . تصميم بگير ، از خداوند در كارها الهام بخواه ، بعد مىبينى در موقع معين ، سر بزنگاه ، خدا به قلب تو الهامى كرد ، از غيب به تو مدد مىرسد .\r\n\r\nامداد غيبى ، حسابى دارد\r\nالبته مدد غيبى شرايطى دارد ؛ معنايش اين نيست كه ما در خانه‌مان بنشينيم و بگوييم : اى غيب بيا به من مدد بده ! نه ، مدد غيبى ، قانون و شرايط دارد . پس عمده اين است كه ما ايمان به غيب و ايمان به مددهاى غيبى در يك شرايط معين داشته\r\n\r\n","description":"","footnote":"","page_name":" 646 ","page_number":646},
  {"content":"\r\n\r\nباشيم .\r\nاصلًا وحى خود مدد غيبى است ولى در مقياس اجتماع بشر . آنجا كه ديگر پاى علم بشر ، پاى فعاليت بشر نمىرسد ، آنجا كه ديگر پاى حس نمىرسد ، پاى عقل و فكر نمىرسد ، خداوند به وسيلهء يك عده به نام « پيامبران » بشر را هدايت و راهنمايى مىكند ، از غيب مدد مىرساند . آنجا كه جاى عجز و ناتوانى بشر است ، ديگر بشر فعاليت خودش را كرده است ، كار خودش را انجام داده است ، ناتوان است و در قدرت او نيست ، جاى مدد غيبى است . قرآن دربارهء پيغمبر اكرم مىفرمايد :  و اذكروا نعمت الله عليكم اذ كنتم اعداء فالف بين قلوبكم فاصبحتم بنعمته اخوانا و كنتم على شفا حفرة من النار فانقذكم منها  « 1 » اى مردم ! اين نعمت خدا را فراموش نكنيد كه شما ( يعنى شما مردم ، شما بشرها ، شما انسانها ؛ نه تنها شما عربها ، بلكه همهء انسانها ) به يك پرتگاه بسيار خطرناكى رسيده بوديد و عن قريب سقوط قطعى مىكرديد .\r\nخداوند به وسيلهء اين پيغمبر شما را نجات داد ، به شما آزادى داد ، شما را خلاص كرد . اين ، مدد غيبى است . و چقدر براى زندگى فردى و اجتماعى انسان ، اين ايمان مفيد و نگهدارنده است ! .\r\nمن نمىدانم با چنين اشخاصى برخورد كرده‌ايد يا نه ؛ من برخورد كرده‌ام و خودم در زندگى شخصىام چنين تجربه‌هايى دارم كه انسان گاهى اين‌جور احساس مىكند كه اگر آن راهى را كه خدا براى او معين كرده است برود ، يك تأييدهايى ، يك حمايتهاى غيبى و نهانى هست بالاتر از عقل و فهم و فكر او كه براى او كار مىكند ، و چقدر يك چنين ايمانى آدم را نگه مىدارد و براى زندگى انسان مفيد است !\r\n\r\nداستان آيت اللَّه بروجردى و رفتن به مشهد\r\nداستانى الآن يادم افتاد ، دريغ است كه آن را نگويم : مرحوم آية اللَّه بروجردى ( اعلى اللَّه مقامه ) قبل از اينكه به قم بيايند ، من از نزديك خدمت ايشان ارادت داشتم . بروجرد رفته بودم و در آنجا خدمتشان رسيده بودم . مردى بود در حقيقت باتقوا و به راستى موحد . نگوييد هركس مرجع تقليد شد ، البته موحد هست . توحيد\r\n\r\n\r\n\r\n\r\n","description":"","footnote":"\r\n( 1 ) آل عمران / 103 .\r\n","page_name":" 647 ","page_number":647},
  {"content":"\r\n\r\nهم مراتب دارد . بله ، اگر به مقياس ما و شما حساب كنيم ، مراجع تقليد درجات خيلى بالاتر از توحيد من و شما را دارند ولى وقتى كه من مىگويم موحد ، يك درجهء خيلى عالى را مىگويم . او كسى بود كه اساساً توحيد را در زندگى خودش لمس مىكرد ، يك اتكاء و اعتماد عجيبى به دستگيريهاى خدا داشت . سال اولى بود كه ايشان به قم آمده بودند . تصميم گرفته بودند به مشهد بروند . مثل اينكه نذرگونه‌اى داشتند ؛ در آن وقت كه بيمار شده بودند ( آن بيمارى معروف كه احتياج به جراحى پيدا كردند و ايشان را از بروجرد به تهران آوردند و عمل كردند و بعد به درخواست علماى قم به قم رفتند ) در دلشان نذر كرده بودند كه اگر خداوند به ايشان شفا عنايت بفرمايد ، به زيارت حضرت رضا عليه السلام بروند . بعد از شش ماه كه در قم ماندند و تابستان پيش آمد ، تصميم گرفتند به مشهد بروند . يك روز در جلسهء دوستان و به اصطلاح اصحابشان طرح مىكنند كه من مىخواهم به مشهد بروم ، هركس همراه من مىآيد اعلام كند . اصحابشان عرض مىكنند : بسيار خوب ، به شما عرض مىكنيم .\r\nيكى از اصحاب خاصشان كه هم اينك يكى از مراجع تقليد است براى من نقل كرد كه ما دور هم نشستيم ، كنكاش كرديم ، فكر كرديم كه مصلحت نيست آقا بروند مشهد ، چرا ؟ چون آقا را ما مىشناختيم ولى در آن زمان هنوز مردم تهران ايشان را نمىشناختند ، مردم خراسان نمىشناختند و به طوركلى مردم ايران نمىشناختند .\r\nبنابراين تجليلى كه شايستهء مقام اين مرد بزرگ هست ، نمىشود . بگذاريد ايشان يكى دو سال ديگر بمانند . براى نذرشان هم كه صيغه نخوانده‌اند كه نذر شرعى باشد .\r\nدر دلشان اين نيت را كرده‌اند . بعد كه معروف شدند و مردم ايران ايشان را شناختند ، با تجليلى كه شايسته‌شان است بروند . تصميم گرفتيم كه اگر دوباره فرمودند ، ايشان را منصرف كنيم . بعد از چند روز باز در جلسه گفتند : از آقايان كى همراه من مىآيد ؟\r\nهر كدام از دوستانشان حرفى زدند و بهانه‌اى تراشيدند . يكى گفت : اى آقا ! شما تازه از بيمارى برخاسته‌ايد ( آن وقت فقط اتومبيل بود و هواپيما نبود ) ، ناراحت مىشويد ، ممكن است بخيه‌ها باز شود . ديگرى چيز ديگرى گفت . ولى از زبان يكى از رفقا درز كرد كه چرا شما نبايد به مشهد برويد . جمله‌اى گفت كه آقا درك كرد اينها كه مىگويند به مشهد نرو ، به خاطر اين است كه مىگويند هنوز مردم ايران شما را نمىشناسند و تجليلى كه شايستهء شماست به عمل نمىآيد . آن آقا براى من نقل مىكرد : آقا تا اين جمله را شنيد تكانى خورد ( آن وقت ايشان هفتاد سالشان بود )\r\n\r\n","description":"","footnote":"","page_name":" 648 ","page_number":648},
  {"content":"\r\n\r\nوگفت : هفتاد سال از خدا عمر گرفته‌ام و خداوند در اين مدت تفضّلاتى به من كرده است و هيچ يك از اين تفضّلات تدبير نبوده است ، همه تقدير بوده است . فكر من هميشه اين بوده كه ببينم وظيفه‌ام در راه خدا چيست . هيچ وقت فكر نكرده‌ام كه من در راهى كه مىروم ترقى مىكنم يا تنزل ، شخصيت پيدا مىكنم يا پيدا نمىكنم ؛ فكرم هميشه اين بوده كه وظيفهء خودم را انجام بدهم . هرچه پيش آيد ، تقدير الهى است .\r\nزشت است در هفتاد سالگى ، خودم براى خودم تدبير كنم . وقتى كه خدايى دارم ، وقتى كه عنايت حق را دارم ، وقتى كه خودم را به صورت يك بنده و يك فرد مىبينم ، خدا هم مرا فراموش نمىكند . خير ، مىروم . و ديديم اين مرد از روزى كه فوت كرد ، روز به روز خداوند بر عزت او افزود . آيا آيت اللَّه بروجردى - نعوذباللَّه - با خدا قوم و خويشى داشت كه مورد تفضّل و يا عنايت حق باشد ؟ ابداً . امدادهاى الهى به افراد ، به اجتماعات و به بشريت حسابى دارد .\r\nپيغمبر اكرم دربارهء مهدى موعود فرمود : يُبْعَثُ فى امَّتى عَلَى اخْتِلافٍ مِنَ النّاسِ وَ زَلازِلَ يَرْضى عَنْهُ ساكِنُ السَّماءِ وَ ساكِنُ الْأرْضِ وَ يُقَسِّمُ الْمالَ صِحاحاً . قالوا : « و ما صِحاحاً يا رَسولَ اللَّه ! » قالَ : يُقَسِّمُ بَيْنَهُمْ بِالسَّوِيَّةِ « 1 » . خدا هرگز دنيا را بىصاحب نگذاشته است و بىصاحب هم نخواهد گذاشت . آن وقتى كه كار دنيا مىكشد به آنجا كه واقعاً بشريت در خطر است ، خدا بشريت را به وسيلهء يك بشر نجات مىدهد .\r\n\r\nبدبينى نسبت به آيندهء جهان در ميان روشنفكران\r\nهيچ مىدانيد الآن چگونه بدبينىاى در روشنفكران جهان نسبت به آيندهء بشريت پيدا شده است و هيچ مىدانيد اين بدبينى با مقياس علل و عوامل ظاهرى ، بجاست ؟\r\nما مسلمانها قدر اين نعمت را نمىدانيم كه الآن مثل مردم صد سال پيش مىگوييم زندگى بشر مثلًا پانصد سال ديگر ، هزار سال ديگر هم هست و شايد صدهزار سال ديگر هم باشد . پيش خودمان مىگوييم دليلى ندارد كه نباشد ، دليلى ندارد كه بشريت منقرض بشود . اما امروز عده‌اى از به اصطلاح روشنفكران دنيا ( از جمله راسل در كتاب اميدهاى نو ) معتقدند كه بشريت ، دوران خودش را تمام كرده و وقت انقراضش فرا رسيده است . يكى از كسانى كه چنين بدبينىاى نسبت به آيندهء بشر\r\n\r\n\r\n\r\n\r\n","description":"","footnote":"\r\n( 1 ) منتخب الاثر ، ف 2 ، ب 1 ، ح 14 .\r\n","page_name":" 649 ","page_number":649},
  {"content":"\r\n\r\nدارد اينشتين است . او مىگويد : به احتمال قوى ، بشر با يك مهارت شگرفى خودش را به كلى نابود مىكند ، چون از نظر توليد نيروهاى مخرب به جايى رسيده كه قدرت از ميان بردن بشريت را پيدا كرده است . در گذشته چنين چيزى نبود . در گذشته خطرناكترين مردم ، محبوبترين افراد اگر بزرگترين قدرتهاى وقت را هم داشت ، چكار مىتوانست بكند ؟ مثلًا صدهزار يا پنجاه هزار نفر آدم را مىكشت .\r\nمىگفتند : سبحان اللَّه ! ببينيد حَجّاج بن يوسف سى هزار آدم را كشت ! بيش از اين نمىتوانست بكشد . تمدن آن عصر بيش از اين اجازه نمىداد . مگر با شمشير و با نيروى جلّاد كه آى گردن اين را بزن ، آى شكم آن را سفره كن ، چقدر آدم را مىشود كشت ؟ آدم بيست سال هم كه حكومت كند ، روزى سه چهار نفر را هم بكشد از سى هزار تا كه ديگر بيشتر نمىشود . يا آن سزار ، امپراتور خونخوار روم ، حداكثرى كه مىتوانست جنايت كند چه بود ؟ جانى بالفطره هم باشد ، مىرود روى بلندى مىايستد و مىگويد اين شهر را آتش بزنيد . شهر را آتش مىزنند . شهر گُر مىگيرد و او لذت مىبرد . ولى آيا مىتواند دنيا را آتش بزند ؟ ابداً . تازه شهرى كه آن وقت آتش مىزدند اصلًا مگر مىشد به اندازهء تهران باشد ؟ ابداً . وسايل آن روز اجازه نمىداد .\r\nشهرى به اين وسعت و عظمت مثل تهران و شهرهاى بزرگتر ، مولود تمدن جديد هستند . ولى امروز تمدن بشريت به جايى رسيده كه اگر يك سزار پيدا بشود ، يك قدرت درجهء اول دنيا پيدا بشود كه يك جنون آنى به كلّه‌اش بزند ، تمام بشريت از بين رفته است . صدر اعظم آلمان گفت : اگر جنگ سوم جهانى رخ بدهد ، ديگر غالب و مغلوبى وجود نخواهد داشت . تا حالا در جنگ يكى غالب بود و ديگرى مغلوب ، ولى اگر جنگ جهانى ديگرى ميان قدرتهاى درجهء اول جهان صورت بگيرد غالب و مغلوبى وجود نخواهد داشت ، يعنى غالب و مغلوب هر دو از ميان مىروند .\r\nواقعاً بر اساس شرايط ظاهرى ، حق با كيست ؟ حق با بدبين‌هاست . اگر حساب كنيم كه دنيا براستى روى انبار باروت است ، از انبار باروت هم خطرناكتر ( ديگر باروت يعنى چه ؟ صدر درجه بالاتر از انبار باروت ) و از ميان رفتنش با فشاردادن چند دكمه ميسر است ، حق با آنهايى است كه به آيندهء دنيا بدبين‌اند . راستى هم روى علل ظاهرى هيچ دليل ندارد كه بدبين نباشيم ، بايد هم بدبين باشيم . نبايد اميدوار باشيم كه بچه‌هاى ما يك عمر طبيعى و عادى بكنند و بچه‌هاى خودشان را ببينند .\r\nامروز مىبينيم بشر به كرهء ماه مىرود . با خود فكر مىكنيم كه كم كم آنجا\r\n\r\n","description":"","footnote":"","page_name":" 650 ","page_number":650},
  {"content":"\r\n\r\nسكونت مىكند و اگر جنونى به كلّه‌اش بزند ، از آنجا زمين را منهدم مىكند . تنها يك چيز است و آن الهامى است كه ما از دين مىگيريم  ( الذين يؤمنون بالغيب )  ، مىگوييم البته در گذشته براى بشريت به مقياسهاى كوچك قبيله‌اى و كشورى و مقياسهاى كمى بزرگتر ( اقليمى ) از اين خطرات پيش آمده ولى جهان را صاحبى باشد خدا نام ؛ خداوند به يك وسيله آن را حفظ كرده است . وقتى هم كه خطر به مقياس جهانى به وجود آيد ، باز لطف الهى از عالم گرفته نمىشود . چه حرف خوبى مىزند گاندى ، مىگويد : اروپا آكنده است از جنون و نبوغ با هم ؛ نوابغشان هم مجنونند ، نبوغهاى توأم با جنون دارند .\r\n\r\nآيندهء روشن از نظر دين\r\nاز نظر منطق دين ، از نظر  الذين يؤمنون بالغيب  ، از نظر منطق خبرهايى كه از طريق دين گرفته‌ايم نه از روى اصول ظاهر ، مىگوييم خيالمان از اين جهت كه بشريت به كلى نيست و نابود بشود راحت است . هرچه در گذشته بوده است مقدمه‌اى بوده براى آنچه كه در آينده پيش مىآيد . ما آينده‌اى پيش رو داريم كه در آن به تعبير اسلام عقلها كامل مىشود . حديث دارد كه خداوند ( نمىگويد امام زمان ) در آن دوره دست لطف خودش را بر سر بندگان مىگذارد حَتّى كَمُلَتْ عُقولُهُمْ « 1 » و بشر عقل خودش را باز مىيابد و ديگر اين بىعقلىها را خود به خود نمىكند . مىفرمايد : در آن دوره عمرها طولانىتر و بهداشت مردم كاملتر مىشود ، امنيت به‌طور كامل برقرار مىگردد . تَصْطَلِحُ فى مُلْكِهِ السِّباعُ « 2 » درندگان با يكديگر صلح مىكنند ( كاسيگين و جانسون « 3 » هم با هم صلح مىكنند ) . يخْرِجُ الْارْضُ افْلاذَ كَبِدِها « 4 » .\r\nزمين آنقدر منابع نيرو و ذخيره‌ها دارد كه الى ماشاء اللَّه . تازه شما به كجاى آن پى برده‌ايد ؟ ! مىگوييد چهار پنج ميليارد جمعيت زياد است ؟ نه ، بيش از اينها مىتواند در خود جا دهد . زمين حداكثر نيرويى را كه دارد ، گنجهاى مدفونى را كه دارد دراختيار بشر مىگذارد . آسمان بركاتش را مىبارد .\r\n\r\n\r\n\r\n\r\n","description":"","footnote":"\r\n( 1 ) منتخب الاثر ، ف 7 ، ب 12 ، ح 1 .\r\n( 2 ) همان ، ف 9 ، ب 1 ، ح 2 .\r\n( 3 ) [ رؤساى وقت كشورهاى شوروى سابق و آمريكا . 
  ]\r\n( 4 ) منتخب الاثر ، ف 2 ، ب 1 ، ح 78 .\r\n","page_name":" 651 ","page_number":651},
  {"content":"\r\n\r\nوقتى كه ما روى الهام مذهبى دربارهء اين امور مطالعه مىكنيم و دنياى به اصطلاح روشن امروز را مىنگريم ، مىبينيم مَثَل ما در اين دنيا نسبت به دنيايى كه دين به ما نويد مىدهد كه در انتظار ماست ( خواه كه ما شخصاً به آن دوره برسيم يا نرسيم ) مَثَل مردمى است كه دارند از يك تونل عبور مىكنند . تونل در ذات خودش تاريك است ولى چراغ مصنوعى در آن نصب كرده‌اند . تازه بايد از اين تونل بيرون بيايند .\r\nوقتى كه بيرون آمدند ، به يك فضاى بسيار باز و بسيار روشن كه روشنى آن طبيعى است مىرسند ؛ عدالت به معنى واقعى برقرار است ، امنيت به معنى واقعى برقرار است ، آزادى به معنى واقعى برقرار است ، توحيد به حقيقت خودش طلوع مىكند و ظاهر مىشود و دنيا را روشن مىكند .  اعلموا ان الله يحى الارض بعد موتها  « 1 » . قرآن مىگويد : بدانيد كه خدا همين زمين مرده را در هنگام بهار زنده مىكند . اين آيه در احاديث ما اين‌طور تفسير شده است كه اين مطلب اختصاص به زمين خاكى ندارد ، زمينِ اجتماع بشر همچنين است . اگر شما ديديد كه روزى فساد جهانگير شد  ( ظهر الفساد فى البر و البحر بما كسبت ايدى الناس )  « 2 » ، اگر تمام عالم مثل فصل زمستان مُرد ، مأيوس نشويد ، نگوييد دنيا را زمستان گرفت ، ديگر دورهء بهار منقضى شد ؛ خير ، بهارى خواهد آمد .\r\nاين ، معنى  الذين يؤمنون بالغيب  ، ايمان به نهان و ايمان به مددهاى غيبى و نهانى است ، منتها مددها براى شخص به مقياس شخصى ، براى اجتماع كوچك به مقياس اجتماعى و براى جهان بشريت به مقياس جهانى است . حكومت واحد جهانى ، سراسر عدالت ، سراسر امنيت ، سراسر بركت ، سراسر رفاه ، سراسر آسايش ، سراسر خوبى و سراسر ترقى خواهد بود . در خاتمهء عرايضم اين جملات دعاى افتتاح را كه شايد اكثر شما حفظ هستيد مىخوانم :\r\nاللَّهُمَّ انّا نَرْغَبُ الَيْكَ فى دَوْلَةٍ كَريمَةٍ ، تُعِزُّ بِهَا الْاسْلامَ وَ اهْلَهُ وَ تُذِلُّ بِهَا النِّفاقَ وَ اهْلَهُ وَ تَجْعَلُنا فيها مِنَ الدُّعاةِ الى طاعَتِكَ وَ الْقادَةِ الى سَبيلِكَ وَ تَرْزُقُنا بِها كَرامَةَ الدُّنْيا وَ الْاخِرَةِ .\r\n\r\n\r\n\r\n\r\n","description":"","footnote":"\r\n( 1 ) حديد / 17 .\r\n( 2 ) روم / 41 .\r\n","page_name":" 652 ","page_number":652},
  {"content":"\r\n\r\nخدايا ! تو را قسم مىدهيم به حق صاحب امشب كه ما را اهل ايمان و جزء منتظرين واقعى فرج او قرار بده . دست ما را از دامان ولاى اهل بيت و ايمان به حقانيت آنها كوتاه مفرما .\r\nخدايا ! ما را به حقايق دين مقدس اسلام آشنا كن ، توفيق عمل و خلوص نيت به همهء ما كرامت بفرما .\r\nو صلّى اللَّه على محمّد و آل محمّد .\r\n\r\n","description":"","footnote":"","page_name":" 653 ","page_number":653},
  {"content":"\r\n . \r\n","description":"","footnote":"","page_name":" 654 ","page_number":654},
  {"content":"\r\n\r\n\r\nمعيار انسانيت چيست ؟\r\nاين سخنرانى در يكى از دانشگاههاى كشور ايراد شده و تاريخ آن مشخص نيست .\r\nگرچه وقت من خيلى گرفته است و بيش از اندازهء ظرفيت و توانايىام براى خودم كارهايى درست كرده‌ام يا شرايط بر من تحميل كرده است ، در عين حال وقتى دوستان از من تقاضاى بحثى در اينجا كردند چاره‌اى جز اين نديدم كه موافقت كنم ، براى اينكه نشستن و صحبت كردن و مسائل اسلامى را با شما دانشجويان عزيز در ميان گذاشتن براى من از مهمترين مسائل است .\r\nترجيح مىدهم كه مسأله‌اى را طرح كنم كه ذهن شما را برانگيزد تا دربارهء آن فكر كنيد و با يكديگر به مذاكره بپردازيم . لذا بحث من بيشتر جنبهء طرح و سؤال دارد . موضوع بحث « معيار انسانيت » است ، يعنى مىخواهيم بدانيم معيار و ميزان انسانيت چيست . اگر از نظر زيست شناسى بخواهيم معيار انسانيت را به دست بدهيم ، كار ساده و آسانى است . در زيست شناسى فقط جسم انسان مطرح است . در آنجا بحث مىكنند كه انسان در ميان رده‌هاى مختلف حيوانات در چه رده‌اى است .\r\nمثلًا پستاندار است و . . . بالاخره يك نوع از انواع جانداران را « انسان » مىنامند در مقابل انواع ديگر جانداران نظير پرندگان ، خزندگان ، چارپايان ، حشرات و غيره . با مقياس زيست شناسى ، همهء افراد بشر كه بر روى زمين هستند ، با دو پا راه مىروند ، پهن ناخن هستند و حرف مىزنند ، انسانند ، و با اين معيار هيچ تفاوتى ميان انسانها\r\n\r\n","description":"","footnote":"","page_name":" 655 ","page_number":655},
  {"content":"\r\n\r\nدر انسانيت زيست شناسى نيست . فى المثل با مقياس زيست شناسى و يا با مقياس پزشكى و حتى با مقياس روانشناسى ، موسى چومبه همان مقدار انسان است كه لومومبا ؛ يعنى از جنبهء زيست شناسى ، از نظر يك پزشك و حتى از نظر يك روانشناس كه دربارهء جهازات بدنى يا جهازات روانى انسان گفتگو مىكنند ، بين اين دو نفر نمىتوان فرقى گذاشت همچنان كه ميان امام حسين عليه السلام و يزيد نمىتوان فرقى گذاشت ، هر دو از نظر زيست شناسى و پزشكى و حتى روانشناسى انسان هستند . ولى آيا انسانيت انسان ، آنچه كه شرافت و كمال انسانى ناميده مىشود ، به همين است ؟\r\n\r\nانسان كامل و انسان ناقص\r\nدر علوم انسانى مىبينيم سخن از انسان كامل و انسان ناقص است ، سخن از انسان پايين افتاده و انسان مترقى و متعالى است . آن انسانى كه از نظر علوم انسانى ، از نظر علوم اخلاقى ، از نظر علوم اجتماعى ممكن است كامل باشد و ممكن است ناقص ، قابل ستايش و تقدير و تكريم باشد و يا به هيچ وجه قابل ستايش و تعظيم نباشد بلكه شايستهء تحقير باشد ، كدام انسان است ؟ معيار انسانيت چيست و در كجاست ؟\r\nاين چگونه است كه ميان مثلًا چومبه و لومومبا فرق مىگذاريم ؟ در چه چيزِ آنها فرق مىگذاريم ؟ چه چيز ، يكى را انسان منحطّ قابل نكوهش و حتى مستحق اعدام قرار داده است و ديگرى را انسانى قابل ستايش ؛ با اينكه از جنبه‌هاى زيست شناسى اگر هر دو را كالبدشكافى كنند شبيه يكديگرند ، حتى جهازات روانىشان هم شبيه يكديگر است : هر دو داراى قلب ، سلسله اعصاب ، كبد ، كليه ، ماهيچه‌ها ، معده و . . .\r\nهستند و چه بسا كه اعضاى بدن انسان قابل نكوهش از اعضاى بدن انسان متعالى بهتر كار كند . پس چه چيز در اين است و چه چيز در آن كه باعث تفاوت ايندو شده است ؟ .\r\nاين همان مسئلهء بسيار بسيار مهمى است كه از قديم در علوم انسانى و نيز در اديان و مذاهب مطرح بوده است . مثلًا قرآن انسانهايى را برتر و بالاتر از فرشته و شايستهء مسجوديت ملائك مىداند ، چنان كه مىگويد : ما به فرشتگان گفتيم به آدم سجده كنيد . ولى در مورد انسانهايى نيز مىگويد كه چهارپايان بر اينها برترى دارند .\r\nچه مقياسها و معيارهايى است كه اين مقدار تفاوت را به وجود آورده است ؟ اين\r\n\r\n","description":"","footnote":"","page_name":" 656 ","page_number":656},
  {"content":"\r\n\r\nامر به دين و مذهب هم ارتباط ندارد و حتى مسئلهء انسان در سطحى قرار گرفته است كه با موضوع خدا هم صددرصد بستگى ندارد ؛ يعنى فيلسوفان مادى جهان هم كه به خدا و دين و مذهب اعتقاد ندارند ، باز مسئلهء انسان و انسانيت و مسئلهء انسان برتر و انسان فروتر را مطرح كرده‌اند . در اينجا اين سؤال مطرح مىشود كه از نظر مكاتب مادى ، انسان برتر و انسان فروتر چگونه انسانهايى هستند و ملاك برترى و ملاك فروترى چيست ؟ اين سؤال بود ، حال ببينيم جواب چيست .\r\n\r\nنظريات مختلف دربارهء معيار انسانيت :\r\n\r\n1 . علم\r\n. آيا ما مىتوانيم علم را ملاك و معيار انسانيت قرار بدهيم و بگوييم كه انسانها از نظر زيست شناسى با يكديگر مساوى هستند ولى يك چيز هست كه اكتسابى يعنى به دست آوردنى است و با آن معيار ، انسانيت با غيرانسانيت تفاوت مىكند ؛ مرزى است ميان انسان برتر و انسان فروتر ، و آن دانش است ؟ هر اندازه كه انسان آگاهى و دانش بيشترى پيدا كند ، انسانتر است و هر اندازه كه از علم و دانش بىبهره‌تر باشد ، از انسانيت بىبهره‌تر است . بنابراين دانش آموز كلاس اول از كسى كه هنوز به مدرسه نرفته انسانتر است . دانش آموز كلاس دوم از دانش آموز كلاس اول انسانتر است و همين‌طور . . . در دورهء دانشگاه هم دانشجويى كه سال آخر را طى مىكند از دانشجويى كه سال ماقبل آخر را طى مىكند انسانتر است . در ميان علما و دانشمندان نيز هركدام كه معلوماتش بيشتر است انسانتر است .\r\nآيا اينكه علم و دانش معيار انسانيت است و تنها معيار هم هست ، مىتواند مورد قبول واقع شود ؟ آيا شما انسانها را براساس دانششان ستايش يا نكوهش مىكنيد ؟\r\nابوذر را كه شما ستايش مىكنيد آيا به دليل اين است كه دانش ابوذر از دانش شما و از دانش انسانهاى زمان خودش بيشتر بوده است ؟ اينكه معاويه مورد نكوهش و در مقابل ، ابوذر مورد ستايش شماست آيا به اين دليل است كه شما حساب كرده‌ايد و ديده‌ايد معلومات ابوذر از معاويه بيشتر است ؟ در مورد چومبه و لومومبا چطور ؟ من گمان نمىكنم كه تنها علم و دانش معيار انسانيت باشد و هر كه عالمتر است انسانتر باشد . با اين مقياس بايد بگوييم كه در زمان ما اينشتين - كه از همهء دانشمندان عالَم شهرتش بيشتر است و واقعاً هم شايد از همهء دانشمندان عالَم\r\n\r\n","description":"","footnote":"","page_name":" 657 ","page_number":657},
  {"content":"\r\n\r\nعالِمتر بود - انسانترين انسانهاى زمان ما بوده است .\r\n\r\n2 . خلق و خوى\r\n. نظريهء ديگر اين است كه انسانيت به دانش نيست . دانش البته شرطى است براى انسانيت . آگاهى و باخبربودن ، روشن بودن به جهان ، به خود و به اجتماع را نمىشود نفى كرد اما اين مسلّماً كافى نيست . اگر هم دخالتى دارد ، يكى از پايه‌هاى انسانيت است . تازه در اصلِ پايه بودنش هم حرف است كه بعد عرض مىكنم . اين نظريه مىگويد انسانيت به خلق و خوى است نه به دانش . خلق و خوى يك مسئله است و آگاهى مسئلهء ديگر . ممكن است انسان ، آگاه و دانا باشد و همه چيز را بداند ولى خلق و خوى او خلق و خوى انسانى نباشد ، بلكه خلق و خوى حيوانى باشد ، چطور ؟ يك حيوان از نظر خلق و خوى تابع غرايزى است كه با آن غرايز آفريده شده است ، جبر غرايز بر او حكومت مىكند ؛ يعنى در مقابل غريزه‌اش يك ارادهء حاكم ندارد و حتى او همان غريزهء خودش است و غير از غريزه چيزى نيست . اگر مىگوييم سگ يك حيوان درنده و در عين حال باوفاست ، درندگى و وفا براى اين حيوان غريزه است . اگر مىگوييم مورچه يك حيوان حريص يا مآل انديش است ، حرص يا مآل انديشى براى اين حيوان يك غريزه است . جبر غريزه بر او حكومت مىكند و بس . انسانهايى در جهان هستند كه همان خلق و خوى حيوان را دارند يا به عبارت ديگر همان خلق و خوى اوّلى طبيعى را دارند ، خودشان را بر اساس طرح انسانى نساخته‌اند ، خودشان را تربيت نكرده‌اند ، انسان طبيعى هستند ، يك انسان صددرصد موافق طبيعت ، انسانى كه در درون خودش محكوم طبيعت خودش است .\r\nعلم او چطور ؟ علم ، آگاهى و چراغ است . او در حالى كه محكوم طبيعتش است ، چراغ علم را در دست دارد . آن وقت تفاوتش با حيوان در اين جهت مىشود كه شعاع آگاهى حيوان براى تأمين غرايزش ضعيف و محدود به زمان و مكان خودش است ولى آگاهى به انسان قدرت مىدهد به طورى كه بر زمان گذشته اطلاع پيدا مىكند ، زمان آينده را پيش بينى مىكند ، از منطقهء خودش خارج مىشود و به منطقه‌هاى ديگر مىرود تا آنجا كه از كرهء خودش هم خارج مىشود و به كرهء ديگر مىرود .\r\n\r\n","description":"","footnote":"","page_name":" 658 ","page_number":658},
  {"content":"\r\n\r\nولى مسئلهء خلق و خوى يك امر ديگر است ، غير از مسئلهء آگاهى است . به عبارت ديگر آگاهى ، به آموزشهاى انسان ارتباط پيدا مىكند و خلق و خوى به پرورشهاى انسان . اگر بخواهند به انسان آگاهى بدهند بايد او را آموزش بدهند و اگر بخواهند به انسان خلق و خوى خاص بدهند ، بايد او را همان گونه تربيت كنند ، عادت و پرورش دهند و اين ، يك سلسله عوامل غير از عامل آموزش مىخواهد ، به اين معنى كه عامل آموزش ، شرط پرورش هست ولى شرط لازم است نه شرط كافى .\r\nنظريهء اول كه معيار انسانيت را تنها دانش مىدانست ، خيال نمىكنم كه چندان قابل قبول باشد . بعد عرض مىكنم كه چه اشخاصى همين نظريه را دنبال كرده‌اند .\r\nولى نظريهء دوم كه سراغ خلق و خوى مىرود ، طرفداران بيشترى دارد . اما تازه اين مسئله مطرح است كه كدام خلق و خوى معيار انسانيت است ؟ در اينجا هم چند نظريه است :\r\n\r\nانساندوستى\r\nيكى اينكه آن خويى كه معيار انسانيت است محبت است ، انساندوستى است و مادر همهء خويهاى خوب ديگر ، محبت است . پس اگر كسى خلق و خوىاش براساس انساندوستى بود و انساندوست بود انسان است : به سرنوشت ديگران همان قدر انديشيدن كه به سرنوشت خود و بلكه به سرنوشت ديگران بيشتر از سرنوشت خود انديشيدن . در منطق دين اسم اين را « ايثار » مىگذارند . در كتابى نوشته بود : يك دستور كه در تمام اديان جهان يافت مىشود اين است : براى ديگران همان را دوست بدار كه براى خود دوست مىدارى و براى ديگران همان را مپسند كه براى خود نمىپسندى . در احاديث ما به اين عبارت است : احْبِبْ لِغَيْرِكَ ما تُحِبُّ لِنَفْسِكَ وَ اكْرَهْ لَهُ ما تَكْرَهُ لَها « 1 » براى ديگرى همان را بخواه كه براى خود مىخواهى و براى او همان را نپسند كه براى خود نمىپسندى . اين منطق ، منطق محبت است . چنان كه مىدانيد در مكتب هندو و هم در مكتب مسيحيت روى كلمهء « محبت » زياد تكيه مىشود ؛ مىگويند در همهء موارد محبت كنيد . اصلًا غير از محبت مسئلهء ديگرى\r\n\r\n\r\n\r\n\r\n","description":"","footnote":"\r\n( 1 ) نهج البلاغه فيض الاسلام ، نامهء 31 .\r\n","page_name":" 659 ","page_number":659},
  {"content":"\r\n\r\nمطرح نيست . البته در اين دو مكتب يك انحرافى هست ؛ يعنى آنها مىگويند محبت ، ولى محبتى كه آنها مىگويند نوعى تخدير است . اين هم نظريه‌اى است و بعد بايد دربارهء آن صحبت كنيم كه آيا محبت به تنهايى براى معيار انسانيت بودن كافى است يا نه ؟ .\r\nگفتيم در نظريهء خلق و خوى ، اولين حرفى كه در معيار انسانيت مطرح است انساندوستى است . انسان اخلاقى يا انسان بالاتر ، انسان فراتر ، انسانى است كه انساندوست باشد . با اين معيار يك مقدار از مشكلاتمان حل مىشود . اگر از ما بپرسند : ابوذر را كه شما بر معاويه ترجيح مىدهيد ، براى چه ترجيح مىدهيد ؟\r\nديديم با معيار اول يعنى ملاك برترى را دانش و آگاهى صِرف دانستن ، اين ترجيح ما جور درنمى آمد ولى با معيار دوم يك مقدار اين مسئله حل مىشود . مىگوييم :\r\nمعاويه انسانى بود فقط در فكر خودش و براى خودش ، و انسانهاى ديگر را براى اشباع جاه طلبىهاى خود به زور استثمار كرده بود . پس او يك موجود خودخواه ، خودپسند و خودپرست بود . ولى ابوذر برعكس ، با اينكه همهء امكانات برايش فراهم بود و همين معاويه حاضر بود بهترين شرايط زندگى را براى او فراهم كند ، به خاطر اينكه معاويه حقوق مردم را پايمال كرده بود و براى اينكه به سرنوشت ديگران مىانديشيد ، با همين معاويهء جبّار مبارزه كرد تا آنجا كه جانش را بر سر اين كار گذاشت و در تبعيدگاه رَبَذه در غربت جان داد . پس اينكه ما ابوذر را انسان مىدانيم و معاويه را انسان نمىدانيم بلكه يك حيوان مىدانيم ، به خاطر اين است كه معاويه فقط در فكر آخور خودش بود و ابوذر در فكر انسانهاى ديگر .\r\nما چرا على عليه السلام را يك انسان كامل مىدانيم ؟ براى اينكه درد اجتماع را حس مىكرده ، براى اينكه « من » او تبديل به « ما » شده بود ، براى اينكه « خود » او خودى بود كه همهء انسانها را جذب مىكرد . او به صورت يك فرد مجزّا از انسانهاى ديگر نبود بلكه واقعاً خودش را به منزلهء يك عنصر ، يك انگشت ، يك عصب در يك بدن احساس مىكرد كه وقتى ناراحتىاى در يك جاى بدن پيدا مىشود ، اين عضو ناآرام و بىقرار مىگردد . و اصلًا اين تعبيرات مال خود اوست ؛ قبل از اينكه در قرن بيستم فلسفه‌هاى اومانيستى اين حرفها را بياورند على عليه السلام اينها را گفته است .\r\nوقتى كه خبردار مىشود كه عامل او ( فرماندارى كه از ناحيهء او منصوب است ) در يك مهمانى شركت كرده است ، نامهء عتاب آميزى به او مىنويسد كه در\r\n\r\n","description":"","footnote":"","page_name":" 660 ","page_number":660},
  {"content":"\r\n\r\nنهج البلاغه هست . حال چه مهمانىاى بوده است ؟ آيا آن فرماندار در مهمانىاى شركت كرده بود كه در سر سفرهء آن مشروب بوده است ؟ نه . در آنجا قمار بوده ؟ نه . در آنجا مثلًا زنهايى را آورده و رقصانده بودند ؟ نه . در آنجا كار حرام ديگرى انجام داده بودند ؟\r\nنه ، پس چرا آن مهمانى مورد ملامت قرار مىگيرد و نامهء تند نوشته مىشود ؟\r\nمىگويد : وَ ما ظَنَنْتُ انَّكَ تُجيبُ الى طَعامِ قَوْمٍ عائِلُهُمُ مَجْفُوٌّ وَ غَنِيُّهُمْ مَدْعُوٌّ « 1 » . گناه فرماندارش اين بوده كه بر سر سفره‌اى شركت كرده است كه صرفاً اشرافى بوده ، يعنى طبقهء اغنيا در آنجا شركت داشته و فقرا محروم بوده‌اند . على عليه السلام مىگويد : من باور نمىكردم كه فرماندار من ، نمايندهء من پاى در مجلسى بگذارد كه صرفاً از اشراف تشكيل شده است . بعد راجع به خودش و زندگى خودش براى آن فرماندار شرح مىدهد . دربارهء خود مىگويد درد مردم را از درد خودش بيشتر احساس مىكرد ؛ درد آنها سبب شده بود كه اساساً درد خود را احساس نكند . سخنان على عليه السلام نشان داده كه او واقعاً دانا و دانشمند و حكيم بوده است . اما على را كه اينقدر ستايش مىكنيم نه فقط به خاطر اين است كه باب علم پيغمبر بوده كه پيامبر فرمود : انَا مَدينَةُ الْعِلْمِ وَ عَلىٌّ بابُها « 2 » ؛ بيشتر از اين جهت ستايش مىكنيم كه انسان بود ، اين ركن از انسانيت را داشت كه به سرنوشت انسانهاى محروم مىانديشيد ، غافل نبود ، درد ديگران را احساس مىكرد ، چنان كه ساير اركان انسانيت را هم داشت .\r\n\r\n3 . اراده\r\n. مكتب ديگر مىگويد : معيار انسانيت « اراده » است ، ارادهء مسلطكنندهء انسان بر نفس خود . به عبارت ديگر معيار انسانيت ، تسلط انسان است بر خود ، بر نفس خود ، بر اعصاب خود ، بر غرايز خود ، بر شهوات خود ، به طورى كه هر كارى كه از انسان صادر مىشود به حكم عقل و اراده باشد نه به حكم ميل . فرق است ميان ميل و اراده . ميل در انسان يك كشش و جاذبه است ، جنبهء بيرونى دارد ، يعنى رابطه‌اى است بين انسان و شئ خارجى كه آن شئ انسان را به سوى خودش مىكشد . مثل آدم گرسنه كه ميل به غذا دارد . اين ميل يك جاذبه است كه انسان را به طرف خود\r\n\r\n\r\n\r\n\r\n","description":"","footnote":"\r\n( 1 ) همان ، نامهء 45 .\r\n( 2 ) غاية المرام ، باب 29 .\r\n","page_name":" 661 ","page_number":661},
  {"content":"\r\n\r\nمىكشد . يا مثلًا تمايل جنسى يك جاذبه است ، يك ميل است كه انسان را به سوى خود مىكشد . حتى خواب هم همين‌طور است ؛ خواب انسان را به سوى خودش مىكشاند ، انسان به سوى آن حالتى كه نامش « خواب » است كشيده مىشود . ميل به جاه و مقام ، شهوت جاه و مقام ، انسان را به سوى خودش مىكشاند و امثال اينها .\r\nولى اراده بيشتر جنبهء درونى دارد ، برعكسِ ميل است ، انسان را از كشش اميال آزاد مىكند يعنى اميال را دراختيار انسان قرار مىدهد . هرطور كه اراده مىكند كار مىكند نه هرطور كه ميلش بكشد . تابع تصميم و فكر بودن غير از تابع ميل بودن است ؛ نوعى تسلط بر اميال است . اگر توجه كرده باشيد علماى اخلاق ، اخلاقيون قديم ما بيشتر تكيه‌شان روى مسئلهء اراده بوده است ، ارادهء حاكم بر ميلهاى انسان .\r\nمىگفتند معيار و ميزان انسانيت ، اراده است . حيوان موجودى است تابع جبر غريزه كه همان ميلها باشد ولى انسان موجودى است كه مىتواند به حكم اراده و به حكم اختيار از جبر غريزه آزاد باشد ، مىتواند اراده كند كه بر ضد ميل خودش رفتار و عمل كند . پس آن كسى انسان است كه بر خودش مسلط باشد و به هر اندازه كه انسان بر خودش مسلط نباشد ، از انسانيت بدور است . دربارهء تسلط بر نفس امّاره ، در اسلام تأكيد فراوان شده است . داستان كوچكى را در اين زمينه - كه شايد شنيده باشيد - نقل مىكنم : .\r\nنوشته‌اند پيغمبر اكرم در مدينه از محلى عبور مىكرد . گروهى از جوانان مشغول زورآزمايى بودند به اين ترتيب كه سنگ بزرگى را بلند مىكردند ( مثل اينهايى كه هالتر برمىدارند ) تا ببينند چه كسى بهتر مىتواند آن را بلند كند . اين هم مثل همهء مسابقات احتياج به داور دارد ، چون گاهى دو نفر وزنه را نزديك به يكديگر برمىدارند . وقتى پيغمبر اكرم آمد از آنجا بگذرد ، جوانان گفتند هيچ داورى بهتر از پيغمبر نيست : يا رسول اللَّه ! شما اينجا بايستيد و ميان ما داورى كنيد كه كداميك از ما بهتر وزنه را بلند مىكنيم . پيامبر صلى الله عليه و آله قبول كرد . آنها مشغول شدند . آخر كار ، پيغمبر فرمود : مىخواهيد بگويم از همهء شما قويتر و نيرومندتر كيست ؟ بله يا رسول اللَّه ! فرمود : از همه قويتر و نيرومندتر آن كسى است كه وقتى به خشم مىآيد ، خشم بر او غلبه نكند بلكه او بر خشمش غلبه كند ، و خشمْ او را در راهى كه رضاى خدا نيست نيندازد ، بر خشم خودش مسلط شود ؛ و آنگاه كه از چيزى خوشش مىآيد ، آن خوش آمدنْ او را به غير رضاى خدا نيندازد و بتواند بر رضاى\r\n\r\n","description":"","footnote":"","page_name":" 662 ","page_number":662},
  {"content":"\r\n\r\nخودش ، بر ميل و رغبت خودش مسلط شود . يعنى پيامبر آن زورآزمايى بدنى را فوراً تحليل و تبديل به يك مسابقهء روحى كرد و مسئلهء قوّت بازو را روى قوّت اراده [ تحليل نمود ، 
  ] گفت البته اين هم يك كارى است ؛ آن كه بازويش قويتر است مردتر است اما مردى فقط به زور بازو نيست ، زور بازو يكى از نشانه‌هاى كوچك آن است . اساس مردى در قوّت اراده است . ملّاى رومى مىگويد :\r\n وقت خشم و وقت شهوت مرد كو * طالب مردى چنينم كو به كو \r\nما على عليه السلام را كه شير خدا مىدانيم ، مرد خدا مىدانيم ، چون در دو جبهه از همه مردتر بود : يكى جبههء بيرونى ، اجتماعى ، ميدانهاى مبارزه كه هر پهلوانى را به خاك مىافكند و از آن مهمتر ، جبههء درون خودش كه بر خودش مسلط بود ؛ اراده‌اش بر هر ميلى ، بر هر شهوتى ، بر هر انديشه‌اى حاكم بود . اين داستان كه مولوى آن را در مثنوى آورده ، چقدر از نظر مردى و قوّت اراده ، فوق العاده است ! چه تابلوى عالى و لطيفى است كه يك جوان بيست و چهار پنج ساله ، دشمن بسيار نيرومند خودش را به خاك افكنده است ، مىرود روى سينه‌اش مىنشيند تا سرش را از بدن جدا كند . او به صورت على عليه السلام تف مىاندازد . طبعاً على ناراحت مىشود . موقتاً از بريدن سر او صرف نظر مىكند . چند لحظه‌اى قدم مىزند ، بعد برمىگردد . دشمن مىگويد : چرا رفتى ؟ مىگويد : براى اينكه اگر در آن حال سر تو را بريده بودم ، به حكم خشم خودم بريده بودم نه براى انجام وظيفه‌ام و در راه هدفم و در راه خدا . اينقدر آدم بر خودش ، بر اعصاب خودش ، بر خشم خودش ، بر رضاى خودش مسلط باشد ! .\r\nاين هم يك نظر و يك معيار براى انسانيت است .\r\n\r\n4 . آزادى\r\n. معيار ديگر براى انسانيت انسان ، آزادى است . يعنى چه ؟ يعنى انسان آن اندازه انسان است كه هيچ جبرى را تحمل نكند ، محكوم و اسير هيچ قدرتى نباشد ، همه چيز را خودش آزادانه انتخاب كند . مىدانيد كه در مكتبهاى جديد روى آزادى به عنوان معيارى از معيارهاى انسانى ، بيشتر تكيه مىشود ؛ يعنى به هر اندازه كه فرد بتواند آزاد زيست كند ، به همان اندازه انسان است . پس آزادى معيار انسانيت است .\r\nاين نظريه چطور است ؟ آيا درست است يا نه ؟ اين نظريه هم مثل نظريات پيش ، هم\r\n\r\n","description":"","footnote":"","page_name":" 663 ","page_number":663},
  {"content":"\r\n\r\nدرست است و هم نادرست ؛ يعنى به عنوان جزئى از انسانيت انسان ، درست است ولى به عنوان اينكه تمام معيار انسانيت باشد ، درست نيست . از نظر اسلام همان‌طور كه محبت انسانها نسبت به يكديگر تشويق و ترغيب و تقديس و به آن دعوت شده است و همان‌طور كه تسلط انسان بر نفس خود تقديس و به آن دعوت شده است ، حريت و آزادى هم تقديس شده است .\r\nاسلام عجيب است ! در همهء اين موارد حرفش را گفته است . در نهج البلاغه در وصيتنامه‌اى كه على عليه السلام به فرزندشان امام حسن عليه السلام نوشته‌اند ، آمده است : اكْرِمْ نَفْسَكَ عَنْ كُلِّ دَنِيَّةٍ خودت را ، جان خويش را از هر كار پستى برتر بدار ؛ تن به كار پست مده كه جان تو بالاتر از كارهاى پست است . فَانَّكَ لَنْ تَعْتاضَ مِمّا تَبْذُلُ مِنْ نَفْسِكَ عِوَضاً به جاى آنچه كه از جان خودت در مقابل شهوات مىپردازى ، چيزى دريافت نمىكنى . آنچه كه از شرف خودت ، از جان خويش در ازاى يك ميل و شهوت مىپردازى ، عوض ندارد . تا آنجا كه مىفرمايد : وَ لا تَكُنْ عَبْدَ غَيْرِكَ وَ قَدْ جَعَلَكَ اللَّهُ حُرّاً « 1 » هرگز خودت را بندهء ديگرى مساز كه خدا تو را آزاد آفريده است .\r\nنمىخواهد بگويد كه خدا تنها تو پسر من را كه امام حسن هستى ، آزاد آفريده بلكه تو به عنوان يك انسان را مىگويد ، چون مسئلهء خلقت است . اين هم - كه معيار انسانيت آزادى است - نظريه‌اى است ، چنان كه در مكتب اگزيستانسياليسم در مورد معيار انسانيت ، بيشتر روى مسئلهء آزادى تكيه شده است .\r\n\r\n5 . مسئوليت و تكليف\r\n. معيار ديگر براى انسانيت ، مسئوليت و تكليف است كه البته اين بيشتر از كانت شروع شده ، بعد هم در زمان ما روى آن خيلى تكيه كرده‌اند . مىگويند انسان آن كسى است كه احساس تكليف كند ، در مقابل انسانهاى ديگر احساس مسئوليت كند ( اين غير از محبت است ، اشتباه نشود ) ، احساس كند كه مسئول جامعهء خويش است و حتى مسئول خودش است ، مسئول عائلهء خودش است . مسئلهء مسئوليت در زمان ما دامنهء وسيعى پيدا كرده است ، خيلى هم روى آن تكيه مىشود ، ولى بحث است كه ريشه‌هاى مسئوليت چيست ؟ آزادى هم همين‌طور است . از كجا مىشود اينها را\r\n\r\n\r\n\r\n\r\n","description":"","footnote":"\r\n( 1 ) نهج البلاغه فيض الاسلام ، نامهء 31 .\r\n","page_name":" 664 ","page_number":664},
  {"content":"\r\n\r\nبه دست آورد ؟ انسان احساس مسئوليت را چگونه بايد به دست آورد ؟ يعنى چطور مىشود كه يك انسان احساس مسئوليت مىكند ؛ ريشهء اين احساس چيست ؟ آيا با گفتن درست مىشود ؟ اينكه آدم بگويد من مسئولم ، مسئوليت در وجدانش به وجود مىآيد ؟ اين وجدان مسئول را چه نيرويى مىسازد ؟ اين هم خودش مطلبى است .\r\n\r\n6 . زيبايى\r\n. به يك مكتب ديگر هم اشاره كنم . اين مكتب روى زيبايى تكيه مىكند . افلاطون اخلاق را براساس زيبايى توصيف كرده است ، مىگويد : آن چيزى انسانى است كه زيبا باشد . مثلًا عدالت را همهء مكتبها مىپسندند . يك مكتب عدالت را از روى محبت مىپسندد . ديگرى عدالت را از روى ميزان اخلاقى آن مىپسندد . يكى هم چون بين عدالت و آزادى خويشاوندى قائل است آن را مىپسندد . ديگرى ممكن است عدالت را با ميزان مسئوليت بسنجد . افلاطون عدالت را با عينك زيبايى مىبيند ، مىگويد : عدالت كه خوب است ( چه عدالت اخلاقى در فرد و چه عدالت اجتماعى در جامعه ) به اين دليل خوب است كه منشأ توازن مىشود و ايجاد زيبايى مىكند . جامعه‌اى كه در آن عدالت باشد زيباست . و همان حس زيبايى جويى بشر است كه او را عدالتخواه كرده است . انسان اگر بخواهد انسان باشد و به خصلتهاى انسانى برسد ، بايد احساس زيبايى را در خود تقويت كند ؛ ريشه‌اش زيبايى است .\r\nالبته او توجه دارد كه زيباييهاى انسانى آن زيباييهاى معنوى است . اين هم يك مكتب .\r\nدر جلسهء ديگر « 1 » مقدارى دربارهء اين مكتبها قضاوت خواهيم كرد تا ببينيم بالأخره چه مىشود گفت . معيار انسانيت كداميك از اينهاست ؟ آن حرف زيست شناسى كه ديديم درست نيست ؛ با معيار زيست شناسى نمىتوانيم انسانيت بسازيم . ببينيم دربارهء معيارهاى فلسفى ، اخلاقى و مذهبى چه مىتوان گفت و اسلام در اين زمينه‌ها چه مىگويد .\r\nو صلّى اللَّه على محمّد و إله الطّاهرين .\r\n\r\n\r\n\r\n\r\n","description":"","footnote":"\r\n( 1 ) گويا جلسهء ديگر تشكيل نشده و اگر هم تشكيل شده ، نوار يا متن آن در دست نيست .\r\n","page_name":" 665 ","page_number":665},
  {"content":"\r\n . \r\n","description":"","footnote":"","page_name":" 666 ","page_number":666},
  {"content":"\r\n\r\n\r\nمكتب انسانيت\r\nاين سخنرانى در دانشكدهء فنى دانشگاه تهران ايراد شده و تاريخ آن مشخص نيست .\r\nموضوع بحث مكتب انسانيت است . انسانى كه خود يگانه موجود كاوشگر و محقق جهانى است كه ما مىشناسيم ، هميشه خودش يكى از موضوعات بحث و تحقيق خودش بوده است ؛ يعنى پيوسته يكى از مسائل مورد بحث انسان ، خود او بوده است .\r\nمفهوم كلمهء « انسانيت » همواره با نوعى قدس و تعالى همراه بوده است ، چنان كه شئون خاص ما فوق حيوان انسان نظير دانش ، عدالت ، آزادى و وجدان اخلاقى به عنوان مقدسات شناخته مىشوند . پس انسان و انسانيت اجمالًا به عنوان يك امر مقدس شناخته شده و مىشود ؛ يعنى با آنكه دربارهء بسيارى از مقدسات بشر ترديد شده و حتى برخى از آنها مورد انكار قرار گرفته‌اند ، ظاهراً هنوز مكتبى در جهان پيدا نشده است كه عملًا شئون خاص انسانيت را ، جنبه‌هاى ما فوق حيوانيت انسان را تحقير كند و آنها را تقديس نكند . مولوى خودمان غزل معروفى دارد كه ذكر آن مناسب است :\r\n بنماى رخ كه باغ و گلستانم آرزوست * بگشاى لب كه قند فراوانم آرزوست \r\n يعقوب وار وا اسفاها همى زنم * ديدار خوب يوسف كنعانم آرزوست \r\n\r\n","description":"","footnote":"","page_name":" 667 ","page_number":667},
  {"content":"\r\n\r\n زين همرهان سست عناصر دلم گرفت * شير خدا و رستم دستانم آرزوست \r\n دى شيخ با چراغ همى گشت گرد شهر * كز ديو و دد ملولم و انسانم آرزوست \r\n گفتم كه يافت مىنشود گشته‌ايم ما * گفت آن كه يافت مىنشود آنم آرزوست \r\nو سعدى در « طيّبات » « 1 » خودش خواسته استقبالى كرده باشد يا جوابى داده باشد ؛ مىگويد :\r\n از جان برون نيامده جانانت آرزوست * زُنّار نابريده و ايمانت آرزوست \r\n مردى نه‌اى و همت مردى نكرده‌اى * وانگاه حق سفرهء مردانت آرزوست \r\n فرعون وار لاف انا الحق همى زنى * آنگاه قرب موسى عمرانت آرزوست \r\nبه هرحال قسمتى از ادبيات عمدهء بشر را ( چه ادبيات دينى و چه ادبيات غيردينى ) مسئلهء انسانيت و تجليل از آن تشكيل مىدهد . مخصوصاً در ادبيات اسلامى كه ما از آن اطلاع داريم ( چه در چهرهء عربى و چه در چهرهء فارسى آن ) در اين زمينه مطالب زيادى موجود است .\r\n\r\nسقوط انسانيت از مقام خود در قرون اخير\r\nدر قرون اخير با پيشرفت عظيمى كه علم كرد ، انسانيت از آن مقام قداستى كه بشر سابق براى آن قائل بود يك مرتبه سقوط كرد ، سقوط بسياربسيار خردكننده‌اى ؛ چون يك موجود هرقدر بالاتر رفته باشد ، وقتى سقوط كند قهراً سقوطش خردكننده‌تر است . انسان درست به يك مقام نيمه خدايى رسيده بود . چقدر در ادبيات خودمان از اين مقام نيمه خدايى انسان سخن رفته است :\r\n طاير گلشن قدسم چه دهم شرح فراق * كه در اين دامگه حادثه چون افتادم \r\nو حافظ مىگويد :\r\n تو را ز كنگرهء عرش مىزنند صفير * ندانمت كه در اين دامگه چه افتاده است \r\n\r\n\r\n\r\n\r\n","description":"","footnote":"\r\n( 1 ) غزليات عرفانى سعدى .\r\n","page_name":" 668 ","page_number":668},
  {"content":"\r\n\r\nدر دو سه قرن اخير ، انسان از اين مقام شامخ و عالى كه خود براى خود فرض كرده بود ، يك مرتبه سقوط كرد ، سقوط بسيار خردكننده‌اى . اولين اكتشافاتى كه بشر كرد مسئلهء هيئت عالم بود كه آنچه كه سابق دربارهء زمين فكر مىكرد و زمين را مركز جهان مىدانست و افلاك و ستارگان را سيار به دور زمين ، يك مرتبه عوض شد و زمين به صورت ستارهء كوچكى درآمد كه گرد خورشيد بايد بچرخد ، و تازه خود خورشيد اهميت زيادى در جهان ستارگان ندارد . آن وقت اينكه انسان مركز دايرهء امكان و هدف خلقت است ، سخت مورد ترديد و انكار واقع شد و ديگر كسى جرأت نكرد از اين حرفها بگويد : « اى مركز دايرهء امكان واى زبدهء عالم كون و مكان ! تو شاه جواهر ناسوتى ، خورشيد مظاهر لاهوتى . » گفتند : نه ، پس آن جورها كه ما دربارهء انسان خيال مىكرديم ، نيست . انسان آن فكر مركزيت خودش در جهان را كه با فكر مركزيت زمين براى ستارگان و افلاك توأم كرده بود ، با اين ضربهء علمى از دست داد .\r\nبعداً ضربه‌هاى بسياربسيار خردكنندهء ديگرى بر پيكر انسان وارد شد . يكى از آنها اين بود كه انسان خود را موجودى تقريباً آسمانى نژاد مىدانست ، خليفة اللَّه مىدانست ، خود را نفخهء الهى مىدانست و بر اين اعتقاد بود كه روح خدا در اين كالبد دميده شده كه انسان به وجود آمده است . تحقيقات بيولوژى در مسئلهء تحول و تطور انواع ، يك مرتبه نسب و نژاد انسان را متصل كرد به همين حيواناتى كه انسان آنها را خيلى پست و حقير مىشمارد ؛ گفت : اى انسان ! تو ميمون نژاد هستى و يا فرضاً ميمون نژاد نباشى ، از نسل يك حيوانى مثل حيوانات ديگر و بالاخره با حيوانات همنژاد هستى . آن جنبهء به اصطلاح خدا زادگى به اين شكل از انسان گرفته شد ، و اين ضربهء ديگرى بود كه بر پيكر انسان و تقدس انسانى وارد شد .\r\nيكى ديگر از آن ضربه‌هاى بسيار مؤثر ، ضربه‌اى بود كه به سابقه و پرونده و عمليات ظاهراً درخشان انسان وارد شد . يعنى انسان در فعاليت خودش نشان مىداد كه مىتواند فعاليتى داشته باشد پاك و منزّه و خدايى كه جز عشق الهى انگيزه‌اى نداشته باشد ، جز احسان و نيكى انگيزه‌اى نداشته باشد ، هيچ جنبهء حيوانى و عادى نداشته باشد . يك مرتبه فرضيه‌هايى پيدا شد و در آنها چنين وانمود گرديد كه خير ، اين پرونده‌اى كه انسان براى خود درست كرده است اينچنين مقدس\r\n\r\n","description":"","footnote":"","page_name":" 669 ","page_number":669},
  {"content":"\r\n\r\nو پاك و پاكيزه ، اين‌جور نيست ؛ تمام عملياتى كه بشر به آنها نام دانش دوستى و دانش طلبى داده است ، نام هنر و زيبايى داده است ، نام اخلاق و وجدان داده است ، نام تسبيح و تقديس و تعالى داده است و به آنها جنبهء ماوراء الطبيعى داده است ، از نوع همان فعاليتهايى است كه در حيوانات هم پيدا مىشود ولى در انسان با يك مكانيزم و شكل پيچيده ترى است . يكى گفت : سرچشمهء همهء اينها شكم است .\r\nسعدى ما هم گفته است : « مايهء عيش آدمى شكم است » . ولى ديگران گفتند : نه تنها مايهء عيش آدمى شكم است ، بلكه مايهء فكر آدمى هم شكم است ، مايهء دل آدمى هم شكم است . و بعضى ديگر ، اين مقام را نيز براى انسان خيلى بالا و و الا ديدند ، يك مقدار پايين آمدند و گفتند : از شكم هم پايين‌تر ! .\r\nپس پروندهء انسان از نظر سوابق درخشان ، فعاليتهاى قابل تقديس و تمجيدى كه داشته است ، با ضربه‌هايى خراب شد و از ميان رفت . كم كم كار به جايى رسيد كه گفتند : اساساً بياييم اين موجود را بررسى كنيم . اين موجودى كه يك روز خود را مركز عالم ، و جهان و خلقت را طفيلى خود مىدانست و در خود نمونه‌اى از روح الهى مىپنداشت ، اين موجودى كه براى اعمال خود احياناً قداست فوق العاده‌اى قائل بود ، جنبه‌هاى ما فوق حيوانى قائل بود ، اصلًا چيست ؟ كالبد او را چه تشكيل مىدهد ؟ باز فرضيه‌اى به وجود آمد كه هيچ تفاوتى ميان اين موجود پرمدّعا و گياهان و حتى جمادات از نظر تاروپود نيست . از نظر بافتمان ، از نظر نظم و شكل ، تفاوت هست ولى از نظر تاروپود و آن ماده‌اى كه اينها را به وجود آورده ، فرق نمىكنند . مثل تفاوت يك جوال با يك پارچهء فاستونى است كه هر دو را از پشم بافته‌اند ولى جوال را با نخهاى خيلى درشت‌تر و بىقواره‌تر و پارچهء فاستونى را با نخهاى بسيار ظريف . بله ، ميان انسان و گياه يا جماد تفاوتهايى در ظرافت و بافتمان و خيلى چيزهاى ديگر هست ولى در اصل ماده‌اى كه اينها را به وجود آورده ، فرقى نيست . ديگر ، روح و نفخهء الهى وجود ندارد . انسان يك ماشين است مثل ماشينهاى ديگر ، يعنى از نوع ماشين است . البته ماشين با ماشين تفاوت مىكند . ساعتى كه در دست شما و در بغل من است يك ماشين است و يك دوچرخه هم يك ماشين است ، يك اتومبيل هم يك ماشين است ، آپولو كه مىگويند پنج يا سه ميليون قطعه دارد هم يك ماشين است البته بسيار بسيار پيچيده‌تر و عظيم‌تر امّا در اينكه يك ماشين است مثل همهء ماشينها و جز جنبهء ماشينى جنبهء ديگرى ندارد ، ترديدى\r\n\r\n","description":"","footnote":"","page_name":" 670 ","page_number":670},
  {"content":"\r\n\r\nنيست . به نظر مىرسد كه اين ، آخرين ضربه‌اى بود كه بر پيكر انسانيت وارد شد . ولى با همهء اين حرفها ، باز ارزشهاى انسانى صددرصد محكوم نشد مگر در پاره‌اى از فلسفه‌ها و سيستمهاى فلسفى كه مفاهيمى از قبيل صلح ، آزادى ، معنويت ، عدالت و ترحم را به كلى شوخى گرفتند .\r\n\r\nظهور دوبارهء انسانيت و تناقضِ پديدآمده\r\nاز اواسط قرن نوزدهم الى زماننا هذا كه در نيمهء دوم قرن بيستم هستيم ، دو مرتبه انسانيت دارد ظهور مىكند ، اصالتى به خودش مىگيرد ؛ باز مكتبهايى در جهان پيدا مىشود به نام مكتبهاى انسانى و حتى به صورت انسان پرستى . انسان در گذشته معبود نبود ، آيت بزرگ بود ، دريچهء بزرگ معنويت بود . بدون شك قرآن هم براى معنويت ، شناخت خدا و ماوراء طبيعت ، انسان را از هر آيت ديگرى ، از هر دروازهء ديگرى و از هر دريچهء ديگرى مناسبتر مىداند :  سنريهم آياتنا فى الآفاق و فى انفسهم  « 1 » . آفاق را جدا ذكر مىكند ، انفس را جدا . و از همين جاست كه اصطلاح آفاق و انفس در ميان عرفا و ادبا و شعرا به وجود آمده است .   و فى الارض آيات للموقنين . و فى انفسكم ا فلا تبصرون   « 2 » در زمين ، نشانه‌ها ، زمينه‌ها ، دروازه‌ها و دريچه‌هايى است براى مشاهدهء غيب و ملكوت ، و در وجود شما بالخصوص ( « وجود شما » را مستقلًا ذكر مىكند ) .  ا فلا تبصرون  آيا نمىبينيد ؟ يعنى چرا بصيرت نداريد ؟ چرا دقت نمىكنيد ؟ در خودتان دقت كنيد و بنگريد .\r\nهمين موجود كه در گذشته به عنوان يك آيت بزرگ و يك دروازهء بزرگ براى عبور انسان از خود به سوى معنويت الهى و ايمان به غيب و ملكوت بود ، باز موضوع واقع شد . اما اين مرتبه به شكل ديگرى موضوع واقع شد ، به شكلى كه به نظر مىرسد نتوانسته است خودش را از تناقض نجات بخشد و مشكل عمده و مسئلهء مهم اين است . يعنى بشريت از نو مىخواهد قداست و علوّ و شرافت خودش را بازيابد به طورى كه هدف و غايت واقع شود ، هدف فعاليتها واقع شود ولى بدون آنكه آن معيارهاى سابق به ميان آيد ، بدون آنكه جنبهء خدايى و جنبهء ناخدايى به او داده\r\n\r\n\r\n\r\n\r\n","description":"","footnote":"\r\n( 1 ) فصّلت / 53 .\r\n( 2 ) ذاريات / 20 و 21 .\r\n","page_name":" 671 ","page_number":671},
  {"content":"\r\n\r\nشود ، بدون آنكه مسئلهء  هو الذى خلق لكم ما فى الارض جميعا  « 1 » ( هرچه در زمين است براى انسان آفريده شده است ) در ميان بيايد ، بدون آنكه  نفخت فيه من روحى  « 2 » در ميان بيايد كه خدا از روح خود يعنى يك چيزى نه از اين جهان بلكه از جهان ديگر در او دميده است ، يعنى او مظهرى از الوهيت است ؛ نه ، ديگر اينها به ميان نيايد و حتى در جنبه‌هاى محرّكات انسانى ، انگيزه‌هاى درونى و محرّك انسان هم بحثى نشود ، ولى در عين حال انسان و شعور انسان امورى مقدس و محترم باشند .\r\nالآن هم شما مىبينيد هركس تابع هر مكتبى هست ، مىگويد : من طرفدار صلحم ، طرفدار آزادى هستم ، بشردوست هستم ، طرفدار عدالتم ، طرفدار حق هستم ، طرفدار حقوق بشر هستم . حتى اعلاميهء حقوق بشر اصلًا با اين عبارت شروع مىشود : « احترام به حيثيت ذاتى بشر » ؛ يعنى مىخواهند براى بشر يك حيثيت ذاتى قابل احترام و تقديس قائل بشوند كه بعد تعليم و تربيت‌ها بر اين اساس باشد ، به طورى كه بنده جنابعالى را داراى يك حيثيت ذاتى قابل احترام و تقديس بدانم تا به قداست ذاتى شما ايمان پيدا كنم و به موجب اين ايمان با اينكه مىتوانم به حقوق شما تجاوز كنم ، چنين نكنم و شما هم در وجود من يك چنين قداست ذاتى قائل باشيد و با اينكه مىتوانيد به حقوق من تجاوز كنيد ولى آن ايمان شما به اين قداست ذاتى باعث بشود كه شما به حقوق من ، به آزاديهاى من تجاوز نكنيد . بسيارى از كسانى كه طالب فلسفهء بشردوستى هستند ، فلسفه‌اى بر غير اساس معيارهاى سابق مىخواهند . معذلك همين جاست كه اشكال عمده و مهم پيش مىآيد و تناقض بزرگ در زندگى و بلكه در فكر و منطق بشر امروز به وجود مىآيد ، منطقى كه ابداً نمىتواند پايه داشته باشد .\r\n\r\nصلح كل\r\nگمان نمىكنم از مردم محقق دنيا باشد كسى كه انساندوستى را به آن مفهومى تشريح كند كه به آن « صلح كل » گويند . البته هستند در ميان افراد عامى و عادى كه تا صحبت بشريت و انساندوستى پيش مىآيد ، مىگويند : آقا ! همه بشرند ، بنابراين در\r\n\r\n\r\n\r\n\r\n","description":"","footnote":"\r\n( 1 ) بقره / 29 .\r\n( 2 ) حجر / 29 ، ص / 72 .\r\n","page_name":" 672 ","page_number":672},
  {"content":"\r\n\r\nنظر ما همه بايد يك جور باشند ، همه بايد به يك چشم به هم نگاه كنيم .\r\nمىگوييم : ارزشهاى انسانى چطور ؟ همهء انسانها كه از نظر واجدبودن ارزشهاى انسانى يك جور نيستند ؛ يك بشر با دانش است و يكى بىدانش ( حالا ممكن است بگوييد علت بىدانشى او اين بوده كه علم دراختيارش نبوده ) ، يك بشر پاك و پرهيزكار است و ديگرى ناپاك و آلوده ، يكى ستمگر است و ديگرى ستمكش ، يكى خيرخواه است و ديگرى بدخواه . آيا ما بايد به حكم فلسفهء بشردوستى بگوييم اينها همه بشرند و براى ما فرق نمىكنند ؟ ما براى بشر احترام قائل هستيم ؛ ديگر چكار داريم كه اين بشر بادانش است يا بىدانش ، باايمان است يا بىايمان ، باتقواست يا بىتقوا ، نيكخواه است يا بدخواه ، مصلح است يا بدكار و مضر و مفسد ! ما بايد بشردوست و صلح كل باشيم . ديگر در نظر ما وابستگى يك بشر به هر مسلك و مكتبى نبايد فرق كند ! اگر چنين بگوييم ، به بشريت خيانت كرده‌ايم .\r\nاز دورها مثال مىزنم ، از يك قارهء ديگر و از زمان خودمان : لومومبا يك انسان بود ، موسى چومبه هم يك انسان بود . يعنى از نظر زيست شناسى ، هيچ تفاوتى ميان نژاد لومومبا و موسى چومبه نيست . فرضاً گروه خون موسى چومبه با گروه خون لومومبا تفاوت داشته باشد ، اگر شما به يكى از اينها علاقه منديد و از ديگرى تنفر داريد ، به موجب گروه خونشان نيست ، موجب ديگرى در كار است . ولى آيا شما كه مىخواهيد يك بشر انساندوست باشيد ، مىتوانيد نسبت به اين دو نفر بىتفاوت باشيد و بگوييد هردوشان انسانند ؛ حالا كه انسانند چه فرق مىكند ، من بايد چومبه را همان قدر دوست داشته باشم كه لومومبا را و لومومبا را همان قدر دوست داشته باشم كه چومبه را ؛ و اگر بناست تنفر داشته باشيم ، بايد از هر دو به يك مقدار تنفر داشته باشيم ؟ اين‌طور نيست .\r\n\r\nتفاوت اساسى انسان با حيوان\r\nانسان يك تفاوت اساسى با حيوان دارد و آن اين است كه انسان از هر حيوانى بيشتر بالقوّه است و كمتر بالفعل . يعنى چه ؟ يعنى مثلًا يك اسب اسب است و بالفعل ، يعنى هرچه از اسب بودن بايد داشته باشد ، دارد . مقدار كمى از اسب بودن هست كه مثلًا بايد با تمرين به دست آورد . اسب ، يك اسب بالفعل به دنيا مىآيد . يك گربه بالفعل به دنيا مىآيد و همين‌طور ساير حيوانات . ولى انسان است كه به صورت يك\r\n\r\n","description":"","footnote":"","page_name":" 673 ","page_number":673},
  {"content":"\r\n\r\nموجود صددرصد بالقوّه به دنيا مىآيد ؛ يعنى اولى كه به دنيا مىآيد اصلًا معلوم نيست كه در آينده چه مىشود . ممكن است واقعيت او در آينده واقعيت يك گرگ باشد ، ممكن است واقعيت يك گوسفند باشد ، در صورتى كه شكل ، شكل انسان است . همچنين ممكن است واقعيتش واقعيت يك انسان باشد . صدرالمتألّهين ، فيلسوف بزرگ اسلامى و ايرانى ، اصرارى دارد روى اين مطلب كه اشتباه است كه مردم خيال مىكنند افراد انسان همه افراد يك نوعند . مىگويد : به عدد افراد انسان ، انواع انسانها وجود دارد چون انسان جنس است نه نوع . البته او يك فيلسوف است ، از نظر زيست شناسى نگاه نمىكند . از نظر يك زيست شناس كه فقط اندامها و جهازها را مىبيند ، همهء افراد انسان يك نوع هستند . ولى يك فيلسوف كه انسان را مطالعه مىكند و واقعيت انسان را وابسته مىداند به ملكاتش و آنچه كه انسانيت ناميده مىشود ، نمىتواند باور كند كه همهء افراد انسان ، افراد يك نوع هستند ، مىگويد : به عدد افراد انسان ، انواع مختلف وجود دارد . لذا مىگوييم ارزشهاى انسان ، ارزشهاى بالقوّه هستند . بعضى از افراد انسان به آن مقام انسان واقعى مىرسند و بسيارى از افراد انسان اساساً به مقام انسان واقعى نمىرسند . به تعبير اميرالمؤمنين : الصّورَةُ صورَةُ انْسانٍ وَ الْقَلْبُ قَلْبُ حَيَوانٍ « 1 » يعنى شكل ، شكل انسان است اما باطنش باطن يك درنده است ؛ يك پلنگ است ، يك خوك است ، يك شير است ، يك گرگ است . و اما اينكه باطن متناسب با ظاهر باشد يعنى واقعاً انسان باشد ، در همهء افراد مردم نيست .\r\n\r\n« دين انسانيت » اگوست كنت\r\nگفتيم جهان دومرتبه تا حدود زيادى به سوى مكتب انسانيت بازگشته است ؛ يعنى فلسفه‌هايى به نام فلسفه‌هاى انسانيت در جهان پيدا شده است ، و شايد از همهء اينها عجيب‌تر دين انسانيتى است كه اگوست كنت در اواسط قرن نوزدهم تأسيس و اختراع و ابتكار كرد . اين مرد در يك بن بست عجيبى ميان عقل و فكرش از يك طرف ، و دل و وجدانش از طرف ديگر واقع شده بود . روى همين جهت چيزى را اختراع كرد به نام « دين انسانيت » و گفت : دين براى بشر ضرورت دارد و تمام\r\n\r\n\r\n\r\n\r\n","description":"","footnote":"\r\n( 1 ) نهج البلاغه فيض الاسلام ، خطبه 86 .\r\n","page_name":" 674 ","page_number":674},
  {"content":"\r\n\r\nمفاسدى كه در اجتماع ديده مىشود به اين جهت است كه دين در اجتماع سستى گرفته است . دينِ گذشته ( كه او توجهش هميشه به مذهب كاتوليك بوده است ) صلاحيت اين را كه دين بشر امروز باشد ندارد . او دوره‌هاى سه گانه‌اى را تشخيص داده بود : دورهء ربّانى و ماوراء الطبيعى ، دورهء فلسفى و تعقلى ، و دورهء علمى و تحققى و مثبت ( به قول خود او ) . گفت : مذهب كاتوليك مربوط به طرز تفكر ماوراء الطبيعى بشر بوده است . امروز ديگر عصر ، عصر علم است و بشر ، ديگر تفكر ماوراء الطبيعى را نمىپذيرد . دين را اختراع كرد منهاى ريشهء غيبى ( خيلى عجيب است : دين ، دين باشد منهاى ريشهء غيبى ! ) . ولى تمام آداب و رسوم و مناسك و شعائر و آدابى را كه در دين بود قبول كرد . حتى براى دين خودش كشيش قائل شد . خودش هم به عنوان يك پيامبر اما پيامبر بىخدا . و حتى گفته‌اند در آدابش از مذهب كاتوليك اقتباس كرده . عين همان آداب و مناسك مذهب كاتوليك را در دين انسانيت خودش آورد .\r\nبعضى به او اعتراض مىكردند ، مىگفتند : ما با دينى كه ريشهء الهى ندارد كارى نداريم . تو كه مذهب كاتوليك را قبول ندارى ، ديگر چرا اين تشريفات را كه حتى ممكن است از نظر يك عالِمْ خرافات جلوه كند ، مىآورى ؟ تو خدا را قبول ندارى ، آداب و مناسكش را مىآورى و قبول مىكنى ؟ ! .\r\nولى از يك جهت حق با او بود ؛ بشر نياز به عبادت و پرستش دارد ، نياز به انجام يك سلسله آداب و عادات دارد كه آنها را به مفهوم و عنوان ديگرى [ بجا 
  ] « 1 » بياورد . اين بود كه او دينى در ميان بشر آورد كه منهاى ريشهء غيبى بود ولى به علاوهء عبادات ، آداب و عادات و مناسك و شعائر . و عجيب اين است كه در بعضى كتابها خواندم كه اين مرد اتباع و پيروان زيادى هم در اروپا و آمريكا پيدا كرد و حتى نوشته‌اند امروز هم دين اين آدم اتباع و پيروان زيادى دارد و خانهء او براى پيروانش حكم كعبه را پيدا كرده است . به طورى كه در يكى از كتابهاى عربى خواندم ، او معشوقه‌اى داشته است و جريان از اين قرار بوده كه شوهر آن زن به حبس ابد محكوم مىشود و بعد او عاشق آن زن مىشود و قبل از اينكه به وصال او برسد ، وى مىميرد و تا آخر عمر هم او را فراموش نمىكند . و مىگويند اساساً از همين جا از دنياى عقل به دنياى دل و احساسات رو آورد ، و بعد هم كارش منتهى شد به اينكه\r\n\r\n\r\n\r\n\r\n","description":"","footnote":"\r\n( 1 ) افتادگى از متن پياده شده از نوار است .\r\n","page_name":" 675 ","page_number":675},
  {"content":"\r\n\r\nدين انسانيت را اختراع كند . در اين كتاب نوشته بود كه اتباع او معشوقهء وى را مريم عذراى اين دين مىخوانند ؛ يعنى به اندازه‌اى كه مسيحيها براى مريم عذرا تقديس و احترام قائل هستند ، پيروان مكتب انسانيت اگوست كنت براى معشوقهء او تقديس و به اصطلاح قدسيت قائلند .\r\nولى بعدها مسئلهء مكتب انسانيت و به عبارت ديگر اصالت بشر ، به شكلهاى ديگر مطرح شده است كه امروز شما خودتان مىبينيد و مىخوانيد و مىشنويد .\r\nچون بايد همهء مطالب را در يك سخنرانى خلاصه كنم ، قسمتهايى را به‌طور خلاصه و مختصر عرض مىكنم . در باب انسان و اصالت انسان مسائل خيلى زيادى هست .\r\nلااقل به صورت سؤال ، اينها را عرض مىكنم :\r\n\r\nاختيار و مسئوليت انسان\r\nاز جمله سؤالاتى كه دربارهء انسان مطرح است ، مسئلهء آزادى و اختيار انسان و مسئلهء مسئوليت و رسالت انسان است . آيا واقعاً انسان يك موجود آزاد و مختار است ؟ و آيا مسئوليتى دارد ؟ و آيا رسالتى دارد كه بايد آن رسالت را انجام بدهد ؟\r\nالبته اگر جواب را از نظر منطق اسلامى بخواهيد ، بايد بگويم صددرصد . در قرآن سوره‌اى است به نام سورهء انسان كه « الدَّهر » هم به آن مىگويند ، و از اين جهت سورهء « انسان » ناميده مىشود كه در اول اين سوره ، از انسان نام برده شده است و از اختيار و آزادى و رسالت و مسئوليت انسان . اين سوره با اين آيات شروع مىشود :\r\n    هل اتى على الانسان حين من الدهر لم يكن شيئا مذكورا . انا خلقنا الانسان من نطفة امشاج نبتليه فجعلناه سميعا بصيرا . انا هديناه السبيل اما شاكرا و اما كفورا     « 1 » .\r\nبنابراين انسان يك موجود مجبور در مقابل دستگاه و خالق خلقت نيست .\r\nخالق خلقت از او چه خواسته است ؟ از او آزادى خواسته است ، او را به صورت يك موجود آزاد آفريده است ، به صورت يك موجود مسئول ، به صورت موجودى\r\n\r\n\r\n\r\n\r\n","description":"","footnote":"\r\n( 1 ) دهر ( انسان ) / 1 - 3 .\r\n","page_name":" 676 ","page_number":676},
  {"content":"\r\n\r\nكه رسالتى به عهده دارد . و حتى بزرگترين تعبيرات كه ديگر شما تعبيرى از اين بالاتر نمىتوانيد پيدا كنيد ، تعبيرى است كه قرآن دربارهء انسان كرده ، مىفرمايد :\r\n« خَليفَةُ اللَّه » جانشين خدا . قطعاً هيچ كتابى مثل قرآن انسان را تمجيد و تقديس نكرده است ؛ مىگويد در آغاز خلقت انسان به فرشتگان اعلام كرديم :  انى جاعل فى الارض خليفة  « 1 » مىخواهم جانشين در زمين بيافرينم . فرشتگان به اعتراض و سؤال برخاستند . خدا به ايشان گفت : من چيزى مىدانم كه شما نمىدانيد . خداى روى زمين ( وقتى مىگوييم نيمه خدايى ، معنايش همين است ) . اين ، حكايت از چه مىكند ؟ از استعدادهاى فراوانى كه در وجود اين موجود هست .\r\n و علم آدم الاسماء كلها  « 2 » . ببينيد اسلام - كه خود از جنبه‌هاى فلسفى يك مكتب انسانيت است - براى انسان چه مقامى قائل است ! به يك صورت رمزآميز مىگويد .\r\nتمام « اسم » ها را دانستن . ( اسم يك چيز يعنى كليد شناختن آن چيز . ) كليد شناختن همه چيز را ما به او تعليم كرديم . بعد فرشتگان عالم بالا را در ميدان مسابقهء اين انسان آورديم . انسان از فرشتگان برنده شد . بعد به ايشان گفتيم : فرشتگان ! نگفتم من چيزهايى مىدانم كه شما نمىدانيد ؟ ! شما آن طرف سكه را خوانديد ، گفتيد : اين موجود چون داراى شهوت و غضب است ، خونريزى مىكند ، آدمكشى و خرابكارى مىكند . ولى اين طرف سكه را نخوانده بوديد . همه اعتراف كردند كه :  سبحانك لا علم لنا الا ما علمتنا  « 3 » خدايا اعتراف مىكنيم كه ما نمىدانيم ؛ ما فقط آنچه را كه تو به ما تعليم كنى مىدانيم . از جهالتمان بود كه آن سخن را گفتيم . آن وقت به فرشتگان گفتيم : در پيشگاه اين موجود خضوع و سجده كنيد « 4 »  ( و اذ قلنا للملائكة اسجدوا لآدم فسجدوا الا ابليس )  « 5 » .\r\nبه هرحال بزرگترين تعبير از نظر قائل بودن رسالت و آزادى و اختيار براى انسان همين است كه او را خليفه و جانشين حق مىداند ، مكمّل وجود و هستى\r\n\r\n\r\n\r\n\r\n","description":"","footnote":"\r\n( 1 ) بقره / 30 .\r\n( 2 ) بقره / 31 .\r\n( 3 ) بقره / 32 .\r\n( 4 ) يعنى چه كه شما بخواهيد فرشتگان را به قواى اين جهان تعبير كنيد ؟ ! به چيز ديگر تعبير نكنيد .\r\nمىگوييم فرشتگان موجوداتى هستند كه تمام قواى اين جهان مسخّر آنهاست .\r\n( 5 ) بقره / 34 .\r\n","page_name":" 677 ","page_number":677},
  {"content":"\r\n\r\nمىداند :\r\nمنِ خدا كه خودم خلّاقم ، قسمتى از خلّاقيتم را به تو تفويض كردم ، به عهدهء تو گذاشتم ، تو بايستى انجام بدهى ، تو مظهر فعاليت و خلاقيت منى .\r\n\r\nسعادت و لذت انسان\r\nمسئلهء ديگر دربارهء انسان ، مسئلهء سعادت و لذت انسان است . اين را هم به‌طور اجمال و اشاره برگزار مىكنم : .\r\nانسان دنبال لذت مىرود . طبعاً لذتها را از كجا بايد جستجو كند ؟ آيا لذت را از بيرون بايد جستجو كند يا از درون ، و يا هم از بيرون و هم از درون ، و به چه نسبتى ؟\r\nبسيارى از اشخاص كه كانون لذت را در بيرون از وجود خودشان جستجو مىكنند و دائماً دنبال اين هستند كه به خيال خودشان از زندگى كام بگيرند ، همانها هستند كه خودشان را به عنوان يك انسان نمىشناسند ؛ يعنى خود را به عنوان كانون اصلى لذت و بهجت - كه از درون خود انسان برمىخيزد - نمىشناسند . كِيف را از كجامى خواهد جستجو كند ؟ از جام مى ، از كاباره .\r\nچه خوب مىگويد ملّاى رومى در داستان آن مردى كه ميخواره‌اى را امر به معروف و نهى از منكر مىكرد ؛ خطاب به آن مرد ميخواره گفت :\r\n اى همه هستى چه مىجويى عدم * وى همه دريا چه خواهى كرد نم \r\n تو خوشى و خوب و كان هر خوشى * تو چرا خود منّت باده كشى \r\nتا آنجا كه مىگويد : « جوهر است انسان و چرخ او را عَرَض » و اشعار ديگرى از اين قبيل دارد .\r\nالبته اينكه انسان اشياء خارج را به كلى رها كند و مكتب افراطى هندى را پيش بگيرد و بگويد اساساً تمام لذتها را از درون بايد جستجو كرد ، درست نيست . شايد در بعضى اشعار مولوى اين اغراق و مبالغه باشد ، مثل آنجا كه مىگويد :\r\n راه لذت از درون دان نز برون * احمقى دان جستن از قصر و حصون \r\n آن يكى در كنج زندان مست و شاد * وان يكى در باغ ترش و بىمراد \r\nمقصودش رها كردن اشياء خارج نيست . مقصودش اين است كه انسان اگر لذت مىخواهد ، نبايد بپندارد كه تمام لذتها را در ماديات بيرون از وجود خودش مىتواند پيدا كند . كانون اصلى لذت در وجود خودش است ، يا لااقل بايد توازنى ميان ايندو برقرار باشد .\r\n\r\n","description":"","footnote":"","page_name":" 678 ","page_number":678},
  {"content":"\r\n\r\nدربارهء انسان مطالب زياد ديگرى هست كه مختصرى از آن را براى شما عرض مىكنم . آن مكتبى كه خودش را مكتب انسانيت مىداند ، حتماً بايد به يك سلسله سؤالها جواب بدهد . اگر به آن سؤالها جواب داد ، آن وقت مىتواند مكتب انسانيت به معناى واقعى باشد . همان‌طور كه عرض كردم انسان دريچه و دروازهء دنياى معنويت بود . اصلًا بشر از وجود خودش به دنياى معنويت پى برد . معنويت و انسانيت ، دين و انسانيت دو امر تفكيك ناپذيرند ؛ يعنى يا بايد دين و انسانيت هر دو را يك جا رها كنيم يا اگر بخواهيم به يكى بچسبيم ، بايد به ديگرى هم بچسبيم ؛ نمىتوانيم به دين بچسبيم و انسانيت را ، قداست انسانيت را رها كنيم ، همچنان كه نمىتوانيم به انسانيت بچسبيم و دين را رها كنيم . ايندو با يكديگر توأمند ، تفكيك ناپذيرند .\r\n\r\nتناقض در مكاتب اصالت انسان\r\nتناقضى كه ما مدعى هستيم در مكتبهاى اصالت بشرى وجود دارد همين است .\r\nاساسش همين است كه انسانيت در گذشته سقوط كرد ، البته به غلط هم سقوط كرد ؛ يعنى تغيير هيئت بطلميوسى نبايد سبب شود كه ما در مقام شامخ انسان از نظر اينكه هدف مسير خلقت است ، ترديد كنيم . زمين مركز جهان باشد يا نباشد ، انسان هدف جهان است ؛ يعنى طبيعت در مسير تكاملى خودش به اين سو مىرود ، چه انسان را يك موجود خلق السّاعه بدانيم و چه او را از نسل حيوانات ديگر بدانيم . اين امر تفاوتى نمىكند در اينكه ما او را داراى روح الهى بدانيم يا ندانيم . گفت :  نفخت فيه من روحى  ، او كه نگفت انسان از نژاد خدا به وجود آمده است . اگر دربارهء انسان مثلًا مىگفت : مادهء انسان را ، سرشت انسان را از جهان ديگر آوردند و آن خاكى كه از جهان ديگر آوردند بود كه او را موجودى شامخ و مقدس نمود [ نظريات جديد علمى مانند اصل تكامل مىتوانست آن را مخدوش كند . 
  ] « 1 » اى كسانى كه فلسفهء شما فلسفهء بشردوستى است و موضوع ايمان شما بشريت است ، ما مىگوييم : آيا در انسان احساسى به نام احسان و نيكوكارى و خدمت وجود دارد يا نه ؟ اگر بگوييد به هيچ معنى وجود ندارد ، دعوت بشر به انجام آنها هم غلط است مثل اينكه يك سنگ يا حيوان را دعوت كنيم ! نه ، چنين احساسى هست . ولى اين كه هست ، چيست ؟\r\n\r\n\r\n\r\n\r\n","description":"","footnote":"\r\n( 1 ) افتادگى از متن پياده شده از نوار است .\r\n","page_name":" 679 ","page_number":679},
  {"content":"\r\n\r\nممكن است كسى بگويد : احساس خدمتگزارى نسبت به ديگران كه در ما هست ، يك نوع جانشين سازى است . آن وقتى كه مثلًا مىبينيم يك [ عده افراد ضعيف از تعليم محرومند 
  ] « 1 » و حس انساندوستى به خيال خودمان در ما تقويت مىشود كه برويم اينها را تعليم كنيم ، به اينها خدمت كنيم ، برويم مظلومها را نجات بدهيم ، مىگويند اگر خوب دقت كنيم مىبينيم انسان خود را به جاى آنها گذاشته ؛ اول فكر مىكند كه او را در طبقهء خودش و خودش را در طبقهء او بداند ، بعد درنظر مىگيرد كه الآن اين خودش است به جاى او ، بعد همان حس خودپرستى كه از خودش بايد دفاع كند ، اينجا به دفاع مظلوم برمىخيزد و الّا در انسان هيچ چيز كه اصالت داشته باشد براى اينكه از يك مظلوم دفاع كند وجود ندارد .\r\nمكتب انسانيت بايد جواب بدهد : اولًا چنين حسى وجود دارد يا نه ؟ آيا چنين شرافتى در انسان وجود دارد يا نه ؟ ما مىگوييم وجود دارد  ( فالهمها فجورها و تقواها )  « 2 » به حكم همان كه انسان خليفة اللَّه ، مظهر جود و كرم الهى است ، مظهر احسان است . يعنى انسان در عين اينكه خودخواه است و وظيفه دارد براى حفظ بقا و حيات خودش براى خودش فعاليت كند ولى تمام هستىاش خودخواهى نيست ، خيرخواهى هم هست ، جهان سازى هم هست ، دنياسازى هم هست ، بشريت هم هست ، وجدان اخلاقى هم هست .\r\nهمين چندى پيش كه من در شيراز بودم ، مؤسسه‌اى به نام « مؤسسهء خوشحالان » را به من معرفى كردند . افرادى فقط به واسطهء حس درونى و ايمان شخصى خودشان يك مؤسسه تشكيل داده‌اند و در آن عده‌اى از كر و لال‌ها را جمع كرده‌اند . رفتم از يكى از كلاسهاى آن بازديد كردم . واقعاً براى ما كه افراد به اصطلاح نازك نارنجى هستيم ، حتى يك ساعت سر آن كلاس رفتن و ديدن آنها طاقت فرساست . آدم نگاه مىكند به بچه‌ها كه وقتى مىخواهند يك كلمه به اشاره حرف بزنند ، دهانشان را كج مىكنند . آقايى را ديدم كه سيّد هم بود و اتفاقاً اسمش امامزاده بود . مىديدم كه اين آدم با چه دلسوزىاى ، با چه عشق و علاقه‌اى - با اينكه همان جا اطلاع پيدا كردم كه حقوقى كه مىگيرد شايد از حقوق يك آموزگار\r\n\r\n\r\n\r\n\r\n","description":"","footnote":"\r\n( 1 ) افتادگى از متن پياده شده از نوار است .\r\n( 2 ) شمس / 8 .\r\n","page_name":" 680 ","page_number":680},
  {"content":"\r\n\r\nهم كمتر باشد ، چون آن مؤسسه بودجه‌اى ندارد - سر به سر بچه‌هاى كر و لال مردم مىگذارد تا نوشتن را به آنها ياد بدهد و ضمناً معنى سخن را با چه زحمتى به آنها بفهماند . مثلًا وقتى مىخواست بگويد : « اينجا » ، دهانش را جورى كج و راست مىكرد كه وقتى آنها به دهان او نگاه مىكنند ، بفهمند كه او مىگويد : « اينجا » . فوراً روى تخته مىنوشت « اينجا » و از اين‌جور چيزها .\r\nاين چيست در بشر ؟ اين چه حسى است در بشر ؟ اين ، مظهر انسانيت و نمايشگر اصالت انسانيت است . به طوركلى حس تحسين نسبت به نيكان و حس تنفر نسبت به بدان ولو اينكه در زمانهاى گذشته بوده‌اند ، چيست ؟ وقتى كه نام يزيد و شمر را پيش ما مىبرند با آن جنايتهايى كه مرتكب شده‌اند و از آن طرف نام شهيدان كربلا را براى ما ذكر مىكنند با آن فداكاريهايى كه انجام داده‌اند ، در خودمان يك حس تنفر نسبت به دستهء اول و يك حس اعجاب و احترام نسبت به دستهء دوم پيدا مىكنيم . اين چيست ؟ آيا واقعاً باز مسئلهء طبقه است ؛ ما فكر مىكنيم ، خودمان را در طبقهء شهيدان كربلا مىبينيم و دشمنانمان را در آن دستهء ديگر ، و اين حس تنفر از يزيد و شمر همان حس تنفرى است كه از دشمنان خودمان داريم ولى آن را متوجه آنها مىكنيم و آن حس احترامى كه نسبت به شهيدان كربلا داريم همان تمايلى است كه به خودمان داريم و به اين صورت بيان مىكنيم ؟ ! اگر اين‌طور است ، پس آن كسى هم كه او را دشمن خودت و ستمگر نسبت به خودت حساب مىكنى ، با تو هيچ فرق ندارد چون او هم حق دارد كه مثلًا از يزيد و شمر تحسين كند و به آنها احترام بگزارد و از شهيدان كربلا تنفر داشته باشد ، زيرا او هم خودش را كنار هم طبقهء خود مىگذارد و به حكم همان حسى كه تو از دستهء اول تنفر پيدا مىكردى و نسبت به دستهء دوم تحسين و اعجاب داشتى ، او برعكس نسبت به آن كه تو تنفر دارى تحسين دارد و نسبت به آن كه تو تحسين دارى تنفر دارد .\r\nاين‌طور نيست . شما در اينجا از دريچهء ديگرى كه دريچهء شخصى نيست ، دريچهء فرد نيست ، بلكه دريچهء انسانيت است و با جهان انسانيت و درياى انسانيت شما اتصال دارد [ به موضوع مىنگريد 
  ] . در اين نگرش ، ديگر « من » و « تنفر » نيست بلكه حقيقت در ميان است . در آن پيوندى كه در آنجا دارى ، آن « من » كه نسبت به شهيدان كربلا تحسين مىكند و نسبت به دشمنان آنها تنفر دارد « من » شخصى نيست ، يك « من » كلى و نوعى است . مكتب انسانيت كه براى بشريت اصالت قائل\r\n\r\n","description":"","footnote":"","page_name":" 681 ","page_number":681},
  {"content":"\r\n\r\nاست ، بايد به اين سؤال جواب بدهد : اينها چيست و از كجا پيدا مىشود ؟ و همچنين مسائل ديگرى از قبيل عشق صادقانه‌اى كه بشر به سپاسگزارى دارد .\r\nانسان مىخواهد از كسى كه نيكى كرده سپاسگزارى كند . اين خودش مسأله‌اى است . وقتى كه اصالت ارزشهاى انسان پيدا شد ، آن وقت مسئلهء خود انسان به ميان مىآيد . فقط اشاره مىكنم : .\r\nاين انسانى كه در او چنين اصالتهايى وجود دارد ، آيا واقعاً تار و پودش همان است كه ماترياليسم مىگويد ؛ يك ماشين است ؟ يك آپولوست ؟ ماشين هر اندازه بزرگ باشد ، فقط عظيم است . اگر ماشينى هزار برابر آپولو هم ساخته بشود ، درباره‌اش چه بايد بگوييم ؟ بايد بگوييم : عظيم ، شگفت‌انگيز ، فوق العاده . اما آيا مىتوانيم بگوييم شريف ؟ نه . مىتوانيم بگوييم مقدس ؟ نه . اگر يك ميليارد برابر آپولوى فعلى هم باشد و ميلياردها رشته و قطعات منظم داشته باشد ، باز يك موجوديت عظيم ، شگفت‌انگيز ، حيرت‌آور و فوق العاده است . هرگز ممكن نيست به اين پايه برسد كه به آن بگوييم شريف ، مقدس ، داراى حيثيت ذاتى . اعلاميهء حقوق بشر و همچنين فيلسوفان كمونيست ، اينهايى كه طرفدار اصالت انسان به شكلهاى مختلف هستند ، چگونه مىتوانند دم از حيثيت و تقدس بشر بزنند بدون اينكه در وجود بشر  نفخت فيه من روحى  را سراغ بدهند ؟ وقتى كه اين اصالت ارزشها برايشان مشخص شد ، اصالت خود انسان برايشان مشخص مىشود . حالا آمديم به اصالت خود انسان هم رسيديم . يك سؤال ديگر را هم بايد به‌طور مختصر عرض كنم :\r\n\r\nرابطهء اصالت انسان با خدا\r\nاز اصالت ارزشهاى انسان ، رسيديم به اصالت خود انسان  ( نفخت فيه من روحى ) .  آيا فقط همين انسان است در اين جهانى كه در ميان يك بىنهايت ظلمت است ؟ و به قول يك اروپايى در ميان يك اقيانوس زهر ، تنها اين آقا تصادفاً يك قطرهء شيرين به وجود آمده ؟ يا نه ، اين قطرهء شيرين نمايندهء اقيانوس شيرين است ، اين ذرهء نور نمايندهء جهان نور است ؟ اينجاست كه رابطهء اصالت انسان با خدا روشن مىشود ؛ يعنى اصلًا ايندو از هم تفكيك پذير نيستند .  الله نور السماوات و الارض  « 1 » . اگر گفتيد\r\n\r\n\r\n\r\n\r\n","description":"","footnote":"\r\n( 1 ) نور / 35 .\r\n","page_name":" 682 ","page_number":682},
  {"content":"\r\n\r\nخدا ، خدا فقط اين نيست كه [ مبدأ حركت عالم طبيعت است . 
  ] « 1 » محرك اول ارسطو را نمىگويم . محرك اول ارسطو غير از خداى اسلام است ، او يك موجود جدا و اجنبى از جهان است . [ منظور 
  ] خداى اسلام [ است 
  ] كه :  هو الاول و الآخر و الظاهر و الباطن  « 2 » . تا گفتيد خدا ، يك دفعه جهان براى شما منظرهء ديگرى پيدا مىكند ؛ براى تمام اصالتهايى كه در وجود خودتان احساس مىكنيد مفهوم و معنى پيدا مىشود ، هدف پيدا مىشود ؛ مىفهميد كه اگر شما يك ذرهء نور هستيد چون جهانى از نور وجود دارد ، اگر قطرهء شيرين هستيد براى اين است كه اقيانوس بى پايانى از شيرينى وجود دارد ، پرتوى از او در جان شماست .\r\nاسلام يك مكتب انسانى است يعنى بر اساس مقياسهاى انسانى است ، بدين معنى كه در اسلام آن چيزهايى كه مبنى بر تبعيضهاى غلط بين انسانهاست وجود ندارد ؛ يعنى در اسلام اقليم وجود ندارد ، نژاد وجود ندارد ، خون وجود ندارد ، منطقه وجود ندارد ، زبان وجود ندارد . اينها ابداً در اسلام ملاك امتياز انسانها نيست . در اسلام آنچه كه ملاك امتياز انسانهاست ، همان ارزشهاى انسانى است . اسلام كه يك مكتب انسانيت است و براى انسانيت احترام قائل است ، از آن جهت براى ارزشهاى انسانى اصالت قائل است كه براى خود انسان اصالت قائل است ، و از آن جهت براى خود انسان اصالت قائل است كه براى جهان اصالت قائل است ، يعنى به خداى قادر متعالى قائل و معترف است  ( هو الله الذى لا إله الا هو الملك القدوس السلام المؤمن المهيمن العزيز الجبار المتكبر )  « 3 » . و از اين جهت است كه تنها مكتب انسانيتى كه مىتواند بر اساس يك منطق صحيح وجود داشته باشد ، اسلام است و ديگر مكتب انسانيتى در جهان وجود ندارد .\r\nو صلّى اللَّه على محمّد و إله الطّاهرين .\r\n\r\n\r\n\r\n\r\n","description":"","footnote":"\r\n( 1 ) افتادگى از متن پياده شده از نوار است .\r\n( 2 ) حديد / 3 .\r\n( 3 ) حشر / 23 .\r\n","page_name":" 683 ","page_number":683},
  {"content":"\r\n . \r\n","description":"","footnote":"","page_name":" 684 ","page_number":684},
  {"content":"\r\n\r\n\r\nتقوا .\r\nاحترام حقوق و تحقير دنيا .\r\nشدايد و گرفتاريها .\r\nفوايد و آثار ايمان .\r\nعقل و دل .\r\nدعا\r\n\r\n","description":"","footnote":"","page_name":" 685 ","page_number":685},
  {"content":"\r\n\r\nبخش پنجم :\r\n\r\nگفتارهايى ازكتابهاى ده گفتار و بيست گفتار\r\n\r\n","description":"","footnote":"","page_name":" 686 ","page_number":686},
  {"content":"\r\n\r\n1\r\n\r\nتقوا [ ( ده گفتار ) 
  ]\r\n ا فمن اسس بنيانه على تقوى من الله و رضوان خير ام من اسس بنيانه على شفا جرف هار فانهار به فى نار جهنم و الله لا يهدى القوم الظالمين  « 1 » .\r\nموضوع سخن ، تقوا از نظر اسلام است . وضع اين جلسه كه قرار است فعلًا در هر ماه يك بار تشكيل شود براى ايراد يك سخنرانى به معناى فنى نيست ، بلكه هدف اين جلسات تحقيق و مطالعهء جدى در اطراف يك سلسله موضوعات دينى است .\r\nبنابراين اگر احياناً از مراسم عادى در سخنرانيهاى معمولى خارج شديم ، از وضعى كه خودمان تصميم گرفته‌ايم خارج نشده‌ايم . مثلًا ممكن است احتياج پيدا كنيم در وسط سخنرانى قسمتهايى را از روى كتاب بخوانيم و يا آنكه در يك سخنرانى برحسب مطالعاتى كه كرده‌ايم مطلبى را بگوييم و بعد در اثر مطالعهء بيشتر و يا تذكر ديگران ، در يك سخنرانى ديگر با كمال صراحت به اشتباه خودمان اعتراف كنيم و سخن اول خود را رد كنيم ، و ممكن است اين كار را يك نفر ديگر كه در همان\r\n\r\n\r\n\r\n\r\n","description":"","footnote":"\r\n( 1 ) توبه / 109 : [ آيا آن كس كه بناى خود را بر اساس تقواى از خدا و خشنودى او نهاده بهتر است يا آن كه بناى خود را بر لبهء پرتگاهى كه نزديك فرو ريختن است نهاده ، كه در اين صورت وى را در آتش دوزخ مىافكند ؟ و خداوند گروه ستمگران را هدايت نمىكند . 
  ]\r\n","page_name":" 687 ","page_number":687},
  {"content":"\r\n\r\nموضوع سخنرانى مىكند انجام دهد و با دليل و منطق سخن ما را رد كند .\r\nچون قبلًا سخنران ، موضوع سخنرانى خود را اعلام كرده ناچار است خود را حتى الامكان آماده كند و شنوندگان نيز از اول مىدانند كه چه موضوعى را مىخواهند گوش كنند . آنها هم به نوبهء خود ، خود را آمادهء شنيدن يك موضوع معين مىكنند و از اين رو افاده و استفادهء بيشترى مىشود .\r\n\r\nلغت تقوا\r\nاين كلمه از كلمات شايع و رايج دينى است ؛ در قرآن كريم به صورت اسمى و يا به صورت فعلى ، زياد آمده است . تقريباً به همان اندازه كه از ايمان و عمل نام برده شده و يا نماز و زكات آمده و بيش از آن مقدار كه مثلًا نام روزه ذكر شده ، از تقوا اسم برده شده است . در نهج البلاغه از جمله كلماتى كه زياد روى آنها تكيه شده كلمهء « تقوا » است . در نهج البلاغه خطبه‌اى هست طولانى به نام خطبهء متقين . اين خطبه را اميرالمؤمنين در جواب تقاضاى كسى ايراد كرد كه از او خواسته بود توصيف مجسم كننده‌اى از متقيان بكند . امام ابتدا استنكاف كرد و به ذكر سه چهار جمله اكتفا فرمود ولى آن شخص - كه نامش هَمّام بن شريح بود و مردى مستعد و برافروخته بود - قانع نشد و در تقاضاى خود اصرار و سماجت كرد . اميرالمؤمنين عليه السلام شروع به سخن كرد و با بيان بيش از صد صفت و ترسيم بيش از صد رسم از خصوصيات معنوى و مشخصات فكرى و اخلاقى و عملى متقيان ، سخن را به پايان رسانيد .\r\nمورخين نوشته‌اند كه پايان يافتن سخن على همان بود و قالب تهى كردن همّام بعد از يك فرياد همان .\r\nمقصود اين است كه اين كلمه از كلمات شايع و رايج دينى است . در ميان عامّهء مردم هم اين كلمه زياد استعمال مىشود .\r\nاين كلمه از مادهء « وَقْى » است كه به معناى حفظ و صيانت و نگهدارى است .\r\nمعناى « اتّقاء » احتفاظ است . ولى تاكنون ديده نشده كه در ترجمه‌هاى فارسى ، اين كلمه را به صورت حفظ و نگهدارى ترجمه كنند . در ترجمه‌هاى فارسى اگر اين كلمه به صورت اسمى استعمال شود مثل خود كلمهء « تقوا » و يا كلمهء « متقين » ، به « پرهيزكارى » ترجمه مىشود . مثلًا در ترجمهء  هدى للمتقين  گفته مىشود : هدايت است براى پرهيزكاران . و اگر به صورت فعلى استعمال شود ، خصوصاً اگر فعل امر\r\n\r\n","description":"","footnote":"","page_name":" 688 ","page_number":688},
  {"content":"\r\n\r\nباشد و متعلَّقش ذكر شود ، به معناى خوف و ترس ترجمه مىشود . مثلًا در ترجمهء  اتقوا الله  يا  فاتقوا النار  گفته مىشود : از خدا بترسيد ، [ يا از آتش بترسيد . 
  ] .\r\nالبته كسى مدعى نشده كه معناى « تقوا » ترس يا پرهيز و اجتناب است ، بلكه چون ديده شده لازمهء صيانت خود از چيزى ترك و پرهيز است و همچنين غالباً صيانت و حفظ نفس از امورى ملازم است با ترس از آن امور ، چنين تصور شده كه اين ماده مَجازاً در بعضى موارد به معناى پرهيز و در بعضى موارد ديگر به معناى خوف و ترس استعمال شده است .\r\nو البته هيچ مانعى هم در كار نيست كه اين كلمه مجازاً به معناى پرهيز و يا به معناى خوف استعمال بشود . اما از طرف ديگر موجب و دليلى هم نيست كه تأييد كند كه از اين كلمه يك معناى مجازى مثلًا ترس يا پرهيز قصد شده . چه موجبى هست كه بگوييم معناى  اتقوا الله  اين است كه از خدا بترسيد و معناى  فاتقوا النار  اين است كه از آتش بترسيد ؟ ! بلكه معناى اين گونه جمله‌ها اين است كه خود را از گزند آتش حفظ كنيد و يا خود را از گزند كيفر الهى محفوظ بداريد . بنابراين ترجمهء صحيح كلمهء تقوا « خود نگهدارى » است كه همان ضبط نفس است و متقين يعنى خود نگهداران .\r\nراغب در كتاب مفردات القرآن مىگويد : .\r\nالْوِقايَةُ حِفْظُ الشَّىْ ءِ مِمّا يُؤْذيهِ ، وَ التَّقْوى جَعْلُ النَّفْسِ فى وِقايَةٍ مِمّا يُخافُ .\r\nهذا تَحْقيقُهُ ، ثُمَّ يُسَمَّى الْخَوْفُ تارَةً تَقْوى وَ التَّقْوى خَوْفاً حَسَبَ تَسْمِيَةِ مُقْتَضَى الشَّىْ ءِ بَمُقْتَضيهِ وَ الْمُقْتَضى بِمُقْتَضاهُ ، وَ صارَ التَّقْوى فى عُرْفِ الشَّرْعِ حِفْظَ النَّفْسِ مِمّا يُؤْثِمُ وَ ذلِكَ بِتَرْكِ الْمَحْظورِ .\r\nيعنى وقايه عبارت است از محافظت يك چيزى از هرچه به او زيان مىرساند ، و تقوا يعنى نفس را در وقايه قرار دادن از آنچه بيم مىرود .\r\nتحقيق مطلب اين است ، اما گاهى به قاعدهء استعمال لفظ مسبّب در مورد سبب و استعمال لفظ سبب در مورد مسبّب ، خوف به جاى تقوا و تقوا به جاى خوف استعمال مىگردد . تقوا در عرف شرع يعنى نگهدارى نفس از آنچه انسان را به گناه مىكشاند به اينكه ممنوعات و محرّمات را ترك كند .\r\n\r\n","description":"","footnote":"","page_name":" 689 ","page_number":689},
  {"content":"\r\n\r\nراغب صريحاً مىگويد تقوا يعنى خود را محفوظ نگاه داشتن ، و مىگويد استعمال كلمهء تقوا به معناى خوف ، مَجاز است و البته تصريح نمىكند كه در مثل  اتقوا الله  معناى مجازى قصد شده ، و چنان كه گفتيم دليلى نيست كه تأييد كند در مثل آن جمله‌ها مجازى به كار رفته است .\r\nچيزى كه نسبتاً عجيب به نظر مىرسد ترجمهء فارسى اين كلمه به « پرهيزكارى » است . ديده نشده تاكنون احدى از اهل لغت مدعى شده باشد كه اين كلمه به اين معنا هم استعمال شده . چنان كه ديديم راغب از استعمال اين كلمه به معناى خوف اسم برد ولى از استعمال اين كلمه به معناى پرهيز نام نبرد . معلوم نيست از كجا و چه وقت و به چه جهت در ترجمه‌هاى فارسى ، اين كلمه به معناى پرهيزكارى ترجمه شده است ؟ ! گمان مىكنم كه تنها فارسى زبانان هستند كه از اين كلمه مفهوم پرهيز و اجتناب درك مىكنند . هيچ عربى زبانى در قديم يا جديد اين مفهوم را از اين كلمه درك نمىكند . شك نيست كه در عمل ، لازمهء تقوا و صيانت نفس نسبت به چيزى ترك و اجتناب از آن چيز است اما نه اين است كه معناى تقوا همان ترك و پرهيز و اجتناب باشد .\r\n\r\nترس از خدا\r\nضمناً به مناسبت اينكه از خوف خدا ذكرى به ميان آمد ، اين نكته را يادآورى كنم :\r\nممكن است اين سؤال براى بعضى مطرح شود كه ترس از خدا يعنى چه ؟ مگر خداوند يك چيز موحش و ترس آورى است ؟ خداوند كمال مطلق و شايسته ترين موضوعى است كه انسان به او محبت بورزد و او را دوست داشته باشد . پس چرا انسان از خدا بترسد ؟ .\r\nدر جواب اين سؤال مىگوييم مطلب همين‌طور است . ذات خداوند موجب ترس و وحشت نيست ، اما اينكه مىگويند از خدا بايد ترسيد يعنى از قانون عدل الهى بايد ترسيد . در دعا وارد است :\r\nيا مَنْ لايُرْجى الّا فَضْلُهُ وَ لا يُخافُ الّا عَدْلُهُ . .\r\nاى كسى كه اميدوارى به او اميدوارى به فضل و احسان اوست و ترس از او ترس از عدالت اوست .\r\n\r\n","description":"","footnote":"","page_name":" 690 ","page_number":690},
  {"content":"\r\n\r\nايضاً در دعاست :\r\nجَلَلْتَ انْ يُخافَ مِنْكَ الَّا الْعَدْلُ وَ انْ يُرْجى مِنْكَ الَّا الْاحْسانُ وَ الْفَضْلُ . .\r\nيعنى تو منزّهى از اينكه از تو ترسى باشد جز از ناحيهء عدالتت ، و از اينكه از تو جز اميد نيكى و بخشندگى توان داشت .\r\nعدالت هم به نوبهء خود امر موحش و ترس آورى نيست . انسان كه از عدالت مىترسد ، در حقيقت از خودش مىترسد كه در گذشته خطاكارى كرده و يا مىترسد كه در آينده از حدود خود به حقوق ديگران تجاوز كند . لهذا در مسئلهء خوف و رجاء كه مؤمن بايد هميشه ، هم اميدوار باشد و هم خائف ، هم خوشبين باشد و هم نگران ، مقصود اين است كه مؤمن همواره بايد نسبت به طغيان نفس امّاره و تمايلات سركش خود خائف باشد كه زمام را از كف عقل و ايمان نگيرد و نسبت به ذات خداوند اعتماد و اطمينان و اميدوارى داشته باشد كه همواره به او مدد خواهد كرد . على بن الحسين ( سلام اللَّه عليه ) در دعاى معروف ابوحمزه مىفرمايد :\r\nمَوْلاىَ اذا رَايْتُ ذُنوبى فَزِعْتُ ، وَ اذا رَايْتُ كَرَمَكَ طَمِعْتُ . .\r\nيعنى هرگاه به خطاهاى خودم متوجه مىشوم ترس و هراس مرا مىگيرد ، و چون به كرم و جود تو نظر مىافكنم اميدوارى پيدا مىكنم .\r\nاين نكته‌اى بود كه لازم دانستم ضمناً و استطراداً گفته شود .\r\n\r\nمعنا و حقيقت تقوا\r\nاز آنچه در اطراف لغت « تقوا » گفته شد تا اندازه‌اى مىتوان معنا و حقيقت تقوا را از نظر اسلام دانست ، ولى لازم است به موارد استعمال اين كلمه در آثار دينى و اسلامى بيشتر توجه شود تا روشن گردد كه تقوا يعنى چه . مقدمه‌اى ذكر مىكنم .\r\nانسان اگر بخواهد در زندگى اصولى داشته باشد و از آن اصول پيروى كند ، خواه آنكه آن اصول از دين و مذهب گرفته شده باشد و يا از منبع ديگرى ، ناچار بايد يك خط مشى معينى داشته باشد ، هرج و مرج بر كارهايش حكمفرما نباشد .\r\n\r\n","description":"","footnote":"","page_name":" 691 ","page_number":691},
  {"content":"\r\n\r\nلازمهء خط مشى معين داشتن و اهل مسلك و مرام و عقيده بودن اين است كه به سوى يك هدف و يك جهت حركت كند و از امورى كه با هوا و هوس‌هاى آنى او موافق است اما با هدف او و اصولى كه اتخاذ كرده منافات دارد خود را « نگهدارى » كند .\r\nبنابراين تقوا به معناى عامّ كلمه لازمهء زندگى هر فردى است كه مىخواهد انسان باشد و تحت فرمان عقل زندگى كند و از اصول معينى پيروى نمايد .\r\nتقواى دينى و الهى يعنى اينكه انسان خود را از آنچه از نظر دين و اصولى كه دين در زندگى معين كرده ، خطا و گناه و پليدى و زشتى شناخته شده ، حفظ و صيانت كند و مرتكب آنها نشود . چيزى كه هست حفظ و صيانت خود از گناه كه نامش « تقوا » است به دو شكل و دو صورت ممكن است صورت بگيرد ، و به تعبير ديگر ما دو نوع تقوا مىتوانيم داشته باشيم : تقوايى كه ضعف است و تقوايى كه قوّت است .\r\nنوع اول اينكه انسان براى اينكه خود را از آلودگيهاى معاصى حفظ كند ، از موجبات آنها فرار مىكند و خود را هميشه از محيط گناه دور نگه مىدارد ؛ شبيه كسى كه براى رعايت حفظالصحهء خود كوشش مىكند خود را از محيط مرض و ميكروب و از موجبات انتقال بيمارى دور نگه دارد ، سعى مىكند مثلًا به محيط مالارياخيز نزديك نشود ، با كسانى كه به نوعى از بيماريهاى واگيردار مبتلا هستند معاشرت نكند .\r\nنوع دوم اينكه در روح خود حالت و قوّتى به وجود مىآورد كه به او مصونيت روحى و اخلاقى مىدهد كه اگر فرضاً در محيطى قرار بگيرد كه وسايل و موجبات گناه و معصيت فراهم باشد ، آن حالت و ملكهء روحى ، او را حفظ مىكند و مانع مىشود كه آلودگى پيدا كند ؛ مانند كسى كه به وسايلى ، در بدن خود مصونيت طبى ايجاد مىكند كه ديگر نتواند ميكروب فلان مرض در بدن او اثر كند .\r\nدر زمان ما تصورى كه عموم مردم از تقوا دارند همان نوع اول است . اگر گفته مىشود فلان كس آدم باتقوايى است يعنى مرد محتاطى است ، انزوا اختيار كرده و خود را از موجبات گناه دور نگه مىدارد . اين همان نوع تقواست كه گفتيم ضعف است .\r\nشايد علت پيدايش اين تصور اين است كه از اول ، تقوا را براى ما\r\n\r\n","description":"","footnote":"","page_name":" 692 ","page_number":692},
  {"content":"\r\n\r\n« پرهيزكارى » و « اجتنابكارى » ترجمه كرده‌اند و تدريجاً پرهيز از گناه به معناى پرهيز از محيط و موجبات گناه تلقى شده و كم كم به اينجا رسيده كه كلمهء تقوا در نظر عامّهء مردم معناى انزوا و دورى از اجتماع مىدهد ، در محاورات عمومى وقتى كه اين كلمه به گوش مىرسد يك حالت انقباض و پا پس كشيدن و عقب نشينى كردن در نظرها مجسم مىشود .\r\nقبلًا گفتيم كه لازمهء اينكه انسان حيات عقلى و انسانى داشته باشد اين است كه تابع اصول معينى باشد ، و لازمهء اينكه انسان از اصول معينى پيروى كند اين است كه از امورى كه با هوا و هوس او موافق است ولى با هدف او و اصول زندگانى او منافات دارد پرهيز كند . ولى لازمهء همهء اينها اين نيست كه انسان اجتنابكارى از محيط و اجتماع را پيشه سازد . راه بهتر و عاليتر - همان طورى كه بعداً از آثار دينى شاهد مىآوريم - اين است كه انسان در روح خود ملكه و حالت و مصونيتى ايجاد كند كه آن حالت ، حافظ و نگهدار او باشد .\r\nاتفاقاً گاهى در ادبيات منظوم يا منثور ما تعليماتى ديده مىشود كه كم و بيش تقوا را به صورت اول كه ضعف و عجز است نشان مىدهد . سعدى در گلستان مىگويد :\r\n بديدم عابدى در كوهسارى * قناعت كرده از دنيا به غارى \r\n چرا گفتم به شهر اندر نيايى * كه بارى بند از دل برگشايى \r\n بگفت آنجا پريرويان نغزند * چو گِل بسيار شد پيلان بلغزند \r\nاين همان نوع از تقوا و حفظ و صيانت نفس است كه در عين حال ضعف و سستى است . اينكه انسان از محيط لغزنده دورى كند و نلغزد هنرى نيست ؛ هنر در اين است كه در محيط لغزنده ، خود را از لغزش حفظ و نگهدارى كند .\r\nيا اينكه باباطاهر مىگويد :\r\n ز دست ديده و دل هر دو فرياد * هرآنچه ديده بيند دل كند ياد \r\n بسازم خنجرى نيشش ز فولاد * زنم بر ديده تا دل گردد آزاد \r\nشك نيست كه چشم به هرجا برود دل هم به دنبال چشم مىرود و « دستِ نظر رشته كش دل بُوَد » ولى آيا راه چاره اين است كه چشم را از بين ببريم ؟ يا اينكه راه بهترى هست و آن اينكه در دل قوّتى و نيرويى به وجود بياوريم كه چشم نتواند دل را به دنبال خود بكشاند . اگر بنا باشد براى آزادى و رهايى دل از چشم خنجرى\r\n\r\n","description":"","footnote":"","page_name":" 693 ","page_number":693},
  {"content":"\r\n\r\nبسازيم نيشش ز فولاد ، يك خنجر ديگر هم براى گوش بايد تهيه كنيم ، زيرا هرچه را هم گوش مىشنود دل ياد مىكند و همچنين است ذائقه و لامسه و شامّه . آنوقت انسان درست مصداق همان شير بىدم و سر و اشكمى است كه مولوى داستانش را آورده است .\r\n\r\nاجبار عملى\r\nدر كتب اخلاقى گاهى از دسته‌اى از قدما ياد مىكنند كه براى آنكه زياد حرف نزنند و سخن لغو يا حرام به زبان نياورند ، سنگريزه در دهان خود مىگذاشتند كه نتوانند حرف بزنند ، يعنى اجبار عملى براى خود درست مىكردند . معمولًا ديده مىشود كه از اين طرز عمل به عنوان نمونهء كامل تقوا نام برده مىشود ، در صورتى كه اجبار عملى به وجود آوردن براى پرهيز از گناه و آنگاه ترك كردن گناه كمالى محسوب نمىشود . اگر توفيق چنين كارى پيدا كنيم و از اين راه مرتكب گناه نشويم البته از گناه پرهيز كرده‌ايم اما نفس ما همان اژدهاست كه بوده است ، فقط از غم بىآلتى افسرده است . آنوقت كمال محسوب مىشود كه انسان بدون اجبار عملى و با داشتن اسباب و آلات كار ، از گناه و معصيت پرهيز كند . اين گونه اجتنابها و پهلو تهى كردن‌ها اگر كمال محسوب شود از جنبهء مقدّميتى است كه در مراحل اوليه براى پيدا شدن ملكهء تقوا ممكن است داشته باشد ، زيرا پيدايش ملكهء تقوا بعد از يك سلسله ممارست و تمرينهاى منفى است كه صورت مىگيرد . اما حقيقت تقوا غير از اين كارهاست . حقيقت تقوا همان روحيهء قوى و مقدس عالى است كه خود حافظ و نگهدارندهء انسان است . بايد مجاهدت كرد تا آن معنا و حقيقت پيدا شود .\r\n\r\nتقوا در نهج البلاغه\r\nدر آثار دينى ، خصوصاً در نهج البلاغه كه فوق العاده روى كلمهء تقوا تكيه شده است ، همه جا تقوا به معناى آن ملكهء مقدس كه در روح پيدا مىشود و به روح قوّت و قدرت و نيرو مىدهد و نفس امّاره و احساسات سركش را رام و مطيع مىسازد به كار رفته . در خطبهء 112 مىفرمايد :\r\nانَّ تَقْوَى اللَّهِ حَمَتْ اوْلِياءَ اللَّهِ مَحارِمَهُ وَ الْزَمَتْ قُلوبَهُمْ مَخافَتَهُ ، حَتّى اسْهَرَتْ\r\n\r\n","description":"","footnote":"","page_name":" 694 ","page_number":694},
  {"content":"\r\n\r\nلَيالِيَهُمْ وَ اظْمَأَتْ هَواجِرَهُمْ . .\r\nيعنى تقواى خدا دوستان خدا را در حمايت خود قرار داده و آنها را از تجاوز به حريم محرّمات الهى نگه داشته است و خوف خدا را ملازم دلهاى آنها قرار داده است ، تا آنجا كه شبهاى آنها را زنده و بيدار نگه داشته و روزهاى آنها را قرين تشنگى ( تشنگى روزه ) كرده است .\r\nدر اين جمله‌ها با صراحت كامل ، تقوا را به معناى آن حالت معنوى و روحانى ذكر كرده كه حافظ و نگهبان از گناه است و ترس از خدا را به عنوان يك اثر از آثار تقوا ذكر كرده . از همين جا مىتوان دانست كه تقوا به معناى ترس نيست ، بلكه يكى از آثار تقوا اين است كه خوف خدا را ملازم دل قرار مىدهد . در آغاز سخن عرض كردم كه معناى  اتقوا الله  اين نيست كه از خدا بترسيد .\r\nدر خطبهء 16 نهج البلاغه مىفرمايد :\r\nذِمَّتِى بِما أَقولُ رَهِيْنَةٌ وَ ا نَا بِهِ زَعيمٌ . انَّ مَنْ صَرَّحَتْ لَهُ الْعِبَرُ عَمّا بَيْنَ يَدَيْهِ مِنَ الْمَثُلاتِ حَجَزَتْهُ التَّقْوى عَنْ تَقَحُّمِ الشُّبُهاتِ . .\r\nيعنى ذمّهء خود را در گرو گفتار خود قرار مىدهم و صحت گفتار خود را ضمانت مىكنم . اگر عبرتهاى گذشته براى شخصى آينهء آينده قرار گيرد ، تقوا جلو او را از فرو رفتن در كارهاى شبهه ناك مىگيرد . . .\r\nتا آنجا كه مىفرمايد :\r\nالا وَ انَّ الْخَطايا خَيْلٌ شُمَسٌ حُمِلَ عَلَيْها اهْلُها وَ خُلِعَتْ لُجُمُها ، فَتَقَحَّمَتْ بِهِمْ فِى النّارِ . الا وَ انَّ التَّقْوى مَطايا ذُلُلٍ حُمِلَ عَلَيْها اهْلُها وَ اعْطوا ازِمَّتَها فَاوْرَدَتْهُمُ الْجَنَّةَ . .\r\nيعنى مَثَل خلافكارى و زمام را به كف هوس دادن مَثَل اسبهاى سركش و چموشى است كه لجام را پاره كرده و اختيار را تماماً از كف آن كه بر او سوار است گرفته و عاقبت آنها را در آتش مىافكنند ، و مَثَل تقوا مَثَل مركبهايى رهوار و مطيع و رام است كه مهار آنها در اختيار آن كسانى است\r\n\r\n","description":"","footnote":"","page_name":" 695 ","page_number":695},
  {"content":"\r\n\r\nكه بر آنها سوارند و آنها را وارد بهشت مىسازند .\r\nدر اينجا درست و با صراحت كامل ، تقوا يك حالت روحى و معنوى كه ما از آن به ضبط نفس و يا مالكيت نفس تعبير مىكنيم معرفى شده . ضمناً در اينجا حقيقت بزرگى بيان شده ، آن اينكه لازمهء مطيع هوا و هوس بودن و عنان را به نفس سركش واگذاردن زبونى و ضعف و بىشخصيت بودن است . انسان در آن حال نسبت به ادارهء حوزهء وجود خودش مانند سوارهء زبونى است كه بر اسب سركشى سوار است و از خود اراده و اختيارى ندارد . و لازمهء تقوا و ضبط نفس افزايش قدرت اراده و شخصيت معنوى و عقلى داشتن است ، مانند سوار ماهر و مسلطى كه بر اسب تربيت شده‌اى سوار است و با قدرت فرمان مىدهد و آن اسب با سهولت اطاعت مىكند .\r\nآن كس كه بر مركب چموش هوا و هوس و شهوت و حرص و طمع و جاه طلبى سوار است و تكيه گاهش اين امور است زمام اختيار از دست خودش گرفته شده و به اين امور سپرده شده ، ديوانه وار به دنبال اين امور مىدود ، ديگر عقل و مصلحت و مآل انديشى در وجود او حكومتى ندارد ؛ و اما آن كه تكيه گاهش تقواست و بر مركب ضبط نفس سوار است ، عنان اختيار در دست خودش است و به هر طرف كه بخواهد در كمال سهولت فرمان مىدهد و حركت مىكند .\r\nدر خطبهء 189 مىفرمايد :\r\nفَانَّ التَّقْوى فِى الْيَوْمِ الْحِرْزُ وَ الْجُنَّةُ وَ فى غَدٍ الطَّريقُ الَى الْجَنَّةِ . .\r\nيعنى تقوا در امروزهء دنيا براى انسان به منزلهء يك حصار و بارو و به منزلهء يك سپر است و در فرداى آخرت راه بهشت است .\r\nنظير اين تعبيرات زياد است ، مثل تعبير به اينكه : انَّ التَّقْوى دارُ حِصْنٍ عَزيزٍ ، وَ الْفُجورَ دارُ حِصْنٍ ذَليلٍ ، لايَمْنَعُ اهْلَهُ وَ لايُحْرِزُ مَنْ لَجَأَ الَيْهِ ( خطبهء 155 ) كه تقوا را به پناهگاهى بلند و مستحكم تشبيه فرموده است .\r\nاين مقدار كه گفته شد براى نمونه بود كه معناى واقعى و حقيقت تقوا از نظر اسلام شناخته شود و معلوم شود كه واقعاً چه كسى شايسته است كه به او متقى و\r\n\r\n","description":"","footnote":"","page_name":" 696 ","page_number":696},
  {"content":"\r\n\r\nباتقوا گفته شود . معلوم شد كه تقوا حالتى است روحى در انسان كه براى روح حالت حصن و حصار و حرز و اسلحهء دفاعى و مركب رام و مطيع را دارد و خلاصه يك قوّت معنوى و روحى است .\r\n\r\nتقوا و آزادى\r\nگفتيم كه لازمهء اينكه انسان از زندگى حيوانى خارج شود و يك زندگى انسانى اختيار كند اين است كه از اصول معين و مشخصى پيروى كند ، و لازمهء اينكه از اصول معين و مشخصى پيروى كند اين است كه خود را در چهارچوب همان اصول محدود كند و از حدود آنها تجاوز نكند و آنجا كه هوا و هوس‌هاى آنى او را تحريك مىكند كه از حدود خود تجاوز كند خود را « نگهدارى » كند . نام اين « خود نگهدارى » كه مستلزم ترك امورى است « تقوا » است . نبايد تصور كرد كه تقوا از مختصات ديندارى است از قبيل نماز و روزه ، بلكه تقوا لازمهء انسانيت است . انسان اگر بخواهد از طرز زندگى حيوانى و جنگلى خارج شود ناچار است كه تقوا داشته باشد . در زمان ما مىبينيم كه تقواى اجتماعى و سياسى اصطلاح كرده‌اند . چيزى كه هست تقواى دينى يك علوّ و قداست و استحكام ديگرى دارد و در حقيقت تنها روى پايهء دين است كه مىتوان تقوايى مستحكم و با مبنا به وجود آورد و جز بر مبناى محكم ايمان به خدا نمىتوان بنيانى مستحكم و اساسى و قابل اعتماد به وجود آورد . در آيه‌اى كه اول سخن قرائت كردم مىفرمايد : .\r\n ا فمن اسس بنيانه على تقوى من الله و رضوان خير ام من اسس بنيانه على شفا جرف هار .  .\r\nآيا آن كس كه بنيان خويش را بر مبناى تقواى الهى و رضاى او بنا كرده بهتر است يا آن كه بنيان خويش را بر پرتگاهى سستِ مشرف بر آتش قرار داده است ؟ .\r\nبه هر حال تقوا ، اعمّ از تقواى مذهبى و الهى و غيره ، لازمهء انسانيت است و خود به خود مستلزم ترك و اجتناب و گذشتهايى است .\r\nبا توجه به اين مطلب ، خصوصاً با در نظر گرفتن اينكه در زبان پيشوايان بزرگ\r\n\r\n","description":"","footnote":"","page_name":" 697 ","page_number":697},
  {"content":"\r\n\r\nدين از تقوا به حصار و حصن و امثال اينها تعبير شده ، ممكن است كسانى كه با نام آزادى خو گرفته‌اند و از هر چيزى كه بوى محدوديت بدهد فرار مىكنند چنين تصور كنند كه تقوا هم يكى از دشمنان آزادى و يك نوع زنجير است براى پاى بشر .\r\n\r\nمحدوديت يا مصونيت\r\nاكنون اين نكته را بايد توضيح دهيم كه تقوا محدوديت نيست ، مصونيت است . فرق است بين محدوديت و مصونيت . اگر هم نام آن را محدوديت بگذاريم محدوديتى است كه عين مصونيت است .\r\nمثالهايى عرض مىكنم : بشر خانه مىسازد ، اتاق مىسازد با در و پنجره‌هاى محكم ، به دور خانه‌اش ديوار مىكشد . چرا اين كارها را مىكند ؟ براى اينكه خود را در زمستان از گزند سرما و در تابستان از آسيب گرما حفظ كند ، براى آنكه لوازم زندگى خود را در محيط امنى كه فقط در اختيار شخص خود اوست بگذارد . زندگى خود را محدود مىكند به اينكه غالباً در ميان يك چهار ديوارى معين بگذرد . حالا نام اين را چه بايد گذاشت ؟ آيا خانه و مسكن براى انسان محدوديت است و منافى آزادى اوست يا مصونيت است ؟ و همچنين است لباس . انسان پاى خود را در كفش و سر خود را در كلاه و تن خود را به انواع جامه‌ها محصور مىكند و مىپيچد و البته به وسيلهء همين كفش و كلاه و جامه است كه نظافت خود را حفظ مىكند ، جلو سرما و گرما را مىگيرد . حالا نام اين را چه بايد گذاشت ؟ آيا مىتوان نام همهء اينها را زندان گذاشت و اظهار تأسف كرد كه پا در كفش و سر در كلاه و تن در پيراهن زندانى شده و آرزوى آزاد شدن اينها را از اين زندانها كرد ؟ ! آيا مىتوان گفت خانه و مسكن داشتن محدوديت است و منافى آزادى است ؟ ! .\r\nتقوا هم براى روح مانند خانه است براى زندگى و مانند جامه است براى تن .\r\nاتفاقاً در قرآن مجيد از تقوا به جامه تعبير شده . در سورهء مباركهء اعراف ، آيهء 26 بعد از آنكه نامى از جامه‌هاى تن مىبرد مىفرمايد :  و لباس التقوى ذلك خير  يعنى تقوا كه جامهء روح است بهتر و لازمتر است .\r\nآنوقت مىتوان نام محدوديت را روى چيزى گذاشت كه انسان را از موهبت و سعادتى محروم كند . اما چيزى كه خطر را از انسان دفع مىكند و انسان را از مخاطرات صيانت مىكند ، او مصونيت است نه محدوديت ، و تقوا چنين چيزى\r\n\r\n","description":"","footnote":"","page_name":" 698 ","page_number":698},
  {"content":"\r\n\r\nاست . تعبير به مصونيت ، يكى از تعبيرات اميرالمؤمنين است . در يكى از كلماتش مىفرمايد :\r\nالا فَصونوها وَ تَصَوَّنوا بِها « 1 » .\r\nيعنى تقوا را حفظ كنيد و به وسيلهء تقوا براى خود مصونيت درست كنيد .\r\nاميرالمؤمنين تعبيرى بالاتر از اين هم دارد كه نه تنها تقوا را محدوديت و مانع آزادى نمىداند ، بلكه علت و موجب بزرگ آزادى را تقواى الهى مىشمارد . در خطبهء 228 مىفرمايد : .\r\nفَانَّ تَقْوَى اللَّهِ مِفْتاحُ سَدادٍ وَ ذَخيرَةُ مَعادٍ وَ عِتْقٌ مِنْ كُلِّ مَلَكَةٍ وَ نَجاةٌ مِنْ كُلِّ هَلَكَةٍ ، بِها يَنْجَحُ الطّالِبُ وَ يَنْجُوا الْهارِبُ وَ تُنالُ الرَّغائِبُ . .\r\nيعنى تقوا كليد درستى و اندوختهء روز قيامت است ، آزادى است از قيد هر رقّيت ، نجات است از هر بدبختى . به وسيلهء تقوا انسان به هدف خويش مىرسد و از دشمن نجات پيدا مىكند و به آرزوهاى خويش نائل مىگردد .\r\nتقوا در درجهء اول و به‌طور مستقيم از ناحيهء اخلاقى و معنوى به انسان آزادى مىدهد و او را از قيد رقّيت و بندگى هوا و هوس آزاد مىكند ، رشتهء حرص و طمع و حسد و شهوت و خشم را از گردنش برمىدارد ، ولى به‌طور غير مستقيم در زندگى اجتماعى هم آزاديبخش انسان است . رقّيتها و بندگيهاى اجتماعى نتيجهء رقّيت معنوى است . آن كس كه بنده و مطيع پول يا مقام است نمىتواند از جنبهء اجتماعى آزاد زندگى كند . لهذا درست است كه بگوييم : « عِتْقٌ مِنْ كُلِّ مَلَكَةٍ » يعنى تقوا همه گونه آزادى به انسان مىدهد . پس تقوا تنها نه اين است كه قيد و محدوديت نيست ، بلكه عين حرّيت و آزادى است .\r\n\r\n\r\n\r\n\r\n","description":"","footnote":"\r\n( 1 ) نهج البلاغه ، خطبهء 189\r\n","page_name":" 699 ","page_number":699},
  {"content":"\r\n\r\n\r\nحراست تقوا\r\nممكن است آنچه دربارهء تقوا گفته شد كه حرز و حصن و حافظ و حارس است ، موجب غرور و غفلت بعضى گردد و خيال كنند كه آدم متقى معصوم از خطاست و توجه به خطرات متزلزل كننده و بنيانكن تقوا ننمايند . ولى حقيقت اين است كه تقوا هم هر اندازه عالى باشد به نوبهء خود خطراتى دارد . آدمى در عين اينكه بايد در حمايت و حراست تقوا زندگى كند بايد خود حافظ و حارس تقوا بوده باشد و اين ، به اصطلاح « دور » نيست . مانعى ندارد كه يك چيز وسيلهء حفظ و نگهدارى ما باشد و در عين حال ما هم موظف باشيم او را حفظ كنيم . درست مثل همان جامه كه مثال زدم : جامه حافظ و حارس و نگهبان انسان است از سرما و گرما ، انسان هم حافظ و حارس جامهء خويش است از دزد . اميرالمؤمنين عليه السلام در يك جمله به هر دو اشاره كرده ، آنجا كه مىفرمايد :\r\nالا فَصونوها وَ تَصَوَّنوا بِها . .\r\nيعنى تقوا را حفظ كنيد و هم به وسيلهء او خودتان را حفظ كنيد .\r\nپس اگر از ما بپرسند آيا تقوا ما را حفظ مىكند و يا ما بايد حافظ تقوا باشيم ؟\r\nمىگوييم هر دوتا . نظير اينكه اگر بپرسند آيا از تقوا بايد كمك گرفت براى رسيدن به خدا و مقام قرب الهى ، يا از خدا بايد كمك خواست براى تحصيل تقوا ؟ مىگوييم هر دوتا ؛ به كمك تقوا بايد به خدا نزديك شد ، و از خدا بايد مدد خواست كه براى تقواى بيشتر ما را موفق بفرمايد . و هم از كلمات اميرالمؤمنين است :\r\nاوصيكُمْ عِبادَ اللَّهِ بِتَقْوَى اللَّهِ فَانَّها حَقُّ اللَّهِ عَلَيْكُمْ وَ الْموجِبَةُ عَلَى اللَّهِ حَقَّكُمْ وَ انْ تَسْتَعينوا عَلَيْها بِاللَّهِ وَ تَسْتَعينوا بِها عَلَى اللَّهِ « 1 » .\r\nيعنى شما را به تقواى الهى سفارش مىكنم . تقوا حق الهى است بر عهدهء شما و موجب ثبوت حقى است از شما بر خدا ، و اينكه از خدا براى رسيدن به تقوا كمك بخواهيد و از تقوا براى رسيدن به خدا كمك بگيريد .\r\n\r\n\r\n\r\n\r\n","description":"","footnote":"\r\n( 1 ) نهج البلاغه ، خطبهء 289\r\n","page_name":" 700 ","page_number":700},
  {"content":"\r\n\r\nبه هرحال بايد توجه به خطراتى كه بنيان تقوا را متزلزل مىكند داشت . در مقررات دينى مىبينيم كه تقوا ضامن و وثيقهء بسيارى از گناهان شناخته شده ولى نسبت به بعضى ديگر از گناهان كه تأثير و جاذبهء قويترى دارد دستور حريم گرفتن داده شده .\r\nمثلًا در مقررات دينى گفته نشده كه خلوت كردن با وسيلهء دزدى يا شرابخوارى يا قتل نفس حرام است . مثلًا مانعى ندارد كه كسى شب در خانهء خلوتى بسر برد كه اگر بخواهد - العياذ باللَّه - شراب بخورد هيچ رادع و مانع ظاهرى نيست . همان ايمان و تقوا ضامن انسان است . ولى در مسئلهء جنسيت به حكم تأثير قوى و تحريك شديدى كه اين غريزه در وجود انسان دارد ، اين ضمانت از تقوا برداشته شده و دستور داده شده كه خلوت با وسيلهء بىعفتى ممنوع است زيرا اين خطر ، خطرى است كه مىتواند احياناً در اين حصار ( هر اندازه منيع و مستحكم باشد ) نفوذ كند و اين حصار را فتح نمايد .\r\nحافظ در يكى از غزلهاى معروفش بيتى دارد كه من هر وقت به آن بيت مىرسم همين مطلبى كه گفتم در نظرم مجسم مىشود ، و مثل اينكه حافظ با زبان شيرينى كه مخصوص خود اوست خواسته اين حقيقت روحى را بگويد . غزل اين است :\r\n نقدها را بود آيا كه عيارى گيرند * تا همه صومعه داران پى كارى گيرند \r\n مصلحت ديد من آن است كه ياران همه كار * بگذارند و خم طرّهء يارى گيرند \r\n خوش گرفتند حريفان سر زلف ساقى * گر فلكشان بگذارد كه قرارى گيرند \r\nبيتى كه از اين غزل مورد نظر بود اين بيت است :\r\n قوّت بازوى پرهيز به خوبان مفروش * كه در اين خيل حصارى به سوارى گيرند \r\nدر اين بيت تقوا و پرهيزكارى را به حصار تشبيه كرده ، همان طورى كه در كلمات اميرالمؤمنين عليه السلام عين اين تشبيه آمده بود . بعد به شدتِ تأثير و قدرت فتح خيل خوبان حصار تقوا را توجه پيدا كرده كه اين حصار را به رخ اين طايفه\r\n\r\n","description":"","footnote":"","page_name":" 701 ","page_number":701},
  {"content":"\r\n\r\nنمىتوان كشيد . در اين سپاه هر يك سوار به تنهايى قادر است كه حصارى را فتح كند ، احتياجى به اجتماع و يورش دسته جمعى نيست .\r\n\r\nارزش و اثر تقوا\r\nموضوع ديگر ، ارزش و آثار تقواست . گذشته از آثار مسلّمى كه تقوا در زندگى اخروى بشر دارد و يگانه راه نجات از شقاوت ابدى است ، در زندگى دنيوى انسان هم ارزش و آثار زيادى دارد . اميرالمؤمنين ( سلام اللَّه عليه ) كه بيش از هركس ديگر در تعليمات خود روى معناى تقوا تكيه كرده و به آن ترغيب فرموده آثار زيادى براى آن ذكر مىكند و گاهى يك عموميت عجيبى به فوايد تقوا مىدهد ، مثل اينكه مىفرمايد :\r\nعِتْقٌ مِنْ كُلِّ مَلَكَةٍ ، نَجاةٌ مِنْ كُلِّ هَلَكَةٍ . .\r\nيعنى آزادى است از هر رقّيتى و نجات است از هرگونه بدبختى .\r\nيا اينكه مىفرمايد :\r\nدَواءُ داءِ قُلوبِكُمْ وَ شِفاءُ مَرَضِ اجْسادِكُمْ وَ صَلاحُ فَسادِ صُدورِكُمْ وَ طَهورُ دَنَسِ انْفُسِكُمْ « 1 » .\r\nتقوا دواى بيمارى دلهاى شما و شفاى مرض بدنهاى شما ، درستى خرابى سينه‌هاى شما و مايهء پاك شدن نفوس شماست .\r\nعلى عليه السلام همهء دردها و ابتلائات بشر را يك كاسه مىكند و تقوا را براى همهء آنها مفيد مىداند . حقاً هم اگر به تقوا صرفاً جنبهء منفى و اجتناب و پهلو تهى كردن ندهيم و آن‌طور بشناسيم كه على شناخته ، بايد اعتراف كنيم كه يكى از اركان زندگى بشر است ( چه در زندگى فردى و چه در زندگى اجتماعى ) ، اگر نباشد اساس زندگى متزلزل است .\r\n\r\n\r\n\r\n\r\n","description":"","footnote":"\r\n( 1 ) نهج البلاغه ، خطبهء 196\r\n","page_name":" 702 ","page_number":702},
  {"content":"\r\n\r\nارزش يك چيز آنوقت معلوم مىشود كه ببينيم آيا چيز ديگر مىتواند جاى او را بگيرد يا نه . تقوا يكى از حقايق زندگى است ، به دليل اينكه چيزى ديگر نمىتواند جاى آن را بگيرد ، نه زور و نه پول و نه تكثير قانون و نه هيچ چيز ديگر .\r\nاز ابتلائات روز ما موضوع زيادىِ قوانين و مقررات و تغيير و تبديل‌هاى پشت سر هم است . براى موضوعات بالخصوص هى قانون وضع مىشود ، مقررات معين مىگردد ، آئين نامه مىسازند ، باز مىبينند منظور حاصل نشد . قوانين را تغيير و تبديل مىدهند ، بر مقررات و آئين نامه‌ها افزوده مىشود و باز مطلوب حاصل نمىگردد . البته شك نيست كه قانون نيز به نوبهء خود يكى از حقايق زندگى است .\r\nگذشته از قوانين كلى الهى ، مردم احتياج دارند به يك سلسله قوانين و مقررات مدنى ، ولى آيا مىتوان تنها با وضع و تكثير قانون جامعه را اصلاح كرد ؟ قانون حد و مرز معين مىكند ، پس بايد قوّه و نيرويى در خود مردم باشد كه اين حدود و مرزها را محترم بشمارد و آن همان است كه به آن نام « تقوا » داده‌اند . مىگويند بايد قانون محترم باشد . اين صحيح است ولى آيا تا اصول تقوا محترم نباشد مىتوان نام احترام قانون را برد .\r\nبه عنوان نمونه دو سه مثال از موضوعات روز مىآورم : .\r\nهمان طورى كه مىدانيد اين روزها در زندگى ما چندين مشكل است كه رسماً مطرح است و در روزنامه‌ها از مردم تقاضا مىكنند كه اظهار نظر كنند و راه چاره را نشان بدهند . از جملهء آن مسائل كه الآن مطرح است يكى افزايش روزافزون طلاق است . مسئلهء ديگر مسئلهء اصلاح انتخابات است . مسئلهء ديگر مسئلهء رانندگى است .\r\nمن نمىخواهم ادعا كنم به علل افزايش طلاق احاطه دارم و مىتوانم همه را بيان كنم ؛ بدون شك عوامل اجتماعى گوناگونى دخالت دارد . ولى اينقدر مىدانم كه عامل اصلى افزايش طلاقها از بين رفتن عنصر تقواست . اگر تقوا از ميان مردم كم نشده بود و مردان و زنان ، بى بند و بار نشده بودند اينقدر طلاق زياد نمىشد . در زندگى قديم نواقص و مشكلات بيشترى وجود داشت . حتماً مشكلاتى كه در زندگى خانوادگى امروزى است در گذشته زيادتر بود ، ولى در عين حال عنصر ايمان و تقوا بسيارى از آن مشكلات را حل مىكرد . ولى ما امروز اين عنصر را از دست داده‌ايم و با اينكه وسايل زندگى بهتر است با مشكلات بيشترى مواجه هستيم و حالا مىخواهيم در همين مسئلهء افزايش طلاق مثلًا ، به زورِ افزودن قيد و بند\r\n\r\n","description":"","footnote":"","page_name":" 703 ","page_number":703},
  {"content":"\r\n\r\nقانون براى مردان و يا زنان ، به زور مقررات ، به زور دادگسترى ، به زور قوّهء مجريه ، با تغيير قوانين و مقررات ، از عدد طلاقها بكاهيم و اين شدنى نيست .\r\nدر موضوع انتخابات مىبينيم كه بعضىها اصرار دارند كه علت خرابى انتخابات نقص قانون انتخابات است كه در نيم قرن پيش وضع شده و با مقتضيات امروز وفق نمىدهد . نمىخواهم از قانون فعلى انتخابات دفاع كنم ، حتماً نواقصى دارد ، ولى آيا مردم طبق همان قانون رفتار مىكنند و فساد پيدا مىشود ؟ و يا علت فساد اين است كه حتى به همان قانون هم عمل نمىشود ، كسى براى خود حدى و براى ديگران حقى قائل نيست . آيا قانون فعلى اجازه مىدهد كه يك نفر وارد شهرى بشود كه مردم آن شهر نه او را ديده‌اند و نه مىشناسند و نه قبل از آن وقت نامش را شنيده‌اند و به اتكاء زور و قدرت بگويد من نمايندهء شما هستم چه بخواهيد و چه نخواهيد ؟ ! اين گونه مفاسد را با تكثير يا تبديل قانون نمىتوان از بين برد ؛ راهش منحصر است به اينكه در خود مردم آگاهىاى و ايمانى و تقوايى وجود داشته باشد .\r\nآيا واقعاً در امر رانندگى و موضوع سرعت و سبقت و رعايت نكردن مقررات عبور و مرور ، عيب در كمبود مقررات است يا در جاى ديگر ؟ .\r\nامروز ما مسائل اجتماعى زيادى داريم كه افكار كم و بيش متوجه آنهاست .\r\nدائماً گفته مىشود كه مثلًا چرا طلاق رو به افزايش است ؟ چرا قتل و جنايت و دزدى زياد است ؟ چرا غشّ و تقلّب در اجناس عموميت پيدا كرده ؟ چرا فحشا زياد شده ؟ و امثال اينها .\r\nبدون ترديد ضعف نيروى ايمان و خرابى حصار تقوا را يك عامل مهم اين مفاسد بايد شمرد .\r\nعجب‌تر اينكه بعضىها مرتباً اين چراها را مىگويند و مىنويسند ؛ از طرف ديگر چون خود آنها به عنصر تقوا ايمان ندارند ، با اسباب و عوامل مختلف ريشهء اين چراها را از روح مردم مىكَنند و مردم را به طرف هرج و مرج اخلاقى و منهدم كردن بنيان تقوا و از بين بردن مصونيت تقوايى سوق مىدهند . اگر ايمانى نباشد و تقواى الهى - نعوذ باللَّه - حقيقت نداشته باشد ، ممكن است طرف بگويد چرا دزدى نكنم ؟ ! چرا جنايت نكنم ؟ ! چرا تقلّب نكنم ؟ ! چرا ؟ چرا ؟ چرا ؟\r\n\r\n","description":"","footnote":"","page_name":" 704 ","page_number":704},
  {"content":"\r\n\r\n\r\nتقوا و بهداشت\r\nاميرالمؤمنين دربارهء تقوا فرمود :\r\nشِفاءُ مَرَضِ اجْسادِكُمْ . .\r\nبهبود بيمارى تن شماست .\r\nو شايد بخواهيد بپرسيد چه رابطه‌اى است بين تقوا كه امرى روحى و معنوى است با سلامت بدن ؟ مىگويم البته تقوا گَرد يا آمپول نيست ، اما اگر تقوا نباشد بيمارستانِ خوب نيست ، طبيبِ خوب نيست ، پرستارِ خوب نيست ، دواى خوب نيست ؛ اگر تقوا نباشد آدمى حتى تن خود و سلامت تن خود را قادر نيست حفظ كند . آدم متقى كه به حدّ خود و حق خود قانع و راضى است روحى مطمئن‌تر و اعصابى آرامتر و قلبى سالمتر دارد ، دائماً در فكر نيست كجا را ببرد و كجا را بخورد و كجا را ببلعد ، ناراحتيهاى عصبى او را به زخم روده و زخم معده مبتلا نمىسازد ، افراط در شهوت او را ضعيف و ناتوان نمىكند ، عمرش طولانىتر مىشود . سلامت تن و سلامت روح و سلامت اجتماع ، همگى بستگى دارد به تقوا .\r\nدو مطلب عمدهء ديگر داشتم كه باقى مىماند . يكى تأثير تقوا در روشن بينى و بصيرت دل كه در آيهء كريمهء قرآن مىفرمايد :\r\n ان تتقوا الله يجعل لكم فرقانا  « 1 » .\r\nاين اثر يعنى روشن بينى و بصيرت ، از آثار مهم تقواست و مىتوان گفت همين مطلب است كه باب سير و سلوك را در عرفان باز كرده است .\r\nيكى ديگر از آثار تقوا اين است كه دارندهء خود را از مضايق و گرفتاريها نجات مىبخشد . در قرآن كريم ، سورهء طلاق ، مىفرمايد :\r\n\r\n\r\n\r\n\r\n","description":"","footnote":"\r\n( 1 ) انفال / 29 : [ اگر تقواى الهى پيشه كنيد ، خدواند براى شما قوّهء تشخيص قرار مىدهد . 
  ]\r\n","page_name":" 705 ","page_number":705},
  {"content":"\r\n\r\n  و من يتق الله يجعل له مخرجا . و يرزقه من حيث لا يحتسب و من يتوكل على الله فهو حسبه ان الله بالغ امره قد جعل الله لكل شىء قدرا   « 1 » .\r\nاين دو مطلب را چون مفصل است ، با بعضى مطالب ديگر براى جلسهء بعد باقى مىگذاريم .\r\n\r\n\r\n\r\n\r\n","description":"","footnote":"\r\n( 1 ) طلاق / 2 و 3 : [ و هركس تقواى الهى پيشه كند خداوند براى او راه بيرون شدن از شدايد قرار مىدهد و او را از جايى كه گمانش نمىرود روزى مىدهد ، و هركس بر خدا توكل كند خداوند او را بس است . همانا خدا كار خود را به انجام رساند . تحقيقاً خداوند براى هر چيزى اندازه‌اى قرار داده است . 
  ]\r\n","page_name":" 706 ","page_number":706},
  {"content":"\r\n\r\n\r\n2 تقوا .\r\nاين سخنرانى در تاريخ 7 بعدازظهر جمعه 29 / 7 / 1339 در تكميل سخنرانى ماه قبل ايراد شده است .\r\n\r\nدو اثر بزرگ تقوا\r\nدر جلسهء قبل وعده دادم كه در اين جلسه راجع به دو اثر مهم كه در قرآن مجيد براى تقوا ذكر شده بحث كنم . آن دو اثر يكى روشن بينى و بصيرت است كه در آيهء 29 از سورهء انفال مىفرمايد :\r\n ان تتقوا الله يجعل لكم فرقانا .  .\r\nيعنى اگر تقواى الهى داشته باشيد خداوند براى شما مايهء تميز و تشخيص قرار مىدهد .\r\nديگرى حل شدن مشكلات و آسان شدن كارها و بيرون آمدن از تنگناها و مضايق است ، كه در سورهء طلاق آيهء 2 مىفرمايد :\r\n و من يتق الله يجعل له مخرجا .  .\r\nيعنى هركس كه تقواى الهى داشته باشد خداوند براى او راه بيرون شدن از شدايد قرار مىدهد .\r\n\r\n","description":"","footnote":"","page_name":" 707 ","page_number":707},
  {"content":"\r\n\r\nايضاً در همان سوره ، بعد از دو آيه مىفرمايد :\r\n و من يتق الله يجعل له من امره يسرا .  .\r\nهركس كه تقواى الهى داشته باشد خداوند يك نوع آسانى در كار او قرار مىدهد .\r\n\r\nتقوا و روشن بينى\r\nاما راجع به اثر اول . بايد بگويم تنها اين يك آيهء قرآن نيست ، اين خود يك منطق مسلّم است در اسلام . بعضى آيات ديگر قرآن هم هست كه اشعارى بر اين مطلب دارد . در اخبار نبوى يا اخبارى كه از ائمهء اطهار رسيده زياد روى اين مطلب تكيه شده . همان‌طور كه در جلسهء پيش عرض كردم همين مطلب است كه باب سير و سلوك را در عرفان باز كرده است .\r\nعارف مسلكان به جمله‌اى كه در ذيل آيهء كريمهء  يا ايها الذين آمنوا اذا تداينتم بدين الى اجل مسمى  الى آخره آمده - كه طويل ترين آيهء قرآن است - نيز تمسك جسته‌اند .\r\nآن جمله اين است : .\r\n و اتقوا الله و يعلمكم الله  « 1 » .\r\nتقواى الهى داشته باشيد و خداوند به شما مىآموزد و تعليم مىكند .\r\nمىگويند ذكر اين دو جمله پشت سر يكديگر اشعارى دارد كه تقوا تأثير دارد در اينكه انسان مورد موهبت افاضهء تعليم الهى قرار گيرد .\r\nدر كلام رسول اكرم است :\r\nجاهِدوا انْفُسَكُمْ عَلى اهْوائِكُمْ تَحُلَّ قُلوبَكُمُ الْحِكْمَةُ . .\r\nبا هوا و هوس‌هاى نفسانى مبارزه كنيد تا حكمت در دل شما وارد شود .\r\n\r\n\r\n\r\n\r\n","description":"","footnote":"\r\n( 1 ) بقره / 282\r\n","page_name":" 708 ","page_number":708},
  {"content":"\r\n\r\nحديث ديگرى است نبوى كه الآن يادم نيست در كتب حديث عين جمله‌هاى آن را ديده باشم ولى نقل اين حديث در ساير كتب ، خيلى معروف و مشهور است و آن اين است :\r\nمَنْ اخْلَصَ لِلَّهِ ارْبَعينَ صَباحاً جَرَتْ يَنابيعُ الْحِكْمَةِ مِنْ قَلْبِهِ عَلى لِسانِهِ « 1 » .\r\nهركس چهل روز خود را خالص براى خدا قرار دهد ، چشمه‌هاى حكمت از زمين دلش به مجراى زبانش جارى مىشود .\r\nولى عيناً همين مضمون ( هرچند با عين اين الفاظ نيست ) در اصول كافى ، باب اخلاص « 2 » ، از امام باقر عليه السلام نقل شده : .\r\nما اخْلَصَ الْعَبْدُ الْايمانَ بِاللَّهِ عَزَّ وَ جَلَّ ارْبَعينَ يَوْماً - اوْ قالَ : ما اجْمَلَ عَبْدٌ ذَكَرَ اللَّهَ عَزَّ وَ جَلَّ ارْبَعينَ يَوْماً - الّا زَهَّدَهُ اللَّهُ عَزَّ وَ جَلَّ فِى الدُّنْيا وَ بَصَّرَهُ داءَها وَ دَواءَها ، فَاثْبَتَ الْحِكْمَةَ فى قَلْبِهِ وَ انْطَقَ بِها لِسانَهُ . .\r\nيعنى بنده‌اى چهل روز ايمان خودش را خالص نكرده است - يا گفت :\r\nبنده‌اى چهل روز خدا را خوب ياد نكرده است « 3 » - مگر آنكه خداوند به او زهد عنايت كرده و او را نسبت به دردها و دواهاى اين دنيا بصيرت داده و حكمت را در دل او قرار داده و به زبان او جارى ساخته است .\r\nحافظ در اين دو بيت نظر به همين حديث معروف دارد كه مىگويد :\r\n شنيدم رهروى در سرزمينى * همى گفت اين معما با قرينى \r\n كه‌اى صوفى شراب آنگه شود صاف * كه در شيشه بماند اربعينى \r\nدر تفسير الميزان از كتب اهل تسنن نقل مىكند كه رسول اكرم فرمود :\r\n\r\n\r\n\r\n\r\n","description":"","footnote":"\r\n( 1 ) اين حديث در عيون اخبار الرضا ص 258 و اصول كافى ج 2 / ص 16 و عُدّة الداعى ص 170 و عوارف المعارف در حاشيهء ص 256 جلد دوم احياء العلوم ، با عبارات مختلف و نزديك به هم روايت شده است .\r\n( 2 ) ج 2 / ص 16\r\n( 3 ) اين ترديد از راوى حديث است .\r\n","page_name":" 709 ","page_number":709},
  {"content":"\r\n\r\nلَوْ لا تَكْثيرٌ فى كَلامِكُمْ وَ تَمْريجٌ فى قُلوبِكُمْ لَرَايْتُمْ ما ارى وَ لَسَمِعْتُمْ ما اسْمَعُ . .\r\nيعنى اگر زياده روى در سخن گفتن شما و هرزه چرانى در دل شما نبود ، هرچه من مىبينم شما مىديديد و هرچه مىشنوم مىشنيديد .\r\nكلمهء « تمريج » از مادهء « مرج » است و به معناى چمن و سرزمين علفزار است كه معمولًا هر نوع حيوانى در آنجا وارد مىشود و راه مىرود و مىچرد . مىخواهد بفرمايد زمين دل شما مثل آن علفزارهاى بىدر و سر است كه هر حيوانى در آنجا راه دارد و قدم مىگذارد .\r\nدر حديث ديگر امام صادق عليه السلام مىفرمايد :\r\nلَوْلا انَّ الشَّياطينَ يَحومونَ حَوْلَ قُلوبِ بَنى آدَمَ لَنَظَروا الى مَلَكوتِ السَّمواتِ . .\r\nاگر نبود كه شياطين در اطراف دلهاى فرزندان آدم حركت مىكنند ، آنها ملكوت آسمانها را مشاهده مىكردند .\r\nاز اين گونه بيانات در آثار دينى ما زياد است كه يا به‌طور مستقيم تقوا و پاكى از گناه را در بصيرت و روشن بينى روح مؤثر دانسته است و يا به‌طور غير مستقيم اين مطلب را بيان مىكند ، مثل اينكه تأثير هواپرستى و از كف دادن زمام تقوا را در تاريك شدن روح و تيرگى دل و خاموش شدن نور عقل بيان كرده است .\r\nاميرالمؤمنين ( سلام اللَّه عليه ) مىفرمايد :\r\nمَنْ عَشِقَ شَيْئاً اعْشى بَصَرَهُ وَ امْرَضَ قَلْبَهُ « 1 » .\r\nهركس نسبت به چيزى محبت مفرَط پيدا كند ، چشم وى را كور ( يا شبكور ) مىكند و قلب او را بيمار مىنمايد .\r\nهم او مىفرمايد :\r\n\r\n\r\n\r\n\r\n","description":"","footnote":"\r\n( 1 ) نهج البلاغه ، خطبهء 107\r\n","page_name":" 710 ","page_number":710},
  {"content":"\r\n\r\nعُجْبُ الْمَرْءِ بِنَفْسِهِ احَدُ حُسّادِ عَقْلِهِ « 1 » .\r\nيعنى خودپسندى انسان يكى از چيزهايى است كه با عقل وى حسادت و دشمنى مىورزد .\r\nو نيز مىفرمايد :\r\nاكْثَرُ مَصارِعِ الْعُقولِ تَحْتَ بُروقِ الْمَطامِعِ « 2 » .\r\nيعنى بيشتر زمين خوردن‌هاى عقل آنجاست كه برق طمع جَستن مىكند .\r\nاين يك منطق مسلّم است در معارف اسلامى . بعدها هم آثار اين منطق را در ادبيات اسلامى ( چه عربى و چه فارسى ) زياد مىبينيم . ادبا و فضلاى ما اين حقيقت را اقتباس كرده و به كار برده‌اند ، و مىتوان گفت يكى از پايه‌هاى ادبيات اسلامى روى همين منطق گذاشته شده . به عنوان نمونه از ادبيات عرب بيتى از قصيدهء نونيّهء معروف ابوالفتح بستى را شاهد مىآورم ، مىگويد :\r\n زِيادَةُ الْمَرْءِ فى دُنْياهُ نُقْصانٌ * وَ رِبْحُهُ غَيْرَ مَحْضِ الْخَيْرِ خُسْرانٌ \r\n وَ كُلُّ وِجْدانِ حَظٍّ لا ثَباتَ لَهُ * فَانَّ مَعْناهُ فِى التَّحْقيقِ فُقْدانٌ \r\n وَ كُنْ عَلَى الْخَيرِ مِعْواناً لِذى امَلٍ * يَرْجوا نَداكَ فَانَّ الْحُرَّ مِعْوانٌ \r\n مَنْ كانَ لِلْخَيْرِ مَناعاً فَلَيْسَ لَهُ * عَلَى الْحَقيقَةِ اخْوانٌ وَ اخْدانٌ \r\n احْسِنْ الَى النّاسِ تَسْتَعْبِدْ قُلوبَهُمْ * فَطالَ مَا اسْتَعْبَدَ الْانْسانَ احْسانٌ « 3 » \r\n.\r\nاين قصيده يكى از شاهكارهاى ادبيات عرب شمرده شده . آن بيت از اين قصيده كه مورد استشهادم بود اين است :\r\n هُما رَضيعا لِبانٍ حِكْمَةٌ وَ تُقىً * وَ ساكِنا وَطَنٍ مالٌ وَ طُغْيانٌ \r\n\r\n\r\n\r\n\r\n","description":"","footnote":"\r\n( 1 ) نهج البلاغه ، حكمت 212\r\n( 2 ) نهج البلاغه ، حكمت 219\r\n( 3 ) [ افزوده شدن در دنياى مرد براى او نقص است و سود بردنش در جز خير محض ، زيان است . و هرگونه دستيابى به بهره‌هاى دنيوى پايدار نيست ، زيرا معناى آن در حقيقت از دست دادن است . و به هركس كه اميد به خير تو دارد ياور باش ، كه انسان آزاده هميشه ياور ديگران است . و هركس از كارهاى خير خوددارى كند ، در حقيقت برادر و دوستى نخواهد داشت . به مردم نيكى كن تا دلهاى آنها را بندهء خود كنى ، كه چه بسا احسانْ آدمى را بندهء خود مىسازد . 
  ]\r\n","page_name":" 711 ","page_number":711},
  {"content":"\r\n\r\nيعنى دو چيز هستند كه از يك پستان شير خورده‌اند ؛ آن دو حكمت است و تقوا . و دو چيز است كه اهل يك وطن و در يك جا قرار دارند ؛ آن دو مال است و سركشى كردن .\r\nسعدى در بوستان در ذيل داستان معروف سلطان محمود و اياز كه محمود را بر محبت اياز ملامت مىكنند - تا آخر اين داستان - مىگويد :\r\n حقيقت سرايى است آراسته * هوا و هوس گَرد برخاسته \r\n نبينى كه هرجا كه برخاست گرد * نبيند نظر گرچه بيناست مرد \r\nدر گلستان مىگويد :\r\n بدوزد شَرَه ديدهء هوشمند * درآرد طمع مرغ و ماهى به بند \r\nحافظ مىگويد :\r\n جمال يار ندارد نقاب و پرده ولى * غبار ره بنشان تا نظر توانى كرد \r\nاز اين گونه بيانات و تعبيرات در ادبيات عربى و فارسى زياد است .\r\nپس ، از لحاظ دين اسلام و از لحاظ فرهنگ اسلامى اين مطلب يك اصل مسلّم است . حالا لازم است كه به اصطلاح از لحاظ منطق علمى و فلسفى هم بحثى بكنيم و ببينيم كه چه رابطه‌اى بين تقوا و روشن بينى موجود است ؟ چطور ممكن است تقوا كه يك فضيلت اخلاقى است و مربوط به طرز عمل انسان است ، در دستگاه عقل و فكر و قوّهء قضاوت انسان تأثير داشته باشد و منشأ آن شود كه انسان به دريافت حكمتهايى نائل گردد كه بدون داشتن تقوا موفق به دريافت آن حكمتها نمىشود ؟\r\nمن مخصوصاً توجه به اين مطلب دارم كه خيلى از افراد باور نمىكنند كه اين يك مطلب درستى باشد ، اين را چيزى از نوع تخيل مىدانند و تنها ارزش شعرى و خيالى برايش قائل‌اند .\r\nيادم هست در چند سال پيش يكى از نوشته‌هاى يكى از طرفداران فلسفهء مادى را مىخواندم كه به همين مطلب حمله و مسخره كرده بود . نوشته بود مگر تقوا و مجاهدهء نفس ، سوهان و سنباده است كه روح آدمى را صيقل دهد و جلا ببخشد ؟ !\r\n\r\nتقوا و حكمت عملى\r\nاين نكته را اول بايد بگويم كه آن حكمتى كه به اصطلاح مولود تقواست و آن روشنى و فرقانى كه در اثر تقوا پيدا مىشود حكمت عملى است نه حكمت نظرى .\r\n\r\n","description":"","footnote":"","page_name":" 712 ","page_number":712},
  {"content":"\r\n\r\nحكما اصطلاحى دارند كه عقل را منقسم مىكنند به دو قسم : عقل نظرى و عقل عملى . البته مقصود اين نيست كه در هر كسى دو قوّهء عاقله هست ، بلكه مقصود اين است كه قوّهء عاقلهء انسان دو نوع محصول فكر و انديشه دارد كه از اساس با هم اختلاف دارند : افكار و انديشه‌هاى نظرى ، و افكار و انديشه‌هاى عملى .\r\nفعلًا مقتضى نيست كه در اطراف اين مبحث فلسفى صحبت كنم و فرق افكار و انديشه‌هاى نظرى و عملى را ذكر كنم ، زيرا خود اين مطلب اگر بنا باشد در اطرافش صحبت شود بيش از يك سخنرانى وقت مىگيرد . همين قدر اجمالًا عرض مىكنم كه عقل نظرى همان است كه مبناى علوم طبيعى و رياضى و فلسفهء الهى است . اين علوم ، همه در اين جهت شركت دارند كه كار عقل در آن علوم قضاوت دربارهء واقعيتهاست كه فلان شىء اين‌طور است و يا آن‌طور ؟ فلان اثر و فلان خاصيت را دارد يا ندارد ؟ آيا فلان معنا حقيقت دارد يا ندارد ؟ و اما عقل عملى آن است كه مبناى علوم زندگى است ، مبناى اصول اخلاقى است ، و به قول قدما مبناى علم اخلاق و تدبير منزل و سياست مُدُن است . در عقل عملى ، مورد قضاوتْ واقعيتى از واقعيتها نيست كه آيا اينچنين است يا آنچنان ؟ مورد قضاوت ، وظيفه و تكليف است : آيا « بايد » اين كار را بكنم يا آن كار را ؟ اين‌طور عمل كنم يا آن‌طور ؟ عقل عملى همان است كه مفهوم خوبى و بدى و حسن و قبح و بايد و نبايد و امر و نهى و امثال اينها را خلق مىكند . راهى كه انسان در زندگى انتخاب مىكند مربوط به طرز كار كردن و طرز قضاوت عقلى عملى اوست و مستقيماً ربطى به طرز كار و طرز قضاوت عقل نظرى وى ندارد .\r\nاينكه در آثار دينى وارد شده كه تقوا عقل را روشن مىكند و دريچهء حكمت را به روى انسان مىگشايد - همچنان كه لحن خود آنها دلالت دارد - همه مربوط به عقل عملى است ، يعنى در اثر تقوا انسان بهتر درد خود و دواى خود و راهى كه بايد در زندگى پيش بگيرد مىشناسد ؛ ربطى به عقل نظرى ندارد ، يعنى مقصود اين نيست كه تقوا در عقل نظرى تأثيرى دارد و آدمى اگر تقوا داشته باشد بهتر دروس رياضى و يا طبيعى را مىفهمد و مشكلات آن علوم را حل مىكند . حتى در فلسفهء الهى نيز تا آنجا كه جنبهء فلسفه دارد و سر و كارش با منطق و استدلال است و [ انسان 
  ] مىخواهد با پاى استدلال گام بردارد و مقدمات در فكر خود ترتيب مىدهد تا به نتيجه برسد همين‌طور است . در نوعى ديگر از معارف ربوبى ، تقوا و\r\n\r\n","description":"","footnote":"","page_name":" 713 ","page_number":713},
  {"content":"\r\n\r\nپاكى و مجاهدت تأثير دارد ولى آنجا ديگر پاى عقل نظرى و فلسفه و استدلال و منطق و ترتيب مقدمات و سلوك فكرى از نتيجه به مقدمه و از مقدمه به نتيجه در ميان نيست .\r\nمقصود اين است : اين حقيقت كه بيان شده كه تقوا موجب ازدياد حكمت و ازدياد بصيرت و روشن بينى مىشود ناظر به مسائل نظرى و عقل نظرى نيست ، و شايد علت اينكه در نظر بعضىها قبول اين مطلب اينقدر مشكل آمده همين است كه اين مطلب را به حدود عقل نظرى توسعه داده‌اند .\r\nو اما نسبت به عقل عملى البته مطلب همين‌طور است و مىتوان گفت قبل از هر استدلال و تقريبى ، تجربه گواه اين مطلب است . واقعاً تقوا و پاكى و رام كردن نفس امّاره در روشن بينى و اعانت به عقل تأثير دارد ولى البته نه به اين معنى كه عقل فى المثل به منزلهء چراغ است و تقوا به منزلهء روغن آن چراغ ، و يا اينكه دستگاه عقل به منزلهء يك كارخانهء مولّد روشنايى است كه فعلًا فلان مقدار كيلووات برق مىدهد و تقوا كه آمد فلان مقدار كيلووات ديگر بر برق اين كارخانه مىافزايد . نه ، اين طورها نيست ، طور ديگر است . براى توضيح مقدمه‌اى عرض مىكنم .\r\n\r\nدشمن دشمنان عقل\r\nاز كلمات على عليه السلام است : اصْدِقاؤُكَ ثَلاثَةٌ وَ اعْداؤُكَ ثَلاثَةٌ يعنى تو سه نوع دوست و سه نوع دشمن دارى . فَاصْدِقاؤُكَ : صَديقُكَ وَ صَديقُ صَديقِكَ وَ عَدُوُّ عَدُوِّكَ يعنى دوستان تو يكى آن كس است كه مستقيماً دوست خود توست ، دومى دوستِ دوست توست ، سومى دشمنِ دشمن توست . وَ اعْداؤُكَ : عَدُوُّكَ وَ عَدُوُّ صَديقِكَ وَ صَديقُ عَدُوِّكَ « 1 » دشمنان تو عبارت است از آن كه مستقيماً با خود تو دشمن است ، و آن كس كه دشمن دوست توست ، و آن كس كه دوست دشمن توست .\r\nمقصودم از نقل اين كلام اين بود كه يكى از انواع دوستان ، دشمنِ دشمن است .\r\nعلت اينكه دشمن دشمن به منزلهء دوست خوانده شده اين است كه دشمن را ضعيف مىكند و دست وى را مىبندد و از اين راه به انسان كمك مىكند . اين خود يك حساب و قاعده‌اى است كه دشمنِ دشمن مانند دوست است ، آدمى را تقويت\r\n\r\n\r\n\r\n\r\n","description":"","footnote":"\r\n( 1 ) نهج البلاغه ، حكمت 295\r\n","page_name":" 714 ","page_number":714},
  {"content":"\r\n\r\nمىكند .\r\nاين قاعده كه در افراد جارى است ، در حالات و قواى معنوى انسان هم جارى است . قواى معنوى انسان در يكديگر تأثير مىكنند ، و احياناً تأثير مخالف مىنمايند و اثر يكديگر را خنثى مىكنند . اين مطلب جاى انكار نيست . در قديم و جديد به تضادى كه كم و بيش بين قواى مختلفهء وجود انسان هست توجه شده ، و اين خود داستان مفصلى دارد .\r\n\r\nراز تأثير تقوا در روشن بينى\r\nيكى از حالات و قوايى كه در عقل انسان يعنى در عقل عملى انسان ، يعنى در طرز تفكر عملى انسان كه مفهوم خوب و بد و خير و شرّ و درست و نادرست و لازم و غير لازم و وظيفه و تكليف و اينكه الآن چه مىبايست بكنم و چه نمىبايست بكنم و اين گونه معانى و مفاهيم را بسازد تأثير دارد ، طغيان هوا و هوس‌ها و مطامع و احساسات لجاج آميز و تعصب آميز و امثال اينهاست ، زيرا منطقه و حوزهء عقل عملى انسان به دليل اينكه مربوط به عمل انسان است همان حوزه و منطقهء احساسات و تمايلات و شهوات است . اين امور اگر از حد اعتدال خارج شوند و انسان محكوم اينها باشد نه حاكم بر اينها ، در برابر فرمان عقل فرمان مىدهند ، در برابر نداى عقل و وجدان فرياد و غوغا مىكنند ، براى نداى عقل حكم پارازيت را پيدا مىكنند ، ديگر آدمى نداى عقل خويش را نمىشنود ، در برابر چراغ عقل گرد و غبار و دود و مه ايجاد مىكنند ، ديگر چراغ عقل نمىتواند پرتوافكنى كند . فى المثل ما كه در اين فضا الآن نشسته‌ايم و مىگوييم و مىشنويم و مىبينيم ، به حكم اين است كه يك نفر سخن مىگويد و ديگران سكوت كرده‌اند ، چراغها نور مىدهند و فضا هم صاف و شفاف است . ولى اگر در همين فضا با اين يك نفر سايرين هم هركس براى خودش حرفى بزند و با صداى بلند آوازى بخواند بديهى است كه حتى خود گوينده هم نداى خود را نخواهد شنيد ، و اگر اين فضا پر از دود و غبار باشد كسى كسى را نخواهد ديد . اين است كه گفته‌اند :\r\n حقيقت سرايى است آراسته * هوا و هوس گَرد برخاسته \r\n نبينى كه هرجا كه برخاست گرد * نبيند نظر گرچه بيناست مرد \r\nو يا گفته‌اند :\r\n\r\n","description":"","footnote":"","page_name":" 715 ","page_number":715},
  {"content":"\r\n\r\n جمال يار ندارد نقاب و پرده ولى * غبار ره بنشان تا نظر توانى كرد \r\nو يا گفته‌اند :\r\n چون غرض آمد هنر پوشيده شد * صد حجاب از دل به سوى ديده شد \r\nبراى مثال جوان محصلى را در نظر مىگيريم . اين جوان از مدرسه برگشته فكر مىكند لازم است درسهايش را حاضر كند ، براى اين كار چندين ساعت بنشيند و بخواند و بنويسد و فكر كند ، زيرا بديهى است نتيجهء لاقيدى و تنبلى مردود شدن و جاهل ماندن و عقب ماندن و هزارها بدبختى است . اين نداى عقل اوست . در مقابل اين ندا ممكن است فريادى از شهوت و ميل به گردش و چشم چرانى و عياشى در وجود او باشد كه او را آرام نگذارد . بديهى است كه اگر اين فريادها زياد باشد ، جوان نداى عقل خود را نشنيده و چراغ فطرت را نديده مىگيرد و با خود مىگويد فعلًا برويم خوش باشيم تا ببينيم بعدها چه مىشود . پس اين گونه هواها و هوسها اگر در وجود انسان باشند تأثير عقل را ضعيف مىكنند ، اثر عقل را خنثى مىكنند ، و به تعبير ديگر اين هوا و هوس‌ها با عقل آدمى دشمنى مىورزند . در حديث است كه امام صادق عليه السلام فرمود :\r\nالْهَوى عَدُوُّ الْعَقْلِ « 1 » .\r\nهوا و هوس دشمن عقل است .\r\nعلى عليه السلام دربارهء عُجب و خودپسندى فرمود :\r\nعُجْبُ الْمَرْءِ بِنَفْسِهِ احَدُ حُسّادِ عَقْلِهِ « 2 » .\r\nخودپسندى انسان يكى از امورى است كه با عقل وى حسادت و دشمنى مىورزد .\r\nدربارهء طمع فرمود :\r\n\r\n\r\n\r\n\r\n","description":"","footnote":"\r\n( 1 ) مصباح الشريعه ، باب 38 ، ص 223\r\n( 2 ) نهج البلاغه ، حكمت 212\r\n","page_name":" 716 ","page_number":716},
  {"content":"\r\n\r\nاكْثَرُ مَصارِعِ الْعُقولِ تَحْتَ بُروقِ الْمَطامِعِ « 1 » .\r\nبيشترِ زمين خوردن‌هاى عقل آنجاست كه برق طمع جَستن مىكند .\r\n بدوزد شره ديدهء هوشمند * درآرد طمع مرغ و ماهى به بند \r\nرسول اكرم صلى الله عليه و آله مىفرمايد : .\r\nاعْدى عَدُوِّكَ نَفْسُكَ الَّتى بَيْنَ جَنْبَيْكَ « 2 » .\r\nيعنى بالاترين دشمنان تو همان نفس امّاره و احساسات سركش توست كه از همه به تو نزديكتر است و در ميان دو پهلويت قرار گرفته است .\r\nعلت اينكه اين دشمن بالاترين دشمنان است واضح است ، زيرا دشمن عقل است كه بهترين دوست انسان است . هم رسول اكرم صلى الله عليه و آله فرمود : .\r\nصَديقُ كُلِّ امْرِئٍ عَقْلُهُ « 3 » .\r\nيعنى دوست واقعى هركس عقل اوست .\r\nاز هر دشمنى با نيروى عقل مىتوان دفاع كرد . اگر دشمنى پيدا شود كه بتواند عقل را بدزدد پس او از همه خطرناك‌تر است . صائب تبريزى شعرى دارد كه مثل اين است كه ترجمهء همان حديث نبوى است ، مىگويد :\r\n بستر راحت چه اندازيم بهر خواب خوش * ما كه چون دل دشمنى داريم در پهلوى خويش \r\nپس توجه به اين مطلب لازم است كه حالات و قواى معنوى انسان به حكم تضاد و تزاحمى كه ميان بعضى با بعضى ديگر است در يكديگر تأثير مخالف مىكنند و تقريباً اثر يكديگر را خنثى مىكنند ، و به عبارت ديگر با يكديگر دشمنى و حسادت مىورزند . از آن جمله است دشمنى هوا و هوس با عقل .\r\n\r\n\r\n\r\n\r\n","description":"","footnote":"\r\n( 1 ) نهج البلاغه ، حكمت 219\r\n( 2 ) بحارالانوار ، ج 70 / ص 64\r\n( 3 ) بحارالانوار ، ج 1 / ص 87 ، از حضرت رضا عليه السلام .\r\n","page_name":" 717 ","page_number":717},
  {"content":"\r\n\r\nاز همين جا معناى تأثير تقوا در تقويت عقل و ازدياد بصيرت و روشن بينى روشن مىشود . تقوا نه سوهان است و نه سنباده و نه روغن چراغ . تقوا دشمنِ دشمن عقل است ، از نوع سومِ دوستانى است كه على عليه السلام فرمود : وَ عَدُوُّ عَدُوِّكَ . ملكهء تقوا كه آمد ، دشمن عقل را كه هوا و هوس است رام و مهار مىكند ، ديگر نمىگذارد اثر عقل را خنثى كند ، گرد و غبار برايش به وجود آورد ، پارازيت ايجاد كند . چه خوب مىگويد مولوى :\r\n حسها و انديشه بر آب صفا * همچو خس بگرفته روى آب را \r\n خس بس انبه بود برجو چون حباب * خس چو يكسو رفت پيدا گشت آب \r\n چون كه تقوا بست دو دست هوا * حق گشايد هر دو دست عقل را \r\nپس معلوم شد كه تقوا واقعاً تأثير دارد در طرز تفكر و طرز قضاوت انسان ، ولى نوع تأثيرش اين است كه جلو تأثير دشمن را مىگيرد و از اين راه دست عقل را باز مىكند و به وى آزادى مىدهد : عِتْقٌ مِنْ كُلِّ مَلَكَةٍ . .\r\nحكما اين گونه عاملها را كه به‌طور غير مستقيم تأثير دارند فاعل بالعَرَض مىنامند . مىگويند فاعل يا بالذات است و يا بالعرض . فاعل بالذات آن است كه اثر مستقيماً از خود او توليد شده ، و فاعل بالعرض آن است كه اثر مولود علت ديگرى است و كار اين علت كار ديگرى است مثل اينكه مانع را بر طرف كرده است ، و همين كه مانع بر طرف شد آن علت ديگر اثر خود را توليد مىكند ، ولى بشر همين را كافى مىداند كه آن اثر را به اين علت زايل كنندهء مانع هم نسبت بدهد .\r\nاگر انسان در هر چيزى شك كند در اين مطلب نمىتواند شك كند كه خشم و شهوت و طمع و حسد و لجاج و تعصب و خودپسندى و نظاير اين امور آدمى را در زندگى كور و كر مىكند . آدمى پيش هوس كور و كر است . آيا مىتوان در اين مطلب شك كرد كه يكى از حالات عادى و معمولى بشر اين است كه عيب را در خود نمىبيند و در ديگران مىبيند و حال آنكه خودش بيشتر به آن عيب مبتلاست ؟ آيا علت اين نابينايى نسبت به عيب خود جز عُجب و خودپسندى و مغرورى چيز ديگرى هست ؟ آيا ترديدى هست كه مردمان متقى كه مجاهدهء اخلاقى دارند و بر عجب و طمع و ساير رذائل نفسانى فائق آمده‌اند بهتر و روشن‌تر عيب خود و درد خود را درك مىكنند ؟ و آيا براى انسان علم و حكمتى مفيدتر از اينكه خود را و عيب خود را و راه اصلاح خود را بشناسد وجود دارد ؟\r\n\r\n","description":"","footnote":"","page_name":" 718 ","page_number":718},
  {"content":"\r\n\r\nاگر توفيقى پيدا كنيم كه با نيروى تقوا نفس امّاره را رام و مطيع نماييم ، آنوقت خواهيم ديد چه خوب راه سعادت را درك مىكنيم و چه خوب مىفهميم و چه روشن مىبينيم و چه خوب عقل ما به ما الهام مىكند . آنوقت مىفهميم كه اين مسائل چندان هم پيچيده و محتاج به استدلال نبوده ، خيلى واضح و روشن بوده ، فقط غوغاها و پارازيتها نمىگذاشته‌اند كه ما تعليم عقل خود را بشنويم .\r\n\r\nآيا هوش غير از عقل است ؟\r\nگاهى افرادى ديده مىشوند كه در مسائل علمى بسيار زيرك و باهوش‌اند و از ديگران خيلى جلوند ، ولى همين اشخاص در مسئلهء زندگى و راهى كه بايد انتخاب كنند مثل آدمهاى گيج و متحيرند ؛ افرادى كه هوششان در علميّات از اينها خيلى عقبتر است مصالح زندگى را بهتر و روشن‌تر مىبينند . لهذا اين فكر پيش آمده كه در انسان دو چيز است : يكى هوش و يكى عقل ، بعضى باهوشترند و بعضى عاقلتر .\r\nولى حقيقت اين است كه ما دو قوّه نداريم يكى به نام عقل و ديگرى به نام هوش . افراد باهوشى كه در مسائل عملى گيج و مبهوت و متحيرند ، علتش همان است كه عرض شد : در اثر طغيان دشمنان عقل ، اثر عقلشان خنثى شده ، پارازيتها نمىگذارند كه فرمان عقل خود را بشنوند . اين گونه اشخاص پارازيت وجودشان زياد است ، نه اينكه در عقل خود كم و كسرى داشته باشند .\r\nدر اول سخن اشاره كردم كه تقوا و مجاهدهء اخلاقى و طهارت روح ، در آنچه مربوط به حوزهء عقل نظرى است هيچ گونه تأثيرى ندارد . حتى فلسفهء الهى نيز وابستگى به اين معانى اخلاقى ندارد . و اشاره كردم كه در عين حال به نحو ديگرى تقوا و مجاهدهء اخلاقى در تحصيل معارف الهى مؤثر است . اين مطلب احتياج به بحث مستقل دارد و چون آنچه فعلًا گفتم خيلى مجمل بود يك اشارهء مختصرى مىكنم .\r\nاز قديم بسيارى از دانايان به اين نكته رسيده‌اند كه در انسان علاوه بر همهء قواى عقلانى و ادراكى يك حس مرموز ديگر نيز وجود دارد كه مىتوان نام آن را حس الهام گيرى گذاشت . علم امروز هم تدريجاً اين نظر را تأييد مىكند ، مىگويد يك حس اصيلى در انسان وجود دارد كه از هر قوّه و حس ديگر مستقل است . اين حس نيز به نوبهء خود كم و بيش در همهء افراد با اختلاف و شدت و ضعف موجود\r\n\r\n","description":"","footnote":"","page_name":" 719 ","page_number":719},
  {"content":"\r\n\r\nاست و مانند ساير احساسهاى آدمى قابل رشد و نموّ و تربيت است . حالا بايد ديد چه چيز اين حس را در انسان رشد و نموّ و پرورش مىدهد ؟ .\r\nچيزى كه اين حس را رشد مىدهد تقوا و طهارت و مجاهدت اخلاقى و مبارزه با هواهاى نفسانى است . از نظر منطق دين ، اين خود امرى است غيرقابل انكار . در اينجا فقط چند جمله از نهج البلاغه در اين زمينه نقل مىكنم . مىفرمايد :\r\nقَدْ احْيا عَقْلَهُ وَ اماتَ نَفْسَهُ حَتّى دَقَّ جَليلُهُ وَ لَطُفَ غَليظُهُ وَ بَرِقَ لَهُ لامِعٌ كَثيرُ الْبَرْقِ ، فَابانَ لَهُ الطَّريقَ وَ سَلَكَ بِهِ السَّبيلَ ، فَتَدافَعَتْهُ الْابْوابُ الى بابِ السَّلامَةِ « 1 » .\r\nعقل خويش را زنده كرده و نفس امّاره را ميرانده است تا آنجا كه اثر اين مجاهدت در بدن وى ظاهر شده و استخوان وى را نازك و غلظت وجود وى را تبديل به لطافت كرده . در اين موقع برقى شديد براى وى مىجهد و راه را به او نشان مىدهد و او را در راه مىاندازد و پيوسته از اين در به آن در و از اين مرحله به آن مرحله او را حركت مىدهد تا مىرسد به آنجا كه باب سلامت مطلق است .\r\n يهدى به الله من اتبع رضوانه سبل السلام و يخرجهم من الظلمات الى النور باذنه و يهديهم الى صراط مستقيم  « 2 » .\r\n\r\nتقوا و تلطيف احساسات\r\nتقوا و طهارت در يك ناحيهء ديگر هم تأثير دارد و آن ناحيهء عواطف و احساسات است كه احساسات را رقيق‌تر و لطيف‌تر مىكند . اين‌طور نيست كه آدم باتقوا كه خود را از پليديها و كارهاى زشت و كثيف ، از ريا و تملّق ، از بندگى و كاسه ليسى دور نگه داشته ، ساحت ضمير خود را پاك نگه داشته ، عزت و مناعت و آزادمنشى خود را حفظ كرده ، توجهش به معنا بوده نه به ماده ، يك همچو شخصى نوع\r\n\r\n\r\n\r\n\r\n","description":"","footnote":"\r\n( 1 ) نهج البلاغه ، خطبهء 218\r\n( 2 ) مائده / 16 : [ خداوند به سبب آن ( قرآن ) كسانى را كه خشنودى او را مىجويند به راههاى سلامتى هدايت مىكند و به اذن خويش ايشان را از تاريكيها به سوى نور بيرون مىبرد و به راه راست هدايت مىنمايد . 
  ]\r\n","page_name":" 720 ","page_number":720},
  {"content":"\r\n\r\nاحساساتش با احساسات يك آدم غرق در فحشا و پليدى و غرق در ماديات يكى باشد . مسلماً احساسات او عاليتر و رقيق‌تر و لطيف‌تر است ، تأثرات او در مقابل زيباييهاى معنوى بيشتر است ، دنيا راطور ديگرى و با زيبايى ديگرى مىبيند ، آن جمال عقلى را كه در عالم وجود است بهتر حس مىكند .\r\nگاهى اين مسئله طرح مىشود كه چرا ديگر شعرايى مثل سابق پيدا نمىشود ؟\r\nچرا ديگر آن لطف و رقّت كه مثلًا در گفته‌هاى سعدى و حافظ هست امروز پيدا نمىشود ؟ و حال آنكه همه چيز پيش رفته و ترقى كرده ، علم جلو رفته و افكار ترقى نموده ، دنيا از هر جهت پيش رفته است .\r\nاگر به شعراى معاصر برنخورد ، عقيدهء شخصى من اين است كه علت اين امر يك چيز است و آن اينكه علاوه بر ذوق طبيعى و قدرت خلّاقهء فكرى ، يك رقّت و لطافت و حساسيت ديگر در ضمير لازم است . اين رقّت و لطافت وقتى پيدا مىشود كه شخص توجه بيشترى به تقوا و معنويت داشته باشد ، اسير ديو خشم و شهوت نباشد ، آزادگى و وارستگى داشته باشد .\r\nاگر عده‌اى اصرار دارند كه شاعران روشن ضمير گذشته را هم مثل خودشان آلوده و پليد معرفى كنند و اين معما را حل نشدنى جلوه دهند مطلب ديگرى است .\r\nعقيدهء شخصى من اين است كه آدم پليد و آلوده هر اندازه قدرت هوش و ذكاوتش زياد باشد ، از درك لطفهاى معنوى و روحى عاجز است و نمىتواند آن‌طور معانى لطيف و رقيق كه در سخنان بعضى ديده مىشود ابداع كند .\r\n\r\nتقوا و نيروى پيروزى بر شدايد\r\nاما اثر ديگر تقوا ، كه قرآن كريم مىفرمايد :\r\n و من يتق الله يجعل له مخرجا .  .\r\nهركس كه تقواى خدا داشته باشد ، خداوند براى او راه بيرون شدن از سختيها و شدايد را قرار مىدهد .\r\nايضاً مىفرمايد :\r\n\r\n","description":"","footnote":"","page_name":" 721 ","page_number":721},
  {"content":"\r\n\r\n و من يتق الله يجعل له من امره يسرا .  .\r\nهركس كه تقواى الهى داشته باشد ، خداوند يك نوع سهولت و آسانى در كار او قرار مىدهد .\r\nاميرالمؤمنين ( سلام اللَّه عليه ) مىفرمايد :\r\nفَمَنْ اخَذَ بِالتَّقْوى عَزَبَتْ عَنْهُ الشَّدائِدُ بَعْدَ دُنُوِّها وَ احْلَوْلَتْ لَهُ الْامورُ بَعْدَ مَرارَتِها وَ انْفَرَجَتْ عَنْهُ الْامْواجُ بَعْدَ تَراكُمِها وَ أَسْهَلَتْ لَهُ الصِّعابُ بَعْدَ انْصابِها « 1 » .\r\nيعنى هركس كه چنگ به دامن تقوا بزند سختيها و شدايد بعد از آنكه به او نزديك شده‌اند از او دور مىشوند و كارها كه بر ذائقهء او تلخ آمده‌اند برايش شيرين مىشوند ، موجها كه روى هم جمع شده‌اند و مىخواهند او را به كام بكشند از او كنار مىروند ، امور پرمشقت بر او آسان مىگردد .\r\nدر اينجا نيز سؤالى طرح مىشود كه چه رابطه‌اى ميان تقوا كه يك خصيصهء روحى و اخلاقى است ، با پيروزى بر مشكلات و شدايد وجود دارد ؟\r\n\r\nدو نوع مضيقه و تنگنا\r\nدر اينجا مقدمتاً بايد عرض كنم كه مضيقه‌ها و تنگناهايى كه براى انسان پيش مىآيد و سختيهايى كه انسان در آن سختيها واقع مىشود دو نوع است : .\r\nيك نوع مضيقه‌هايى است كه اختيار و ارادهء انسان هيچ گونه دخالتى در آنها ندارد ، مثل اينكه سوار هواپيما مىشود و هواپيما خراب مىگردد و يا آنكه سوار كشتى است و دريا طوفانى مىشود ، خطر غرق شدن وجود دارد ، و امثال اين شدتها و گرفتاريهايى كه براى هركسى ممكن است پيش بيايد بدون آنكه قابل پيش بينى باشد و اراده و اختيار انسان در آن دخالت داشته باشد .\r\nو نوع ديگر از ابتلاها و مضايق و گرفتاريها آنهاست كه اراده و اختيار انسان در\r\n\r\n\r\n\r\n\r\n","description":"","footnote":"\r\n( 1 ) نهج البلاغه ، خطبهء 196\r\n","page_name":" 722 ","page_number":722},
  {"content":"\r\n\r\nاينكه وارد آن گرفتاريها بشود و يا نشود و اگر وارد شد چگونه خارج شود دخالت دارد ، و به تعبير ديگر گرفتاريهاى اخلاقى و اجتماعى .\r\nپس در اينجا دو مسئله پيش مىآيد : يكى تأثير تقوا در نجات انسان از گرفتاريهاى نوع اول و ديگر تأثير تقوا در نجات از گرفتاريهاى نوع دوم .\r\nاما در قسمت اول من الآن نمىتوانم اظهار نظر كنم كه بيان قرآن شامل نجات از اين نوع گرفتاريها هم هست يا نيست . البته هيچ مانعى نيست كه يك همچو ناموسى در جهان باشد و يك نوع ضمانت الهى بوده باشد ، نظير استجابت دعا . ولى جمله‌اى هست در نهج البلاغه كه مىتوان آن را به منزلهء تفسير اين مطلب تلقى كرد كه منظور ، نجات از گرفتاريهاى نوع دوم است . در خطبهء 181 مىفرمايد : .\r\nوَ اعْلَموا انَّهُ مَنْ يَتَّقِ اللَّهَ يَجْعَلْ لَهُ مَخْرَجاً مِنَ الْفِتَنِ وَ نوراً مِنَ الظُّلَمِ . .\r\nبدانيد كه هركه تقواى الهى داشته باشد ، خداوند براى او راه بيرون شدن از فتنه‌ها و نورى به جاى تاريكى قرار مىدهد .\r\nفتنه‌ها همان ابتلائات سوء و گرفتاريهاى اخلاقى و اجتماعى است .\r\nگرفتاريهاى نوع اول نادرالوجود است . عمدهء گرفتاريها و شدايد و مضايقى كه براى انسان پيش مىآيد و زندگى را تلخ و شقاوت آلود مىكند و هرگونه سعادت دنيوى و اخروى را از انسان سلب مىكند همين فتنه‌ها و ابتلائات سوء و گرفتاريهاى اخلاقى و اجتماعى است .\r\nبا توجه به اينكه منشأ بيشتر گرفتاريهاى هركسى خود اوست و هركسى خودش بالاترين دشمنان خودش است ( اعْدى عَدُوِّكَ نَفْسُكَ الَّتى بَيْنَ جَنْبَيْكَ ) هركسى خودش سرنوشت خود را تعيين مىكند . غالب رفتارهاى هركسى با خودش خصمانه است .\r\n دشمن به دشمن آن نپسندد كه بىخرد * با نفس خود كند به مراد هواى خويش \r\nاغلب گرفتاريهايى كه براى ما پيش مىآيد از خارج نيامده ، خودمان براى خودمان درست كرده‌ايم . من در زندگى خودم و همچنين در زندگى اشخاصى كه تحت مطالعهء من بوده‌اند تجربه كرده‌ام ، ديده‌ام همين‌طور است . با توجه به اينها خوب واضح مىشود كه سلاح تقوا چه اندازه مؤثر است در اينكه انسان را از فتنه‌ها\r\n\r\n","description":"","footnote":"","page_name":" 723 ","page_number":723},
  {"content":"\r\n\r\nدور نگه مىدارد و به فرض اينكه در فتنه واقع شد تقوا او را نجات مىدهد . قرآن كريم در سورهء اعراف ، آيهء 201 مىفرمايد : .\r\n ان الذين اتقوا اذا مسهم طائف من الشيطان تذكروا فاذا هم مبصرون .  .\r\nمردمان باتقوا اگر هم احياناً خيالى از شيطان بر آنها بگذرد و جان آنها را لمس كند و روح آنها را تاريك نمايد تذكر پيدا كرده و به ياد خدا مىافتند و بصيرت خود را باز مىيابند .\r\nبه همين دليل كه تقوا اثر اول يعنى روشن بينى و ازدياد بصيرت را به دنبال خود دارد ، اثر دوم يعنى نجات از مهالك و مضايق را دارد . گرفتاريها و شدايد در تاريكى پيدا مىشود ، تاريكىِ غبارِ معاصى و گناهان و هواها و هوسها . وقتى كه نور تقوا پيدا شد ، راه از چاه تميز داده مىشود و انسان كمتر گرفتار مىشود و اگر گرفتار شد در روشنى تقوا بهتر روزنهء بيرون رفتن را پيدا مىكند .\r\nگذشته از همهء اينها تقوا و خود نگهدارى سبب مىشود كه انسان نيروهاى ذخيرهء وجود خود را در راههاى لغو و لهو و حرام هدر ندهد ، هميشه نيروى ذخيره داشته باشد . بديهى است كه آدم نيرومند و با اراده و با شخصيت ، بهتر تصميم مىگيرد و بهتر مىتواند خود را نجات بدهد . همان طورى كه نور و روشنايى داشتن ، راهى و وسيله‌اى است براى نجات و رهايى ، قوّت و نيرو داشتن نيز به نوبهء خود راه و وسيله‌اى است كه خداوند متعال قرار داده است .\r\nدر اواخر سورهء مباركهء يوسف آيه‌اى است كه به منزلهء نتيجه گيرى از آن داستان عجيب و پرهيجان است . داستان حضرت يوسف را كم و بيش همه شنيده‌ايد . آنجا كه داستان نزديك است به آخر برسد يعنى بعد از آنكه يوسف ، عزيز مصر مىگردد و برادران يوسف در اثر قحطى براى تهيهء غلّه از كنعان به مصر مىآيند و آنها يوسف را نمىشناسند ولى يوسف آنها را مىشناسد و يوسف به بهانه‌اى بنيامين را كه از طرف مادر هم با يوسف برادر بود پيش خود نگه مىدارد ، در اين وقت براى بار دوم برادران مىآيند و با گردن كج و التماس از يوسف گندم مىخواهند و حالت عجز و التماس خاصى به خود مىگيرند ، و چقدر خوب قرآن كريم منظرهء تذلّل و زارى و كوچكى آنها را در اين آيه مجسم كرده است ! گفتند :  يا ايها العزيز مسنا و اهلنا الضر و \r\n\r\n","description":"","footnote":"","page_name":" 724 ","page_number":724},
  {"content":"\r\n\r\n جئنا ببضاعة مزجاة فاوف لنا الكيل و تصدق علينا ان الله يجزى المتصدقين  اى عزيز و اى مهتر ! ما و خانواده‌مان بدبخت شده‌ايم و وجه ناقابلى براى خريد گندم با خود آورده‌ايم . كيل تمام به ما بده و بر ما مسكينان تصدّق كن . خداوند به تصدّق كنندگان پاداش مىدهد .\r\nيوسف تا اين وقت خودش را معرفى نكرده بود . در اين وقت خواست خودش را به آنها بشناساند :  قال هل علمتم ما فعلتم بيوسف و اخيه اذ انتم جاهلون  گفت : يادتان هست كه از روى جهالت و نادانى با يوسف و برادرش چه كرديد ؟ همين كه اين جمله را گفت كه آيا يادتان هست با يوسف و برادرش چه كرديد ، آنها يكّه خوردند :  قالوا ا انك لانت يوسف  گفتند آيا تو يوسف هستى ؟  قال انا يوسف و هذا اخى قد من الله علينا  گفت : بلى من يوسفم و اين هم برادر من است . خداوند عنايت و لطف خاص خود را شامل حال ما گردانيد .  انه من يتق و يصبر فان الله لا يضيع اجر المحسنين  « 1 » هركس كه تقوا و صبر داشته باشد ، خود نگهدارى و مقاومت داشته باشد ، خداوند پاداش نيكوكاران را ضايع نمىكند . اينكه مىبينيد ، نتيجهء تقواست ، نتيجهء پاكى و خود نگهدارى است . غلام شدم و زيردست اين و آن افتادم اما تقوا را حفظ كردم .\r\nكارم به جايى رسيد كه متشخص ترين زنان مصر و يكى از زيباترين زنان مصر از من جوان بىاسم و رسم تقاضاى كام گرفتن كرد ولى من خودم را در پناه تقوا نگه داشتم و گفتم :  رب السجن احب الى مما يدعوننى اليه  « 2 » من زندان را بر اين لذتهاى مقرون به آلودگى ترجيح مىدهم . تقواى آن روز ، مرا امروز عزيز مصر كرد . تقوا و صبر و پاكى و نزاهت در اين جهان گم نمىشود ، آدمى را از حضيض ذلت به اوج عزت مىرساند .  انه من يتق و يصبر فان الله لا يضيع اجر المحسنين .  مثل اين است كه قرآن كريم نتيجهء داستان يوسف را در اين يك جمله خلاصه كرده است كه عاقبت از آنِ تقواست . تقوا آدمى را از مهالك و شدايد بسيارى نجات مىدهد و به اوج عزت مىرساند .  و من يتق الله يجعل له مخرجا  براى مردمان متقى كه در همه حال خود را حفظ مىكنند بن بست و شكست وجود ندارد .\r\nوقتى كه انسان كلمات و خطابات اباعبداللَّه عليه السلام را به خاندان محترمش مىبيند\r\n\r\n\r\n\r\n\r\n","description":"","footnote":"\r\n( 1 ) يوسف / 88 - 90\r\n( 2 ) يوسف / 33\r\n","page_name":" 725 ","page_number":725},
  {"content":"\r\n\r\nكه با چه ايمان و اطمينانى به آنها اطمينان مىدهد ، غرق در حيرت مىشود : يا رب ! اين چه روحيه و چه ايمان و چه اطمينانى است و اين تضمين را از كجا گرفته بود ؟ ! در كتب نوشته‌اند : « ثُمَّ وَدَّعَ ثانِياً اهْلَ بَيْتِهِ » براى بار دوم با اهل بيت خود وداع كرد ، به آنها گفت : اسْتَعِدّوا لِلْبَلاءِ وَ اعْلَموا انَّ اللَّهَ حافِظُكُمْ وَ حاميكُمْ مهيا و آمادهء تحمل سختيها باشيد و بدانيد خداوند شما را حفظ و حمايت مىكند وَ سَيُنْجيكُمْ مِنْ شَرِّ الْاعْداءِ وَ يَجْعَلُ عاقِبَةَ امْرِكُمْ الى خَيْرٍ شما را نجات خواهد داد و سرانجامِ كارِ شما را نيك خواهد كرد وَ يُعَذِّبُ اعادِيَكُمْ بِانْواعِ الْبَلاءِ وَ يُعَوِّضُكُمُ اللَّهُ عَنْ هذِهِ الْبَلِيَّةِ بِانْواعِ النِّعَمِ وَ الْكِرامَةِ دشمنان شما را به اقسام عذابها گرفتار خواهد كرد و به شما به عوض اين شدايد و بلايا انواعى از نعمتها و كرامتها خواهد داد فَلا تَشْكوا وَ لاتَقولوا بِالْسِنَتِكُمْ ما يَنْقُصُ مِنْ قَدْرِكُمْ « 1 » مبادا شكايت كنيد و مبادا جمله‌اى بر زبان بياوريد كه از قدر و قيمت شما بكاهد .\r\nاطمينانى كه حسين عليه السلام به پيروزى نهايى داشت و به خاندانش تلقين مىكرد ، از همان آيهء قرآن سرچشمه مىگيرد كه مىفرمايد :  و من يتق الله يجعل له مخرجا .  اين تضمين را از قرآن گرفته بود . از نوع اطمينان و ايمانى است كه يوسف صدّيق داشت كه هنگامى كه به نتيجهء تقواى خود رسيد ، با خوشحالى و رضايت مىگفت :  انه من يتق و يصبر فان الله لا يضيع اجر المحسنين .  ولى امام حسين عليه السلام قبل از آنكه داستان به آخر برسد و به نتيجه برسد نتيجه را مىديد .\r\nكلمات شمردهء حسين مثل تير بر قلب خاندانش نشست . سختيها و اسارتها را تحمل كردند ولى در پناه صبر و تقوا . عاقبت كارشان همان‌طور شد كه حسين عليه السلام به آنها وعده داده بود و خداوند در قرآن تضمين كرده بود . بعد از چندى مىبينيم كه زينب ( سلام اللَّه عليها ) همان جمله‌هاى حسين را با الفاظ ديگر با يك دنيا اطمينان بازگو مىكند . خطاب به يزيد بن معاويه كرده ، مىگويد :\r\nفَكِدْ كَيْدَكَ وَ اسْعَ سَعْيَكَ وَ ناصِبْ جَهْدَكَ . فَوَ اللَّهِ لاتَمْحوا ذِكْرَنا وَ لا تُميتُ وَحْينَا وَ لا تُدْرِكُ امَدَنا وَ لا تُرْحَضُ عَنْكَ عارُها « 2 »\r\n\r\n\r\n\r\n\r\n","description":"","footnote":"\r\n( 1 ) نفس المهموم ، ص 355 و 445\r\n( 2 ) . همان\r\n","page_name":" 726 ","page_number":726},
  {"content":"\r\n\r\nهر حيله‌اى كه مىخواهى به كار ببر و هرچه دلت مىخواهد كوشش كن ، اما به خدا قسم كه نخواهى توانست نام ما و محبوبيت و احترام ما را از بين ببرى ، نمىتوانى وحى زندهء خدا را كه در خاندان ما پيدا شده بميرانى .\r\nبراى تو جز عار و ننگ و رسوايى در اين جهان چيزى باقى نمىماند .\r\n\r\n","description":"","footnote":"","page_name":" 727 ","page_number":727},
  {"content":"\r\n . \r\n","description":"","footnote":"","page_name":" 728 ","page_number":728},
  {"content":"\r\n\r\n\r\nاحترام حقوق و تحقير دنيا [ بيست گفتار 
  ]\r\nاز مجموع مقرراتى كه اسلام در باب خيانتها و مظالم افراد دربارهء يكديگر و دربارهء عدل و ظلم و وظايف حاكم و سائس و دربارهء قضاوت و وظايف قاضى و دشوارى وظيفهء قاضى و دربارهء شاهد و در موارد ديگر دارد ، معلوم مىشود كه از نظر اين دين چه اندازه حقوق مردم نسبت به يكديگر محترم و واجب الرعايه است .\r\nاينجا سؤالى و شبهه‌اى در ذهنها پيدا مىشود كه چطور مىشود در اسلام اينقدر حقوق محترم باشد و حال آنكه منطق اسلام - همان طورى كه معلوم است - بر اساس تحقير دنيا و متاع دنياست . حقوق مردم بر يكديگر مربوط به شئون زندگى همين دنياست ، مثلًا مربوط به اين است كه كسى مال ديگرى را نبرد و نخورد ، و اگر چيزى از نظر كسى بىقيمت باشد امورى هم كه از توابع اوست بىقيمت خواهد بود .\r\nپس وقتى كه خود دنيا و زندگى دنيا از نظر اسلام بىارزش و بىاحترام است ، بايد حقوقى هم كه مربوط به اين زندگى بىارزش است ارزش و احترام نداشته باشد .\r\n\r\nارزش ذاتى و ارزش نسبى\r\nپاسخ اين است كه اولًا بىارزش بودن دنيا در نظر دين بايد روشن شود كه به چه معنى است . ابهام اين مطالب منشأ خيلى شبهه‌ها و سؤالها از اين قبيل مىشود .\r\n\r\n","description":"","footnote":"","page_name":" 729 ","page_number":729},
  {"content":"\r\n\r\nارزش داشتن و نداشتن يك چيز اگر از نظر خود آن چيز ملاحظه شود همه چيز با ارزش است ؛ يعنى هر چيزى خودش براى خودش با ارزش است ، زيرا هر چيزى مرتبه‌اى از هستى است و هستى يك چيز براى خود آن چيز عين ارزش است و به تعبير فلاسفه وجود مساوى با خير است . اما اگر يك چيز را نه از نظر خود آن چيز بلكه از نظر رابطه‌اش با چيز ديگر و از نظر تأثيرش در يك هستى ديگر در نظر بگيريم ، اينجاست كه ممكن است چيزى نسبت به چيزى بىارزش باشد ، تأثيرى در سود و زيان او نداشته باشد و ممكن است تأثير منفى يا مثبت داشته باشد . اگر تأثير مثبت داشته باشد ، مىگوييم اين چيز براى آن چيز ديگر باارزش است . اين نوع ارزش كه ارزش نسبى است ، يعنى ارزش چيزى براى چيزى است ، باز دوگونه است : يك وقت ارزش آن شىء به تنهايى در نظر گرفته مىشود ، مثلًا مىگوييم پول براى انسان با ارزش است ، و يك وقت ارزش آن شىء براى يك شىء در مقايسه با ارزش يك شىء سوم در نظر گرفته مىشود ، مثلًا ارزش پول براى انسان در مقايسه با ارزش سلامت يا علم يا اخلاق براى انسان چه ارزشى است ؟ .\r\nاكنون مىگوييم ارزش يك مشت ريگ يا يك پشه يا يك مگس از نظر يك نفر انسان ، هيچ نيست زيرا بود و نبود او تأثيرى به حال او ندارد . البته چنين چيز بى ارزشى حقى هم كه به او تعلق دارد بىارزش است . اما پول براى انسان با ارزش است ، چون مىتواند مفيد به حال انسان واقع شود و كارگشاى او گردد . اما همين پول در مقايسه با سلامت يا شرافت و مناعت ، ارزش خود را از دست مىدهد و شيئى بىارزش مىشود ، نه كم ارزش بلكه بىارزش ؛ يعنى چنين نيست كه مبلغ پول اگر زياد باشد ، با شرافت ، ولو جزئى باشد ، قابل مقايسه باشد . لهذا اگر كسى پول را دوست داشته باشد و از طرف ديگر همين شخص طبعى منيع و نفسى كريم داشته باشد ، چنين شخصى تا آنجا در پى تحصيل پول مىرود كه شرافت و حيثيت و آبرويش محفوظ بماند ، اما همين كه پاى لطمه خوردن به شرافت و مناعت به ميان آمد از پول مىگذرد ، چه كم باشد و چه زياد ؛ تمام ثروت دنيا را هم كه به او بدهند حاضر نيست به بهاى شرافت و كرامت نفس بپذيرد . در نظر اين شخص ، پول يا مقام ارزش دارد اما نه در برابر آبرو و حيثيت و شرف ؛ در اين مقام به كلى ارزش خود را از دست مىدهد ، نه اينكه كمش برابرى نمىكند ولى زيادش برابرى مىكند ؛ نه ، حتى زياد آن با كم اين هم برابرى نمىكند .\r\n\r\n","description":"","footnote":"","page_name":" 730 ","page_number":730},
  {"content":"\r\n\r\nعلى عليه السلام حالت خودش و روحيهء خودش را اين‌طور شرح مىدهد : .\r\nوَ اللَّهِ لَوْ اعْطيتُ الْاقاليمَ السَّبْعَةَ بِما تَحْتَ افْلاكِها عَلى انْ اعْصِىَ اللَّهَ فى نَمْلَةٍ اسْلُبُها جُلْبَ شَعيرَةٍ ما فَعَلْتُهُ . .\r\nبه خدا قسم اگر تمام آنچه در زير قبهء آسمان است به من بدهند براى اينكه به يك مورچه ظلم كنم به اينكه پوست جوى را از او بگيرم ، نمىكنم « 1 » يعنى تمام دنيا در نظر من آن مقدار ارزش ندارد كه به يك مورچه ظلم كنم .\r\nعلى در اين جملهء خود ارزش دنيا و مُلك دنيا را پايين نياورده ، ارزش حق و عدالت را بالا برده . نمىخواهد بگويد دنيا و آنچه در زير آسمان است چون خيلى بى قيمت است من آن را در ازاى يك عمل كوچك - كه ظلم به مورچه است - نمىخواهم ، بلكه مىخواهد بفرمايد كه ظلم اينقدر بزرگ است كه تمام مُلك دنيا با كوچكترين افراد ظلم - كه ظلم به مورچه است به گرفتن پوست جوى از دهانش - برابرى نمىكند . سعدى در همين مضمون مىگويد :\r\n دنيا نيرزد آنكه پريشان كنى دلى * زنهار بد مكن كه نكرده است عاقلى \r\nسعدى هم نمىخواهد بگويد كه دنيا اينقدر كم ارزش است كه به يك پريشان كردن دل كه چيز كوچكى است نمىارزد ؛ مىخواهد بگويد پريشان كردن دل آنقدر مهم است كه به بهاى تمام دنيا هم نبايد قبول كرد . اين ، معنى بىارزشى مقايسه‌اى است .\r\nدنيا كه از نظر دين بىارزش است ، به معنى بىارزشى مقايسه‌اى است ؛ يعنى دنيا ارزش ندارد كه شما به خاطر او اصول اخلاقى و اجتماعى و معنى انسانيت و بزرگوارى را از دست بدهيد ، به خاطر منافع دنيوى و مادى دروغ بگوييد ، خيانت كنيد ، پيمان شكنى كنيد ، ظلم كنيد ، حقوق ديگران را پايمال كنيد ، ارزش ندارد كه به خاطر مطامع و منافع دنيا دلها را پريشان كنيد يا حتى حق مورچه‌اى را پايمال كنيد .\r\n\r\n\r\n\r\n\r\n","description":"","footnote":"\r\n( 1 ) نهج البلاغه ، خطبهء 222 .\r\n","page_name":" 731 ","page_number":731},
  {"content":"\r\n\r\n\r\nمنطق عالى انسانى\r\nاين منطق ، منطق بسيار خوب و منطق بسيار عالى است . اين غلط است كه بگوييم دين گفته دنيا آنقدر بىقيمت است كه حتى يك دروغ هم برايش نبايد گفت ، يك خيانت و ظلم هم برايش نبايد كرد ؛ تفسير صحيحش اين است كه دين اينقدر به اصول و به حقوق و به عقيده و به ايمان و به اخلاق اهميت مىدهد كه مىگويد به خاطر اينها از دنيا و مافيها بايد گذشت .\r\nواقعاً هم همين است . اگر انسان و انسانيت و ارزشهاى معنوى را درك كنيم ، جز اين نبايد بگوييم . در همهء دنيا حتى مادى مسلك‌ها ناچارند به اصول و حقوق اهميت بدهند ، مطامع و منافع مادى را در مقابل عقيده و مسلك و اصول و حقوق كوچك بشمارند . اين مطلب در زبان دين - كه زبان مخصوصى هست - به بىارزشى و بىاهميتى دنيا تعبير مىشود . تنها با مبانى دين ، اين منطق را مىتوان به بشر داد و مىتوان بشر را معتقد كرد كه عقيده و مسلك و اصول و حقوق ، فوق منافع و مطامع است . اگر مبانى دين را از بشر بگيريم پايه و مبنايى براى اين حقيقت كه انسانيت برتر از منافع است باقى نمىماند . دنيا را اگر فى حد نفسه در نظر بگيريم قطع نظر از اينكه بخواهيم به خاطر دنيا گناهى مرتكب شويم ، اصولى را مخالفت كنيم ، حقوقى را پايمال كنيم ، از اين نظر دنيا براى ما بسيار با ارزش است ، به تعبير رسول اكرم صلى الله عليه و آله و سلم الدُّنْيا مَزْرِعَةُ الْآخِرَة « 1 » دنيا مزرعه و كشتگاه آخرت است ، به تعبير اميرالمؤمنين عليه السلام مَسْجِدُ احِبّاءِ اللَّهِ وَ مُصَلّى مَلائِكَةِ اللَّهِ وَ مَهْبِطُ وَحْىِ اللَّهِ وَ مَتْجَرُ اوْلِياءِ اللَّه « 2 » است ، كشتگاه آخرت است ، مركز عبادت خداست ، محل هبوط و نزول وحى الهى است ، تجارتخانهء اولياى خداست . چنين جايى را كه نمىشود گفت جاى بى فايده و بىارزشى است .\r\nدين با اين منطق عالى خود ارزش دنيا را از آنچه هست و همه مىفهمند پايين نياورده ، ارزش معنويت و تقوا و فضيلت و حقوق اجتماعى را كه كمتر مردم به آن پى مىبرند معرفى كرده و بالا برده است . پس بىارزشى دنيا بىارزشى مقايسه‌اى است . بى ارزشى مقايسه‌اى با محترم بودن حقوق مربوط به زندگى دنيا منافات ندارد ، بلكه عين احترام به حقوق است .\r\n\r\n\r\n\r\n\r\n","description":"","footnote":"\r\n( 1 ) كنوز الحقائق ، مناوى ، باب دال .\r\n( 2 ) نهج البلاغه ، حكمت 131 .\r\n","page_name":" 732 ","page_number":732},
  {"content":"\r\n\r\nهمان طورى كه عرض كردم همين مقررات حقوقى محكم اسلام دليل است بر اينكه بىارزشى دنيا بىارزشى مقايسه‌اى است . اين اولًا .\r\n\r\nمنطق اجتماعى\r\nثانياً در جواب آن سؤال عرض مىكنم : اسلام مگر نمىخواهد جامعهء اسلامى باقى بماند ؟ البته واضح است كه مىخواهد . حالا كه مىخواهد باقى بماند ، مگر ممكن است كه جامعه‌اى بدون اينكه بر محور عدالت بچرخد و حقوق مردم در آن جامعه محفوظ باشد باقى بماند ؟ مگر پيغمبر بزرگوار ما خودش نفرمود : الْمُلْكُ يَبْقى مَعَ الْكُفْرِ وَ لايَبْقى مَعَ الظُّلْمِ يعنى اگر يك جامعه عادل و متعادل باشد قابل بقا هست هرچند مردمش كافر باشند ، اگر ظلم و اجحاف در نتيجهء تفاوتها و پست و بلندىها و ناهمواريها در جامعه‌اى پيدا شد آن جامعه باقى نمىماند هرچند مردمش به حسب عقيده مسلمان باشند . قرآن پر است از آياتى كه مىفرمايد سبب هلاك فلان قوم و فلان قوم ، ظلم آنها بوده . در يك جا مىفرمايد :  و ما كان ربك ليهلك القرى بظلم و اهلها مصلحون  « 1 » يعنى خداوند مردمى را اگر مصلح باشند هرگز به سبب يك ظلم هلاك نمىكند . مفسرين اغلب گفته‌اند اين ظلم مقصود شرك است ، چون شرك يكى از انواع ظلم است  ( ان الشرك لظلم عظيم )  « 2 » ؛ يعنى خداى تبارك و تعالى مردم را به سبب كفر و شرك هلاك نمىكند اگر خود آنها از لحاظ روابط اجتماعى و حقوق اجتماعى ، مردمى عادل بوده باشند .\r\n\r\nنقش حق و عدالت اجتماعى در امور معنوى\r\nثالثاً فرض مىكنيم كه بىارزشى دنيا نسبى و بالمقايسه نيست ، فرض مىكنيم دنيا از نظر دين شر مطلق است . ولى در هر چيزى اگر ترديد كنيم ، در يك چيز نمىتوانيم ترديد كنيم و آن اينكه پيغمبران خدا براى چه هدف و چه مقصدى آمدند . آنها آمدند براى تعليم يك سلسله عقايد پاك ، براى پاكيزه كردن روح مردم ( بُعِثْتُ لِاتَمِّمَ مَكارِمَ الْاخْلاقِ ) « 3 » ، براى اينكه مردم را به اعمال خوب تشويق كنند و براى اينكه مردم را از\r\n\r\n\r\n\r\n\r\n","description":"","footnote":"\r\n( 1 ) هود / 117 .\r\n( 2 ) لقمان / 13 .\r\n( 3 ) احياء العلوم ، ج 2 / ص 249 .\r\n","page_name":" 733 ","page_number":733},
  {"content":"\r\n\r\nكارهاى زشت باز بدارند . از نظر دين يك رشته چيزها خوب است ، پيغمبران آمدند براى دعوت به آن خوبها ، يك رشته چيزها بد است ، پيغمبران آمدند براى مبارزه با آن بدها . دستورهاى دينى مجموعاً سه قسم است : اعتقادات ، اخلاقيات ، دستورهاى عملى . دستورهاى اعتقادى از قبيل ايمان به خدا ، ايمان به سفراى الهى و پيغمبران خدا و اولياى خدا ، ايمان به معاد و پاداش و كيفر . دستورهاى اخلاقى مثل اينكه ما بايد عفت و تقوا داشته باشيم ، راضى و شاكر و صابر باشيم ، عفو و حلم و گذشت داشته باشيم ، با يكديگر الفت و محبت داشته باشيم ، اتحاد و اتفاق داشته باشيم ، روح ما پاكيزه باشد ، حسادت نداشته باشيم ، كينه نداشته باشيم ، جبن و بخل نداشته باشيم ، ظالم و بدخواه نباشيم . دستورهاى عملى هم واضح است ؛ دستورهايى به عنوان عبادات مقرر شده : نماز ، روزه ، حج ، جهاد ، امر به معروف و غير اينها ، و دستورهايى در باب معاشرت هست از قبيل احسان ، صلهء ارحام ، از قبيل اينكه دروغ نگوييم ، غيبت نكنيم ، فحش ندهيم ، قتل نفس نكنيم ، دستور رسيده به ترك شراب و قمار و ربا و ريا و غيره .\r\nبالاخره اگر در هر چيزى شك و ترديد كنيم ، در اينها نمىتوانيم شك و ترديدى داشته باشيم . در اينكه شارع اسلام آنچه را كه خوب مىداند مىخواهد آنها واقع شود و آنچه را بد مىداند مىخواهد هرطور هست آنها واقع نشود ، حرفى نيست .\r\nحالا حساب كنيم ببينيم آيا اگر حقوق مردم محفوظ و جامعه عادل و متعادل باشد و تبعيض و محروميت و احساس مغبونيت در مردم نباشد ، عقايد پاك و اخلاق پاك و صفاى قلب و اعمال خوب بيشتر پيدا مىشود و زمينه براى وقوع معاصى و اخلاق رذيله و شيوع عقايد ناپاك كمتر است ، يا اگر متعادل نباشد ، و هرچه افراط و تفريط و اجحاف و مغبونيت و ناهموارى و اختلاف و تفاوت بيشتر باشد براى تزكيهء نفس و صفاى روح بهتر است ؟ كدام يك از اينها ؟ يا شقّ سومى هست و آن اينكه اوضاع اجتماعى هرجور باشد هيچ تأثيرى در اين امور ندارد و حساب اين امور به كلى جداست ؟ .\r\nهيچ عاقلى نخواهد گفت كه هرچه جامعه از لحاظ حق و عدالت آشفته‌تر باشد ، زمينه براى عقايد پاك و تزكيهء نفس و عمل صالح بهتر است . حداكثر اين است كه كسى بگويد بود و نبود عدالت و محفوظ بودن و نبودن حقوق ، در اين امور\r\n\r\n","description":"","footnote":"","page_name":" 734 ","page_number":734},
  {"content":"\r\n\r\nتأثيرى ندارد . عقيدهء بسيارى از متدينين ما فعلًا شايد همين باشد كه دو حساب است و ربطى به يكديگر ندارد .\r\nاگر كسى هم اين‌طور خيال كند ، بايد به او گفت : زهى تصور باطل ، زهى خيال محال ! مطمئناً اوضاع عمومى و بود و نبود عدالت اجتماعى در اعمال مردم و اخلاق مردم و حتى در افكار و عقايد مردم تأثير دارد . در هر سه مرحله تأثير دارد : هم مرحلهء فكر و عقيده ، هم مرحلهء خلق و ملكات نفسانى ، هم مرحلهء عمل .\r\n\r\nتأثير عدالت اجتماعى در افكار و عقايد\r\nاما در مرحلهء فكر و عقيده . ما وقتى كه به ادبيات خودمان مراجعه مىكنيم و آثار ادبى و انديشه‌هاى شعراى عاليقدر خودمان را مىبينيم ، مىبينيم كه آنها در عين اينكه حقايق شناس بودند ، به حكمتهايى پى برده‌اند ، افكار لطيفى داشته‌اند ، در عين حال در بعضى موارد ترشحاتى از مغز و فكر اينها پيدا شده كه باعث تعجب است .\r\nمثلًا مىبينيم به مسئلهء بخت و شانس اهميت فراوان داده‌اند ، چيزى كه بيشتر از هرچيز ديگر از آن دم زده‌اند بخت و شانس است ، گفته‌اند خودت بخواب بختت بيدار باشد . در نظر اينها نام بخت كه به ميان مىآيد ديگر همه چيز از ارزش مىافتد ؛ علم ، عقل ، سعى و كوشش ، فن و هنر و صنعت ، زور بازو ، همه هيچ اندر هيچ‌اند .\r\nمىگويند : از بخت ، كار ساخته است نه از عقل :\r\n اوفتاده است در جهان بسيار * بى تميز ارجمند و عاقل خوار \r\nبخت خوب باشد ، هنرمندى و لياقت و كاردانى چه اثرى دارد :\r\n اگر به هر سر مويت دوصد هنر باشد * هنر به كار نيايد چو بخت بد باشد \r\nسعى و عمل و كوشش چيست ؟ اصل كار ، بخت است : « دولت نه به كوشيدن است ، چاره كم جوشيدن است . »\r\n از اين بوالعجب‌تر حديثى شنو * كه بىبخت ، كوشش نيرزد دو جو \r\n چندان كه جهد بود دويديم در طلب * كوشش چه سود چون نكند بخت ياورى \r\nبخت و شانس خوب باشد ، از زور و بازو چه كارى ساخته است :\r\n چه كند زورمند وارون بخت * بازوى بخت به كه بازوى سخت \r\n\r\n","description":"","footnote":"","page_name":" 735 ","page_number":735},
  {"content":"\r\n\r\n به رنج بردن بيهوده گنج نتوان يافت * كه بخت راست فضيلت نه زور و بازو را \r\nهمهء سخن از بخت است . حالا اگر از همين گويندگان انديشمند عاليقدر بپرسيم :\r\nآقا اين بخت چيست ؟ آن را تعريف كنيد ، شما كه اينقدر اسم بخت را مىبريد لابد آن را شناخته‌ايد ، اثرى و نشانه‌اى از آن داريد ، براى ما تعريف كنيد ، جوابى ندارند .\r\n\r\nريشهء پيدايش انديشهء بخت\r\nبلى يك اثر و يك نشانهء مبهم و يك جاى پاى مبهم ديده‌اند ، از همان جا اعتقاد به بخت در آنها پيدا شده . چه ديده‌اند ؟ .\r\nدر جامعه‌اى زندگى مىكرده‌اند كه افراد و اشخاص ، عمرى به سعى و عمل مىگذرانده‌اند اما با محروميت بسر مىبرده‌اند ؛ در عوضْ بيكارها و عزيزهاى بلاجهت مىديده‌اند برخوردار و مرفه ؛ هرچه ديدند بىتميز را ارجمند و عاقل را خوار ديدند ، هرچه ديدند اين بود كه بين هنر و لياقت و كاردانى با حظ و حق و نصيب و بهره تناسب نيست . چون هرچه در جامعهء خودشان ديده‌اند اين‌طور بوده ، كم كم اين مطلب كه از مشهودات اجتماعى آنها گرفته شده است شكل يك فلسفه به خود گرفته به نام فلسفهء بخت ؛ نام همهء اين بىنظمىها و مظالم را - فهميده يا نفهميده - بخت گذاشته‌اند و گاهى آن را به باد ناسزا گرفته‌اند . فكر بخت و فلسفهء بخت هيچ علتى ندارد جز مظالم و ناهمواريها و بىعدالتيهاى اجتماعى . الهام كنندهء اين فكر شيطانى ، هرج و مرج‌ها و بىعدالتيهاى اجتماعى است .\r\nاز اين يك منبع كه بگذريم ، ما دو منبع الهام ديگر بيشتر نداريم . يكى دين است كه شعرا گاهى از آيات قرآن و كلمات رسول اكرم و گاهى از كلمات ائمهء اطهار الهام مىگرفتند . در همهء قرآن و كلمات پيغمبر و ائمه نامى از بخت و شانس نمىبينيم .\r\nمنبع ديگر عقل و علم و فلسفه است . كتب فلسفه از قديم هر وقت از بخت و اتفاق بحث كرده‌اند به عنوان يك موهوم از آن ياد كرده‌اند . پس اين خيال دربارهء بخت با آن قدرت خارق العاده و عظيم از كجا پيدا شد كه تصور شده قدرت بخت از عقل ، از علم ، كار ، كوشش ، هنر ، صنعت ، زور ، از همه چيز بالاتر است ؟\r\n\r\n","description":"","footnote":"","page_name":" 736 ","page_number":736},
  {"content":"\r\n\r\nمبدأ الهام بخش اين فكر شيطانى چيزى جز بىنظمىها و پستى و بلندىهاى بى جهت و اولويتهاى بلااستحقاق نيست . هر وقت عدالت اجتماعى متزلزل شود ، استحقاقها رعايت نشود ، حقوق مراعات نگردد ، در تعويض مشاغل حسابهاى شخصى و توصيه و پارتى مؤثر باشد ، فكر بخت و شانس و امثال اينها قوّت مىگيرد و توسعه پيدا مىكند ، چون معنى بخت اين است كه هيچ چيز شرط هيچ چيز ديگر نيست .\r\nچقدر فرق دارد كه كسى براى سعى و كوشش اثر قائل باشد ، ايمان داشته باشد به اينكه  ليس للانسان الا ما سعى  « 1 » و بين كسى كه بگويد هرچه زحمت بكشى از كيسه‌ات رفته ، هيچ چيز شرط هيچ چيز نيست . چقدر فرق است بين اعتقاد  ان الله لا يغير ما بقوم حتى يغيروا ما بانفسهم  « 2 » و بين اعتقاد به بخت . اين يك مثال .\r\n\r\nبدبينى به روزگار\r\nباز در آثار ادبى خودمان منطقى مىبينيم تحت عنوان شكايت از روزگار . چه فحشها و دشنامها كه به روزگار داده نشده ! غدّار خوانده شده ، ظالم و ستمگر خوانده شده . هر نام زشتى كه حكايت از جور و جفا و غدر و مكر و فريب بكند به روزگار داده‌اند ، تا آنجا كه براى روزگار يك نوع كينه و دشمنى مخصوصى نسبت به خوبان و نيكان قائل شده‌اند .\r\nاين روزگار مورد اعتراض ، چرخ و فلك و زمين و زمان نيست بلكه روزگارِ همان گوينده يعنى محيط اجتماعى اوست ، محيط خاص همان گوينده است نه روزگار بزرگ . اين گفته‌ها همه انعكاس حالات شخصى و روحى و درونى گوينده است . يك شاعر آنچه مىگويد تنها زبان حال شخصى و احساسات شخصى خودش هم نيست ، زبان حال جامعه و زبان عصر خودش است . وقتى كه كسى در اطراف خود هرچه ببيند ظلم ببيند ، غدر ببيند و علت اصلى را تشخيص ندهد يا تشخيص بدهد و نتواند بگويد ، عقدهء دلش را روى چرخ كج مدار و فلك كج رفتار خالى مىكند . در نتيجهء اين اوضاع و احوال ، يك نوع بدبينى و سوء ظن نسبت به دستگاه خلقت و آفرينش پيدا مىشود ؛ اين خيال قوّت مىگيرد كه بناى روزگار بر\r\n\r\n\r\n\r\n\r\n","description":"","footnote":"\r\n( 1 ) نجم / 39 .\r\n( 2 ) رعد / 11 .\r\n","page_name":" 737 ","page_number":737},
  {"content":"\r\n\r\nظلم نسبت به خوبان و نيكان است ، و يك نوع عداوت و كينهء ديرينه‌اى بين روزگار و مردمِ خوب است . مردم قهراً به روزگار بدبين مىشوند ، به خلقت و آفرينش بلكه به مبدأ كائنات اظهار بدبينى مىكنند ، مثل ابن راوندى مىگويند :\r\n كَمْ عاقِلٍ عاقِلٍ اعْيَتْ مَذاهِبُهُ * وَ جاهِلٍ جاهِلٍ تَلْقيهُ مَرْزوقا \r\n هذَا الَّذى تَرَكَ الْاوْهامَ حائِرَةً * وَ صَيَّرَ الْعالِمَ النِّحْريرَ زِنْديقا \r\nيعنى چقدر عاقلهاى خيلى عاقل و فهميده كه راههاى زندگى آنها را عاجز كرده ، هرچه مىروند به سعادت و خوشى نمىرسند ، و چقدر جاهلهاى احمق كه مىبينيد صاحب همه چيزند ، اين است آن چيزى كه عقلها را پريشان كرده و يك داناى باريك بين را زنديق و بىدين كرده است .\r\nبه هر حال اثر مستقيم بهم خوردن تعادل اجتماعى و تبعيضها و تفاوتهاى بى جهت ، يكى بهم خوردن نظم فكرى و اعتقاد به هرج و مرج و بىاثر بودن عوامل واقعى سعادت يعنى علم و عقل و تقوا و سعى و عمل و هنر و لياقت است كه به عنوان فلسفهء بخت ظهور مىكند و ما در ادبيات خودمان اثر آن را مىبينيم ، و يكى ديگر بدبينى و سوء ظن به آفرينش و مبدأ مقدس خلقت است . اين ، اثر بى عدالتيهاست در عقيده و فكر .\r\n\r\nعدالت اجتماعى و اخلاق فردى\r\nاما اثر شيوع بىعدالتيهاى اجتماعى در فساد اخلاق و ناراحتيهاى روحى . اخلاق خوب و بد هم مثل همهء چيزهاى ديگر دنيا سبب و علت دارد ، بى جهت پيدا نمىشود . سرشت و طينت مؤثر است ، اوضاع محيط و تلقينات محيط مؤثر است .\r\nيكى از امورى هم كه قطعاً تأثير دارد در فساد اخلاق و روحيه را مسموم و بيمار مىكند ، محروميتها و احساس مغبونيت‌هاست . حسادتها ، كينه‌ها ، عداوتها ، بدخواهىها همه از همين جا پيدا مىشود .\r\n\r\nافراد استثنايى\r\nالبته افراد استثنايى هستند كه مظلوميت و محروميت در آنها تأثير ندارد . اما آنها به همين دليل فوق العادگى دارند كه اين‌جور مصونيتهاى روحى در آنها هست . ايمان قوى جلو تأثير بسيارى از عاملها را در روح مىگيرد . افراد استثنايى در حدى بالاتر\r\n\r\n","description":"","footnote":"","page_name":" 738 ","page_number":738},
  {"content":"\r\n\r\nاز حد افكار عموم هستند . در اينجا براى توضيح مطلب مثالى عرض مىكنيم : .\r\nپدر و مادرى در ميان فرزندانشان هستند . در آن خانه غذا و ميوه و شيرينى و لباس ميان اهل خانه تقسيم مىشود . فكر و قضاوت بچه‌ها و تأثراتى كه در اين گونه موارد پيدا مىكنند با فكر و قضاوت پدر و مادر و نوع تأثرى كه به آنها دست مىدهد فرق دارد ؛ در يك سطح نيست ، در دو سطح است .\r\nاما آن احساسى كه بچه‌ها نسبت به يكديگر دارند : از بچه‌ها هركدام ببيند سهم او از ميوه يا غذا يا شيرينى يا لباس از سهم ديگرى كمتر است ناراحت مىشود ، قهر مىكند ، گريه مىكند ، و چون احساس مظلوميت و محروميت مىكند درصدد انتقام برمىآيد . لهذا لازم است پدران و مادرانى كه به سعادت فرزندانشان علاقه مند هستند ، ميل دارند بچه هايشان از كودكى روحيهء سالم داشته باشند ، از اول هيچ گونه تبعيضى بين آنها قائل نشوند . تبعيض ، تخم اختلاف كاشتن است ، تخم حسادت كاشتن است ، تخم انتقام كاشتن است . تبعيض موجب مىشود ، هم روح آن بچهء محروم فشرده و آزرده و ناراحت بشود و هم آن بچهء عزيز كرده ، متكى به غير ، ضعيف النفس ، زودرنج ، لوس و ننر بار بيايد . پدران و مادران اگر بچه هايشان از لحاظ جسم بيمار بشوند به طبيب مراجعه مىكنند و اما توجه به سلامت روح و حفظ الصحهء روحى فرزندانشان ندارند ، اينها را كوچك مىشمارند در صورتى كه اهميت بهداشت و سلامت روح بچه از سلامت تن و بدنش كمتر نيست ، بلكه به مراتب بيشتر است .\r\nغرض اين است : بچه‌ها چون در يك سطح فكر مىكنند قهراً محروميت يكى نسبت به ديگرى در آنها اثر سوء مىگذارد . اما پدر و مادر كه فكر و عقلشان در سطحى بالاتر است ، نوع ديگر فكر مىكنند و نوعى ديگر محبت دارند . آنها از اين جور محروميتها و كم و زيادها رنج نمىبرند ، از اينكه ميوه و شيرينى و غذا به آنها نرسد يا كمتر برسد ناراحت نمىشوند ، احساس حقارت نمىكنند .\r\nدر اجتماع هم عيناً همين‌طور است ؛ افراد استثنايى كه پدر امت‌اند تحت تأثير محروميتها واقع نمىگردند ، مظلوميت و محروميت در آنها تأثير ندارد ، در عين مظلوميت و محروميت مثل همان پدرى كه هميشه خير فرزندان خودش را مىخواهد باز آنها خير امت را مىخواهند .\r\nرسول اكرم صلى الله عليه و آله و سلم در احد در حالى كه سنگ به پيشانى مباركش زده بودند ،\r\n\r\n","description":"","footnote":"","page_name":" 739 ","page_number":739},
  {"content":"\r\n\r\nدندانش را شكسته بودند ، دست به دعا برداشته و مىگفت :\r\nاللَّهُمَّ اهْدِ قَوْمى فَانَّهُمْ لايَعْلَمونَ « 1 » .\r\nخدايا قوم من را هدايت كن و آنها را ببخش كه آنها جاهلند .\r\nعلىّ مرتضى عليه السلام در موضوع فدك مىفرمايد :\r\nفَشَحَّتْ عَلَيْها نُفوسُ قَوْمٍ وَ سَخَتْ عَنْها نُفوسُ قَوْمٍ اخَرينَ . . . وَ ما اصْنَعُ بِفَدَكٍ وَ غَيْرِ فَدَكٍ وَ النَّفْسُ مَظانُّها فى غَدٍ جَدَثٌ ، تَنْقَطِعُ فى ظُلْمَتِهِ اثارُها « 2 » .\r\nگروهى در آن طمع بستند و گروهى زهد ورزيدند . . . و من با فدك و يا غير فدك چه كنم در حالى كه فردا اين بدن جايگاهش گور است و در آن تاريكى آثارش از هم گسيخته گردد .\r\n آن كه رست از جهان ، فدك چه كند * آن كه جست از جهت ، فلك چه كند \r\n\r\nآثار اخلاقى تبعيضها\r\nاين در افراد استثنايى است . اما ساير افراد مردم حالت همان فرزندان خانواده را دارند . تبعيضها ، تفاوت گذاشتن‌ها روح يك عده را كه محروم شده‌اند فشرده و آزرده و كينه جو و انتقام كش مىكند و روح يك عدهء ديگر را كه به صورت عزيز بلاجهت درآمده‌اند لوس ، ننر و كم حوصله و زودرنج و بيكاره و اسراف كن و تبذيركن مىكند . در ميان يك طبقه حسد و كينه و انتقام و نفرت و دشمنى و در طبقهء ديگر كم حوصلگى نسبت به كار ، استقامت نداشتن ، اسراف و تبذير پيدا مىشود .\r\nفكر كنيد مجموعاً چه اوضاع و احوالى در اثر بىعدالتى در ميان مردم پيدا مىشود ! .\r\nدعاى معروفى هست از رسول اكرم كه با اين جمله شروع مىشود :\r\n\r\n\r\n\r\n\r\n","description":"","footnote":"\r\n( 1 ) مناقب ابن شهر آشوب ، ج 1 / ص 192 .\r\n( 2 ) نهج البلاغه ، نامهء 45 .\r\n","page_name":" 740 ","page_number":740},
  {"content":"\r\n\r\nاللَّهُمَّ اقْسِمْ لَنا مِنْ خَشْيَتِكَ ما يَحولُ بَيْنَنا وَ بَيْنَ مَعْصِيَتِكَ « 1 » .\r\nپروردگارا ، از خوف و خشيتت آن اندازه به ما نصيب ده كه ميان ما و نافرمانىات حائل گردد .\r\nدعاهاى اسلامى يكى از بهترين و آموزنده ترين تعليمات اخلاقى و معنوى است . چه نكته‌ها و لطايف روحى و اجتماعى بزرگ كه با زبان دعا گفته مىشود ! جمله‌اى در همين دعا هست كه : وَ اجْعَلْ ثارَنا عَلى مَنْ ظَلَمَنا يعنى خدايا ، انتقام ما را نسبت به آن كسان قرار بده كه به ما ظلم كردند . اين جمله نكتهء لطيفى دارد . رسول اكرم نفرمود خدايا از ستمگران ما انتقام بكش ، فرمود : خدايا انتقامجويى ما را نسبت به آن كسان قرار بده كه بر ما ظلم كردند .\r\n« ثأر » يا « ثار » به معنى ميل به مكافات دادن است و به اصطلاح حس انتقامجويى . مىخواهد بفرمايد در اثر اينكه ظلمى بر ما مردم مىشود ، قهراً روح ما فشرده و آزرده و انتقامجو و ثائر مىشود . همين كه اين حالت در روح ما پيدا شد ، هر وقت باشد و هرجا باشد و به هر راه باشد اثر خودش را خواهد كرد ، مثل يك آتش زبانه خواهد كشيد . امروز علماى معرفة الروح ثابت كرده‌اند كه كينه‌ها و عداوتهايى كه در روح پيدا مىشود ممكن است موقتاً به اعماق روح فرو برود و انسان به حسب شعور ظاهر خود ، آنها را فراموش كند و از ياد ببرد اما واقعاً محو نمىشود ؛ در همان اعماق روح ، بى خبر از شعور ظاهر و عقل ظاهر مشغول فعاليت است كه راهى پيدا كند و بيرون بيايد . رسول اكرم مىگويد : خدايا اين آتش كه در دل ما هست و روزى زبانه خواهد كشيد ، ديگرى را نسوزد ، اگر مىخواهد بسوزد همان كس را بسوزد كه به ما ظلم كرده و سبب اين آتش شده است . اگر بنا بشود انسان با عقل و اراده و شعور ظاهر خود انتقام بگيرد ، انتقام شخصى را از شخصى ديگر نمىگيرد ، اگر در بلخ آهنگرى گناه كرده باشد در شوشتر سر مسگرى را نمىبرد . اما وقتى كه انسان نه به فرمان عقل آزاد بلكه به فرمان آن عقده‌ها و كينه‌هاى ته نشين شده در اعماق روح بخواهد انتقام بگيرد ، ديگر اين ملاحظات در كار نيست .\r\nرسول خدا مىفرمايد : خدايا ما را طورى كن كه انتقامها و كينه‌هاى ما\r\n\r\n\r\n\r\n\r\n","description":"","footnote":"\r\n( 1 ) عوالى اللئالى ، ج 1 / ص 159 با اندكى اختلاف .\r\n","page_name":" 741 ","page_number":741},
  {"content":"\r\n\r\nهمان قدر باشد كه دشمن را سركوب كنيم ؛ در اعماق روح ما در اثر بىعدالتيها و مظلوميتها و ناتوانيها عقده‌ها و ثأرها پيدا نشود كه روح ما طبعاً فشرده و آزرده و عاصى و سركش و بدخواه و ظالم بشود ، از ظلم لذت ببرد ، از لگدمال كردن مردم لذت ببرد .\r\n\r\nاخلاق متعادل در جامعهء متعادل\r\nاخلاق عالى عبارت است از اخلاق متعادل ، موزون . مسلماً و مطمئناً اگر جامعه متعادل و موزون نباشد ، اگر سازمان اجتماعى و مقررات اجتماعى و حقوق اجتماعى موزون و متعادل نباشد ، اخلاق شخصى و فردى موزون نخواهد ماند . اثر عدم تعادل اجتماعى تنها در طبقهء عامهء مردم نيست كه محرومند ، طبقهء خاصه يعنى طبقهء ممتاز كه مواهب را بيشتر به خود اختصاص داده‌اند هم زيان مىبرند ؛ طبقهء عامه فشرده و عصبى مىشوند و اين طبقه ، بيكاره و بىهنر و كم استقامت و ناشكر و كم حوصله و پرخرج .\r\nعلى عليه السلام دربارهء طبقهء خاصه در فرمان معروف مالك اشتر مىنويسد :\r\nبراى والى هيچ كس پرخرج‌تر در هنگام سستى ، كم كمك‌تر در هنگام سختى ، متنفرتر از عدالت و انصاف ، پرتوقع‌تر ، ناسپاس‌تر ، عذرناپذيرتر ، كم طاقت‌تر در شدايد ، از طبقهء خاصه نيست . همانا استوانهء دين و نقطهء مركزى واقعى مسلمين و مايهء پيروزى بر دشمن ، عامهء مردم مىباشند .\r\nتوجه تو همواره به عامهء مردم معطوف باشد نه به خاصه .\r\nعلى عليه السلام چقدر خوب روحيهء خاصه يعنى طبقهء ممتاز را كه عزيزهاى بىجهت اجتماع‌اند ، توصيف و تشريح كرده است « 1 »\r\n\r\n\r\n\r\n\r\n","description":"","footnote":"\r\n( 1 ) نهج البلاغه ، نامهء 53 : .\r\nوَ لَيْسَ احَدٌ مِنَ الرَّعِيَّةِ أَثْقَلَ عَلَى الْوالى مَؤنَةً فِى الرَّخاءِ وَ أَقَلَّ مَعونَةً لَهُ فِى الْبَلاءِ وَ اكْرَهَ لِلْانْصافِ وَ أَسأَلَ بِالْالْحافِ وَ أَقَلَّ شُكْراً عِنْدَ الْاعْطاءِ وَ أَبْطَأَ عُذْراً عِنْدَ الْمَنْعِ وَ أَضْعَفَ صَبْراً عِنْدَ مُلِمّاتِ الدَّهْرِ ، مِنْ أَهْلِ الْخاصَّةِ ، وَ انَّما عَمودُ الدّينِ وَ جِماعُ الْمُسْلِمينَ وَ الْعُدَّةُ لِلْاعْداءِ الْعامَّةُ مِنَ الْامَّةِ . فَلْيَكُنْ صِغْوُكَ لَهُمْ وَ مَيْلُكَ مَعَهُمْ .\r\n","page_name":" 742 ","page_number":742},
  {"content":"\r\n\r\nحديثى است از رسول اكرم كه فرمود : اسْتَووا تَسْتَوِ قُلُوبُكُمْ معتدل و همسطح باشيد و در ميان شما ناهمواريها و تبعيضها وجود نداشته باشد ، تا دلهاى شما به هم نزديك بشود و در يك سطح قرار بگيرد ؛ يعنى اگر در كارها و موهبتها و نعمتهاى خدا بين شما شكاف و فاصله افتاد ، بين دلهاى شما هم قهراً فاصله مىافتد ، آنوقت ديگر نمىتوانيد همدل و همفكر باشيد و در يك صف قرار بگيريد ، قهراً در دو صف مختلف قرار خواهيد گرفت .\r\nقرآن كريم مىفرمايد : .\r\n و اعتصموا بحبل الله جميعا و لا تفرقوا و اذكروا نعمت الله عليكم اذ كنتم اعداء فالف بين قلوبكم فاصبحتم بنعمته اخوانا  « 1 » .\r\nهمه با هم به ريسمان الهى بچسبيد و متفرق و متشتت نشويد . آن وقت را به ياد بياوريد كه با هم دشمن بوديد ، نسبت به هم كينه و عداوت و حسادت داشتيد ، خداوند به وسيلهء اسلام دلهاى شما را به هم مهربان كرد ، صبح كرديد در حالى كه همه با يكديگر برادر بوديد .\r\nاين آيه ، همان طورى كه مضمونش معلوم است ، در موضوع اتحادى است كه دين اسلام به مردم داد .\r\n\r\nراز موفقيت اسلام\r\nدر جلسهء پيش گفتم اسلام اگر تنها جنبهء اخلاقى مىداشت مانند يك مكتب اخلاقى كه كارش فقط پيشنهادهاى اخلاقى و پند و نصيحت است ، فقط به مواعظ و نصايح مىپرداخت و كارى به تركيب و سازمان اجتماعى نمىداشت ، ممكن نبود كه بتواند جامعه‌اى نو بسازد ، جامعه‌اى متحد و همفكر و همدل كه جريان تاريخ را عوض كند .\r\nشك ندارد آن چيزى كه دلها را به هم پيوند مىدهد ، عقيده و ايمان است . رسول خدا بزرگترين عامل وحدت را كه وحدت در عقيده بود ايجاد كرد ، مردم را\r\n\r\n\r\n\r\n\r\n","description":"","footnote":"\r\n( 1 ) آل عمران / 103 .\r\n","page_name":" 743 ","page_number":743},
  {"content":"\r\n\r\nدر زير پرچم لا إله الا الله آورد . اما تنها به ايمان و عقيده اكتفا نكرد ، به موانع و اضداد وحدت هم توجه كرد ، آن موانع و مشكلات را از ميان برداشت ، موجبات دورى دلها و موجبات كينه‌ها و حسدها و انتقامجويىها يعنى تبعيضات حقوقى را از بين برد .\r\nالبته وقتى كه مقتضى موجود شد و موانع مفقود ، وقتى كه ايمان و عقيده بود و تبعيضات نبود ، معلول كه وحدت و الفت و هماهنگى است خود به خود پيدا مىشود ، بر خلاف آنكه مقتضى موجود باشد مانع هم موجود باشد يا اينكه اگر مانع مفقود است مقتضى هم مفقود باشد .\r\nپس نبايد اين‌طور فكر كرد كه اسلام فقط به موجب اينكه عقيدهء واحدى ايجاد كرد ، مردم را متحد كرد ؛ نه ، علاوه بر اين ، موانع و تبعيضات و شكافها و تفاوتها را هم از بين برد ؛ اگر گفت :  تعالوا الى كلمة سواء بيننا و بينكم الا نعبد الا الله و لا نشرك به شيئا  بياييد به سوى يك عقيده و ايمان كه براى همه به يك نسبت خوب است ، براى همه حقيقت است ، براى همه خير است ، اگر اين را گفت و توحيد را پيشنهاد كرد ، پشت سرش هم گفت :  و لا يتخذ بعضنا بعضا اربابا من دون الله  « 1 » ، مساوات و برابرى را هم پيشنهاد كرد .\r\nپيغمبر اكرم در حجة الوداع فرمود : .\r\nايُّهَا النّاسُ انَّ رَبَّكُمْ واحِدٌ وَ انَّ اباكُمْ واحِدٌ ، كُلُّكُمْ مِنْ آدَمَ وَ آدَمُ مِنْ تُرابٍ ، لا فَضْلَ لِعَرَبِّىٍ عَلى عَجَمِىٍّ الّا بِالتَّقْوى . .\r\nايها الناس ! خداى همه يكى ، پدر همه يكى است ، همه فرزند آدم هستيم ، آدم هم از خاك به وجود آمده ، پس همه از خاك به وجود آمده‌ايم ، ملاك شرافت جز تقوا چيزى نيست ، عربها خيال نكنند كه نژاد عرب بر عجم برترى دارد ، هيچ نژادى بر هيچ نژادى فضيلت ندارد ، برترى فقط و فقط به تقوا و درستى است . بعد فرمود : الا هَلْ بَلَّغْتُ ؟ آيا تبليغ كردم ؟ قالوا نَعَمْ همه گفتند : بله يا رسول اللَّه . بعد فرمود : فَلْيُبَلِّغِ الشّاهِدُ الْغائِبَ « 2 » پس حاضرين به غايبين برسانند ، نسل حاضر به نسلهاى آينده و هر نسلى به نسل بعد برساند .\r\n\r\n\r\n\r\n\r\n","description":"","footnote":"\r\n( 1 ) آل عمران / 64 : گروهى گروه ديگر را غيرخدا ارباب خود نگيرند .\r\n( 2 ) تحف العقول ، ص 34 .\r\n","page_name":" 744 ","page_number":744},
  {"content":"\r\n\r\n\r\nتأثير عدالت در رفتار عمومى\r\nاز همين جا مىتوان فهميد كه بود و نبود عدالت در رفتار مردم هم تأثير دارد ، زيرا وقتى كه در عقايد و اخلاق تأثير داشت قهراً در اعمال هم تأثير دارد .  قل كل يعمل على شاكلته  « 1 » هركسى مطابق آنچه كه فكر مىكند و عقيده دارد و مطابق حالاتى كه در روحش هست عمل مىكند . ريشهء اعمال آدمى در روح اوست .\r\nگذشته از اينكه بىعدالتى و تفاوت و تبعيض و احساس غبن و محروميت اجتماعى اين آثار را دارد كه ذكر شد ، خود فقر و احتياج - سببش هرچه باشد ، خواه بى عدالتى يا چيز ديگر - يكى از موجبات گناه است ؛ اگر ضميمه بشود با احساس مغبونيت و محروميت ، ديگر بدتر ؛ اگر ضميمه بشود با حسرت كشيدن‌هاى تجملات عده‌اى ، باز از آن هم بدتر ، آنوقت هميشه خواهد گفت :\r\n سخن درست بگويم نمىتوانم ديد * كه مِى خورند حريفان و من نظاره كنم \r\nهمين « نمىتوانم ديد » سبب سرقتها مىشود ، سبب رشوه گيرىها مىشود ، سبب اختلاسها و خيانتها به اموال عمومى مىشود ، سبب گناهها مىشود ، سبب غلّ و غشّ و تقلب در كارها مىشود ؛ سبب مىشود كه افرادى براى اينكه خود را به دسته‌اى ديگر برسانند ، رشوه بخورند ، دزدى بكنند ، زير حساب مردم بزنند و همين‌طور . . .\r\nعلى عليه السلام به فرزند عزيزش محمد ، معروف به ابن الحنفيّه ، دربارهء فقر مىفرمايد :\r\nيا بُنَىَّ انّى اخافُ عَلَيْكَ الْفَقْرَ ، فَاسْتَعِذْ بِاللَّهِ مِنْهُ فَانَّهُ مَنْقَصَةٌ لِلدّينِ ، مَدْهَشَةٌ لِلْعَقْلِ ، داعِيَةٌ لِلْمَقْتِ « 2 » .\r\nفرزند عزيزم ! من از ديو مهيب فقر بر تو مىترسم ، از او به خدا پناه ببر ، فقر موجب نقصان دين است . « فقر موجب نقصان دين است » يعنى چه ؟ يعنى فقر گناه است ؟ نه ، فقر گناه نيست ، اما فقر آدمى را كه ايمان قوى نداشته باشد زود وادار به گناه مىكند .\r\nبسيارى از گناهان هست كه از فقر و احتياج ناشى مىگردد ، لذا رسول اكرم صلى الله عليه و آله و سلم\r\n\r\n\r\n\r\n\r\n","description":"","footnote":"\r\n( 1 ) اسراء / 84 .\r\n( 2 ) نهج البلاغه ، حكمت 319\r\n","page_name":" 745 ","page_number":745},
  {"content":"\r\n\r\nفرمود : كادَ الْفَقْرُ انْ يَكونَ كُفْراً « 1 » فقر نزديك به سرحد كفر است . فقر ، روح را عاصى و عزيمت را ضعيف مىكند .\r\nاثر ديگر فقر را فرمود : مَدْهَشَةٌ لِلْعَقْلِ فقر فكر را پريشان و دهشت زده مىكند .\r\nعقل و فكر در اثر احتياج و فقر و نبودن وسايل زندگى تعادل خود را از دست مىدهد ، انسان ديگر نمىتواند خوب در قضايا فكر كند ؛ همان طورى كه مصيبتها توليد پريشانى فكر وخيال مىكند .\r\n تدبير صواب از دل خوش بايد جست * سرمايهء عافيت كفاف است نخست \r\n شمشير قوى نيايد از بازوى سست * يعنى ز دل شكسته تدبير درست \r\nالبته باز افرادى استثنايى هستند كه اين‌طور نيستند ؛ حوادث در آنها تأثير ندارد ، مصيبت در آنها تأثير ندارد . اما همه كه اين‌طور نيستند .\r\nاثر سوم ، فرمود : داعِيَةٌ لِلْمَقْتِ يعنى فقر سبب ملامت و سركوبى و تحقير مردم و در نتيجه سبب پريشانى روح و موجب عقده‌اى شدن انسان مىگردد . يا شايد مقصود اين جمله اين است كه تو با مردم عداوت پيدا خواهى كرد و مردم را مسئول بدبختى خود خواهى خواند .\r\nسخن خود را ختم مىكنم به سخنانى از يكى از بزرگترين صحابهء اميرالمؤمنين على عليه السلام به نام صعصعة بن صوحان عبدى . صعصعه خودش مرد بزرگوارى است ، از خواص اصحاب مولاى متقيان است . حضرت به او علاقه داشتند . مرد خطيب و سخنورى بود . جاحظ در البيان و التبيين او را به قدرت بيان و قوّت منطق وصف مىكند و مىگويد : « وَ ادَلُّ مِنْ كُلِّ شَىْ ءٍ اسْتِنْطاقُ عَلِىٍّ لَهُ » از هر دليلى بالاتر بر اينكه صعصعه مردى سخنور و خطيب بوده اين است كه على بن ابيطالب گاهى تكليف مىكرد به او كه خطابه ايراد كند و او حركت مىكرد و در حضور على به ايراد خطابه مىپرداخت .\r\nصعصعه دربارهء على يك سخن كوتاه دارد در روز اول خلافت ، و سخنى ديگر دارد دربارهء آن حضرت در حالى كه در اثر ضربت خوردن به شمشير مرادى ، حضرت در بستر افتاده بود ، و سخنى هم دارد مفصل بعد از دفن آن حضرت . در روز اول خلافت رو كرد به آن حضرت و گفت :\r\n\r\n\r\n\r\n\r\n","description":"","footnote":"\r\n( 1 ) بحارالانوار ، ج 72 / ص 29\r\n","page_name":" 746 ","page_number":746},
  {"content":"\r\n\r\nزَيَّنْتَ الْخِلافَةَ وَ ما زانَتْكَ ، وَ رَفَعْتَها وَ ما رَفَعَتْكَ ، وَ هِىَ الَيْكَ احْوَجُ مِنْكَ الَيْها « 1 » .\r\nيا اميرالمؤمنين ! تو به خلافت زينت و افتخار دادى اما خلافت براى تو زينت و افتخارى نيست ، مقام خلافت با خليفه شدن تو بالا رفت اما خلافت مقام تو را بالا نبرد ، خلافت به تو محتاجتر است از تو به خلافت .\r\nجملهء دوم بعد از ضربت خوردن اميرالمؤمنين بود . صعصعه مثل همهء ياران خاص آن حضرت فوق العاده متأثر بود ؛ آمد بلكه بتواند عيادتى بكند ، مجال نيافت .\r\nبه وسيلهء كسى كه در اتاق بيمار رفت و آمد مىكرد سوز دل و پيام محبت خود را با اين دو جمله بيان كرده گفت : سلام مرا به آقا برسان ، بگو صعصعه مىگويد : .\r\nيَرْحَمُكَ اللَّهُ يا اميرَالْمُؤْمِنينَ حَيّاً وَمَيِّتاً ، فَلَقَدْ كانَ اللَّهُ فى صَدْرِكَ عَظيماً ، وَلَقَدْ كُنْتَ بِذاتِ اللَّهِ عَليماً . .\r\nرحمت خدا در حيات و ممات شامل حال تو باشد يا اميرالمؤمنين ! خداوند در انديشهء تو بسيار بزرگ بود ، تو عارف و شناساى ذات خدا بودى .\r\nپيغام صعصعه به حضرت رسيد ، فرمود : از طرف من به صعصعه بگوييد :\r\nوَ انْتَ يَرْحَمُكَ اللَّهُ ، فَلَقَدْ كُنْتَ خَفيفَ الْمَؤنَةِ كَثيرَ الْمَعونَةِ « 2 » .\r\nخدا تو را رحمت كنداى صعصعه ! تو خوب يار و ياورى براى من بودى ؛ كم توقع ، كم زحمت ، كم خرج بودى ؛ از آن طرف پركار ، خدوم و فداكار بودى .\r\nسخن سومش بعد از دفن حضرت است . بدن مبارك اميرالمؤمنين عليه السلام را شب دفن كردند . به ملاحظاتى جز افراد معدودى از خواص اصحاب كسى ديگر در\r\n\r\n\r\n\r\n\r\n","description":"","footnote":"\r\n( 1 ) تاريخ يعقوبى ، ج 2 / ص 179\r\n( 2 ) بحارالانوار ، ج 42 / ص 234\r\n","page_name":" 747 ","page_number":747},
  {"content":"\r\n\r\nتشييع جنازه و هنگام دفن نبود . يكى از آنها همين صعصعه بود . همين كه از دفن فارغ شدند ، آمد كنار قبر ، يك دست را روى قلب خود گذاشت ، با دست ديگر مشتى خاك برداشت و بر سر ريخت ، گفت : « بِابى انْتَ وَ امّى يا اميرالْمُؤْمِنينَ » پدر و مادرم به قربانت ، هَنيئاً لَكَ يا ابَا الْحَسَنِ اين مردن با اين همه سعادت و پاكى ، با اين مقام در نزد حق ، گواراى تو باد ! بعد جمله‌هايى دارد : « فَلَقَدْ طابَ مَوْلِدُكَ وَ قَوِىَ صَبْرُكَ وَ عَظُمَ جِهادُكَ وَ رَبِحَتْ تِجارَتُكَ وَ قَدِمْتَ عَلى خالِقِكَ » تا آنجا كه مىگويد : « فَاسْالُ اللَّهَ انْ يَمُنَّ عَلَيْنا بِاقْتِفائِنا ا ثَرَكَ وَ الْعَمَلِ بِسيرَتِكَ » از خدا مسئلت مىكنم كه بر ما منت بگذارد كه موفق بشويم از تو پيروى كنيم . « فَقَدْ نِلْتَ ما لَمْ يَنَلْهُ احَدٌ وَ ادْرَكْتَ ما لَمْ يُدْرِكْهُ احَدٌ » تو به چيزى رسيدى كه احدى نرسيد ، به مقامى نائل شدى كه كسى نائل نشد .\r\nدر آخر باز تكرار مىكند و مىگويد : « فَهَنيئاً لَكَ يا ابَا الْحَسَنِ » گوارا باد تو رااى ابوالحسن ! « لَقَدْ شَرَّفَ اللَّهُ مَقامَكَ » خدا مقام تو را خيلى شريف و بزرگوار قرار داد .\r\n« فَلا حَرَّمَنَا اللَّهُ اجْرَكَ وَ لا اضَلَّنا بَعْدَكَ ، فَوَ اللَّهِ لَقَدْ كانَتْ حَياتُكَ مَفاتِحَ لِلْخَيْرِ وَ مَغالِقَ لِلشَّرِّ » خدا ما را از اجرى كه به وسيلهء تو بايد ببريم محروم نكند ، خدا ما را بعد از تو گمراه نكند ، به خدا قسم كه زندگى تو كليدهايى بود براى خير ، قفلهايى بود براى شر و بدبختى . « وَ لَوْ انَّ النّاسَ قَبِلوا مِنْكَ لَاكَلوا مِنْ فَوْقِهِمْ وَ مِنْ تَحْتِ ارْجُلِهِمْ وَ لكِنَّهُمْ آثَرُوا الدُّنْيا عَلَى الْآخِرَةِ » اگر مردم سخن تو را شنيده بودند و اگر تو را مىشناختند ، از آسمان و از زمين ، از بالاى سر و از زير قدمهاى آنها نعمتهاى الهى مىجوشيد ، ولى افسوس كه قدر تو را نشناختند ، دنياى دنى آنها را فريب داد .\r\n« ثُمَّ بَكى بُكاءً شَديداً وَ ابْكى كُلَّ مَنْ كانَ مَعَهُ » « 1 » بعد خودش گريست گريستن شديدى ، و هركه را در آنجا بود گريانيد .\r\n\r\n\r\n\r\n\r\n","description":"","footnote":"\r\n( 1 ) بحارالانوار ، ج 42 / ص 295 و 296 و در آن بجاى « اضَلَّنا » « اذَ لَّنا » آمده ، يعنى خدا ما را بعد از تو خوار و ذليل نكند .\r\n","page_name":" 748 ","page_number":748},
  {"content":"\r\n\r\n\r\nشدايد و گرفتاريها [ بيست گفتار 
  ]\r\nاين سخنرانى در شب 26 رجب 1382 هجرى قمرى ايراد شده است .\r\nدر جلسهء پيش « 1 » به اين مطلب اشاره كردم كه يكى از امورى كه سبب تكميل و تهذيب نفس و تصفيهء اخلاق و تهييج قوا و نيروهاى نهفتهء وجود انسان مىشود و در حكم نيروى محرك دستگاه وجود انسان است ، شدايد و سختيها و مصيبتهاست .\r\nاكنون مىخواهم در اطراف همين مطلب توضيحى بدهم .\r\n\r\nشدايد ، الطاف خداوند\r\nدر آيات قرآن و روايات ، زياد اين مضمون به چشم مىخورد كه خداوند فلان پيغمبر يا فلان بندهء صالح ديگر را در معرض بلاها و شدايد قرار داد ، يا اين مضمون كه خداوند شدايد و بلاها را مخصوصاً متوجه كسانى مىكند كه مورد لطف و رحمت خاصهء او هستند ، يا اين مضمون كه شدايد و سختيها تحفه‌هاى الهى است . مثلًا در حديث است :\r\n\r\n\r\n\r\n\r\n","description":"","footnote":"\r\n( 1 ) [ مقصود بحث « مبانى اوليهء حقوق از نظر اسلام » است كه در كتاب بيست گفتار قبل از اين بحث آمده است . 
  ]\r\n","page_name":" 749 ","page_number":749},
  {"content":"\r\n\r\nإِنَّ اللَّهَ عَزَّوَجَلَّ لَيَتَعاهَدُ الْمُؤْمِنَ بِالْبَلاءِ كَما يَتَعاهَدُ الرَّجُلُ اهْلَهُ بِالْهَدِيَّةِ مِنَ الْغَيْبَةِ « 1 » .\r\nخداوند ياد مىكند و مورد نوازش قرار مىدهد بندهء مؤمن را به وسيلهء فرستادن يك سختى و مشكل ، آن‌طور كه يك مرد در وقتى كه در مسافرت است با فرستادن يك هديه خاندان خود را ياد مىكند و مورد محبت ونوازش قرار مىدهد .\r\nيا در حديث وارد شده : .\r\nانَّ اللَّهَ اذا احَبَّ عَبْداً غَتَّهُ بِالْبَلاءِ غَتّاً « 2 » .\r\nخداوند وقتى كه بنده‌اى را دوست بدارد ، او را در شدايد غرق مىكند .\r\nيا وارد شده كه رسول اكرم حاضر نبود از غذاى كسى تناول كند كه هيچ وقت شدت و سختى و گرفتارى به سراغ او نيامده است . اين را علامت عدم قابليت او و دور بودن او از خدا مىدانست .\r\nاين سؤال ابتدا به ذهن هر كسى مىآيد كه چگونه لطف و محبت و رضايت خداوند از كسى ، اقتضا مىكند كه او را با شدايد و مشكلات مواجه كند ؟ لازمهء مهر و محبت ، فراهم كردن موجبات خوشى و آسايش است نه موجبات سختى و عدم آسايش . باز يك نوع تعبير ديگرى در زبان قرآن و سنت هست كه سؤال ديگرى پيش مىآورد و آن ، تعبير « امتحان » است . خداوند بندگان را به وسيلهء شدايد و بلايا امتحان مىكند ، يعنى چه ؟ مگر خداوند از باطن كار مردم بىخبر است كه مىخواهد با امتحان چيزى را بفهمد ؟ مگر نه اين است كه در خود قرآن مجيد آمده كه هيچ ذره‌اى و هيچ حركتى و جنبشى ، بالاخره هيچ امر كوچك يا بزرگى در عالم هستى نيست مگر آنكه معلوم و مكشوف حق متعال است ؟ پس امتحان يعنى چه ؟\r\n\r\n\r\n\r\n\r\n","description":"","footnote":"\r\n( 1 ) . كافى ، ج 2 / ص 255 .\r\n( 2 ) كافى ، ج 2 / ص 253 .\r\n","page_name":" 750 ","page_number":750},
  {"content":"\r\n\r\n\r\nسازندگى شدايد\r\nجواب هر دو سؤال آن وقت معلوم مىشود كه فلسفهء بلايا و شدايد و سختيها و اثر آنها در وجود آدمى معلوم شود ؛ معلوم شود كه به حكم قانون و ناموس خلقت ، بسيارى از كمالات است كه جز در مواجهه با سختيها و شدايد ، جز در نتيجهء تصادمها و اصطكاكهاى سخت ، جز در ميدان مبارزه و پنجه نرم كردن با حوادث ، جز در روبرو شدن با بلايا و مصائب حاصل نمىشود .\r\nنه اين است كه اثر شدايد و سختيها تنها ظاهر شدن و نمايان شدن گوهر واقعى است ، به اين معنى كه هركس يك گوهر واقعى دارد كه رويش پوشيده است ، مانند يك معدنى است در زير خاك و اثر شدايد فقط اين است كه آنچه در زير خاك است نمايان مىشود ، اثر ديگر ندارد ؛ نه ، اين‌طور نيست ، بالاتر است . شدايد و سختيها و ابتلائات اثر تكميل كردن و تبديل كردن و عوض كردن دارد ، كيمياست ، فلزى را به فلز ديگر تبديل مىكند ، سازنده است ، از موجودى موجود ديگر مىسازد ؛ از ضعيف ، قوى و از پست ، عالى و از خام ، پخته به وجود مىآورد ، خاصيت تصفيه و تخليص دارد ، كدورتها و زنگارها را مىزدايد ، خاصيت تهييج و تحريك دارد ، هوشيارى و حساسيت به وجود مىآورد ، ضعف و سستى را از بين مىبرد .\r\nپس اين گونه امور را نبايد قهر و خشم شمرد ؛ لطف است در شكل قهر ، خير است در صورت شر ، نعمت است در مظهر نقمت .\r\n اى جفاى تو ز راحت خوبتر * و انتقام تو ز جان محبوبتر \r\n نار تو اين است ، نورت چون بود ؟ * ماتم اين ، تا خود كه سورت چون بود ؟ \r\n از حلاوتها كه دارد جور تو * وز لطافت كس نيابد غور تو \r\n عاشقم بر لطف و بر قهرش به جد * اى عجب من عاشق اين هر دو ضد \r\nدر اين ميان ، عنصرهاى قابل ، حداكثر استفاده را از اين لطفهاى قهرنما و نعمتهاى نقمت صورت مىبرند . اين گونه اشخاص مايه‌دار نه تنها از شدايد موجود بهره مىبرند ، يك نوع حالت ماجراجويى نسبت به شدايد در آنها هست ، به استقبال شدايد مىروند ، براى خود شدايد مىآفرينند .\r\nمولوى براى عنصرهاى قابل كه از سختيها كمال مىيابند و رشد مىكنند و نيرومندتر مىگردند مثلى مىآورد ، مىگويد :\r\n\r\n","description":"","footnote":"","page_name":" 751 ","page_number":751},
  {"content":"\r\n\r\n هست حيوانى كه نامش اسغر است * كو به زخم چوب زفت و لمتر « 1 » است \r\n تا كه چوبش مىزنى به مىشود * او ز زخم چوب فربه مىشود \r\n نفس مؤمن اسغرى آمد يقين * كو به زخم رنج ، زفت است و سمين \r\n زين سبب بر انبيا رنج و شكست * از همه خلق جهان افزونتر است \r\n تا ز جانها جانشان شد زفت‌تر * كه نديدند آن بلا قومى دگر \r\nمثال ديگرى ذكر مىكند ؛ افراد سختى كشيده را تشبيه مىكند به پوست دباغى شده ، مىگويد :\r\n پوست از دارو بلاكش مىشود * چون اديم طائفى خوش مىشود \r\n گر نه تلخ و تيز ماليدى در او * گنده گشتى ناخوش و ناپاك بو \r\n آدمى را نيز چون آن پوست دان * از رطوبتها شده زشت و گران \r\n تلخ و تيز و مالش بسيار ده * تا شود پاك و لطيف و با فره \r\n ور نمىتانى رضا ده‌اى عيار * كه خدا رنجت دهد بىاختيار \r\n كه بلاى دوست تطهير شماست * علم او بالاى تدبير شماست \r\nپس جواب سؤال اول كه چگونه خداوند دوستانش را دچار بلايا مىكند ، معلوم شد .\r\n\r\nامتحان الهى\r\nاما سؤال دوم كه امتحان در اين موارد چه معنى دارد ؟ .\r\nجواب اين سؤال هم تا اندازه‌اى از آنچه گفته شد دانسته مىشود ، اما توضيح بيشترى مىدهم : .\r\nيك وقت چيزى را مورد امتحان قرار مىدهند براى اينكه مجهولى را تبديل به معلوم كنند . براى اين كار شيئى را به عنوان ميزان و مقياس به كار مىبرند ، مثل اينكه متاعى را در ترازو مىگذارند تا بفهمند كه وزن واقعى آن چقدر است . ترازو فقط وسيلهء توزين است ، اثرش فقط اين است كه وزن واقعى جسم را معلوم مىكند .\r\nترازو خود تأثيرى در زياد كردن يا كم كردن آن جسم ندارد . همچنين است ساير ميزانها و مقياسها : ميزان الحراره اثرش اين است كه درجهء گرمى هوا يا بدن انسان را\r\n\r\n\r\n\r\n\r\n","description":"","footnote":"\r\n( 1 ) [ يعنى درشت‌تر و فربه‌تر . 
  ]\r\n","page_name":" 752 ","page_number":752},
  {"content":"\r\n\r\nمعين مىكند ، متر اثرش اين است كه كميت يك طول را معين مىكند ، علم منطق - كه علم ميزان ناميده مىشود - اثرش اين است كه شكل استدلالها را اندازه گيرى مىكند و اگر احياناً خللى در شكل استدلال رخ داده باشد ، قواعد منطقى آن را معين مىكند .\r\nامتحان اگر فقط به معنى به كار بردن ميزان و مقياس براى كشف مجهولى باشد ، البته دربارهء خداوند صحيح نيست .\r\nامتحان معنى ديگرى هم دارد و آن از قوّه به فعل آوردن و تكميل است . خداوند كه به وسيلهء بلايا و شدايد امتحان مىكند ، به معنى اين است كه به وسيلهء اينها هر كسى را به كمالى كه لايق آن است مىرساند . فلسفهء شدايد و بلايا فقط سنجش وزن و درجه و كمّيت نيست ، همچنين زياد كردن وزن و بالا بردن درجه و افزايش دادن به كمّيت است . خداوند امتحان نمىكند كه وزن واقعى و حد و درجهء معنوى و اندازهء شخصيت كسى معلوم شود ؛ امتحان مىكند يعنى در معرض بلايا و شدايد قرار مىدهد كه بر وزن واقعى و درجهء معنوى و حد شخصيت آن بنده افزوده شود .\r\nامتحان نمىكند كه بهشتىِ واقعى و جهنمىِ واقعى معلوم شود ؛ امتحان مىكند و مشكلات و شدايد به وجود مىآورد كه آن كه مىخواهد به بهشت برود ، در خلال همين شدايد ، خود را شايسته و لايق بهشت كند و آن كه لايق نيست سر جاى خود بماند .\r\nعلى عليه السلام در آن نامه‌اى كه به والى بصره ، عثمان بن حنيف ، نوشته پس از آنكه او را نصيحت مىكند كه گرد تنعم نرود و از وظيفهء خودش غفلت نكند ، وضع زندگى ساده و دور از تجمل و تنعم خودش را ذكر مىكند كه چگونه به نان جوى قناعت كرده است و خود را از هر نوع نازپروردگى دور نگه داشته . آنگاه مىفرمايد : شايد بعضى تعجب كنند كه چطور على با اين خوراكها ، توانايى برابرى و غلبه بر شجاعان را دارد ، قاعدتاً بايد اين طرز زندگى او را ضعيف و ناتوان كرده باشد . خودش اين طور جواب مىدهد كه اينها اشتباه مىكنند ، زندگى سخت نيرو را نمىكاهد ، تنعم و نازپروردگى است كه موجب كاهش نيرو مىگردد . مىفرمايد : .\r\nالا وَ انَّ الشَّجَرَةَ الْبَرِّيَّةَ اصْلَبُ عوداً ، وَ الرَّوائِعَ الْخَضِرَةَ ارَقُّ جُلوداً وَ\r\n\r\n","description":"","footnote":"","page_name":" 753 ","page_number":753},
  {"content":"\r\n\r\nالنَّباتاتِ الْبَدَوِيَّةَ اقْوى وُقوداً « 1 » .\r\nچوب درختهاى صحرايى و جنگلى كه نوازش باغبان را نديده است محكمتر است ، اما درختهاى سرسبز و شاداب كه مرتب تحت رعايت باغبان و نوازش او مىباشند نازكتر و كم طاقت‌تر از كار در مىآيند . گياهان صحرايى و وحشى نسبت به گلهاى خانگى ، هم قدرت اشتعال و افروزش بيشترى دارند و هم آتششان ديرتر خاموش مىشود . مردان سرد و گرم چشيده و فراز و نشيب ديده و زحمت كشيده و با سختيها و شدايد و مشكلات دست و پنجه نرم كرده نيز طاقت و قدرتشان از مردهاى نازپرورده بيشتر است . فرق است بين نيرويى كه از داخل و باطن بجوشد با نيرويى كه از خارج كمك بگيرد . عمده اين است كه استعدادها و نيروهاى بىحد و حصر باطنى بشر بروز كند .\r\nعلى مىفرمود نگوييد : اللَّهُمَّ انّى اعوذُ بِكَ مِنَ الْفِتْنَةِ خدايا به تو از فتنه‌ها و مايهء گرفتاريها پناه مىبرم ، زيرا هيچ كس نيست كه با گرفتاريها مواجه نباشد ؛ بگوييد :\r\nاللَّهُمَّ انّى اعوذُ بِكَ مِنْ مُضِلّاتِ الْفِتَنِ « 2 » خدايا از فتنه‌هاى گمراه كننده ، از جنبه‌هاى گمراه كنندهء فتنه‌ها به تو پناه مىبرم .\r\n\r\nنازپروردگى\r\nبه هر نسبت كه مواجهه با شدايد ، مربى و مكمّل و صيقل ده و جلابخش و كيميا اثر است ، پرهيز كردن اثر مخالف دارد . لهذا دانشمندان گفته‌اند بزرگترين دشمنيهايى كه دربارهء اطفال و كودكان مىشود همانهاست كه پدران و مادران نادان به عنوان محبت و از روى كمال علاقه انجام مىدهند ؛ يعنى نوازشهاى بىحساب ، مانع شدن از برخورد با سختى ، نازپرورده كردن آنها . اينهاست كه طفل را بيچاره و ناتوان بار مىآورد ، او را در صحنهء زندگى خلع سلاح مىكند ، كارى مىكند كه كوچكترين ناملايمى او را از پا درآورد و كمترين تغيير وضعى سبب نابودى وى گردد ؛ او را مثل كسى بار مىآورند كه هرگز در همهء عمر به داخل آب نرفته و شناورى نكرده و\r\n\r\n\r\n\r\n\r\n","description":"","footnote":"\r\n( 1 ) نهج البلاغه ، نامهء 45 .\r\n( 2 ) نهج البلاغه ، حكمت 90 .\r\n","page_name":" 754 ","page_number":754},
  {"content":"\r\n\r\nنياموخته است ، و يك مرتبه مواجه شود با دريا و بخواهد در آن شناورى كند . كسى كه شناورى هيچ نمىداند ، اولين بارى كه به آب بيفتد غرق مىشود . شناورى هم چيزى نيست كه با غير عمل ، با درس و كتاب و گوشهء اتاق بتوان ياد گرفت ؛ هنراست ، فن عملى است ، بايد رفت ميان آب و در همان جا ضمن عمل و تلاش و زير آب رفتن و بالا آمدن تدريجاً آن را آموخت .\r\nدر يكى از احاديثى كه در ابتداى سخن خواندم ، اين تعبير بود : انَّ اللَّهَ اذا احَبَّ عَبْداً غَتَّهُ بِالْبَلاءِ غَتّاً . « غت » به معنى غمس و فرو بردن در آب است . يعنى خداوند وقتى كه كسى را دوست بدارد او را در شدايد فرو مىبرد ، به ميان شدايد مىاندازد ، چرا ؟ براى اينكه راه بيرون شدن از شدايد و راه شناورى در درياى گرفتارى را ياد بگيرد . جز اين راهى نيست ؛ لطف و محبت خداست كه با مواجه ساختن بنده با مشكلات ، وسيلهء آموختن فن شناورى در درياى حوادث و سالم بيرون آمدن از ميان آنها را فراهم مىكند . پس قطعاً اين ، علامت لطف و محبت است .\r\nدربارهء بعضى از پرندگان مىنويسند وقتى كه جوجهء آنها پر در مىآورد ، براى اينكه حيوان به جوجهء خود فن پرواز را ياد بدهد ، او را با خود از آشيانه بيرون مىآورد و در فضا بالا مىبرد و آنگاه او را رها مىسازد . جوجه مدتى تلاش مىكند و پرپر مىزند تا خسته مىشود . همين كه در اثر خستگى مىخواهد به زمين بيفتد مادرش او را روى بال خود مىگيرد . پس از لحظه‌اى دومرتبه او را از اوج بلندى رها مىكند . باز مدتى اين حيوان تلاش مىكند ، پايين و بالا مىرود و خود را خسته مىكند . همين كه كاملًا خسته شد مادر دومرتبه او را مىگيرد و روى بال مىنشاند و به همين ترتيب چند بار عمل مىكند تا فرزندش عملًا بر پرواز كردن مسلط گردد .\r\nاين اصل طبيعى فطرى بايد در تربيت فرزند آدم مورد استفاده قرار بگيرد . طفل از اول بايد با كار و زحمت و سختى و شدت آشنا باشد . اما اشرف مخلوقات غالباً بر خلاف اين عمل مىكند ؛ طبقهء متمكّن به خيال اينكه كار فقط به خاطر فقر است از كار و زحمت پرهيز مىكنند ، فرزند خود را يك بيچارهء مفلوك ضعيف بار مىآورند .\r\nژان ژاك روسو در كتاب اميل دربارهء اين گونه تربيتها مىگويد :\r\nاگر مردم تا آخر عمر در كشورى كه متولد شده بودند مىماندند ، اگر تمام سال يك فصل بيش نداشت ، اگر افراد نمىتوانستند هيچ وقت سرنوشت\r\n\r\n","description":"","footnote":"","page_name":" 755 ","page_number":755},
  {"content":"\r\n\r\nخود را تغيير دهند ، اين گونه تربيتها از بعضى جهت‌ها خوب بود . اما اگر تغيير سريع اوضاع بشر را در نظر بگيريم بايد اقرار كنيم كه هيچ روشى بى معنىتر و غلطتر از اين نيست كه كودك را با اين فرض پرورش دهيم كه هرگز نبايد از اتاق خارج شود و هميشه بايد نوكر و كلفت دور او را بگيرند ، و اگر آن بدبخت فقط يك قدم بر روى زمين بگذارد و اگر يك پله پايين بيايد نيست خواهد شد .\r\nو هم او مىگويد :\r\nاگر جسم زياد در آسايش باشد ، روح فاسد مىشود . كسى كه درد و رنج را نشناسد ، نه لذت شفقت را مىشناسد و نه حلاوت ترحم را . چنين كسى قلبش از هيچ چيز متأثر نخواهد شد و بدين سبب قابل معاشرت نبوده ، مانند ديوى خواهد بود در ميان آدميان .\r\n\r\nفلسفهء تكاليف دشوار\r\nعبادتها و تمرينهاى مكرر كه در دين مقدس اسلام دستور رسيده ، نوعى ورزش روحى است ، نوعى ابتلاء و تحمل شدايد است . بعضى از آن عبادتها واقعاً سخت است .\r\nجهاد يكى از آن عبادتهاست ؛ بديهى است با نازپروردگى و آسايش سازگار نيست . از پيغمبر صلى الله عليه و آله و سلم نقل شده كه : .\r\nمَنْ لَمْ يَغْزُ وَ لَمْ يُحَدِّثْ نَفْسَهُ بِغَزْوٍ ماتَ عَلى شُعْبَةٍ مِنَ النِّفاقِ « 1 » .\r\nكسى كه براى دين سربازى نكرده باشد يا در قلب خود آرزوى اين كار را نداشته باشد ، با نوعى از نفاق خواهد مرد .\r\nبرخى از پرده‌ها و كدورتهاست كه فقط جهاد و تصادمها و اصطكاكهاى\r\n\r\n\r\n\r\n\r\n","description":"","footnote":"\r\n( 1 ) سنن نسائى ، ج 6 / ص 8 ، با اندكى پس و پيش .\r\n","page_name":" 756 ","page_number":756},
  {"content":"\r\n\r\nآن طورى آنها را از بين مىبرد . بعضى از اخلاق عالى جز در ميدان نبرد پديد نمىآيد . شجاعت و دلاورى با خواندن كتاب و خلوت نشينى و گوشه گيرى پيدا نمىشود .\r\nحج كه يكى ديگر از عبادات است و بر هر مستطيعى لازم است كه لااقل در عمر يك بار اين وظيفهء اجتماعى و عبادى را انجام دهد ، خالى از مشقت و دشوارى نيست .\r\nعلى عليه السلام دربارهء كعبه مىفرمايد : خداوند خانه‌اى كه بايد مردم گرد آن طواف كنند در يكى از ناهموارترين و نامعمورترين نقطه‌هاى زمين قرار داد و اگر مىخواست مىتوانست در يكى از نقاط پر باغ و درخت و پر ميوه و گردشگاههاى درجهء اول جهان قرار دهد ، اما آن وقت ديگر امتحان و آزمايش و تحمل مشقت در كار نبود ، مردم براى تنزّه هم مىآمدند و منظور مقدسى كه هست حاصل نمىشد .\r\nمىفرمايد :\r\nوَ لكِنَّ اللَّهَ يَخْتَبِرُ عِبادَهُ بِانْواعِ الشَّدائِدِ وَ يَتَعَبَّدُهُمْ بِانْواعِ الْمَجاهِدِ وَ يَبْتَليهِمْ بِضُروبِ الْمَكارِهِ ، اخْراجاً لِلتَّكَبُّرِ مِنْ قُلوبِهِمْ وَ اسْكاناً لِلتَّذَلُّلِ فى نُفوسِهِمْ وَ لِيَجْعَلَ ذلِكَ ابْواباً فُتُحاً الى فَضْلِهِ وَ اسْباباً ذُلُلًا لِعَفْوِهِ « 1 » .\r\nخداوند همواره بندگان خود را به انواع شدايد مواجه مىكند و اقسام كوششها و مجاهدتها جلو پاى آنها مىگذارد ، تكاليفى گوناگون بر خلاف طبع آسايش طلب آنها بر آنها مقرر مىدارد تا غرور و تكبر از دلشان بيرون رود ، نفوسشان عادت كند به عبوديت خدا ، و اين وسيله‌اى است براى اينكه درهاى فضل و رحمت و عنايت پروردگار به روى آنها گشوده شود .\r\n\r\nعسر و حرج\r\nدر آخر سخن به‌طور اشاره يك نكته را يادآورى مىكنم . ممكن است بگوييد پس با اين حرفها تكليف آن مطلب ديگر چه مىشود كه مىگويند در اسلام عسر و حرج نيست ، كلفت و مشقت نيست ؟\r\n\r\n\r\n\r\n\r\n","description":"","footnote":"\r\n( 1 ) نهج البلاغه ، خطبهء 190 .\r\n","page_name":" 757 ","page_number":757},
  {"content":"\r\n\r\nاينها دو مطلب است . درست است كه مقررات دين مقدس اسلام مبنى بر كلفت نيست ، مبنى بر حرج نيست  ( ما جعل عليكم فى الدين من حرج )  « 1 » ، به طورى نيست كه عمل به آن مقررات پاى بند بشر و مزاحم او باشد ، اما اين ، دليل اين نيست كه اسلام اساس تربيت خود را بر نازپرورى و ضعيف پرورى نهاده است . نازپرورى و در نتيجه ضعيف پرورى يك مطلب است ، كلفت نبودن و حرج نبودن و مزاحم نبودن و دست و پاگير نبودن تكاليف اسلامى مطلب ديگرى است .\r\n\r\n\r\n\r\n\r\n","description":"","footnote":"\r\n( 1 ) حج / 78 .\r\n","page_name":" 758 ","page_number":758},
  {"content":"\r\n\r\n\r\nفوايد و آثار ايمان [ بيست گفتار 
  ]\r\nاين سخنرانى در 13 جمادى الاولى 1382 هجرى قمرى ( 1341 هجرى شمسى ) ايراد شده است .\r\nناصرخسرو مىگويد :\r\n ز دنيا روى زى دين كردم ايراك * مرا بىدين جهان چَه بود و زندان \r\n مرا پورا ز دين ملكى است در دل * كه آن هرگز نخواهد گشت ويران \r\nدر باب ايمان دو جهت غالباً مورد توجه است : يكى اينكه ايمان و عقيدهء دينى از چه ناشى مىشود و چه عاملى سبب شده و مىشود كه بشر به سوى دين و ايمان سوق داده مىشود ؟ آيا آن عامل ، داخلى است يا خارجى ؟ يعنى آيا از فطرت ذاتى بشر سرچشمه مىگيرد يا آنكه پاره‌اى عوامل خارجى بشر را به اين طرف سوق مىدهند ؟ به عبارت ديگر ريشه و اصل و مبناى حس دينى چيست ؟ و اين حس چقدر محتوى حقيقت است ؟ جهت دوم ، آثار و فوايد دين و ايمان است . هركدام از اينها بحث جالب و قابل توجهى است .\r\n\r\nسرمايه يا سربار ؟\r\nبحث امروز ما در اطراف اين است كه ايمان و اعتقاد مذهبى چه اثرى مىتواند داشته باشد ؟ يك نفر ممكن است واقعاً مؤمن و معتقد باشد و هم ممكن است بى ايمان و لامذهب باشد و در بىدينى بسر ببرد . جاى اين است كه بحث شود آيا\r\n\r\n","description":"","footnote":"","page_name":" 759 ","page_number":759},
  {"content":"\r\n\r\nايمان و اعتقاد مذهبى يك سرمايه است براى بشر كه اگر آن را از دست داد يكى از سرمايه‌هاى زندگى و حيات را از دست داده ، يا اينكه يك قيد و سربارى است ، اگر آن را از دست داد در زندگى چيزى را نباخته بلكه بارى را از دوش خود برداشته است ؟ .\r\nتولستوى كه يكى از متفكرين و نويسندگان بزرگ قرن ماست و شهرت جهانى دارد ، مىگويد : « ايمان آن چيزى است كه آدمى با آن زندگى مىكند . » مقصود او اين است كه ايمان بهترين سرمايهء زندگى است ؛ اگر انسان آن را از كف داد ، مهمترين سرمايهء زندگى را از دست داده است .\r\nبسيار چيزها را بايد سرمايهء زندگى شمرد . سلامت يك سرمايهء زندگى است ، امنيت همين‌طور ، ثروت همين‌طور ، علم و معرفت همين‌طور ، عدالت اجتماعى همين‌طور ، داشتن همسر و فرزندان صالح همين‌طور ، داشتن دوستان شايسته و صميمى همين‌طور ، تربيت عالى همين‌طور ، سلامت روح و روان همين‌طور . همهء اينها سرمايه‌هاى زندگى به شمار مىروند . هركدام از اينها كه نباشد ، نقصى در سعادت و كمال انسان خواهد بود و انسان يكى از سرمايه‌ها را از كف داده است .\r\nنبودِ هركدام از اينها نوعى از بدبختى است .\r\nايمان هم يكى از سرمايه‌ها بلكه بالاتر از همهء آنهاست . قرآن كريم مىفرمايد : .\r\n  يا ايها الذين آمنوا هل ادلكم على تجارة تنجيكم من عذاب اليم . تؤمنون بالله و رسوله   « 1 » .\r\nآيا شما را به يك تجارت و بازرگانى كه شما را از شكنجه‌هاى دردناك نجات مىدهد راهنمايى كنم ؟ آن اين است كه به خدا و پيغمبر او ايمان بياوريد .\r\nچنان كه مىبينيم قرآن كريم از ايمان به خدا و پيغمبر به عنوان تجارت و سرمايه ياد كرده است .\r\nاين مطلب مقدمتاً بايد گفته شود كه بشر مطلقاً محسوسات و ماديات را قبل از\r\n\r\n\r\n\r\n\r\n","description":"","footnote":"\r\n( 1 ) صف / 10 و 11\r\n","page_name":" 760 ","page_number":760},
  {"content":"\r\n\r\nامور معنوى مىشناسد . سرّش هم واضح است . مثلًا ثروت يك سرمايهء زندگى است ، هر كسى زود آن را مىشناسد و به ارزش آن پى مىبرد ، بلكه احياناً بيشتر از مقدار لازم براى آن ارزش قائل مىشود ؛ حرص و طمع زياد پيدا مىكند و در نتيجه ، هم براى خودش و هم براى اجتماع موجب دردسر مىشود .\r\nاز طرف ديگر اخلاق خوش و تربيت صحيح و تأدّب به آداب خوب هم يك سرمايهء ديگر است براى زندگى و باعث پيشرفت و ترقى و كمال و سعادت است ، بلكه به درجاتى اثرش از ثروت بالاتر است ، اما بشر دير آن را مىشناسد و دير به ارزشش پى مىبرد . آدمى يا بايد طبعاً خيلى هوشمند و زيرك و نكته سنج باشد كه ارزش و اهميت اخلاق خوب و تربيت عالى را درك كند و يا بايد به او تعليم داده باشند و از زبان معلم و يا بزرگان بشر شنيده باشد ( مثل اينكه على عليه السلام مىفرمايد :\r\nحُسْنُ الْخُلْقِ خَيْرُ رَفيقٍ « 1 » يا مىفرمايد : رُبَّ عَزيزٍ اذَلَّهُ خُلْقُهُ وَ رُبَّ ذَليلٍ اعَزَّهُ خُلْقُهُ « 2 » بر خلاف ثروت كه در كودكى ارزشش روشن مىشود .\r\nايمان هم عيناً همين‌طور است . چه بسيار اشخاصى كه از اين موهبت عظمى بهره مندند و در سايهء آن به خوشى و رضايت زندگى مىكنند ، سلامتى جسم و جان و طول عمرشان مديون همان ايمانى است كه در دل آنهاست ، اما خودشان به اين مطلب توجه ندارند . بسيارى هم برعكس اين هستند و عمرى در رنج و ترديد و خودخورى و ترس و دلهره بسر مىبرند ، سلامت جسم و جان خود را از كف داده ، زود پير و شكسته مىشوند و خودشان نمىتوانند بفهمند علت اصلى همهء اينها اين بود كه يك سرمايهء بزرگى از سرمايه‌هاى زندگى را از كف دادند . اين مطلب از راه توجه به آثار ايمان بايد رسيدگى شود .\r\n\r\nپشتوانهء اخلاق\r\nاولين اثر ايمان اين است كه پشتوانهء اخلاق است ، يعنى اخلاق - كه خود يك سرمايهء بزرگ زندگى است - بدون ايمان اساس و پايهء درستى ندارد . زيربناى همهء اصول اخلاقى و منطق همهء آنها بلكه سر سلسلهء همهء معنويات ، ايمان مذهبى يعنى\r\n\r\n\r\n\r\n\r\n","description":"","footnote":"\r\n( 1 ) بحارالانوار ، ج 71 / ص 396 : اخلاق نيكو بهترين يار است .\r\n( 2 ) همان مأخذ : چه بسا عزيزى كه اخلاق بدش او راخوار كرده و چه بسا ذليلى كه اخلاق پسنديده‌اش وى را عزيز نموده .\r\n","page_name":" 761 ","page_number":761},
  {"content":"\r\n\r\nايمان و اعتقاد به خداست . كرامت ، شرافت ، تقوا ، عفت ، امانت ، راستى ، درستكارى ، فداكارى ، احسان ، صلح و سلم بودن با خلق خدا ، طرفدارى از عدالت ، از حقوق بشر و بالاخره همهء امورى كه فضيلت بشرى ناميده مىشود و همهء افراد و ملتها آنها را تقديس مىكنند و آنهايى هم كه ندارند تظاهر به داشتن آنها مىكنند ، مبتنى بر اصل ايمان است ، زيرا تمام آنها مغاير با اصل منفعت پرستى است و التزام به هريك از اينها مستلزم تحمل يك نوع محروميت مادى است . آدمى بايد دليلى داشته باشد كه رضايت به يك محروميت بدهد . آنگاه رضايت مىدهد كه محروميت را محروميت نداند . اين جهت آنگاه ميسر است كه به ارزش معنويت پى برده و لذت آن را چشيده باشد . زيربناى هر انديشهء معنوى ايمان به خداست .\r\nحداقل اثر ايمان به خداى عادل حكيم اين است كه يك مؤمن عادى مطمئن مىشود كه كار خوب و صفت خوب در نزد خدا از بين نمىرود  ( ان الله لا يضيع اجر المحسنين )  « 1 » ، هر محروميتى از اين قبيل ، نوعى بازيافت است .\r\nبشر واقعاً دو راه بيشتر ندارد : يا بايد خودپرست و منفعت پرست باشد و به هيچ محروميتى تسليم نشود و يا بايد خداپرست باشد و محروميتهايى را كه به عنوان اخلاق متحمل مىشود محروميت نشمارد و لااقل جبران شده بداند . انسانيت و گذشت و احسان اگر بر پايهء تقواى الهى و طلب رضاى الهى نباشد ، بر پرتگاه خطرناكى است :\r\n ا فمن اسس بنيانه على تقوى من الله و رضوان خير ام من اسس بنيانه على شفا جرف هار  « 2 » .\r\nآيا آن كس بهتر است كه بناى كار خود را بر تقوا و رضاى خدا قرار داد يا آن كس كه بناى كار خود را بر لب پرتگاهى قرار داده كه زير آن خالى است و مشرف به سقوط است ؟ .\r\nكسى كه تكيه گاه اخلاق و شخصيتش غير خدا باشد ، مانند اين است كه بر\r\n\r\n\r\n\r\n\r\n","description":"","footnote":"\r\n( 1 ) توبه / 120 : خداوند پاداش نيكوكاران را ضايع نمىگذارد .\r\n( 2 ) توبه / 109 .\r\n","page_name":" 762 ","page_number":762},
  {"content":"\r\n\r\nپرتگاه مشرف به سقوطى گام برمىدارد ، هر لحظه احتمال سقوط دارد .\r\n مثل الذين اتخذوا من دون الله اولياء كمثل العنكبوت اتخذت بيتا و ان اوهن البيوت لبيت العنكبوت  « 1 » .\r\nمَثَل آنان كه دوستان و سرپرستانى غير خدا انتخاب كرده و به آنها اتكا كرده‌اند مَثَل عنكبوت و خانهء عنكبوت است ، سست ترين خانه‌ها خانهء عنكبوت است .\r\nاين آيه ناظر به اين است كه غير خدا را نمىتوان تكيه گاه عمل قرار داد ؛ غير خدا تكيه گاه قرار مىگيرد اما سست و بىپايه است . با تقليد و تلقين و ايجاد عادت قسراً و موقتاً مىتوان افرادى فداكار و با گذشت تربيت كرد اما اين نوعى اغفال و قسر است ، همه را براى هميشه از راه نادرست نمىتوان برد . حكما گفته‌اند : ا لْقَسْرُ لايَدومُ « 2 » . همان طورى كه خداوند سر سلسلهء موجودات است و همهء موجودات قائم و متكى به ذات او هستند ، معرفت و ايمان به خدا هم سر سلسلهء همهء معنويات و فضايل اخلاقى و معنوى است . معنويات منهاى خداشناسى مانند اسكناس منتشر بدون پشتوانه است ، يعنى اعتبار ندارد ، كاغذ بىاعتبارى بيش نيست .\r\nدر آيهء كريمهء قرآن مىفرمايد : .\r\n  ضرب الله مثلا كلمة طيبة كشجرة طيبة اصلها ثابت و فرعها فى السماء . تؤتى اكلها كل حين باذن ربها و يضرب الله الامثال للناس لعلهم يتذكرون   « 3 » .\r\nخداوند سخن پاك ( عقيدهء پاك ) را به درخت سالم و بىعيب مثل مىزند كه ريشه‌اش در زمين ، محكم جا گرفته و شاخه‌اش سر به آسمان كشيده است ، همه وقت ميوه مىدهد به اذن پروردگار . خداوند براى مردم مثلها مىآورد ، باشد كه تنبّه پيدا كنند .\r\n\r\n\r\n\r\n\r\n","description":"","footnote":"\r\n( 1 ) عنكبوت / 41 .\r\n( 2 ) كار مخالف طبيعت ، دوام نخواهد داشت .\r\n( 3 ) ابراهيم / 24 و 25 .\r\n","page_name":" 763 ","page_number":763},
  {"content":"\r\n\r\nاين مَثَل براى اين است كه درخت انسانيت اگر بخواهد راستى بارور و ميوه ده باشد بايد ريشهء توحيدى و ايمانى داشته باشد .\r\nبعد مثالى ديگر ذكر مىكند ، مىفرمايد : .\r\n و مثل كلمة خبيثة كشجرة خبيثة اجتثت من فوق الارض ما لها من قرار  « 1 » .\r\nمثل سخن ناپاك ( عقيدهء باطل و بىپايه ) مثل درخت بدى است كه ريشه‌اش از زمين جدا شده و قرار و ثباتى ندارد .\r\nآنگاه مىفرمايد : .\r\n يثبت الله الذين آمنوا بالقول الثابت فى الحياة الدنيا و فى الآخرة  « 2 » .\r\nخداوند اهل ايمان را بر سخن حق و درست براى هميشه ثابت و پابرجا و تزلزل ناپذير نگه مىدارد در دنيا و آخرت .\r\nايضاً راجع به بىايمانى مىگويد :\r\n    ا رايت الذى يكذب بالدين . فذلك الذى يدع اليتيم . و لا يحض على طعام المسكين     « 3 » .\r\nآيا ديدى آن كس را كه دين را دروغ مىداند ؟ او همان كس است كه با بى رحمى يتيم را از خود طرد مىكند ، عنايتى ندارد به اينكه فقرا سير بشوند ، ديگران را به سير كردن گرسنگان و بىنوايان وادار نمىكند .\r\nمىخواهد بفرمايد آن كه پشت به دين كرده به همهء فضيلتها پشت كرده است ، آن كه عاطفهء دينى و ايمانى را - كه مبنا و اساس و پشتوانه و منطق انسانيت است - از دست داده انسانيت و عواطف انسانى را از دست داده است .\r\n\r\n\r\n\r\n\r\n","description":"","footnote":"\r\n( 1 ) ابراهيم / 26 .\r\n( 2 ) ابراهيم / 27 .\r\n( 3 ) ماعون / 1 - 3 .\r\n","page_name":" 764 ","page_number":764},
  {"content":"\r\n\r\nامور معنوى مطلقاً مستلزم تحمل يك نوع محروميت مادى است . تا يك مبنا و اساس درستى در كار نباشد ، بشر بىجهت تحمل محروميت نمىكند . طبيعى ترين محصول افكار مادى ، اخلاق مادى يعنى اخلاق مبتنى بر خودپرستى و منفعت پرستى است .\r\nاين فرمان كه : .\r\n كونوا قوامين بالقسط شهداء لله و لو على انفسكم او الوالدين و الاقربين  « 1 » .\r\nعدالت را جداً به پا نگه داريد ، گواهى را به خاطر خدا بدهيد نه به ملاحظات ديگر ، هرچند عليه پدر و مادر يا خويشاوندان شما باشد .\r\nيا اينكه : .\r\n كونوا قوامين لله شهداء بالقسط و لا يجرمنكم شنآن قوم على الا تعدلوا اعدلوا هو اقرب للتقوى  « 2 » .\r\nبسيار براى خدا قيام كنيد ، به عدالت اداى شهادت كنيد ، مبادا دشمنى قومى با شما - ولو دشمنى دينى - سبب گردد كه از حق و عدالت منحرف شويد ، به هرحال عدالت كنيد كه عدالت به تقوا نزديكتر است .\r\nاينها فرمانهايى است كه فقط دين صلاحيت دارد بدهد و از طرف دين هم بوده كه پذيرفته و عمل شده است .\r\nپس معلوم مىشود كه اخلاق ، عدالت اجتماعى ، امنيت اجتماعى ، انسانيت ، همه سرمايه‌هايى هستند كه به دست آوردن و حفظ اينها سرمايهء ديگرى لازم دارد كه نامش ايمان است .\r\nاميرالمؤمنين ( صلوات اللَّه عليه ) مىفرمايد :\r\n\r\n\r\n\r\n\r\n","description":"","footnote":"\r\n( 1 ) نساء / 135 .\r\n( 2 ) مائده / 8 .\r\n","page_name":" 765 ","page_number":765},
  {"content":"\r\n\r\nمَنِ اسْتَحْكَمَتْ لى فيهِ خَصْلَةٌ مِنْ خِصالِ الْخَيْرِ احْتَمَلْتُهُ عَلَيْها وَ اغْتَفَرْتُ فَقْدَ ماسِواها ، وَ لا اغْتَفِرُ فَقْدَ عَقْلٍ وَ لا دينٍ ، لِأنَّ مُفارَقَةَ الدّينِ مُفارَقَةُ الْأمْنِ فَلايُتَهَنَّأُ بِحَياةٍ مَعَ مَخافَةٍ ، وَ فَقْدُ الْعَقْلِ فَقْدُ الْحَياةِ وَ لا يُقاسُ الّا بِالْامْواتِ « 1 » .\r\nاگر كسى يك خصلت از خصال خير در او باشد ، كافى است كه ساير صفات و خصلتهاى او را تحمل كنم و ببخشم مگر دو چيز را : يكى بىعقلى و يكى بىايمانى .\r\nآنجا كه دين و ايمان نيست امنيت نيست . به آدم بىايمان در هيچ چيز نمىشود اعتماد و اطمينان كرد . آنجا كه امنيت و اعتماد و اطمينان نيست زندگى گوارا نيست ، دائماً نگرانى است ، خوف است ، اضطراب و دلهره است ؛ آدمى هميشه بايد مواظب خود باشد كه از ناحيهء همان دوستان خود خيانت نبيند . اما آنجا كه عقل نيست حيات و زندگى نيست ، مردگى است ، [ فاقد عقل را 
  ] بايد [ در شمار 
  ] مردگان به حساب آورد .\r\nبه‌طور كلى ما در صفات اخلاقى آن اندازه تقوا و عفت و امانت مىخواهيم كه حتى در نهانخانه‌ها و سرّالسرّ هم حافظ بشر باشد . عدالت به زيردستان حتى در حال قدرت و توانايى مىخواهيم ، شجاعت و شهامت در مقابل زور مىخواهيم ، استقامت و پايدارى مىخواهيم ، قطع اعتماد به غير و تكيه به خود و باطن ذات خود مىخواهيم ، صفا و صميميت و محبت مىخواهيم . همهء اينها يا فقط در پرتو ايمان پيدا مىشود و يا آنكه فرد كامل و اعلاى آن منحصراً در پرتو ايمان دينى پيدا مىشود .\r\n\r\nسلامت جسم و جان\r\nاثر ديگر ايمان ، سلامت جسم و جان است . على عليه السلام دربارهء تقوا مىفرمايد :\r\nدَواءُ داءِ قُلُوبِكُمْ وَ شِفاءُ مَرَضِ اجْسادِكُمْ « 2 » .\r\nدواى بيمارى روحى و شفاى امراض جسمانى شماست .\r\n\r\n\r\n\r\n\r\n","description":"","footnote":"\r\n( 1 ) كافى ، ج 1 / ص 27 .\r\n( 2 ) نهج البلاغه ، خطبهء 196 .\r\n","page_name":" 766 ","page_number":766},
  {"content":"\r\n\r\nالبته معلوم است كه ايمان ، گَرد و قرص و كپسول نيست . اثرش در سلامت جسم و جان وقتى فهميده مىشود كه انسان بداند كه آدم باايمان ، روحى مطمئن‌تر و اعصابى آرامتر و قلبى سالمتر دارد ؛ دائماً در فكر نيست كجا را ببرد و كجا را بخورد ، اگر ديگران به نوايى رسيدند از حسادت آتش نمىگيرد و حرص و بخل و طمع آتش به جانش نمىافكند ، ناراحتيهاى عصبى او را به زخم معده و زخم روده مبتلا نمىسازد ، افراط در شهوت او را ضعيف و ناتوان نمىكند ، عمرش طولانىتر مىشود .\r\nسلامت تن و سلامت روح بستگى زيادى دارد به ايمان . موضوع افزايش بيماران روانى كه بيمارستانها را پر كرده‌اند و دائماً رو به افزايش است ، يكى از مسائل اجتماعى روز به شمار مىرود . آمار نشان مىدهد كه اين بيماريها همه يا بيشتر آنها در ميان طبقه‌اى است كه از موهبت ايمان به خدا و اعتقاد خالص به مبدأ متعال بىبهره‌اند . منشأ اين بيماريهاى روانى احساس محروميتها و مغبونيتهاى اجتماعى است . ايمان حكم داروى پيشگيرى را دارد . البته مقصود اين نيست كه لازمهء ايمان اين است كه بايد به همهء محروميتها تن داد و تسليم شد ؛ مقصود اين است كه با وجود ايمان ، محروميتها انسان را از پا در نمىآورد ، تعادل او را محفوظ نگه مىدارد .\r\n\r\nانطباق با محيط\r\nاثر ديگر ايمان ، ايجاد تعادل و هماهنگى بين فرد و جامعه است . اصلى در زيست شناسى است كه مىگويد شرط ادامهء حيات يك موجود زنده اين است كه محيط و شرايط محيط زندگى با وضع خاص ساختمانى آن موجود زنده سازگار و منطبق باشد ؛ اما اگر مخالف بود ، در اين صورت اگر آن موجود زنده توانست در خود تغييراتى ايجاد كند ( يعنى اگر تدريجاً تغييراتى مناسب با محيط در آن موجود زنده به وجود آمد و بين او و محيط ، سازگارى و انطباق پيدا شد ) آن موجود مىتواند به حيات خود ادامه دهد ، و اما اگر چنين تغييرات مناسبى در او پيدا نشد و بين او و محيط سازگارى و انطباق به عمل نيامد آن موجود محكوم به فناست ، زيرا او جزء است و عوامل و اوضاع محيطْ كل ، او محاط است و آنها محيط ؛ جزء تابع كل و محاط تابع محيط است .\r\n\r\n","description":"","footnote":"","page_name":" 767 ","page_number":767},
  {"content":"\r\n\r\nبشر از لحاظ محيط طبيعى يعنى نقطهء طبيعى زندگى همين‌طور است ؛ اگر در محيط غير متناسبى قرار بگيرد از طرفى جهازات داخلى بدنش به‌طور خودكار به فعاليت مىافتند تا او را با محيط ، مناسب و موافق و سازگار كنند ، و از طرف ديگر او خودش سعى مىكند با قوهء ابتكار خود با عوامل محيط و طبيعت مبارزه كند و آنها را با خود منطبق كند .\r\nانسان علاوه بر محيط طبيعى ، محيط اجتماعى هم دارد ، بايد با اين محيط نيز منطبق باشد . عوامل اجتماعى عبارت است از ساير افراد با صفات و حالاتى كه دارند و اعمالى كه از آنها سر مىزند و قوانين و مقررات و عادات و آدابى كه بر آن اجتماع حكمفرماست . شرايط زندگى خصوصى انسان در محيط اجتماعى عبارت است از ميلها و آرزوها و احتياجات شخصى . ايندو بايد با يكديگر منطبق شوند .\r\nانعطافى از اجتماع و انعطافى از فرد لازم است . انعطاف و انطباق اجتماع به اين است كه اجتماعْ عادل و حافظ منافع جمع باشد ، بر محور مصالح جمع بگردد نه بر محور منافع فرد . انطباق و انعطاف فرد عبارت است از رضا و تسليم به مصالح جمع و گذشت از ميلها و هوسهاى شخصى . در مرحلهء اول و بالطبع هيچ گونه انطباقى بين فرد و اجتماع نيست ، زيرا اجتماع كه از افراد مختلف تشكيل شده و هر فردى از خود رأى و عقيده و ميلى دارد مخالف با ميل و عقيده و آرزوى فرد ديگر ، بين آنها تضاد و ناسازگارى است . بايد از دو طرف انعطافى پيدا شود تا انطباق به عمل آيد .\r\nانعطاف به اين است كه جامعه بر محور مصالح جمع بگردد ، و فرد در ناحيهء ميلها و آرزوهاى خود رضايت بدهد به آرزوها و هدفهاى اجتماعى . دين عامل اصلى اين تطابق است ، زيرا دين است كه به جامعه عدالت مىدهد و به فرد رضا و تسليم .\r\n\r\nمفهوم رضا و تسليم\r\nاينجا تا نام رضايت برده شد ممكن است در ذهن بعضىها فوراً اين مطلب بيايد كه رضايت و قناعت افراد به آنچه جامعه به آنها داده خوب نيست ، موجب سكون و تمكين و بىتحركى مىشود ، بر خلاف نارضايى كه عامل تحرك و جنبش است .\r\nعرض مىكنم رضايت بر دو قسم است : يك نوع رضايت ، مطلوب است و آن همين است كه فرد به سهم خود راضى باشد ، زيرا بالاخره هر فردى حق معين و سهم معينى دارد . هيچ كس نبايد فكر كند كه همه چيز بايد به شخص من تعلق بگيرد ، بايد\r\n\r\n","description":"","footnote":"","page_name":" 768 ","page_number":768},
  {"content":"\r\n\r\nبه حق خود راضى باشد ( وَ اجْعَلْنى بِقِسْمِكَ راضِياً قانِعاً ) « 1 » . قسم دوم رضايت دادن به تجاوز و ظلم است . اينجاست كه عصيان و نارضايتى كمال است . از نظر دين ، رضايت در اين گونه موارد نه تنها مطلوب نيست بلكه گناه است .\r\n\r\nتسلط بر نفس\r\nخاصيت ديگر ايمان تسلط كامل بر نفس است . نبايد چنين تصور كرد كه مسئلهء تسلط بر نفس يك مفهوم مذهبى است و فرع بر مذهب است ، اگر مذهب نبود تسلط بر نفس هم لازم نيست . اين تصور باطل است . تسلط بر نفس مثل مفاهيم اخلاقى از قبيل استقامت و عدالت است كه فرضاً كسى به مذهب معتقد نباشد نمىتواند منكر آنها بشود . اينها فرع بر دين و مذهب نمىباشند و مذهب اينها را به وجود نياورده ، بلكه مذهب اجراى اينها را بهتر تأمين كرده است .\r\nيكى از صحنه‌ها و ميدانهاى نبرد در زندگى كه براى بشر فرض است تسلط خود را بر آنجا مستقر كند ، صحنه و ميدان وجود خودش است .\r\nيكى از دانشمندان و متفكرين مشهور جهان در عصر حاضر مىگويد : انسان در برابر خود سه دشمن دارد و در سه جبهه مبارزه دارد : جبههء طبيعت ، جبههء افراد ديگر ، جبههء داخلى و نفسانى . در قسمت اول تا حد زيادى پيروز شده ، بر عوامل سرما و گرما و بيماريها و بلاها تا حدودى مسلط شده ، هرچند هنوز بلاهايى مثل زلزله و بيماريهايى مثل سرطان هست كه بشر نتوانسته بر آنها فائق آيد . مبارزه با افراد ديگر نيز ادامه داشته و دارد . از همه بالاتر مبارزهء با نفس است . هركس در داخل خود دچار يك كشمكش است .\r\nحديث معروف رسول اكرم صلى الله عليه و آله و سلم كه فرمود : مَرْحَباً بِقَوْمٍ قَضَوُا الْجِهادَ الْاصْغَرَ وَ بَقِىَ عَلَيْهِمُ الْجِهادُ الْاكْبَرُ « 2 » از همين معنى حكايت مىكند ، ولى چيزى كه قادر است انسان را بر طبيعت خود مسلط كند و آن را رام كند دين و ايمان است . به قول مولوى در شرح همان حديث نبوى :\r\n كشتن اين ، كار عقل و هوش نيست * شير باطن سخرهء خرگوش نيست \r\n\r\n\r\n\r\n\r\n","description":"","footnote":"\r\n( 1 ) برگرفته از دعاى كميل .\r\n( 2 ) كافى ، ج 5 / ص 12 : مرحبا به مردمى كه مبارزه و جهاد كوچك را انجام دادند و جهاد بزرگ به عهدهء آنها باقى است .\r\n","page_name":" 769 ","page_number":769},
  {"content":"\r\n\r\nسعدى مىگويد : .\r\nبزرگى را پرسيدم از معنى اين حديث : اعْدى عَدُوِّكَ نَفْسُكَ الَّتى بَيْنَ جَنْبَيْكَ « 1 » . گفت : به حكم آنكه هر آن شخص را كه با وى احسان كنى دوست گردد مگر نفس را كه هرچه مدارايش كنى مخالفت ورزد .\r\n فرشته خوى شود آدمى به كم خوردن * اگر خورد چو بهائم بيفتد او چو جماد \r\n مراد هركه برآرى مطيع امر تو گشت * خلاف نفس كه فرمان دهد چو يافت مراد \r\n\r\nعلم و مهارت\r\nالبته يك مطلب ديگر هست كه بايد متوجه بود و آن اينكه درست است كه ايمان بزرگترين سرمايه است اما استفاده از اين سرمايه نيز مانند همهء سرمايه‌هاى ديگر علم و مهارت لازم دارد ، احياناً ممكن است آن استفادهء كاملى كه بايد بشود نشود ؛ يا خود انسان نفهميده سوء استفاده كند يا يك كس ديگر از حس دينى بشر سوء استفاده بكند . اين خود مطلبى است كه دامنهء درازى دارد .\r\n\r\n\r\n\r\n\r\n","description":"","footnote":"\r\n( 1 ) محجّة البيضاء ، ج 5 / ص 6 : از همهء دشمنانت خطرناكتر ، نفس توست كه در ميان دو پهلويت قرار گرفته است .\r\n","page_name":" 770 ","page_number":770},
  {"content":"\r\n\r\n\r\nعقل و دل [ بيست گفتار 
  ]\r\nاين سخنرانى در 24 اسفند 1335 هجرى شمسى مطابق 12 شعبان 1376 قمرى ايراد شده است .\r\n\r\nانسان ، موجود دو كانونى\r\nدر روح انسان دو مركز و دو كانون موجود است كه هريك از ايندو ، منبع يك نوع فعاليتها و تجليات روحى است . نام يكى از اين دو كانون ، عقل يا خرد و نام آن ديگرى قلب يا دل است . فكر و انديشه و دورانديشى و حسابگرى و منطق و استدلال و علم و فلسفه از تجليات كانون عقل است ، و بعضى ديگر از تجليات روحى مانند خواستن و شيفته شدن و آرزو كردن و به حركت آوردن از كانون دل سرچشمه مىگيرد .\r\nاز كانون دل حرارت و حركت برمىخيزد و از كانون عقل هدايت و روشنايى . آن كس كه دلى افسرده و بىخواهش و بىاميد و آرزو دارد موجودى سرد و بىحركت و جامد است و هيچ گونه فعاليتى از او سر نخواهد زد ، به مرگ نزديكتر است تا به حيات ، و آن كس كه از نيروى عقل و فهم و تدبير بىنصيب است مانند ماشينى است كه در شب تاريك در حركت است و فاقد چراغ و راهنماست .\r\nگاهى ميان اين دو كانون توافق و هماهنگى حاصل مىشود ، چيزى را دل مىپسندد و عقل هم خوبى آن را تصديق و اعتراف مىكند . در اين گونه موارد انسان دچار اشكال و محظورى نمىشود . ولى بسيار اتفاق مىافتد كه اين توافق و\r\n\r\n","description":"","footnote":"","page_name":" 771 ","page_number":771},
  {"content":"\r\n\r\nهماهنگى حاصل نمىشود ، مثلًا دل چيزى را مىپسندد و شيفته و مايل مىشود ولى عقل دورانديش و حسابگر تصديق و امضا نمىكند و يا آنكه عقل خوبى چيزى را تصديق مىكند و گواهى مىدهد ولى براى دل ناپسند و دشوار است . اينجاست كه كشمكش و تنازع بين قلب و عقل درمىگيرد و اينجاست كه افراد با يكديگر مختلف مىشوند ، بعضى فرمان عقل را مىپذيرند و بعضى ديگر فرمان دل را .\r\nمثال ساده‌اى براى اين كشمكش و تنازع ذكر مىكنم : هر كسى به حكم غريزه به فرزند خود علاقه‌مند است و احساسات محبت آميزى نسبت به فرزند خود دارد و روى همين علاقه و محبت ، آسايش و راحتى فرزند خود را مىخواهد تا حدى كه به خودش رنج مىدهد تا آسايش او را فراهم كند . پاى تربيت اين فرزند به ميان مىآيد ، زيرا مطابق حسابى كه عقل دارد تربيت هر اندازه هم كه ملايم باشد خواه ناخواه مستلزم ناراحتيهايى براى بچه در ابتدا هست . گاهى بايد پدر و مادر رنج فراق و دورى فرزند خود را تحمل كنند . بر دل گران است كه رنج فراق فرزند را تحمل كند . اگر انسان بخواهد فرمان دل خود را بپذيرد بايد از تربيت فرزند خود - كه يگانه وسيلهء سعادت آيندهء اوست - صرف نظر كند ، و اگر بخواهد فرمان عقل را بپذيرد ناچار بايد بر خلاف رضاى دل خود رفتار كند .\r\nاز اين بالاتر تربيت و تهذيب نفس خود انسان است . تهذيب نفس و تحصيل اخلاق آدميت از هر چيزى دشوارتر و سخت‌تر است ، زيرا در اينجا غالباً عقل و دل در دو قطب مخالف قرار مىگيرند . مبارزه كردن با نفس امّاره سرپنجه‌اى بسيار قويتر از عقل و ايمان مىخواهد .\r\nرسول اكرم صلى الله عليه و آله و سلم به جمعى از جوانان عبور فرمود . ديد سنگ بزرگى را براى وزنه بردارى انتخاب كرده‌اند ، با برداشتن آن سنگ زور خود را مىآزمايند . فرمود :\r\nمىخواهيد من در ميان شما داورى كنم و بگويم از همه قويتر و زورمندتر كيست ؟\r\nگفتند : بلى يا رسولَ اللَّه . آنها گمان كردند كه پيغمبر آن كس را معين خواهد كرد كه بازويش قويتر باشد ، ولى بر خلاف انتظار آنها پيغمبر اكرم فرمود : قويترين شما آن كس است كه در هنگام غضب و خوشحالى ، نفس امّاره زمام را از كف عقل او نگيرد .\r\nقويترين شما آن كس نيست كه بازوى قويتر داشته باشد ، بلكه آن كس است كه روحيهء قويتر داشته باشد .\r\nدر مقام تهذيب نفس و تحصيل اخلاق هميشه يك جنگ و ستيز عجيب بين\r\n\r\n","description":"","footnote":"","page_name":" 772 ","page_number":772},
  {"content":"\r\n\r\nدو كانون عقل و دل درگير است . تهذيب نفس و تربيت براى هماهنگ ساختن اين دو كانون است ، مستلزم ضبط و كنترل خواهشهاى دل است . اساساً نظم و انضباط از كانون عقل ناشى مىشود و آشفتگى و خودسرى از كانون دل .\r\n\r\nجهاد اصغر و جهاد اكبر\r\nپيغمبر اكرم صلى الله عليه و آله و سلم در حديث معروفى با بيان لطيفى اين جنگ و ستيز را بيان كرد .\r\nاصحاب و ياران او از جهادى برمىگشتند ؛ رو كرد به آنها و فرمود : .\r\nمَرْحَباً بِقَوْمٍ قَضَوُا الْجِهادَ الْاصْغَرَ وَ بَقِىَ عَلَيْهِمُ الْجِهادُ الْاكْبَرُ « 1 » .\r\nمرحبا به مردمى كه از مبارزهء كوچك برگشته‌اند و جهاد بزرگ هنوز به عهدهء آنها باقى است .\r\nگفتند : يا رسول اللَّه ، جهاد بزرگ چيست ؟ فرمود : جهاد با نفس و مبارزه با طغيان و خواهشهاى دل .\r\n اى شهان كشتيم ما خصم برون * ماند خصمى زان بتر در اندرون \r\n كشتن اين ، كار عقل و هوش نيست * شير باطن سخرهء خرگوش نيست \r\n قد رجعنا من جهاد الاصغريم * با بتى اندر جهاد اكبريم \r\n سهل دان شيرى كه صفها بشكند * شير آن باشد كه خود را بشكند \r\nدر اين كشمكشها گاهى عقل ، دل و خواهشها را تحت تأثير و فرمان خود قرار مىدهد و گاهى بالعكس ، دل عقل را مطيع و فرمانبر خود قرار مىدهد . اينكه عقل كانون دل را تسخير كند و تحت فرمان خود درآورد معنايش واضح است ، محتاج به تفسير نيست ، و اما اينكه دل كانون عقل را مطيع خود سازد محتاج به توضيح است .\r\n\r\nتأثير دل در قضاوت عقل\r\nاگر عقل انسان آزاد باشد ، در امور آن‌طور قضاوت مىكند كه در واقع و نفس الامر چنان است : خوب را خوب و بد را بد مىبيند . اگر تحت تأثير و نفوذ كانون\r\n\r\n\r\n\r\n\r\n","description":"","footnote":"\r\n( 1 ) كافى ، ج 5 / ص 12 .\r\n","page_name":" 773 ","page_number":773},
  {"content":"\r\n\r\nخواهشهاى دل باشد آن‌طور قضاوت مىكند كه دل مىخواهد و مىپسندد نه آن طورى كه حقيقت هست . عقل در ذات خود قاضى عادلى است ولى بايد استقلال اين قوّهء قضايى محترم باشد ، قوّهء مجريه ( يعنى ميلها و خواهشها و تصميم و اراده‌ها ) او را دست نشاندهء خود قرار ندهد ؛ اگر دست نشانده شد انتظار عدالت از او نمىرود .\r\nاز سخنان مولاى متقيان على عليه السلام است ، مىفرمايد : .\r\nمَنْ عَشِقَ شَيْئاً اعْشى بَصَرَهُ وَ امْرَضَ قَلْبَهُ « 1 » .\r\nهركس كه به چيزى عشق بورزد و خواهش دلش نسبت به آن چيز طغيان كند ، آن عشق موجب شبكورى او مىشود و روحش را مريض مىكند .\r\nمقصود از اين شبكورى اين است كه در تاريكيهاى حوادث كه احتياج به هدايت و روشنايى عقل و منطق است ديگر نمىبيند . حب و بغض و دوستى و دشمنى در طرز قضاوت مؤثر است . شاعر مىگويد :\r\n وَ عَيْنُ الرِّضا عَنْ كُلِّ عَيْبٍ كَليلَةٌ * كَما انَّ عَيْنَ السُّخْطِ تُبْدِى الْمَساوِيا \r\nيعنى ديدنى كه از روى رضا و خوشبينى باشد همهء عيبها را مىپوشاند ، همان طورى كه ديدنى كه از روى دشمنى و عداوت باشد عيبها را آشكار مىنمايد .\r\n چون غرض آمد هنر پوشيده شد * صد حجاب از دل به سوى ديده شد \r\nو از همين جهت است كه انسان هر چيزى را كه متعلق به خودش است با چشم تحسين و اعجاب نگاه مىكند . به قول سعدى : « هركسى را عقل خود به كمال نمايد و فرزند خود به جمال . » انسان غريزهء حبّ به ذات دارد ، به خودش بيش از هر چيز و هر كسى علاقه‌مند است ، هميشه خودش را و آنچه وابسته به خودش است با عينك خوشبينى مىنگرد ، يعنى دربارهء خودش و آنچه مربوط به خودش است طورى قضاوت مىكند كه دلش راضى شود نه آن‌طور كه حقيقت است . انسان اخلاق بد خود را خوب مىپندارد و اعمال ناپسند خود را پسنديده .\r\n\r\n\r\n\r\n\r\n","description":"","footnote":"\r\n( 1 ) نهج البلاغه ، خطبهء 108 .\r\n","page_name":" 774 ","page_number":774},
  {"content":"\r\n\r\n ا فمن زين له سوء عمله فرآه حسنا  « 1 » .\r\nآيا پس آن كس كه آراسته شد در نظرش عمل بدش مثل آن كس است كه چنين نيست و بد را بد و خوب را خوب مىبيند ؟ .\r\n تالله لقد ارسلنا الى امم من قبلك فزين لهم الشيطان اعمالهم  « 2 » .\r\nبه خدا قسم كه پيغمبرانى به سوى امتهايى قبل از تو فرستاديم و شيطان اعمال آنها را در نظرشان زيبا جلوه داد .\r\n  قل هل ننبئكم بالاخسرين اعمالا . الذين ضل سعيهم فى الحياة الدنيا و هم يحسبون انهم يحسنون صنعا   « 3 » .\r\nآيا به شما خبر دهيم از زيانكارترين مردمان كه زحمت و كوشش آنها در زندگى دنيا به هدر رفته و خودشان مىپندارند كه عملشان نيك است ؟ .\r\nاميرالمؤمنين على عليه السلام مىفرمايد : .\r\nالْمُؤْمِنُ لايُصْبِحُ وَ لا يُمْسى الّا وَ نَفْسُهُ ظَنونٌ عِنْدَهُ « 4 » .\r\nمؤمن ، شامى را صبح و صبحى را شام نمىكند مگر آنكه نسبت به نفس خود و اعمال خود بدگمان است و هر لحظه احتمال مىدهد كه عملى ناپسند از او سر بزند .\r\nاگر انسان به اين مرحله برسد كه واقعاً به نفس خود بدگمان باشد و خود را در معرض صدور گناه و اعمال زشت بداند ، خود به خود مراقبت مىكند و جلو تجاوز و تعدى نفس خود را مىگيرد . واى به حال كسى كه صددرصد با عين الرضا و با عينك خوشبينى سراپاى وجود خود را مطالعه مىكند .\r\nپس ، از همين جا معلوم مىشود كه گاهى اين حالت براى انسان پيدا مىشود\r\n\r\n\r\n\r\n\r\n","description":"","footnote":"\r\n( 1 ) فاطر / 8 .\r\n( 2 ) نحل / 63 .\r\n( 3 ) كهف / 103 و 104 .\r\n( 4 ) نهج البلاغه ، خطبهء 174 .\r\n","page_name":" 775 ","page_number":775},
  {"content":"\r\n\r\nكه قوهء قضاوتش مريض مىشود ، غلط قضاوت مىكند ، از عدالت خارج مىشود ، آزادى از عقل او سلب مىگردد . اگر كانون عقل و انديشه مسخّر دل و خواهشهاى دل شد نه تنها انسان خود را به زبان ، پاك و بىعيب معرفى مىكند بلكه در دل و ضمير خود نيز واقعاً خود را پاك و بىعيب تصور مىكند . نمىتواند كه چنين نباشد ، زيرا اينچنين شخصى عقل و انديشه و نطق آزاد ندارد كه بتواند حقيقت را آنچنان كه هست ببيند . همان‌طور كه دست و پا و گردن انسان تا آزاد نباشد نمىتواند حركت كند ، عقل و فكر نيز همين‌طور است . گرفتارى و اسارت دست و پا و گردن به اين است كه با طناب و زنجير و غل آنها را ببندند ، و اسارت عقل به اين است كه خواهشهاى دل طغيان كند و زنجيرهايى از هوا و هوس‌ها ، از تعصب و تقليدها براى عقل بسازد .\r\nقرآن كريم در وصف رسول اكرم صلى الله عليه و آله و سلم مىفرمايد : .\r\n يأمرهم بالمعروف و ينهاهم عن المنكر و يحل لهم الطيبات و يحرم عليهم الخبائث و يضع عنهم اصرهم و الاغلال التى كانت عليهم  « 1 » .\r\nاو به نيكى امر و از زشتى نهى مىكند ، چيزهاى پاك را براى آنها روا و چيزهاى پليد و زيانبار را ناروا مىكند ، بار سنگين و غل و زنجيرها كه بر آنهاست از آنها برمىدارد .\r\nاين بار سنگين و غل و زنجيرها همانهاست كه بر عقل و روح مردم بوده و دست تواناى رسول خدا آنها را برداشت .\r\n\r\nخوشبينى به خود و بدبينى به ديگران\r\nيكى از علل عمدهء عدم موفقيت ما مردم به اصلاح جامعهء خود همين است كه هر فردى آنگاه كه به خودش نگاه مىكند و به اعمال خودش نظر مىافكند عينك خوشبينى به چشم مىزند و آنگاه كه به ديگران و اعمال ديگران نظر مىكند عينك بدبينى و بدگمانى ، و نتيجه اين است كه هيچ كس شخص خود را تقصيركار نمىداند\r\n\r\n\r\n\r\n\r\n","description":"","footnote":"\r\n( 1 ) اعراف / 157 .\r\n","page_name":" 776 ","page_number":776},
  {"content":"\r\n\r\nو چنين مىپندارد كه تقصير متعلق به ديگران است ؛ همه چشم به عدالت اجتماع دارند و هيچ كس فكر نمىكند كه عدالت اجتماع وقتى حاصل مىشود كه افراد ، عادل باشند .\r\n يا ايها الذين آمنوا كونوا قوامين بالقسط شهداء لله و لو على انفسكم او الوالدين و الاقربين ان يكن غنيا او فقيرا فالله اولى بهما فلا تتبعوا الهوى أن تعدلوا  « 1 » .\r\nاى مردم در كار بپاداشتن عدالتْ زياد بكوشيد ، گواهى را فقط به خاطر خدا بدهيد هرچند عليه خود شما يا پدر و مادر يا نزديكان شما باشد ، غصهء اينكه فلان خويشاوند غنى يا فقير است نخوريد ، خداوند كه خالق آنهاست از شما كه فقط رابطهء خويشاوندى داريد اولى است به اينكه حال آنها را رعايت كند ، مبادا به پيروى از هواى نفس از حق انحراف پيدا كنيد .\r\nيكى از فوايد اينكه تربيت مردم تربيت دينى باشد همين است كه مردم را در باطن روح و ضميرشان عادل و منصف مىكند . البته فرق است بين كسى كه از ايمان بهره‌اى داشته باشد و خدا را ناظر و شاهد اعمال و نيات خود بداند و آن كس كه محض مصلحت اجتماع كارى را بكند .\r\n يا ايها الذين آمنوا عليكم انفسكم لا يضركم من ضل اذا اهتديتم  « 2 » .\r\nاى كسانى كه ايمان آورده‌ايد ، بر شما باد مراقبت نفسهاى خودتان . فرضاً ديگران گمراه باشند گمراهى آنها به شما صدمه‌اى وارد نمىآورد اگر شما خودتان راه را يافته باشيد و در راه باشيد .\r\nمىدانيم كه در اسلام از طرفى نظارت بر اعمال ديگران جزء واجبات است ( پيغمبر فرمود : كُلُّكُمْ راعٍ وَ كُلُّكُمْ مَسْؤلٌ عَنْ رَعِيَّتِهِ « 3 » ) ولى از طرف ديگر اين فكر\r\n\r\n\r\n\r\n\r\n","description":"","footnote":"\r\n( 1 ) نساء / 135 .\r\n( 2 ) مائده / 105 .\r\n( 3 ) جامع الصغير ، ج 2 / ص 95 .\r\n","page_name":" 777 ","page_number":777},
  {"content":"\r\n\r\nشيطانى را هركس بايد از سر خود بيرون كند كه جامعه فاسد است و ديگران خرابند . خراب بودن و گمراه بودن ديگران عذرى براى اعمال بد ما پيش خدا نمىشود . يكى از تسويلات نفس انسانى همين است كه گناه خود را به گردن ديگران مىاندازد .\r\n\r\nعادت به تفكر و تعقل\r\nانسان براى اينكه از چنگال تسلط شهوات تباه كنندهء جسم و جان و عقل و ايمان و دنيا و آخرت نجات پيدا كند ، راهى جز تقويت جانب نيروى عقل ندارد . يكى از راههاى تقويت اين نيرو اين است كه كارى كند كه تعقل و تفكر در كارها برايش به صورت يك عادت درآيد ، از عجله در تصميم بپرهيزد .\r\nشخصى آمد خدمت رسول اكرم صلى الله عليه و آله و سلم عرض كرد : نصيحتى به من بفرماييد .\r\nفرمود : آيا اگر تو را نصيحتى بكنم عمل خواهى كرد ؟ آن مرد در جواب گفت : بلى ، و تا سه مرتبه اين سؤال و جواب بين رسول اكرم و آن مرد رد و بدل شد و در هر مرتبه رسول اكرم به او مىفرمود : آيا اگر دستورى بدهم عمل خواهى كرد ؟ و او در جواب مىگفت : بلى عمل خواهم كرد . پس از تعهد مؤكّدى كه رسول اكرم از آن مرد گرفت ، به او فرمود : اذا هَمَمْتَ بِامْرٍ فَتَدَبَّرْ عاقِبَتَهُ « 1 » يعنى هرگاه تصميم كارى را گرفتى اول تدبّر و تفكر كن و عاقبت و نتيجهء آن را ببين ، اگر رشد و هدايت است آن را تعقيب كن و اگر شر و ضلالت است از آن دورى كن .\r\nاز طرز تعهد گرفتن رسول اكرم از آن مرد معلوم مىشود كه براى اين جمله ، فوق العاده اهميت قائل بوده ؛ مىخواهد به ما بفهماند كه بايد عادت به فكر و تدبّر داشته باشيم و در هيچ كارى پيش از آنكه كاملًا آن را زير و رو كنيم و نتايج و عواقب آن را بسنجيم وارد نشويم .\r\nانسان بايد از منطق پيروى كند نه از احساسات . انسان در كارى كه از روى منطق صورت مىگيرد حساب و پيش بينىهاى لازم را كرده ، نورافكن عقل و انديشهء خود را به اطراف انداخته و جوانب و اطراف كار را تحت نظر گرفته است . ولى در كارى كه از روى احساسات صورت مىگيرد نقشه و حساب و دورانديشى\r\n\r\n\r\n\r\n\r\n","description":"","footnote":"\r\n( 1 ) بحارالانوار ، ج 71 / ص 339 .\r\n","page_name":" 778 ","page_number":778},
  {"content":"\r\n\r\nدر كار نيست ، صرفاً روح بشر از راهى داغ شده و هيجانى پديده آمده و انسان براى آنكه هيجان روحى خود را تسكين دهد به عملى مبادرت مىكند و به واسطهء غبار و تيرگى كه از تهيّج احساسات پيدا مىشود مجال دورانديشى و توجه به عواقب و نتايج كار از انسان سلب مىشود .\r\nبر همهء افراد بشر كم و بيش ، هم منطق حكومت مىكند و هم احساسات . يك جمله كه انسان در حضور جمعى ادا مىكند يا يك عملى كه در اجتماع انجام مىدهد ، از يك طرف وابسته به يك سلسله احساسات و عواطف و هيجانات درونى است و از طرف ديگر چون كم و بيش در اطرافش دقت و فكر شده وابسته به منطق و تعقل است . ولى برخى مردم بيشتر اهل منطق‌اند و بعضى مردم بيشتر اهل احساسات . جامعه شناسان مىگويند اين اختلاف در ميان ملل نيز ديده مىشود ؛ بعضى از ملل به منطق نزديكترند و بعضى به احساسات .\r\nاين دستور جامع رسول اكرم مىگويد : هميشه در كارها منطق را دخالت بده و جلو طغيان و حكومت احساسات را بگير ؛ مرد منطق باش نه احساسات . هر اندازه كه يك فرد يا يك ملت در راه كمال و ترقى پيش مىرود ، به تدريج از احساسات به منطق مىگرايد . نزديك شدن به حكومت منطق و خارج شدن از تحت سيطره و حكومت احساسات ، دليل بر پختگى و تكامل روح است . انسان در طفوليت و كودكى يك پارچه احساسات بىمنطق است و به همين جهت از اداره كردن خود و از حفظ مصالح خود عاجز است ، و به همين جهت است كه طفلى را زود مىشود در جريانى وارد كرد و احساساتش را استخدام كرد و به نفع خود در مجرايى به كار انداخت . اما هر اندازه كه از سنين عمر مىگذرد و تجربه زيادتر مىشود ، منطق در وجود انسان قوّت مىگيرد .\r\nالبته تنها مرور زمان و گذشتن عمر كافى نيست كه انسان را مرد منطق و تعقل كند ؛ اين فضيلت اخلاقى نيز مانند همهء فضايل ديگر اخلاقى تمرين و ممارست و مجاهدت لازم دارد ؛ اولًا اندوختهء علمى و سرمايهء فكرى لازم است ، ثانياً انسان بايد مدتى با زحمت خود را وادار كند كه در پيشامدها و تصميمها زياد فكر كند و تا عواقب و نتايج كارى را كاملًا نسنجد به هيجانات درونى خود ترتيب اثر ندهد .\r\nاز سخنان رسول اكرم است : ما اخافُ عَلى امَّتِىَ الْفَقْرَ وَ لكِنْ اخافُ عَلَيْهِمْ سوء\r\n\r\n","description":"","footnote":"","page_name":" 779 ","page_number":779},
  {"content":"\r\n\r\nالتَّدْبيرِ « 1 » يعنى نگرانى من بر امتم از ناحيهء فقر نيست ، فقر دردى است كه علاجش دشوار نيست ، نگرانى من از ناحيهء سوء تدبير و قلّت ميزان منطق و استدلال است .\r\nحديث ديگرى از رسول اكرم مأثور است كه ضمناً مشتمل بر داستانى است و عملًا در آن داستان فرق بين پيروى از منطق و پيروى از احساسات ديده مىشود : .\r\nمردى از اعراب به خدمت رسول اكرم آمد و از او نصيحتى خواست . رسول اكرم در جواب او يك جملهء كوتاه فرمود و آن اينكه : لا تَغْضَبْ يعنى خشم نگير ، و آن مرد هم به همين مقدار قناعت كرد و به قبيلهء خود برگشت . تصادفاً وقتى رسيد كه در اثر حادثه‌اى بين قبيلهء او و يك قبيلهء ديگر نزاع رخ داده بود و دو طرف صف آرايى كرده و آمادهء حمله به يكديگر بودند . آن مرد روى خوى و عادت قديم و تعصب قومى تهييج شد و براى حمايت از قوم خود سلاح به تن كرد و در صف قوم خود ايستاد . در همين حال گفتار رسول اكرم به يادش آمد كه نبايد خشم و غضب را در خود راه بدهد . خشم خود را فرو خورد و به انديشه فرو رفت . تكانى خورد و منطقش بيدار شد ، با خود فكر كرد چرا بىجهت بايد دو دسته از افراد بشر به روى يكديگر شمشير بكشند ؟ خود را به صف دشمن نزديك كرد و حاضر شد آنچه آنها به عنوان ديه و غرامت مىخواهند از مال خود بدهد . آنها نيز كه چنين فتوّت و مردانگى از او ديدند ، از دعاوى خود چشم پوشيدند . غائله ختم شد و آتشى كه از غليان احساسات افروخته شده بود ، با آب عقل و منطق خاموش گشت .\r\n\r\n\r\n\r\n\r\n","description":"","footnote":"\r\n( 1 ) عوالى اللئالى ، ج 4 / ص 39 .\r\n","page_name":" 780 ","page_number":780},
  {"content":"\r\n\r\n\r\nدعا [ بيست گفتار 
  ]\r\nاين سخنرانى در 21 رمضان 1378 هجرى قمرى مطابق 10 فروردين 1338 هجرى شمسى ايراد شده است .\r\n و اذا سالك عبادى عنى فانى قريب اجيب دعوة الداع اذا دعان فليستجيبوا لى و ليؤمنوا بى لعلهم يرشدون  « 1 » .\r\nامشب مصادف است با شب شهادت مولاى متقيان و پيشواى خداپرستان علىّ مرتضى عليه السلام . امشب علاوه بر اينكه شب شهادت مولاست ، احتمالًا شب قدر است ، شبى است كه زنده دلان اين شب را زنده مىدارند و به نماز و توبه و استغفار و دعا صبح مىكنند و قلب خود را در مثل امشب از كدورت گناهان صيقل مىدهند . به همين مناسبت چند كلمه‌اى در اطراف اين حالت معنوى يعنى دعا صحبت مىكنم .\r\n\r\nروحانيت دعا\r\nقطع نظر از اجر و پاداشى كه براى دعا هست و قطع نظر از اثر استجابتى كه بر دعا مترتب است ، دعا اگر از حد لقلقهء زبان بگذرد و دل با زبان هماهنگى كند و روح انسان به اهتزاز درآيد يك روحانيت بسيار عالى دارد ، مثل اين است كه انسان خود را غرق در نور مىبيند ، شرافت گوهر انسانيت را در آن وقت احساس مىكند .\r\n\r\n\r\n\r\n\r\n","description":"","footnote":"\r\n( 1 ) . بقره / 186 .\r\n","page_name":" 781 ","page_number":781},
  {"content":"\r\n\r\nآن وقت خوب درك مىكند كه در ساير اوقات كه چيزهاى كوچك او را به خود مشغول داشته بود و او را آزار مىداد چقدر پست و ساقط و سافل بوده . انسان وقتى كه از غير خدا چيزى مىخواهد احساس مذلت مىكند و وقتى كه از خدا مىخواهد احساس عزت . لهذا دعا ، هم طلب است و هم مطلوب ، هم وسيله است و هم غايت ، هم مقدمه است و هم نتيجه . اولياى خدا هيچ چيزى را به اندازهء دعا خوش نداشتند ، همهء خواهشها و آرزوهاى دل خود را با محبوب واقعى در ميان مىگذاشتند و بيش از آن اندازه كه به مطلوبهاى خود اهميت مىدادند به خودِ طلب و راز و نياز اهميت مىدادند ، هيچ گونه احساس خستگى و ملالت نمىكردند ، به تعبير اميرالمؤمنين خطاب به كميل نخعى :\r\nهَجَمَ بِهِمُ الْعِلْمُ عَلى حَقيقَةِ الْبَصيرَةِ وَ باشَروا رَوْحَ الْيَقينِ وَ اسْتَلانوا مَا اسْتَوْعَرَهُ الْمُتْرَفونَ وَ انِسوا بِمَا اسْتَوْحَشَ مِنْهُ الْجاهِلونَ وَ صَحِبُوا الدُّنْيا بِابْدانٍ ارْواحُها مُعَلَّقَةٌ بِالْمَحَلِّ الْاعْلى « 1 » .\r\nناگهان علم و آگاهى در كمال حقيقت بصيرت و بينش بر آنها و قلبشان فرود آمد و لذت يقين را درك كردند و با حقيقت آن تماس گرفتند ، و با آنچه دنياداران از آن در هراس‌اند و آن را ناخوش و دشوار مىدارند اينان خوشند و آن را نرم و دلپسند شمردند و به آنچه نادانان از آن گريزان‌اند مأنوس شدند ، و با اهل دنيا با بدنهايى كه روح آن بدنها متعلق به محل اعلى و عالم ربوبى است معاشرت كردند .\r\nبرعكسِ دلهاى زنگ گرفتهء سياه و قفل شده كه از درگاه خدا رانده شده‌اند .\r\n\r\nراهى از دل به خدا\r\nهر كسى از دل خود با خدا راه دارد . درى از همهء دلها به سوى خدا هست . حتى شقى ترين افراد در موارد گرفتارى و ابتلا ، در وقتى كه اسباب و علل به كلى از او منقطع مىشود ، تكانى مىخورد و به خدا التجا مىبرد . اين يك ميل فطرى و طبيعى\r\n\r\n\r\n\r\n\r\n","description":"","footnote":"\r\n( 1 ) . نهج البلاغه ، حكمت 139 .\r\n","page_name":" 782 ","page_number":782},
  {"content":"\r\n\r\nاست در وجود انسان . پردهء گناه و شقاوت گاهى روى آن را مىگيرد . در سختيها كه پرده زايل مىشود ، خود به خود اين ميل تحريك مىشود و به هيجان در مىآيد .\r\nشخصى از صادق آل البيت عليهم السلام پرسيد : چه دليلى بر وجود خدا هست ؟\r\nفرمود : آيا تاكنون كشتى سوار شده‌اى ؟ گفت : بلى . فرمود : آيا اتفاق افتاده كه دريا طوفانى شود و كشتى در شرف غرق شدن باشد و اميد تو از همه جا بريده شود ؟\r\nگفت : بلى ، يك چنين اتفاقى افتاد . فرمود : آيا در آن وقت دلت متوجه به جايى بود و ملجأ و پناهى مىجست و از يك نقطه‌اى خواهش مىكرد كه تو را نجات دهد ؟\r\nگفت : بلى . فرمود : او همان خداست .\r\nامام صادق عليه السلام خداوند را از راه دل خود او به او شناساند  ( و فى انفسكم ا فلا تبصرون )  « 1 » . اين ميل و اين توجه كه در فطرت بشر هست كه در مواقع انقطاعِ اسباب متوجه قدرت قاهرهء غالبى فوق اسباب و علل ظاهرى مىشود ، دليل بر وجود چنين قدرتى است . اگر نبود ، چنين ميلى وجود پيدا نمىكرد .\r\nالبته فرق است بين اينكه ميلى در وجود انسان باشد و اينكه انسان آن ميل را كاملًا بشناسد و هدف آن را بداند . ميل به شير خوردن از ابتدا در كودك هست . وقتى كه گرسنه مىشود و اين احتياج در وجودش پيدا مىشود ، اين ميل تحريك مىشود و او را هدايت مىكند كه در جستجوى پستانِ نديده و نشناخته و انس و عادت نگرفته برآيد . همان ميل او را هدايت مىكند . اين ميلْ خودش خود به خود راهنماست ، او را وادار مىكند كه دهانش را باز كند و در جستجو برآيد ، اگر نيافت گريه كند . خود گريه كردن ، استمداد و كمك خواستن از مادر است ، همان مادرى كه هنوز او را نمىشناسد و از وجودش اطلاع ندارد . ولى خود طفل هيچ نمىداند كه هدف اين ميل چيست ، هدف اين گريه چيست ، براى چه اين ميل در وجودش پديد آمده ؛ نمىداند جهاز هاضمه‌اى دارد و آن جهاز مادهء غذايى مىخواهد ، بدن بدل مايتحلّل مىخواهد . او نمىداند براى چه [ شير 
  ] مىخواهد و نمىداند فلسفهء گريه اعلام مادر است ، همان مادرِ نشناخته كه تدريجاً بايد او را بشناسد .\r\nما نسبت به ميلهاى عالى انسانيت ، ميل خداجويى و خداخواهى ، ميل به دعا و التجا به خداى ناديده ، حالت همان طفل نوزاد را داريم نسبت به پستانِ نديده و\r\n\r\n\r\n\r\n\r\n","description":"","footnote":"\r\n( 1 ) ذاريات / 21 .\r\n","page_name":" 783 ","page_number":783},
  {"content":"\r\n\r\nنشناخته و مادرِ نديده و نشناخته .\r\n همچو ميل كودكان با مادران * سرّ ميل خود نداند در لبان \r\n همچو ميل مفرط هر نو مريد * سوى آن پير جوانبخت مجيد \r\n جزو عقل اين از آن عقل كل است * جنبش اين سايه زان شاخ گل است \r\n سايه‌اش فانى شود آخر در او * پس بداند سرّ ميل و جستجو \r\n انا لله و انا اليه راجعون  « 1 » .\r\n الا الى الله تصير الامور  « 2 » .\r\nالبته اگر پستانى و شيرى كه مناسب با معدهء طفل است نبود ، غريزه هم او را به آن طرف هدايت نمىكرد . ارتباط و پيوستگى است بين اين ميل و آن غذاى موجود .\r\nهمچنين است ساير ميلهاى وجود انسان . هيچ ميلى به عبث در وجود انسان گذاشته نشده ، همهء ميلها روى احتياج و براى رفع احتياج گذاشته شده .\r\n\r\nانقطاع اضطرارى ، انقطاع اختيارى\r\nانسان در دو حال ممكن است خدا را بخواند : يكى در وقتى كه اسباب و علل از او منقطع شود و دچار سختى و اضطرار گردد ، و يكى در وقتى كه روحْ خودش اوج بگيرد و خودْ خويشتن را از اسباب و علل منقطع كند . در حال اضطرار و انقطاع اسباب ، انسان خود به خود به طرف خدا مىرود ، احتياج به دعوت ندارد و البته اين كمالى براى نفس انسان نيست ؛ كمال نفس در اين است كه خودش خود را منقطع سازد و اوج بگيرد .\r\n\r\nشرايط دعا\r\nدعا را شرايطى است . شرط اولش اين است كه واقعاً خواستن و طلب در وجود انسان پيدا شود و تمام ذرات وجود انسان مظهر خواستن گردد ، واقعاً آنچه\r\n\r\n\r\n\r\n\r\n","description":"","footnote":"\r\n( 1 ) بقره / 156 .\r\n( 2 ) شورى / 53 .\r\n","page_name":" 784 ","page_number":784},
  {"content":"\r\n\r\nمىخواهد به صورت يك احتياج و استدعا و حاجت درآيد ، همان طورى كه اگر در يك نقطهء بدن يك احتياجى پيدا شود تمام اعضا و جوارح شروع مىكنند به فعاليت و حتى ممكن است عضوى به مقدار زيادى از كار خود بكاهد براى رفع احتياجى كه در فلان نقطهء بدن پيدا شده است . اگر مثلًا تشنگى بر انسان غلبه كند اثر تشنگى در وجناتش پيدا مىشود ، حلق و كبد و معده و لب و زبان و كام همه « آب » مىگويند . اگر هم در آن حال بخوابد آب را به خواب مىبيند ، چون واقعاً بدن محتاج به آب است . احتياج روحى و معنوى انسان - كه جزئى از عالم خلقت است - نسبت به كل جهان همين‌طور است . روح انسان جزئى است از عالم وجود ؛ اگر واقعاً خواهش و احتياجى در وجودش پيدا شود ، دستگاه عظيم خلقت آن را مهمل نمىگذارد .\r\nفرق است بين خواندن دعا و دعاى واقعى . تا دل انسان با زبان هماهنگى نداشته باشد دعاى واقعى نيست . بايد در دل انسان جداً و واقعاً خواست و طلب پيدا شود ، حقيقتاً در وجود انسان احتياج پديد آيد كه :\r\n هرچه روييد از پى محتاج رُست * تا بيابد طالبى چيزى كه جُست \r\n هر كه جويا شد بيابد عاقبت * مايه‌اش درد است و اصل مرحمت \r\n هر كجا دردى دوا آنجا رود * هر كجا فقرى نوا آنجا رود \r\n هر كجا مشكل جواب آنجا رود * هر كجا پستى است آب آنجا رود \r\n آب كم جو تشنگىآور به دست * تا بجوشد آبت از بالا و پست \r\n امن يجيب المضطر اذا دعاه و يكشف السوء  « 1 » .\r\nآيا كيست كه مضطر را هنگام نياز اجابت كند و بدى را از وى دور سازد ؟\r\n( او بهتر است يا اين بتهاى ناتوان ؟ )\r\n\r\nايمان و اعتماد به استجابت\r\nشرط ديگر دعا ايمان و يقين است ؛ ايمان به رحمت بىمنتهاى ذات احديت ، ايمان به اينكه از ناحيهء او هيچ منعى از فيض نيست ؛ ايمان داشته باشد كه درِ رحمت الهى\r\n\r\n\r\n\r\n\r\n","description":"","footnote":"\r\n( 1 ) نمل / 62 .\r\n","page_name":" 785 ","page_number":785},
  {"content":"\r\n\r\nهيچ گاه به روى بنده‌اى بسته نمىشود ، نقص و قصور همه از ناحيهء بنده است . در حديث است : اذا دَعَوْتَ فَظُنَّ حاجَتَكَ بِالْبابِ « 1 » يعنى آنگاه كه دعا مىكنى حاجت خود را دم در آماده فرض كن . علىّ بن الحسين زين العابدين عليهما السلام در دعاى معروف ابوحمزه - كه اميد و اطمينان در آن موج مىزند و آن حضرت در سحر ماه مبارك رمضان مىخوانده است - اينچنين به خداى خود مىگويد :\r\nاللَّهُمَّ انّى اجِدُ سُبُلَ الْمَطالِبِ الَيْكَ مُشْرَعَةً ، وَ مَناهِلَ الرَّجاءِ لَدَيْكَ مُتْرَعَةً ، وَ الْاسْتِعانَةَ بِفَضْلِكَ لِمَنْ أمَّلَكَ مُباحَةً وَ أبْوابَ الدُّعاءِ الَيْكَ لِلصّارِخينَ مَفْتوحَةً ، وَ اعْلَمُ ا نَّكَ لِلرّاجينَ بِمَوْضِعِ اجابَةٍ وَ لِلْمَلْهوفينَ بِمَرْصَدِ اغاثَةٍ ، وَ انَّ فِى اللَّهْفِ الى جودِكَ وَ الرِّضا بِقَضائِكَ عِوَضاً مِنْ مَنْعِ الْباخِلينَ وَ مَنْدوحَةً عَمّا فى ايْدِى الْمُسْتَأْثِرينَ ، وَ انَّ الرّاحِلَ الَيْكَ قَريبُ الْمَسافَةِ وَ ا نَّكَ لاتَحْتَجِبُ عَنْ خَلْقِكَ الّا انْ تَحْجُبَهُمُ الْآمالُ دونَكَ . .\r\nبار الها ! من جاده‌هاى طلب را به سوى تو باز و صاف ، و آبشخورهاى اميد به تو را مالامال مىبينم . كمك خواستن از فضل و رحمت تو را مجاز و درهاى دعا را به روى آنان كه تو را بخوانند و از تو مدد بخواهند باز و گشاده مىبينم ، و به يقين مىدانم كه تو آمادهء اجابت دعاى دعاكنندگان و در كمين پناه دادن به پناه خواهندگان هستى ، و نيز يقين دارم كه به پناه بخشندگى تو رفتن و به قضاى تو رضا دادن كمبوديهاى بخل و امساك بخل كنندگان و ظلم و تعدى ستمكاران را جبران مىكند ، و هم يقين دارم كه آن كس كه به سوى تو كوچ كند راه زيادى تا رسيدن به تو ندارد ، و يقين دارم چهرهء تو در پرده نيست ، اين آمال و اعمال ناشايست بندگان است كه حجاب ديدهء آنها مىگردد .\r\nحافظ مىگويد :\r\n به سرّ جام جم آنگه نظر توانى كرد * كه خاك ميكده كحل بصر توانى كرد \r\n\r\n\r\n\r\n\r\n","description":"","footnote":"\r\n( 1 ) بحارالانوار ، ج 93 / ص 305 .\r\n","page_name":" 786 ","page_number":786},
  {"content":"\r\n\r\n گل مراد تو آنگه نقاب بگشايد * كه خدمتش چو نسيم سحر توانى كرد \r\n گدايى در ميخانه طرفه اكسيرى است * گر اين عمل بكنى ، خاكْ زر توانى كرد \r\n به عزم مرحلهء عشق پيش نه قدمى * كه سودها كنى ار اين سفر توانى كرد \r\n تو كز سراى طبيعت نمىروى بيرون * كجا به كوى طريقت گذر توانى كرد \r\n جمال يار ندارد نقاب و پرده ولى * غبار ره بنشان تا نظر توانى كرد \r\n بيا كه چارهء ذوق حضور و نظم امور * به فيض بخشى اهل نظر توانى كرد \r\n ولى تو تا لب معشوق و جام مىخواهى * طمع مدار كه كار دگر توانى كرد \r\n دلا ز نور هدايت‌گر آگهى يا بى * چو شمع خنده كنان ترك سر توانى كرد \r\n\r\nمخالف نبودن با سنن تكوين و تشريع\r\nشرط ديگر دعا اين است كه بر خلاف نظام تكوين يا نظام تشريع نباشد . دعا استمداد و استعانت است براى اينكه انسان به هدفهايى كه خلقت و آفرينش و تكوين براى او قرار داده و يا تشريع و قانون آسمانى الهى - كه بدرقهء تكوين است - معين كرده ، برسد . دعا اگر به اين صورت باشد شكل يك حاجت طبيعى به خود مىگيرد و دستگاه خلقت به حكم تعادل و توازنى كه دارد و هر جا احتياجى هست فيض و مدد مىرسد ، او را يارى و كمك مىكند . و اما خواستن و طلب چيزى كه بر خلاف هدف تكوين يا تشريع است ، مانند خواستن خلود در دنيا يعنى عمر جاويدان كه مرگ هرگز به سراغش نيايد يا خواستن قطع رحم ، قابل استجابت نيست ؛ يعنى اين گونه دعاها مصداق واقعى دعا نمىباشند .\r\n\r\n","description":"","footnote":"","page_name":" 787 ","page_number":787},
  {"content":"\r\n\r\n\r\nهماهنگى ساير شئون دعاكننده\r\nشرط ديگر اينكه ساير شئون زندگى انسان با دعا هماهنگى داشته باشد ، يعنى آنها با هدف تكوين و تشريع هماهنگى داشته باشند ؛ دل ، پاك و صاف باشد ؛ كسب و روزى ، حلال باشد ؛ مظالم مردم بر گردن نداشته باشد . در حديث است از امام صادق عليه السلام : .\r\nاذا ارادَ احَدُكُمْ انْ يُسْتَجابَ لَهُ فَلْيُطَيِّبْ كَسْبَهُ ، وَلْيَخْرُجْ مِنْ مَظالِمِ النّاسِ . وَ انَّ اللَّهَ لايُرْفَعُ الَيْهِ دُعاءُ عَبْدٍ وَ فى بَطْنِهِ حَرامٌ اوْ عِنْدَهُ مَظْلَمَةٌ لِاحَدٍ مِنْ خَلْقِهِ « 1 » .\r\nهرگاه يكى از شما بخواهد دعايش مستجاب شود ، كار و كسب و راه درآمد و روزى خود را پاكيزه كند و خود را از زير بار مظلمه‌هايى كه از مردم بر عهده دارد خلاص كند ، زيرا دعاى بنده‌اى كه در شكمش مال حرام باشد به سوى خدا بالا برده نمىشود .\r\n\r\nمورد دعا نتيجهء گناه نباشد\r\nشرط ديگر اينكه حالتى كه بالفعل دارد و آرزو دارد آن حالت تغيير و حالت بهترى پيدا كند ، نتيجهء كوتاهى و تقصير در وظايف نباشد و به عبارت ديگر حالتى كه دارد و دعا مىكند آن حالت عوض شود ، عقوبت و نتيجهء منطقى تقصيرات و گناهان او نباشد كه در اين صورت تا توبه نكند و علل و موجبات اين حالت را از بين نبرد آن حالت عوض نخواهد شد .\r\nمثلًا امر به معروف و نهى از منكر واجب است . صلاح و فساد اجتماع بستگى كامل دارد به اجرا و عدم اجراى اين اصل . نتيجهء منطقى ترك امر به معروف و نهى از منكر اين است كه ميدان براى اشرار باز مىشود و آنها بر مردم مسلط مىگردند .\r\nاگر مردم در اين وظيفهء خود كوتاهى كنند و به عقوبت و نتيجهء منطقى اين كوتاهى مبتلا شوند و آن وقت بخواهند ابتلاهاى خود را با دعا رفع كنند ، ممكن نيست . راه منحصر اين است كه توبه كنند و دومرتبه در حدود امكانات خود امر به\r\n\r\n\r\n\r\n\r\n","description":"","footnote":"\r\n( 1 ) بحارالانوار ، ج 93 / ص 321 .\r\n","page_name":" 788 ","page_number":788},
  {"content":"\r\n\r\nمعروف و نهى از منكر كنند . البته در اين صورت تدريجاً به هدف و مطلوب خود خواهند رسيد .  ان الله لا يغير ما بقوم حتى يغيروا ما بانفسهم  « 1 » سنت الهى اين است كه مادامى كه مردمى وضع و حالت خود را در آنچه به خودشان مربوط است تغيير ندهند ، خداوند سرنوشت آنها را تغيير نمىدهد . در احاديث معتبره وارد شده است : .\r\nلَتَأْمُرُنَّ بِالْمَعْروفِ وَ لَتَنْهُنَّ عَنِ الْمُنْكَرِ اوْ لَيُسَلِّطَنَّ اللَّهُ عَلَيْكُمْ شِرارَكُمْ فَيَدْعو خِيارَكُمْ فَلا يُسْتَجابُ لَهُمْ . .\r\nبايد امر به معروف و نهى از منكر كنيد و اگرنه بدان شما بر شما مسلط خواهند شد و آنگاه نيكان شما دعا مىكنند و دعاهاى آنها مستجاب نخواهد شد .\r\nدر حقيقت ، اين گونه دعاها نيز بر خلاف سنت تكوين و تشريع است .\r\nهمين‌طور است آدمى كه عمل نمىكند و تنها به دعا مىپردازد . او نيز كارى بر خلاف سنت تكوين و تشريع مىكند . اميرالمؤمنين عليه السلام مىفرمايد : الدّاعى بِلا عَمَلٍ كَالرّامى بِلا وَتَرٍ « 2 » يعنى آن كه عمل نمىكند و دعا مىكند مانند كسى است كه با كمانى كه زه ندارد مىخواهد تيراندازى كند ؛ يعنى عمل و دعا مكمّل يكديگرند ، دعاى بدون عمل اثر ندارد .\r\n\r\nدعا نبايد جانشين فعاليت قرار گيرد\r\nشرط ديگر اين است كه واقعاً مظهر حاجت باشد ؛ در موردى باشد كه انسان دسترسى به مطلوب ندارد ، عاجز است ، ناتوان است . اما اگر خداوند كليد حاجتى را به دست خود انسان داده و او كفران نعمت مىكند و از به كار بردن آن كليد مضايقه دارد و از خدا مىخواهد آن درى را كه كليدش در دست دعاكننده است به روى او باز كند و زحمت به كار بردن كليد را از دوش او بردارد ، البته چنين دعايى قابل استجابت نيست .\r\n\r\n\r\n\r\n\r\n","description":"","footnote":"\r\n( 1 ) رعد / 11 .\r\n( 2 ) بحارالانوار ، ج 93 / ص 312 .\r\n","page_name":" 789 ","page_number":789},
  {"content":"\r\n\r\nاين گونه دعاها را نيز بايد از نوع دعاهاى مخالف سنن تكوين قرار داد . دعا براى تحصيل توانايى است . دعا در صورتى كه خداوند توانايى [ دست يافتن به 
  ] مطلوب را به انسان داده است از قبيل طلب تحصيل حاصل است . لهذا پيشوايان دين فرموده‌اند : خَمْسَةٌ لايُسْتَجابُ لَهُمْ « 1 » يعنى پنج دسته‌اند كه دعاى آنها مستجاب نمىشود : يكى دعاى آن كس كه زنى دارد كه او را اذيت مىكند و از دست او به تنگ آمده و تمكن دارد كه مهر او را بپردازد و او را طلاق بدهد ، اما طلاق نمىدهد و پيوسته مىگويد : خدايا مرا از شر اين زن راحت كن . ديگر كسى كه برده‌اى دارد كه مكرر فرار كرده و باز هم او را نگه داشته و مىگويد : خدايا مرا از شر او راحت كن ، در صورتى كه مىتواند او را بفروشد . سوم كسى كه از كنار ديوار كج مشرف به سقوط عبور مىكند و مىبيند عن قريب سقوط مىكند ، اما او دور نمىشود و پيوسته دعا مىكند كه خدا جان او را حفظ كند . چهارم كسى كه مالش را به ديگرى قرض داده اما كوتاهى كرده و شاهد نگرفته و پولش بدون سند پيش طرف مانده و او نمىدهد و اين پيوسته دعا مىكند و از خدا مىخواهد كه پولش را به او برگرداند ، در صورتى كه از اول در اختيار خود او بود كه تا سند و شاهد نگيرد آن پول را به قرض ندهد . پنجم كسى كه در خانه‌اش نشسته و كار و كسب را رها كرده و پيوسته مىگويد : اللَّهُمَّ ارْزُقْنى خدايا به من روزى برسان .\r\nبديهى است كه منحصر به اين پنج مورد نيست . اين پنج مورد به عنوان مثال آورده شده براى مواردى كه انسان تمكّن دارد كه از راه عمل و تدبير به هدف و مقصد خود برسد و معذلك كوتاهى مىكند و مىخواهد دعا را جانشين عمل قرار دهد . خير ، اين‌طور نيست . دعا در نظام خلقت براى اين نيست كه جانشين عمل شود . دعا مكمّل و متمّم عمل است نه جانشين عمل .\r\n\r\nدعا و مسئلهء قضا و قدر\r\nدربارهء دعا در قديم و جديد بحثها و سؤالاتى شده ، از قبيل اينكه دعا منافى با اعتقاد به قضا و قدر است ؛ با قبول اينكه هر چيزى با قضا و قدر الهى تعيين شده ، اثر دعا چه مىتواند باشد ؟\r\n\r\n\r\n\r\n\r\n","description":"","footnote":"\r\n( 1 ) همان ، ص 356 .\r\n","page_name":" 790 ","page_number":790},
  {"content":"\r\n\r\n\r\nدعا و حكمت بالغه\r\nيا اينكه دعا با اعتقاد به اينكه خداوند حكيم است و كارها را بر وفق مصلحت مىكند منافى است . يا آنچه هست كه مىخواهيم با دعا تغيير دهيم موافق حكمت و مصلحت است يا مخالف آن . اگر موافق حكمت است نه ما بايد از خدا بخواهيم خلاف حكمت را و نه خدا چنين دعايى را مستجاب مىكند ، و اگر مخالف حكمت است چگونه مىتوان قبول كرد در نظام عالم كه بر طبق مشيّت حكيمانهء بارى تعالى جريان مىيابد امرى بر خلاف حكمت و مصلحت واقع شود ؟\r\n\r\nدعا و مقام رضا\r\nيا آنكه دعا با مقام رضا و تسليم و اينكه انسان به آنچه از جانب خدا مىرسد راضى و خشنود باشد منافى است .\r\nاين بحثها و سؤالات ، بسيار سابقه دارد ؛ حتى بخشى از ادبيات ما را تشكيل مىدهد . فعلًا مجال اينكه دربارهء اينها بحث بشود نيست . همهء اين اشكالات از اينجا پيدا شده كه گمان كرده‌اند خود دعا بيرون از حوزهء قضا و قدر الهى است ، بيرون از حكمت الهى است ، در صورتى كه دعا و استجابت دعا نيز جزئى از قضا و قدر الهى است و احياناً جلو قضا و قدرهايى را مىگيرد ، و به همين دليل نه با رضاى به قضا منافى است و نه با حكمت الهى . فعلًا مجال بحث بيشترى نيست .\r\n\r\nشبهاى قدر\r\nبايد از پيشوايان دين پيروى كرد و از اين فرصت كه الآن موجود است ( يعنى شبهاى قدر و شبهاى دههء آخر ماه مبارك رمضان ) استفاده كرد و بهره‌مند شد .\r\nدر آغاز سخن اين آيه را تلاوت كردم : .\r\n و اذا سالك عبادى عنى فانى قريب اجيب دعوة الداع اذا دعان فليستجيبوا لى و ليؤمنوا بى لعلهم يرشدون  « 1 » .\r\n\r\n\r\n\r\n\r\n","description":"","footnote":"\r\n( 1 ) بقره / 186 .\r\n","page_name":" 791 ","page_number":791},
  {"content":"\r\n\r\nاين آيه در وسط آيه‌هاى ماه مبارك رمضان ( يعنى آيات روزه ) است . شايد ذكر اين آيه در خلال آيات روزه و رمضان براى اين است كه اين ماه اختصاص دارد به دعا و استغفار . پيشوايان بزرگوار دين اين شبها را كه شبهاى قدر و احياء است خيلى گرامى مىداشتند .\r\nرسول اكرم صلى الله عليه و آله و سلم دههء آخر ماه رمضان كه مىرسيد دستور مىداد ديگر بسترش تا آخر اين ماه گسترده نشود ، زيرا در مسجد اعتكاف مىفرمود و يكسره به عبادت و دعا و راز و نياز با خالق مىپرداخت . علىّ بن الحسين عليهما السلام در ماه مبارك رمضان هيچ شبى نمىخوابيد ، شب را يا به نماز و دعا يا به دستگيرى فقرا و ضعفا مىگذرانيد ، در سحر دعاى خاصى مىخواند كه به دعاى ابوحمزهء ثُمالى معروف است .\r\n\r\nلذت دعا و انقطاع\r\nآنها كه لذت دعا و انقطاع از خلق به خالق را چشيده‌اند هيچ لذتى را بر اين لذت مقدم نمىدارند . دعا آن وقت به اوج عزت و عظمت و لذت مىرسد و صاحب خود را غرق در سعادت مىكند كه دعاكننده لطف خاص الهى را با خود ببيند و آثار استجابت دعاى خود را مشاهده كند .\r\nوَ انِلْنى حُسْنَ النَّظَرِ فى ما شَكَوتُ وَ اذِقْنِى حَلاوَةَ الصُّنْعِ فى ما سَألْتُ « 1 » .\r\nخدايا ! حسن نظر خود را در آنچه به تو شكايت كردم به من ابلاغ كن و حلاوت استجابت آنچه از تو خواسته‌ام به من بچشان .\r\nدانشمندان مىگويند فرق است بين علم اليقين و عين اليقين و حق اليقين .\r\nاين‌طور مثال مىآورند ، مىگويند : فرض كنيد آتشى در نقطه‌اى افروخته شده است .\r\nيك وقت شما اثر آتش را ( مثلًا دودى كه بلند است ) مىبينيد و همين مقدار مىدانيد كه در آنجا آتشى هست كه اين دود از آنجا بلند است . اين علم اليقين است . و يك وقت خود آتش را از نزديك مىبينيد . اين عين اليقين است و بالاتر از دانستن\r\n\r\n\r\n\r\n\r\n","description":"","footnote":"\r\n( 1 ) از فقرات دعاى هفتم صحيفهء سجاديه .\r\n","page_name":" 792 ","page_number":792},
  {"content":"\r\n\r\nاست ، مشهود است . و يك وقت به قدرى نزديك مىشويد كه حرارت آتش به بدن شما مىرسد و شما را گرم مىكند ، داخل آتش مىشويد . اين حق اليقين است .\r\nانسان ممكن است خدا را كاملًا بشناسد و به وجود مقدسش ايمان و اذعان داشته باشد ولى در زندگى خصوصى خود اثر لطف خاص خدا و عنايتهاى مخصوصه‌اى كه گاهى به بندگانش عنايت مىفرمايد نبيند . اين ، مرتبهء علم اليقين است . ولى گاهى هست كه عملًا اثر توحيد را مشاهده مىكند ، دعا مىكند و دعاى خود را مستجاب شده مىبيند ، در كارها به خدا اعتماد و توكل مىكند و از غير خدا اعتمادش را قطع مىكند و اثر اين توكل و اعتماد را در زندگى خودش مىبيند ، اثر توحيد را شهود مىكند . اين ، مرتبهء عين اليقين است . آن دسته از بندگان حق لذت مىبرند كه اهل دل و اهل توكل و اعتماد به خدا هستند و آثار دعاهاى خود و توكلها و اعتمادهاى خود را مشاهده مىكنند ، از بهجتها بهره‌مند مىشوند كه براى ما كمتر قابل تصور است . البته مرتبهء بالاتر آن است كه دعاكننده مستقيماً خود را با ذات حق در تماس مىبيند ، بلكه خودى نمىبيند و خودى مشاهده نمىكند ؛ فعل را فعل او ، صفت را صفت او ، و در همه چيز او را مىبيند .\r\nانسان وقتى كه يك هنر كوچكى را مىآموزد ، علمى و فنى را ياد مىگيرد ، درس مىخواند ، طبيب يا مهندس مىشود ، بعد از سالها زحمت و رنج همين كه اولين بار اثر هنر خودش را مىبيند ، مثلًا مريضى را معالجه مىكند و او بهبودى مىيابد ، طرح ساختمانى را مىريزد و ساخته مىشود و خوب و ظريف و عالى از كار در مىآيد ، غرق سرور و بهجت مىگردد ، عزتى در خود احساس مىكند . از بالاترين لذتها اين است كه انسان اثر هنر خود را ببيند .\r\nچه حالى به انسان دست مىدهد اگر اثر هنر ايمان خود را ، يعنى لطف خاص خدا را نسبت به خود ببيند ؟ ! عزتى كه از راه موفقيت در توحيد براى انسان دست مىدهد و سرور و بهجتى كه در آن حال دست مىدهد هزارها درجه بالاتر است ، هزارها درجه لذيذتر و شيرين‌تر است .\r\nخداوند ما را شايستگى دهد كه توفيق دعا و مناجات با او را پيدا كنيم و از مواهب اين حالت مقدس و روحانى بهره‌مند گرديم .\r\n\r\n","description":"","footnote":"","page_name":" 793 ","page_number":793},
  {"content":"\r\n . \r\n","description":"","footnote":"","page_name":" 794 ","page_number":794},
  {"content":"\r\n\r\n\r\nفهرستها\r\n\r\n","description":"","footnote":"","page_name":" 795 ","page_number":795},
  {"content":"\r\n . \r\n","description":"","footnote":"","page_name":" 796 ","page_number":796},
  {"content":"\r\n\r\n\r\nفهرست آيات قرآن كريم\r\nمتن آيه - نام سوره - شماره آيه - صفحه .\r\nبسم اللَّه الرّحمن الرّحيم . . . . . . فاتحه . . . . . 1 . . . . . 433 ، 463 ، 488 ، 525 ، 577 ، . . . . . . . . . . . . . . . 621 ، 639 .\r\nالحمد للَّه ربّ العالمين . . . . . . فاتحه . . . . . 2 . . . . . 50 ، 95 ، 300 ، 433 ، 463 ، . . . . . . . . . . . . . . . 470 ، 488 ، 489 ، 525 ،\r\n577 ، . . . . . . . . . . . . . . . 621 ، 639 .\r\nايّاك نعبد و ايّاك . . . . . . . . فاتحه . . . . . 5 . . . . . 300 ، 525 ، 526 ، 645 .\r\nالم . . . . . . بقره . . . . . . . . . . 640 .\r\nذلك الكتاب لا . . . . . . . . بقره . . . . . 1 . . . . . 640 .\r\nالّذين يؤمنون بالغيب . . . . . . . . بقره . . . . . 3 . . . . . 639 - 641 ، 643 ، 651 ، 652 .\r\nفى قلوبهم مرضٌ . . . . . . . . بقره . . . . . 10 . . . . . 102 .\r\nو بشّر الّذين امنوا . . . . . . . . بقره . . . . . 25 . . . . . 191 ، 321 .\r\nهو الذى خلق لكم . . . . . . . . بقره . . . . . 29 . . . . . 454 ، 672 .\r\nو اذ قال ربّك للملائكة . . . . . . . . بقره . . . . . 30 . . . . . 390 ، 616 ، 677 .\r\nو علّم ادم الاسماء . . . . . . . . بقره . . . . . 31 . . . . . 677 .\r\nقالوا سبحانك لا . . . . . . . . بقره . . . . . 32 . . . . . 677 .\r\nو اذ قلنا للملائكة . . . . . . . . بقره . . . . . 34 . . . . . 677 .\r\nو اقيموا الصّلوة . . . . . . . . بقره . . . . . 43 . . . . . 547 .\r\nو استعينوا بالصّبرو . . . . . . . . بقره . . . . . 45 . . . . . 145 ، 154 .\r\nو للَّه المشرق و المغرب . . . . . . . . بقره . . . . . 115 . . . . . 38 ، 42 ، 523 .\r\nو اذ ابتلى ابراهيم . . . . . . . . بقره . . . . . 124 . . . . . 95 ، 110 ، 112 ، 113 ، 130 .\r\nيا ايها الذين امنوا . . . . . . . . بقره . . . . . 153 . . . . . 463 ، 475 .\r\nالّذين . . . انّاللَّه و . . . . . . . . بقره . . . . . 156 . . . . . 784 .\r\nو . . . لا إله الّا هو . . . . . . . . بقره . . . . . 163 . . . . . 42\r\n\r\n","description":"","footnote":"","page_name":" 797 ","page_number":797},
  {"content":"\r\n\r\nليس البرّ أن تولّوا . . . . . . . . بقره . . . . . 177 . . . . . 116 ، 504 .\r\nو لكم فى القصاص . . . . . . . . بقره . . . . . 179 . . . . . 569 .\r\nيا ايها الذين امنوا . . . . . . . . بقره . . . . . 183 . . . . . 473 .\r\nو اذا سئلك عبادى . . . . . . . . بقره . . . . . 186 . . . . . 781 ، 791 .\r\nيسئلونك . . . اتقوا اللَّه . . . . . . . . بقره . . . . . 189 . . . . . 689 ، 690 .\r\nو قاتلوا فى سبيل . . . . . . . . بقره . . . . . 190 . . . . . 262 .\r\nو . . . انّ اللَّه يحبّ . . . . . . . . بقره . . . . . 222 . . . . . 568 ، 572 .\r\nفهزموهم . . . لو لا دفع . . . . . . . . بقره . . . . . 251 . . . . . 170 .\r\nاللَّه . . . لا تأخذه . . . . . . . . بقره . . . . . 255 . . . . . 523 .\r\nو . . . و اتقوا اللَّه . . . . . . . . بقره . . . . . 282 . . . . . 708 .\r\nهو الذى انزل عليك . . . . . . . . آل عمران . . . . . 7 . . . . . 352 .\r\nالصابرين و الصادقين . . . . . . . . آل عمران . . . . . 17 . . . . . 152 .\r\nو . . . و احى الموتى . . . . . . . . آل عمران . . . . . 49 . . . . . 475 .\r\nقل يا اهل الكتاب . . . . . . . . آل عمران . . . . . 64 . . . . . 290 ، 299 - 302 ، 433 ، . . . . . . . . . . . . . . . 438 ، 439 ، 444 ، 744 .\r\nانّ اوّل بيتٍ وضع . . . . . . . . آل عمران . . . . . 96 . . . . . 522 .\r\nو اعتصموا بحبل اللَّه . . . . . . . . آل عمران . . . . . 103 . . . . . 647 ، 743 .\r\nكنتم خير امّةٍ اخرجت . . . . . . . . آل عمران . . . . . 110 . . . . . 502 .\r\nو اتقوا النار . . . . . . . . آل عمران . . . . . 131 . . . . . 689 .\r\nو لا تهنوا و لا تحزنوا . . . . . . . . آل عمران . . . . . 139 . . . . . 507 .\r\nو كأيّن من نبىّ قاتل . . . . . . . . آل عمران . . . . . 146 . . . . . 247 ، 260 ، 261 .\r\nلا يستوى القاعدون . . . . . . . . نساء . . . . . 95 . . . . . 596 .\r\nانّ الذين توفّيهم . . . . . . . . نساء . . . . . 97 . . . . . 580 - 581 ، 613 ، 614 .\r\nو من يهاجر فى سبيل . . . . . . . . نساء . . . . . 100 . . . . . 577 ، 581 ، 582 ، 584 - 586 ، . . . . . . . . . . . . . . . 613 ، 614 .\r\nيعدهم و يمنّيهم و . . . . . . . . نساء . . . . . 120 . . . . . 559 .\r\nيا ايها الذين امنوا . . . . . . . . نساء . . . . . 135 . . . . . 765 ، 777 .\r\nانّ . . . نؤمن ببعض و . . . . . . . . نساء . . . . . 150 . . . . . 504 ، 506 .\r\nحرّمت . . . اليوم اكملت . . . . . . . . مائده . . . . . 3 . . . . . 98 ، 546 .\r\nيا . . . اذا قمتم الى . . . . . . . . مائده . . . . . 6 . . . . . 522 .\r\nيا . . . كونوا قوّامين . . . . . . . . مائده . . . . . 8 . . . . . 765 .\r\nيهدى به اللَّه من . . . . . . . . مائده . . . . . 16 . . . . . 720 .\r\nقالوا . . . فاذهب انت . . . . . . . . مائده . . . . . 24 . . . . . 597 ، 598 .\r\nفمن تاب من بعد . . . . . . . . مائده . . . . . 39 . . . . . 568 ، 569 .\r\nانما . . . يقيمون الصلاة . . . . . . . . مائده . . . . . 55 . . . . . 504 .\r\nيا ايها الرسول . . . . . . . . مائده . . . . . 67 . . . . . 546 .\r\nو اذا سمعوا ما . . . . . . . . مائده . . . . . 83 . . . . . 344 .\r\nيا ايها الذين امنوا . . . . . . . . مائده . . . . . 90 . . . . . 560\r\n\r\n","description":"","footnote":"","page_name":" 798 ","page_number":798},
  {"content":"\r\n\r\nيا ايها الذين امنوا . . . . . . . . مائده . . . . . 105 . . . . . 777 .\r\nاذ . . . و تبرئ الاكمه . . . . . . . . مائده . . . . . 110 . . . . . 475 .\r\nفلمّا . . . لا احبّ الآفلين . . . . . . انعام . . . . . 76 . . . . . 427 .\r\nو . . . و انّ الشياطين . . . . . . . . انعام . . . . . 121 . . . . . 90 .\r\nقل انّ صلاتى و نسكى . . . . . . . . انعام . . . . . 162 . . . . . 202 .\r\nقالا ربّنا ظلمنا . . . . . . . . اعراف . . . . . 23 . . . . . 554 .\r\nيا . . . و لباس التقوى . . . . . . . . اعراف . . . . . 26 . . . . . 698 .\r\nالذين . . . يأمرهم بالمعروف . . . . . . . . اعراف . . . . . 157 . . . . . 447 ، 776 .\r\nو . . . بل هم اضلّ . . . . . . . . اعراف . . . . . 179 . . . . . 105 .\r\nانّ الذين اتقوا . . . . . . . . اعراف . . . . . 201 . . . . . 724 .\r\nانما المؤمنون الذين . . . . . . . . انفال . . . . . 2 . . . . . 344 .\r\nيا . . . ان تتقوا اللَّه . . . . . . . . انفال . . . . . 29 . . . . . 705 ، 707 .\r\nو اعدّوا لهم ما . . . . . . . . انفال . . . . . 60 . . . . . 261 .\r\nانّ الذين امنوا . . . . . . . . انفال . . . . . 72 . . . . . 578 .\r\nو الذين امنوا و هاجروا . . . . . . . . انفال . . . . . 74 . . . . . 589 .\r\nيا . . . الذين يكنزون . . . . . . . . توبه . . . . . 34 . . . . . 107 .\r\nيوم يحمى عليها . . . . . . . . توبه . . . . . 35 . . . . . 107 .\r\nافمن اسّس بنيانه . . . . . . . . توبه . . . . . 109 . . . . . 687 ، 697 ، 762 .\r\nانّ اللَّه اشترى . . . . . . . . توبه . . . . . 111 . . . . . 585 .\r\nالتائبون العابدون . . . . . . . . توبه . . . . . 112 . . . . . 152 ، 209 .\r\nما . . . انّ اللَّه لا يضيع . . . . . . . . توبه . . . . . 120 . . . . . 762 .\r\nلقد جاء كم رسولٌ . . . . . . . . توبه . . . . . 128 . . . . . 140 .\r\nو . . . حتى اذا ادركه . . . . . . . . يونس . . . . . 90 . . . . . 555 ، 556 .\r\nو الآن و قد عصيت . . . . . . . . يونس . . . . . 91 . . . . . 556 .\r\nو ما كان ربّك ليهلك . . . . . . . . هود . . . . . 117 . . . . . 733 .\r\nقال ربّ السّجن احبّ . . . . . . . . يوسف . . . . . 33 . . . . . 174 ، 725 .\r\nو . . . انّ النفس لأمّارةٌ . . . . . . . . يوسف . . . . . 53 . . . . . 234 ، 242 .\r\nقال بل سوّلت لكم . . . . . . . . يوسف . . . . . 18 و 83 . . . . . 231 .\r\nفلمّا . . . يا ايّها العزيز . . . . . . . . يوسف . . . . . 88 . . . . . 724 ، 725 .\r\nقال هل علمتم ما . . . . . . . . يوسف . . . . . 89 . . . . . 725 .\r\nقالو اء انّك لانت . . . . . . . . يوسف . . . . . 90 . . . . . 174 ، 725 ، 726 .\r\nو . . . انّى لأجد ريح . . . . . . . . يوسف . . . . . 94 . . . . . 205 .\r\nله . . . انّ اللَّه لا يغيّر . . . . . . . . رعد . . . . . 11 . . . . . 737 ، 789 .\r\nالذين . . . الا بذكر . . . . . . . . رعد . . . . . 28 . . . . . 138 ، 149 .\r\nالم‌تر كيف ضرب . . . . . . . . ابراهيم . . . . . 24 . . . . . 763 .\r\nتؤتى اكلها كلّ . . . . . . . . ابراهيم . . . . . 25 . . . . . 763 .\r\nو مثل كلمة خبيثةٍ . . . . . . . . ابراهيم . . . . . 26 . . . . . 764 .\r\nيثبّت اللَّه الذين . . . . . . . . ابراهيم . . . . . 27 . . . . . 764\r\n\r\n","description":"","footnote":"","page_name":" 799 ","page_number":799},
  {"content":"\r\n\r\nفاذا سوّيته و نفخت . . . . . . . . حجر . . . . . 29 . . . . . 42 ، 215 ، 425 ، 448 ، 461 ، . . . . . . . . . . . . . . . 672 ، 679 ، 682 .\r\nتاللَّه لقد ارسلنا . . . . . . . . نحل . . . . . 63 . . . . . 775 .\r\nانّ اللَّه يأمر بالعدل . . . . . . . . نحل . . . . . 90 . . . . . 269 ، 280 ، 502 .\r\nو من كان فى هذه . . . . . . . . اسراء . . . . . 72 . . . . . 192 ، 193 .\r\nو من اللّيل فتهجّد . . . . . . . . اسراء . . . . . 79 . . . . . 123 .\r\nو ننزّل من القران . . . . . . . . اسراء . . . . . 82 . . . . . 102 .\r\nقل كلٌّ يعمل على . . . . . . . . اسراء . . . . . 84 . . . . . 745 .\r\nفلعلّك باخعٌ نفسك . . . . . . . . كهف . . . . . 6 . . . . . 140 .\r\nفوجدا . . . علّمناه من . . . . . . . . كهف . . . . . 65 . . . . . 202 .\r\nقل هل ننبئكم بالاخسرين . . . . . . . . كهف . . . . . 103 . . . . . 775 .\r\nالذين ضلّ سعيهم . . . . . . . . كهف . . . . . 104 . . . . . 775 .\r\nيا يحيى خذ الكتاب . . . . . . . . مريم . . . . . 12 . . . . . 260 .\r\nطه . . . . . . طه . . . . . 1 . . . . . 140 .\r\nما انزلنا عليك . . . . . . . . طه . . . . . 2 . . . . . 140 .\r\nالّا تذكرةً لمن . . . . . . . . طه . . . . . 3 . . . . . 140 .\r\nانّنى . . . و اقم الصّلوة . . . . . . . . طه . . . . . 14 . . . . . 466 ، 514 .\r\nمنها خلقناكم و . . . . . . . . طه . . . . . 55 . . . . . 528 .\r\nقال ربّ لم حشرتنى . . . . . . . . طه . . . . . 125 . . . . . 193 .\r\nقال كذلك اتتك . . . . . . . . طه . . . . . 126 . . . . . 193 .\r\nو أمر اهلك بالصّلوة . . . . . . . . طه . . . . . 132 . . . . . 529 .\r\nو ذا النّون اذ ذهب . . . . . . . . انبياء . . . . . 87 . . . . . 535 .\r\nفاستجبنا له و نجّيناه . . . . . . . . انبياء . . . . . 88 . . . . . 535 .\r\nو . . . لا تذرنى فرداً . . . . . . . . انبياء . . . . . 89 . . . . . 429 .\r\nالذين . . . و لولا دفع . . . . . . . . حج . . . . . 40 . . . . . 170 .\r\nو . . . ما جعل عليكم . . . . . . . . حج . . . . . 78 . . . . . 758 .\r\nو لقد . . . ثمّ انشأناه خلقاً . . . . . . . . مؤمنون . . . . . 12 - 14 . . . . . 223 .\r\nفقالوا . . . و قومهما . . . . . . . . مؤمنون . . . . . 47 . . . . . 442 .\r\nالزّانية . . . و لا تأخذكم . . . . . . . . نور . . . . . 2 . . . . . 273 - 276 .\r\nانّ الذين يحبّون . . . . . . . . نور . . . . . 19 . . . . . 561 .\r\nاللَّه نور السّموات . . . . . . . . نور . . . . . 35 . . . . . 42 ، 682 .\r\nرجالٌ لا تلهيهم . . . . . . . . نور . . . . . 37 . . . . . 520 .\r\nاو . . . و من لم يجعل . . . . . . . . نور . . . . . 40 . . . . . 42 .\r\nقال الم نربّك فينا . . . . . . . . شعراء . . . . . 18 . . . . . 439 .\r\nو فعلت فعلتك الّتى . . . . . . . . شعراء . . . . . 19 . . . . . 439 .\r\nو تلك نعمةٌ تمنّها . . . . . . . . شعراء . . . . . 22 . . . . . 439 .\r\nهل انبّئكم على . . . . . . . . شعراء . . . . . 221 . . . . . 91 .\r\nتنزّل على كلّ افّاكٍ . . . . . . . . شعراء . . . . . 222 . . . . . 91 ، 342\r\n\r\n","description":"","footnote":"","page_name":" 800 ","page_number":800},
  {"content":"\r\n\r\nو الشّعراء يتّبعهم . . . . . . . . شعراء . . . . . 224 . . . . . 342 .\r\nالم‌تر انّهم فى كلّ . . . . . . . . شعراء . . . . . 225 . . . . . 342 .\r\nو انّهم يقولون ما . . . . . . . . شعراء . . . . . 226 . . . . . 342 .\r\nو . . . علّمنا منطق . . . . . . . . نمل . . . . . 16 . . . . . 366 .\r\nامّن يجيب المضطرّ . . . . . . . . نمل . . . . . 62 . . . . . 785 .\r\nقل سيروا فى الارض . . . . . . . . نمل . . . . . 69 . . . . . 606 .\r\nالم . . . . . . عنكبوت . . . . . 1 . . . . . 125 .\r\nاحسب الناس ان . . . . . . . . عنكبوت . . . . . 2 . . . . . 125 ، 477 .\r\nو لقد فتنّا الذين . . . . . . . . عنكبوت . . . . . 3 . . . . . 477 .\r\nمثل الّذين اتّخذوا . . . . . . . . عنكبوت . . . . . 41 . . . . . 763 .\r\nاتل . . . انّ الصّلوة . . . . . . . . عنكبوت . . . . . 45 . . . . . 156 ، 466 ، 473 ، 488 ، 515 .\r\nوالذين جاهدوا فينا . . . . . . . . عنكبوت . . . . . 69 . . . . . 38 .\r\nاو لم يسيروا فى . . . . . . . . روم . . . . . 9 . . . . . 606 .\r\nظهر الفساد فى . . . . . . . . روم . . . . . 41 . . . . . 652 .\r\nو . . . انّ الشّرك لظلمٌ . . . . . . . . لقمان . . . . . 13 . . . . . 733 .\r\nيا ايّها الذين امنوا . . . . . . . . احزاب . . . . . 41 . . . . . 499 .\r\nو سبّحوه بكرةً و . . . . . . . . احزاب . . . . . 42 . . . . . 499 .\r\nانا عرضنا الامانة . . . . . . . . احزاب . . . . . 72 . . . . . 405 ، 406 .\r\nافمن زيّن له سوء . . . . . . . . فاطر . . . . . 8 . . . . . 775 .\r\nانّهم . . . لا إله الّا . . . . . . . . صافات . . . . . 35 . . . . . 744 .\r\nو قال انّى ذاهبٌ . . . . . . . . صافات . . . . . 99 . . . . . 586 .\r\nفلمّا اسلما و تلّه . . . . . . . . صافات . . . . . 103 . . . . . 113 .\r\nو ناديناه أن يا . . . . . . . . صافات . . . . . 104 . . . . . 113 .\r\nقد صدّقت الرّؤيا . . . . . . . . صافات . . . . . 105 . . . . . 113 .\r\nفاذا سوّيته و نفخت . . . . . . . . ص . . . . . 72 . . . . . 672 .\r\nالّا . . . و كان من الكافرين . . . . . . ص . . . . . 74 . . . . . 188 .\r\nفاعبدوا . . . قل انّ . . . . . . . . زمر . . . . . 15 . . . . . 241 .\r\nاللَّه نزّل احسن . . . . . . . . زمر . . . . . 23 . . . . . 344 .\r\nو اذا ذكر اللَّه . . . . . . . . زمر . . . . . 45 . . . . . 344 .\r\nقل يا عبادى الذين . . . . . . . . زمر . . . . . 53 . . . . . 549 ، 563 .\r\nفلمّا رأوا بأسنا . . . . . . . . مؤمن ( غافر ) . . . . . 84 . . . . . 555 .\r\nسنريهم اياتنا فى . . . . . . . . فصلت . . . . . 53 . . . . . 145 ، 146 ، 219 ، 671 .\r\nصراط . . . الا الى اللَّه . . . . . . . . شورى . . . . . 53 . . . . . 784 .\r\nافرأيت من اتّخذ . . . . . . . . جاثيه . . . . . 23 . . . . . 234 ، 453 .\r\nليغفر لك اللَّه ما . . . . . . . . فتح . . . . . 2 . . . . . 321 .\r\nمحمّدٌ رسول اللَّه . . . . . . . . فتح . . . . . 29 . . . . . 151 ، 209 ، 261 ، 507 - 509 .\r\nيا . . . لا يغتب بعضكم . . . . . . . . حجرات . . . . . 12 . . . . . 560\r\n\r\n","description":"","footnote":"","page_name":" 801 ","page_number":801},
  {"content":"\r\n\r\nقالت الاعراب امنّا . . . . . . . . حجرات . . . . . 14 . . . . . 640 .\r\nو لقد خلقنا الانسان . . . . . . . . ق . . . . . 16 . . . . . 42 ، 218 ، 483 .\r\nو فى الارض اياتٌ . . . . . . . . ذاريات . . . . . 20 . . . . . 671 .\r\nو فى انفسكم افلا . . . . . . . . ذاريات . . . . . 21 . . . . . 218 ، 671 ، 783 .\r\nو ما خلقت الجنّ . . . . . . . . ذاريات . . . . . 56 . . . . . 515 .\r\nو أن ليس للانسان . . . . . . . . نجم . . . . . 39 . . . . . 737 .\r\nو ما امرنا الّا . . . . . . . . قمر . . . . . 50 . . . . . 401 .\r\nكلّ من عليها فانٍ . . . . . . رحمن . . . . . 26 . . . . . 42 .\r\nو لحم طيرٍ ممّا يشتهون . . . . . . واقعه . . . . . 21 . . . . . 321 .\r\nكأمثال اللؤلؤ . . . . . . . . واقعه . . . . . 23 . . . . . 321 .\r\nو نحن اقرب اليه . . . . . . . . واقعه . . . . . 85 . . . . . 38 ، 312 .\r\nهو الاوّل و الاخر . . . . . . . . حديد . . . . . 3 . . . . . 38 ، 42 ، 683 .\r\nهو . . . و هو معكم اينما . . . . . . . . حديد . . . . . 4 . . . . . 483 .\r\nالم يأن للّذين . . . . . . . . حديد . . . . . 16 . . . . . 467 ، 562 ، 590 .\r\nاعلموا انّ اللَّه . . . . . . . . حديد . . . . . 17 . . . . . 652 .\r\nلقد ارسلنا رسلنا . . . . . . . . حديد . . . . . 25 . . . . . 502 .\r\nو . . . و يؤثرون على . . . . . . . . حشر . . . . . 9 . . . . . 229 ، 281 .\r\nيا ايّها الّذين امنوا . . . . . . . . حشر . . . . . 18 . . . . . 305 .\r\nو لا تكونوا كالّذين . . . . . . . . حشر . . . . . 19 . . . . . 240 ، 305 ، 313 ، 633 .\r\nهو اللَّه الّذى لا . . . . . . . . حشر . . . . . 23 . . . . . 683 .\r\nانّ اللَّه يحبّ الذين . . . . . . . . صف . . . . . 4 . . . . . 151 ، 261 .\r\nيا ايها الذين امنوا . . . . . . . . صف . . . . . 10 . . . . . 760 .\r\nتؤمنون باللَّه و . . . . . . . . صف . . . . . 11 . . . . . 760 .\r\nهوالذى بعث فى . . . . . . . . جمعه . . . . . 2 . . . . . 164 ، 182 ، 196 ، 211 .\r\nيقولون . . . وللَّه العزّة . . . . . . . . منافقون . . . . . 8 . . . . . 242 ، 263 .\r\nو من يتّق اللَّه . . . . . . . . طلاق . . . . . 2 . . . . . 706 ، 707 ، 721 ، 725 ، 726 .\r\nو يرزقه من حيث . . . . . . . . طلاق . . . . . 3 . . . . . 706 .\r\nو . . . و من يتّق اللَّه . . . . . . . . طلاق . . . . . 4 . . . . . 708 ، 722 .\r\nان . . . فانّ اللَّه هو . . . . . . . . تحريم . . . . . 4 . . . . . 434 .\r\nانّ ناشئة اللّيل . . . . . . . . مزمل . . . . . 6 . . . . . 123 .\r\nانّ لك فى النهار . . . . . . . . مزمل . . . . . 7 . . . . . 123 .\r\nما سلككم فى سقر . . . . . . مدثر . . . . . 42 . . . . . 530 .\r\nقالوا لم نك من . . . . . . . . مدثر . . . . . 43 . . . . . 530 .\r\nو لم نك نطعم المسكين . . . . . . مدثر . . . . . 44 . . . . . 530 .\r\nو كنّا نخوض مع الخائضين . . . . . . مدثر . . . . . 45 . . . . . 530 .\r\nو لا اقسم بالنّفس . . . . . . . . قيامة . . . . . 2 . . . . . 459 .\r\nهل اتى على الانسان . . . . . . . . دهر . . . . . 1 . . . . . 676 .\r\nانّا خلقنا الانسان . . . . . . . . دهر . . . . . 2 . . . . . 111 ، 676\r\n\r\n","description":"","footnote":"","page_name":" 802 ","page_number":802},
  {"content":"\r\n\r\nانّا هديناه السّبيل . . . . . . . . دهر . . . . . 3 . . . . . 111 ، 317 ، 676 .\r\nو يطعمون الطّعام . . . . . . . . دهر . . . . . 8 . . . . . 281 .\r\nانّما نطعمكم لوجه . . . . . . . . دهر . . . . . 9 . . . . . 281 .\r\nيوم ينفخ فى الصّور . . . . . . . . نبأ . . . . . 18 . . . . . 106 .\r\nو فتحت السّماء فكانت . . . . . . . . نبأ . . . . . 19 . . . . . 106 .\r\nو سيّرت الجبال . . . . . . . . دهر . . . . . 20 . . . . . 106 .\r\nفامّا من طغى . . . . . . نازعات . . . . . 37 . . . . . 227 ، 234 .\r\nو اثر الحيوة الدّنيا . . . . . . نازعات . . . . . 38 . . . . . 227 ، 234 .\r\nفان الجحيم هى . . . . . . . . نازعات . . . . . 39 . . . . . 227 ، 234 .\r\nو امّا من خاف مقام . . . . . . . . نازعات . . . . . 40 . . . . . 227 ، 234 ، 242 .\r\nفان الجنّة هى المأوى . . . . . . نازعات . . . . . 41 . . . . . 227 ، 234 .\r\nكلّا انّهم عن ربّهم . . . . . . . . مطففين . . . . . 15 . . . . . 193 .\r\nيا ايها الانسان . . . . . . . . انشقاق . . . . . 6 . . . . . 200 ، 327 ، 392 ، 482 .\r\nيا ايتها النفس . . . . . . . . فجر . . . . . 27 . . . . . 621 .\r\nارجعى الى ربّك . . . . . . . . فجر . . . . . 28 . . . . . 621 .\r\nفادخلى فى عبادى . . . . . . فجر . . . . . 29 . . . . . 621 .\r\nو ادخلى جنّتى . . . . . . فجر . . . . . 30 . . . . . 621 .\r\nفألهمها فجورها و . . . . . . . . شمس . . . . . 8 . . . . . 680 .\r\nقد افلح من زكّيها . . . . . . شمس . . . . . 9 . . . . . 38 ، 105 ، 201 ، 242 ، 461 .\r\nو قد خاب من دسّيها . . . . . . شمس . . . . . 10 . . . . . 38 ، 105 ، 201 ، 242 ، 461 .\r\nو امّا بنعمة ربّك . . . . . . . . ضحى . . . . . 11 . . . . . 507 .\r\nو التّين و الزّيتون . . . . . . تين . . . . . 1 . . . . . 189 .\r\nوطور سينين . . . . . . تين . . . . . 2 . . . . . 189 .\r\nو هذا البلد الامين . . . . . . تين . . . . . 3 . . . . . 189 .\r\nلقد خلقنا الانسان . . . . . . . . تين . . . . . 4 . . . . . 189 .\r\nثمّ رددناه اسفل . . . . . . . . تين . . . . . 5 . . . . . 189 ، 223 .\r\nالّا الذين امنوا . . . . . . . . تين . . . . . 6 . . . . . 189 ، 223 .\r\nفامّه هاويةٌ . . . . . . قارعه . . . . . 9 . . . . . 223 .\r\nأرأيت الذى يكذّب . . . . . . . . ماعون . . . . . 1 . . . . . 764 .\r\nفذلك الذى يدعّ . . . . . . . . ماعون . . . . . 2 . . . . . 764 .\r\nو لايحضّ على طعام . . . . . . . . ماعون . . . . . 3 . . . . . 764 .\r\nاذا جاء نصر اللَّه . . . . . . . . نصر . . . . . 1 . . . . . 545 .\r\nو رأيت الناس يدخلون . . . . . . . . نصر . . . . . 2 . . . . . 545 .\r\nفسبّح به حمد ربّك . . . . . . . . نصر . . . . . 3 . . . . . 545\r\n\r\n","description":"","footnote":"","page_name":" 803 ","page_number":803},
  {"content":"\r\n\r\n\r\nفهرست احاديث\r\nمتن حديث گوينده صفحه .\r\nخداوند مىدانست كه . . . . . . . . . . . . . 38 .\r\n. . . كيف اصبحت ؟ . . . . . . . . رسول اكرم صلى الله عليه و آله . . . . . 39 ، 40 ، 153 .\r\nانّ اللَّه سبحانه و . . . . . . . . امام على عليه السلام . . . . . 40 ، 194 .\r\nقد احيا عقله و امات . . . . . . . . امام على عليه السلام . . . . . 40 ، 41 ، 87 ، 206 ، 209 ، 720 .\r\nلا يزال العبد يتقرّب . . . . . . . . حديث قدسى . . . . . 43 .\r\nلو علم ابوذرٍ ما . . . . . . . . . . . . . 46 .\r\nالهى ما عبدتك خوفاً . . . . . . . . امام على عليه السلام . . . . . 71 .\r\nهجم بهم العلم على . . . . . . . . امام على عليه السلام . . . . . 78 ، 121 ، 122 .\r\nمن اخلص للَّه اربعين . . . . . . . . رسول اكرم صلى الله عليه و آله . . . . . 86 ، 202 ، 709 .\r\nالا و انّ من البلاء . . . . . . . . امام على عليه السلام . . . . . 102 .\r\n. . . ما اكثر الضجيج و . . . . . . . . امام سجاد عليه السلام . . . . . 106 .\r\nيحشر الناس على . . . . . . . . . . . . . 107 .\r\n. . . تو چگونه روزه دارى . . . . . . . . رسول اكرم صلى الله عليه و آله . . . . . 108 ، 109 .\r\nخداوند فرشتگان را . . . . . . . . رسول اكرم صلى الله عليه و آله . . . . . 111 ، 449 .\r\n. . . ما بال اقوامٌ . . . . . . . . رسول اكرم صلى الله عليه و آله . . . . . 114 ، 115 .\r\n. . . ولى من چنين نيستم . . . . . . . . رسول اكرم صلى الله عليه و آله . . . . . 115 .\r\nايها الناس انما . . . . . . . . امام على عليه السلام . . . . . 120 .\r\nفانّى سمعت رسول اللَّه صلى الله عليه و آله . . . . . . . . امام على عليه السلام . . . . . 120 ، 266 .\r\nلن تقدّس امّةٌ لا . . . . . . . . رسول اكرم صلى الله عليه و آله . . . . . 120 ، 121 ، 266 .\r\nعجباً لابن النابغة . . . . . . . . امام على عليه السلام . . . . . 122 .\r\nلمّا انزل اللَّه سبحانه . . . . . . . . امام على عليه السلام . . . . . 125 ، 126 .\r\n. . . مىخواهم در حالى خداى . . . . . . . . امام على عليه السلام . . . . . 126 .\r\n. . . حبيبم پيغمبر كه به من . . . . . . . . امام على عليه السلام . . . . . 126 .\r\n. . . آرى نزديك است كه . . . . . . . . امام على عليه السلام . . . . . 127 ، 478 .\r\nملكتنى عينى و انا . . . . . . . . امام على عليه السلام . . . . . 127 ، 128 ، 479 .\r\nدعوهنّ فانّهنّ صوائح . . . . . . . . امام على عليه السلام . . . . . 128 .\r\nكم اطردت الايّام . . . . . . . . امام على عليه السلام . . . . . 128\r\n\r\n","description":"","footnote":"","page_name":" 804 ","page_number":804},
  {"content":"\r\n\r\nصديق كلّ امرئٍ . . . . . . . . رسول اكرم صلى الله عليه و آله . . . . . 134 ، 717 .\r\n. . . انّ هذه القلوب . . . . . . . . امام على عليه السلام . . . . . 137 .\r\nاللّهم اغفر لى الذّنوب . . . . . . . . امام على عليه السلام . . . . . 138 .\r\n. . . و ما ظننت انّك . . . . . . . . امام على عليه السلام . . . . . 141 ، 142 .\r\nمن عرف نفسه فقد . . . . . . . . رسول اكرم صلى الله عليه و آله . . . . . 145 ، 175 .\r\nلا يعرف هنالك . . . . . . . . امام رضا عليه السلام . . . . . 146 .\r\n. . . رهبانٌ باللّيل ليوثٌ . . . . . . . . . . . . . 152 ، 208 .\r\nحىّ على خيرالعمل . . . . . . . . . . . 154 - 156 .\r\nاللَّه اكبر . . . . . . . . . . . 154 ، 486 ، 488 ، 502 ، 525 ، . . . . . . . . . . 526 ، 528 ، 532 .\r\nحىّ على الصلاة . . . . . . . . . . . 154 .\r\nحىّ على الفلاح . . . . . . . . . . . 154 .\r\nو لا حول و لا قوّة الّا . . . . . . . . . . . . . 109 ، 129 ، 144 ، 156 ، 163 ، . . . . . . . . . . 181 ، 210 ، 226 ، 268 ، 289 ،\r\n. . . . . . . . . . 304 ، 322 ، 486 ، 502 ، 532 ، . . . . . . . . . . 553 ، 575 ، 577 ، 588 ، 604 ، . . . . . . . . . . 618 ، 638 .\r\nقد استطعموكم القتال . . . . . . . . امام على عليه السلام . . . . . 158 .\r\nاللّهم انّك آنس الآنسين . . . . . . . . امام على عليه السلام . . . . . 159 .\r\nلن تنال شفاعتنا . . . . . . . . امام على عليه السلام . . . . . 160 .\r\nفزت و ربّ الكعبة . . . . . . امام على عليه السلام . . . . . 160 ، 163 .\r\nيا بنى عبدالمطّلب لا . . . . . . . . امام على عليه السلام . . . . . 161 .\r\nفرزندم حسن بعد از . . . . . . . . امام على عليه السلام . . . . . 161 .\r\nو اللَّه ما فجأنى من . . . . . . . . امام على عليه السلام . . . . . 162 .\r\nاللَّه اللَّه فى الايتام . . . . . . . . امام على عليه السلام . . . . . 163 .\r\nاشهد ان لا إله الّا . . . . . . . . . . . . . 163 .\r\n. . . يصطلح سباع بهائم . . . . . . . . . . . . . 170 .\r\nانّ الحياة عقيدةٌ . . . . . . . . منسوبه به امام حسين عليه السلام . . . . . 171 ، 243 - 245 .\r\nانّى لا ارى الموت . . . . . . . . امام حسين عليه السلام . . . . . 178 .\r\nما الموت الّا قنطرة . . . . . . . . امام حسين عليه السلام . . . . . 178 .\r\nلا تقتلوا الخوارج . . . . . . . . امام على عليه السلام . . . . . 180 .\r\nخدا دو حجت دارد . . . . . . . . امام كاظم عليه السلام . . . . . 186 ، 195 .\r\nخواب عاقل از عبادت . . . . . . . . . . . . . 186 .\r\nخوردن عاقل از روزه . . . . . . . . . . . . . 186 .\r\nسكوت و سكون عاقل . . . . . . . . . . . . . 186 .\r\nخدا هيچ پيغمبرى را . . . . . . . . . . . . . 186 .\r\nابتدع بقدرته الخلق . . . . . . . . امام سجاد عليه السلام . . . . . 198 .\r\nالعبودية جوهرة كنهها . . . . . . . . . . . . . 200 ، 468 ، 472 ، 473 ، 474 ،\r\n\r\n","description":"","footnote":"","page_name":" 805 ","page_number":805},
  {"content":"\r\n\r\n. . . . . . . . . . 475 ، 476 ، 480 ، 485 ، 488 ،\r\n. . . . . . . . . . 493 .\r\nلو لا ان الشّياطين . . . . . . . . رسول اكرم صلى الله عليه و آله . . . . . 203 .\r\nلو لا تكثير كلامكم . . . . . . . . رسول اكرم صلى الله عليه و آله . . . . . 203 ، 710 .\r\nو لقد سمعت رنّة . . . . . . . . امام على صلى الله عليه و آله . . . . . 203 .\r\n. . . لو تدومون على . . . . . . . . رسول اكرم صلى الله عليه و آله . . . . . 204 .\r\nايكون لغيرك من . . . . . . . . امام حسين عليه السلام . . . . . 207 .\r\n. . . لا تراه العيون . . . . . . . . امام على عليه السلام . . . . . 207 .\r\nموتوا قبل ان . . . . . . . . . . . . . 209 ، 242 ، 426 .\r\nالدّنيا مزرعة الآخرة . . . . . . رسول اكرم صلى الله عليه و آله . . . . . 220 .\r\nايها الذامّ للدنيا . . . . . . . . امام على عليه السلام . . . . . 221 ، 222 .\r\nاعدى عدوّك نفسك . . . . . . . . رسول اكرم صلى الله عليه و آله . . . . . 228 ، 717 ، 723 ، 770 .\r\nمرحباً بقومٍ قضوا . . . . . . . . رسول اكرم صلى الله عليه و آله . . . . . 235 ، 769 ، 773 .\r\nفالموت فى حياتكم . . . . . . . . امام على عليه السلام . . . . . 242 .\r\nاطلبوا الحوائج بعزّة . . . . . . . . رسول اكرم صلى الله عليه و آله . . . . . 242 .\r\nموتٌ فى عزٍّ خيرٌ . . . . . . . . امام حسين عليه السلام . . . . . 242 ، 245 .\r\nالا و انّ الدّعىّ . . . . . . . . امام حسين عليه السلام . . . . . 242 ، 245 .\r\nلا واللَّه لا اعطيكم . . . . . . . . امام حسين عليه السلام . . . . . 243 ، 637 .\r\nمن كان باذلًا فينا . . . . . . . . امام حسين عليه السلام . . . . . 245 .\r\nمن علّمنى حرفاً فقد . . . . . . . . امام على عليه السلام . . . . . 250 .\r\nلا ينبغى للمؤمن . . . . . . . . رسول اكرم صلى الله عليه و آله . . . . . 262 .\r\nاللّهم انّى اعوذ بك . . . . . . . . رسول اكرم صلى الله عليه و آله . . . . . 263 .\r\nالمؤمن نفسه اصلب . . . . . . . . امام على عليه السلام . . . . . 263 ، 264 .\r\nانّ اللَّه عزّ و جلّ . . . . . . . . امام صادق عليه السلام . . . . . 263 .\r\nخداوند به مؤمن سه . . . . . . . . امام باقر عليه السلام . . . . . 263 ، 264 .\r\nابراهيم پيغمبر غيور . . . . . . . . رسول اكرم صلى الله عليه و آله . . . . . 264 .\r\nجدع اللَّه انف من . . . . . . . . رسول اكرم صلى الله عليه و آله . . . . . 264 .\r\nسعد غيور است و . . . . . . . . رسول اكرم صلى الله عليه و آله . . . . . 264 .\r\nفو اللَّه ما غزى قوم . . . . . . . . امام على عليه السلام . . . . . 265 .\r\nو لا يمنع الضّيم . . . . . . . . امام على عليه السلام . . . . . 265 .\r\nو كنّا اذا احمرّ . . . . . . . . امام على عليه السلام . . . . . 267 .\r\n. . . آن كسى كه نفسش را . . . . . . . . رسول اكرم صلى الله عليه و آله . . . . . 272 ، 662 ، 772 .\r\nاشجع الناس من غلب . . . . . . . . رسول اكرم صلى الله عليه و آله . . . . . 272 ، 593 .\r\nكونا للظّالم خصماً . . . . . . . . امام على عليه السلام . . . . . 276 ، 570 .\r\nالقدرة تذهب الحفيظة . . . . . . امام حسين عليه السلام . . . . . 276 .\r\nالغيبة جهد العاجز . . . . . . امام على عليه السلام . . . . . 277 ، 631 .\r\nما زنى غيورٌ قطّ . . . . . . امام على عليه السلام . . . . . 277 ، 629 .\r\nانّ اللَّه يبغض المؤمن . . . . . . . . . . . . . 277\r\n\r\n","description":"","footnote":"","page_name":" 806 ","page_number":806},
  {"content":"\r\n\r\n. . . من لا يَرحم لا يُرحم . . . . . . رسول اكرم صلى الله عليه و آله . . . . . 282 .\r\nاعزبى عنّى فو اللَّه . . . . . . . . امام على عليه السلام . . . . . 294 .\r\nالدّنيادار ممرٍّ . . . . . . . . امام على عليه السلام . . . . . 294 ، 452 .\r\nاى پول ، تو تا وقتى كه . . . . . . . . امام على عليه السلام . . . . . 294 ، 295 .\r\nمن به شكم خود مىگويم . . . . . . . . امام على عليه السلام . . . . . 295 ، 615 ، 616 .\r\nالسّلام علينا و على . . . . . . . . . . . . . 300 .\r\nلا جبر و لا تفويض . . . . . . . . . . . . . 307 .\r\nداخلٌ فى الاشياء . . . . . . . . امام على عليه السلام . . . . . 313 ، 396 .\r\nعجبت لمن ينشد . . . . . . . . امام على عليه السلام . . . . . 315 .\r\nو اكرم نفسك عن . . . . . . . . امام على عليه السلام . . . . . 319 ، 320 ، 664 .\r\nو لا تكن عبد غيرك . . . . . . . . امام على عليه السلام . . . . . 320 ، 664 .\r\n. . . فتلك عبادة العبيد . . . . . . . . امام على عليه السلام . . . . . 320 ، 321 .\r\n. . . الا اكون عبداً . . . . . . . . رسول اكرم صلى الله عليه و آله . . . . . 321 .\r\nالمرء مخبوٌّ تحت لسانه . . . . . . امام على عليه السلام . . . . . 333 ، 344 .\r\nلئن يملأ بطن الرّجل . . . . . . . . رسول اكرم صلى الله عليه و آله . . . . . 341 .\r\nانّ من الشّعر لحكمةٌ . . . . . . رسول اكرم صلى الله عليه و آله . . . . . 342 .\r\nالحياء مانع الرّزق . . . . . . . . . . . 379 .\r\nكنت كنزاً مخفيّاً . . . . . . . . حديث قدسى . . . . . 389 ، 404 ، 422 .\r\n. . . اللَّه اكبر من أن . . . . . . . . . . . . . 394 .\r\nما رأيت شيئاً الّا . . . . . . . . امام على عليه السلام . . . . . 398 .\r\nانّ اللَّه خلق الخلق . . . . . . . . امام على عليه السلام . . . . . 417 .\r\nاخرجوا من الدّنيا . . . . . . . . امام على عليه السلام . . . . . 426 .\r\nالناس نيامٌ فاذا . . . . . . . . . . . . . 428 .\r\nمن كنت مولاه فهذا . . . . . . . . رسول اكرم صلى الله عليه و آله . . . . . 434 ، 435 .\r\nاذا بلغ بنو ابى العاص . . . . . . . . رسول اكرم صلى الله عليه و آله . . . . . 440 .\r\nانّ تقوى اللَّه مفتاح . . . . . . . . امام على عليه السلام . . . . . 443 ، 699 .\r\nأ اقنع من نفسى بان . . . . . . . . امام على عليه السلام . . . . . 443 .\r\nو كيف اظلم احداً . . . . . . . . امام على عليه السلام . . . . . 443 .\r\nيا دنيا غرّى غيرى . . . . . . . . امام على عليه السلام . . . . . 443 .\r\n. . . نه ، اين كار را نكنيد . . . . . . . . امام على عليه السلام . . . . . 444 .\r\nلا تكلّمونى بما . . . . . . . . امام على عليه السلام . . . . . 445 ، 446 .\r\nاحتج الى من شئت . . . . . . . . امام على عليه السلام . . . . . 451 .\r\nالطّمع رقٌّ مؤبّدٌ . . . . . . امام على عليه السلام . . . . . 452 .\r\n. . . اذاً انت صرت حرّاً . . . . . . . . رسول اكرم صلى الله عليه و آله . . . . . 456 .\r\nمن لم يجعل اللَّه . . . . . . . . امام على عليه السلام . . . . . 459 .\r\nحاسبوا انفسكم قبل . . . . . . . . . . . . . 459 .\r\nاستغفر اللَّه ربى . . . . . . . . . . . . . 460 ، 536 ، 544 ، 549 ، 599 .\r\nثكلتك امّك اتدرى . . . . . . . . امام على عليه السلام . . . . . 460 ، 477 ، 487 ، 563 - 567 ،\r\n\r\n","description":"","footnote":"","page_name":" 807 ","page_number":807},
  {"content":"\r\n\r\n. . . . . . . . . . 569 .\r\nانّه ليغان على قلبى . . . . . . . . رسول اكرم صلى الله عليه و آله . . . . . 545 .\r\nسبحان اللَّه و استغفر . . . . . . . . رسول اكرم صلى الله عليه و آله . . . . . 545 .\r\n. . . نعيت الى نفسى . . . . . . رسول اكرم صلى الله عليه و آله . . . . . 545 .\r\nلا تكن ممّن يرجوا . . . . . . . . امام على عليه السلام . . . . . 546 ، 547 .\r\nانين المذنبين احبّ . . . . . . . . حديث قدسى . . . . . 549 ، 550 .\r\nحسنات الابرار سيّئات . . . . . . . . . . . . . 550 .\r\nمولاى مولاى اذا . . . . . . . . امام سجاد عليه السلام . . . . . 550 .\r\nاليوم عملٌ و لا حسابٌ . . . . . . . . امام على عليه السلام . . . . . 558 .\r\nزنى العين النّظر . . . . . . . . . . . 561 .\r\nمن در معراج زنهايى را . . . . . . . . رسول اكرم صلى الله عليه و آله . . . . . 562 .\r\nمت ان شئت يهوديّاً . . . . . . . . . . . . . 565 .\r\n. . . اگر پيش من مىآمد . . . . . . . . رسول اكرم صلى الله عليه و آله . . . . . 572 ، 573 .\r\nلا صلوة الّا بحضور . . . . . . . . . . . . . 472 .\r\nانّ تقوى اللَّه حمت . . . . . . . . امام على عليه السلام . . . . . 473 ، 694 ، 695 .\r\nبعضى از مردم حظّشان . . . . . . . . رسول اكرم صلى الله عليه و آله . . . . . 474 .\r\nقربةً الى اللَّه . . . . . . . . . . . 476 ، 480 .\r\nكفى لى فخراً ان . . . . . . . . امام على عليه السلام . . . . . 476 .\r\nاين آيه كه نازل شد . . . . . . . . امام على عليه السلام . . . . . 477 ، 520 .\r\nو اللَّه ما فجأنى من . . . . . . . . امام على عليه السلام . . . . . 478 .\r\nاللّهم انّى اجد سبل . . . . . . . . امام سجاد عليه السلام . . . . . 485 .\r\nسبحان اللَّه . . . . . . . . . . . 486 ، 520 ، 528 ، 532 .\r\nالسّلام عليكم و رحمة . . . . . . . . . . . . . 489 .\r\nانّما مثل هذا القلب . . . . . . . . رسول اكرم صلى الله عليه و آله . . . . . 489 .\r\nينام عينى و لا ينام . . . . . . . . رسول اكرم صلى الله عليه و آله . . . . . 490 .\r\nربّ صائمٍ لا حظّ له . . . . . . . . رسول اكرم صلى الله عليه و آله . . . . . 492 .\r\n. . . فانّك فوقهم و والى . . . . . . . . امام على عليه السلام . . . . . 494 .\r\nارفقوا ملائكة ربّى . . . . . . . . امام على عليه السلام . . . . . 497 .\r\nاشهد ان لا إله الّا . . . . . . . . . . . . . 497 - 498 .\r\nالصلاة عمود الدّين . . . . . . رسول اكرم صلى الله عليه و آله . . . . . 499 ، 502 .\r\nان قبلت قبل ما . . . . . . . . . . . . . 499 .\r\nالصلاة قربان كلّ . . . . . . . . امام على عليه السلام . . . . . 500 .\r\nالحمد للَّه . . . . . . . . . . . 502 ، 528 .\r\nيا حىّ يا قيّوم . . . . . . . . . . . 502 .\r\nلا يرى الجاهل الّا . . . . . . . . امام على عليه السلام . . . . . 502 .\r\nالفقه ثمّ المتجر . . . . . . امام على عليه السلام . . . . . 506 .\r\nاغدوا الى عزّكم . . . . . . امام على عليه السلام . . . . . 506 .\r\n. . . من يذكّركم اللَّه . . . . . . . . . . . . . 508\r\n\r\n","description":"","footnote":"","page_name":" 808 ","page_number":808},
  {"content":"\r\n\r\nانّ شفاعتنا لا تنال . . . . . . . . امام صادق عليه السلام . . . . . 510 .\r\nبسم اللَّه و باللَّه . . . . . . . . امام على عليه السلام . . . . . 511 .\r\nسبحان اللَّه و الحمد . . . . . . . . . . . . . 512 .\r\n. . . لعلّك قبّلت . . . . . . . . رسول اكرم صلى الله عليه و آله . . . . . 517 ، 518 .\r\n. . . يك بار اقرار كافى . . . . . . . . امام على عليه السلام . . . . . 518 .\r\nلا يزنى الزّانى . . . . . . . . . . . . . 520 .\r\nاگر شما را با ريسمانى . . . . . . . . رسول اكرم عليه السلام . . . . . 523 .\r\nالسّلام علينا و على . . . . . . . . . . . . . 525 .\r\nعظم الخالق فى انفسهم . . . . . . . . امام على عليه السلام . . . . . 526 .\r\nسبحان ربّى العظيم . . . . . . . . . . . . . 528 .\r\nسبحان ربّى الاعلى . . . . . . . . . . . . . 528 .\r\n. . . اوّل كه سر بر سجده . . . . . . . . امام على عليه السلام . . . . . 528 .\r\nاللَّه اللَّه بالصّلوة . . . . . . . . امام على عليه السلام . . . . . 531 .\r\nذكرت الصّلوة جعلك . . . . . . . . امام حسين عليه السلام . . . . . 531 .\r\nبحول اللَّه و قوّته . . . . . . . . . . . . . 532 .\r\nبسم اللَّه و باللَّه و . . . . . . . . امام حسين عليه السلام . . . . . 532 ، 601 .\r\nالهجرة قائمة على . . . . . . . . امام على عليه السلام . . . . . 578 .\r\nخطّ الموت على ولد . . . . . . . . امام حسين عليه السلام . . . . . 586 ، 635 .\r\nيا ابطال الصّفا و . . . . . . . . امام حسين عليه السلام . . . . . 588 .\r\nالمهاجر من هجر . . . . . . . . . . . . . 591 ، 594 ، 610 - 612 .\r\nالمجاهد من جاهد . . . . . . . . . . . . . 593 ، 594 .\r\nمن لم يغز و لم يحدّث . . . . . . . . رسول اكرم صلى الله عليه و آله . . . . . 596 ، 756 .\r\n. . . نه تنها برادر تو با ما . . . . . . . . امام على عليه السلام . . . . . 597 .\r\nافضل الاعمال انتظار . . . . . . . . . . . . . 597 .\r\nما رأيت اصحاباً ابرّ . . . . . . . . امام حسين عليه السلام . . . . . 599 ، 600 .\r\nاللّهم ارزقنا توفيق . . . . . . . . . . . . . 603 .\r\nمن سعادة المرء . . . . . . . . . . . . . 612 .\r\n. . . تو چرا اينجا زندگى . . . . . . . . امام صادق عليه السلام . . . . . 612 .\r\nالنفس ان لم تشغله . . . . . . . . . . . . . 615 .\r\nولو شئت لاهتديت . . . . . . . . امام على عليه السلام . . . . . 616 .\r\nيا اختاه ايتينى . . . . . . . . امام حسين عليه السلام . . . . . 617 .\r\nانّى بعثت لاتمّم . . . . . . . . رسول اكرم صلى الله عليه و آله . . . . . 628 ، 733 ، 734 .\r\nاكرم نفسك عن كلّ . . . . . . . . امام على عليه السلام . . . . . 628 .\r\nالتّقلّل و لا التّوسّل . . . . . . امام على عليه السلام . . . . . 629 .\r\nازرى بنفسه من . . . . . . . . امام على عليه السلام . . . . . 631 .\r\n. . . من هم نگفتم كه مقصود . . . . . . . . امام صادق عليه السلام . . . . . 631 .\r\nو رضى بالذّلّ من . . . . . . . . امام على عليه السلام . . . . . 632\r\n\r\n","description":"","footnote":"","page_name":" 809 ","page_number":809},
  {"content":"\r\n\r\nالمنيّة و لا الدّنيّة . . . . . . امام على عليه السلام . . . . . 632 .\r\nو لا تكن عبد غيرك . . . . . . . . امام على عليه السلام . . . . . 634 .\r\nويلكم يا شيعة آل . . . . . . . . امام حسين عليه السلام . . . . . 635 .\r\nانّى لا ارى الموت . . . . . . . . امام حسين عليه السلام . . . . . 635 .\r\nالا ترون أن الحقّ . . . . . . . . امام حسين عليه السلام . . . . . 636 .\r\nاشهد انّك قد اقمت . . . . . . . . . . . . . 637 .\r\nيا ربّ يا ربّ يا ربّ . . . . . . . . امام على عليه السلام . . . . . 646 .\r\nيبعث فى امّتى على . . . . . . . . رسول اكرم صلى الله عليه و آله . . . . . 649 .\r\n. . . حتّى كملت عقولهم . . . . . . . . . . . 651 .\r\nتصطلح فى ملكه . . . . . . . . . . . . . 651 .\r\nيخرج الارض افلاذ . . . . . . . . . . . . . 651 .\r\nاللّهم انّا نرغب . . . . . . . . . . . . . 652 ، 653 .\r\nاحبب لغيرك ما . . . . . . . . امام على عليه السلام . . . . . 659 .\r\nو ما ظننت انّك تجيب . . . . . . . . امام على عليه السلام . . . . . 661 .\r\nانا مدينة العلم . . . . . . . . رسول اكرم عليه السلام . . . . . 661 .\r\n. . . براى اينكه اگر در . . . . . . . . امام على عليه السلام . . . . . 663 .\r\nالصورة صورة انسانٍ . . . . . . . . امام على عليه السلام . . . . . 674 .\r\nيا من لا يرجى الّا . . . . . . . . . . . . . 690 .\r\nجللت ان يخاف منك . . . . . . . . . . . . . 691 .\r\nمولاى اذا رأيت . . . . . . . . . . . . . 691 .\r\nذمّتى بما اقول . . . . . . . . امام على عليه السلام . . . . . 695 .\r\nالا و انّ الخطايا . . . . . . . . امام على عليه السلام . . . . . 695 .\r\nفانّ التقوى فى . . . . . . . . امام على عليه السلام . . . . . 696 .\r\nانّ التقوىدار . . . . . . . . امام على عليه السلام . . . . . 696 .\r\nالا فصونوها و . . . . . . . . امام على عليه السلام . . . . . 699 ، 700 .\r\nاوصيكم عباد اللَّه . . . . . . . . امام على عليه السلام . . . . . 700 .\r\nعتقٌ من كلّ ملكةٍ . . . . . . . . امام على عليه السلام . . . . . 702 ، 718 .\r\nدواء داء قلوبكم . . . . . . . . امام على عليه السلام . . . . . 702 ، 766 .\r\nشفاء مرض اجسادكم . . . . . . امام على عليه السلام . . . . . 705 .\r\nجاهدوا انفسكم على . . . . . . . . رسول اكرم صلى الله عليه و آله . . . . . 708 .\r\nما اخلص العبد . . . . . . . . امام باقر عليه السلام . . . . . 709 .\r\nلولا انّ الشّياطين . . . . . . . . امام صادق عليه السلام . . . . . 710 .\r\nمن عشق شيئاً اعشى . . . . . . . . امام على عليه السلام . . . . . 710 ، 774 .\r\nعجب المرء بنفسه . . . . . . . . امام على عليه السلام . . . . . 711 ، 716 .\r\nاكثر مصارع العقول . . . . . . . . امام على عليه السلام . . . . . 711 ، 717 .\r\nاصدقاؤك ثلاثةٌ و . . . . . . . . امام على عليه السلام . . . . . 714 ، 718 .\r\nالهوى عدوّ العقل . . . . . . امام صادق عليه السلام . . . . . 716 .\r\nفمن اخذ بالتقوى . . . . . . . . امام على عليه السلام . . . . . 722\r\n\r\n","description":"","footnote":"","page_name":" 810 ","page_number":810},
  {"content":"\r\n\r\nو اعلموا انّ من . . . . . . . . امام على عليه السلام . . . . . 723 .\r\nاستعدّوا للبلاء و . . . . . . . . امام حسين عليه السلام . . . . . 726 .\r\nفكد كيدك و اسع . . . . . . . . حضرت زينب عليها السلام . . . . . 726 .\r\nواللَّه لو اعطيت . . . . . . . . امام على عليه السلام . . . . . 731 .\r\nالدّنيا مزرعة الآخرة . . . . . . رسول اكرم صلى الله عليه و آله . . . . . 732 .\r\nمسجد احبّاء اللَّه . . . . . . . . امام على عليه السلام . . . . . 732 .\r\nالملك يبقى مع الكفر . . . . . . . . رسول اكرم صلى الله عليه و آله . . . . . 733 .\r\nاللّهم اهد قومى . . . . . . . . رسول اكرم صلى الله عليه و آله . . . . . 740 .\r\nفشحّت عليها نفوس . . . . . . . . امام على عليه السلام . . . . . 740 .\r\nاللّهم اقسم لنا . . . . . . . . رسول اكرم صلى الله عليه و آله . . . . . 741 .\r\nو ليس احدٌ من الرّعيّة . . . . . . . . امام على عليه السلام . . . . . 742 .\r\nايها الناس انّ . . . . . . . . رسول اكرم صلى الله عليه و آله . . . . . 744 .\r\nيا بنىّ انّى اخاف . . . . . . . . امام على عليه السلام . . . . . 745 ، 746 .\r\nكاد الفقر ان يكون . . . . . . . . رسول اكرم صلى الله عليه و آله . . . . . 746 .\r\n. . . و انت يرحمك اللَّه . . . . . . . . امام على عليه السلام . . . . . 747 .\r\nانّ اللَّه عزّ و جلّ . . . . . . . . . . . . . 750 .\r\nانّ اللَّه اذا احبّ . . . . . . . . . . . . . 750 ، 755 .\r\nالا و انّ الشّجرة . . . . . . . . امام على عليه السلام . . . . . 753 ، 754 .\r\nاللّهم انّى اعوذ بك . . . . . . . . امام على عليه السلام . . . . . 754 .\r\nو لكن اللَّه يختبر . . . . . . . . امام على عليه السلام . . . . . 757 .\r\nحسن الخلق خير . . . . . . . . امام على عليه السلام . . . . . 761 .\r\nربّ عزيزٍ اذلّه خلقه . . . . . . . . امام على عليه السلام . . . . . 761 .\r\nمن استحكمت لى فيه . . . . . . . . امام على عليه السلام . . . . . 766 .\r\nو اجعلنى بقسمك راضياً . . . . . . . . امام على عليه السلام . . . . . 769 .\r\nالمؤمن لا يصبح و . . . . . . . . امام على عليه السلام . . . . . 775 .\r\nكلّكم راع و كلّكم . . . . . . . . رسول اكرم صلى الله عليه و آله . . . . . 778 .\r\nاذا هممت بأمر . . . . . . . . رسول اكرم صلى الله عليه و آله . . . . . 778 .\r\nما اخاف على امّتى . . . . . . . . رسول اكرم صلى الله عليه و آله . . . . . 779 ، 780 .\r\nلا تغضب . . . . . . رسول اكرم صلى الله عليه و آله . . . . . 780 .\r\nهجم بهم العلم . . . . . . . . امام على عليه السلام . . . . . 782 .\r\n. . . آيا تا كنون كشتى . . . . . . . . امام صادق عليه السلام . . . . . 783 .\r\nاللّهم انّى اجد . . . . . . . . امام سجّاد عليه السلام . . . . . 786 .\r\nاذا اراد احدكم . . . . . . . . امام صادق عليه السلام . . . . . 788 .\r\nلتأمرن بالمعروف و . . . . . . . . . . . . . 789 .\r\nالدّاعى بلا عملٍ . . . . . . . . امام على عليه السلام . . . . . 789 .\r\nخمسةٌ لا يستجاب . . . . . . . . . . . . . 790 .\r\nو انلنى حسن النّظر . . . . . . . . امام سجّاد عليه السلام . . . . . 792\r\n\r\n","description":"","footnote":"","page_name":" 811 ","page_number":811},
  {"content":"\r\n\r\n\r\nفهرست اشعار عربى\r\nمصرع اوّل اشعارنام سراينده تعداد ابيات صفحه .\r\nاثامن بالنفس النفيسة ربها . . . . . امام صادق عليه السلام . . . . . 1 . . . . . 320 .\r\nاجارتنا انّا غريبان هيهنا . . . . . امرؤ القيس . . . . . 1 . . . . . 429 .\r\nالا انّ ثوباً خيط من نص تسعة . . . . . حاجى سبزوارى . . . . . 1 . . . . . 358 .\r\nالا كل شىء ما خلا اللَّه باطل . . . . . لبيد بن ربيعه . . . . . 1 . . . . . 398 .\r\nالا كل شىء ما خلا اللَّه باطل . . . . . لبيد بن ربيعه . . . . . . . . . . 399 .\r\nالفهلويون الوجود عندهم . . . . . حاجى سبزوارى . . . . . 2 . . . . . 395 .\r\nالموت اولى من ركوب العار . . . . . . . . . . 1 . . . . . 245 ، 637 .\r\nاميرى حسين و نعم الامير . . . . . . . . . . 1 . . . . . 602 .\r\nانا المسوم ما عندى بترياق و لا راق . . . . . حافظ . . . . . 1 . . . . . 351 .\r\nأمن تذكر جيران بذى سلم . . . . . بوصيرى . . . . . 2 . . . . . 355 .\r\nتغرب عن الاوطان فى طلب العُلى . . . . . منسوب به امام على عليه السلام . . . . . 2 . . . . . 607 .\r\nجمعت فى صفاتك الاضداد . . . . . صفى الدين حلّى . . . . . 3 . . . . . 124 .\r\nخلّوا سبيل المؤمن المجاهد . . . . . . . . . . 2 . . . . . 128 .\r\nدع المساجد للعبّاد تسكنها . . . . . يزيد . . . . . 3 . . . . . 349 .\r\nدواؤك فيك و ما تبصر . . . . . منسوب به امام على عليه السلام . . . . . 3 . . . . . 218 .\r\nزيادة المرء فى دنياه نقصانٌ . . . . . ابوالفتح بستى . . . . . 6 . . . . . 711 .\r\nسأمضى و ما بالموت عار على الفتى . . . . . . . . . . 3 . . . . . 636 .\r\nشغلتنى نغمة العيدان . . . . . يزيد . . . . . 2 . . . . . 348 .\r\nشميسة كرم برجها قعر دنّها . . . . . يزيد . . . . . 3 . . . . . 349 .\r\nعجوز تمنّت ان تكون فتيّة . . . . . . . . . . 1 . . . . . 221 .\r\nفبتن بجانبىّ مصرعاتٌ . . . . . فرزدق . . . . . 1 . . . . . 342 .\r\nقف دون رأيك فى الحياة مجاهداً . . . . . . . . . . 1 . . . . . 244 .\r\nكدّ كدّ العبد إن احببت أن تصبح حرّا . . . . . منسوب به امام على عليه السلام . . . . . 2 . . . . . 450 .\r\nكلّما اذكره من طلل . . . . . بوصيرى . . . . . 10 . . . . . 355 ، 356\r\n\r\n","description":"","footnote":"","page_name":" 812 ","page_number":812},
  {"content":"\r\n\r\nكم عاقلٍ عاقلٍ اعيت مذاهبه . . . . . ابن راوندى . . . . . 2 . . . . . 738 .\r\nلقد صار قلبى قابلًا كلّ صورة . . . . . محيى الدين عربى . . . . . 3 . . . . . 331 .\r\nله همم لا منتهى لكبارها . . . . . حسّان بن ثابت . . . . . 1 . . . . . 267 .\r\nما ان ابالى بما لاقت جموعهم . . . . . يزيد . . . . . 2 . . . . . 350 .\r\nما شئت لا ما شاء ت الاقدار . . . . . ابن المعتز . . . . . 1 . . . . . 384 .\r\nمعشر النّدمان قوموا . . . . . يزيد . . . . . 2 . . . . . 348 .\r\nو اذا كانت النفوس كباراً . . . . . متنبّى . . . . . 1 . . . . . 143 ، 622 .\r\nو انى و ان كنت ابن آدم صورة . . . . . ابن فارض . . . . . 1 . . . . . 330 .\r\nو حسبك داء ان تبيت ببطنة . . . . . . . . . . 1 . . . . . 141 .\r\nو عين الرضا عن كل عيب كليلة . . . . . . . . . . 1 . . . . . 774 .\r\nهو البكّاء فى المحراب ليلًا . . . . . . . . . . 1 . . . . . 122\r\n\r\nفهرست اشعار فارسى\r\nمصرع اوّل اشعارنام سراينده تعداد ابيات صفحه .\r\nآمد افسوس كنان مغبچهء باده فروش . . . . . حافظ . . . . . 1 . . . . . 381 .\r\nآنان كه محيط فضل و آداب شدند . . . . . خيام . . . . . 2 . . . . . 418 .\r\nآنچه حق است اقرب از حبل الوريد . . . . . مولوى . . . . . 2 . . . . . 218 .\r\nآن كس كه تو را شناخت جان را چه كند . . . . . ابوسعيد ابوالخير . . . . . 2 . . . . . 200 ، 476 .\r\nآن كه جز كعبه مقامش نبد از ياد لبت . . . . . حافظ . . . . . 1 . . . . . 237 .\r\nآن كه رست از جهان ، فدك چه كند . . . . . . . . . . 1 . . . . . 740 .\r\nاز اين بوالعجب‌تر حديثى شنو . . . . . . . . . . 1 . . . . . 735 .\r\nاز جان برون نيامده جانانت آرزوست . . . . . سعدى . . . . . 3 . . . . . 668 .\r\nاز عبادت مىتوان اللَّه شد . . . . . . . . . . 1 . . . . . 469 .\r\nاز هر طرف كه رفتم جز وحشتم نيفزود . . . . . حافظ . . . . . 1 . . . . . 374 .\r\nاصطلاحاتى است مر ابدال را . . . . . مولوى . . . . . . . . . . 362 .\r\nاعتمادى نيست بر كار جهان . . . . . حافظ . . . . . 2 . . . . . 378 .\r\nاگر آن ترك شيرازى به دست آرد دل ما را . . . . . حافظ . . . . . 1 . . . . . 342 .\r\nاگر آن ترك شيرازى به دست آرد دل ما را . . . . . حافظ . . . . . 5 . . . . . 369 .\r\nاگر آن ترك شيرازى به دست آرد دل ما را . . . . . حافظ . . . . . 6 . . . . . 415 ، 416 .\r\nاگر به هر سر مويت دو صد هنر باشد . . . . . . . . . . 1 . . . . . 735 .\r\nاگر بينى در اين ديوان اشعار . . . . . مغربى . . . . . 18 . . . . . 358 ، 359 .\r\nاگرچه اصفهان آب حيات است . . . . . حافظ . . . . . 1 . . . . . 609 .\r\nالااى آهوى وحشى كجايى . . . . . حافظ . . . . . 12 . . . . . 429 ، 430 .\r\nالا يا ايها الساقى ادر كأساً و ناولها . . . . . حافظ . . . . . 1 . . . . . 351 .\r\nاو خدو انداخت بر روى على . . . . . مولوى . . . . . 1 . . . . . 594\r\n\r\n","description":"","footnote":"","page_name":" 813 ","page_number":813},
  {"content":"\r\n\r\nاوفتاده است در جهان بسيار . . . . . . . . . . 1 . . . . . 735 .\r\nاى آنكه به تقرير و بيان دم زنى از عشق . . . . . حافظ . . . . . 1 . . . . . 365 .\r\nاى جفاى تو ز راحت خوبتر . . . . . مولوى . . . . . 4 . . . . . 751 .\r\nاى خوش آن روز كزين منزل ويران بروم . . . . . حافظ . . . . . 2 . . . . . 609 .\r\nاى دل ار عشرت امروز به فردا فكنى . . . . . حافظ . . . . . 1 . . . . . 377 .\r\nاى دل شباب رفت و نچيدى گلى ز عيش . . . . . حافظ . . . . . 2 . . . . . 377 .\r\nاى شهان كشتيم ما خصم برون . . . . . مولوى . . . . . 4 . . . . . 773 .\r\nاى صبا از ما بگو با ساكنان شهر يزد . . . . . حافظ . . . . . 1 . . . . . 610 .\r\nاى فداى تو هم دل و هم جان . . . . . هاتف اصفهانى . . . . . 4 . . . . . 359 .\r\nاى فداى تو هم دل و هم جان . . . . . هاتف اصفهانى . . . . . 3 . . . . . 398 .\r\nاى كه در پيكار ، خود را باخته . . . . . مولوى . . . . . 4 . . . . . 241 .\r\nاى نازنين پسر تو چه مذهب گرفته‌اى . . . . . حافظ . . . . . 1 . . . . . 380 .\r\nاى نيك نكرده و بديها كرده . . . . . ابوسعيد ابوالخير . . . . . 2 . . . . . 55 .\r\nاين جهان همچون درخت است‌اى كرام . . . . . مولوى . . . . . 1 . . . . . 485 .\r\nاين وطن مصر و عراق و شام نيست . . . . . شيخ بهايى . . . . . 1 . . . . . 428 .\r\nاى همه هستى چه مىجويى عدم . . . . . مولوى . . . . . 4 . . . . . 678 .\r\nاى يوسف مصر درآ از چاه . . . . . . . . . . . . . . . 220 .\r\nبحث عقلىگر دُر و مرجان بود . . . . . مولوى . . . . . 2 . . . . . 200 .\r\nبدوزد شره ديدهء هوشمند . . . . . سعدى . . . . . 1 . . . . . 712 ، 717 .\r\nبديدم عابدى در كوهسارى . . . . . سعدى . . . . . 3 . . . . . 173 ، 693 .\r\nبر سر آنم كه‌گر ز دست برآيد . . . . . حافظ . . . . . 5 . . . . . 199 ، 383 .\r\nبرِ عارفان جز خدا هيچ نيست . . . . . سعدى . . . . . 7 . . . . . 527 ، 528 .\r\nبرقى از منزل ليلى بدرخشيد سحر . . . . . حافظ . . . . . 1 . . . . . 87 ، 205 .\r\nبرواى زاهد خودبين كه ز چشم من و تو . . . . . حافظ . . . . . 1 . . . . . 375 ، 419 .\r\nبستر راحت چه اندازيم بهر خواب خوش . . . . . صائب تبريزى . . . . . 1 . . . . . 717 .\r\nبشنو از نى چون حكايت مىكند . . . . . مولوى . . . . . 4 . . . . . 74 ، 75 .\r\nبشنو از نى چون حكايت مىكند . . . . . مولوى . . . . . 4 . . . . . 136 .\r\nبشنو از نى چون حكايت مىكند . . . . . مولوى . . . . . 3 . . . . . 427 .\r\nبگشا بند قبااى مه خورشيد كلاه . . . . . حافظ . . . . . 1 . . . . . 381 .\r\nبگشا بند قبا تا بگشايد دل من . . . . . حافظ . . . . . 1 . . . . . 380 .\r\nبلبل به باغ و جغد به ويرانه تاخته است . . . . . . . . . . 1 . . . . . 622 .\r\nبلبل ز شاخ سرو به گلبانگ پهلوى . . . . . حافظ . . . . . 3 . . . . . 364 .\r\nبلبلى برگ گلى خوشرنگ در منقار داشت . . . . . حافظ . . . . . 2 . . . . . 413 .\r\nبميراى دوست قبل از مرگ اگر مىزندگى خواهى . . . . . سنايى . . . . . 1 . . . . . 426 .\r\nبند بگسل ، باش آزاداى پسر . . . . . مولوى . . . . . 1 . . . . . 453 .\r\nبندگى كن تا كه سلطانت كنند . . . . . . . . . . . . . . . 528 .\r\nبنماى رخ كه باغ و گلستانم آرزوست . . . . . سعدى . . . . . 5 . . . . . 667 ، 668\r\n\r\n","description":"","footnote":"","page_name":" 814 ","page_number":814},
  {"content":"\r\n\r\nبنى آدم اعضاى يكديگرند . . . . . سعدى . . . . . 3 . . . . . 300 ، 301 .\r\nبنى آدم اعضاى يكديگرند . . . . . سعدى . . . . . . . . . . 302 .\r\nبوالحسن بعد از وفات بايزيد . . . . . مولوى . . . . . 3 . . . . . 54 .\r\nبهاى بادهء چون لعل چيست ، جوهر عقل . . . . . حافظ . . . . . 1 . . . . . 168 .\r\nبه دست آهن تفته كردن خمير . . . . . سعدى . . . . . 1 . . . . . 450 .\r\nبه رنج بردن بيهوده گنج نتوان يافت . . . . . . . . . . 1 . . . . . 736 .\r\nبه سرّ جام جم آنگه نظر توانى كرد . . . . . حافظ . . . . . 9 . . . . . 786 ، 787 .\r\nبه عشوه گفت كه حافظ غلام طبع توام . . . . . حافظ . . . . . 1 . . . . . 382 .\r\nبه گوش هوش نيوش از من و به عشرت كوش . . . . . حافظ . . . . . 2 . . . . . 88 .\r\nبه لابه گفتمش‌اى ماهرخ چه باشد اگر . . . . . حافظ . . . . . 2 . . . . . 382 .\r\nبه مىپرستى از آن نقش خود بر آب زدم . . . . . حافظ . . . . . 1 . . . . . 83 .\r\nبه نام آن كه جان را فكرت آموخت . . . . . شبسترى . . . . . 2 . . . . . 224 .\r\nبه نزد آن كه جانش در تجلّى است . . . . . شبسترى . . . . . 2 . . . . . 224 ، 225 .\r\nبه يك كرشمه كه نرگس به خودفروشى كرد . . . . . حافظ . . . . . 1 . . . . . 411 .\r\nپاى استدلاليان چوبين بود . . . . . مولوى . . . . . 1 . . . . . 200 ، 392 .\r\nپدر تجربه‌اى دل تويى آخر ز چه روى . . . . . حافظ . . . . . 1 . . . . . 381 .\r\nپدرم روضهء رضوان به دو گندم بفروخت . . . . . حافظ . . . . . 1 . . . . . 377 .\r\nپوست از دارو بلاكش مىشود . . . . . مولوى . . . . . 6 . . . . . 752 .\r\nپيرانه سرم عشق جوانى به سر افتاد . . . . . حافظ . . . . . 2 . . . . . 369 .\r\nپير ما گفت خطا بر قلم صنع نرفت . . . . . حافظ . . . . . 1 . . . . . 62 ، 414 .\r\nپير ما گفت خطا بر قلم صنع نرفت . . . . . حافظ . . . . . . . . . . 416 .\r\nپيش از اينت بيش از اين انديشهء عشاق بود . . . . . حافظ . . . . . 2 . . . . . 406 .\r\nپيل بايد تا چو خسبد اوستان . . . . . مولوى . . . . . 2 . . . . . 136 .\r\nپيل بايد تا چو خسبد اوستان . . . . . مولوى . . . . . 3 . . . . . 427 .\r\nتدبير صواب از دل خوش بايد جست . . . . . . . . . . 2 . . . . . 746 .\r\nترحم بر پلنگ تيزدندان . . . . . سعدى . . . . . 1 . . . . . 273 .\r\nترسم بروم عالم جان ناديده . . . . . فخر رازى . . . . . 2 . . . . . 192 .\r\nترك اين مرحله بىهمرهى خضر مكن . . . . . حافظ . . . . . 1 . . . . . 27 .\r\nتن آدمى شريف است به جان آدميت . . . . . سعدى . . . . . 2 . . . . . 131 .\r\nتن آدمى شريف است به جان آدميت . . . . . سعدى . . . . . 1 . . . . . 211 .\r\nتن مرده و گريهء دوستان . . . . . . . . . . 2 . . . . . 242 .\r\nتو با دشمن نفس همخانه‌اى . . . . . سعدى . . . . . 1 . . . . . 227 .\r\nتو را ز كنگرهء عرش مىزنند صفير . . . . . حافظ . . . . . 1 . . . . . 668 .\r\nتو كز سراى طبيعت نمىروى بيرون . . . . . حافظ . . . . . 1 . . . . . 426 .\r\nجامى بده كه باز به شادىّ روى شاه . . . . . حافظ . . . . . 1 . . . . . 369 .\r\nجان چه باشد جز خبر در آزمون . . . . . مولوى . . . . . 2 . . . . . 310 .\r\nجد تو آدم بهشتش جاى بود . . . . . شيخ بهايى . . . . . 3 . . . . . 491\r\n\r\n","description":"","footnote":"","page_name":" 815 ","page_number":815},
  {"content":"\r\n\r\nجزءها را رويها سوى كل است . . . . . مولوى . . . . . 3 . . . . . 74 ، 390 .\r\nجمال يار ندارد نقاب و پرده ولى . . . . . حافظ . . . . . 1 . . . . . 712 ، 716 .\r\nجناب عشق را درگه بسى بالاتر از عقل است . . . . . حافظ . . . . . . . . . . 214 .\r\nجوشن ز بر گرفت كه ماهم نه ماهيم . . . . . نظامى . . . . . . . . . . 602 .\r\nجوهر است انسان و چرخ او را عرض . . . . . مولوى . . . . . . . . . . 678 .\r\nجهان چون خط و خال و چشم و ابروست . . . . . شبسترى . . . . . 1 . . . . . 416 .\r\nجهان را صاحبى باشد خدا نام . . . . . . . . . . . . . . . 651 .\r\nجهان و كار جهان جمله هيچ بر هيچ است . . . . . حافظ . . . . . 1 . . . . . 375 .\r\nچشمم از آينه داران خط و خالش گشت . . . . . حافظ . . . . . 2 . . . . . 416 .\r\nچل سال بيش رفت كه من لاف مىزنم . . . . . حافظ . . . . . 5 . . . . . 424 .\r\nچندان كه جهد بود دويديم در طلب . . . . . . . . . . 1 . . . . . 735 .\r\nچنين دارم از پير داننده ياد . . . . . سعدى . . . . . 4 . . . . . 395 .\r\nچنين قفس نه سزاى چو من خوش الحانى است . . . . . مولوى . . . . . 1 . . . . . 427 .\r\nچو بشنوى سخن اهل دل مگو كه خطاست . . . . . حافظ . . . . . 4 . . . . . 413 .\r\n. . . چو دزدى با چراغ آيد گزيده‌تر برد كالا . . . . . سنايى . . . . . . . . . . 516 ، 517 .\r\nچو عضوى به درد آورد روزگار . . . . . سعدى . . . . . 1 . . . . . 302 .\r\nچون تيشه مباش و جمله بر خود متراش . . . . . احمد جامى . . . . . 2 . . . . . 57 .\r\nچون صفيرى بشنوى از مرغ حق . . . . . مولوى . . . . . 3 . . . . . 356 .\r\nچون صفيرى بشنوى از مرغ حق . . . . . مولوى . . . . . . . . . . 362 .\r\nچون غرض آمد هنر پوشيده شد . . . . . مولوى . . . . . 1 . . . . . 716 ، 774 .\r\nچو هر خبر كه شنيدم رهى به حيرت داشت . . . . . حافظ . . . . . 1 . . . . . 89 .\r\nچو هر درى كه گشودم رهى به حيرت داشت . . . . . حافظ . . . . . 1 . . . . . 374 .\r\nچه خواهد مرد معنى زان عبارت . . . . . شبسترى . . . . . 13 . . . . . 357 ، 358 .\r\nچه كند زورمند وارون بخت . . . . . . . . . . 1 . . . . . 735 .\r\nچه گويمت كه به ميخانه دوش مست و خراب . . . . . حافظ . . . . . 3 . . . . . 423 .\r\nچيست اندر خُم كه اندر نهر نيست . . . . . مولوى . . . . . 2 . . . . . 215 ، 216 ، 290 .\r\nچيست اين سقف بلند سادهء بسيار نقش . . . . . حافظ . . . . . 1 . . . . . 374 .\r\nحاصل كارگه كون و مكان اين همه نيست . . . . . حافظ . . . . . 4 . . . . . 400 .\r\nحاصل كارگه كون و مكان اين همه نيست . . . . . حافظ . . . . . 3 . . . . . 375 .\r\nحافظ اين خرقهء پشمينه بينداز و برو . . . . . حافظ . . . . . . . . . . 334 .\r\nحاكم انديشه‌ام محكوم نى . . . . . مولوى . . . . . 2 . . . . . 615 .\r\nحجاب چهرهء جان مىشود غبار تنم . . . . . مولوى . . . . . 4 . . . . . 423 ، 424 .\r\nحديث از مطرب و مىگوى و راز دهر كمتر جو . . . . . حافظ . . . . . 1 . . . . . 374 .\r\nحديث از مطرب و مىگوى و راز دهر كمتر جو . . . . . حافظ . . . . . 2 . . . . . 418 .\r\nحديث چون و چرا دردسر دهداى دل . . . . . حافظ . . . . . 1 . . . . . 375 .\r\nحسرت و زارى كه در بيمارى است . . . . . مولوى . . . . . 3 . . . . . 133 .\r\nحسها و انديشه بر آب صفا . . . . . مولوى . . . . . 3 . . . . . 718\r\n\r\n","description":"","footnote":"","page_name":" 816 ","page_number":816},
  {"content":"\r\n\r\nحضورىگر همى خواهى از او غايب مشو حافظ . . . . . حافظ . . . . . 1 . . . . . 89 .\r\nحقيقت سرايى است آراسته . . . . . سعدى . . . . . 2 . . . . . 712 ، 715 .\r\nحلول و اتحاد اينجا محال است . . . . . شبسترى . . . . . 1 . . . . . 393 .\r\nخاربن در قوّت و برخاستن . . . . . مولوى . . . . . 1 . . . . . 548 .\r\nخط عذار يار كه بگرفت ماه از او . . . . . حافظ . . . . . 1 . . . . . 381 .\r\nخمى كه ابروى شوخ تو در كمان انداخت . . . . . حافظ . . . . . 3 . . . . . 404 ، 405 .\r\nخمى كه ابروى شوخ تو در كمان انداخت . . . . . حافظ . . . . . 1 . . . . . 403 .\r\nخواجه حافظ را شبى ديدم به خواب . . . . . اهلى شيرازى . . . . . 3 . . . . . 351 .\r\nخوشا شيراز و وصف بىمثالش . . . . . حافظ . . . . . 2 . . . . . 380 .\r\nخوشا شيراز و وضع بىمثالش . . . . . حافظ . . . . . 1 . . . . . 609 .\r\nخوشتر از فكر مىو جام چه خواهد بودن . . . . . حافظ . . . . . 4 . . . . . 375 ، 376 .\r\nخوشتر ز عيش و صحبت و باغ و بهار چيست ؟ . . . . . حافظ . . . . . 2 . . . . . 377 .\r\nخيز تا خرقهء صوفى به خرابات بريم . . . . . حافظ . . . . . 3 . . . . . 86 .\r\nدانى كه چيست دولت ، ديدار يار ديدن . . . . . حافظ . . . . . 2 . . . . . 376 .\r\nدر آن خلوت كه هستى بىنشان بود . . . . . جامى . . . . . 19 . . . . . 403 ، 404 .\r\nدر ازل پرتو حسنت ز تجلى دم زد . . . . . حافظ . . . . . 4 . . . . . 405 ، 406 .\r\nدر ازل پرتو حسنت ز تجلى دم زد . . . . . حافظ . . . . . 1 . . . . . 411 .\r\nدر اقصاى عالم بگشتم بسى . . . . . سعدى . . . . . 2 . . . . . 609 .\r\nدر حديث آمد كه خلّاق مجيد . . . . . مولوى . . . . . 7 . . . . . 111 .\r\nدر خرابات مغان نور خدا مىبينم . . . . . حافظ . . . . . 6 . . . . . 412 .\r\nدردم از يار است و درمان نيز هم . . . . . حافظ . . . . . 2 . . . . . 403 .\r\nدر شجاعت شير ربّانيستى . . . . . مولوى . . . . . 1 . . . . . 158 ، 162 .\r\nدر عيش نقد كوش كه چون آبخور نماند . . . . . حافظ . . . . . 1 . . . . . 86 .\r\nدر كارخانه‌اى كه ره عقل و فضل نيست . . . . . حافظ . . . . . 1 . . . . . 374 .\r\nدر كار گلاب و گل حكم ازلى اين بود . . . . . حافظ . . . . . 1 . . . . . 373 .\r\nدر نظربازى ما بىخبران حيرانند . . . . . حافظ . . . . . 2 . . . . . 400 .\r\nدست نظر رشته كش دل بود . . . . . . . . . . . . . . . 693 .\r\nدشمن به دشمن آن نپسندد كه بىخرد . . . . . . . . . . 1 . . . . . 723 .\r\nدشمن جان من است عقل من و هوش من . . . . . . . . . . 1 . . . . . 134 .\r\nدعاى گوشه نشينان بلا بگرداند . . . . . حافظ . . . . . 1 . . . . . 382 .\r\nدفتر صوفى سواد و حرف نيست . . . . . مولوى . . . . . 1 . . . . . 199 .\r\nدلا تا كى در اين كاخ مجازى . . . . . جامى . . . . . 4 . . . . . 427 .\r\nدلا دلالت خيرت كنم به راه نجات . . . . . حافظ . . . . . 1 . . . . . 84 ، 237 .\r\nدل بدان رود گرامى چه كنم‌گر ندهم . . . . . حافظ . . . . . 1 . . . . . 381 .\r\nدل برود چشم چو مايل بود . . . . . . . . . . 1 . . . . . 470 .\r\nدل گرچه در اين باديه بسيار شتافت . . . . . ابن سينا . . . . . 2 . . . . . 418 .\r\nدلم از وحشت زندان سكندر بگرفت . . . . . حافظ . . . . . 1 . . . . . 610\r\n\r\n","description":"","footnote":"","page_name":" 817 ","page_number":817},
  {"content":"\r\n\r\nدنيا نيرزد آنكه پريشان كنى دلى . . . . . سعدى . . . . . 1 . . . . . 731 .\r\nدور فلكى يكسره بر منهج عدل است . . . . . حافظ . . . . . 1 . . . . . 413 .\r\nدوش از مسجد سوى ميخانه آمد پير ما . . . . . حافظ . . . . . 2 . . . . . 412 ، 413 .\r\nدوش وقت سحر از غصه نجاتم دادند . . . . . حافظ . . . . . 2 . . . . . 162 ، 163 ، 479 .\r\nديدى دلا كه آخر پيرى و زهد و علم . . . . . حافظ . . . . . 1 . . . . . 369 .\r\nدين و دل به يك ديدن باختيم و خرسنديم . . . . . شيخ بهايى . . . . . 5 . . . . . 360 .\r\nدين و دل به يك ديدن باختيم و خرسنديم . . . . . شيخ بهايى . . . . . . . . . . 364 .\r\nراز درون پرده ز رندان مست پرس . . . . . حافظ . . . . . 1 . . . . . 419 .\r\nرسولى با هزاران لطف و احسان . . . . . شبسترى . . . . . 1 . . . . . 357 .\r\nرسيد مژده كه آمد بهار و سبزه دميد . . . . . حافظ . . . . . 1 . . . . . 379 .\r\nرضا به داده بده وز جبين گره بگشاى . . . . . حافظ . . . . . 1 . . . . . 373 .\r\nروز در كسب هنر كوش كه مىخوردن روز . . . . . حافظ . . . . . 2 . . . . . 123 .\r\nروشن از پرتو رويت نظرى نيست كه نيست . . . . . حافظ . . . . . 3 . . . . . 398 .\r\nره عقل جز پيچ در پيچ نيست . . . . . سعدى . . . . . 6 . . . . . 394 ، 395 .\r\nز حافظان جهان كس چو بنده جمع نكرد . . . . . حافظ . . . . . 1 . . . . . 62 .\r\nز خط يار بياموز مهر با رخ خوب . . . . . حافظ . . . . . 1 . . . . . 381 .\r\nز دست ديده و دل هر دو فرياد . . . . . باباطاهر . . . . . 2 . . . . . 174 ، 693 .\r\nز دنيا روى زى دين كردم ايراك . . . . . ناصرخسرو . . . . . 2 . . . . . 759 .\r\nز سرّ غيب كس آگاه نيست قصه مخوان . . . . . حافظ . . . . . 1 . . . . . 374 .\r\nز هشياران عالم هر كه را ديدم غمى دارد . . . . . . . . . . 1 . . . . . 231 .\r\nزين سبب پيغمبر با اجتهاد . . . . . مولوى . . . . . 3 . . . . . 435 .\r\nساقيا جام مىام ده كه نگارندهء غيب . . . . . حافظ . . . . . 1 . . . . . 374 .\r\nساقيا عشرت امروز به فردا مفكن . . . . . حافظ . . . . . 1 . . . . . 378 .\r\nسالها دل طلب جام جم از ما مىكرد . . . . . حافظ . . . . . 8 . . . . . 216 ، 217 .\r\nسحرگاهان كه مخمور شبانه . . . . . حافظ . . . . . 7 . . . . . 400 ، 401 .\r\nسحرگه رهروى در سرزمينى . . . . . حافظ . . . . . 6 . . . . . 86 .\r\nسحرگه رهروى در سرزمينى . . . . . حافظ . . . . . 2 . . . . . 202 .\r\nسخن درست بگويم نمىتوانم ديد . . . . . . . . . . 1 . . . . . 745 .\r\nسخن عشق نه آن است كه آيد به زبان . . . . . حافظ . . . . . 1 . . . . . 366 .\r\nسرّ سوداى تو در سينه بماندى پنهان . . . . . حافظ . . . . . 1 . . . . . 382 .\r\nسلوك راه عشق از خود رهايى است . . . . . . . . . . 1 . . . . . 582 .\r\nشب مردان خدا روز جهان افروز است . . . . . . . . . . . . . . . 544 .\r\nشبى دود خلق آتشى برفروخت . . . . . سعدى . . . . . 4 . . . . . 50 .\r\nشستشويى كن و آنگه به خرابات خرام . . . . . حافظ . . . . . . . . . . 548 .\r\nشعر حافظ همه بيت الغزل معرفت است . . . . . حافظ . . . . . 1 . . . . . 371 .\r\nشنيدم رهروى در سرزمينى . . . . . حافظ . . . . . 2 . . . . . 709 .\r\nشورش عشق تو در هيچ سرى نيست كه نيست . . . . . سبزوارى . . . . . 7 . . . . . 399\r\n\r\n","description":"","footnote":"","page_name":" 818 ","page_number":818},
  {"content":"\r\n\r\nشير بىدمّ و سر و اشكم كه ديد . . . . . مولوى . . . . . . . . . . 174 .\r\nصاحبدلى به مدرسه آمد ز خانقاه . . . . . سعدى . . . . . 3 . . . . . 173 .\r\nصبا به تهنيت پير مىفروش آمد . . . . . حافظ . . . . . 3 . . . . . 378 .\r\nصلاى باده زد پير خرابات . . . . . جامى . . . . . 2 . . . . . 225 .\r\nصوفى ابن الوقت باشداى رفيق . . . . . مولوى . . . . . 1 . . . . . 85 .\r\nصوفى ار باده به اندازه خورد نوشش باد . . . . . حافظ . . . . . 2 . . . . . 414 .\r\nصوفى از پرتو مىراز نهانى دانست . . . . . حافظ . . . . . 3 . . . . . 119 .\r\nصوفى از پرتو مىراز نهانى دانست . . . . . حافظ . . . . . 6 . . . . . 366 ، 367 .\r\nطاير گلشن قدسم چه دهم شرح فراق . . . . . حافظ . . . . . 1 . . . . . 668 .\r\nطبع تو را تا هوس نحو شد . . . . . سعدى . . . . . 1 . . . . . 609 .\r\nطفيل هستى عشقند آدمى و پرى . . . . . حافظ . . . . . 3 . . . . . 345 .\r\nطفيل هستى عشقند آدمى و پرى . . . . . حافظ . . . . . 12 . . . . . 406 ، 407 .\r\nعارفى كو كه كند فهم زبان سوسن . . . . . حافظ . . . . . 1 . . . . . 413 .\r\nعاقل مباش تا غم ديوانگان خورى . . . . . . . . . . 1 . . . . . 134 .\r\nعبادت به جز خدمت خلق نيست . . . . . سعدى . . . . . . . . . . 116 .\r\nعبادت به جز خدمت خلق نيست . . . . . سعدى . . . . . 1 . . . . . 280 .\r\nعجب در حيرتم از خواجه حافظ . . . . . كاتبى نيشابورى . . . . . 4 . . . . . 351 .\r\nعشق بحرى ، آسمان بر وى كفى . . . . . مولوى . . . . . 1 . . . . . 198 .\r\nعشقت رسد به فريادگر خود بسان حافظ . . . . . حافظ . . . . . 1 . . . . . 62 ، 337 .\r\nعشق را پانصد سر است و هر سرى . . . . . مولوى . . . . . . . . . . 540 .\r\nعطار روح بود وسنايى دو چشم او . . . . . مولوى . . . . . 1 . . . . . 58 .\r\nعكس روى تو چو در آينهء جام افتاد . . . . . حافظ . . . . . 5 . . . . . 402 ، 403 .\r\nعكس روى تو چو در آينهء جام افتاد . . . . . حافظ . . . . . 2 . . . . . 411 .\r\nعلم دادند به ادريس و به قارون زر و سيم . . . . . . . . . . 1 . . . . . 250 .\r\nعيان نشد كه چرا آمدم كجا رفتم . . . . . حافظ . . . . . 1 . . . . . 374 .\r\nعيب است بزرگ بركشيدن خود را . . . . . خواجه عبداللَّه انصارى . . . . . 2 . . . . . 55 ، 56 .\r\nغرّه مشو كه مركب مردان مرد را . . . . . احمد جامى . . . . . 2 . . . . . 56 ، 57 .\r\nغلام همت آنم كه زير چرخ كبود . . . . . حافظ . . . . . 2 . . . . . 304 ، 309 .\r\nفاش مىگويم و از گفتهء خود دلشادم . . . . . حافظ . . . . . 1 . . . . . 304 ، 309 ، 441 .\r\nفاش مىگويم و از گفتهء خود دلشادم . . . . . حافظ . . . . . 2 . . . . . 400 .\r\nفاش مىگويم و از گفتهء خود دلشادم . . . . . حافظ . . . . . 5 . . . . . 422 ، 423 .\r\nفردا كه زوال شش جهت خواهد بود . . . . . ابوسعيد ابوالخير . . . . . 2 . . . . . 55 .\r\nفرشته خوى شود آدمى به كم خوردن . . . . . سعدى . . . . . 2 . . . . . 770 .\r\nفرشته عشق نداند كه چيست ، قصه مخوان . . . . . حافظ . . . . . 1 . . . . . 118 .\r\nفيض روح القدس ار باز مدد فرمايد . . . . . حافظ . . . . . 1 . . . . . 373 .\r\nقرار در كف آزادگان نگيرد مال . . . . . سعدى . . . . . 1 . . . . . 124 .\r\nقسم به حشمت و جاه و جلال شاه شجاع . . . . . حافظ . . . . . 3 . . . . . 385\r\n\r\n","description":"","footnote":"","page_name":" 819 ","page_number":819},
  {"content":"\r\n\r\nقضايم اسير رضا مىپسندد . . . . . . . . . . 2 . . . . . 587 .\r\nقطع اين مرحله بىهمرهى خضر مكن . . . . . حافظ . . . . . 1 . . . . . 334 .\r\nقفس بشكن چو طاووسان ، يكى برپر بر اين بالا . . . . . سنايى . . . . . . . . . . 220 .\r\nكشتن اين ، كار عقل و هوش نيست . . . . . مولوى . . . . . 1 . . . . . 769 .\r\nكه‌اى بلند نظر شاهباز سدره نشين . . . . . حافظ . . . . . 1 . . . . . 429 .\r\nكه كس نگشود و نگشايد به حكمت اين معما را . . . . . حافظ . . . . . . . . . . 419 .\r\nگرامى داشتم‌اى نفس از آنت . . . . . . . . . . 1 . . . . . 117 .\r\nگر بر فلكم دست بدى چون يزدان . . . . . خيام . . . . . 2 . . . . . 410 .\r\nگرت از دست برآيد دهنى شيرين كن . . . . . سعدى . . . . . 1 . . . . . 272 .\r\nگر چنين جلوه كند مغبچهء باده فروش . . . . . حافظ . . . . . 1 . . . . . 380 .\r\nگر ز مسجد به خرابات شدم خرده مگير . . . . . حافظ . . . . . 1 . . . . . 377 .\r\nگر مريد راه عشقى فكر بدنامى مكن . . . . . حافظ . . . . . 1 . . . . . 83 .\r\nگر مريد راه عشقى فكر بدنامى مكن . . . . . حافظ . . . . . 2 . . . . . 237 .\r\nگر مسلمانى از اين است كه حافظ دارد . . . . . حافظ . . . . . 1 . . . . . 415 .\r\nگر من از سرزنش مدعيان انديشم . . . . . حافظ . . . . . 2 . . . . . 83 .\r\nگفت آن يار كزو گشت سردار بلند . . . . . حافظ . . . . . 1 . . . . . 51 .\r\nگفت پيغمبر صباحى زيد را . . . . . مولوى . . . . . 6 . . . . . 153 .\r\nگفت پيغمبر كه خلّاق مجيد . . . . . مولوى . . . . . 1 . . . . . 449 .\r\nگفت پيغمبر كه دل همچون پرى است . . . . . مولوى . . . . . 1 . . . . . 490 .\r\nگفت پيغمبر كه عيناى ينام . . . . . مولوى . . . . . 4 . . . . . 490 .\r\nگفت گل رويت بپژمرد آخر . . . . . حافظ . . . . . 1 . . . . . 378 .\r\nگفتم آه از دل ديوانهء حافظ بىتو . . . . . حافظ . . . . . 1 . . . . . 382 .\r\nگفت من تيغ از پى حق مىزنم . . . . . مولوى . . . . . . . . . . 594 .\r\nگفتى ز سرّ عهد ازل يك سخن بگو . . . . . حافظ . . . . . 1 . . . . . 375 .\r\nگلعذارى ز گلستان جهان ما را بس . . . . . حافظ . . . . . 2 . . . . . 309 .\r\nگوسفند از براى چوپان نيست . . . . . سعدى . . . . . 1 . . . . . 256 .\r\nگوهر پاك ببايد كه شود قابل فيض . . . . . حافظ . . . . . 1 . . . . . 373 .\r\n. . . لطايف حكمى با نكات قرآنى . . . . . حافظ . . . . . . . . . . 338 .\r\nما بدين در نه پى حشمت و جاه آمده‌ايم . . . . . حافظ . . . . . 6 . . . . . 422 .\r\nما بدين در نه پى حشمت و جاه آمده‌ايم . . . . . حافظ . . . . . 3 . . . . . 198 .\r\nما عدمهاييم هستيها نما . . . . . مولوى . . . . . 6 . . . . . 397 .\r\nماه شعبان منه از دست قدح كاين خورشيد . . . . . حافظ . . . . . 2 . . . . . 378 .\r\nمايهء عيش آدمى شكم است . . . . . سعدى . . . . . . . . . . 670 .\r\nماييم به عفو تو تولّا كرده . . . . . ابن سينا . . . . . 2 . . . . . 55 .\r\nمجمع خوبى و لطف است عذار چو مهش . . . . . حافظ . . . . . 2 . . . . . 381 .\r\nمرا از شاعرى خود عار نايد . . . . . شبسترى . . . . . 1 . . . . . 58 .\r\nمرا شيخ داناى مرشد شهاب . . . . . سعدى . . . . . 2 . . . . . 58\r\n\r\n","description":"","footnote":"","page_name":" 820 ","page_number":820},
  {"content":"\r\n\r\nمرده دلان‌اند به روى زمين . . . . . . . . . . 1 . . . . . 588 .\r\nمسلمان‌گر بدانستى كه بت چيست . . . . . شبسترى . . . . . 1 . . . . . 469 .\r\nمعانى هرگز اندر حرف نايد . . . . . مولوى . . . . . 1 . . . . . 358 .\r\nمعلومم شد كه هيچ معلوم نشد . . . . . . . . . . . . . . . 417 .\r\nمكن در اين چمنم سرزنش به خودرويى . . . . . حافظ . . . . . 1 . . . . . 373 .\r\nمن آن مورم كه در پايم بمالند . . . . . سعدى . . . . . 2 . . . . . 172 ، 173 .\r\nمن از بينوايى نيم روى زرد . . . . . سعدى . . . . . 1 . . . . . 139 .\r\nمن اگر باده خورم‌ور نه چه كارم باكس . . . . . حافظ . . . . . 1 . . . . . 86 .\r\nمن اگر خارم وگر گل چمن آرايى هست . . . . . حافظ . . . . . 1 . . . . . 373 .\r\nمن بستهء تو هستم محتاج بستنى نيست . . . . . . . . . . 1 . . . . . 310 .\r\nمن به خال لبت‌اى دوست گرفتار شدم . . . . . امام خمينى ( ره ) . . . . . 7 . . . . . 360 .\r\nمن و تو برتر از جان و تن آمد . . . . . شبسترى . . . . . 1 . . . . . 240 .\r\nمولدم جام و رشحهء قلمم . . . . . عبدالرحمن جامى . . . . . 2 . . . . . 65 .\r\nمىبخور منبر بسوزان مردم آزارى نكن . . . . . . . . . . . . . . . 280 .\r\nميلها همچون سگان خفته‌اند . . . . . مولوى . . . . . 7 . . . . . 232 ، 233 .\r\nنازپرورد تنعم نبرد راه به دوست . . . . . حافظ . . . . . 1 . . . . . 382 .\r\nنديدم خوشتر از شعر تو حافظ . . . . . حافظ . . . . . 1 . . . . . 62 .\r\nنشوى بنده تا نگردى حر . . . . . . . . . . 2 . . . . . 528 .\r\nنشوى واقف يك نكته ز اسرار وجود . . . . . حافظ . . . . . 1 . . . . . 418 .\r\nنفست اژدرهاست او كى مرده است . . . . . مولوى . . . . . 1 . . . . . 232 .\r\nنقد صوفى نه همه صافىِ بىغش باشد . . . . . حافظ . . . . . 1 . . . . . 411 .\r\nنقدها را بود آيا كه عيارى گيرند . . . . . حافظ . . . . . 4 . . . . . 701 .\r\nنگار من كه به مكتب نرفت و خط ننوشت . . . . . حافظ . . . . . . . . . . 322 .\r\nنه آنچنان به تو مشغولم‌اى بهشتى روى . . . . . . . . . . 1 . . . . . 88 .\r\nنه آن مورم كه در پايم بمالند . . . . . . . . . . 2 . . . . . 173 .\r\nنُه كرسى فلك نهد انديشه زير پاى . . . . . . . . . . 1 . . . . . 445 .\r\nنه هر كه سر بتراشد قلندرى داند . . . . . حافظ . . . . . . . . . . 334 .\r\nنيست در دايره يك نكته خلاف از پس و پيش . . . . . حافظ . . . . . 1 . . . . . 414 .\r\nنى كه آن اللَّه تو لبيك ماست . . . . . مولوى . . . . . 1 . . . . . 138 .\r\nوجود ما معمايى است حافظ . . . . . حافظ . . . . . 1 . . . . . 374 .\r\nوظيفه‌گر برسد مصرفش گل است و نبيد . . . . . حافظ . . . . . . . . . . 349 .\r\nوقت آن شيرين قلندر خوش كه در اطوار سير . . . . . حافظ . . . . . 1 . . . . . 83 .\r\nوقت خشم و وقت شهوت مرد كو ؟ . . . . . مولوى . . . . . 1 . . . . . 272 ، 592 ، 663 .\r\nهر آن كس ز دانش برد توشه‌اى . . . . . . . . . . 1 . . . . . 166 .\r\nهرچه روييد از پى محتاج رست . . . . . مولوى . . . . . 5 . . . . . 785 .\r\nهر كو به ره على عمرانى شد . . . . . خواجوى كرمانى . . . . . 2 . . . . . 61 ، 62 .\r\nهست حيوانى كه نامش اسغر است . . . . . مولوى . . . . . 5 . . . . . 752\r\n\r\n","description":"","footnote":"","page_name":" 821 ","page_number":821},
  {"content":"\r\n\r\nهفت شهر عشق را عطار گشت . . . . . مولوى . . . . . 1 . . . . . 58 .\r\nهمت بلنددار كه مردان روزگار . . . . . . . . . . 1 . . . . . 622 .\r\nهمتم بدرقهء راه كن‌اى طاير قدس . . . . . حافظ . . . . . 1 . . . . . 27 .\r\nهمچو مجنون در تنازع با شتر . . . . . مولوى . . . . . 5 . . . . . 455 .\r\nهمچو ميل كودكان با مادران . . . . . مولوى . . . . . 4 . . . . . 784 .\r\nهمى گويم و گفته‌ام بارها . . . . . علامهء طباطبايى . . . . . 22 . . . . . 361 .\r\nهين ز بدنامان نبايد ننگ داشت . . . . . مولوى . . . . . 2 . . . . . 84 .\r\nهين مگر لا حول عمران زاده‌ام . . . . . مولوى . . . . . 1 . . . . . 258 .\r\nيا رب اين شمع دل افروز ز كاشانهء كيست . . . . . حافظ . . . . . 1 . . . . . 383 .\r\nيا رب تو جمال آن مه مهرانگيز . . . . . خيام . . . . . 2 . . . . . 615 .\r\nيكى پرسيد از آن گمگشته فرزند . . . . . سعدى . . . . . 5 . . . . . 78 ، 205 .\r\nيكى خرده بر شاه غزنين گرفت . . . . . سعدى . . . . . 13 . . . . . 72\r\n\r\n","description":"","footnote":"","page_name":" 822 ","page_number":822},
  {"content":"\r\n\r\n\r\nفهرست اسامى اشخاص\r\nآدم عليه السلام : 86 ، 118 ، 203 ، 250 ، 292 ، 300 ، 302 ، 330 ، 377 ، 394 ، 405 ، 422 ، 450 ، 451 ، 491 ، 525 ، 533 ، 548 ، 570 ، 635 ، 565 ، 677 ، 710 ، 744 .\r\nآمُدى ( عبدالواحد بن محمد تميمى ) : 315 .\r\nآملى ( سيّد حيدر ) : 63 .\r\nآيتى ( محمد ابراهيم ) : 600 .\r\nابراهيم عليه السلام : 95 ، 110 ، 112 ، 113 ، 130 ، 202 ، 264 ، 427 ، 522 ، 586 .\r\nابراهيم ادهم ( ابواسحاق ) : 48 ، 237 - 239 .\r\nابرهه ( ابن صباح ) : 469 .\r\nابليس : 677 .\r\nابن ابى الحديد ( عزالدين عبدالحميد بن محمد ) :\r\n215 ، 237 ، 456 .\r\nابن المعتز ( ابوالعباس عبداللَّه ) : 384 .\r\nابن النديم ( محمد بن اسحاق ) : 47 .\r\nابن تيميه ( ابوالعباس احمد ) : 45 .\r\nابن خلّكان ( ابوالعباس احمد بن ابراهيم ) : 50 ، 348 .\r\nابن راوندى ( ابوالحسين احمد بن يحيى ) : 738 .\r\nابن سينا ( ابو على حسين بن عبداللَّه ) : 54 ، 55 ، 60 ، 68 ، ، 69 ، 75 ، 80 ، 81 ، 85 ، 89 ، 117 - 120 ، 142 ، 165 ، 175 ، 169 ، 208 ، 214 ، 240 ، 266 ، 267 ، 417 ، 487 ، 489 ، 622 ، 623 .\r\nابن شهر آشوب ( رشيدالدين محمد بن على ) :\r\n128 ، 740 .\r\nابن فارض ( عمر بن على ) : 59 ، 65 ، 330 ، 331 ، 339 ، 408 .\r\nابن فهد حلّى ( جمال الدين احمد بن محمد ) : 64 .\r\nابن ملجم مرادى ( عبدالرحمن ) : 161 ، 496 ، 497 .\r\nابو اسحاق اينجو : 384 .\r\nابوالعباس بن شريح : 53 .\r\nابوالعلاء معرّى ( احمد بن عبداللَّه بن سليمان ) :\r\n100 ، 410 .\r\nابوالفتح بستى ( على بن محمد ) : 711 .\r\nابوالفضل سرخسى : 54 .\r\nابو ايوب انصارى : 55 .\r\nابوبصير : 192 ، 509 .\r\nابوبكر بن ابى قحافه : 58 ، 61 ، 214 .\r\nابو حفص حداد نيشابورى : 88 .\r\nابوذر ( جنادة بن جندب ) : 41 ، 46 ، 117 ، 657 ، 660 .\r\nابوسعيد ابوالخير ( فضل اللَّه ) : 47 ، 54 ، 55 ، 200 ، 214 ، 476 .\r\nابوطالب بن عبدالمطّلب : 96 .\r\nابوطالب مكى : 54 .\r\nابوعبدالرحمن سلّمى : 51 .\r\nابوعبداللَّه رودبارى : 54 .\r\nابوعلى دقاق نيشابورى : 55 .\r\nابوعلى رودبارى : 53 ، 54 .\r\nابولبابه : 571 ، 572 .\r\nابومحمدجعفر خلدى : 47\r\n\r\n","description":"","footnote":"","page_name":" 823 ","page_number":823},
  {"content":"\r\n\r\nابونصر سراج طوسى : 46 ، 53 ، 54 .\r\nابونواس ( حسن بن هانى ) : 350 .\r\nابوهاشم صوفى كوفى : 45 ، 48 .\r\nابى العاص : 440 .\r\nابى سفيان بن حرب : 635 .\r\nاثير بن عمرو : 160 .\r\nاحمد بن حنبل ( ابن محمد ) : 50 .\r\nادريس عليه السلام : 250 .\r\nارانى ( تقى ) : 364 .\r\nارسطو : 36 ، 169 ، 248 ، 341 ، 683 ، 683 .\r\nاسترآبادى ( ملا امين ) : 329 .\r\nاسد بن عبدالعزى : 96 .\r\nاسكندر : 609 ، 610 ، 624 ، 625 .\r\nاسماعيل عليه السلام : 113 ، 522 .\r\nاصبغ بن نباته ( عبدالرحيم ) : 497 .\r\nاصفهانى ( كمال الدين اسماعيل ) : 58 .\r\nافلاطون : 36 ، 148 ، 175 ، 224 ، 248 ، 421 ، 665 .\r\nاقبال لاهورى ( محمد ) : 264 ، 326 ، 633 .\r\nامامزاده : 680 .\r\nامّ حميده : 509 .\r\nامرء القيس ( حندج بن حجر ) : 429 .\r\nامّ سلمه : 545 ، 572 .\r\nامّ كلثوم : 350 .\r\nامّ كلثوم بنت على عليه السلام : 129 ، 161 ، 496 .\r\nامير تيمور : 342 .\r\nانجوى شيرازى ( سيد ابوالقاسم ) : 118 ، 337 ، 338 ، 345 ، 384 .\r\nانصارى ( خواجه عبداللَّه ) : 53 ، 55 ، 56 ، 74 ، 237 ، 326 ، 332 .\r\nانوشيروان : 53 ، 445 .\r\nاويس قرنى : 490 .\r\nاهرمن : 439 .\r\nاهلى شيرازى : 351 .\r\nاياز : 72 ، 712 .\r\nاينشتين ( آلبرت ) : 251 ، 650 ، 657 .\r\nبابا طاهر عريان همدانى : 174 ، 693 .\r\nبامداد ( محمد على ) : 368 ، 369 .\r\nبايزيد بسطامى ( طيفور بن عيسى ) : 49 ، 51 ، 54 ، 85 .\r\nبدوى ( عبدالرحمن ) : 47 ، 326 ، 331 ، 363 ، 393 .\r\nبحرالعلوم ( سيد محمد مهدى ) : 329 .\r\nبراون ( ادوارد گرانويل ) : 346 ، 370 .\r\nبرگسون ( هانرى ) : 167 .\r\nبروجردى ( سيد محمد حسين طباطبائى ) : 283 ، 506 ، 647 - 649 .\r\nبرير : 551 .\r\nبسر بن ارطاة : 542 ، 543 .\r\nبشر حافى ( ابن حارث عبدالرحمن مروزى ) :\r\n49 ، 570 ، 571 ، 590 ، 591 .\r\nبطلميوس : 679 .\r\nبغدادى ( شيخ مجدالدين ) : 58 .\r\nبقلى شيرازى ( شيخ روزبهان ) : 57 .\r\nبنيامين : 724 ، 725 .\r\nبودا ( سيدارته گواتما ) : 48 ، 257 ، 632 .\r\nبوصيرى : 355 .\r\nبهاء الدين نقشبند : 65 .\r\nبهاء الدين ولد : 57 .\r\nبهلول : 341 .\r\nبيرونى ( ابوريحان محمد بن احمد ) : 622 ، 623 .\r\nبيكن ( فرانسيس ) : 249 - 252 .\r\nپسر نابغه : 122 .\r\nپورياى ولى ( پهلوان محمود خوارزمى ) : 592 ، 593 .\r\nپير پالان دوز : 54 .\r\nتُركهء اصفهانى ( صائن الدين على ) : 64 .\r\nتسترى ( سهل بن عبداللَّه ) : 51 .\r\nتولستوى ( لئو ) : 760 .\r\nثعلب : 53 .\r\nجاحظ ( عمر بن بحر بن محبوب ) : 181 ، 451 ، 746 .\r\nجامى ( احمد ، ژنده پيل ) : 56 ، 57 ، 65 .\r\nجامى ( نورالدين عبدالرحمن ) : 48 ، 59 ، 65 ،\r\n\r\n","description":"","footnote":"","page_name":" 824 ","page_number":824},
  {"content":"\r\n\r\n225 ، 331 ، 344 ، 346 ، 403 ، 427 .\r\nجانسون : 651 .\r\nجبرئيل عليه السلام : 188 ، 422 ، 490 .\r\nجرجانى ( مير سيد شريف ) : 338 .\r\nجرداق ( جرج ) : 41 .\r\nجعدة بن هبيره : 128 .\r\nجعفر بن محمد ، امام صادق عليه السلام : 45 ، 49 ، 58 ، 160 ، 180 ، 181 ، 192 ، 263 ، 320 ، 398 ، 508 - 512 ، 516 ، 517 ، 485 ، 509 ، 510 ، 612 ، 631 ، 710 ، 716 ، 783 ، 788 .\r\nجمشيد : 419 .\r\nجنيد بغدادى : 50 ، 51 ، 53 ، 85 ، 88 ، 89 .\r\nجيلى ( عبدالكريم ) : 63 .\r\nجيمز ( ويليام ) : 326 .\r\nچومبه ( موسى ) : 117 ، 289 ، 656 ، 657 ، 673 .\r\nحائرى يزدى ( حاج شيخ عبدالكريم ) : 285 .\r\nحاتم طايى ( ابن عبداللَّه بن سعد ) : 99 ، 328 ، 451 .\r\nحارث محاسبى : 51 ، 51 .\r\nحافظ شيرازى ( خواجه شمس الدين محمد ) : در بسيارى از صفحات .\r\nحبيب بن مظاهر : 600 .\r\nحجّاج بن يوسف ثقفى : 650 .\r\nحجازى ( مطيع الدوله ) : 343 .\r\nحجت كوه كمرى : 457 ، 492 ، 611 .\r\nحجة بن الحسن ، امام زمان ( عج ) : 152 ، 170 ، 208 ، 588 ، 597 ، 599 ، 649 ، 651 ، 653 .\r\nحر بن يزيد رياحى : 480 ، 481 ، 502 .\r\nحسّان بن ثابت خزرجى انصارى : 267 .\r\nحسن بن على ، امام مجتبى عليه السلام : 96 ، 126 - 163 ، 180 ، 245 ، 276 ، 281 ، 319 ، 320 ، 498 ، 477 ، 478 ، 493 ، 497 ، 505 ، 617 ، 618 ، 628 ، 633 ، 634 ، 664 .\r\nحسن بصرى : 45 ، 47 ، 48 .\r\nحسين بن على ( سيدالشهدا ) عليه السلام : 69 ، 126 ، 127 ، 142 ، 163 ، 171 ، 178 ، 179 ، 207 ، 242 - 245 ، 276 ، 281 ، 355 ، 475 ، 479 - 481 ، 498 ، 502 ، 503 ، 477 ، 500 - 502 ، 505 ، 531 ، 532 ، 586 - 547 ، 598 - 603 ، 617 - 618 ، 621 ، 634 - 638 ، 656 ، 725 ، 726 .\r\nحكمت ( على اصغر ) : 346 .\r\nحلّاج ( حسين بن منصور ) : 51 - 53 ، 63 ، 217 ، 360 ، 361 ، 420 ، 421 .\r\nحلّى ( علامه حسن بن يوسف بن على ) : 49 .\r\nحلّى ( فخرالمحققين ) : 63 .\r\nحمزة بن عبدالمطلب : 126 .\r\nخرقانى ( شيخ ابوالحسن ) : 54 .\r\nخضر عليه السلام : 61 ، 334 .\r\nخمينى ( امام روح اللَّه موسوى ) : 360 .\r\nخواجوى كرمانى ( كمال الدين ابوالعطاء محمود بن على ) : 61 .\r\nخيام نيشابورى ( ابوالفتح عمر بن ابراهيم ) :\r\n377 ، 410 ، 418 ، 615 .\r\nخيّامى ( على ) : 410 .\r\nداروين ( چارلز رابرت ) : 171 ، 252 - 254 .\r\nدشتكى ( مير صدرالدين ) : 64 .\r\nدكارت ( رنه ) : 249 .\r\nدوانى ( جلال الدين ) : 62 ، 64 ، 414 .\r\nدورانت ( ويل ) : 260 ، 507 .\r\nذاالنون عليه السلام : 535 .\r\nذوالنون مصرى ( ثوبان بن ابراهيم اخميمى ) :\r\n51 ، 53 ، 85 .\r\nرابعهء شاميه : 48 .\r\nرابعهء عدويه : 48 .\r\nراسل ( برتراند آرتور ويليام ) : 258 ، 649 .\r\nراغب اصفهانى ( ابوالقاسم حسين بن محمد ) :\r\n689 .\r\nربيع بن خثيم ( خواجه ربيع ) : 500 ، 502 ، 503 .\r\nرشتى ( آقا ميرزا هاشم ) : 64 ، 66 .\r\nرضوى خراسانى ( حاج ميرزا حبيب ) : 495 .\r\nرقيه بنت على : 617 .\r\nروزولت ( تئودور ) : 251 .\r\nروسو ( ژان ژاك ) : 755 ، 756\r\n\r\n","description":"","footnote":"","page_name":" 825 ","page_number":825},
  {"content":"\r\n\r\nزرين كوب ( عبدالحسين ) : 331 .\r\nزليخا : 174 ، 198 ، 404 ، 417 ، 725 .\r\nزمخشرى ( ابوالقاسم محمود بن عمر ) : 123 ، 329 .\r\nزن زهير : 502 ، 503 .\r\nزهير بن القين : 502 ، 503 ، 600 .\r\nزيد : 153 .\r\nزينب بنت على : 126 ، 129 ، 617 ، 618 ، 726 .\r\nسارتر ( ژان پل ) : 175 ، 258 ، 309 ، 311 ، 312 .\r\nسامرى : 216 ، 420 .\r\nسبزوارى ( حاج ملا هادى ) : 358 ، 395 ، 397 - 399 .\r\nسرىّ سقطى : 46 ، 50 ، 51 .\r\nسزار ( ژوليوس ) : 650 .\r\nسعد : 264 .\r\nسعد وقاص : 601 ، 617 .\r\nسعدى شيرازى ( شرف الدين مصلح بن عبداللَّه ) :\r\n50 ، 58 ، 65 ، 72 ، 87 ، 116 ، 131 ، 139 ، 172 ، 173 ، 205 ، 219 ، 227 ، 228 ، 256 ، 272 ، 273 ، 295 ، 300 ، 301 ، 344 ، 346 ، 368 ، 394 ، 450 ، 452 ، 472 ، 527 ، 608 ، 609 ، 616 ، 668 ، 670 ، 693 ، 712 ، 721 ، 731 ، 770 ، 774 .\r\nسعيد بن عبداللَّه حنفى : 532 ، 599 .\r\nسعيدى ( سيد غلامرضا ) : 633 .\r\nسفيان ثورى ( ابن سعيد ) : 46 ، 48 .\r\nسفيان غامدى : 470 .\r\nسقراط : 100 ، 175 ، 248 ، 253 ، 257 .\r\nسلمان فارسى : 46 .\r\nسليمان عليه السلام : 609 ، 610 .\r\nسمنانى ( علاء الدوله ) : 61 ، 62 .\r\nسن ( كريستين ) : 445 .\r\nسنايى غزنوى ( ابوالمجد مجدود بن آدم ) : 56 ، 58 ، 220 ، 516 .\r\nسودى بسنوى ( محمد ) : 351 .\r\nسهروردى ( شيخ شهاب الدين ، شيخ اشراق ) :\r\n58 ، 59 ، 208 ، 329 ، 330 ، 491 .\r\nسهروردى زنجانى ( شيخ شهاب الدين ) : 58 ، 59 ، 61 .\r\nسيد بن طاووس ( رضى الدين على ) : 466 .\r\nسيد رضى ( ابوالحسن محمد بن حسين موسوى ) : 119 ، 120 ، 123 .\r\nشاپور ذوالاكتاف : 155 .\r\nشاه شجاع ( ابوالفوارس جلال الدين بن محمد ) :\r\n384 ، 385 ، 415 .\r\nشاه نعمت اللَّه ولى : 63 .\r\nشبسترى ( شيخ محمود ) : 58 ، 63 ، 64 ، 100 ، 224 ، 240 ، 241 ، 331 ، 353 ، 356 ، 365 ، 393 ، 400 ، 469 .\r\nشبلنجى : 48 .\r\nشبلى ( ابوبكر دلف بن جحدر ) : 53 ، 88 ، 89 .\r\nشقيق بلخى : 48 .\r\nشمر بن ذى الجوشن ( ضبابى كلابى ) : 101 ، 179 ، 681 .\r\nشمس تبريزى ( محمد بن على بن ملكداد ) : 61 .\r\nشهيد اول ( شمس الدين محمد بن مكى ) : 97 .\r\nشهيد ثانى ( زيدالدين بن على بن احمد ) : 62 ، 250 ، 610 .\r\nشيبانى ( محمد بن حسن ) : 65 .\r\nشيخ انصارى ( مرتضى بن محمد مير شوشترى ) :\r\n457 ، 458 ، 461 .\r\nشيخ بهايى ( بهاء الدين محمد بن حسين عاملى ) :\r\n342 ، 359 ، 428 ، 491 ، 512 ، 608 ، 610 .\r\nشيخ صدوق ( محمد بن على بن بابويه ) : 178 .\r\nشيخ صنعان : 83 ، 237 .\r\nشيخ طوسى ( ابوجعفر محمد بن حسن ) : 50 .\r\nشيخ مفيد ( محمد بن محمد بن نعمان ) : 243 .\r\nشيرازى ( ميرزا محمد تقى ) : 285 ، 339 ، 360 .\r\nشيرازى اصفهانى ( حاج ميرزا على آقا ) : 471 ، 472 .\r\nشيطان : 62 ، 90 ، 95 ، 138 ، 188 ، 203 ، 433 ، 466 ، 469 ، 475 ، 505 ، 500 ، 458 ، 533 ، 621 ، 630 ، 639 ، 724 ، 775 .\r\nصائب تبريزى ( ميرزا محمد على بن ميرزا\r\n\r\n","description":"","footnote":"","page_name":" 826 ","page_number":826},
  {"content":"\r\n\r\nعبدالرحيم ) : 717 .\r\nصدرالدين شيرازى ( محمد بن ابراهيم قوامى ، ملاصدرا ) : 60 ، 66 ، 117 ، 187 ، 208 ، 223 ، 306 ، 331 ، 395 - 397 ، 674 .\r\nصعصعة بن صوحان عبدى : 181 ، 493 ، 746 - 748 .\r\nصفوان : 181 .\r\nصفى الدين حلى ( عبدالعزيز بن سرايا ) : 124 .\r\nضرار : 504 ، 505 .\r\nطارف بن عدى : 505 .\r\nطباطبايى ( سيد محمدحسين ) : 175 ، 360 .\r\nطرفة بن عدى : 505 .\r\nطريحى ( فخرالدين بن محمد ) : 440 .\r\nطريف بن عدى : 505 .\r\nطوسى ( خواجه نصيرالدين محمد ) : 60 ، 61 ، 80 ، 331 .\r\nطه حسين : 100 .\r\nعابس بن ابى شبيب شاكرى : 601 .\r\nعايشه بنت ابوبكر : 127 ، 321 .\r\nعباس بن على ، ابوالفضل عليه السلام : 479 ، 587 ، 600 .\r\nعبداللَّه الصاوى : 342 .\r\nعبداللَّه بن جعفر : 126 ، 617 .\r\nعبداللَّه بن حسن : 618 .\r\nعبداللَّه بن عباس : 543 .\r\nعبداللَّه بن عمرو عاص : 115 .\r\nعبداللَّه بن عمير كلبى : 601 ، 602 ، 617 .\r\nعبدالمطلب بن هاشم : 69 ، 161 ، 469 .\r\nعبدالواحد بن زياد : 45 .\r\nعبيداللَّه بن زياد بن ابيه : 242 ، 243 ، 279 ، 280 ، 600 ، 637 .\r\nعثمان بن عفّان : 502 .\r\nعثمان بن حنيف انصارى : 141 ، 660 ، 661 ، 753 .\r\nعدى بن حاتم طايى : 328 ، 505 .\r\nعراقى همدانى ( فخرالدين ) : 61 ، 65 .\r\nعطار نيشابورى : 46 ، 58 ، 61 ، 325 ، 356 ، 389 ، 430 .\r\nعلى بن ابيطالب ، اميرالمؤمنين عليه السلام : در بسيارى از صفحات .\r\nعلى الوردى : 179 .\r\nعلى بن الحسين ، امام سجاد عليه السلام : 65 ، 106 ، 159 ، 198 ، 345 ، 478 ، 481 ، 472 ، 473 ، 474 ، 485 ، 588 ، 691 ، 786 ، 792 .\r\nعلى بن الحسين ، على اصغر عليه السلام : 617 .\r\nعلى بن الحسين ، على اكبر عليه السلام : 617 .\r\nعلى بن عيسى اربلى : 48 .\r\nعلى بن موسى ، امام رضا عليه السلام : 48 ، 49 ، 64 ، 146 ، 489 ، 648 ، 717 .\r\nعمار ياسر : 490 .\r\nعمر بن الخطاب : 154 - 156 ، 594 .\r\nعمر بن سعد : 179 ، 479 ، 480 ، 481 ، 601 ، 602 ، 617 .\r\nعمرو بن حريث : 518 ، 519 .\r\nعمرو بن عاص : 115 ، 122 ، 157 .\r\nعمرو بن عبدود : 593 ، 615 ، 663 .\r\nعوج بن عنق : 495 .\r\nعون بن عبداللَّه : 617 .\r\nعيسى بن مريم ، مسيح عليه السلام : 248 ، 252 ، 253 ، 257 ، 349 ، 421 ، 439 ، 475 ، 508 .\r\nعين القضاة همدانى ( ابوالمعالى عبداللَّه بن محمد بن على ميانجى ) : 56 .\r\nغزالى طوسى ( احمد ) : 56 .\r\nغزالى طوسى ( ابوحامد محمد ) : 56 ، 409 .\r\nغزنوى ( سلطان محمود ) : 72 ، 214 ، 252 .\r\nغنى ( قاسم ) : 45 ، 46 ، 363 ، 397 .\r\nفارابى ( ابونصر محمد بن محمد بن طرخان ) : 60 .\r\nفاطمه ( بنت اسد ) عليها السلام : 96 .\r\nفاطمهء زهرا عليها السلام : 69 ، 126 ، 127 ، 243 ، 245 ، 281 ، 285 ، 296 ، 456 ، 502 ، 503 ، 477 ، 598 ، 618 ، 635 .\r\nفخر رازى ( ابوعبداللَّه محمد بن عمر ) : 192 ، 417 .\r\nفردوسى ( حكيم ابوالقاسم ) : 120 ، 334\r\n\r\n","description":"","footnote":"","page_name":" 827 ","page_number":827},
  {"content":"\r\n\r\nفرزدق ( ابوفراس همام بن غالب ) : 65 ، 342 .\r\nفرعون : 439 ، 483 ، 484 ، 487 ، 668 .\r\nفروغى ( محمدعلى ) : 254 ، 393 .\r\nفرهاد : 361 .\r\nفضيل بن عياض : 49 ، 494 ، 466 ، 467 ، 590 .\r\nفنارى رومى ( محمد بن حمزه ) : 64 ، 66 .\r\nفيثاغورس : 36 .\r\nفيروز : 48 .\r\nفيروزآبادى شيرازى ( مجدالدين ) : 329 .\r\nفيض كاشانى ( ملامحسن ) : 66 ، 339 .\r\nقاآنى ( ميرزا حبيب اللَّه شيرازى ) : 339 .\r\nقارون : 250 .\r\nقاسم بن الحسن عليه السلام : 617 .\r\nقاضى سعيد قمى : 66 .\r\nقاضى نوراللَّه شوشترى : 64 .\r\nقزل ارسلان : 445 .\r\nقزوينى ( شيخ محمد ) : 336 ، 337 ، 385 ، 407 .\r\nقشيرى ( ابوالقاسم ) : 45 ، 84 - 86 ، 88 .\r\nقطب الدين حيدر : 58 .\r\nقمشه‌اى ( آقا محمدرضا حكيم ) : 66 .\r\nقنبر : 143 .\r\nقوام الدين عبداللَّه : 336 .\r\nقونوى ( صدرالدين محمد ) : 60 ، 61 ، 63 ، 64 ، 66 ، 99 ، 100 ، 330 .\r\nقيصرى ( داود ) : 330 .\r\nكاتبى نيشابورى ( شمس الدين محمد بن عبداللَّه ) : 351 .\r\nكارل ( الكسيس ) : 256 .\r\nكاسيگين : 651 .\r\nكاشانى ( عبدالرزاق ) : 62 ، 73 ، 330 .\r\nكانت ( امانوئل ) : 664 .\r\nكميل بن زياد نخعى : 78 ، 137 ، 490 ، 782 .\r\nكنت ( آگوست ) : 674 - 676 .\r\nكوه كمرى ( سيد حسين ) : 457 ، 458 .\r\nگاندى ( مهاتما ) : 175 ، 176 ، 651 .\r\nگلندام ( محمد ) : 336 ، 339 ، 378 .\r\nگيلانى ( عبدالقادر ) : 57 - 59 .\r\nگيورگيو ( كنستان ويرژيل ) : 266 .\r\nلاتوسل ( پير ) : 343 .\r\nلاهيجى ( شيخ عبدالرزاق ) : 62 .\r\nلاهيجى نوربخشى ( شيخ شمس الدين محمد ) :\r\n63 - 65 .\r\nلبيد بن ربيعه : 397 .\r\nلومومبا ( پاتريس ) : 117 ، 289 ، 656 ، 657 ، 673 .\r\nليلا ( مادر على اكبر ) : 617 .\r\nليلى ( بنت سعد ) : 78 ، 148 ، 205 ، 404 ، 455 .\r\nماركس ( كارل ) : 169 ، 175 ، 179 ، 257 .\r\nماسينيون ( لويى ) : 42 .\r\nماكياول ( نيكلو ) : 248 ، 252 ، 278 .\r\nمالك اشتر نخعى : 120 ، 266 ، 319 ، 494 ، 742 .\r\nمالك بن دينار : 48 .\r\nمالك بن انس : 51 .\r\nمأمون عباسى ( عبداللَّه ) : 611 ، 612 .\r\nمانى : 632 .\r\nمترلينگ ( موريس ) : 343 .\r\nمتنبّى ( احمد بن الحسين الجعفى ) : 622 .\r\nمجلسى ( ملا محمد باقر ) : 466 .\r\nمجنون عامرى : 87 ، 148 ، 205 ، 404 ، 455 .\r\nمحدث قمى ( شيخ عباس ) : 46 .\r\nمحققى : 283 ، 284 .\r\nمحمد بن حنفيه : 745 .\r\nمحمد بن عبداللَّه ، رسول اكرم صلى الله عليه و آله : در بسيارى از صفحات .\r\nمحمد بن على ، امام باقر عليه السلام : 58 ، 263 ، 709 .\r\nمحمد بن عمرو بن عاص : 115 .\r\nمحمود غزنوى : 622 ، 623 ، 712 .\r\nمحيط طباطبايى ( سيد محمد ) : 334 ، 370 .\r\nمحيى الدين بن عربى ( ابوبكر محمد بن على ) :\r\n59 ، 60 ، 62 - 66 ، 84 ، 99 ، 100 ، 120 148 ، 175 ، 240 ، 241 ، 314 ، 328 ، 329 - 332 ، 353 ، 388 ، 389 ، 391 .\r\nمرحب خيبرى : 615\r\n\r\n","description":"","footnote":"","page_name":" 828 ","page_number":828},
  {"content":"\r\n\r\nمريم عليها السلام : 38 ، 203 ، 676 .\r\nمسعودى ( ابوالحسن على بن حسين ) : 120 .\r\nمسلم بن عقيل : 617 .\r\nمطهرى ( شيخ محمدحسين ) : 567 .\r\nمعاويه ( معاوية بن ابى سفيان ) : 42 ، 117 ، 122 ، 127 ، 157 ، 158 ، 180 ، 255 ، 349 ، 542 ، 502 ، 504 ، 505 ، 629 ، 630 ، 634 ، 636 ، 657 ، 660 .\r\nمعروف كرخى : 48 ، 50 .\r\nمعين ( محمد ) : 338 .\r\nمغربى اندلسى ( ابو مدين ) : 59 ، 325 ، 358 .\r\nمقتدر عباسى : 51 .\r\nمقداد بن اسود كندى : 598 .\r\nملكى تبريزى ( ميرزا جواد آقا ) : 315 .\r\nموسولينى ( بنيتو ) : 264 ، 627 .\r\nموسى بن عمران عليه السلام : 364 ، 399 ، 420 ، 439 ، 442 ، 469 ، 556 ، 586 ، 598 ، 599 ، 668 .\r\nموسى بن جعفر ، امام كاظم عليه السلام : 48 ، 49 ، 185 ، 186 ، 195 ، 570 ، 571 ، 468 ، 591 .\r\nمولوى ( جلال الدين محمد ) : در بسيارى از صفحات .\r\nميرداماد ( مير محمدباقر بن محمد استرآبادى ) :\r\n484 ، 491 .\r\nميرزاى شيرازى ( حاج ميرزا محمدحسن بن ميرزا ) : 461 .\r\nنابغه : 122 .\r\nنائينى ( حاج ميرزا حسين ) : 439 .\r\nنادر شاه افشار : 624 ، 625 ، 637 .\r\nناصر خسرو قباديانى ( ابومعين ) : 205 ، 759 .\r\nنجم الدين كبراى خوارزمى : 57 ، 58 .\r\nنراقى ( ملا احمد ) : 360 ، 457 .\r\nنسفى ( عزيزالدين ) : 63 ، 391 .\r\nنظام ( دختر مكين الدين ) : 353 .\r\nنظامى گنجوى ( ابومحمد الياس بن يوسف ) :\r\n334 .\r\nنوربخش ( سيد محمد ) : 64 ، 65 .\r\nنورى ( حاج ميرزا حسين ) : 49 ، 466 .\r\nنيچه ( فردريك ويلهلم ) : 168 ، 169 ، 249 ، 252 - 254 ، 257 - 260 ، 262 ، 268 ، 271 ، 273 ، 276 - 279 ، 282 ، 628 .\r\nنيكلسون ( رينولد ) : 42 ، 45 ، 47 .\r\nوجدى ( فريد ) : 169 .\r\nهاتف اصفهانى ( سيد احمد ) : 359 ، 397 .\r\nهارون الرشيد عباسى : 468 .\r\nهانى بن عمرو سلولى : 496 .\r\nهايدگر ( مارتين ) : 309 .\r\nهجويرى غزنوى ( ابوالحسن على بن عثمان ) :\r\n55 .\r\nهمام بن شريح : 688 .\r\nهمدانى ( ملا حسينقلى ) : 315 ، 461 .\r\nهمسر جنيد : 88 ، 89 .\r\nيحيى عليه السلام : 26 .\r\nيزيد بن معاويه : 242 ، 348 - 351 ، 481 ، 532 ، 656 ، 681 ، 726 .\r\nيعقوب عليه السلام : 87 ، 205 ، 439 ، 586 ، 667 .\r\nيوسف عليه السلام : 174 ، 219 ، 220 ، 234 ، 404 ، 417 ، 586 ، 667 ، 724 - 726\r\n\r\n","description":"","footnote":"","page_name":" 829 ","page_number":829},
  {"content":"\r\n\r\n\r\nفهرست اسامى . كتب ، مقالات ، نشريات\r\nآداب المتعلمين : 250 .\r\nآزمايشهاى عرفانى : 326 .\r\nآينه : 343 .\r\nآيينهء جام : 117 ، 123 .\r\nاحياء علوم الدين : 56 ، 709 ، 733 .\r\nاربعين ( شيخ بهايى ) : 512 .\r\nارزش ميراث صوفيه : 331 .\r\nارشاد : 243 .\r\nاسفار اربعه : 197 ، 331 ، 410 .\r\nاشارات و تنبيهات : 68 ، 80 ، 89 ، 142 ، 366 ، 489 .\r\nاصلاحات ( رساله ) : 74 .\r\nاصول فلسفه و روش رئاليسم : 296 .\r\nاصول كافى : 110 ، 134 ، 152 ، 186 ، 204 ، 508 ، 709 .\r\nاطلاعات ( روزنامه ) : 370 .\r\nاعلام الورى : 636 .\r\nاقبالنامه : 633 .\r\nالآثار الباقيه : 623 .\r\nالامام على صوت العدالة الانسانية : 41 .\r\nالانسان الكامل : 391 .\r\nالانسان الكامل ( عبدالكريم جيلى ) : 63 .\r\nالانسان الكامل ( نسفى ) : 391 .\r\nالبيان و التبيين : 181 ، 746 .\r\nالفهرست : 47 .\r\nالكون و التكليف ( رساله ) : 410 .\r\nاللّمع : 46 ، 53 .\r\nاميدهاى نو : 649 .\r\nاميل : 755 .\r\nانجيل : 151 ، 509 ، 585 .\r\nانسان كامل : 391 .\r\nانسان موجود ناشناخته : 256 .\r\nانسان و سرنوشت : 310 ، 373 .\r\nاوپانيشادها : 175 .\r\nاين است مذهب من : 176 .\r\nبحارالانوار : 106 ، 163 ، 204 ، 245 ، 262 ، 272 ، 342 ، 426 ، 428 ، 434 ، 561 ، 717 ، 746 - 748 ، 761 ، 778 ، 786 ، 788 ، 789 .\r\nبحثى در تصوف : 363 ، 397 .\r\nبلاغة الحسين : 276 .\r\nبوستان : 72 ، 394 ، 527 ، 712 .\r\nبهارستان : 65 .\r\nبياض : 507 .\r\nبيست گفتار : 743 ، 749 .\r\nتاريخ ادبيات ايران : 346 .\r\nتاريخ تصوف در اسلام : 45 - 47 ، 51 ، 363\r\n\r\n","description":"","footnote":"","page_name":" 830 ","page_number":830},
  {"content":"\r\n\r\nتاريخ تمدن : 260 ، 507 .\r\nتاريخ يعقوبى : 747 .\r\nتائيهء ابن فارض : 330 .\r\nتحف العقول : 636 ، 744 .\r\nتحقيق ما للهند : 623 .\r\nتذكرة الاولياء : 46 ، 58 .\r\nترجمان الاشواق : 353 ، 354 .\r\nتفسير الميزان : 709 .\r\nتفسير كشّاف : 123 ، 329 ، 339 ، 345 ، 379 .\r\nتمهيد القواعد : 64 .\r\nتنبيه الامة و تنزيه الملّة : 439 .\r\nتورات : 151 ، 331 ، 509 ، 585 .\r\nجاذبه و دافعهء على عليه السلام : 180 .\r\nجامع الاسرار : 63 .\r\nجامع السّعادات : 203 .\r\nجامع الصّغير : 263 ، 282 ، 301 ، 777 .\r\nجواهر الكلام : 457 .\r\nحافظشناسى : 368 .\r\nحافظ شيرين سخن : 338 .\r\nحالات و سخنان ابوسعيد ابوالخير : 47 .\r\nحكمة الاشراق : 329 .\r\nخدمات متقابل اسلام و ايران : 358 ، 365 .\r\nدمع السّجوم : 551 .\r\nدين و روان : 326 .\r\nديوان حافظ : 123 ، 237 ، 325 ، 333 ، 334 - 336 ، 339 - 342 ، 344 ، 346 ، 350 - 352 ، 380 ، 384 ، 407 ، 413 ، 427 .\r\nديوان شمس : 60 ، 61 .\r\nديوان صفى الدين حلى : 124 .\r\nديوان عطار : 325 .\r\nديوان فرزدق : 342 .\r\nديوان مغربى : 325 ، 358 .\r\nديوان منسوب به اميرالمؤمنين عليه السلام : 405 ، 607 .\r\nديوان يزيد : 348 .\r\nذخائر الاعلاق : 353 .\r\nرسالهء جلال دوانى : 414 .\r\nرسالهء قشيريه : 84 .\r\nرعاية حقوق اللَّه : 47 .\r\nروضات الجنات : 53 ، 62 .\r\nروضة الواعظين : 600 .\r\nريحانة الادب : 48 .\r\nزادالمعاد : 503 .\r\nسفينة البحار : 46 ، 152 ، 202 ، 545 ، 573 .\r\nسنن نسائى : 756 .\r\nسير حكمت در اروپا : 254 ، 393 .\r\nسيرى در نهج البلاغه : 124 .\r\nشرح اشارات : 80 .\r\nشرح تائيه : 65 .\r\nشرح سورى بر حافظ : 351 .\r\nشرح فصوص الحكم : 65 .\r\nشرح قصيدهء بُرده : 65 .\r\nشرح گلشن راز : 64 ، 65 .\r\nشرح لمعات : 65 .\r\nشرح مطالع : 345 .\r\nشرح منازل السائرين : 74 .\r\nشرح قصيدهء ميميّه : 65 .\r\nشرح نهج البلاغه : 456 .\r\nصحيفهء سجاديه : 141 ، 198 ، 340 ، 344 ، 345 ، 485 ، 792 .\r\nصحيفهء علويه : 485 .\r\nصوفيه و فقرا : 45 .\r\nطبقات الصّوفيه : 51 .\r\nعدّة الدّاعى : 709 .\r\nعدل الهى : 410 .\r\nعرفان و اصول مادى : 346 .\r\nعلل گرايش به ماديگرى : 52 ، 63 ، 310 .\r\nعوارف المعارف : 58 ، 709 .\r\nعوالى اللّئالى : 741 ، 780 .\r\nعيون اخبار الرّضا عليه السلام : 709 .\r\nغاية المرام : 661 .\r\nغرر الحكم و درر الكلم : 315 ، 451 .\r\nفتوحات مكيه : 59 ، 60 ، 329 .\r\nفصوص الحكم : 60 ، 62 ، 330 ، 331 .\r\nفكوك : 61\r\n\r\n","description":"","footnote":"","page_name":" 831 ","page_number":831},
  {"content":"\r\n\r\nفوائد المدنيّه : 329 .\r\nقاموس : 329 .\r\nقرآن كريم : در بسيارى از صفحات .\r\nقوت القلوب : 54 .\r\nكافى : 38 ، 39 ، 45 ، 152 ، 263 ، 307 ، 321 ، 518 ، 750 ، 766 ، 769 ، 773 .\r\nكتاب مقدس : 252 .\r\nكشف الغمّة : 48 ، 128 ، 245 .\r\nكشف المحجوب : 55 .\r\nكشكول : 342 .\r\nكنز العمال : 152 .\r\nكنوز الحقائق : 220 ، 732 .\r\nكليات سعدى : 668 .\r\nگلستان : 173 ، 205 ، 228 ، 368 ، 450 ، 693 ، 712 .\r\nگلشن راز : 58 ، 63 ، 64 ، 100 ، 224 ، 331 ، 356 ، 400 .\r\nلمعه : 97 .\r\nلوايح : 65 .\r\nلهوف : 178 ، 243 ، 245 ، 552 ، 587 ، 635 .\r\nمثنوى : 48 ، 54 ، 56 ، 60 ، 61 ، 74 ، 111 ، 136 ، 174 ، 217 ، 218 ، 325 ، 356 ، 397 ، 425 ، 427 ، 435 ، 469 .\r\nمجالس المؤمنين : 64 .\r\nمجمع البحرين : 440 .\r\nمحجة البيضاء : 203 ، 228 ، 628 ، 770 .\r\nمحمد پيغمبرى كه از نو بايد شناخت : 266 .\r\nمروج الذهب : 120 .\r\nمستدرك الوسائل : 49 .\r\nمسند احمد : 107 .\r\nمطالع : 379 .\r\nمصباح الانس : 64 ، 339 ، 379 .\r\nمصباح الشريعه و مفتاح الحقيقه : 49 ، 466 ، 468 ، 480 ، 716 .\r\nمعانى الاخبار : 178 .\r\nمفاتيح الجنان : 181 ، 503 ، 637 ، 638 .\r\nمفتاح : 507 .\r\nمفتاح الغيب : 61 ، 63 ، 64 ، 339 ، 379 .\r\nمفردات القرآن : 689 .\r\nمكارم اخلاق : 267 .\r\nملحقات احقاق الحق : 424 .\r\nمنازل السائرين : 56 ، 62 ، 74 ، 326 .\r\nمناقب : 128 ، 740 .\r\nمنتخب الاثر : 597 ، 649 ، 651 .\r\nمنتهى الآمال : 128 .\r\nمنطق الطير : 58 ، 356 ، 430 .\r\nمنهاج الكرامة : 49 .\r\nمنية المريد : 250 .\r\nميراث اسلام ، مجموعه‌اى از مستشرقين دربارهء اسلام : 43 ، 47 .\r\nنامهء دانشوران : 55 ، 117 ، 118 .\r\nنان و حلوا : 428 .\r\nنص النصوص : 63 .\r\nنصوص : 61 .\r\nنفحات الانس : 65 .\r\nنفس المهموم : 178 ، 243 ، 245 ، 636 ، 637 ، 726 .\r\nنور الابصار : 48 .\r\nنهج البلاغه : در بسيارى از صفحات .\r\nوسائل الشيعه : 160 ، 235 ، 459 ، 499 ، 506 ، 510 ، 512 ، 520 ، 565 ، 582 .\r\nوفيات الاعيان : 50 .\r\nهفت اورنگ : 404 .\r\n\r\n\r\n","description":"","footnote":"","page_name":" 832 ","page_number":832}
  ]