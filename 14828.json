[
  {"content":"\r\n\r\nبسم الله الرحمن الرحيم\r\nتفسير كاشف\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nموضوع :\r\nتفسير 88 ( قرآن : 153 )\r\nگروه مخاطب :\r\n- تخصصى ( طلاب ، دانشجويان ، پژوهشگران واساتيد حوزه و دانشگاه )\r\nشماره كتاب : 1376\r\nمسلسل انتشار : 2514\r\nكتاب هاى دفتر تبليغات اسلامى شعبه خراسان رضوى / 45\r\nمغنيه ، محمد جواد ، 1904 - 1979 م .\r\n[ التفسير الكاشف . فارسى 
  ]\r\nتفسير كاشف / محمد جواد مغنيه ؛ ترجمه موسى دانش ؛ تهيه دفتر تبليغات اسلامى شعبه خراسان رضوى / . - قم : مؤسسه بوستان كتاب ( مركز چاپ و نشر دفتر تبليغات اسلامى حوزهء علميهء قم ) ، 1383 -\r\nج . - ( مؤسسه بوستان كتاب ؛ 1376 - كتاب هاى دفتر تبليغات اسلامى شعبه خراسان رضوى ؛ 45 ) ( تفسير ؛ 88 . قرآن ؛ 153 )\r\n80000 ريال : ( ج . 3 ) 9 - 845 - 371 - 964 - 978 / isbn\r\n( دوره ) isbn 978 - 964 - 371 - 785 - 8\r\nفهرست نويسى براساس اطلاعات فيپا .\r\nفهرست نويسى براساس جلد سوم : 1385 .\r\nص . ع . به انگليسى : alama mohammad javad moghniya musa danesh tafsire kashef\r\n
  ] the interpretation of quran [\r\nكتابنامه .\r\nمندرجات : . . . . . . . . ج . 3 . سوره هاى مائده تا انفال . -\r\n1 . تفاسير شيعه - قرن 14 . الف . دفتر تبليغات اسلامى حوزهء علميهء قم . شعبه خراسان رضوى . ب . دفتر تبليغات اسلامى حوزهء علميهء قم . مؤسسه بوستان كتاب . ج . عنوان . د . عنوان : التفسير الكاشف . فارسى .\r\n7041 ت 6 م / 98 bp\r\n179 / 297\r\n1385\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nتفسير كاشف\r\nجلد سوم\r\nسوره هاى مائده تا انفال\r\nعلامه محمد جواد مغنيه\r\nترجمهء موسى دانش\r\nتهيه : دفتر تبليغات اسلامى شعبهء خراسان رضوى\r\nبوستان كتاب\r\n1386\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nبوستان كتاب\r\nتفسير كاشف / ج 3\r\nنويسنده : علامه محمد جواد مغنيه * ترجمه : موسى دانش\r\nتهيه : دفتر تبليغات اسلامى شعبهء خراسان رضوى\r\nناشر : مؤسسه بوستان كتاب ( مركز چاپ و نشر دفتر تبليغات اسلامى حوزهء علميهء قم )\r\nليتو گرافى ، چاپ و صحافى : چاپخانهء مؤسسه بوستان كتاب * نوبت چاپ : اول / 1385\r\nشمارگان : 1500 * بها : 8000 تومان\r\nتمامى حقوق c محفوظ است\r\nprinted in the islamic republis of iran\r\nدفتر مركزى : قم خيابان شهدا ( صفائيه ) ، ص پ 917 ، تلفن : 7 - 7742155 ، نمابر : 7742154 ، تلفن پخش : 7743426\r\nفروشگاه مركزى : قم ، چهار راه شهدا ( عرضه 12000 عنوان كتاب با همكارى 170 ناشر )\r\nفروشگاه شمارهء 2 : تهران خيابان فلسطين جنوبى ، دست چپ كوچه دوم ( پشن ) ، تلفن : 66360735\r\nفروشگاه شمارهء 3 : مشهد ، چهار راه خسروى ، مجتمع ياس ، جنب دفتر تبليغات اسلامى شعبه خراسان رضوى ، تلفن : 2233672\r\nفروشگاه شمارهء 4 : اصفهان ، چهار راه كرمانى ، جنب دفتر تبليغات اسلامى شعبه اصفهان ، تلفن : 2220370\r\nفروشگاه شمارهء 5 : اصفهان ، ميدان انقلاب ، جنب سينما ساحل ، تلفن : 2221712\r\nنمايندگى هاى فروش كتاب مؤسسه در داخل وخارج كشور ( ضميمه برگه نظر خواهى آثار انتهاى كتاب )\r\nپست ال $ 152 $ تروني $ 152 $ : e - mail info @ bustaneketab . com\r\nدريافت پيام كوتاه ( sms ) فعلا با حروف لاتين : 10002155\r\nجديدترين آثار مؤسسه وآشنايى بيشتر با آن در وب سايت :\r\nhttp : / / www . bustaneketab . com\r\nباقدردانى از تمام همكارانى كه در توليد اين اثر نقش داشته اند از جمله :\r\nويراستاران : بوذر ديلمى معزى و محمد نقويان * ترجمه چكيدهء انگليسى : اصغر سلطانى ، عبدالمجيد مطوريان * ترجمه چكيده عربى : سهيله خائفى * فيپا : مصطفى محفوظى * اصلاحات حروف نگارى : احمد مؤتمنى و محمد تقى بابابى * نمونه خوانى :\r\nسيد رضا هدايتى ، روح الله ماندگارى و سيد يحيى ميرفتحى زاده *\r\nكنترل فنى صفحه آرايى : سيد رضا موسوى منش * نظارت و كنترل : عبدالهاى اشرفى * طراح جلد : محمود هدايى * صفحه آرا و آماده سازى : حسين محمدى * پى گير چاپ : سيد رضا محمدى .\r\nناشر\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nجلد سوم\r\n\r\nفهرست\r\nسورهء مائده وفادارى به پيمان 17\r\nانقلاب و ضدّ انقلاب 22\r\nحرمت گوشت مردار 23\r\nكامل شدن دين و به پايان رسيدن نعمت 28\r\nخوردن صيد حيوان شكارى 32\r\nپاك بودن اهل كتاب 35\r\nوضو و تيمّم 41\r\nعدالت و تقوا 47\r\nيادآورى نعمت خدا 51\r\nگرفتن پيمان از يهود و نصارى 53\r\nنازل شدن نور خدا 60\r\nاسلام و طرفداران صلح 62\r\nالوهيّت مسيح 64\r\nاشاعره و مسيحيان 67\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nموسى و قوم او 71\r\nقابيل و هابيل 76\r\nفرد و گروه در اسلام 80\r\nكيفر تباهكاران 84\r\nتقرّب جستن به خدا 88\r\nكيفر دزدى 91\r\nگوش سپردن به دروغ 95\r\nترس از مردم 101\r\nنفس در برابر نفس 104\r\nتفاوت كفر و فسق و ظلم 107\r\nهر گروهى روشى دارد 110\r\nممنوعيت دوستى با يهود و نصارى 117\r\nنفت و يهود و نصارى 120\r\nفروتنى در برابر مؤمنان و سركشى در برابر كافران 124\r\nمشكل اخلاق 129\r\nانفاق در حال ركوع 133\r\nاستهزاء و به بازى گرفتن دين 136\r\nخشم خداوند 141\r\nيهوديان بر خدا هم تهمت مىزنند 146\r\nتبانى صهيونيست‌ها و نازىها 148\r\nيهود و آتش جنگ 151\r\nروزى و فاسد بودن شرايط زندگى 153\r\nابلاغ پيام الهى 156\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nصاحب المنار و اهل بيت عليهم السّلام 158\r\nعمل به تورات و انجيل 161\r\nپيمان بنى اسرائيل 163\r\nفراخوان حضرت مسيح از بنى اسرائيل 166\r\nمعبودى كه نه سود مىرساند و نه ضرر 171\r\nدشمنى يهود و دوستى نصارا 177\r\nچه كسانى به مسلمانان مهربان‌ترند ؟ 180\r\nحرام دانستن چيزهاى پاك و حلال 184\r\nسوگندهاى لغو 186\r\nشراب و قمار 190\r\nتقوا و ايمان 193\r\nشكار كردن در حرم و در حال احرام ممنوع 195\r\nمعناى آزمايش خداوند 197\r\nبيت الحرام 202\r\nفراوانى ناپاك 206\r\nآيا روزى ، تصادف است يا تقدير ؟ 207\r\nدربارهء برخى اشيا نبايد پرسيد 212\r\nنه بحيره و نه سائبه 215\r\nاثبات وصيّت 219\r\nپيامبران و روز قيامت 225\r\nعيسى و نبوت كودكان 228\r\nمائده آسمانى 231\r\nحواريان محمّد و حواريان عيسى 233\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nعيسى و مردم 237\r\nراستگويى 241\r\nسورهء انعام آفرينش آسمان‌ها و زمين 245\r\nانكار آيات خدا 249\r\nديكتاتورى هم در زمين و هم در آسمان ممنوع 251\r\nنزول كتاب بر پيامبر 9 254\r\nرحمت خدا بر بندگان 259\r\nتنها خدا محنت را دفع مىكند 264\r\nآن را به سان فرزندان خود مىشناسند 268\r\nدل‌هاى بىبصيرت 273\r\nماندن در آتش 277\r\nسخن كافران پيامبر را اندوهگين مىكند 282\r\nجنبندگان و پرندگان 288\r\nديدن عذاب و ياد خدا 292\r\nخدا و فطرت 294\r\nقدرت ، تنها از آن خداست 297\r\nپيامبر تنها از وحى پيروى مىكند 300\r\nعدم پيروى پيامبر از هوسهاى مشركان 309\r\nكليدهاى غيب نزد خداست 312\r\nچه كسى نجات‌دهنده است ؟ 317\r\nبا مردم ستمكاره نبايد نشست 321\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nنبايد غير خدا را بخوانيم 325\r\nصوفيان ، مدّعيان غيب‌گويى 329\r\nرفتار ابراهيم با پدر و قوم خود 330\r\nمجادلهء قوم ابراهيم با او دربارهء وجود خدا 335\r\nاسحاق و يعقوب 339\r\nحسن و حسين فرزندان رسول خدايند 342\r\nآنان خدا را به شايستگى نشناخته‌اند 346\r\nپيامبران و دانشمندان طبيعى 349\r\nدروغ بستن به خدا 353\r\nبيرون آمدن زنده از مرده 358\r\nحيات چگونه به‌وجود آمد ؟ 361\r\nبراى خدا شريك قرار دادند 367\r\nدشنام دادن به كفار 374\r\nسخن گفتن مردگان 379\r\nشيوهء برخى از مردم 380\r\nتنها داورى خدا را بايد پذيرفت 385\r\nنام خدا بردن در هنگام سر بريدن حيوانات 389\r\nآيا راه يافته همانند راه گم كرده است ؟ 394\r\nمسئوليت و بلندپايه‌ترين بازپرس 396\r\nسعهء صدر براى اسلام 400\r\nحشر همگانى در قيامت 405\r\nپروردگار بىنياز 410\r\nتقسيم نعمت‌ها ميان خدا و شريكان 413\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nخوردن ميوه‌ها 420\r\nمن حرمتى نمىبينم 425\r\nمشيت خدا 429\r\nحرام پروردگار 435\r\nده فرمان 437\r\nبه موسى كتاب داديم 442\r\nجز ايمان چيزى ديگر سود ندارد 446\r\nهدايت پروردگار 451\r\nسورهء اعراف كتابى كه به سوى تو فرو فرستاده شد 461\r\nهلاكت مردم بسيارى از قريه‌ها 464\r\nترازوى اعمال 467\r\nما شما را آفريديم 470\r\nپيرامون اصل انسان 471\r\nسكونت آدم و همسرش در بهشت 479\r\nداستان آدم در قرآن 483\r\nلباس مادى و لباس معنوى 487\r\nانجام كار زشت و تقليد از پدران 491\r\nاى فرزندان آدم ! 495\r\nپرهيزگارى و اصلاح شدن 501\r\nشتر و سوراخ سوزن 506\r\nآواز دادن بهشتيان 510\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nمردان اعراف 512\r\nاعراف 513\r\nميان بهشتيان و دوزخيان 518\r\nآفرينش آسمان‌ها و زمين در شش روز 522\r\nخدا زمين را اصلاح ، اما انسان آن را فاسد مىكند 526\r\nبادهاى نويددهنده 529\r\nحضرت نوح عليه السّلام 533\r\nحضرت هود عليه السّلام 537\r\nحضرت صالح عليه السّلام 541\r\nحضرت لوط عليه السّلام 546\r\nحضرت شعيب 550\r\nاى شعيب ! بيرونت خواهيم كرد 554\r\nپيروى از شعيب از ديدگاه كافران 557\r\nارسال پيامبران و گرفتارى مردم 560\r\nرابطهء ايمان و تقوا با بركات الهى 563\r\nداستان قريه‌ها 567\r\nموسى و فرعون 570\r\nخلاصه داستان 572\r\nنام مادر موسى و افسانه 572\r\nآمدن جادوگران 579\r\nدربارهء جادوگرى 583\r\nآزادگذاردن موسى و قوم او 586\r\nمؤاخذه قوم فرعون 590\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nوقتى كه عذاب بر آنها فرود آمد 594\r\nعبور بنى اسرائيل از دريا 597\r\nسى شب با موسى وعده نهاديم 600\r\nروى گردانيدن متكبران از آيات خدا 606\r\nوقتى كه موسى به سوى قوم خود بازگشت 611\r\nامتحان الهى 617\r\nرحمت خدا حتى شامل حال ابليس نيز مىشود 622\r\nفرستادهء خدا براى همه 625\r\nيهوديت و صهيونيزم 627\r\nتقسيم شدن بنى اسرائيل به دوازده گروه 629\r\nپرسش درباره قريه 632\r\nيهود و عذاب ناگوار 637\r\nآزمايش به نيكىها و بدىها 641\r\nآيا من پروردگارتان نيستم ؟ 646\r\nعالم ذر 647\r\nآيات خويش را به او عطا كرده بوديم 651\r\nهدايت ، هدايت خداست 655\r\nآيا نام‌هاى خدا توقيفى هستند يا قياسى ؟ 659\r\nكسانى كه آيات ما را دروغ انگاشتند 662\r\nپرسش درباره قيامت 667\r\nپيامبر و دانستن غيب 669\r\nاوست كه شما را آفريد 673\r\nچيزهايى را شريك خدا مىسازند كه توان آفرينش ندارند 676\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nعفو را پيشه كن و به نيكى فرمان ده 680\r\nوقتى قرآن خوانده مىشود 685\r\nسورهء انفال بگو انفال از آن خدا و رسول است 691\r\nاز دين گندم نمىرويد 694\r\nآن‌چنان‌كه پروردگارت تو را بيرون آورد 697\r\nتا بدر 698\r\nآن‌گاه كه از پروردگارتان يارى خواستيد 704\r\nفرار از جنگ 710\r\nاطاعت از خدا و پيامبر 716\r\nجوياى حق و جوياى شكار 717\r\nدين و فراخوانى به زندگى 719\r\nاز فتنه بترسيد 723\r\nآن‌گاه كه كافران به تو مكر كردند 728\r\nكسانى كه كافر شده‌اند 735\r\nخمس آن از آن خداست 739\r\nشما در كرانهء نزديك‌تر بيابان بوديد 745\r\nاگر به فوجى از دشمن برخورديد 751\r\nعوامل پيروزى 752\r\nآيا فداييان ، خرابكارند ؟ 757\r\nاگر ببينى 760\r\nاحكام جنگ و صلح 764\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nنيروى بازدارنده و نيروى تجاوزگر 769\r\nخدا براى تو كافى است 774\r\nدربارهء اسيران 777\r\nمهاجران و انصار 784\r\nنام دين اثرى ندارد 788\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\nسورهء مائده\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nاين سوره مدنى است ، به استثناى آيهء  « الْيَوْمَ أَكْمَلْتُ لَكُمْ دِينَكُمْ . . . »  كه در حجة الوداع نازل شده است . اين سوره 120 آيه دارد .\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n\r\nوفادارى به پيمان\r\nبسم اللّه الرّحمن الرّحيم\r\n\r\n[ سوره المائدة ( 5 ) : آيات 1 تا 2 
  ]\r\nبِسْمِ اللَّهِ الرَّحْمنِ الرَّحِيمِ\r\nيا أَيُّهَا الَّذِينَ آمَنُوا أَوْفُوا بِالْعُقُودِ أُحِلَّتْ لَكُمْ بَهِيمَةُ الْأَنْعامِ إِلاَّ ما يُتْلى عَلَيْكُمْ غَيْرَ مُحِلِّي الصَّيْدِ وَ أَنْتُمْ حُرُمٌ إِنَّ اللَّهَ يَحْكُمُ ما يُرِيدُ ( 1 ) يا أَيُّهَا الَّذِينَ آمَنُوا لا تُحِلُّوا شَعائِرَ اللَّهِ وَ لا الشَّهْرَ الْحَرامَ وَ لا الْهَدْيَ وَ لا الْقَلائِدَ وَ لا آمِّينَ الْبَيْتَ الْحَرامَ يَبْتَغُونَ فَضْلاً مِنْ رَبِّهِمْ وَ رِضْواناً وَ إِذا حَلَلْتُمْ فَاصْطادُوا وَ لا يَجْرِمَنَّكُمْ شَنَآنُ قَوْمٍ أَنْ صَدُّوكُمْ عَنِ الْمَسْجِدِ الْحَرامِ أَنْ تَعْتَدُوا وَ تَعاوَنُوا عَلَى الْبِرِّ وَ التَّقْوى وَ لا تَعاوَنُوا عَلَى الْإِثْمِ وَ الْعُدْوانِ وَ اتَّقُوا اللَّهَ إِنَّ اللَّهَ شَدِيدُ الْعِقابِ ( 2 )\r\nاى كسانى كه ايمان آورده‌ايد ، به پيمان‌ها وفا كنيد . حيوانات چهارپا مگر آنهايى كه از اين پس برايتان گفته مىشود ، بر شما حلال شده‌اند و آنچه را در حال احرام صيد مىكنيد حلال مشماريد . خدا به هرچه مىخواهد حكم مىكند . ( 1 )\r\nاى كسانى كه ايمان آورده‌ايد ! شعاير خدا و ماه حرام و قربانى را ، چه بدون قلاده و چه با قلاده ، حرمت مشكنيد و آزار آنان را كه به طلب روزى و خشنودى پروردگارشان آهنگ بيت الحرام كرده‌اند ، روا مداريد و چون از احرام به درآمديد صيد كنيد و دشمنى با قومى كه مىخواهند شما را از مسجد الحرام بازدارند وادارتان نسازد كه از حدّ خويش تجاوز كنيد و در نيكوكارى و تقوا همكارى كنيد ، نه در گناه و تجاوز و از خداى بترسيد كه او به سختى عقوبت مىكند . ( 2 )\r\n\r\n","description":"","footnote":"","page_name":" 17 ","page_number":17},
  {"content":"\r\n\r\n\r\nواژگان\r\nالعقود : مفرد آن عقد ، و مقصود از آن هر نوع پيمانى است كه ميان دو شخص عاقل و بالغ ، بر سر هر چيزى كه باشد ، با رضايت كامل منعقد شود ، مشروط به اين كه پيمان مزبور ، حلالى را حرام و حرامى را حلال نكند .\r\nالبهيمة : در لغت ، حيوانى است كه گويندگى نداشته باشد ؛ زيرا در صدايش « ابهام » وجود دارد ، لكن عرب اين واژه را در پرنده به كار نمىبرد .\r\nالانعام : شتر ، گاو و گوسفند .\r\nشعائر : جمع شعيرة . اين واژه و نيز واژه‌هاى « علامت » و « آيت » يك معنا دارند .\r\nشعائر اللّه ، يعنى نشانه‌ها ، دلايل ، جلوه‌ها و آيات دين خداوند .\r\nالهدى : مقصود ، چهارپايانى است كه به كعبه مىبرند ، تا در آن‌جا قربانى كنند .\r\nالقلائد : جمع قلادة . عرب‌ها به گردن شترى كه مىخواستند به منظور قربانى به كعبه ببرند ، گردن‌بند مىبستند تا نشان‌دهندهء اين موضوع باشد و كسى متعرّض آن نمىشد .\r\nآمّين : آهنگ‌كنندگان .\r\n لا يَجْرِمَنَّكُمْ :  وادارتان نسازد .\r\nشنآن : دشمنى ، كينه .\r\n\r\nاعراب\r\n  « ما »   در   « إِلَّا ما يُتْلى »   در محلّ نصب ، بنابراين كه مستثناى متّصل از   « بَهِيمَةُ »   است .\r\n  « غَيْرَ »   حال است از ضمير   « لَكُمْ »   . مضاف در  « وَ لَا الْقَلائِدَ » ،  حذف شده و در اصل « و لا ذوات القلائد » بوده است . در  « وَ لَا آمِّينَ »  نيز مضاف حذف گرديده و در تقدير « و لا قتال آمّين » بوده است .  « الْبَيْتَ »  مفعول براى  « آمِّينَ »  . جملهء  « يَبْتَغُونَ »  حال\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nاست از ضمير مستتر در  « آمِّينَ »  . مصدرى كه از  « أَنْ صَدُّوكُمْ »  ريخته مىشود ، مفعول لاجله است براى  « يَجْرِمَنَّكُمْ »  . مصدرى كه از  « أَنْ تَعْتَدُوا »  ريخته مىشود ، مجرور است به حرف جرّ محذوف و متعلّق به  « يَجْرِمَنَّكُمْ »  و در معنا چنين است :\r\n« لا يبعثنّكم شنآن قوم لأجل صدّهم إياكم عن المسجد على الاعتداء » .\r\n\r\nتفسير\r\nآيات قرآن پيرامون اين امور دور مىزند : عقيده ، عبادت ، شريعت ، اخلاق ، رياست دينى و دنيوى ، قضاوت و جهاد . فقها ، آياتى را كه دربارهء شريعت و عبادت آمده است ، آيات احكام مىنامند كه تعداد آنها در حدود پانصد آيه است . ازجمله آنها اين آيه است :\r\n  يا أَيُّهَا الَّذِينَ آمَنُوا أَوْفُوا بِالْعُقُودِ .   اين جمله علىرغم ايجازش بسيار مفيد مىباشد ؛ چرا كه ريشه و پايهء اجماع مذاهب اسلامى به شمار مىرود ، مبنى بر اين‌كه وفاكردن به پيمانى كه از روى رضايت ميان دو نفر منعقد مىشود واجب است ؛ البتّه مشروط به اين‌كه عقد مزبور ، شرايطى را كه شريعت قرار داده است ، دارا باشد و اين شرايط عبارتند از : عاقل و بالغ بودن طرفين عقد ، قابليّت تملك موضوع عقد ، عقد موجب حلال شدن حرام و حرام شدن حلال نشود و ديگر شرايطى كه در كتاب‌هاى فقه و از آن جمله در جزء سوم كتاب فقه الإمام جعفر الصادق آمده است .\r\n  أُحِلَّتْ لَكُمْ بَهِيمَةُ الْأَنْعامِ .   انعام عبارت است از : شتر ، گاو ، گوسفند و بز خواه ، اهلى باشند خواه وحشى . واژهء انعام علاوه بر حيوانات مزبور ، بر حيوانات ديگرى كه قدرت نطق ندارند نيز به‌كار مىرود . بنابراين ، اضافهء بهيمه به انعام از باب اضافهء شىء به چيزى است كه اخصّ از خود آن مىباشد . خداوند پس از آن‌كه حلّيّت خوردن گوشت انعام را بيان مىكند ، اين استثنا را مىآورد :   إِلَّا ما يُتْلى عَلَيْكُمْ ؛   مگر آن حيواناتى كه از اين‌پس برايتان گفته مىشود . خداوند دو نوع حيوان را براى ما بيان\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nكرده است ، نخست حيواناتى كه در ضمن اين جمله بدان اشاره كرده است :   غَيْرَ مُحِلِّي الصَّيْدِ وَ أَنْتُمْ حُرُمٌ .   دوم حيواناتى كه در ضمن آيهء سوم به آنها اشاره مىكند :\r\n « حُرِّمَتْ عَلَيْكُمُ الْمَيْتَةُ وَ الدَّمُ » .  ما دربارهء نوع اخير به‌زودى سخن خواهيم گفت .\r\nمعناى جملهء   « غَيْرَ مُحِلِّي الصَّيْدِ وَ أَنْتُمْ حُرُمٌ »   آن است كه خداوند خوردن گوشت حيواناتى را براى ما حلال كرده است كه در حال احرام آنها را شكار نكرده باشيم ؛ البتّه تفاوت نمىكند كه اين حيوانات اهلى باشند يا وحشى . امّا حيواناتى كه در اين حالت شكار مىشوند خوردن آنها حرام خواهد بود ؛ چون هرچيزى را كه شخص محرم شكار كند ، خوردنش جايز نيست ، خواه گاو ، گوسفند ، شتر و بز باشد و يا حيوانى ديگر . تفصيل اين موضوع در تفسير آيهء 97 و آيات پس از آن در همين سوره خواهد آمد .\r\n يا أَيُّهَا الَّذِينَ آمَنُوا لا تُحِلُّوا شَعائِرَ اللَّهِ .  مقصود از شعاير خدا ، احكام دين اوست و اعمال حجّ و عمره از والاترين مظاهر آن به‌شمار مىرود . خداوند فرموده است : « كسانى كه شعاير خدا را بزرگ مىشمارند ، كارشان نشان پرهيزگارى دل‌هايشان باشد » . « 1 » نهى از حلال كردن احكام دين خدا بدان معناست كه آنها را تحريف نكنيم و به هر صورت كه مىخواهيم در آن تصرّف ننماييم .\r\n وَ لَا الشَّهْرَ الْحَرامَ ؛  يعنى جنگ و كشتار را در ماه حرام ، جايز نشماريد . مراد از ماه حرام ، ماه‌هاى چهارگانه است : ذو القعده ، ذو الحجّه ، محرّم و رجب ؛ چرا كه الف و لام در « الشّهر » براى استغراق است .  وَ لَا الْهَدْيَ .  مراد از اين واژه ، شتر ، گاو و گوسفندى است كه به منظور قربانى به خانهء خدا برده مىشود . هدف از اين كار آن است كه كسى غاصبانه آن‌را تصرّف نكند و يا مانع رسيدن آن به خانهء خدا نشود .  وَ لَا الْقَلائِدَ  و نه قلّاده‌داران را . در آن زمان ، عرب‌ها ، نعل ، يا ريسمان و يا چيز ديگرى را به گردن قربانى مىبستند تا شناخته شود و كسى متعرّض آن نگردد . اين‌كه خداوند در\r\n\r\n\r\n","description":"","footnote":"\r\n( 1 ) . حجّ ( 22 ) آيهء 32 .\r\n","page_name":" 20 ","page_number":20},
  {"content":"\r\n\r\nآيهء پيش گفته قلّاده‌داران را پس از « هدى » آورده ، با اين‌كه واژهء « هدى » عامّ است ، هم قلّاده‌داران را در برمىگيرد و هم بىقلّاده‌ها را ، براى اهميّتى است كه به قلاده‌داران داده است ؛ نظير آيهء  « حافِظُوا عَلَى الصَّلَواتِ وَ الصَّلاةِ الْوُسْطى » .  « 1 »\r\n وَ لَا آمِّينَ الْبَيْتَ الْحَرامَ يَبْتَغُونَ فَضْلًا مِنْ رَبِّهِمْ وَ رِضْواناً ؛  هركس را كه آهنگ خانهء خدا كند مكشيد ، خواه به‌سبب عبادت آهنگ آن كرده باشد و يا به منظور تجارت .\r\n وَ إِذا حَلَلْتُمْ فَاصْطادُوا ؛  وقتى از احرام به درآمديد شكار كنيد ؛ زيرا شكار كردن در حال احرام و در محدودهء حرم در هر حالت كه باشد ، حرام است . بنابراين ، اگر شخص محرم و يا در محدودهء حرم نباشد ، شكار كردن و خوردن گوشت شكار حلال است ؛ چرا كه در اين صورت ، مانع حلّيت از بين مىرود . صيغهء امر در جملهء « فاصطادوا » براى اباحه است ؛ زيرا پس از نهى واقع شده است .\r\n وَ لا يَجْرِمَنَّكُمْ شَنَآنُ قَوْمٍ أَنْ صَدُّوكُمْ عَنِ الْمَسْجِدِ الْحَرامِ أَنْ تَعْتَدُوا .  در سال ششم هجرت ، مشركان بر مكه و بيت الحرام كاملا مسلّط بودند . پيامبر صلّى اللّه عليه و آله و اصحابش خواستند در اين سال خانهء خدا را زيارت كنند ، امّا مشركان آنان را از اين عمل بازداشتند . در حجة الوداع ، مسلمانان بر مكّه و بيت الحرام تسلّط داشتند . از اين‌رو ، آيهء فوق نازل شد و معناى آن اين است كه بر مسلمانان سزاوار نيست كه به سبب دشمنى كه با مشركان دارند و يا به سبب دشمنى كه مشركان با آنان دارند ، پس از غلبه يافتن بر مشركان ، آنها را از بيت الحرام منع كنند ؛ به اين دليل كه آنان پيش از اين ، مسلمانان را منع كرده بودند . [ شايستهء ذكر است كه 
  ] اين دستور ، پيش از نزول آيهء 29 سورهء توبه بوده است : « . . . مشركان نجسند و از سال بعد نبايد به مسجد الحرام نزديك شوند . . . » .\r\nسؤال : مگر خداوند سبحان نفرموده است : « هركس بر شما تعدّى كند ، به همان اندازهء تعدّىاش بر او تعدّى كنيد . . . » . « 2 »\r\n\r\n\r\n","description":"","footnote":"\r\n( 1 ) . بقره ( 2 ) آيهء 238 .\r\n( 2 ) . همان آيهء 194 .\r\n","page_name":" 21 ","page_number":21},
  {"content":"\r\n\r\nپاسخ : اين آيه دربارهء قصاص و معامله به مثل ، در موارد خاصّى نازل شده است ؛ همانند جنگ و قطع عضو ؛ بدين معنا كه هركس با شما به جنگ برخيزد با او بجنگيد و هركس دست ديگرى را قطع كند ، دستش قطع مىشود و مواردى از اين قبيل . امّا اگر كسى ديگران را از عبادت خدا و تجارت و زراعت بازدارد ، نبايد خود او از اين كار بازداشته شود ، بلكه بايد به نحو ديگرى مجازات گردد .\r\nخلاصهء سخن اين‌كه كيفر تجاوزكار ، گاهى مقابله به مثل است و گاهى مجازات ديگر . و در ساير حالات ، شايسته است كه مجازات به جهت يارى كردن حق باشد ، نه به منظور گرفتن انتقام و خالى كردن عقدهء دل .\r\n\r\nانقلاب و ضدّ انقلاب\r\n تَعاوَنُوا عَلَى الْبِرِّ وَ التَّقْوى وَ لا تَعاوَنُوا عَلَى الْإِثْمِ وَ الْعُدْوانِ .  از واژه‌هايى كه امروز بسيار متداول است و گويندگان آن‌را بر زبان مىآورند و نويسندگان دربارهء آن قلم مىزنند ، واژهء انقلاب و ضدّانقلاب است . مقصود آنان از « انقلاب » همكارى اخلاصمندان و فداكارى آنها عليه عقب‌ماندگى و اوضاع فاسد است . و منظور آنان از « ضدّانقلاب » تشكّل واپسگرايان و همبستگى و ستيز آنها با هرگونه فعّاليتى است كه براى دگرگون كردن سنّت‌هاى زيانبار و فسادآور صورت مىگيرد .\r\nظاهر آيهء كريمه ما را بدين تصوّر وامىدارد كه جملهء  « وَ لا تَعاوَنُوا عَلَى الْإِثْمِ وَ الْعُدْوانِ »  را بر هر حركتى كه با نيكى و پيشرفت تضاد دارد ، تطبيق كنيم .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n\r\nحرمت گوشت مردار\r\n\r\n[ سوره المائدة ( 5 ) : آيه 3 
  ]\r\nحُرِّمَتْ عَلَيْكُمُ الْمَيْتَةُ وَ الدَّمُ وَ لَحْمُ الْخِنْزِيرِ وَ ما أُهِلَّ لِغَيْرِ اللَّهِ بِهِ وَ الْمُنْخَنِقَةُ وَ الْمَوْقُوذَةُ وَ الْمُتَرَدِّيَةُ وَ النَّطِيحَةُ وَ ما أَكَلَ السَّبُعُ إِلاَّ ما ذَكَّيْتُمْ وَ ما ذُبِحَ عَلَى النُّصُبِ وَ أَنْ تَسْتَقْسِمُوا بِالْأَزْلامِ ذلِكُمْ فِسْقٌ الْيَوْمَ يَئِسَ الَّذِينَ كَفَرُوا مِنْ دِينِكُمْ فَلا تَخْشَوْهُمْ وَ اخْشَوْنِ الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي وَ رَضِيتُ لَكُمُ الْإِسْلامَ دِيناً فَمَنِ اضْطُرَّ فِي مَخْمَصَةٍ غَيْرَ مُتَجانِفٍ لِإِثْمٍ فَإِنَّ اللَّهَ غَفُورٌ رَحِيمٌ ( 3 )\r\nحرام شد بر شما مردار و خون و گوشت خوك و هر حيوانى كه به هنگام كشتنش نام ديگرى جز اللّه را بر او بگويند و آنچه خفه شده باشد يا به سنگ زده باشند يا از بالا درافتاده باشد يا به شاخ حيوانى ديگر بميرد يا درندگان از آن خورده باشند ، مگر آن‌كه ذبحش كنيد و نيز هرچه بر آستان بتان ذبح شود و آنچه با تيرهاى قمار قسمت كنيد كه اين كار خود نافرمانى است .\r\nامروز كافران از بازگشت شما از دين خويش نوميد شده‌اند . از آنان مترسيد از من بترسيد .\r\nامروز دين شما را به كمال رسانيدم و نعمت خود بر شما تمام كردم و اسلام را دين شما برگزيدم . پس هركه در گرسنگى بيچاره ماند بىآن‌كه قصد گناه داشته باشد ، بداند كه خدا آمرزنده و مهربان است . ( 3 )\r\n\r\nاعراب\r\n « إِلَّا ما ذَكَّيْتُمْ » ،   « ما »  در محلّ نصب است ، بنابراين كه مستثناى متصل از حيواناتى\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nباشد كه پيش‌تر [ در آيه 
  ] بيان شد . البتّه مشروط بر اين‌كه زنده يافت شوند ، به استثناى حيواناتى كه تذكيه‌پذير نيستند ؛ از قبيل خوك . مصدر مؤول از  « أَنْ تَسْتَقْسِمُوا »  در محلّ رفع است بنابراين كه عطف بر  « الْمَيْتَةُ »  مىباشد و تقدير چنين است : « حرّم عليكم أن تستقسموا » .  « دِيناً »  حال است از  « الْإِسْلامَ »  و  « غَيْرَ »  حال است از ضمير مستتر در  « اضْطُرَّ »  .\r\n\r\nتفسير\r\nتمام خوردنىها و آشاميدنىها مباح است ، مگر چيزهايى كه به‌طور خاص دربارهء حرمت آنها نصّ وارد شده است ؛ از قبيل مردار و امثال آن و يا به‌طور عام حرام شده‌اند ؛ نظير اشيايى كه براى انسان ضرر دارند و از جملهء آنها چيزهاى آلوده و ناپاك است . خداوند فرموده است : « اى مردم ! از آن چيزهاى حلال و پاكيزه كه در زمين است بخوريد » . « 1 » امام صادق عليه السّلام گفت : « هرچيزى كه در آن ، هم احتمال حلال و هم احتمال حرام باشد ، هميشه براى تو حلال است ، مگر اين‌كه حرام را عينا بشناسى كه در اين صورت بايد تركش كنى » .\r\nپيش‌تر در تفسير جملهء   « إِلَّا ما يُتْلى عَلَيْكُمْ »   از آيهء نخست گفتيم كه خداوند دو نوع از محرّمات را براى ما بيان كرده است : نوع اوّل همان چيزى بود كه با اين سخن :   « غَيْرَ مُحِلِّي الصَّيْدِ »   بدان اشاره كرد و شرح آن گذشت . نوع دوم چيزى است كه در اين آيه بيان كرده و آن ده قسم است :\r\n1 . مردار : حيوان و يا پرنده‌اى است كه بدون تذكيهء شرعى مرده باشد . البتّه ، نحوهء تذكيهء شرعى در مورد حيوانات مختلف تفاوت پيدا مىكند ؛ به عنوان مثال : تذكيهء ماهى به اين است كه زنده از آب بيرون آورده شود . تذكيهء ملخ به اين است كه زنده گرفته شود . تذكيهء جنين حيوان با تذكيهء مادرش مىباشد . تذكيهء شكار با سگ تربيت\r\n\r\n\r\n","description":"","footnote":"\r\n( 1 ) . بقره ( 2 ) آيهء 168 .\r\n","page_name":" 24 ","page_number":24},
  {"content":"\r\n\r\nشده ، يا شمشير ، يا نيزه ، يا تير و يا ابزارى نوك‌تيز است كه بتوان با آن سر حيوان را بريد . تذكيهء حيوان [ نظير گاو و گوسفند . . . 
  ] به اين است كه رو به قبله باشد و چهار شاهرگ آن بريده و نيز در هنگام ذبح نام خدا برده شود . جزئيات اين مسئله در كتاب‌هاى فقهى و از آن جمله در جزء چهارم كتاب فقه الامام جعفر الصادق موجود است .\r\n2 . خون ريخته شده : مراد از آن خونى است كه با فشار و جهندگى بيرون شود و نيز با گوشت مخلوط نباشد ؛ زيرا خونى كه با گوشت مخلوط باشد ، خوردن آن اشكالى ندارد . همچنين خونى كه همانند گوشت [ لخته 
  ] باشد ، در صورتى كه جگر باشد به اعتقاد همهء مذاهب حلال است ، امّا اگر طحال ( سپرز ) باشد ، تنها از ديدگاه شيعهء اماميّه حرام خواهد بود .\r\n3 . گوشت خوك : به اجماع مسلمانان حرام است .\r\n4 . هر حيوانى كه در هنگام كشتنش نام غيرخدا برده شود : واژهء « اهلال » به معناى بلند كردن آواز است . گفته مىشود : « استهلّ الصّبى » ؛ يعنى كودك در هنگام تولّد با صداى بلند گريه كرد . در اين‌جا مقصود آن است كه در هنگام ذبح ، نام غيرخدا برده شود . مشركان رسم داشتند كه براى بت‌هاى خود قربانى مىكردند و با صداى بلند نام لات و عزّى را مىبردند . پيش‌تر دربارهء اين چهار نوع از محرّمات در تفسير آيهء 173 سورهء بقره ، ج 1 ، سخن گفته شد .\r\n5 . منخنقه : حيوانى كه به وسيلهء دست ، يا طناب و يا داخل كردن سر خود در جايى تنگ و . . . خفه شود و بميرد .\r\n6 . موقوذه : مقصود حيوانى است كه آن را با چوب و يا چيزى ديگر آن‌قدر بزنند تا بميرد .\r\n7 . متردّيه : حيوانى است كه از جاى بلندى سقوط كند و بميرد .\r\n8 . نطيحه : حيوانى است كه حيوان ديگرى او را شاخ بزند و بميرد .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\n9 . حيوانى كه درندگان از آن خورده باشند ؛ به بيانى ديگر آنچه از طعمهء حيوان درنده مانده باشد .\r\nآن‌گاه خداوند از ميان پنج نوع اخير ، يك حيوان را استثنا كرده است و آن حيوانى است كه ما آن‌را زنده بيابيم ؛ چرا كه در اين حالت ، اگر حيوان مزبور ذبح شرعى شود ، براى ما حلال مىگردد . معناى سخن خداوند :\r\n إِلَّا ما ذَكَّيْتُمْ  نيز همين است . در روايت آمده است : « كمترين حدّ حصول تذكيه آن است كه حيوان را در حالى دريابى كه گوش يا دمش را تكان مىدهد و يا چشمش را برهم مىزند » .\r\n10 . حيوانى كه براى نصب ذبح شود . صاحب كتاب التسهيل لعلوم التنزيل گفته است : نصب جمع نصاب و آن سنگ‌هايى است كه اعراب جاهلى آنها را تعظيم و حيوانات را براى آنها ذبح مىكردند . نصب ، بت‌ها نبودند ؛ زيرا بت‌ها داراى صورت و نقش بودند ، اما نصب صورت و نقش نداشتند .\r\nشايسته است بدين نكته اشاره شود كه خوراكىهاى حرام تنها به انواع ده‌گانه‌اى كه در آيهء فوق آمده ، خلاصه نمىشود ، بلكه حرام‌هاى ديگرى نيز وجود دارد ؛ نظير سگ ، حيوان درنده ، پرندهء شكارى همانند عقاب و كركس و نيز همانند حشرات و برخى انواع ماهى و چيزهاى حرام در حيوان ذبح شده به طريق شرعى و امثال اينها كه در روايات نبوى آمده است و فقها بر حرمت آنها وحدت نظر دارند و تفاوت نمىكند كه نصّ بر حرام بودن آن در كتاب باشد و يا در سنّت ؛ چرا كه قرآن مىگويد : « هرچه پيامبر به شما داد بستانيد و از هرچه شما را منع كرد اجتناب كنيد » . « 1 » ممكن است ذكر انواع محرّمات گفته شده به مناسبت آيهء   « أُحِلَّتْ لَكُمْ بَهِيمَةُ الْأَنْعامِ »   باشد . به‌هرحال ، خداوند پس از آن‌كه ده قسم خوراكى حرام را بيان مىكند ، جملهء زير را بر آنها عطف مىكند :\r\n وَ أَنْ تَسْتَقْسِمُوا بِالْأَزْلامِ ؛  يعنى حرام است بر شما كه قسمت خود را با تيرها به\r\n\r\n\r\n","description":"","footnote":"\r\n( 1 ) . حشر ( 59 ) آيهء 7 .\r\n","page_name":" 26 ","page_number":26},
  {"content":"\r\n\r\nدست آوريد . « ازلام » جمع زلم ، به ضمّ زاء و يا زلم به فتح زاء و فتح لام است و آن قطعه‌اى از چوب مىباشد كه به شكل تير ساخته شده است . در دوران جاهليّت هرگاه كسى مىخواست كار مهمّى انجام دهد سه تير را مىگرفت . بر روى يكى از آنها نوشته بود : « خدا مرا امر مىكند و بر دومى نوشته بود : « خدا مرا نهى مىكند » و بر سومى هيچ نوشته‌اى نبود . آن‌گاه اين سه تير را با چيزى مىپوشاند و دست خود را فرومىبرد و يكى از آن تيرها را بيرون مىآورد . اگر امر بود ، آن كار را انجام مىداد و اگر نهى بود ، آن را ترك مىكرد و اگر چيزى نوشته نبود ، عمل مزبور را تكرار مىكرد تا اين‌كه سرانجام ، امر و يا نهى بيرون مىآمد .\r\n ذلِكُمْ فِسْقٌ .  اين جمله از لحاظ دلالت لفظى تنها به طلب قسمت با تيرها اشاره دارد ، امّا از لحاظ حكم ، تمام محرّماتى را كه پيش‌تر در آيه ياد شد دربر مىگيرد . با اين بيان ، روشن مىشود كه اختلاف مفسّران بر سر اين مطلب كه آيا «  ذلِكُمْ  » تنها به مورد اخير اشاره دارد و يا همهء مواردى را كه در آيه آمده است دربر مىگيرد ؟ اختلافى است بىفايده ؛ زيرا همهء آنها يك حكم دارند و آن اين‌كه همگى حرام و گناه بزرگ به‌شمار مىروند .\r\n الْيَوْمَ يَئِسَ الَّذِينَ كَفَرُوا مِنْ دِينِكُمْ فَلا تَخْشَوْهُمْ وَ اخْشَوْنِ .  بسيارى از مفسّران گفته‌اند : مراد از «  الْيَوْمَ  » در آيه ، همان روز از ذو الحجّه است كه اين آيه در آن نازل شد و اين در حجّة الوداع و در سال دهم هجرت بود . بنابراين ، الف و لام در «  الْيَوْمَ  » براى عهد است . صاحب مجمع البيان گفته است : «  الْيَوْمَ  » در اين‌جا به معناى « الآن » مىباشد ؛ چنان‌كه گوينده‌اى مىگويد : « اليوم قد كبرت » ؛ يعنى الآن چه‌قدر بزرگ شده‌اى . درهرحال ، معناى آيه اين است كه كافران از نابود شدن اسلام و يا تحريف كردن آن نااميد شده‌اند ؛ چرا كه در دل‌هاى پيروان خود جاى گرفته است و روزبه‌روز گسترش پيدا مىكند .\r\nاز اين‌رو ، اى مسلمانان ! از كافران مترسيد و تنها از خدا بترسيد و چه‌قدر خداى بزرگ راست مىگويد : « مىخواهند نور خدا را با دهان خود خاموش كنند و خدا جز\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nبه كمال رساندن نور خود نمىخواهد ؛ هرچند كافران را خوش نيايد . او كسى است كه پيامبر خود را براى هدايت مردم فرستاد ، با دينى درست و برحق ، تا او را بر همهء دين‌ها پيروز گرداند ، هرچند مشركان را خوش نيايد » . « 1 »\r\nبدين‌مناسبت ، خوب است جملاتى را از كتاب الاسلام فى القرن العشرين تأليف عقّاد نقل كنيم . او مىگويد : « عقيده اسلامى تنها در آغاز بنياد و پيدايش خود يك قدرت پيروز نيست ، بلكه قدرتى است كه پس از گذشت صدها سال همچنان پايدار مانده است . پايدارى قدرت اسلامى در حالت ناتوانى به همان اندازه شگفت‌انگيز است كه پيروزى آن در حالت شوكت و قدرت ، به‌ويژه كه اكنون بيش از ده قرن مىباشد كه اسلام همچنان پايدار و مقاوم است . به‌راستى ، استوارى عقيدهء اسلامى در صدر اسلام شگفت‌آور است ، امّا پايدارى آن در حال حاضر شگفت‌آورتر ؛ چرا كه اسلام نه نيروى دفاعى كارامد دارد ، نه ثروت ، نه اسلحه ، نه علم و نه شناخت « 2 » ، بلكه حتّى پيروان آن بر دفاع وحدت نظر ندارند .\r\nاسلام به دور از جنگ دولت‌ها و تنش‌هاى سياسى و به دور از تاج و تخت‌ها ، با كمال قدرت به نقاط مختلف جهان راه پيدا كرد . امروز در آفريقا يكصد ميليون مسلمان وجود دارد كه هيچ دولت و سياستى در مسلمان شدن آنان نقشى نداشته است . نزديك به همين تعداد مسلمان در سوماترا و مناطق جاوه [ اندونزى 
  ] و در حدود همين تعداد در پاكستان و به همين تعداد در چين و كشورهاى همجوارش نيز به چشم مىخورند .\r\n\r\nكامل شدن دين و به پايان رسيدن نعمت\r\n الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي وَ رَضِيتُ لَكُمُ الْإِسْلامَ دِيناً .  شيعه با اكثر اهل سنّت در تفسير اين آيه اختلاف نظر دارد . ما به عنوان حكايت‌كننده و نه به\r\n\r\n\r\n","description":"","footnote":"\r\n( 1 ) . توبه ( 9 ) آيات 32 - 33 .\r\n( 2 ) . بديهى است كه مراد نويسنده اين است كه پيروان اسلام ، اين ابزارها را در اختيار ندارند ( مترجم ) .\r\n","page_name":" 28 ","page_number":28},
  {"content":"\r\n\r\nعنوان طرفدار و يا مخالف ، نظريهء هر دو طرف را بيان مىكنيم و قضاوت را تنها به عهدهء خواننده مىگذاريم تا با مشورت با عقل خويش قضاوت كند .\r\nاهل سنّت يا بيشتر آنان مىگويند : مقصود آيهء فوق اين است كه علىرغم اين‌كه پيروان ديگر اديان با مسلمانان نبرد كردند و با دين آنها به ستيز برخاستند ، خداوند دين آنان را كامل كرد ؛ چرا كه آن‌را بر همهء اديان غلبه داد و پيروز كرد . همچنين ، خداوند با بيان اصول و فروع آيين و عقيدهء اسلامى ، نعمت خود را بر مسلمانان كامل كرد . و آنچه را دربارهء امور دين و دنيا نياز داشتند براى آنان بيان كرد :  « ما فَرَّطْنا فِي الْكِتابِ مِنْ شَيْءٍ » .  « 1 »\r\nشيعه مىگويد : تفسير آيه به معناى فوق در صورتى درست است كه همزمان با نزول آن ، حادثه‌اى كه آن‌را تفسير و مقصودش را بيان مىكند به وقوع نمىپيوست ؛ چون بسيارى از آيات را حوادثى تفسير مىكند كه در زمان نزول آنها اتفاق افتاده است ؛ مثلا از جملهء اين آيات ، سخن خداوند است كه خطاب به پيامبر مىگويد : « از مردم مىترسيدى ، حال آن‌كه خدا از هركس ديگر سزاوارتر بود كه از او بترسى » . « 2 » اگر ما اين آيه را بدون در نظر گرفتن قصّهء زيد بن حارثه بررسى كنيم و به ظاهر آن عمل نماييم ، معناى آيه چنين مىشود : پيامبر خدا خشنودى مخلوق را بر خشنودى خالق ترجيح مىدهد ، در حالى كه شأن كسى كه خداوند او را براى وحى و رسالت خود برگزيده ، از چنين چيزى به دور است .\r\nشيعه مىگويد : آيهء يادشده همزمان با حادثهء ويژه‌اى است كه آن‌را تفسير و مقصودش را بيان مىكند و براى اثبات اين ديدگاه خود به دلايل زير استدلال مىكند :\r\n1 . تمام علماى سنّى و شيعه ، اعم از مفسّران و تاريخ‌نويسان آنها بر اين موضوع وحدت نظر دارند كه تمام آيات سورهء مائده مدنى است ، جز آيهء  « الْيَوْمَ أَكْمَلْتُ لَكُمْ \r\n\r\n\r\n","description":"","footnote":"\r\n( 1 ) . انعام ( 6 ) آيهء 38 .\r\n( 2 ) . احزاب ( 33 ) آيهء 37 .\r\n","page_name":" 29 ","page_number":29},
  {"content":"\r\n\r\n دِينِكُمْ . . . »  كه در مكّه و در سال دهم هجرت نازل شد و اين سال ، همان سالى بود كه پيامبر خدا صلّى اللّه عليه و آله حجة الوداع را انجام داد و در ماه ربيع الاوّل ، سال يازدهم هجرت به سوى بهشت پروردگارش شتافت . « 1 »\r\n2 . پيامبر صلّى اللّه عليه و آله پس از آن‌كه اعمال حجّ را در اين سال انجام داد ، عازم مدينه شد . وقتى به غدير خم - محلّى در جحفه كه از آن راه‌هاى زيادى منشعب مىشود - رسيد ، به ندادهندهء خود دستور داد تا مردم را براى اداى نماز فرابخواند . مردم پيش از آن‌كه پراكنده گردند و هركس راه شهر خودش را در پيش بگيرد ، گرد آمدند . پيامبر صلّى اللّه عليه و آله خطاب به آن جمعيّت سخنانى ايراد كرد و ازجمله چنين فرمود :\r\n« خداوند مولاى من است و من مولاى مؤمنان . من به آنان از خود ايشان سزاوارترم . بنابراين ، هركس من مولاى او هستم ، على مولاى اوست » . سه‌بار و بنا به روايتى چهاربار اين جمله را تكرار مىكند . آن‌گاه فرمود : « خدايا ! هركس او را دوست بدارد ، دوستش بدار و هركس او را دشمن بدارد ، دشمن بدار . هركس او را يارى كند ، يارىاش كن و هركس او را خوار كند ، خوارش كن و حق را با او بگردان ، هرجا كه او گردش كند . هان ! هركس حاضر است به غايب برساند » .\r\nاهل سنّت حديث فوق را انكار نمىكنند ؛ زيرا اين حديث از حدّ تواتر نيز فراتر رفته است « 2 » و تعداد زيادى از علما و رهبران آنان ، آن‌را ضبط كرده‌اند كه از آن جمله‌اند : امام احمد بن حنبل در مسند ، نسائى در خصائص ، حاكم در مستدرك ، خوارزمى در مناقب ، ابن عبد ربه در استيعاب ، عسقلانى در اصابة . چنان‌كه ترمذى ،\r\n\r\n\r\n","description":"","footnote":"\r\n( 1 ) . البتّه بيشتر مورخان مسلمان ماه وفات پيامبر اسلام را ، ماه صفر ذكر كرده‌اند ( مترجم ) .\r\n( 2 ) . شيعه اين حديث را از منابع زيادى از اهل سنّت نقل كرده و علمايشان در پيرامون آن كتاب‌هاى ويژه‌اى نوشته‌اند .\r\nآخرين آنها علّامه امينى از علماى نجف اشرف در عصر حاضر است . وى كتابى در 12 جلد به نام الغدير تأليف نموده كه تقريبا مشتمل بر پنج‌هزار صفحه است . وى راويان حديث مزبور را نام برده كه 120 نفر از آنها صحابى ، 84 نفر تابعى و 360 نفر پيشوا و حافظ حديث هستند . در ميان اين راويان ، حنفى ، شافعى و پيشوايان ديگر مذاهب به چشم مىخورند . علّامه امينى همهء اين مطالب را از كتب اهل سنّت نقل كرده است . اين كتاب هم‌اكنون در كتاب‌فروشىهاى عراق ، ايران و لبنان به فروش مىرسد .\r\n","page_name":" 30 ","page_number":30},
  {"content":"\r\n\r\nذهبى ، ابن حجر و ديگران نيز اين حديث را نقل كرده‌اند ، لكن بسيارى از آنها واژهء « ولايت » را به محبّت و مودّت تفسير كرده و گفته‌اند : مراد از سخن پيامبر صلّى اللّه عليه و آله :\r\n« من كنت مولاه »\r\nآن است كه هركس مرا دوست مىدارد بايد على عليه السّلام را دوست بدارد .\r\nشيعه اين تفسير را ردّ مىكند ؛ بدين ترتيب كه سخن پيامبر :\r\n« أنا أولى بالمؤمنين من أنفسهم فمن كنت مولاه فعلى مولاه » ،\r\nبه روشنى و آشكارا دلالت دارد كه همان ولايتى كه براى محمّد صلّى اللّه عليه و آله بر مؤمنان ثابت بود ، براى على عليه السّلام نيز ، بدون كم و زياد ، ثابت است .\r\nحتّى اگر براى واژهء « ولايت » هزار معنا هم باشد ، امّا در اين سخن پيامبر صلّى اللّه عليه و آله تنها به معناى حكومت دينى و زمانى است . بنابراين ، معناى آيه آن است كه خداوند با نصّ بر خلافت على عليه السّلام ، دين را در اين روز كامل كرد .\r\nپرسش : كامل كردن دين از طريق غلبه دادن آن بر ساير اديان و نيز بيان تمام احكام آن است ؛ چنان‌كه اهل سنّت مىگويند - و اين ، امرى روشن است و نياز به تفسير ندارد ، امّا كامل كردن دين با نصّ بر خلافت على عليه السّلام ، نياز به تفسير و توجيه دارد .\r\nبنابراين ، شيعه آن‌را چگونه توجيه مىكند ؟\r\nشيعه در توجيه سخن فوق چنين مىگويد : كامل شدن دين به وجود دو چيز بستگى دارد ، يكى قوّهء مقنّنه و ديگرى قوّهء مجريه و چنانچه دومى نباشد اوّلى هيچ اثرى ندارد و از آن‌جا كه پيامبر صلّى اللّه عليه و آله خود شخصا رياست قوّهء مجريه را به‌عهده داشت ، دشمنان اسلام خيال مىكردند كه با از بين رفتن آن حضرت قوّهء مجريه نيز از بين خواهد رفت و در نتيجه ، اسلام وجود نخواهد داشت . . . از اين‌رو ، پيامبر صلّى اللّه عليه و آله على عليه السّلام را در رأس قوّهء مجريه منصوب كرد تا پس از او شريعت را حفظ و دين اسلام را همانند پيامبر استوار نگه دارد . با اين كار ، تمام آرزوهاى كفّار مبنى بر نابود و يا ضعيف شدن اسلام ، از بين رفت .\r\n فَمَنِ اضْطُرَّ فِي مَخْمَصَةٍ غَيْرَ مُتَجانِفٍ لِإِثْمٍ فَإِنَّ اللَّهَ غَفُورٌ رَحِيمٌ .  تفسير اين آيه در جلد اوّل ضمن آيهء 173 از سورهء بقره تحت عنوان « مضطر و حكم او » بيان شد .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n\r\nخوردن صيد حيوان شكارى\r\n\r\n[ سوره المائدة ( 5 ) : آيه 4 
  ]\r\nيَسْئَلُونَكَ ما ذا أُحِلَّ لَهُمْ قُلْ أُحِلَّ لَكُمُ الطَّيِّباتُ وَ ما عَلَّمْتُمْ مِنَ الْجَوارِحِ مُكَلِّبِينَ تُعَلِّمُونَهُنَّ مِمَّا عَلَّمَكُمُ اللَّهُ فَكُلُوا مِمَّا أَمْسَكْنَ عَلَيْكُمْ وَ اذْكُرُوا اسْمَ اللَّهِ عَلَيْهِ وَ اتَّقُوا اللَّهَ إِنَّ اللَّهَ سَرِيعُ الْحِسابِ ( 4 )\r\nاز تو مىپرسند : چه چيزهايى بر آنها حلال شده است ؟ بگو : چيزهاى پاكيزه بر شما حلال شده و نيز خوردن صيد آن حيوان كه به آن صيد كردن آموخته‌ايد ؛ چون پرندگان شكارى و سگان شكارى ، هرگاه آنها را بدان‌سان كه خدايتان آموخته است تعليم داده باشيد . از آن صيد كه برايتان مىگيرند و نگه مىدارند بخوريد و نام خدا را بر آن بخوانيد و از خدا بترسيد كه او سريع الحساب است . ( 4 )\r\n\r\nواژگان\r\nالجوارح : جمع جارح و از جرح گرفته شده ؛ يعنى كسب كرد و از اين قبيل است آيهء  « وَ يَعْلَمُ ما جَرَحْتُمْ بِالنَّهارِ » .  مراد از جوارح در اينجا حيواناتى است كه شكار كردن با آنها امكان‌پذير باشد ؛ نظير سگان ، يوزپلنگ‌ها و پرندگان ؛ زيرا اين حيوانات شكارى براى صاحبان خود كسب درآمد مىكنند .\r\nمكلّبين : سگان و پرندگانى كه شكار كردن به آنها آموخته شده . واژهء «  مُكَلِّبِينَ  » از آن\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nجهت براى حيوانات تربيت‌يافته به‌كار رفته است كه غالبا سگ‌ها تحت تربيت قرار مىگيرند و بر اين اساس ، واژهء مكلّبين از كلب مشتق شده است . آنچه گفته شد ، از ديدگاه غير شيعه بود ؛ امّا شيعه تنها شكار سگ تربيت‌شده را حلال مىداند نه بقيهء حيوانات را و تفصيل آن بعدا خواهد آمد .\r\n\r\nاعراب\r\n«  ما ذا  » ممكن است « ما » مبتدا و « ذا » به معناى « الّذى » خبر آن باشد و نيز امكان دارد «  ما ذا  » يك كلمه و جملهء «  أُحِلَّ  » خبر باشد .  « ما عَلَّمْتُمْ »  بنابر حذف مضاف است و تقدير « و صيد الّذى علّمتم » مىباشد . «  مُكَلِّبِينَ  » حال است از ضمير «  عَلَّمْتُمْ  » ؛ چرا كه به معناى « معلّمى الكلاب [ ؛ تربيت‌كنندگان سگان 
  ] » است .\r\n\r\nتفسير\r\n يَسْئَلُونَكَ ما ذا أُحِلَّ لَهُمْ قُلْ أُحِلَّ لَكُمُ الطَّيِّباتُ .  طيّب ، متضادّ خبيث است و خبيث ، همان چيزى است كه شارع به‌طور خاص آن‌را حرام كرده باشد ؛ نظير مردار ، گوشت خوك و يا به طور عام ؛ همانند چيزهايى كه به‌نحوى از انحا در آن فساد و زيان باشد . خداى سبحان جملهء فوق را عينا و يا مفهوم آن‌را در پانزده مورد از كتاب عزيز خود آورده است .\r\n وَ ما عَلَّمْتُمْ مِنَ الْجَوارِحِ مُكَلِّبِينَ تُعَلِّمُونَهُنَّ مِمَّا عَلَّمَكُمُ اللَّهُ فَكُلُوا مِمَّا أَمْسَكْنَ عَلَيْكُمْ وَ اذْكُرُوا اسْمَ اللَّهِ .  همهء مذاهب اسلامى اتفاق نظر دارند كه خوردن شكار سگ ، با شرايطى كه در ذيل بيان خواهد شد ، حلال است ، امّا در مورد شكار حيوانات ديگر از قبيل يوزپلنگ ، باز و امثال آن‌كه براى شكار تربيت شده باشند و آنچه را سگ شكارى مىفهمد آنها نيز بفهمند ، دچار اختلاف شده‌اند . شيعه مىگويد : حلال نيست . ديگران مىگويند : حلال است . دليل شيعه آن است كه واژهء «  مُكَلِّبِينَ  » به شكار سگ‌هاى\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nتربيت‌شده اختصاص دارد . درهرحال ، شكار حيوانات تربيت‌يافته تنها با شرايط زير حلال است :\r\n1 . حيوان بايد تعليم يافته باشد ، به گونه‌اى كه هرگاه صاحبش او را دستور دهد به دنبال شكار برود و هرگاه منعش كند از تعقيب شكار بازايستد . و معناى سخن خدا :\r\n « تُعَلِّمُونَهُنَّ مِمَّا عَلَّمَكُمُ اللَّهُ »  نيز همين است ؛\r\n2 . صاحب حيوان ، آن را به قصد شكار بفرستد . بنابراين ، اگر حيوان خود به دنبال شكار رود و آن را در حالى كه مرده باشد بياورد ، خوردن شكار حلال نخواهد بود ؛\r\n3 . از ديدگاه شيعه ، شخصى كه حيوان را به دنبال شكار مىفرستد بايد مسلمان باشد ؛\r\n4 . شخص شكارچى بايد در هنگام فرستادن حيوان نام خدا را ببرد ؛ به‌عنوان مثال بگويد : برو به نام خدا و امثال اين عبارت و اين ، معناى سخن خداوند است :  « وَ اذْكُرُوا اسْمَ اللَّهِ عَلَيْهِ » ؛ \r\n5 . حيوان شكاركننده بايد شكار را در حالى دريابد كه زنده باشد و نيز مردن شكار به سبب زخمى باشد كه حيوان شكارى بدان رسانده است . براين‌اساس ، اگر حيوان شكارى زمانى به شكار برسد كه مرده باشد و مردن آن به‌سبب زخمى كه حيوان به آن رسانده است نباشد ، بلكه به‌سبب عامل ديگرى باشد ، خوردن شكار حلال نيست .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\n\r\nپاك‌بودن اهل كتاب\r\n\r\n[ سوره المائدة ( 5 ) : آيه 5 
  ]\r\nالْيَوْمَ أُحِلَّ لَكُمُ الطَّيِّباتُ وَ طَعامُ الَّذِينَ أُوتُوا الْكِتابَ حِلٌّ لَكُمْ وَ طَعامُكُمْ حِلٌّ لَهُمْ وَ الْمُحْصَناتُ مِنَ الْمُؤْمِناتِ وَ الْمُحْصَناتُ مِنَ الَّذِينَ أُوتُوا الْكِتابَ مِنْ قَبْلِكُمْ إِذا آتَيْتُمُوهُنَّ أُجُورَهُنَّ مُحْصِنِينَ غَيْرَ مُسافِحِينَ وَ لا مُتَّخِذِي أَخْدانٍ وَ مَنْ يَكْفُرْ بِالْإِيمانِ فَقَدْ حَبِطَ عَمَلُهُ وَ هُوَ فِي الْآخِرَةِ مِنَ الْخاسِرِينَ ( 5 )\r\nامروز چيزهاى پاكيزه بر شما حلال شده است . طعام اهل كتاب بر شما حلال است و طعام شما نيز بر آنها حلال است و نيز زنان پارساى مؤمنه و زنان پارساى اهل كتاب هرگاه مهرشان را بپردازيد به‌طور زناشويى نه زناكارى و دوست‌گيرى بر شما حلالند و هركس كه به اسلام كافر شود عملش ناچيز شود و در آخرت از زيانكاران خواهد بود . ( 5 )\r\n\r\nواژگان\r\nالإحصان : چهار معنا دارد : اسلام ، ازدواج كردن ، آزادى و پاكدامنى ، و در اين‌جا ، همين معناى اخير مقصود است .\r\nالسّفاح : زنا و در اين‌جا مقصود آن است كه اين عمل آشكارا صورت گيرد ؛ زيرا مقصود از سخن خدا :  « وَ لا مُتَّخِذِي أَخْدانٍ »  زناى مخفيانه است .\r\nالخدن : دوست ، و بر مرد و زن اطلاق مىشود .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\n\r\nاعراب\r\n«  الْمُحْصَناتُ  » عطف بر «  الطَّيِّباتُ  » است .  « إِذا »  ظرف و متضمّن معناى شرط و متعلّق به «  أُحِلَّ  » مىباشد . «  مُحْصِنِينَ  » حال از « واو » در «  آتَيْتُمُوهُنَّ  » است .\r\nدر  « غَيْرَ مُسافِحِينَ » ،  «  غَيْرَ  » صفت براى «  مُحْصِنِينَ  » و نيز ممكن است حال باشد .\r\nهرچند ذوالحال نكره است ، لكن از آن‌جا كه معناى آن روشن است ، اشكالى ندارد .\r\n\r\nتفسير\r\n الْيَوْمَ أُحِلَّ لَكُمُ الطَّيِّباتُ وَ طَعامُ الَّذِينَ أُوتُوا الْكِتابَ حِلٌّ لَكُمْ وَ طَعامُكُمْ حِلٌّ لَهُمْ . \r\nشيعه و سنّى در معناى طعام اهل كتاب ، يعنى يهود و نصارا اختلاف دارند . اهل سنّت مىگويند : مراد از آن ، حيوانات ذبح شده توسط اهل كتاب است . اين نظريه را صاحب تفسير المنار از آنان نقل كرده و چنين گفته است : « جمهور ، واژهء طعام را در اين‌جا به ذبيحه‌ها تفسير كرده‌اند ؛ زيرا خوراكىهاى ديگر اهل كتاب با قاعدهء « اصل حلّيت » حلال است » .\r\nبيشتر فقهاى شيعه برآنند كه اهل كتاب نجسند و خوراكى و آشاميدنى آنها و حتّى نان و آبى كه ايشان مستقيما در تهيّه آن دخالت داشته باشند حرام است . اين فقها واژهء «  طَعامُ  » در آيهء شريفه را به « حبوبات » تفسير كرده‌اند .\r\nامّا من ( مؤلّف ) معتقد به طهارت اهل كتاب هستم « 1 » و اين موضوع را با دليل آن در جزء اوّل كتاب فقه الامام جعفر الصادق عليه السّلام بيان كرده‌ام و تعداد زيادى از مراجع بزرگ نيز بر اين نظريه‌اند و ازجمله آنان از آقاى حكيم و آقاى خوئى ، كه ايشان نظرش را به طور پنهانى به كسانى كه مورد اطمينان بوده‌اند ابراز كرده است ، مىتوان نام برد . امّا اين\r\n\r\n\r\n","description":"","footnote":"\r\n( 1 ) . مرجع بزرگ شيعه ، آية اللّه سيد محسن حكيم نيز بر طهارت اهل كتاب فتوا داده است .\r\n","page_name":" 36 ","page_number":36},
  {"content":"\r\n\r\nكه برخى گفته‌اند : كافر اهل كتاب متنجّس است ، نه نجس ، سخن وى نوعى بازى با الفاظ است ؛ چرا كه در شريعت اسلام ، اشيا بر دو قسمند : پاك و نجس ، و قسم سوم وجود ندارد . البتّه گاهى نجاست بر چيزى كه پاك است عارض مىشود و آن‌گاه اين نجاست با تطهير از بين مىرود . و اگر نجاست بر طرف نشود ، آن‌چيز ، نجس محسوب مىشود نه متنجّس .\r\nامّا تفسير طعام به حبوبات ، امرى است كه از فصاحت و بلاغت قرآن بسيار دور است ؛ چرا كه قرآن ، طعام را در شكار دريا به‌كار برده است ، و در دريا حبوباتى وجود ندارد . خداوند گفته است :  « أُحِلَّ لَكُمْ صَيْدُ الْبَحْرِ وَ طَعامُهُ مَتاعاً لَكُمْ » .  « 1 » همچنين ، طعام را در آب به‌كار برده است و چه‌قدر تفاوت وجود دارد ميان آب و حبوبات : يكى جسم مايع است و ديگرى جامد . خداوند فرموده است :  « فَمَنْ شَرِبَ مِنْهُ فَلَيْسَ مِنِّي وَ مَنْ لَمْ يَطْعَمْهُ فَإِنَّهُ مِنِّي » .  « 2 » و نيز طعام را در انواع خوردنىها به‌كار برده است :  « فَإِذا طَعِمْتُمْ فَانْتَشِرُوا » .  « 3 » آيا كسى جرئت دارد كه اين آيه را بدين ترتيب تفسير كند : وقتى جو مىخوريد - مثلا - پراكنده شويد ؟ و اگر كسى بر اين تفسير جرئت كند ، اين پرسش مطرح مىشود كه اين تفسير چه نوع تفسير است ؟ حتّى خداوند سبحان طعام را به معناى گوشت به‌كار برده است :  « قُلْ لا أَجِدُ فِي ما أُوحِيَ إِلَيَّ مُحَرَّماً عَلى طاعِمٍ يَطْعَمُهُ إِلَّا أَنْ يَكُونَ مَيْتَةً أَوْ دَماً مَسْفُوحاً أَوْ لَحْمَ خِنزِيرٍ ؛  « 4 » بگو : در آنچه به من وحى شده حرام شده‌اى نمىيابم بر هيچ خورنده‌اى كه آن را بخورد مگر آن‌كه مردارى باشد يا خون ريخته‌اى ( جهنده‌اى ) يا گوشت خوك » .\r\nبر مبناى اين آيه است كه ما معتقديم ذبيحه‌هاى اهل كتاب حلال است . البتّه مشروط بر اين‌كه بدانيم ساير شرايط ذبح از قبيل رو به قبله بودن ، نام خدا بردن و\r\n\r\n\r\n","description":"","footnote":"\r\n( 1 ) . مائده ( 5 ) آيهء 96 .\r\n( 2 ) . بقره ( 2 ) آيهء 249 .\r\n( 3 ) . احزاب ( 33 ) آيهء 53 .\r\n( 4 ) . انعام ( 6 ) آيهء 145 .\r\n","page_name":" 37 ","page_number":37},
  {"content":"\r\n\r\nبريده شدن چهار رگ اصلى وجود دارد و تفاوت ميان ذبيحهء كتابى و ذبيحهء مسلمان نيز همين است ؛ بدين معنا كه ذبيحهء كتابى حرام است ، مگر اين‌كه بدانى شرايط ذبح نظير رو به قبله بودن ، نام خدا بردن ، بريده شدن چهار رگ اصلى و زنده بودن حيوان پيش از ذبح وجود دارد و ذبيحهء مسلمان حلال است ، مگر اين‌كه بدانى شرايط مزبور در آن وجود ندارد . ما اين نظريه را به همراه دليل آن در جزء چهارم از كتاب فقه الامام جعفر الصادق عليه السّلام بيان كرديم . در اين‌باره ، روايات صحيحه‌اى نيز از اهل بيت عليهم السّلام وارد شده است . شهيد ثانى ، صدوق ، ابن ابى عقيل و ابن جنيد نيز به اين روايات عمل كرده‌اند . صاحب مجمع البيان در تفسير اين آيه گفته است : « بيشتر مفسّران و بيشتر فقها برآنند كه مراد از طعام در آيه ، ذبيحه‌هاى اهل كتاب است و نيز گروهى از اصحاب ما همين نظريه را پذيرفته‌اند » . منظور گروهى از علماى شيعه است كه مىتوان به سخن آنان اعتماد كرد .\r\n وَ الْمُحْصَناتُ مِنَ الْمُؤْمِناتِ وَ الْمُحْصَناتُ مِنَ الَّذِينَ أُوتُوا الْكِتابَ مِنْ قَبْلِكُمْ إِذا آتَيْتُمُوهُنَّ أُجُورَهُنَّ مُحْصِنِينَ غَيْرَ مُسافِحِينَ وَ لا مُتَّخِذِي أَخْدانٍ .  مراد از « احصان » در هر سه واژه ، عفّت است و نيز مقصود از « اجور » مهريه‌هاست و مراد از « مسافحون » كسانى هستند كه علنا مرتكب زنا مىشوند و منظور از «  أَخْدانٍ  » كسانى هستند كه مخفيانه اين عمل را انجام مىدهند . خداوند دادن اجور ( مهريه‌ها ) را به «  مُحْصِنِينَ غَيْرَ مُسافِحِينَ  » ، يعنى به عدم زنا مقيّد كرده است ، تا بدين‌وسيله اعلام كند مالى را كه مرد به زن مىپردازد بايد به عنوان مهريهء نكاح شرعى بدهد ، نه به‌عنوان اجرت زنا .\r\nخلاصهء معناى آيه اين است كه خداوند نكاح زنان باعفت مسلمان و كتابى را حلال كرده است و كسانى كه آنان را نكاح مىكنند بايد بر اساس قراردادى كه نموده‌اند ، مال را به‌عنوان مهريهء شرعى بپردازند و نه در عوض زنا .\r\nفقهاى مذاهب اسلامى بر اين موضوع وحدت نظر دارند كه ازدواج مرد مسلمان با زنى كه به هيچ دينى عقيده ندارد و نيز با بت‌پرست و آتش‌پرست و امثال آنها جايز\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nنيست . امّا در مورد ازدواج با زنى كه از اهل كتاب ، يعنى يهودى و يا نصرانى باشد ، اختلاف نظر دارند : پيروان مذاهب چهارگانهء اهل سنّت گفته‌اند : ازدواج جايز است و به آيهء فوق استدلال كرده‌اند . در ميان فقهاى شيعه سه نظريه وجود دارد : برخى جايز مىدانند ، برخى جايز نمىدانند و برخى قائل به تفصيل شده‌اند ؛ بدين‌ترتيب كه اگر ازدواج موقت باشد جايز است و اگر دايم باشد جايز نيست .\r\nما از كسانى هستيم كه ازدواج با زن كتابى را به‌طور مطلق جايز مىدانيم و دلايل ما از اين قرار است :\r\nاوّلا ، دلايلى كه به‌طور عام بر اباحهء ازدواج دلالت دارد ، مورد بحث را نيز در بر مىگيرد .\r\nثانيا ، به دليل آيهء  « وَ الْمُحْصَناتُ مِنَ الَّذِينَ أُوتُوا الْكِتابَ » . \r\nثالثا ، روايات زيادى از اهل بيت عليهم السّلام به ما رسيده است [ كه دلالت بر جايز بودن ازدواج با اهل كتاب دارد 
  ] . اين روايات را صاحب وسائل و صاحب جواهر نقل كرده‌اند و صاحب جواهر اين روايات را مستفيض دانسته است ؛ يعنى از لحاظ كثرت تقريبا به مرحلهء تواتر رسيده‌اند . ما برخى از اين روايات را در جزء پنجم از كتاب فقه الامام جعفر الصادق عليه السّلام نقل كرديم .\r\nپرسش : شما دربارهء آيهء  « وَ لا تَنْكِحُوا الْمُشْرِكاتِ حَتَّى يُؤْمِنَّ »  « 1 » و آيهء  « وَ لا تُمْسِكُوا بِعِصَمِ الْكَوافِرِ »  « 2 » چه خواهيد گفت ؟\r\nجواب : زنان مشرك غير از زنان كتابى هستند ؛ چرا كه در آيهء نخست از سورهء بيّنه ، مشركين بر اهل كتاب عطف شده است :   « لَمْ يَكُنِ الَّذِينَ كَفَرُوا مِنْ أَهْلِ الْكِتابِ وَ الْمُشْرِكِينَ مُنْفَكِّينَ حَتَّى تَأْتِيَهُمُ الْبَيِّنَةُ » .   امّا آيهء  « وَ لا تُمْسِكُوا بِعِصَمِ الْكَوافِرِ »  آشكارا بر ازدواج دلالت ندارد ؛ زيرا امساك به عصمت ، چنان‌كه كنايه از ازدواج است ، كنايه از\r\n\r\n\r\n","description":"","footnote":"\r\n( 1 ) . بقره ( 2 ) آيهء 221 .\r\n( 2 ) . ممتحنه ( 60 ) آيهء 10 .\r\n","page_name":" 39 ","page_number":39},
  {"content":"\r\n\r\nغير ازدواج نيز هست . صاحب مسالك گفته است : « آيه نه در نكاح صراحت دارد و نه در چيزى كه اعمّ از آن است » .\r\n وَ مَنْ يَكْفُرْ بِالْإِيمانِ فَقَدْ حَبِطَ عَمَلُهُ وَ هُوَ فِي الْآخِرَةِ مِنَ الْخاسِرِينَ .  پس از آن‌كه خداوند قسمتى از احكام و حلال و حرام را بيان كرد ، مىگويد : هركس كه آن را بشنود و فرمان ببرد ، حقيقتا شخص باايمان است ، عمل او پذيرفته و مزد و پاداش او به‌عهدهء خودم مىباشد و هركس كه احكام و آيين مرا انكار كند ، انسان كافر و زيانكار است .\r\nبنابراين ، مراد از ايمان در اين‌جا ، احكامى است كه بايد به آنها ايمان داشت ، از باب اطلاق مصدر به معناى اسم مفعول ، نظير اطلاق خلق بر مخلوق و اكل بر مأكول . امّا دربارهء واژهء « احباط » پيش‌تر و در ضمن تفسير آيهء 217 از سورهء بقره در جلد اوّل ، به تفصيل سخن گفتيم .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\n\r\nوضو و تيمّم\r\n\r\n[ سوره المائدة ( 5 ) : آيات 6 تا 7 
  ]\r\nيا أَيُّهَا الَّذِينَ آمَنُوا إِذا قُمْتُمْ إِلَى الصَّلاةِ فَاغْسِلُوا وُجُوهَكُمْ وَ أَيْدِيَكُمْ إِلَى الْمَرافِقِ وَ امْسَحُوا بِرُؤُسِكُمْ وَ أَرْجُلَكُمْ إِلَى الْكَعْبَيْنِ وَ إِنْ كُنْتُمْ جُنُباً فَاطَّهَّرُوا وَ إِنْ كُنْتُمْ مَرْضى أَوْ عَلى سَفَرٍ أَوْ جاءَ أَحَدٌ مِنْكُمْ مِنَ الْغائِطِ أَوْ لامَسْتُمُ النِّساءَ فَلَمْ تَجِدُوا ماءً فَتَيَمَّمُوا صَعِيداً طَيِّباً فَامْسَحُوا بِوُجُوهِكُمْ وَ أَيْدِيكُمْ مِنْهُ ما يُرِيدُ اللَّهُ لِيَجْعَلَ عَلَيْكُمْ مِنْ حَرَجٍ وَ لكِنْ يُرِيدُ لِيُطَهِّرَكُمْ وَ لِيُتِمَّ نِعْمَتَهُ عَلَيْكُمْ لَعَلَّكُمْ تَشْكُرُونَ ( 6 ) وَ اذْكُرُوا نِعْمَةَ اللَّهِ عَلَيْكُمْ وَ مِيثاقَهُ الَّذِي واثَقَكُمْ بِهِ إِذْ قُلْتُمْ سَمِعْنا وَ أَطَعْنا وَ اتَّقُوا اللَّهَ إِنَّ اللَّهَ عَلِيمٌ بِذاتِ الصُّدُورِ ( 7 )\r\nاى كسانى كه ايمان آورده‌ايد ! چون به نماز برخاستيد ، صورت و دست‌هايتان را با آرنج ، بشوييد و سر و پاهايتان را تا قوزك مسح كنيد . و اگر جنب بوديد خود را پاك سازيد . و اگر بيمار يا در سفر بوديد يا از جاى قضاى حاجت آمده بوديد يا با زنان نزديكى كرده بوديد و آب نيافتيد با خاكى پاك تيمم كنيد و صورت و دست‌هايتان را با آن مسح كنيد . خدا نمىخواهد شما در رنج افتيد ، بلكه مىخواهد كه شما را پاكيزه سازد و نعمتش را بر شما تمام كند . باشد كه سپاسگزاريد . ( 6 )\r\nنعمتى را كه خدا به شما داده است ، و پيمانى را كه با شما بسته است ، بدان هنگام كه گفتيد : شنيديم و فرمانبردارى كرديم ، ياد آوريد . و از خداى بترسيد كه خدا به آنچه در دل‌ها مىگذرد آگاه است . ( 7 )\r\n\r\n","description":"","footnote":"","page_name":" 41 ","page_number":41},
  {"content":"\r\n\r\n\r\nواژگان\r\nالمرافق ، جمع مرفق : آرنج .\r\nالكعبان : دو استخوان برآمده‌اى كه قدم را از ساق جدا مىكند .\r\nالجنب : كسى كه جنب باشد . اين واژه بر مرد ، زن ، مفرد ، مثنّى و جمع اطلاق مىشود .\r\nالغائط : جاى پايين . مراد از آن در اين جا قضاى حاجت از دو موضع مخصوص است .\r\nالصعيد : روى زمين .\r\n\r\nاعراب\r\n « بِرُؤُسِكُمْ »  برخى گفته‌اند « باء » زايد است و برخى گفته‌اند براى الصاق و برخى گفته‌اند براى تبعيض است . تفصيل اين مطلب در بخش تفسير آيه خواهد آمد .  « ما يُرِيدُ اللَّهُ لِيَجْعَلَ عَلَيْكُمْ مِنْ حَرَجٍ » ،  مفعول «  يُرِيدُ  » محذوف است . « يجعل » مضارع منصوب به « أن » ، كه پس از لفظ «  اللَّهُ  » در تقدير است و  « مِنَ »  زايده مىباشد .  « حَرَجٍ »  مفعول براى « يجعل » است . اين جمله در تقدير چنين است : « ما يريد اللّه ذلك لأن يجعل عليكم حرجا » و از اين قبيل است جملهء  « يُرِيدُ لِيُطَهِّرَكُمْ » . \r\n\r\nتفسير\r\n يا أَيُّهَا الَّذِينَ آمَنُوا إِذا قُمْتُمْ إِلَى الصَّلاةِ ؛  يعنى هرگاه اراده كرديد كه به نماز برخيزيد ، چنان‌كه مىگويى : « إذا نمت فاقرأ سورهء الفاتحة ؛ هرگاه ارادهء خواب كردى ، سورهء فاتحه را بخوان » و اين ، از باب اطلاق سبب بر مسبّب است .\r\n فَاغْسِلُوا وُجُوهَكُمْ .  در اين جمله اختلافى وجود ندارد ، جز اين‌كه شيعه\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nمىگويد در شستن صورت بايد از قسمت بالاى آن آغاز كرد و شروع كردن از قسمت پايين جايز نيست . امّا ديگران گفته‌اند : شستن صورت به هر ترتيبى كه انجام شود جايز است ، لكن اگر از قسمت بالا آغاز شود بهتر است .\r\n وَ أَيْدِيَكُمْ إِلَى الْمَرافِقِ .  در اين جمله نيز اختلافى وجود ندارد ، جز اين‌كه شيعه مىگويد : بايد از آرنج به طرف سر انگشتان شسته شود و عكس آن جايز نيست . آنها همچنين گفته‌اند : واجب است كه دست راست پيش از دست چپ شسته شود .\r\nاهل سنّت گفته‌اند : دست‌ها به هر ترتيب كه شسته شوند جايز است . البتّه ، مقدّم كردن دست راست بر دست چپ و نيز آغاز كردن از انگشتان به سوى آرنج بهتر است .\r\nپرسش : شيعه و سنّى هر دو با ظاهر آيه مخالفت كرده‌اند ؛ زيرا ظاهر كلمهء « الى » نشان مىدهد كه انتهاى شستن بايد « آرنج » باشد . با اين‌كه اهل سنّت آن را واجب نمىدانند و شيعيان آن را جايز نمىشمارند . بنابراين ، چگونه بايد آيه را تأويل كرد ؟\r\nبسيارى از مفسّران پاسخ داده‌اند : « الى » در اين‌جا به معناى « مع » است ؛ نظير آيهء  « وَ يَزِدْكُمْ قُوَّةً إِلى قُوَّتِكُمْ » .  « 1 » كه « الى » به معناى « مع » است ( با نيروى شما ) . امّا به نظر من در جواب بايد گفت : آيه درصدد تعيين اين است كه چه‌مقدار از عضو مغسول ، يعنى دست بايد شسته شود و به چگونگى شستن و ابتدا و انتهاى آن توجّهى ندارد ؛ نظير اين‌كه چنانچه مقصود شما تعيين كميّت و مقدار باشد ، نه بيان كيفيّت ، مىگويى :\r\n« بعتك الأرض من هنا إلى هناك ؛ آن زمين را از اين‌جا تا آن‌جا به تو فروختم » و « قطفت ورد الحديقة من هنا إلى هنا ؛ گل‌هاى باغ را از اين‌جا تا اين‌جا چيدم » .\r\n وَ امْسَحُوا بِرُؤُسِكُمْ .  حنبلىها گفته‌اند : مسح سر و دو گوش واجب است و نيز شستن به‌جاى مسح كفايت مىكند ، مشروط بر اين‌كه دست بر سر كشيده شود .\r\nمالكيّه گفته است : مسح تمام سر واجب است بدون گوش‌ها . حنفيّه گفته است : مسح يك چهارم سر واجب است و اگر كسى [ به جاى مسح 
  ] سر را در آب فرو ببرد يا آب را\r\n\r\n\r\n","description":"","footnote":"\r\n( 1 ) . هود ( 11 ) آيهء 52 .\r\n","page_name":" 43 ","page_number":43},
  {"content":"\r\n\r\nروى سر بريزد كفايت مىكند . شافعيّه گفته است : مسح مقدارى از سر ، هرچند كم باشد كافى است و نيز شستن و يا پاشيدن آب بسنده مىكند . شيعهء اماميّه گفته است :\r\nمسح مقدارى از جلو سر واجب است و كمترين مقدارى كه نام مسح بر آن صدق كند كفايت مىكند . شستن و يا پاشيدن آب جايز نيست . بنابراين ، برطبق دو نظريهء نخست ، باء به معناى الصاق و چسبيدن و بر طبق سه نظريهء اخير به معناى تبعيض است .\r\n وَ أَرْجُلَكُمْ إِلَى الْكَعْبَيْنِ .  در « أرجل » دو نوع قرائت وارد شده است : يكى نصب و ديگرى جرّ . اهل سنّت گفته‌اند : شستن پاها واجب است ، نه مسح آنها ؛ زيرا بنابر هر دو قرائت « ارجل » عطف است بر « ايدى » . بنابر قرائت نصب ، اين مطلب روشن است ؛ زيرا « ايدى » هم لفظا منصوب است و هم محلّا و امّا بنابر قرائت جرّ نيز عطف است بر « ايدى » و مجرور بودن آن به‌سبب مجاورت است ؛ بدين‌معنا كه چون « رؤوس » مجرور مىباشد ، « ارجل » نيز كه مجاور آن است به جهت علاقهء مجاورت مجرور خوانده شده است ؛ همانند سخن عرب : « حجر ضبّ خرب » . علىرغم اين‌كه مىدانيم « خرب » بايد مرفوع خوانده شود ؛ زيرا صفت براى « حجر » است ، نه براى « ضبّ » ، لكن به سبب مجاورت مجرور خوانده شده است .\r\nشيعه مىگويد : مسح پاها واجب است نه شستن آنها ؛ زيرا « أرجل » عطف است بر « رؤوس » . بنابراين كه مجرور خوانده شود ، موضوع روشن است ؛ زيرا « رؤوس » مجرور است به « باء » و امّا بنابراين كه منصوب خوانده شود ، نصب آن بدين‌جهت مىباشد كه عطف است بر محلّ « رؤوس » ؛ زيرا هر كلمه‌اى كه در لفظ مجرور باشد در محلّ منصوب است .\r\nوانگهى شيعه مىگويد : عطف بر « ايدى » جايز نيست ، به دو دليل :\r\nاوّلا ، اين عطف خلاف فصاحت است ؛ زيرا جملهء  « وَ امْسَحُوا بِرُؤُسِكُمْ »  ميان « أيدى » و « أرجل » فاصله شده است و اگر « أرجل » عطف بر « أيدى » مىبود ، هر آينه\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nخدا چنين مىگفت : « و أيديكم إلى المرافق و أرجلكم إلى الكعبين » و ميان « أيدى » و « أرجل » با  « وَ امْسَحُوا بِرُؤُسِكُمْ »  فاصله نمىانداخت .\r\nثانيا ، عطف « أرجل » بر « أيدى » ايجاب مىكند كه معناى هر قرائتى مغاير با معناى قرائت ديگر باشد ؛ چراكه معناى قرائت نصب ، شستن پاها و معناى قرائت جر مسح آنهاست . اما در صورت عطف « أرجل » به « رؤوس » ، معناى هر دو قرائت يكى است . به علاوه ، مجرور خواندن لفظ به جهت مجاورت ، لغتى غير فصيح است كه مطلقا در سخن خدا وجود ندارد .\r\n وَ إِنْ كُنْتُمْ جُنُباً فَاطَّهَّرُوا .  در صورتى كه شخص به يكى از دو سبب ، جنب شود غسل واجب است : نخست ، خارج شدن منى از انسان خواه در بيدارى باشد و خواه در خواب . دوم ، داخل كردن حداقل ختنه‌گاه در قبل و يا دبر ، البته داخل كردن تمام آلت به طريق اولى موجب غسل مىشود .\r\nاهل سنّت ، غسل كردن را با كيفيّت ويژه‌اى واجب نمىدانند ، بلكه مىگويند :\r\nواجب است ، به هر ترتيبى كه اتفاق بيفتد ، آب تمام بدن را فراگيرد .\r\nشيعهء اماميّه غسل جنابت را به دو نوع تقسيم كرده است : ترتيبى و ارتماسى .\r\nترتيبى آن است كه شخص غسل‌كننده بايد آب را بدين ترتيب روى خود بريزد : ابتدا روى سر ، آن‌گاه بر سمت راست و بر سمت چپ و رعايت اين ترتيب واجب است ؛ طورى كه اگر كسى آن را برهم زند و مقدّم را مؤخّر و يا مؤخّر را مقدّم كند ، غسل او باطل خواهد بود . امّا غسل ارتماسى آن است كه تمام بدن ، يك مرتبه زير آب فرو برده شود و اگر يك جزء از بدن بيرون از آب بماند ، غسل باطل است .\r\n وَ إِنْ كُنْتُمْ مَرْضى أَوْ عَلى سَفَرٍ أَوْ جاءَ أَحَدٌ مِنْكُمْ مِنَ الْغائِطِ أَوْ لامَسْتُمُ النِّساءَ فَلَمْ تَجِدُوا ماءً فَتَيَمَّمُوا صَعِيداً طَيِّباً .  تفسير اين آيه در ضمن تفسير آيهء 43 از سورهء نساء بيان شد .\r\n ما يُرِيدُ اللَّهُ لِيَجْعَلَ عَلَيْكُمْ مِنْ حَرَجٍ وَ لكِنْ يُرِيدُ لِيُطَهِّرَكُمْ وَ لِيُتِمَّ نِعْمَتَهُ عَلَيْكُمْ لَعَلَّكُمْ تَشْكُرُونَ .  واژهء  « حَرَجٍ »  به معناى تنگنا و مشقّت است . « ضرر » همان حرج\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nاست با اندك افزايش ، و آزار ، بيمارى و از دست رفتن دارايى از مصاديق آن است .\r\nاسلام حكمى را كه موجب مشقّت شود وضع نكرده است چه رسد به حكمى كه موجب ضرر گردد . بنابراين ، اسلام به چيزى امر نكرده است ، مگر اين‌كه در آن خير و مصلحت باشد و از چيزى نهى نكرده است ، مگر اين‌كه در آن بدى و تباهى باشد . و اگر چيزى ، هم داراى منفعت باشد و هم داراى ضرر ، اسلام آن را بررسى مىكند : اگر منفعت آن بيشتر باشد ، بدان دستور مىدهد و اگر ضررش فزون‌تر باشد از آن نهى مىكند . بر اين اساس ، ميزان هميشه اكثريّت است . و اگر اين دو جنبه در چيزى با يكديگر مساوى باشند ، شخص را در فعل و ترك مخيّر مىگذارد . خداوند متعال مىفرمايد : « اى كسانى كه ايمان آورده‌ايد ! چون خدا و پيامبرش شما را به چيزى فراخوانند كه زندگىتان مىبخشد دعوتشان را اجابت كنيد » « 1 » و نيز مىفرمايد : « خدا براى شما خواستار آسايش است نه سختى » . « 2 »\r\n وَ اذْكُرُوا نِعْمَةَ اللَّهِ عَلَيْكُمْ وَ مِيثاقَهُ الَّذِي واثَقَكُمْ بِهِ .  هركس در دين و يا حزبى داخل شود با خود پيمان مىبندد كه اصول و تعاليم آن را بپذيرد و با خشنودى و تمايل خاطر بدان عمل نمايد . اين‌گونه پيمان ، همان پيمانى است كه وقتى ما مسلمانان دين اسلام را برگزيديم ، با خدا منعقد كرديم و هر كس به اين پيمان وفادار باشد و همان گونه كه خداوند دستور داده ، بدان عمل كند به خداوند وفادارى كرده و هركه تخلّف كند به خداوند خيانت نموده است . از آشكارترين مصاديق وفاى به پيمان خداوند ، اخلاص ورزيدن به بندگان او و راستگويى در هنگام برخورد با آنان است و من براى دين‌دارى ، حقيقتا و واقعا نشانه‌اى جز وفادارى نمىشناسم و نيز همهء انسان‌ها را نصيحت مىكنم كه به هيچ‌كس براى دانش ، يا عبادت و يا مقام و شهرتش اعتماد نكنند ، بلكه تنها پس از يقين به راستگويى و وفايش به او اعتماد كنند و او را امين خود قرار دهند .\r\n\r\n\r\n","description":"","footnote":"\r\n( 1 ) . انفال ( 8 ) آيهء 24 .\r\n( 2 ) . بقره ( 2 ) آيهء 185 .\r\n","page_name":" 46 ","page_number":46},
  {"content":"\r\n\r\n\r\nعدالت و تقوا\r\n\r\n[ سوره المائدة ( 5 ) : آيات 8 تا 10 
  ]\r\nيا أَيُّهَا الَّذِينَ آمَنُوا كُونُوا قَوَّامِينَ لِلَّهِ شُهَداءَ بِالْقِسْطِ وَ لا يَجْرِمَنَّكُمْ شَنَآنُ قَوْمٍ عَلى أَلاَّ تَعْدِلُوا اعْدِلُوا هُوَ أَقْرَبُ لِلتَّقْوى وَ اتَّقُوا اللَّهَ إِنَّ اللَّهَ خَبِيرٌ بِما تَعْمَلُونَ ( 8 ) وَعَدَ اللَّهُ الَّذِينَ آمَنُوا وَ عَمِلُوا الصَّالِحاتِ لَهُمْ مَغْفِرَةٌ وَ أَجْرٌ عَظِيمٌ ( 9 ) وَ الَّذِينَ كَفَرُوا وَ كَذَّبُوا بِآياتِنا أُولئِكَ أَصْحابُ الْجَحِيمِ ( 10 )\r\nاى كسانى كه ايمان آورده‌ايد ! براى خدا ، برپاى خيزيد و به عدل گواهى دهيد .\r\nدشمنى با گروهى وادارتان نكند كه عدالت نورزيد . عدالت ورزيد كه به تقوا نزديك‌تر است و از خدا بترسيد كه او به هر كارى كه مىكنيد آگاه است . ( 8 )\r\nخدا به كسانى كه ايمان آورده‌اند و كارهاى نيكو كرده‌اند ، وعدهء آمرزش و مزد بزرگ داده است . ( 9 )\r\nو آنان كه كافر شده‌اند و آيات ما را تكذيب كرده‌اند اهل جهنّمند . ( 10 )\r\n\r\nواژگان\r\nالقسط : عدالت .\r\n وَ لا يَجْرِمَنَّكُمْ :  وادارتان نكند .\r\nالشنآن : كينه ، دشمنى .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\n\r\nاعراب\r\n«  شُهَداءَ  » حال است از « واو » در  « كُونُوا »  .  « هُوَ أَقْرَبُ »  مبتدا و خبر است . ضمير  « هُوَ »  برمىگردد به مصدرى كه از  « اعْدِلُوا »  به‌دست مىآيد ( عدل ) .  « وَعَدَ اللَّهُ » ،   « وَعَدَ »  نياز به دو مفعول دارد : مفعول اوّل آن  « الَّذِينَ آمَنُوا »  و مفعول دوم آن جملهء  « لَهُمْ مَغْفِرَةٌ »  است . برخى گفته‌اند : مفعول دوم آن محذوف و تقديرش « الجنّة » است و جملهء  « لَهُمْ مَغْفِرَةٌ »  تفسيركنندهء اين مفعول محذوف مىباشد .\r\n\r\nتفسير\r\n يا أَيُّهَا الَّذِينَ آمَنُوا كُونُوا قَوَّامِينَ لِلَّهِ شُهَداءَ بِالْقِسْطِ .  ايمان راستين مظاهرى دارد كه مىتوان آن را احساس و لمس كرد . خداوند اين مظاهر را با شيوه‌هاى مختلف در آيات زيادى بيان و مشخّص كرده است . تعدادى از اين آيات پيش‌تر بيان شد و تعداد بيشترى در آينده خواهد آمد . آيه‌اى كه هم‌اكنون درصدد تفسير آن هستيم با بيانى روشن مىگويد : اگر شما مؤمن هستيد ، پس براى خدا قيام كنيد و به عدالت گواهى دهيد . معناى قيام براى خدا آن است كه در گفتارها و كردارهايتان صداقت و اخلاص داشته باشيد و امّا معناى گواهى دادن به عدالت ، اين نيست كه اگر دشمنان و مخالفان ما حقّى بر عهدهء ما و يا ديگران داشته باشند ، بايد به نفع آنان گواهى دهيم ، هرچند سياق آيه بر آن دلالت دارد ، بلكه مراد آن است كه انسان در تمام رفتار خود ، بدون استثنا ، عدالت را در پيش گيرد ؛ مثلا اگر شخصى ، دانش جديدى دارد بايد از اين دانش خود همچون ابزارى براى از بين بردن ناتوانى و عقب‌افتادگى و فراهم كردن عوامل توانمندى و پيشرفت جامعه بهره گيرد . و اگر دانش دينى دارد بايد مردم را به‌سوى خدا فراخواند ؛ بدين معنا كه انسان بايد وظيفهء جانشينى خدا در زمين را به‌خوبى انجام دهد و با هركس كه از راه خدا منحرف مىشود مبارزه كند . و نيز\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nاگر شخصى نادان و بىسواد است ، به گفته‌هاى دانشمندان و مؤمنان گوش فرادهد و مادام كه آنان با حق و عدالت باشند ، در كنارشان بايستد و يارى و كمكشان كند .\r\nآنچه گفته شد ، معناى عدالتى است كه خداوند در اين آيه و آيات ديگر ، بدان دستور داده است ؛ عدالتى كه هدف و آرزوى انسانيت است و زندگى بشرى بدون آن سامان نمىگيرد ؛ زيرا جامعه ممكن است بدون دانش زندگى كند ؛ امّا ادامهء زندگى جامعه بدون عدالت ، هرچند در يكى از جهات ، محال است ، حتّى اگر اين جامعه از نابغه‌ها و نوآوران تشكيل شده باشد ؛ زيرا ضرر دانش بدون عدالت به مراتب بيش از منفعت آن است . امّا عدالت ، تمام آن منفعت است و محال است كه در آن شايبه‌اى از ضرر وجود داشته باشد و چنانچه ضررى در آن ديده شود ، اين ضرر وسيله‌اى خواهد بود براى دفع ضرر بيشتر و بزرگ‌تر .\r\n وَ لا يَجْرِمَنَّكُمْ شَنَآنُ قَوْمٍ عَلى أَلَّا تَعْدِلُوا اعْدِلُوا هُوَ أَقْرَبُ لِلتَّقْوى .  مراد از  « قَوْمٍ »  در آيه ، دشمنان خير و عدالت هستند كه در برابر هرگونه تلاش براى آزادى بشر از زنجير ناتوانى و عقب‌افتادگى مقاومت مىكنند . خداوند متعال دستور مىدهد براى حفظ زندگى و بدون توجّه به خشم و نيرنگ‌هاى دشمنان آزادى ، بايد عدالت برپا شود ؛ به بيانى ديگر ما بايد به اين ضرب‌المثل عمل كنيم : « القافلة تسير و الكلاب تنبح ؛ كاروان راهش را ادامه مىدهد ، هرچند سگان عوعو كنند » .\r\n وَعَدَ اللَّهُ الَّذِينَ آمَنُوا وَ عَمِلُوا الصَّالِحاتِ لَهُمْ مَغْفِرَةٌ وَ أَجْرٌ عَظِيمٌ .  در آيهء 25 از سورهء بقره ، خداوند به مؤمنانى كه كارهاى نيك انجام مىدهند وعده داده است كه براى آنان بهشت‌هايى خواهد بود كه در آنها نهرها جارى است و نيز در آيهء 57 از سوره آل عمران وعده مىدهد كه خداوند مزدهاى آنان را بطور كامل خواهد پرداخت و همچنين در آيه 57 از سورهء نساء مىافزايد : براى مؤمنان در بهشت همسرانى پاكيزه خواهد بود و همين وعده در ساير سوره‌ها با روشى ديگر بيان مىشود . هدف در همهء\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nاين آيات يكى است و آن اين‌كه مىخواهد مردم را به ايمان و عمل در هر زمان مناسب تشويق كند .\r\n وَ الَّذِينَ كَفَرُوا وَ كَذَّبُوا بِآياتِنا أُولئِكَ أَصْحابُ الْجَحِيمِ .  خداوند پس از آن‌كه مؤمنان را به بهشت وعده مىدهد ، كافران را به جهنّم تهديد مىكند ؛ زيرا روش او چنين است كه پس از تشويق ، هشدار مىدهد . اين آيه به روشنى دلالت دارد كه هر كس خدا را باور نداشته باشد از اصحاب جهنّم خواهد بود ، هرچند پيامبر و يا وصّى پيامبرى او را به ايمان دعوت نكرده باشد و دليل آن اين است كه آيات و نشانه‌هاى خداوند ، كه وجودش را اثبات مىكنند ، به آنچه بر پيامبرانش فروفرستاده است منحصر نمىشود ؛ چرا كه وجود خود انسان و نيز آسمان‌ها و زمين ، دليل كافى و وافى بر يگانگى و بزرگى اوست . بنابراين ، اگر كسى به خدا كافر شود ، اين آيه عليه او حجّت خواهد بود : « آيا با خود نمىانديشند كه خدا آسمان‌ها و زمين و هرچه را ميان آنهاست ، جز به حق نيافريده است » . « 1 »\r\n\r\n\r\n","description":"","footnote":"\r\n( 1 ) . روم ( 30 ) آيهء 8 .\r\n","page_name":" 50 ","page_number":50},
  {"content":"\r\n\r\n\r\nيادآورى نعمت خدا\r\n\r\n[ سوره المائدة ( 5 ) : آيه 11 
  ]\r\nيا أَيُّهَا الَّذِينَ آمَنُوا اذْكُرُوا نِعْمَتَ اللَّهِ عَلَيْكُمْ إِذْ هَمَّ قَوْمٌ أَنْ يَبْسُطُوا إِلَيْكُمْ أَيْدِيَهُمْ فَكَفَّ أَيْدِيَهُمْ عَنْكُمْ وَ اتَّقُوا اللَّهَ وَ عَلَى اللَّهِ فَلْيَتَوَكَّلِ الْمُؤْمِنُونَ ( 11 )\r\nاى كسانى كه ايمان آورده‌ايد ! از نعمتى كه خدا به شما ارزانى داشته است ياد كنيد : آن‌گاه كه گروهى قصد آن كردند تا بر شما دست يابند و خدا دست آنان را از شما كوتاه كرد . از خدا بترسيد و مؤمنان بايد [ بر 
  ] خدا توكّل كنند . ( 11 )\r\n\r\nاعراب\r\n « إِذْ »  ظرف و متعلّق به  « نِعْمَتَ اللَّهِ »  است . مصدرى كه از  « أَنْ يَبْسُطُوا »  ريخته مىشود ، مجرور به باى محذوف است و مجرور متعلّق به  « هَمَّ »  .\r\n\r\nتفسير\r\n يا أَيُّهَا الَّذِينَ آمَنُوا اذْكُرُوا نِعْمَتَ اللَّهِ عَلَيْكُمْ إِذْ هَمَّ قَوْمٌ أَنْ يَبْسُطُوا إِلَيْكُمْ أَيْدِيَهُمْ فَكَفَّ أَيْدِيَهُمْ عَنْكُمْ .  گفته مىشود : « بسط إليه لسانه » هرگاه به كسى دشنام دهد و گفته مىشود : « بسط إليه يده » هرگاه به كسى ستم كند . مراد از  « قَوْمٌ »  در اينجا مشركان مكّه است ؛ مشركانى كه در آغاز پيدايش اسلام ، مىخواستند از طريق ستم بر مسلمانان و\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nكشتن ، شكنجه و تبعيد آنان و نيز اعلان جنگ و تجهيز سپاه ، اين دين را نابود سازند .\r\nلكن خداوند در نهايت ، مسلمانان را بر دشمنان خود و آنان پيروز گردانيد و آنها پس از ذلّت ، عزيز و پس از محكوم بودن ، حاكم شدند و هيچ نعمتى بزرگ‌تر از آزادى و پيروزى بر دشمن نيست . خداوند پس از آن‌كه اين نعمت آشكار را به مسلمانان يادآورى مىكند ، خطاب به آنان چنين مىگويد :\r\n وَ اتَّقُوا اللَّهَ وَ عَلَى اللَّهِ فَلْيَتَوَكَّلِ الْمُؤْمِنُونَ .  مؤمنان بايد بر خدا متكّى باشند ، نه بر نيرويشان . منظور آن است كه خداوند مىگويد ، من بدان جهت به شما اين نيرو را دادم كه آن را در راه احقاق حقّ به‌كار گيريد ، نه براى زنده كردن باطل ، و در گسترش امنيّت و عدالت به‌كار گيريد ، نه براى بهره‌كشى از مستضعفان و توطئه بر ضد آنان و سلطه‌گرى بر آنها ؛ چنان‌كه مشركان قبلا با شما چنين كردند و نيز آن‌گونه كه بسيارى از مردم چنين مىكنند . آنان هنگامى طالب عدالتند كه ضعيف باشند ؛ لكن وقتى قدرت پيدا مىكنند از آن روى برمىگردانند . انسان باايمان ، زمانى كه نيرومند است ، به مراتب بيش از آن وقتى كه ناتوان مىباشد از خدا مىترسد و او را سپاس مىگزارد و يا دست‌كم در هر دو حالت يكسان است . امّا انسانى كه تنها به زبان ايمان آورده و ايمان در قلبش نفوذ نكرده ، كاملا برعكس مؤمن است : « چون به كشتى سوار شدند ، خدا را بااخلاص در دين او خواندند و چون نجاتشان داد و به خشكى آورد ، شرك آوردند » . « 1 »\r\n\r\n\r\n","description":"","footnote":"\r\n( 1 ) . عنكبوت ( 29 ) آيهء 65 .\r\n","page_name":" 52 ","page_number":52},
  {"content":"\r\n\r\n\r\nگرفتن پيمان از يهود و نصارى\r\n\r\n[ سوره المائدة ( 5 ) : آيات 12 تا 14 
  ]\r\nوَ لَقَدْ أَخَذَ اللَّهُ مِيثاقَ بَنِي إِسْرائِيلَ وَ بَعَثْنا مِنْهُمُ اثْنَيْ عَشَرَ نَقِيباً وَ قالَ اللَّهُ إِنِّي مَعَكُمْ لَئِنْ أَقَمْتُمُ الصَّلاةَ وَ آتَيْتُمُ الزَّكاةَ وَ آمَنْتُمْ بِرُسُلِي وَ عَزَّرْتُمُوهُمْ وَ أَقْرَضْتُمُ اللَّهَ قَرْضاً حَسَناً لَأُكَفِّرَنَّ عَنْكُمْ سَيِّئاتِكُمْ وَ لَأُدْخِلَنَّكُمْ جَنَّاتٍ تَجْرِي مِنْ تَحْتِهَا الْأَنْهارُ فَمَنْ كَفَرَ بَعْدَ ذلِكَ مِنْكُمْ فَقَدْ ضَلَّ سَواءَ السَّبِيلِ ( 12 ) فَبِما نَقْضِهِمْ مِيثاقَهُمْ لَعَنَّاهُمْ وَ جَعَلْنا قُلُوبَهُمْ قاسِيَةً يُحَرِّفُونَ الْكَلِمَ عَنْ مَواضِعِهِ وَ نَسُوا حَظًّا مِمَّا ذُكِّرُوا بِهِ وَ لا تَزالُ تَطَّلِعُ عَلى خائِنَةٍ مِنْهُمْ إِلاَّ قَلِيلاً مِنْهُمْ فَاعْفُ عَنْهُمْ وَ اصْفَحْ إِنَّ اللَّهَ يُحِبُّ الْمُحْسِنِينَ ( 13 ) وَ مِنَ الَّذِينَ قالُوا إِنَّا نَصارى أَخَذْنا مِيثاقَهُمْ فَنَسُوا حَظًّا مِمَّا ذُكِّرُوا بِهِ فَأَغْرَيْنا بَيْنَهُمُ الْعَداوَةَ وَ الْبَغْضاءَ إِلى يَوْمِ الْقِيامَةِ وَ سَوْفَ يُنَبِّئُهُمُ اللَّهُ بِما كانُوا يَصْنَعُونَ ( 14 )\r\nخداوند از بنى اسرائيل پيمان گرفت و از ميان آنان دوازده نقيب برانگيختيم . و خدا گفت : اگر نماز بخوانيد و زكات بدهيد و به پيامبران من ايمان بياوريد و ياريشان كنيد و به خدا قرض الحسنه بدهيد ، من با شمايم . بدىهاى شما را مىزدايم و شما را به بهشت‌هايى داخل مىكنم كه در آن نهرها روان باشد . و هركس از شما كه از آن پس كافر شود راه راست را گم كرده است . ( 12 )\r\nو اهل كتاب جز اندكى از آنها چون پيمانشان را شكستند ، لعنتشان كرديم و دل‌هايشان را سخت گردانيديم . كلمات را از معنى خود منحرف مىسازند و از آن پند كه به ايشان داده شده بود بهرهء خويش فراموش كرده‌اند . و همواره از كارهاى خائنانه‌شان آگاه\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nمىشوى . عفوشان كن و از گناهشان درگذر كه خدا نيكوكاران را دوست مىدارد . ( 13 )\r\nو از كسانى كه گفتند : ما نصرانى هستيم پيمان گرفتيم . پس قسمتى از اندرزهايى را كه به آنها داده بوديم فراموش كردند و ما نيز ميان آنها تا روز قيامت كينه و دشمنى افكنديم . به‌زودى خدا آنان را از كارهايى كه مىكنند آگاه خواهد ساخت . ( 14 )\r\n\r\nواژگان\r\nنقيب : نقيب قوم به كسى گفته مىشود كه جوياى احوال آنان باشد و مراد از آن در اين جا كسى است كه ادارهء امور قوم و تدبير منافع آنها به او واگذار شده باشد .\r\nتعزير : اين واژه هم بر تنبيه كردن اطلاق مىشود و هم بر يارى كردن ، و در اينجا مراد معناى اخير است .\r\nأغرينا : چسبانديم . اين واژه از ريشهء « غراء » گرفته شده كه به معناى چسب است .\r\n\r\nاعراب\r\nفبما نقضهم « ما » زايد و مجرور ، متعلّق به  « لَعَنَّاهُمْ »  است .  « قاسِيَةً »  مفعول دوم براى  « جَعَلْنا »  .  « وَ مِنَ الَّذِينَ قالُوا »  متعلّق به « أخذنا » .\r\n\r\nتفسير\r\nخداوند در كتاب عزيز خود دربارهء كافران و مشركان به‌طور عام و دربارهء مشركان قريش به‌طور خاص ، و آزار و شكنجه‌هايى كه پيامبر صلّى اللّه عليه و آله از دست آنان ديد ، سخن گفته است و نيز دربارهء منافقانى كه به اسلام تظاهر و كفر خود را پنهان مىكردند و همچنين دربارهء يهود و نصارا سخن گفته است ؛ لكن از همه بيشتر دربارهء يهود سخن گفته است ؛ زيرا ستيز و دشمنى آنان با حق و انسانيت از تمامى مخلوقات خدا بيشتر است .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nآيات زيادى دربارهء يهود در سورهء بقره ، آل عمران و نساء بيان شد . و اكنون نيز قسمت بيشتر سورهء مائده دربارهء يهود و نصاراست .\r\n وَ لَقَدْ أَخَذَ اللَّهُ مِيثاقَ بَنِي إِسْرائِيلَ وَ بَعَثْنا مِنْهُمُ اثْنَيْ عَشَرَ نَقِيباً .  خداى سبحان يادآور مىشود كه از ميان بنى اسرائيل دوازده نقيب برانگيخته است ؛ لكن بيان نمىكند كه آيا اين دوازده تن ، رؤساى آنان و نمايندهء دوازده تيره از فرزندان يعقوب ، يعنى اسرائيل بوده‌اند و يا اين‌كه پيامبر و يا وصىّ پيامبر بوده‌اند ؟ خداوند در اين مورد چيزى نگفته است و ما نيز دربارهء آن سكوت اختيار مىكنيم . البتّه ، آيه آشكارا بيان مىكند كه خداوند از بنى اسرائيل پيمان گرفت كه پنج چيز را انجام دهند . اگر به پيمان خود وفا كنند ، خدا دو پاداش به آنها خواهد داد و اگر پيمان را بشكنند ، مستحقّ طرد و عذاب او خواهند شد . امّا امور پنجگانه‌اى كه بنى اسرائيل تعهّد كردند آنها را انجام دهند از اين قرارند :\r\n1 . برپاداشتن نماز  لَئِنْ أَقَمْتُمُ الصَّلاةَ ؛ \r\n2 . دادن زكات  وَ آتَيْتُمُ الزَّكاةَ ؛ \r\n3 . ايمان آوردن به پيامبران خدا  وَ آمَنْتُمْ بِرُسُلِي ؛ \r\n4 . يارى كردن پيامبران  وَ عَزَّرْتُمُوهُمْ ؛ \r\n5 . بخشيدن مال در راه خدا  وَ أَقْرَضْتُمُ اللَّهَ قَرْضاً حَسَناً . \r\nعطف قرض بر زكات نشان مىدهد كه بر اموال بنى اسرائيل دو چيز واجب بوده است : زكات و بخشش در راه خدا . در برابر انجام دادن امور مذكور ، كه به‌عنوان شرط در پيمان آمده است ، خداوند دو پاداش به آنان مىدهد كه عبارتند از :\r\n1 . بخشيدن گناهان  لَأُكَفِّرَنَّ عَنْكُمْ سَيِّئاتِكُمْ ؛ \r\n2 . بهشت  وَ لَأُدْخِلَنَّكُمْ جَنَّاتٍ تَجْرِي مِنْ تَحْتِهَا الْأَنْهارُ . \r\nآنچه در بالا گفته شد ، پيمان خدا با بنى اسرائيل بود ، چه از لحاظ شرط و چه از لحاظ پاداش . خداوند پس از بيان اين پيمان ، خطاب به آنان مىگويد : « و هركس از\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nشما كه از آن پس كافر شود راه راست را گم كرده است » و هركس كه راه راست را گم كند ، سرانجام ذليل و خوار خواهد شد .\r\n فَبِما نَقْضِهِمْ مِيثاقَهُمْ لَعَنَّاهُمْ .  آنان هر پيمانى را مىشكنند ، مگر اين پيمان را كه هر پيمانى را بايد بشكنند . اين پيمان‌شكنى يك نوع ويژگى براى آنان است كه هرگز از ايشان جدا نمىشود ، همچنان كه نفرين خدا بر آنان ، هيچ‌گاه از آنها جدا نمىشود ؛ چرا كه شكستن پيمان و نفرين خدا با يكديگر پيوسته‌اند .  وَ جَعَلْنا قُلُوبَهُمْ قاسِيَةً ؛  زيرا هركس از بدى و گناه پرهيز نكند ، دلش مرده است . امام على عليه السّلام فرمود : « هركس پرهيزگارىاش كم شود ، دلش مىميرد » .\r\nپرسش : چگونه خداوند سختى دل يهوديان را به خود نسبت داده است ؟ آيا اين سخن بدين معنا نيست كه آنان دربارهء اين سنگدلى هيچ مسئوليتى ندارند ؛ زيرا اين ويژگى را خداوند به آنها داده است نه خودشان ؟\r\nپاسخ : خداوند براى آنان راه نيكى كردن را بيان داشت و دستور داد تا از اين راه بروند و نيز راه بدى كردن را براى آنان بيان داشت و آنان را از آن نهى كرد و از ايشان پيمان گرفت كه از فرمان الهى اطاعت كنند و آنها نيز اين پيمان را با خدا بستند و آن‌گاه آن را شكستند و خيانت كردند و بر مخالفت و سركشى پاى فشردند . در نتيجه ، خداوند نيز آنها را به خودشان واگذاشت و به كار نيك مجبورشان نكرد ؛ چرا كه در اين صورت تكليفى وجود نداشت و چون خدا آنها را به كار نيك مجبور نكرد ، نسبت دادن سختى دل به او درست است . چنانچه كسى توضيحات بيشترى دراين‌باره بخواهد بايد به سخنان ما در تفسير آيهء 88 از سورهء نساء ، در بخش « گمراه كردن از سوى خدا منفى است نه مثبت » رجوع كند .\r\n يُحَرِّفُونَ الْكَلِمَ عَنْ مَواضِعِهِ .  تفسير اين آيه در سورهء نساء آيهء 45 گذشت .\r\n وَ نَسُوا حَظًّا مِمَّا ذُكِّرُوا بِهِ .  آنان با تورات پند داده شدند ؛ امّا آنچه را در اين كتاب بر خلاف هوس‌هايشان بود تغيير دادند و آنچه را بر طبق خواسته‌هايشان بود باقى\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nگذاشتند . وقتى يهوديان پيمان خدا را بشكنند و كتاب او را كه از آسمان به سوى آنان فرو فرستاده شد تغيير دهند ، پيمان‌هايى را كه با عرب‌ها و ديگران مىبندند ، به‌طريق اولى خواهند شكست و قطعنامه‌هاى سازمان ملل متّحد و شوراى امنيّت را تغيير خواهند داد .\r\n وَ لا تَزالُ تَطَّلِعُ عَلى خائِنَةٍ مِنْهُمْ إِلَّا قَلِيلًا مِنْهُمْ .  يهود جزيرة العرب در آن زمان ، تنها به انكار نبوّت محمّد صلّى اللّه عليه و آله بسنده نكردند ، بلكه با دشمنان او همدست شدند و عليه او توطئه كردند و به نيرنگ و فريب دست زدند . از اين‌رو ، خداوند خطاب به پيامبر خود مىگويد : « و همواره از كارهاى خائنانه‌شان آگاه مىشوى » . معناى اين آيه آن است كه اى محمّد صلّى اللّه عليه و آله ! هرچند تو به يهود نيكى كردى ؛ اما بسيارى از آنان خيانت كردند و خواهند كرد ؛ زيرا از نظر آنان خوبى و بدى يكسان است .  « إِلَّا قَلِيلًا مِنْهُمْ » . \r\nمراد يهوديانى هستند كه مسلمان شدند و صادقانه اسلام را برگزيدند ؛ نظير عبد اللّه بن سلام و كسانى كه با او همراه بودند . علىرغم اين همه پيمان‌شكنى و كارهاى زشت يهوديان ، خداوند به پيامبر خود دستور مىدهد كه بدى آنان را با نيكى پاسخ دهد :  فَاعْفُ عَنْهُمْ وَ اصْفَحْ إِنَّ اللَّهَ يُحِبُّ الْمُحْسِنِينَ . \r\nسؤال : آيا پس از آن‌كه خداوند يهود را به زشت‌ترين صفت‌ها توصيف مىكند و اين‌كه به‌هيچ‌روى اميد نيكى از آنان نمىرود ، چگونه به پيامبرش دستور مىدهد كه آنان را مورد عفو قرار دهد و با آنها به نيكى رفتار كند ؟ آيا آنها معناى خوشرفتارى و عفو را مىفهمند ؟ و آيا خوش‌رفتارى با افعىها و عقرب‌ها جايز است ؟\r\nبه اين سؤال پاسخ‌هايى داده‌اند كه برخى از آنها از اين قرارند :\r\n1 . ضمير « عنهم » به  « قَلِيلًا مِنْهُمْ »  برمىگردد ؛ يعنى به كسانى كه مخلصانه اسلام آوردند .\r\n2 . اين آيه با آيهء سيف نسخ شده است .\r\nهر دو جواب محتمل به نظر مىرسند : امّا اوّل ، بدان‌سبب كه ضمير در ظاهر به\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nمرجع نزديك‌تر برمىگردد ؛ امّا دوم ، بدان جهت كه نسخ در قرآن موجود است . و نيز ممكن است دستور به خوش‌رفتارى با يهوديان ، زمانى صادر شده باشد كه اسلام چنان نيرومند شده بود كه گويى در دژى محكم و نفوذناپذير قرار داشت آن‌سان‌كه نه حيلهء يهود مىتوانست به آن زيان برساند و نه ديگر كافران .\r\n وَ مِنَ الَّذِينَ قالُوا إِنَّا نَصارى أَخَذْنا مِيثاقَهُمْ .  پس از آن‌كه خداوند ، پيمان‌شكنى يهود و تحريف احكام خودش توسط آنها را بيان كرده ، وضعيت نصارا را بازگو نموده است و اين‌كه آنان در اين جهت با يهود يكسان هستند . خداوند نوع پيمانى را كه يهود آن را شكست در آيهء پيشين متذكر شد ؛ امّا نوع پيمانى را كه از نصارا گرفت بيان نكرد .\r\nبعيد نيست كه اين كار به سبب آشكار بودن پيمانى باشد كه خدا از نصارا گرفت و اين پيمان عبارت است از : يكتاپرستى .  فَنَسُوا حَظًّا مِمَّا ذُكِّرُوا بِهِ .  مقصود از آن چيزى كه آنها بدان تذكّر داده شدند ؛ انجيلى است كه خدا بر عيسى عليه السّلام فروفرستاد ؛ زيرا انجيل آشكارا ، يكتاپرستى و نبوّت محمّد صلّى اللّه عليه و آله را به نام احمد بيان مىكند ؛ لكن نصارا آن را كاملا تحريف كردند ، چنان‌كه يهود تورات را .\r\nيكى از قوىترين دلايل تحريف انجيل آن است كه سران كليسا و مورّخان در مورد اين‌كه چه كسى انجيل‌هاى چهارگانه را نوشت و در چه زمانى و با چه زبانى و نسخه‌هاى اصلى آن چگونه از بين رفت ، دچار اختلاف شده‌اند . و اين اختلافات در كتاب دائرة المعارف الفرنسية الكبرى به تفصيل موجود است . صاحب تفسير المنار اين موضوع و مسائل زياد ديگرى را در اين زمينه يادآورى كرده است .\r\n فَأَغْرَيْنا بَيْنَهُمُ الْعَداوَةَ وَ الْبَغْضاءَ إِلى يَوْمِ الْقِيامَةِ .  در تفسير اين جمله ، سخنى بهتر از آنچه شيخ ابو زهره در كتاب محاضرات فى النصرانية گفته است وجود ندارد . از اين‌رو ، عبارت او را عينا نقل مىكنيم :\r\n« ميان كسانى كه مىگويند : ما نصارا هستيم ، هم در قديم و هم در عصر حاضر آن‌چنان اختلاف و دو دستگى و دشمنى ايجاد شده ، كه حقيقتا مصداق سخنى است كه\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nخداوند آن را در قرآن كريم حكايت كرده است ؛ زيرا به اندازه‌اى كه خون برخى از نصارا به دست برخى ديگر از آنان ريخته شده ، در طول تاريخ و در تمام جنگ‌هايى كه با ديگران داشته‌اند ريخته نشده است . اين جنگ‌ها و خونريزىها در ميان نصارا يا از اختلافات دينى ، يا از اختلاف بر سر به دست گرفتن رياست دينى و يا از اختلافات سياسى ، اقتصادى و اجتماعى نشئت مىگرفته است . اين دشمنىها در طىّ قرون متمادى آرام نگرفته و آتش اين جنگ‌ها خاموش نشده است ، بلكه تا روز قيامت - آن‌چنان كه خداوند گفته است - ادامه خواهد يافت » .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\n\r\nنازل شدن نور خدا\r\n\r\n[ سوره المائدة ( 5 ) : آيات 15 تا 16 
  ]\r\nيا أَهْلَ الْكِتابِ قَدْ جاءَكُمْ رَسُولُنا يُبَيِّنُ لَكُمْ كَثِيراً مِمَّا كُنْتُمْ تُخْفُونَ مِنَ الْكِتابِ وَ يَعْفُوا عَنْ كَثِيرٍ قَدْ جاءَكُمْ مِنَ اللَّهِ نُورٌ وَ كِتابٌ مُبِينٌ ( 15 ) يَهْدِي بِهِ اللَّهُ مَنِ اتَّبَعَ رِضْوانَهُ سُبُلَ السَّلامِ وَ يُخْرِجُهُمْ مِنَ الظُّلُماتِ إِلَى النُّورِ بِإِذْنِهِ وَ يَهْدِيهِمْ إِلى صِراطٍ مُسْتَقِيمٍ ( 16 )\r\nاى اهل كتاب ! پيامبر ما نزد شما آمد تا بسيارى از كتاب خدا را ، كه پنهان مىداشتيد ، برايتان بيان كند و از بسيارى درگذرد و از جانب خدا نورى و كتابى صريح و آشكار بر شما نازل شده است . ( 15 )\r\nتا خدا بدان هركس را كه در پى خشنودى اوست به راه‌هاى سلامت هدايت كند و به فرمان خود از تاريكى به روشنايىشان ببرد و آنان را به راه راست هدايت كند . ( 16 )\r\n\r\nاعراب\r\nجملهء  « يُبَيِّنُ لَكُمْ »  حال است از «  رَسُولُنا  » و  « سُبُلَ السَّلامِ »  بدل از «  رِضْوانَهُ  » و نيز ممكن است مفعول دوم براى «  يَهْدِي  » باشد ؛ زيرا « هدى » گاهى به مفعول دوم به واسطهء حرف جر متعدى مىشود ؛ همانند « هداه إلى الخير » و گاه بدون واسطه ؛ نظير « هداه الخير » .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\n\r\nتفسير\r\nخداوند به پيامبر خود و مسلمانان دستور مىدهد كه با بهترين روش با اهل كتاب به جدال برخيزند . آن‌گاه از اين‌گونه جدال ، نمونه‌هايى براى آنان مىآورد تا معنا و مفهوم آن برايشان روشن گردد . ازجمله اين‌كه مسلمانان خطاب به اهل كتاب بگويند : « . . . به آنچه بر ما نازل شده و آنچه بر شما نازل شده است ايمان آورده‌ايم . و خداى ما و خداى شما يكى است و ما در برابر او گردن نهاده‌ايم » . « 1 » و از آن جمله اين آيه است : « بگو : اى اهل كتاب ! از آن كلمه‌اى كه پذيرفتهء ما و شماست پيروى كنيم :\r\nآن‌كه جز خدا را نپرستيم و هيچ‌چيز را شريك او نسازيم و بعضى از ما بعضى ديگر را سواى خدا به پرستش نگيرد » . « 2 » در قرآن آياتى به چشم مىخورند كه برخى از گناهان اهل كتاب را برمىشمارند ، از آن جمله همين آيه است كه ما در مقام تفسير آن هستيم ؛ زيرا ، به آنان يادآورى مىكند كه تورات و انجيل را تحريف كرده‌اند و با محمّد صلّى اللّه عليه و آله ، كه براى هدايت و روشن كردن ايشان آمده است ، دشمنى مىورزند .\r\n يا أَهْلَ الْكِتابِ قَدْ جاءَكُمْ رَسُولُنا يُبَيِّنُ لَكُمْ كَثِيراً مِمَّا كُنْتُمْ تُخْفُونَ مِنَ الْكِتابِ وَ يَعْفُوا عَنْ كَثِيرٍ .  مراد از رسول ، محمّد صلّى اللّه عليه و آله است ؛ زيرا او برخى از چيزهايى را كه يهود و نصارا از كتاب‌هايشان پنهان كرده بودند ، براى آنان بيان كرد . به عنوان مثال : نصارا توحيد را ، كه پايهء دين است ، و يهود از اصول عقيده ، حساب و عقاب روز قيامت و از احكام شريعت ، حرمت ربا و سنگسار كردن زناكار را پنهان كرده بودند ؛ چنان‌كه هر دو گروه با هم بعثت پيامبر اسلام ، محمّد صلّى اللّه عليه و آله را پنهان نموده بودند :  « . . . الَّذِي يَجِدُونَهُ مَكْتُوباً عِنْدَهُمْ فِي التَّوْراةِ وَ الْإِنْجِيلِ ؛  « 3 » كه نامش را در تورات و انجيل خود نوشته مىيابند » .\r\nخداوند ، محمّد صلّى اللّه عليه و آله را بر تمام آنچه را يهود و نصارا از تورات و انجيل پنهان داشته\r\n\r\n\r\n","description":"","footnote":"\r\n( 1 ) . عنكبوت ( 29 ) آيهء 46 .\r\n( 2 ) . آل عمران ( 3 ) آيهء 63 .\r\n( 3 ) . اعراف ( 7 ) آيهء 157 .\r\n","page_name":" 61 ","page_number":61},
  {"content":"\r\n\r\nو تحريف كرده بودند ، آگاه كرد . آن‌گاه ، حضرت محمّد صلّى اللّه عليه و آله بسيارى از تحريف‌هاى آنان را كه پنهان مىداشتند به آنها خبر داد و نيز دربارهء تحريف‌هاى زيادى كه آن حضرت مىدانست سكوت اختيار كرد و همين مطلب ، معناى سخن خداوند است كه مىگويد : « . . . تا بسيارى از كتاب خدا را كه پنهان مىداشتند برايتان بيان كند و از بسيارى درگذرد . . . » ؛ يعنى دربارهء بسيارى سكوت اختيار مىكند .\r\nاين خبر دادن از سوى محمّد صلّى اللّه عليه و آله دليل قاطعى بود بر نبوّت او ، و نيز معجزه‌اى بود از معجزات قرآن كه هيچ خردمندى دربارهء آن شك و ترديد نمىكند ؛ چرا كه پيامبر صلّى اللّه عليه و آله درس نياموخته بود و كتابى را نخوانده بود و همچنين ، كسى دربارهء آنچه در كتاب‌هاى يهود و نصارا آمده است به وى خبر نداده بود .\r\nسؤال : چرا پيامبر از همهء تحريف‌ها خبر نداد و تنها به برخى از آنها بسنده كرد ؟\r\nپاسخ : هدف آن بود كه به آنان اعلام شود كه پيامبر از آنچه آنها پنهان مىدارند كاملا آگاهى دارد و اين هدف ، همان‌گونه كه با خبر دادن تمام تحريف‌ها حاصل مىشود با خبر دادن برخى از آنها نيز به‌دست مىآيد . به‌علاوه ، وقتى يهود و نصارى بدانند كه پيامبر صلّى اللّه عليه و آله از برخى تحريف‌ها آگاهى دارد ، مىدانند كه آن حضرت از تمام اين تحريف‌ها نيز آگاهى دارد .\r\n\r\nاسلام و طرفداران صلح\r\n قَدْ جاءَكُمْ مِنَ اللَّهِ نُورٌ وَ كِتابٌ مُبِينٌ .  برخى گفته‌اند : مراد از نور ، محمّد و مراد از كتاب ، قرآن است . برخى گفته‌اند : اين هر دو ، صفت اسلام هستند . اختلاف اين دو نظريه تنها اختلاف لفظى است ؛ چرا كه محمّد و اسلام و كتاب اللّه ، مفاهيمى هستند كه با يكديگر بافته شده‌اند و از يكديگر جدا نمىشوند .\r\n يَهْدِي بِهِ اللَّهُ مَنِ اتَّبَعَ رِضْوانَهُ ؛  يعنى هركس كه تنها خشنودى خداوند را بخواهد و حق را براى حق طالب باشد ، هدفش را در اسلام مىيابد ؛ زيرا در اسلام سه فايده است :\r\n\r\n","description":"","footnote":"","page_name":" 62 ","page_number":62},
  {"content":"\r\n\r\n1 . « راه‌هاى سلامت » . منظور از واژهء « سلام » كه در آيه آمده ، تنها تأمين امنيت جان و مال ملّت‌ها ، كه طرفداران صلح آن را تبليغ مىكنند ، نيست ، بلكه مراد از آن ، صلح و سلامت كامل است كه تمامى ملّت‌ها و افراد را دربر گيرد و نيز سلامت خانه و خانواده از تربيت فاسد ، سلامت عقل از نادانى و ايمان به خرافات و افسانه‌ها و سلامت نفس از آز ، كينه ، دروغ و مكر را شامل گردد .\r\n2 . « و به فرمان خود از تاريكى به روشنايىشان ببرد » . خداوند به فرمان خود ، آنان را از تاريكى بت‌پرستى به روشنايى توحيد مىبرد ؛ توحيدى كه آنها را از هر قيدى ، جز بندگى خدا آزاد مىكند .\r\n3 . « آنان را به راه راست هدايت كند » . منظور از راه راست در نزد خدا ، راهى است كه زندگى ، يعنى همين زندگى را گوارا و پربهره سازد ، نه اين‌كه آن را به رنج و بدبختى مبدّل كند .\r\nپس از بيان مطالب فوق ، اينك مىپرسيم : آيا طرفداران صلح و يا كسان ديگرى كه نداى افزايش توليد و تأمين رفاه براى همگان را سر مىدهند ، راهى بهتر و مفيدتر [ براى بشر 
  ] از اسلام سراغ دارند ؟ آيا محبّت آنان به بندگان خدا بيش از محبّت او به بندگانش است ؟ و يا اين‌كه آنها مصالح و مفاسد بندگان خدا را بيش از او مىدانند ؟ و در نتيجه ، آيا در عقيدهء اسلام ، در شريعت اسلام ، در اخلاق اسلام و يا در حكمى از احكام اسلام ، چيزى وجود دارد كه با افزايش توليد و توزيع عادلانهء آن در تضادّ باشد ؟ قرآن نخستين دعوت‌كننده به سوى زندگى برتر است . خداوند در آيهء 9 از سورهء اسراء مىگويد :  « إِنَّ هذَا الْقُرْآنَ يَهْدِي لِلَّتِي هِيَ أَقْوَمُ » .  مفسّران گفته‌اند : منظور آن است كه قرآن به سوى وضعيّت برتر هدايت مىكند . اگر چنانچه در اين حرف‌ها ترديد دارى همانا من يقين دارم . هيچ‌كس را نمىتوان يافت كه اسلام را به‌طور صحيح آموخته و آن را ، چنان‌كه هست ، فهميده باشد مگر اين‌كه خواه ناخواه به آن ايمان بياورد و به حقانيت آن اقرار نمايد .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\n\r\nالوهيّت مسيح\r\n\r\n[ سوره المائدة ( 5 ) : آيات 17 تا 19 
  ]\r\nلَقَدْ كَفَرَ الَّذِينَ قالُوا إِنَّ اللَّهَ هُوَ الْمَسِيحُ ابْنُ مَرْيَمَ قُلْ فَمَنْ يَمْلِكُ مِنَ اللَّهِ شَيْئاً إِنْ أَرادَ أَنْ يُهْلِكَ الْمَسِيحَ ابْنَ مَرْيَمَ وَ أُمَّهُ وَ مَنْ فِي الْأَرْضِ جَمِيعاً وَ لِلَّهِ مُلْكُ السَّماواتِ وَ الْأَرْضِ وَ ما بَيْنَهُما يَخْلُقُ ما يَشاءُ وَ اللَّهُ عَلى كُلِّ شَيْءٍ قَدِيرٌ ( 17 ) وَ قالَتِ الْيَهُودُ وَ النَّصارى نَحْنُ أَبْناءُ اللَّهِ وَ أَحِبَّاؤُهُ قُلْ فَلِمَ يُعَذِّبُكُمْ بِذُنُوبِكُمْ بَلْ أَنْتُمْ بَشَرٌ مِمَّنْ خَلَقَ يَغْفِرُ لِمَنْ يَشاءُ وَ يُعَذِّبُ مَنْ يَشاءُ وَ لِلَّهِ مُلْكُ السَّماواتِ وَ الْأَرْضِ وَ ما بَيْنَهُما وَ إِلَيْهِ الْمَصِيرُ ( 18 ) يا أَهْلَ الْكِتابِ قَدْ جاءَكُمْ رَسُولُنا يُبَيِّنُ لَكُمْ عَلى فَتْرَةٍ مِنَ الرُّسُلِ أَنْ تَقُولُوا ما جاءَنا مِنْ بَشِيرٍ وَ لا نَذِيرٍ فَقَدْ جاءَكُمْ بَشِيرٌ وَ نَذِيرٌ وَ اللَّهُ عَلى كُلِّ شَيْءٍ قَدِيرٌ ( 19 )\r\nآنان كه گفتند : خدا همان مسيح پسر مريم است ، كافر شدند . بگو : چه‌كسى مىتواند عذاب خدا را دفع كند اگر اراده كند مسيح پسر مريم و مادرش و همهء اهل زمين را به هلاكت رساند ؟ از آن خداست فرمانروايى آسمان‌ها و زمين و هرچه ما بين آنهاست . آنچه مىخواهد مىآفريند و بر هرچيز تواناست . ( 17 )\r\nيهوديان و مسيحيان گفتند : ما فرزندان و دوستان خدا هستيم . بگو : پس چرا شما را به پاداش گناهانتان عذاب مىكند ؟ بلكه شما انسان‌هايى از جملهء آفريدگان هستيد . هركس را كه بخواهد مىآمرزد و هركس را كه بخواهد عذاب مىكند و از آن خداست فرمانروايى آسمان‌ها و زمين و آنچه در ميان\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nآنهاست و بازگشت همه به اوست . ( 18 )\r\nاى اهل كتاب ! فرستادهء ما در دورانى كه پيامبرانى نبودند مبعوث شد تا حق را بر شما آشكار كند و نگوييد كه مژده‌دهنده و بيم‌دهنده‌اى بر ما مبعوث نشده است . اكنون آن مژده‌دهنده و بيم‌دهنده آمده است و خدا بر هرچيز تواناست . ( 19 )\r\n\r\nاعراب\r\n«  جَمِيعاً  » حال است از  « الْمَسِيحَ ابْنَ مَرْيَمَ وَ أُمَّهُ وَ مَنْ فِي الْأَرْضِ » .   « عَلى فَتْرَةٍ »  متعلّق به محذوف ، حال است از ضمير مستتر در «  يُبَيِّنُ  » . مصدر ريخته شده از  « أَنْ تَقُولُوا »  مجرور است به اضافهء مفعول له محذوف و تقدير : « مخافة قولكم  ما جاءَنا مِنْ بَشِيرٍ  » است .\r\n\r\nتفسير\r\n لَقَدْ كَفَرَ الَّذِينَ قالُوا إِنَّ اللَّهَ هُوَ الْمَسِيحُ ابْنُ مَرْيَمَ .  ممكن است اين موضوع را درك كنيم كه احكام مكتب‌هاى بشرى با دگرگونى زمان ، دگرگون مىشود ؛ امّا درك دگرگون شدن اصول عقايد دينى با دگرگونى زمان و شرايط ، از عقل هر خردمندى به دور است . لكن اين دگرگونى اصول عملا در عقيدهء مسيحيّت رخ داده است ؛ چرا كه اين عقيده با توحيد خالص در زمان عيسى عليه السّلام آغاز شد و چند فرقهء مسيحى تا مدتى نه چندان كوتاه بر اعتقاد توحيدى باقى ماندند . از آن جمله ، از فرقهء ابيون و فرقهء پولس شمشاتى و فرقهء آريوس مىتوان نام برد . قرآن كريم آشكارا بيان مىدارد كه عيسى عليه السّلام عقيدهء توحيد را آورد :\r\n« و آن‌گاه كه خدا به عيسى بن مريم گفت : آيا تو به مردم گفتى كه مرا و مادرم را سواى اللّه به خدايى گيريد ؟ گفت : به پاكى ياد مىكنم تو را . نسزد مرا كه چيزى گويم كه نه شايستهء آن باشم . اگر من چنين گفته بودم تو خود مىدانستى ؛ زيرا به آنچه در ضمير\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nمن مىگذرد دانايى و من از آنچه در ذات تو است بىخبرم ؛ زيرا تو داناترين كسان به غيب هستى . من به آنان جز آنچه تو فرمان داده بودى نگفتم . گفتم كه اللّه ، پروردگار مرا و پروردگار خود را بپرستيد . و من تا در ميانشان بودم نگهبان عقيده‌شان بودم و چون مرا ميرانيدى تو خود نگهبان عقيده‌شان گشتى و تو بر هر چيزى آگاهى » . « 1 »\r\nبسيارى از مسيحيان همچنان به يكتاپرستى اعتقاد داشتند ، تا اين‌كه در سال 325 ميلادى عقيدهء سه‌گانه‌پرستى تحت حمايت قدرت حاكم اعلام شد ؛ زيرا شوراى « نيكيا » فرمانى را صادر كرد مبنى بر اين‌كه مسيح خداست و هركس او را يك انسان بداند كافر است و تمامى كتاب‌هايى را كه او را انسان مىشمردند سوزانيد و « كنستانتين » امپراتور روم فرمان مزبور را اجرا كرد و بدين‌ترتيب ، حضرت مسيح ، كه يك انسان بود ، از ديدگاه آنان خدا شد و چه‌قدر درست است گفتهء فيلسوف چينى « لين يوتانگ » دربارهء آنها : يونانىها خدايان خود را همانند مردان قرار دادند ؛ امّا مسيحيان مردان را به‌سان خدايان قرار دادند . « 2 »\r\nبا بيان فوق آشكار مىشود كه عقيدهء به الوهيّت مسيح عليه السّلام در حدود سه قرن پيش از نزول قرآن وجود داشته است . بنابراين ، معناى مقصود از آيهء  « لَقَدْ كَفَرَ الَّذِينَ قالُوا إِنَّ اللَّهَ هُوَ الْمَسِيحُ »  همان معناى ظاهر لفظ است و نيازى نيست كه ما اين آيه را به « حلول و اتّحاد » تأويل كنيم ؛ چنان‌كه بسيارى از مفسّران پيشين اين كار را كرده‌اند ، با اين پندار كه بيشتر مسيحيان به ربوبيّت عيسى عليه السّلام اعتقاد ندارند ، بلكه مىگويند : خداوند در عيسى حلول كرده و يا با او يكى شده است و در اين صورت ، تعدّدى وجود ندارد .\r\nصاحب تفسير المنار مىگويد : « به آنچه امثال زمخشرى و بيضاوى و رازى دربارهء\r\n\r\n\r\n","description":"","footnote":"\r\n( 1 ) . مائده ( 5 ) آيات 116 - 117 .\r\n( 2 ) . مسيحيان سه نوع شورا دارند : اوّل : شوراى مسكونى كه تمام رهبران كليسا از تمام نقاط زمين گرد هم مىآيند و اگر حكمى صادر كنند ، اين حكم قابل رد نيست . دوم : شوراى فرقه‌اى كه به فرقه‌اى خاص اختصاص دارد . سوم : شوراى اقليمى كه به منطقهء خاصى اختصاص دارد . شايسته است بدين نكته اشاره كنيم كه ابو حنيفه مىگويد : خدا احكام واقعى ندارد و هرچه را مجتهد نظر مىدهد ، همان حكم خداست ؛ بدين معنا كه حكم خدا همان چيزى است كه فرد بدان حكم مىكند ، چه رسد به اين‌كه يك گروه و يا شورا بدان حكم كند .\r\n","page_name":" 66 ","page_number":66},
  {"content":"\r\n\r\nمسيحيان مىگويند نبايد اعتنا كرد ؛ زيرا آنان كتاب‌هاى مسيحيان را نخوانده و با آنها به مجادله نپرداخته‌اند » . صاحب المنار سخن درستى گفته است ؛ زيرا هركس كه به كتاب‌هاى آنان رجوع كند مىبيند كه سه‌گانه‌پرستى آشكارا در آنها به چشم مىخورد .\r\nشيخ ابو زهره نام بسيارى از اين كتاب‌ها را در كتاب محاضرات فى النّصرانية آورده است . وى در اين كتاب ، بخش ويژه‌اى را با عنوان « مسيحيّت آن‌گونه كه در اعتقاد و كتاب‌هاى آنان است » به اين موضوع اختصاص داده است . ازجمله مطالبى كه در اين بخش آمده ، آن است كه اسقف « بوطر » رساله‌اى تأليف كرد و نام آن را « اصول و فروع » گذارد . او در اين رساله گفته است : « در لاهوت سه اقنوم وجود دارد و هر كدام از آنها كار ويژه‌اى در حقّ بشر انجام مىدهد » . قبلا در تفسير آيهء 50 از سورهء نساء دربارهء اقانيم سه‌گانه سخن گفته شد .\r\n\r\nاشاعره و مسيحيان\r\nسؤال : مسيحيان در آن واحد ، هم به سه خدا معتقدند و هم به يك خدا ؛ زيرا آنان مىگويند : « به نام پدر و پسر و روح القدس ، خداى يگانه » . بنابراين ، چگونه ميان يگانه‌پرستى و سه‌گانه‌پرستى مىتوان جمع كرد و چگونه ممكن است يك ، سه و سه ، يك باشد ؟\r\nمسيحيان در پاسخ گفته‌اند : عقيده ، فوق عقل است . آنان كودكان خود را بر طبق اين نظريه تربيت مىكنند و به آنها مىگويند : اگر اين حقيقت را هم‌اكنون نفهميديد ، در روز قيامت آن‌را خواهيد فهميد .\r\nبدين مناسبت به سخن اشاعره ، كه يكى از فرقه‌هاى اسلامى است ، اشاره مىكنيم .\r\nآنان مىگويند : « خداوند خواسته است كه بنده‌اش به او كفر بورزد و با وجود اين ، او را به سبب كافرشدنش مجازات مىكند » . اگر سخن مسيحيان : « سه تا يكى است » ، بر خلاف عقل باشد ، سخن اشاعره : « خدا كار را خود انجام مىدهد و آن‌گاه بنده‌اش را\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nبه‌سبب آن مجازات مىكند » ، نيز بر خلاف عقل است .\r\nاما مسلمانان بر اين باورند كه هرچيزى را كه عقل اقرار كند دين نيز آن را اقرار مىكند و هرچيزى را كه عقل نپذيرد ، دين نيز آن را نمىپذيرد . آنان از پيامبر خود نقل مىكنند كه فرمود : « اصل دين من عقل است » . و نيز مردى از آن حضرت دربارهء نيكى و گناه پرسيد ؟ او در پاسخ گفت : از دلت بپرس . نيكى چيزى است كه روح و دل انسان با آن آرام مىگيرد و گناه چيزى است كه در نفس درمىپيچد و در دل رفت‌وآمد كند ، هرچند مردم تو را تأييد كنند .\r\n قُلْ فَمَنْ يَمْلِكُ مِنَ اللَّهِ شَيْئاً إِنْ أَرادَ أَنْ يُهْلِكَ الْمَسِيحَ ابْنَ مَرْيَمَ وَ أُمَّهُ وَ مَنْ فِي الْأَرْضِ جَمِيعاً .  اين آيه يكى از نيرومندترين دلايل بر ردّ مسيحيان و نيز درست‌ترين دليل بر عدم الوهيّت مسيح است ؛ چرا كه وقتى خداى سبحان قادر باشد مسيح را بميراند ، در اين صورت خدا ، مسيح نخواهد بود و اگر خدا توان ميراندن مسيح را نداشته باشد ، او خدا نخواهد بود ، در حالى كه فرض بر آن است كه او خداست و توان از بين بردن مسيح را دارد .\r\nسؤال : اين آيه اساسا نمىتواند پاسخ مسيحيان باشد چه رسد به اين‌كه درست‌ترين دليل‌ها باشد ؛ زيرا صرف ادّعاى بىدليل است ؛ چون مسيحيان مىتوانند بگويند : نه خدا توان از بين بردن مسيح را دارد و نه مسيح توان از بين بردن خدا را ؛ زيرا هر يكى از آنها خداست ؟\r\nپاسخ : مسيحيان همگى وحدت‌نظر دارند كه يهود ، مسيح را به دار آويختند ، شكنجه دادند ، كشتند و زير خاك دفن كردند . انجيل‌هاى آنان نيز بر اين خبر تصريح كرده‌اند ؛ ازجمله در انجيل متى ، اصحاح 27 ، شمارهء 50 آمده است : « عيسى نيز با صداى بلند فرياد زد و روحش را تسليم كرد » . در انجيل لوقا ، اصحاح 23 ، شمارهء 46 آمده است : « عيسى با صداى بلند صدا زد و گفت : اى پدر ! روحم را در نزد تو به امانت مىسپارم و هنگامى كه اين سخن را گفت ، روحش را تسليم كرد » . در انجيل يوحنّا ،\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nاصحاح 19 ، شمارهء 33 و 34 آمده است : « امّا وقتى كه آنها به عيسى رسيدند و او را مرده يافتند ، خون و آب بيرون آمد » ؛ يعنى پس از مرگ مسيح ، از پهلويش بيرون آمد . وقتى يهود بتوانند مسيح عليه السّلام را به هلاكت برسانند ، خداوند به طريق اولى مىتواند ، او و مادرش را هلاك كند .\r\n وَ قالَتِ الْيَهُودُ وَ النَّصارى نَحْنُ أَبْناءُ اللَّهِ وَ أَحِبَّاؤُهُ .  اين سخن يهود و نصارا درست همانند سخن آنان است كه خداوند در آيهء 111 ، از سورهء بقره حكايت كرده است :\r\n « وَ قالُوا لَنْ يَدْخُلَ الْجَنَّةَ إِلَّا مَنْ كانَ هُوداً أَوْ نَصارى » .  تفسير اين آيه در جلد اوّل از همين تفسير ، موجود است . در اين‌جا خوب است به عقيدهء اسلام اشاره كنيم كه مىگويد : هيچ انسانى بر انسانى ديگر برترى ندارد ، جز به سبب تقوا ، و نيز بر زبان راندن كلمهء اسلام [ يعنى كلمهء توحيد 
  ] اثرى ندارد ، مگر اين‌كه با عمل صالح همراه باشد .\r\n قُلْ فَلِمَ يُعَذِّبُكُمْ بِذُنُوبِكُمْ .  ممكن است بپرسيد : اين آيه ، پاسخ عقيدهء يهود و نصارا مبنى بر اين‌كه آنان فرزندان و دوستان خدا هستند نمىتواند باشد ؛ زيرا آنها مىگويند : خداوند در روز قيامت ما را عذاب نخواهد كرد ؛ گرچه آنان دليل محسوسى بر عدم عذابشان در آخرت ندارند ؛ اما دليل محسوسى نيز بر عذاب آنان در آن روز وجود ندارد ؟\r\nپاسخ : مراد از عذاب ، اعمّ از عذاب دنيا و عذاب آخرت است . خداوند يهود را به دست فراعنه ، بختنصّر ، رومىها و ديگران ، در همين دنيا عذاب كرد ( ر . ك : همين تفسير ، ج 1 ) . امّا عذاب نصارا در دنيا ، مصيبت‌بارتر و تلخ‌تر بوده است ؛ زيرا برخى از آنان عليه برخى ديگر به جنگ پرداختند و گروهى ، گروهى ديگر را عذاب و شكنجه كردند . بديهى است كه پدر ، فرزندانش را و دوست ، دوستان خود را عذاب نمىكند .\r\nامّا دليل بر عذاب آنان در آخرت ، اين سخن خداوند است :  بَلْ أَنْتُمْ بَشَرٌ ؛  شما بشر هستيد و هيچ امتيازى بر انسان‌هاى ديگر نداريد . تمامى مردم از آدم هستند و آدم\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nاز خاك است ؛ چنان‌كه پيامبر خدا صلّى اللّه عليه و آله گفته است :  يَغْفِرُ لِمَنْ يَشاءُ ؛  هركس را كه خداوند شايستهء آمرزش ببيند ، او را مىآمرزد ،  وَ يُعَذِّبُ مَنْ يَشاءُ ؛  و هركس را مستحقّ عذاب ببيند ، عذابش مىكند . هيچ‌كس نبايد خود را آمرزيده انگارد و يا عذاب را در حقّ خود ممنوع بداند .\r\n وَ لِلَّهِ مُلْكُ السَّماواتِ وَ الْأَرْضِ وَ ما بَيْنَهُما ؛  و پادشاهى آسمان‌ها و زمين و آنچه بين آنهاست براى خداوند مىباشد ؛ زيرا او آفرينندهء هستى است و هركسى كه چنين باشد از داشتن پسران و دوستان بىنياز است ؛  وَ إِلَيْهِ الْمَصِيرُ .  و اينجاست كه يهود و نصارا مىدانند از همهء بندگان خداوند بيشتر مورد دشمنى او هستند ، و عذابشان به جهت نسبت دروغشان با خدا ، كه آنها پسران و دوستان او هستند ، از همه بيشتر است .\r\n يا أَهْلَ الْكِتابِ قَدْ جاءَكُمْ رَسُولُنا يُبَيِّنُ لَكُمْ عَلى فَتْرَةٍ مِنَ الرُّسُلِ .  پيامبر ما ، پس از آن‌كه مدّت طولانى ، وحى قطع شده بود و مردم به پيامبر و راهنما نياز داشتند ، به سوى شما آمد . على عليه السّلام فرمود : « خداوند در حالى او را مبعوث كرد كه مردم در گمراهى و سردرگمى به سر مىبردند و در ميان فتنه گرفتار بودند ، هواهاى نفسانى آنها را به طمع انداخته ، خودخواهى در معرض لغزش و سقوط قرارشان داده و نادانى جاهلان خوارشان كرده بود . آنان بر اثر لغزش در كارها و بلاى نادانى ، متحيّر و سرگردان بودند . پيامبر صلّى اللّه عليه و آله سخت به نصيحت آنها پرداخت و به راه خود ادامه داد و با حكمت و اندرز نيكو ، آنها را [ به اسلام 
  ] فراخواند .\r\n أَنْ تَقُولُوا ما جاءَنا مِنْ بَشِيرٍ وَ لا نَذِيرٍ فَقَدْ جاءَكُمْ بَشِيرٌ وَ نَذِيرٌ .  خداوند هيچ‌گونه حجّت و بهانه‌اى براى شما باقى نگذارد . اين آيه به معناى آيهء 165 سورهء نساء مىباشد :  « رُسُلًا مُبَشِّرِينَ وَ مُنْذِرِينَ لِئَلَّا يَكُونَ لِلنَّاسِ عَلَى اللَّهِ حُجَّةٌ بَعْدَ الرُّسُلِ »  و تفسير آن پيش‌تر بيان شد .  وَ اللَّهُ عَلى كُلِّ شَيْءٍ قَدِيرٌ .  خدا بر پيروز ساختن محمّد صلّى اللّه عليه و آله و اعلاى كلمهء اسلام تواناست ، هرچند يهود و نصارى آن را انكار كنند .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\n\r\nموسى و قوم او\r\n\r\n[ سوره المائدة ( 5 ) : آيات 20 تا 26 
  ]\r\nوَ إِذْ قالَ مُوسى لِقَوْمِهِ يا قَوْمِ اذْكُرُوا نِعْمَتَ اللَّهِ عَلَيْكُمْ إِذْ جَعَلَ فِيكُمْ أَنْبِياءَ وَ جَعَلَكُمْ مُلُوكاً وَ آتاكُمْ ما لَمْ يُؤْتِ أَحَداً مِنَ الْعالَمِينَ ( 20 ) يا قَوْمِ ادْخُلُوا الْأَرْضَ الْمُقَدَّسَةَ الَّتِي كَتَبَ اللَّهُ لَكُمْ وَ لا تَرْتَدُّوا عَلى أَدْبارِكُمْ فَتَنْقَلِبُوا خاسِرِينَ ( 21 ) قالُوا يا مُوسى إِنَّ فِيها قَوْماً جَبَّارِينَ وَ إِنَّا لَنْ نَدْخُلَها حَتَّى يَخْرُجُوا مِنْها فَإِنْ يَخْرُجُوا مِنْها فَإِنَّا داخِلُونَ ( 22 ) قالَ رَجُلانِ مِنَ الَّذِينَ يَخافُونَ أَنْعَمَ اللَّهُ عَلَيْهِمَا ادْخُلُوا عَلَيْهِمُ الْبابَ فَإِذا دَخَلْتُمُوهُ فَإِنَّكُمْ غالِبُونَ وَ عَلَى اللَّهِ فَتَوَكَّلُوا إِنْ كُنْتُمْ مُؤْمِنِينَ ( 23 ) قالُوا يا مُوسى إِنَّا لَنْ نَدْخُلَها أَبَداً ما دامُوا فِيها فَاذْهَبْ أَنْتَ وَ رَبُّكَ فَقاتِلا إِنَّا هاهُنا قاعِدُونَ ( 24 )\r\nقالَ رَبِّ إِنِّي لا أَمْلِكُ إِلاَّ نَفْسِي وَ أَخِي فَافْرُقْ بَيْنَنا وَ بَيْنَ الْقَوْمِ الْفاسِقِينَ ( 25 ) قالَ فَإِنَّها مُحَرَّمَةٌ عَلَيْهِمْ أَرْبَعِينَ سَنَةً يَتِيهُونَ فِي الْأَرْضِ فَلا تَأْسَ عَلَى الْقَوْمِ الْفاسِقِينَ ( 26 )\r\nو موسى به قوم خود گفت : اى قوم من ! نعمتى را كه خدا بر شما ارزانى داشته است ياد كنيد ، كه از ميان شما پيامبران و پادشاهان پديد آورد و به شما چيزهايى عنايت كرد كه به هيچ‌يك از مردم جهان عنايت نكرده است . ( 20 )\r\nاى قوم من ! به زمين مقدّسى كه خدا برايتان مقرر كرده است داخل شويد و بازپس مگرديد كه زيان‌ديده بازمىگرديد . ( 21 )\r\nگفتند : اى موسى ! در آن‌جا مردمى جبّارند و ما به آن سرزمين درنياييم تا آن‌گاه كه آن جبّاران بيرون شوند . اگر\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nآنان از آن سرزمين بيرون شوند ، بدان داخل شويم . ( 22 )\r\nدو مرد از آنان كه پرهيزگارى پيشه داشتند و خدا نعمتشان عطا كرده بود گفتند : از اين دروازه بر آنان داخل شويد ، و چون به شهر درآمديد شما پيروز خواهيد شد . و بر خدا توكل كنيد اگر از مؤمنان هستيد . ( 23 )\r\nگفتند : اى موسى ! تا وقتى كه جبّاران در آن‌جايند هرگز بدان شهر داخل نخواهيم شد . ما اينجا مىنشينيم ، تو و پروردگارت برويد و با آنها نبرد كنيد . ( 24 )\r\nگفت : اى پروردگار من ! من تنها مالك نفس خويش و برادرم هستم . ميان من و اين مردم نافرمان جدايى بينداز . ( 25 )\r\n( خداوند ) فرمود : ورود به آن سرزمين به مدت چهل سال برايشان حرام شد و در آن بيابان سرگردان خواهند ماند . پس براى اين نافرمانان اندوهگين مباش . ( 26 )\r\n\r\nواژگان\r\nالجبّار : براى مبالغه است و در معناى اصلاح كردن امور به‌كار مىرود . گفته مىشود :\r\n« جبر كسره » ، هرگاه اصلاح كند آن را و « جبر الفقير » ، هرگاه پس از فقر به وى كمك مالى كند . و نيز اين واژه در نكوهش شخص متكبّر و خودخواه به‌كار مىرود و در اين جا ، مراد همين معناست . و هرگاه خداوند بدان وصف شود ، مراد اين است كه او آن‌قدر مرتبهء بلندى دارد كه هيچ‌كس به آن نمىرسد و حتّى خردها از درك كنه و حقيقت آن ناتوان است . از اين قبيل است سخن عرب : « نخلة جبّارة » ، هرگاه درخت خرما قامت بكشد و آن‌قدر بالا رود كه دست‌ها بدان نرسد .\r\nالتّيه : حيرت و سرگردان .\r\nالأسى : اندوهگين شدن .\r\n\r\nاعراب\r\n«  فَتَنْقَلِبُوا  » ، منصوب به « أن » كه پس از فاء در تقدير است ؛ چرا كه فعل در جواب نهى واقع شده است .  ما دامُوا  « ما » مصدريهء ظرفيه و مصدرى كه از اين فعل ريخته\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nمىشود بدل بعض است از «  أَبَداً  » . « ها » در «  هاهُنا  » براى تنبيه و « هنا » ظرف است و متعلّق به «  قاعِدُونَ  » .  « أَرْبَعِينَ سَنَةً »  ظرف و متعلّق به «  مُحَرَّمَةٌ  » و جملهء  « يَتِيهُونَ »  حال است از ضمير  « عَلَيْهِمْ »  .\r\n\r\nتفسير\r\nاين آيات ، قسمتى از داستان بنى اسرائيل است كه آن را به‌صورت پراكنده در چند سوره از قرآن بيان ، و برخى از قسمت‌هاى اين داستان را چندبار تكرار كرده است .\r\nهمان‌گونه كه ملاحظه مىكنيد ، آيات مزبور از لحاظ دلالت آشكار و از لحاظ معنا روشن است .\r\n وَ إِذْ قالَ مُوسى لِقَوْمِهِ يا قَوْمِ اذْكُرُوا نِعْمَتَ اللَّهِ عَلَيْكُمْ إِذْ جَعَلَ فِيكُمْ أَنْبِياءَ وَ جَعَلَكُمْ مُلُوكاً وَ آتاكُمْ ما لَمْ يُؤْتِ أَحَداً مِنَ الْعالَمِينَ .  موسى نعمت‌هاى خداوند را براى بنى اسرائيل يادآورى مىكند ، تا اين كار مقدّمه‌اى باشد براى فرمان جهادى كه به‌زودى به آنان خواهد داد و از ميان اين نعمت‌ها سه نعمت را برمىشمارد : اوّل ، خدا در ميان آنان پيامبرانى قرار داد ؛ دوم ، از ميان آنان پادشاهانى پديد آورد ؛ بدين‌معنا كه نعمت استقلال را به آنان داد تا خودشان بر خودشان حكومت كنند و [ بديهى است كه 
  ] نعمتى بالاتر از آزادى نيست ؛ سوم ، خدا با آنها به گونه‌اى رفتار كرد كه با هيچ‌كس نكرد و آن اين‌كه دشمنان آنان را بدون جنگ و جهاد به هلاكت رسانيد و بدون زحمت كاشت و برداشت ، منّ و سلوى برايشان فروفرستاد و نيز بدون اين‌كه آنها زمين را بكنند ، آب گوارا از دل سنگ برايشان بيرون آورد و بدون آن‌كه زحمت بكشند و ساختمانى بسازند ، ابر بالاى سرشان سايه افكند .\r\nبا بيان اين نعمت‌هاى سه‌گانه ، تفسير آيهء 47 از سورهء بقره را نيز به‌دست مىآوريم :\r\n « يا بَنِي إِسْرائِيلَ اذْكُرُوا نِعْمَتِيَ الَّتِي أَنْعَمْتُ عَلَيْكُمْ وَ أَنِّي فَضَّلْتُكُمْ عَلَى الْعالَمِينَ » ؛  بدين ترتيب كه برترى بنى اسرائيل بر اهل زمان خود ، به‌سبب فرستادن پيامبران از ميان\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nآنان ، استقلال آنان ، فرو فرستادن منّ و سلوى بر ايشان و ديگر نعمت‌ها بوده است ؛ به بيانى ديگر ، برترى بنى اسرائيل به‌سبب اخلاق و داشتن صفات نيكو نبوده ، بلكه به سبب رفتار نيكو با آنان بوده است .\r\n يا قَوْمِ ادْخُلُوا الْأَرْضَ الْمُقَدَّسَةَ الَّتِي كَتَبَ اللَّهُ لَكُمْ وَ لا تَرْتَدُّوا عَلى أَدْبارِكُمْ فَتَنْقَلِبُوا خاسِرِينَ .  پس از آن‌كه موسى عليه السّلام نعمت‌هايى را كه خدا به بنى اسرائيل داده است يادآورى كرد ، به آنان دستور داد تا با ساكنان فلسطين بجنگند . [ در آن زمان 
  ] حيتىها و كنعانىها در آن‌جا سكونت داشتند . همچنين ، موسى عليه السّلام فرمان صادر كرد كه آنها بايد در جنگ ، صبر و پايدارى از خود نشان دهند . خداوند در آن دوره ، به آنها وعده داده بود كه در آن سرزمين سكونت پيدا خواهند كرد و سخن موسى عليه السّلام :  « كَتَبَ اللَّهُ لَكُمْ » ،  به همين وعده اشاره دارد و معنايش اين نيست كه سرزمين فلسطين ، چنان‌كه يهود تصور مىكنند ، مال خالص آنهاست .\r\nلكن قوم موسى از روى ترس و ناتوانى گفتند :\r\n قالُوا يا مُوسى إِنَّ فِيها قَوْماً جَبَّارِينَ وَ إِنَّا لَنْ نَدْخُلَها حَتَّى يَخْرُجُوا مِنْها فَإِنْ يَخْرُجُوا مِنْها فَإِنَّا داخِلُونَ .  آنها مىخواستند پيروزى را ارزان و با كمال راحتى به دست آورند ، نه كشته دهند و نه زخمى ، چنان‌كه دشمن آنان ، فرعون در ميان امواج آب غرق گرديد . لكن از ميان آنها دو مرد صالح به‌پا خاستند و به ارشاد پرداختند و آنها را به فرمانبردارى از خدا و پيامبر او تشويق كردند . خداوند در سخنان خود به اين دو تن اشاره مىكند :\r\n قالَ رَجُلانِ مِنَ الَّذِينَ يَخافُونَ أَنْعَمَ اللَّهُ عَلَيْهِمَا ادْخُلُوا عَلَيْهِمُ الْبابَ فَإِذا دَخَلْتُمُوهُ فَإِنَّكُمْ غالِبُونَ وَ عَلَى اللَّهِ فَتَوَكَّلُوا إِنْ كُنْتُمْ مُؤْمِنِينَ ؛  يعنى با آنها در داخل خانه‌هايشان بجنگيد تا شكست بخورند و خوار گردند ؛ امّا مشروط به اين‌كه همچون مؤمنان اخلاصمند حقيقتا به خدا توكّل كنيد . لكن بنى اسرائيل به همان خوى و عادت خود ، يعنى دشمنى ، نافرمانى ، بىشرمى و خودخواهى بازگشتند .\r\n قالُوا يا مُوسى إِنَّا لَنْ نَدْخُلَها أَبَداً ما دامُوا فِيها فَاذْهَبْ أَنْتَ وَ رَبُّكَ فَقاتِلا إِنَّا هاهُنا \r\n\r\n","description":"","footnote":"","page_name":" 74 ","page_number":74},
  {"content":"\r\n\r\n قاعِدُونَ .  مىبينيد كه آنها چگونه جرئت مخالفت خدا و پيامبرش را به خود مىدهند .\r\nمىبينيد اين بىشرمى و خودخواهى را [ كه به موسى مىگويند 
  ] :  « فَاذْهَبْ أَنْتَ وَ رَبُّكَ » . \r\nآرى ، خداوند زمانى خداى بنى اسرائيل است كه منافع شخصى آنان را تأمين كند ، آنها را به‌چيزى كه موجب زحمتشان گردد مكلّف نسازد و دشمنانشان را بكشد ، در حالى كه آنان در جاى خود نشسته و در امن و امان باشند . امّا اگر با كوچك‌ترين تكليفى خاطر آنها را آزرده سازد در آن صورت ، پروردگار موسى خواهد بود ، نه پروردگار آنها . معناى اين سخن در واقع آن است كه تنها پروردگار آنان ، كه استحقاق عبادت و سپاس از سوى آنها را دارد ، هوس‌ها و شهوت‌هاى آنان است .\r\nحقّ آن است كه پديدهء فوق ، تنها به يهوديان اختصاص ندارد ، بلكه تمامى كسانى كه خدا را صرفا در زبان عبادت مىكنند دربر مىگيرد و چه‌قدر زيادند امثال اين اشخاص در ميان مسلمانان و مسيحيان .\r\n قالَ رَبِّ إِنِّي لا أَمْلِكُ إِلَّا نَفْسِي وَ أَخِي .  موسى عليه السّلام به‌سوى پروردگارش روى مىآورد و از غربت خود در ميان قومش ، پس از تلاش فراوان و رنج طولانى براى آنان ، شكايت مىكند :  « إِنِّي لا أَمْلِكُ إِلَّا نَفْسِي وَ أَخِي »  و كسى كه فرمان برده نشود ، تدبير و فرمان ندارد .  فَافْرُقْ بَيْنَنا وَ بَيْنَ الْقَوْمِ الْفاسِقِينَ .  پس از آن‌كه قوم موسى ، پيمان خدا را شكستند . او چاره‌اى نداشت جز اين‌كه از خدا بخواهد كه ميان وى و قومش فاصله بيندازد .\r\n قالَ فَإِنَّها مُحَرَّمَةٌ عَلَيْهِمْ أَرْبَعِينَ سَنَةً يَتِيهُونَ فِي الْأَرْضِ فَلا تَأْسَ عَلَى الْقَوْمِ الْفاسِقِينَ .  كيفر بنى اسرائيل اين شد كه در صحراى بىآب و علف سينا سرگردان شوند و در اين بيابان راه بروند ؛ لكن راه به جايى نبرند و ندانند كه سر منزلشان كجاست و بدين ترتيب ، چهل سال سرگردان شدند ، تا آن‌جا كه بزرگانشان از بين رفتند و نسل تازه‌اى به‌وجود آمد .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\n\r\nقابيل و هابيل\r\n\r\n[ سوره المائدة ( 5 ) : آيات 27 تا 31 
  ]\r\nوَ اتْلُ عَلَيْهِمْ نَبَأَ ابْنَيْ آدَمَ بِالْحَقِّ إِذْ قَرَّبا قُرْباناً فَتُقُبِّلَ مِنْ أَحَدِهِما وَ لَمْ يُتَقَبَّلْ مِنَ الْآخَرِ قالَ لَأَقْتُلَنَّكَ قالَ إِنَّما يَتَقَبَّلُ اللَّهُ مِنَ الْمُتَّقِينَ ( 27 ) لَئِنْ بَسَطْتَ إِلَيَّ يَدَكَ لِتَقْتُلَنِي ما أَنَا بِباسِطٍ يَدِيَ إِلَيْكَ لِأَقْتُلَكَ إِنِّي أَخافُ اللَّهَ رَبَّ الْعالَمِينَ ( 28 ) إِنِّي أُرِيدُ أَنْ تَبُوءَ بِإِثْمِي وَ إِثْمِكَ فَتَكُونَ مِنْ أَصْحابِ النَّارِ وَ ذلِكَ جَزاءُ الظَّالِمِينَ ( 29 ) فَطَوَّعَتْ لَهُ نَفْسُهُ قَتْلَ أَخِيهِ فَقَتَلَهُ فَأَصْبَحَ مِنَ الْخاسِرِينَ ( 30 ) فَبَعَثَ اللَّهُ غُراباً يَبْحَثُ فِي الْأَرْضِ لِيُرِيَهُ كَيْفَ يُوارِي سَوْأَةَ أَخِيهِ قالَ يا وَيْلَتى أَ عَجَزْتُ أَنْ أَكُونَ مِثْلَ هذَا الْغُرابِ فَأُوارِيَ سَوْأَةَ أَخِي فَأَصْبَحَ مِنَ النَّادِمِينَ ( 31 )\r\nو داستان راستين دو پسر آدم را برايشان بخوان ، آن‌گاه كه قربانى كردند . از يكىشان پذيرفته آمد و از ديگرى پذيرفته نشد . گفت : تو را مىكشم . گفت : خدا قربانى پرهيزگاران را مىپذيرد . ( 27 )\r\nاگر تو بر من دست گشايى و مرا بكشى ، من بر تو دست نگشايم كه تو را بكشم . من از خدا كه پروردگار جهانيان است مىترسم . ( 28 )\r\nمىخواهم كه هم گناه مرا به گردن گيرى و هم گناه خود را ، تا از دوزخيان گردى كه اين است پاداش ستمكاران . ( 29 )\r\nنفسش او را به كشتن برادر ترغيب كرد و او را كشت و از زيانكاران گرديد . ( 30 )\r\nخدا كلاغى را واداشت تا زمين را بكاود و به او بياموزد كه چگونه جسد برادر خود پنهان سازد . گفت :\r\nواى بر من ! در پنهان كردن جسد برادرم از اين كلاغ هم عاجزترم و در زمرهء پشيمانان درآمد . ( 31 )\r\n\r\n","description":"","footnote":"","page_name":" 76 ","page_number":76},
  {"content":"\r\n\r\n\r\nواژگان\r\nالقربان : مصدر است نظير شكران و كفران . مراد از آن در اينجا ، اسم مفعول است ؛ يعنى چيزى كه با آن به خدا تقرّب مىجويند ؛ همانند حيواناتى كه ذبح مىكنند و چيزهاى ديگر . بنابراين ، قربان نظير خلق است كه به معناى مخلوق مىباشد .\r\nالبسط : پهن كردن و گسترش دادن ، متضادّ قبض ( جمع كردن ) .\r\nباء بوءا : برگشت چگونه برگشتنى .\r\nفطوّعت له نفسه : نفسش براى او زينت بخشيد .\r\nالسّوأة : چيزى كه آشكار كردنش زشت است .\r\nالويل : حلول كردن بدى ، و نيز واژهء ويلة به معناى رسوايى هم به‌كار مىرود ، و در اينجا مراد همين معناى اخير است و گويى او گفته است : چه رسوايى !\r\n\r\nاعراب\r\n « إِذْ قَرَّبا قُرْباناً » ؛  يعنى هر كدام از آنها يك قربانى كرد ؛ نظير سخن خداوند :\r\n « فَاجْلِدُوهُمْ ثَمانِينَ جَلْدَةً » ؛  يعنى هركدام از آنها را هشتاد تازيانه بزنيد . «  كَيْفَ  » حال است از ضمير «  يُوارِي  » . جملهء  « يُوارِي »  مفعول دوم براى « يريه » .  « يا وَيْلَتى »  در اين‌جا براى ندا كردن آدميان نيست ، بلكه براى اظهار رسوايى نفس و بدين معناست : اى رسوايى ! حاضر شو كه اينك وقت توست . از اين قبيل است واعجباه ؛ يعنى اى شگفتى ! اكنون وقت توست .\r\n\r\nتفسير\r\nداستان‌سرايان و بسيارى از مفسّران ، از داستان دو پسر آدم افسانه‌ها حكايت\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nكرده‌اند كه جز اسرائيليات هيچ منبعى ندارند . ما آنچه را ظاهر آيات بدان دلالت دارد به‌صورت زير خلاصه مىكنيم :\r\nچنان‌كه پيداست ، دو طرف درگير [ در داستان 
  ] عبارتند از : دو پسر آدم كه مستقيما از صلب او به‌دنيا آمدند . لكن خداوند نام آنها را آشكارا بيان نكرده است . مورّخان و مفسّران مىگويند : نام كشنده ، قابيل و نام كشته‌شده ، هابيل بود . سبب درگيرى و اختلاف آنان ، اين بود كه هركدام براى خدا قربانى مىكند و خداى بزرگ از هابيل مىپذيرد و از قابيل نمىپذيرد . آيات ، نوع قربانى و نيز چگونگى پذيرفتن از هابيل و نپذيرفتن از قابيل را متذكر نشده است .\r\nپس از اين جريان ، خشم قابيل برانگيخته مىشود و برادرش را به كشتن تهديد مىكند . هابيل به او مىگويد : تو بر خود جنايت مىكنى و بر من سرزنشى نيست ؛ زيرا خدا از پرهيزگاران قبول مىكند و تو از آنان نيستى . اگر تو بخواهى مرا بكشى ، من مقابله به مثل نخواهم كرد و در جنايت تو همين بس كه گناه كشتن مرا به عهده گيرى ، و اين افزون بر گناهى خواهد شد كه باعث قبول نشدن قربانىات گرديد .\r\nامّا اين سخنان ، هيچ تأثيرى بر دل قابيل نگذاشت ، بلكه برعكس دشمنى او را افزايش داد . او نقشه‌اى كه در سر داشت عمدا اجرا كرد و پس از آن‌كه برادرش به جنازه‌اى بىجان تبديل شد ، نمىدانست چگونه او را پنهان كند . از اين‌رو ، خداوند كلاغى را فرستاد . اين كلاغ با پاها و منقارش ، گودالى حفر كرد . وقتى قابيل آن را ديد از حالت سردرگمى بيرون آمد و از كار كلاغ ياد گرفت كه چگونه جسم برادر را به خاك بسپارد . لكن وى پس از آن‌كه به بزرگى جنايت پى برد ، از پشيمانى دستش را گاز مىگرفت و نيز متوجه شد كه از لحاظ درك و فهم از كلاغ هم پست‌تر بوده است .\r\nاين ، خلاصهء داستان بود ، آن‌چنان كه آيات بر آن دلالت دارد . بدين مناسبت به اختلاف مشهورى كه از دير زمان ، ميان علماى اخلاق وجود دارد اشاره مىكنيم و آن\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nاين‌كه آيا انسان ، طبيعتا بدخواه است يا خيرخواه ؟ بسيارى از مفسّران براى اثبات اين ادّعا كه انسان ذاتا بدخواه و شرور است به داستان فوق استناد كرده‌اند . درست آن است كه در هر انسانى حتّى بهترين يا بدترين انسان‌ها ، فطرتا هم استعداد نيكى وجود دارد و هم استعداد بدى . تفاوتى كه ميان افراد وجود دارد ، اين است كه برخى داراى عقل كامل و دين استوارند كه جلو گرايش‌هاى آنان به سوى بدى را مىگيرد و برخى ديگر كه عقل و يا دينشان ضعيف است ، در پى هوس‌ها و شهوت‌ها مىروند .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\n\r\nفرد و گروه در اسلام\r\n\r\n[ سوره المائدة ( 5 ) : آيه 32 
  ]\r\nمِنْ أَجْلِ ذلِكَ كَتَبْنا عَلى بَنِي إِسْرائِيلَ أَنَّهُ مَنْ قَتَلَ نَفْساً بِغَيْرِ نَفْسٍ أَوْ فَسادٍ فِي الْأَرْضِ فَكَأَنَّما قَتَلَ النَّاسَ جَمِيعاً وَ مَنْ أَحْياها فَكَأَنَّما أَحْيَا النَّاسَ جَمِيعاً وَ لَقَدْ جاءَتْهُمْ رُسُلُنا بِالْبَيِّناتِ ثُمَّ إِنَّ كَثِيراً مِنْهُمْ بَعْدَ ذلِكَ فِي الْأَرْضِ لَمُسْرِفُونَ ( 32 )\r\nاز اين‌رو ، بر بنى اسرائيل مقرر داشتيم كه هركس كسى ديگر را نه به قصاص قتل كسى يا ارتكاب فسادى بر روى زمين بكشد ، چنان است كه همهء مردم را كشته باشد . و هركس كه به او حيات بخشد چون كسى است كه همهء مردم را حيات بخشيده باشد . و به تحقيق پيامبران ما همراه با دليل روشن بر آنها مبعوث شدند ، باز هم بسيارى از آنها همچنان بر روى زمين از حدّ خويش تجاوز مىكردند . ( 32 )\r\n\r\nواژگان\r\nمن أجل ذلك : به سبب آن .\r\nالإسراف : از حدّ اعتدال فراتر رفتن .\r\n\r\nاعراب\r\n « مِنْ أَجْلِ ذلِكَ » ،  متعلّق است به  « كَتَبْنا »  . « ها » در « أنّه » ، ضمير شأن و مصدرى كه از\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nانّ و مابعدش ريخته مىشود ، مفعول است براى «  كَتَبْنا  » . « من » شرطيّه است . «  بِغَيْرِ  » متعلق به محذوف و حال از ضمير مستتر در «  قَتَلَ  » مىباشد . «  بَعْدَ  » ظرف و متعلّق به « مسرفون » است .\r\n\r\nتفسير\r\n مِنْ أَجْلِ ذلِكَ كَتَبْنا عَلى بَنِي إِسْرائِيلَ .  داستان پسران آدم عليه السّلام اين موضوع را آشكار كرد كه در ميان مردم دو نوع انسان وجود دارد : متجاوز و ستم‌ديده . خدا براى حمايت از ستم‌ديده و نيز براى حفظ حيات و نظام آن ، براى هر متجاوزى ، كيفرى قرار داد كه سزاوار آن است .\r\nو كشتن بيگناهان را بزرگ‌ترين جنايت دانست . براين‌اساس ، سخن خدا :  « مِنْ أَجْلِ ذلِكَ »  به اصل جنايت قتل اشاره دارد نه به ماجراى قابيل و برادرش هابيل ، هرچند همين ماجرا سبب وضع قانون كيفر قتل بوده است ؛ چنان‌كه [ در ميان بشر 
  ] با رخ دادن حادثهء خاصّى ، دولت ، قانون عامّى را وضع مىكند .\r\nسؤال : مجازات قتل ، هم بنى اسرائيل را شامل مىشود و هم ديگران را . بنابراين ، چرا در آيه تنها بنى اسرائيل ذكر شده است ؟\r\nپاسخ : درست است كه اين مجازات و مجازات‌هاى ديگر ، هم بنى اسرائيل را در بر مىگيرد و هم ديگران را ؛ لكن خداوند بدان جهت ، تنها آنان را يادآور شده است كه ايشان جسورترين آفريدگان خدا در كشتار و ريختن خون بندگان او هستند . گواه اين مدّعا ، تورات آنان مىباشد كه كشتن زنان و كودكان را براى آنها مباح كرده است .\r\nهمچنين ، در تاريخ قديم يهود ، كشتار پيامبران و در تاريخ جديد آنها رفتارشان در فلسطين ، گواهى ديگر عليه آنان است .\r\n أَنَّهُ مَنْ قَتَلَ نَفْساً بِغَيْرِ نَفْسٍ أَوْ فَسادٍ فِي الْأَرْضِ .   « فَسادٍ فِي الْأَرْضِ » ،  عطف بر «  نَفْسٍ  » است ، نه بر « غير » و تقدير : « أو غير فساد فى الأرض » مىباشد . معناى آيه اين\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nاست اگر كسى از روى تجاوز كسى ديگر را بكشد ، كشتن او شرعا جايز است و نيز اگر كسى بخواهد در زمين ، فساد ايجاد كند ، جايز است كشته شود تا به سزاى عملش برسد و زندگى و امنيت مردم تأمين گردد .\r\nامّا اگر كسى انسانى بيگناه و صلح‌طلب را بكشد  فَكَأَنَّما قَتَلَ النَّاسَ جَمِيعاً ؛  گويى همه مردم را كشته است . مفسّران در توجيه اين موضوع كه چرا قتل فردى ، به قتل گروهى و زنده كردن فرد ، به زنده كردن تمام مردم تشبيه شده ، اختلاف نظر دارند :\r\nبرخى مىگويند : اين تشبيه ، يك نوع مبالغه در جلوگيرى از وقوع جنايت قتل و تشويق به نجات دادن جان انسان از مهلكه‌هايى چون غرق شدن و آتش‌سوزى و نيز كمك به مصيبت‌زده است .\r\nبرخى مىگويند : اين تشبيه ، بيان ماهيت وجودى كشنده و نيكوكار است ؛ بدين‌ترتيب كه اگر كسى يك نفر را بكشد ، [ اگر بتواند 
  ] تمام مردم را مىكشد . چنان‌كه مىگويند : « كسى كه تخم‌مرغ مىدزدد ، شتر هم خواهد دزديد » . « 1 » و اگر كسى با انگيزهء احسان و نيكوكارى ، به يك نفر نيكى كند ، به همهء مردم نيكى خواهد كرد .\r\nبرخى مىگويند : اين تشبيه به منظور بيان سرشت طبيعى در انسان است و اين سرشت طبيعى در جزء و كل به صورت يكسان تجسّم پيدا مىكند ، نه با افزايش افراد افزوده مىشود و نه با كم شدن آنان كاهش مىيابد .\r\nآنچه ما از آيه مىفهميم آن است كه از ديدگاه اسلام ، خود فرد مستقلا هدف است ، نه اين‌كه وسيله‌اى باشد براى ديگرى و نيز همو از حرمت و كرامت خاصّى برخوردار است . و تجاوز به او تجاوز به انسانيت به‌شمار مىرود ؛ انسانيتى كه در او و در همهء مردم تجلّى يافته است و احسان به او ، احسان به تمام مردم خواهد بود .\r\nسؤال : اين سخن ، يك نوع عظمت دادن خيالى به فرد و فدا كردن جامعه براى اوست ، با اين‌كه حقّ و عدالت ، عكس آن را اقتضا مىكند ؟\r\n\r\n\r\n","description":"","footnote":"\r\n( 1 ) . من اين مضمون را عينا در برخى احاديث منقول از پيامبر صلّى اللّه عليه و آله ديدم .\r\n","page_name":" 82 ","page_number":82},
  {"content":"\r\n\r\nپاسخ : مراد از منفعت فرد ، منفعتى نيست كه باعث از بين رفتن منافع جامعه شود و يا با آن در تضاد باشد و نيز مقصود از فرد ، كسى نيست كه بخواهد به حساب ديگران زندگى كند ؛ زيرا چنين فردى به معناى درست كلمه ، انسان به‌شمار نمىآيد ، بلكه از ديدگاه اسلام بزرگ‌ترين دشمن انسانيت به‌شمار مىرود و سخن خداوند :  « أَوْ فَسادٍ فِي الْأَرْضِ »  اشاره به همين موضوع دارد . مقصود از فرد كسى است كه منفعت خود را از منفعت جامعه بگيرد و زندگى خود را در زندگى جامعه و كرامت خود را در كرامت آن بداند . وانگهى مراد از منافع جامعه ، منافع تمام افراد آن است ؛ زيرا جامعه عبارت از مجموعه‌اى از صفرها نيست ، بلكه جامعه از مجموعهء افراد تشكيل مىشود . بنابراين ، هر جامعه‌اى كه حتى يك ضعيف در آن يافت شود كه از گرفتن يكى از حقوق خود بيم داشته باشد ، كيان اين جامعه ، ناتوان و اوضاع آن نابه‌سامان است ، نظير بدنى كه برخى از اعضايش فاسد باشد و يا خانه‌اى كه يكى از پايه‌هايش ويران گردد .\r\nبراين‌اساس ، مصلحت فرد و جامعه كامل‌كنندهء يكديگر هستند ؛ يعنى يكى ، ديگرى را به كمال مىرساند و از يكديگر جدا نمىشوند .\r\n وَ لَقَدْ جاءَتْهُمْ رُسُلُنا بِالْبَيِّناتِ ثُمَّ إِنَّ كَثِيراً مِنْهُمْ بَعْدَ ذلِكَ فِي الْأَرْضِ لَمُسْرِفُونَ ؛  يعنى پيامبران الهى ، حكم خدا را به يهود رساندند و از طريق وحىاى كه از سوى خدا به آنان شده بود گفتند : « هركس ، كس ديگر را نه به قصاص قتل كسى يا ارتكاب فسادى بر روى زمين بكشد ، چنان است كه همهء مردم را كشته باشد . . . » ؛ لكن بسيارى از يهوديان به اين هشدار توجّهى نكردند و همچنان به ريختن خون‌ها و هتك حرمت‌ها ادامه دادند . جملهء  « بَعْدَ ذلِكَ »  اشاره به اين دارد كه علىرغم تمام شدن حجّت بر آنان و قطع هرگونه بهانه‌اى كه ممكن بود بدان توسط جويند ، آنها هر كارى كه مىخواستند انجام دادند و اين ، موضع قرآن در برابر هر منكر حق است كه با منطق ، عليه او دليل مىآورد و با حكمت وى را به سوى حق فرامىخواند ، تا آن‌جا كه اگر او همچنان بر انكارش پافشارى كند ، اين عملش نشان‌دهندهء دشمنى او با خود حقّ است ، نه با شخص دعوت‌كننده .\r\n\r\n","description":"","footnote":"","page_name":" 83 ","page_number":83},
  {"content":"\r\n\r\n\r\nكيفر تباهكاران\r\n\r\n[ سوره المائدة ( 5 ) : آيات 33 تا 34 
  ]\r\nإِنَّما جَزاءُ الَّذِينَ يُحارِبُونَ اللَّهَ وَ رَسُولَهُ وَ يَسْعَوْنَ فِي الْأَرْضِ فَساداً أَنْ يُقَتَّلُوا أَوْ يُصَلَّبُوا أَوْ تُقَطَّعَ أَيْدِيهِمْ وَ أَرْجُلُهُمْ مِنْ خِلافٍ أَوْ يُنْفَوْا مِنَ الْأَرْضِ ذلِكَ لَهُمْ خِزْيٌ فِي الدُّنْيا وَ لَهُمْ فِي الْآخِرَةِ عَذابٌ عَظِيمٌ ( 33 ) إِلاَّ الَّذِينَ تابُوا مِنْ قَبْلِ أَنْ تَقْدِرُوا عَلَيْهِمْ فَاعْلَمُوا أَنَّ اللَّهَ غَفُورٌ رَحِيمٌ ( 34 )\r\nجزاى كسانى كه با خدا و پيامبرش جنگ مىكنند و در زمين به فساد مىكوشند ، آن است كه كشته شوند ، يا بر دار گردند ، يا دست‌ها و پاهايشان يكى از چپ و يكى از راست بريده شود ، يا از سرزمين خود تبعيد شوند . اينها رسوايىشان در اين جهان است و در آخرت نيز به عذابى بزرگ گرفتار آيند . ( 33 )\r\nمگر كسانى كه قبل از قدرت يافتن شما بر آنها توبه نمايند ، پس بدانيد به‌درستى كه خداوند آمرزندهء مهربان است . ( 34 )\r\n\r\nواژگان\r\nتقطيع الأيدى و الأرجل من خلاف : يعنى هرگاه دست راست قطع شود ، پاى چپ قطع مىشود و برعكس .\r\nالخزى : ذلّت و رسوايى .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\n\r\nاعراب\r\n«  جَزاءُ  » مبتدا . «  فَساداً  » مصدر و در موضع حال از « واو » در «  يَسْعَوْنَ  » و معنا چنين است : « يسعون فى الأرض مفسدين » . مصدرى كه از  « أَنْ يُقَتَّلُوا »  ريخته مىشود خبر است براى «  جَزاءُ  » .  « مِنْ خِلافٍ »  متعلق به محذوف و حال از  « أَيْدِيهِمْ وَ أَرْجُلُهُمْ » . \r\n«  ذلِكَ  » مبتداى اوّل و «  خِزْيٌ  » مبتداى دوم و «  لَهُمْ  » خبر آن . مبتداى دوم با خبرش ، خبر مبتداى اوّل .  « فِي الدُّنْيا »  متعلق به محذوف و صفت براى «  خِزْيٌ  » .  « إِلَّا الَّذِينَ »  در محلّ نصب ، بنابراين‌كه مستثناى متصل است از واو  « يُحارِبُونَ »  .\r\n\r\nتفسير\r\n إِنَّما جَزاءُ الَّذِينَ يُحارِبُونَ اللَّهَ وَ رَسُولَهُ وَ يَسْعَوْنَ فِي الْأَرْضِ فَساداً .  مراد از جنگ با خدا و پيامبرش آن است كه تجاوز به مردم ، تجاوز به خدا و پيامبر محسوب مىشود . از اين‌رو ، يكى از حدود خداوند دربارهء تجاوزگر اجرا مىشود . مراد از فساد در زمين در اين جا قطع طريق و راهزنى است . در اين جنايت ، چند جنايت ديگر نيز اتفاق مىافتد : ترساندن كسانى كه [ در سايهء حكومت اسلامى 
  ] در امنيت هستند ؛ سرپيچى از دستور حكومت ؛ ارتكاب جنايت به‌طور آشكار ؛ ريختن خون ، غارت اموال و احيانا از بين بردن آبرو و حيثيت مردم . از اين‌جهت ، خداوند كيفر قطّاع الطّريق [ راهزنان 
  ] را در ضمن سخنان خود به‌ترتيب زير بيان فرموده است :\r\n أَنْ يُقَتَّلُوا أَوْ يُصَلَّبُوا أَوْ تُقَطَّعَ أَيْدِيهِمْ وَ أَرْجُلُهُمْ مِنْ خِلافٍ أَوْ يُنْفَوْا مِنَ الْأَرْضِ ذلِكَ لَهُمْ خِزْيٌ فِي الدُّنْيا وَ لَهُمْ فِي الْآخِرَةِ عَذابٌ عَظِيمٌ .  مراد از مفسد در اين‌جا هركسى است كه سلاح برگيرد تا مردم را با زدن ، يا كشتن ، يا غارت ، يا اهانت يا تجاوز به آبرو و حيثيت ، تهديد كند و تفاوت نمىكند كه اين شخص مسلمان باشد يا غير مسلمان و اين كار را در خشكى انجام دهد يا در دريا ، در شب باشد يا در روز ، در شهر باشد يا در\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nغير شهر ، به شمشير مسلّح باشد ، يا تپانچه ، يا چماق و يا سنگ . بنابراين ، ميزان آن است كه جان ، يا مال و يا آبروى مردم را در معرض تهديد قرار دهد . آيه چهار نوع مجازات را براى چنين فردى برمىشمارد :\r\n1 . كشتن . اين واژه به شكل صيغهء مبالغه آمده است « 1 » تا به اين نكته اشاره كند كه كشتن او امرى حتمى است ؛ بدين معنا كه اگر فرد « راهزن » كسى را بكشد و ولىّ مقتول او را ببخشايد ، بخشوده نمىشود . خدمت امام صادق عليه السّلام عرض كردند : اگر اولياى مقتول بخواهند ديه بگيرند و قاتل را رها كنند ، آيا آنان حقّ چنين كارى را دارند ؟\r\nامام عليه السّلام فرمود : خير . او بايد كشته شود .\r\n2 . به دار آويختن . اين واژه نيز همانند قتل به شكل صيغهء مبالغه آمده است ؛ امّا چگونگى به دار آويختن به همان ترتيبى مىباشد كه در ميان مردم معمول است .\r\n3 . بريدن دست و پا ، يكى از راست و يكى از چپ ؛ بدين معنا كه هرگاه دست راست قطع گردد ، بايد پاى چپ قطع شود [ و بر عكس 
  ] . مبالغه در مجازات سوم به مراتب آشكارتر از مبالغه در مجازات اوّل و دوم است ؛ چرا كه بريدن تكرار شده است .\r\n4 . تبعيد فرد « راهزن » به شهرى دور از شهر خود او كه در آن احساس غربت كند .\r\nابو حنيفه گفته است : مراد از تبعيد ، زندان است .\r\nصاحب المنار بر سخن ابو حنيفه اين تعليقه را آورده است : « گفتهء او از تمامى گفته‌ها شگفت‌آورتر است » .\r\nمذاهب اسلامى دربارهء چگونگى اجراى اين مجازات‌ها اختلاف نظر دارند : آيا به گونه تخيير است و يا هر مجازات به فرد خاصّى اختصاص و به مقدار فساد او بستگى دارد ؟\r\nشيعهء اماميه مىگويد : واژهء «  أَوْ  » بر تخيير دلالت دارد . بنابراين ، انتخاب نوع\r\n\r\n\r\n","description":"","footnote":"\r\n( 1 ) . فعل «  يُقَتَّلُوا  » در آيه از باب تفعيل است و يكى از معانى باب تفعيل ، « تكثير و مبالغه » مىباشد . ( مترجم )\r\n","page_name":" 86 ","page_number":86},
  {"content":"\r\n\r\nمجازات به نظر حاكم بستگى دارد و او هريك از اين مجازات‌ها ، يعنى كشتن ، به دار زدن ، بريدن دست و پا و تبعيد را ، كه بتواند مفسده را دفع و مصلحت را تأمين نمايد ، به اجرا مىگذارد . عقيدهء مالكيّه نيز به نظريهء شيعه نزديك است .\r\nشافعيه مىگويد : اين مجازات‌ها با اختلاف جنايت ، تفاوت پيدا مىكند ؛ مثلا ، كسى كه تنها به كشتن كسى بسنده كند ، كشته مىشود و كسى كه فردى را بكشد و نيز مال او را بگيرد ، هم كشته مىشود و هم پس از كشته شدن ، مدّت سه روز به دار آويخته مىشود . و كسى كه تنها مال كسى را بگيرد ، دست راست و پاى چپ او بريده مىشود و كسى كه راه را ناامن سازد ، بدون آن‌كه كسى را بكشد و يا مال او را بگيرد ، تبعيد مىشود .\r\nحنفيه مىگويد : اگر مال كسى را بگيرد و نيز او را بكشد ، حاكم مخيّر است ميان اين كه دست و پاى او را يكى از چپ و يكى از راست قطع كند ، يا او را بكشد و به دار نزند و يا هم بكشد و هم به دار بزند . همچنين ، از ديدگاه حنفيه ، راهزن بايد زنده به دار آويخته شود و شكم او به وسيله نيزه‌اى شكافته گردد تا بميرد و نيز بيش از سه روز نبايد بر سر دار بماند .\r\n إِلَّا الَّذِينَ تابُوا مِنْ قَبْلِ أَنْ تَقْدِرُوا عَلَيْهِمْ فَاعْلَمُوا أَنَّ اللَّهَ غَفُورٌ رَحِيمٌ .  هرگاه راهزن به ميل خود و پيش از دستگيرى توبه كند ، مجازات او ساقط مىشود ؛ زيرا فلسفهء مجازات ، بازداشتن فرد جنايتكار از تبهكارى است و اگر او خود ، از اين كار صرف نظر كرد ، سبب مجازات او از بين مىرود . اين قانون ، بهترين نمونه براى انسانى بودن شريعت اسلامى و عظمت آن است .\r\nشايستهء ذكر است كه توبهء جانى پيش از دستگيرى ، موجب سقوط مجازات تأديبى و اخلاقى وى مىشود ؛ امّا حقوق مادّى مردم بايد از او ستانده شود . بنابراين ، اگر فرد راهزن ، مالى را از كسى گرفته باشد بايد آن مال ، يا مثل و يا قيمت آن‌را ، در صورتى كه تلف كرده باشد ، به وى برگرداند و اگر كسى را كشته باشد ، اولياى مقتول در صورتى كه بخواهند مىتوانند او را قصاص كنند .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\n\r\nتقرّب جستن به خدا\r\n\r\n[ سوره المائدة ( 5 ) : آيات 35 تا 37 
  ]\r\nيا أَيُّهَا الَّذِينَ آمَنُوا اتَّقُوا اللَّهَ وَ ابْتَغُوا إِلَيْهِ الْوَسِيلَةَ وَ جاهِدُوا فِي سَبِيلِهِ لَعَلَّكُمْ تُفْلِحُونَ ( 35 ) إِنَّ الَّذِينَ كَفَرُوا لَوْ أَنَّ لَهُمْ ما فِي الْأَرْضِ جَمِيعاً وَ مِثْلَهُ مَعَهُ لِيَفْتَدُوا بِهِ مِنْ عَذابِ يَوْمِ الْقِيامَةِ ما تُقُبِّلَ مِنْهُمْ وَ لَهُمْ عَذابٌ أَلِيمٌ ( 36 ) يُرِيدُونَ أَنْ يَخْرُجُوا مِنَ النَّارِ وَ ما هُمْ بِخارِجِينَ مِنْها وَ لَهُمْ عَذابٌ مُقِيمٌ ( 37 )\r\nاى كسانى كه ايمان آورده‌ايد ! از خدا بترسيد و به او تقرّب جوييد و در راهش جهاد كنيد .\r\nباشد كه رستگار گرديد . ( 35 )\r\nآنان كه كافر شده‌اند اگر همهء آنچه در روى زمين است و همانند آن متعلّق به آنها باشد و بخواهند خود را با آن از عذاب روز قيامت بازخرند ، از ايشان پذيرفته نيايد و به عذاب دردآور گرفتار آيند . ( 36 )\r\nمىخواهند كه از آتش بيرون آيند ، در حالىكه بيرون‌آمدنى نباشند و عذابشان پاينده است . ( 37 )\r\n\r\nواژگان\r\nالوسيلة : پيوند ، نزديك شدن . چنان‌كه مىگويى : « توسّلت اليه ؛ يعنى به او نزديكى جستم » .\r\n\r\nاعراب\r\n « ما فِي الْأَرْضِ »  اسم «  إِنَّ  » و «  لَهُمْ  » خبر آن است . مصدرى كه از أنّ و مابعدش\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nريخته مىشود فاعل براى فعل محذوف و تقدير : « لو ثبت انّ لهم » است .  « لَوْ »  و جوابش خبر  « إِنَّ الَّذِينَ »  مىباشد .\r\n\r\nتفسير\r\n يا أَيُّهَا الَّذِينَ آمَنُوا اتَّقُوا اللَّهَ وَ ابْتَغُوا إِلَيْهِ الْوَسِيلَةَ وَ جاهِدُوا فِي سَبِيلِهِ لَعَلَّكُمْ تُفْلِحُونَ .  تقواى خدا ، تقرّب جستن به او و جهاد در راه او ، همگى واژه‌هايى هستند كه يك يا چند معناى بهم پيوسته و مرتبط با يكديگر دارند ؛ چرا كه تقواى خدا به معناى پرهيز كردن از خشم او و تقرّب جستن به او ، به معناى به‌دست آوردن خشنودى اوست ، و جهاد در راه خدا هر دو معنا را دربر دارد .\r\nبهترين وسيله‌اى كه متوسلان با آن به خدا توسّل مىجويند ، دوست داشتن مردم و كار كردن براى آنهاست . سخنى را از يك نويسندهء بزرگ خواندم كه مىگويد : « كسى كه مردم را دوست ندارد محال است كه حقيقت مردم را بشناسد » . من به اين سخن اضافه مىكنم كه ، كسى كه مردم را دوست ندارد ، محال است خدا را دوست داشته باشد .\r\n إِنَّ الَّذِينَ كَفَرُوا لَوْ أَنَّ لَهُمْ ما فِي الْأَرْضِ جَمِيعاً وَ مِثْلَهُ مَعَهُ لِيَفْتَدُوا بِهِ مِنْ عَذابِ يَوْمِ الْقِيامَةِ .  انسان براى آن‌كه از دردها و رنج‌هاى زندگى در دنيا رها شود ، حاضر است تمام دارايى خود را در اين راه فدا سازد ، چه رسد به اين‌كه اگر بخواهد از آتش سوزان جهنّم نجات يابد  ما تُقُبِّلَ مِنْهُمْ وَ لَهُمْ عَذابٌ أَلِيمٌ .  [ خداوند فديه را از كسى نمىپذيرد ؛ زيرا 
  ] فديه را كسى مىپذيرد كه بدان نياز داشته باشد ، حال آن‌كه خداوند مالك همهء آسمان‌ها و زمين است .\r\n يُرِيدُونَ أَنْ يَخْرُجُوا مِنَ النَّارِ وَ ما هُمْ بِخارِجِينَ مِنْها وَ لَهُمْ عَذابٌ مُقِيمٌ .  اين آيه ، نصّ قاطعى است بر اين‌كه هركس خدا را انكار كند و يا غير او را بپرستد ، در آتش جاويدان خواهد بود .  « وَ ما هُمْ بِخارِجِينَ مِنْها » .  در آيهء 20 از سورهء سجده آمده است :  « كُلَّما أَرادُوا أَنْ يَخْرُجُوا مِنْها أُعِيدُوا فِيها وَ قِيلَ لَهُمْ ذُوقُوا عَذابَ \r\n\r\n","description":"","footnote":"","page_name":" 89 ","page_number":89},
  {"content":"\r\n\r\n النَّارِ الَّذِي كُنْتُمْ بِهِ تُكَذِّبُونَ ؛  هرگاه اراده كنند كه خارج شوند از آتش بازگردانده شوند در آن ، و به آنها گفته شود : بچشيد عذاب آتشى را كه تكذيب مىكرديد » . شايستهء يادآورى است كه جنايات ديگرى نيز وجود دارد كه از حيث گناه و كيفر اخروى كمتر از كفر به خدا نيست ؛ از قبيل غارت موادّ خوراكى مردم و لوازم زندگى آنان و كشتن افراد ، به جرم اين‌كه آنان مىخواهند آزاد زندگى كنند .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\n\r\nكيفر دزدى\r\n\r\n[ سوره المائدة ( 5 ) : آيات 38 تا 40 
  ]\r\nوَ السَّارِقُ وَ السَّارِقَةُ فَاقْطَعُوا أَيْدِيَهُما جَزاءً بِما كَسَبا نَكالاً مِنَ اللَّهِ وَ اللَّهُ عَزِيزٌ حَكِيمٌ ( 38 ) فَمَنْ تابَ مِنْ بَعْدِ ظُلْمِهِ وَ أَصْلَحَ فَإِنَّ اللَّهَ يَتُوبُ عَلَيْهِ إِنَّ اللَّهَ غَفُورٌ رَحِيمٌ ( 39 ) أَ لَمْ تَعْلَمْ أَنَّ اللَّهَ لَهُ مُلْكُ السَّماواتِ وَ الْأَرْضِ يُعَذِّبُ مَنْ يَشاءُ وَ يَغْفِرُ لِمَنْ يَشاءُ وَ اللَّهُ عَلى كُلِّ شَيْءٍ قَدِيرٌ ( 40 )\r\nدست مرد دزد و زن دزد را به كيفر كارى كه كرده‌اند ببريد . اين عقوبتى است از جانب خدا كه او پيروزمند و حكيم است . ( 38 )\r\nهركس پس از كردار ناپسندش توبه كند و به صلاح آيد ، خدا توبهء او را مىپذيرد كه او آمرزنده و مهربان است . ( 39 )\r\nآيا ندانسته‌اى كه فرمانروايى آسمان‌ها و زمين از آن خداست . هركه را بخواهد عذاب مىكند و هركه را بخواهد مىآمرزد و بر هر كارى تواناست ؟ . ( 40 )\r\n\r\nاعراب\r\n « السَّارِقُ وَ السَّارِقَةُ »  مبتدا و  « فَاقْطَعُوا »  خبر است . در اين‌جا داخل شدن « فاء » بر خبر جايز مىباشد ؛ زيرا الف و لام در  « السَّارِقُ وَ السَّارِقَةُ »  به معناى اسم موصول است ؛ گويى خداوند فرموده است : « من سرق فاقطعوا » . « 1 » از سيبويه نقل شده كه خبر\r\n\r\n\r\n","description":"","footnote":"\r\n( 1 ) . منظور اين است كه در مبتدا مفهوم شرط وجود دارد بنابراين گويى « فاء » در جواب شرط آمده است ( مترجم ) .\r\n","page_name":" 91 ","page_number":91},
  {"content":"\r\n\r\nمحذوف است . از ظاهر «  أَيْدِيَهُما  » برمىآيد كه هر دو دست دزد قطع مىشود ؛ چرا كه «  أَيْدِيَهُما  » جمع است و جمع بر سه و بيشتر صدق مىكند و اگر مقصود ، قطع يك دست مىبود ، بايد « يديهما » مىگفت ؛ لكن با وجود سنّت پيامبر صلّى اللّه عليه و آله از اين ظاهر صرف نظر مىشود و نيز اجماع بر اين است كه يك دست دزد بريده مىشود . همچنان كه عموم  « السَّارِقُ وَ السَّارِقَةُ »  ايجاب مىكند كه هم دست مرد دزد بريده شود و هم دست زن دزد ؛ لكن چنان‌كه بيان خواهيم كرد ، از اين عموم نيز صرف نظر مىگردد . «  جَزاءً  » مفعول لاجله براى « اقطعوا » و «  نَكالًا  » بدل از «  جَزاءً  » است .\r\n\r\nتفسير\r\n وَ السَّارِقُ وَ السَّارِقَةُ فَاقْطَعُوا أَيْدِيَهُما جَزاءً بِما كَسَبا نَكالًا مِنَ اللَّهِ .  مراد از نكال در اين‌جا ، مجازات دنيوى است . هرچند شرايع آسمانى و قوانين بشرى در تعيين جرم و نوع مجازات و نيز شرايط اجراى اين مجازات ، با يكديگر اختلاف نظر دارند ؛ در يك چيز همگى وحدت نظر دارند و آن اين‌كه هدف از مجازات ، بازداشتن جنايتكار از ارتكاب جرم است تا امنيّت مردم تأمين و منافع آنان حفظ گردد . امام على عليه السّلام فرمود :\r\n« سلطان سايهء خدا در زمين اوست » . اين‌كه برخى از فقها مىگويند : هدف از مجازات ، برداشته شدن عذاب از شخص گناهكار در روز قيامت مىباشد ، سخنى است كه نبايد بدان توجه كرد . البتّه ، خداوند عادل‌تر از آن است كه به جهت يك گناه ، شخصى را دوبار مجازات كند . درهرحال ، بريدن دست دزد شرايطى دارد كه از اين قرار است :\r\n1 . مال مورد دست‌برد ، در محلّى امن و حفاظت شده باشد و دزد آن را از اين محل بيرون آورد . بنابراين ، اگر كسى به عنوان مثال : ماشينى را از گاراژى بدزدد كه در آن قفل است ، حد زده ، و ماشين به صاحبش برگردانده مىشود . امّا اگر كسى آن را از جادّه بدزدد و يا از گاراژى كه قفل نباشد ، حدّ سرقت بر او جارى نمىشود ، بلكه طبق نظر\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nحاكم تعزير مىشود و مال ربوده شده ، به صاحب آن بازگردانده مىشود و در اين مسئله اختلافى وجود ندارد .\r\n2 . همهء فقها وحدت نظر دارند بر اين‌كه در دزديدن يك چهارم دينار و يا بيشتر ، دست بريده مىشود [ يعنى قطع دست براى كمتر از اين مقدار مجاز نيست 
  ] . ابو حنيفه مىگويد : حتّى اگر يك دينار هم بدزدد دستش بريده نمىشود .\r\n3 . دزد بايد بالغ باشد ؛ زيرا در حديث آمده است : « تكليف از كودك برداشته شده ، تا اين‌كه محتلم شود و از ديوانه تا زمانى كه بهبود يابد و از انسان خوابيده تا اين‌كه بيدار گردد » .\r\nمالكيه مىگويد : در اجراى اين حكم ، ميان صغير و كبير تفاوتى وجود ندارد .\r\n4 . دزد بايد عاقل باشد ، به دليل حديث مذكور ( رفع القلم ) .\r\n5 . فقها وحدت نظر دارند بر اين‌كه اگر پدر از مال فرزندش بدزدد ، دستش قطع نمىشود ؛ زيرا در حديث آمده است : « تو و مالت از آن پدرت مىباشى » . مذاهب چهارگانه اهل سنّت و نيز برخى از فقهاى شيعه گفته‌اند : مادر نيز حكم پدر را دارد .\r\nحنفيه ، شافعيه و حنابله گفته‌اند : دست زن و شوهر ، هرگاه از مال ديگرى بدزدند قطع نمىشود . مالكيه گفته است : دست زن و شوهر در صورتى بريده نمىشود كه از خانه‌اى بدزدند كه هر دو در آن جا ساكن هستند در غير اين‌صورت بريده خواهد شد .\r\nشيعه مىگويد : هرگاه زن به جهت نفقهء خود و اولادش ، مال شوهر را بدزدد دستش قطع نمىشود و در غير اين‌صورت ، دستش درهرحال قطع مىشود .\r\n6 . دزدى در سالى كه گرسنگى و قحطى [ در جامعه 
  ] وجود دارد انجام نگرفته باشد .\r\nبنابراين ، اگر شخص گرسنه‌اى كه هيچ وسيله براى رفع نيازش در اختيار ندارد ، غذايى بدزدد ، حدّ شرعى بر او جارى نمىشود .\r\nامّا دربارهء چگونگى بريدن دست بايد گفت كه مذاهب چهارگانه در اين موضوع اتفاق دارند كه كف دست راست از مفصل بريده مىشود . اماميه مىگويد : چهار\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nانگشت دست راست بريده مىشود و كف دست و نيز انگشت ابهام به حال خود مىماند . در اين‌جا ، مسائل زيادى وجود دارد كه ما آن را به كتاب‌هاى فقهى ازجمله جزء ششم از كتاب فقه الامام جعفر الصادق ، وامىگذاريم .\r\n فَمَنْ تابَ  از دزدان  مِنْ بَعْدِ ظُلْمِهِ وَ أَصْلَحَ فَإِنَّ اللَّهَ يَتُوبُ عَلَيْهِ إِنَّ اللَّهَ غَفُورٌ رَحِيمٌ .  اهل سنّت مىگويند : توبهء دزد موجب سقوط حد از وى نمىشود . شيعهء اماميه مىگويد : اگر دزد پيش از آن‌كه دزدى او در نزد حاكم ثابت شود خودش توبه كند ، حد بر وى جارى نمىشود . صاحب تفسير المنار نيز در اين نظريه با اماميه موافق است و چنين مىگويد : « اگر دزدى و سرقت به قطع طريق ( راهزنى ) مقايسه شود و دزد پيش از آن‌كه به نزد حاكم برده شود توبه كند ، در اين صورت ، آشكار است كه حدّ ساقط مىشود » .\r\nالبتّه فقها اتفاق نظر دارند كه توبه موجب از بين رفتن حقّ شخصى مال‌باخته نمىشود و بايد اين مال ، عينا در صورتى كه موجود باشد و عوض آن ، در صورتى كه تلف شده باشد ، به صاحبش بازگردانده شود .\r\n أَ لَمْ تَعْلَمْ أَنَّ اللَّهَ لَهُ مُلْكُ السَّماواتِ وَ الْأَرْضِ يُعَذِّبُ مَنْ يَشاءُ وَ يَغْفِرُ لِمَنْ يَشاءُ .  اين آيه تنها خطاب به پيامبر صلّى اللّه عليه و آله نيست ، بلكه خطاب به هركسى است كه قرآن را بشنود . در اين آيه بيان شده است كه خداوند آفرينندهء جهان و انسان است و او جز كارى را كه به خير و صلاح بندگانش باشد انجام نمىدهد . به عنوان نمونه : اگر گناهكارى را عذاب كند براى تربيت او و حفظ مردم از شرّ اوست و اگر كسانى از بندگان خود را كه توبه مىكنند ، مىآمرزد ، بدان جهت است كه آنان را تشويق كند تا به اصلاح خود بپردازند .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\n\r\nگوش سپردن به دروغ\r\n\r\n[ سوره المائدة ( 5 ) : آيات 41 تا 43 
  ]\r\nيا أَيُّهَا الرَّسُولُ لا يَحْزُنْكَ الَّذِينَ يُسارِعُونَ فِي الْكُفْرِ مِنَ الَّذِينَ قالُوا آمَنَّا بِأَفْواهِهِمْ وَ لَمْ تُؤْمِنْ قُلُوبُهُمْ وَ مِنَ الَّذِينَ هادُوا سَمَّاعُونَ لِلْكَذِبِ سَمَّاعُونَ لِقَوْمٍ آخَرِينَ لَمْ يَأْتُوكَ يُحَرِّفُونَ الْكَلِمَ مِنْ بَعْدِ مَواضِعِهِ يَقُولُونَ إِنْ أُوتِيتُمْ هذا فَخُذُوهُ وَ إِنْ لَمْ تُؤْتَوْهُ فَاحْذَرُوا وَ مَنْ يُرِدِ اللَّهُ فِتْنَتَهُ فَلَنْ تَمْلِكَ لَهُ مِنَ اللَّهِ شَيْئاً أُولئِكَ الَّذِينَ لَمْ يُرِدِ اللَّهُ أَنْ يُطَهِّرَ قُلُوبَهُمْ لَهُمْ فِي الدُّنْيا خِزْيٌ وَ لَهُمْ فِي الْآخِرَةِ عَذابٌ عَظِيمٌ ( 41 ) سَمَّاعُونَ لِلْكَذِبِ أَكَّالُونَ لِلسُّحْتِ فَإِنْ جاؤُكَ فَاحْكُمْ بَيْنَهُمْ أَوْ أَعْرِضْ عَنْهُمْ وَ إِنْ تُعْرِضْ عَنْهُمْ فَلَنْ يَضُرُّوكَ شَيْئاً وَ إِنْ حَكَمْتَ فَاحْكُمْ بَيْنَهُمْ بِالْقِسْطِ إِنَّ اللَّهَ يُحِبُّ الْمُقْسِطِينَ ( 42 ) وَ كَيْفَ يُحَكِّمُونَكَ وَ عِنْدَهُمُ التَّوْراةُ فِيها حُكْمُ اللَّهِ ثُمَّ يَتَوَلَّوْنَ مِنْ بَعْدِ ذلِكَ وَ ما أُولئِكَ بِالْمُؤْمِنِينَ ( 43 )\r\nاى پيامبر ! غمگين نكند تو را كردار آنان كه به كفر مىشتابند . چه آنهايى كه به زبان گفتند كه ايمان آورديم و به دل نياورده‌اند و چه آن يهودان كه گوش به دروغ مىسپارند و براى گروهى ديگر كه خود نزد تو نمىآيند سخن‌چينى مىكنند ، و سخن خدا را دگرگون مىسازند ، و مىگويند : اگر شما را اين‌چنين گفت بپذيريد و گرنه از وى دورى گزينيد . و هر كس را كه خدا به فتنه‌گرى افكند ، تواش از قهر خدا رهايى نخواهى داد . اينان كسانى هستند كه خدا نخواسته كه دل‌هايشان را پاك گرداند . آنان را در دنيا خوارى و در آخرت عذابى\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nبزرگ است . ( 41 )\r\nگوش نهادگان بر دروغند ، خورندگان حرامند . پس اگر نزد تو آمدند ميانشان حكم كن يا از ايشان روىگردان شو . و اگر روىگردان شوى هيچ به تو زيانى نرسانند . و اگر ميانشان حكم كنى به عدالت حكم كن كه خدا عدالت‌پيشگان را دوست دارد . ( 42 )\r\nچگونه تو را داور قرار مىدهند ، درحالىكه تورات كه حاوى حكم خداست در نزد آنهاست ؟ سپس از حكم تو روىگردان مىشوند و اينان ايمان نياورده‌اند . ( 43 )\r\n\r\nواژگان\r\nهركس كه دروغ را بپذيرد به او گفته مىشود كه به دروغ گوش سپرده است ( سمّاع للكذب ) .\r\nالسحت : مراد مال حرام است .\r\n\r\nاعراب\r\n « مِنَ الَّذِينَ قالُوا »  متعلّق به محذوف و حال است از واو «  يُسارِعُونَ  » .  « سَمَّاعُونَ »  مبتدا و  « مِنَ الَّذِينَ هادُوا »  خبر آن است . لام در «  لِلْكَذِبِ  » زايد و « الكذب » مفعول «  سَمَّاعُونَ  » است . «  سَمَّاعُونَ  » دوم تأكيد براى «  سَمَّاعُونَ  » اوّل و يا خبر است براى مبتداى محذوف و تقدير : « هم سماعون » مىباشد . لام در « لقوم » زايد نيست ، بلكه متعلق است به «  سَمَّاعُونَ  » دوم ؛ نظير « استمعت له » . « شيئا » مفعول مطلق و در تقدير :\r\n« فلن تملك له من اللّه أيّ نوع من الملك » است . « كيف » حال است از فاعل «  يُحَكِّمُونَكَ  » .  « عِنْدَهُمُ التَّوْراةُ »  مبتدا و خبر ، و همچنين است  « فِيها حُكْمُ اللَّهِ » . \r\n\r\nتفسير\r\n يا أَيُّهَا الرَّسُولُ لا يَحْزُنْكَ الَّذِينَ يُسارِعُونَ فِي الْكُفْرِ مِنَ الَّذِينَ قالُوا آمَنَّا بِأَفْواهِهِمْ وَ لَمْ تُؤْمِنْ قُلُوبُهُمْ .  اين آيه خطابى است به پيامبر خدا صلّى اللّه عليه و آله كه قضيهء يهود و منافقان را\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nبرايش آسان جلوه مىدهد ؛ زيرا پايان كار به ضرر آنان و به نفع پيامبر صلّى اللّه عليه و آله خواهد بود .\r\nجملهء  « آمَنَّا بِأَفْواهِهِمْ »  تنها به منافقان اختصاص دارد ؛ چون ايمان آوردن به زبان و نه در دل ، جزء ماهيّت و حقيقت وجودى آنان است .\r\nمقصود از نهى از غمگين شدن ، نهى از تبعات و آثار آن است ؛ چرا كه خود غم و اندوه امرى غير اختيارى است و هيچ خردمندى آن را براى خود انتخاب نمىكند ؛ لكن در صورت غمگين شدن بايد عقل و دين حاكم بر آن باشد . پيامبر صلّى اللّه عليه و آله فرمود :\r\n« چشم اشك مىريزد و دل اندوهگين مىشود و لكن ما سخنى را كه موجب خشم پروردگار شود بر زبان نمىرانيم » . خداوند پس از آن‌كه از منافقان ياد مىكند با اين سخنان خود به گروهى از يهوديان اشاره مىنمايد :\r\n وَ مِنَ الَّذِينَ هادُوا سَمَّاعُونَ لِلْكَذِبِ سَمَّاعُونَ لِقَوْمٍ آخَرِينَ لَمْ يَأْتُوكَ .  بار ديگر خداوند دربارهء يهود سخن مىگويد . در مورد اين آيات اخبارى رسيده است كه مفسّران بر آنها تكيه كرده‌اند و خلاصهء آنها از اين قرار است : تورات به‌طور آشكار ، سنگسار كردن زناكار را واجب مىدانست ، تصادفا در دوران پيامبر صلّى اللّه عليه و آله زن و مردى از اشراف يهود مرتكب زنا شدند . در نتيجه ، گروهى از يهوديان نمىخواستند كه آن دو سنگسار گردند . آنان هيئتى را به خدمت پيامبر خدا صلّى اللّه عليه و آله فرستادند تا از وى دربارهء حكم زنا بپرسند . آنان به اين هيئت گفتند : اگر پيامبر به سنگسار نكردن فتوا داد ، از او بپذيريد و اگر به سنگسار كردن فتوا داد ، آن را نپذيريد ؛ هيئت يهودى نزد پيامبر صلّى اللّه عليه و آله آمد و آن حضرت به سنگسار كردن فتوا داد و آنان هم اين فتوا را نپذيرفتند ؛ زيرا گمان مىكردند كه در تورات حكم سنگسار وجود ندارد . امّا وقتى برخى از علماى ايشان با پيامبر به جدال برخاستند [ با توضيحات پيامبر صلّى اللّه عليه و آله 
  ] اعتراف كردند كه همان‌گونه كه پيامبر فتوا داده ، در تورات نيز حكم زنا ، سنگسار است ؛ لكن يهود اين حكم را به ضعيفان اختصاص داده و در صورتى كه اشراف زنا كنند ، به‌جاى سنگسار ، شلاق را براى آنها مقرر كرده‌اند .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nبنابراين ، معناى  « سَمَّاعُونَ لِلْكَذِبِ »  آن است كه يهوديان ، دروغ را از منافقان و نيز از برخى افراد خودشان مىپذيرند . مراد از « قوم » در جملهء  « لِقَوْمٍ آخَرِينَ لَمْ يَأْتُوكَ »  كسانى هستند كه هيئت به نزد پيامبر صلّى اللّه عليه و آله فرستادند و خود نرفتند تا در اين‌باره از او بپرسند .\r\n يُحَرِّفُونَ الْكَلِمَ مِنْ بَعْدِ مَواضِعِهِ ؛  چرا كه شلاق را به‌جاى سنگسار قرار دادند .\r\nمفهوم اين جمله قبلا در سورهء بقره ، آيهء 75  « يَسْمَعُونَ كَلامَ اللَّهِ ثُمَّ يُحَرِّفُونَهُ »  و نيز عين الفاظ آن در آيهء 45 از سورهء نساء بيان شد .\r\n يَقُولُونَ إِنْ أُوتِيتُمْ هذا فَخُذُوهُ وَ إِنْ لَمْ تُؤْتَوْهُ فَاحْذَرُوا ؛  يعنى كسانى كه هيئت فرستادند ، گفتند : اگر محمّد صلّى اللّه عليه و آله به غير سنگسار كردن فتوا داد بپذيريد و اگر به سنگسار كردن فتوا داد نپذيريد .\r\n وَ مَنْ يُرِدِ اللَّهُ فِتْنَتَهُ فَلَنْ تَمْلِكَ لَهُ مِنَ اللَّهِ شَيْئاً .  مفسّران در مورد اين‌كه مراد از فتنه چيست ، اختلاف نظر دارند : اشاعره از اهل سنّت گفته‌اند : مراد از فتنه ، كفر و معناى آن اين است كه هر بنده‌اى را كه خداوند كافر و گمراه قرار دهد ، هيچ‌كس نمىتواند جلو كفر و گمراهى او را بگيرد . امّا اين‌كه اشاعره و در رأس آنان ، رازى اين تفسير را انتخاب كرده‌اند ، بدان جهت است كه از نظر آنان هيچ مانعى ندارد كه خداوند كفر بنده‌اش را اراده كند و او هم كافر شود و آن‌گاه خداوند همين بنده را به سبب كافر شدن ، عذاب كند .\r\nشيعه و معتزله گفته‌اند : مراد از فتنه در اين آيه عذاب است و معناى آن اين است كه هركس را خدا بخواهد عذاب كند ، هيچ‌كس نمىتواند عذاب را از او دفع نمايد . علّت اين‌كه اماميه و معتزله اين نظريه را انتخاب كرده‌اند ، آن است كه آنان مىگويند : بر خدا جايز نيست كارى را خود انجام دهد و ديگرى را به جهت آن عذاب كند .\r\nنظر ما در تفسير اين آيه آن است كه خداى سبحان ، يهود را از دروغ ، تحريف ، مكر و فريب نهى كرد و آنها را در صورتى كه مخالفت و نافرمانى كنند به عذاب تهديد نمود . لكن يهوديان همچنان به لجاجت خود ادامه دادند و به تهديد و نهى الهى توجّه\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nنكردند . از اين‌رو ، خداوند آنان را به حال خود رها كرد و با قهر و اجبار ، مانع نشد تا آنها مرتكب فتنه نشوند ؛ زيرا او تنها مردم را در مورد كارهايشان ارشاد و نصيحت مىكند و آنها را در هيچ كارى مجبور نمىكند .\r\nخداوند اين مطلب را با سخنان خود مورد تأكيد قرار مىدهد :  أُولئِكَ الَّذِينَ لَمْ يُرِدِ اللَّهُ أَنْ يُطَهِّرَ قُلُوبَهُمْ ؛  يعنى خداوند نخواست با اجبار و قهر ، دل‌ها و نفوس آنان را پاك سازد ، بلكه آنها را مخيّر و آزاد گذاشت و دليل درستى نسبت فتنه به خداوند نيز همين نكته است و ما اين موضوع را در تفسير آيهء 88 از سورهء نساء ، تحت عنوان « گمراه كردن خداوند ، عدمى است نه وجودى » بيان كرديم .\r\n سَمَّاعُونَ لِلْكَذِبِ أَكَّالُونَ لِلسُّحْتِ .  خداوند از باب مبالغه در مذمّت ، نكوهش ، ممانعت و جلوگيرى ، جملهء  « سَمَّاعُونَ لِلْكَذِبِ »  را تكرار كرده است . مراد از سحت ، مال حرام است ؛ نظير ربا و امثال آن . بدتر و جنايت‌بارتر از ربا اموالى است كه جيره‌خواران از استعمارگران مىگيرند تا ملّت‌هاى خود را همچنان فقير و عقب‌افتاده و بينوا نگه دارند ، تا آنان براى دست يافتن به گردهء نانى به در خانهء كسانى بروند كه مواد غذايى و ثروت‌هايشان را به يغما مىبرند !\r\n فَإِنْ جاؤُكَ فَاحْكُمْ بَيْنَهُمْ أَوْ أَعْرِضْ عَنْهُمْ وَ إِنْ تُعْرِضْ عَنْهُمْ فَلَنْ يَضُرُّوكَ شَيْئاً وَ إِنْ حَكَمْتَ فَاحْكُمْ بَيْنَهُمْ بِالْقِسْطِ إِنَّ اللَّهَ يُحِبُّ الْمُقْسِطِينَ .  اين آيه وظيفهء حاكم مسلمان را در صورتى كه دو نفر غيرمسلمان نزد او شكايت ببرند بيان مىكند . فقها در اين موضوع اتفاق دارند كه چنانچه مدّعى و مدّعىعليه هر دو غيرمسلمان و از غير اهل ذمّه باشند ، حاكم اسلامى مخيّر است ميان اين‌كه شكايت آنها را بپذيرد و قضاوت كند و يا شكايت آنها را رد كند و هرگونه كه صلاح مىداند عمل نمايد . امّا اگر طرفين دعوا از اهل ذمّه باشند فقها اختلاف كرده‌اند : صاحب المنار ، از اهل سنّت مىگويد : بر حاكم واجب است كه آن دو را محاكمه كند . فقهاى شيعه مىگويند : حاكم مخير است ، اگر بخواهد آنها را محاكمه مىكند و اگر بخواهد محاكمه نمىكند . اما اگر حاكم بخواهد\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nآنها را محاكمه كند ، واجب است بر طبق دستور اسلام حكم كند ، نه بر طبق دستورات دينى خود آنان ؛ چرا كه خداوند مىگويد :  « وَ إِنْ حَكَمْتَ فَاحْكُمْ بَيْنَهُمْ بِالْقِسْطِ » .  اگر يكى از طرفين دعوا مسلمان باشد به اجماع مسلمانان ، بر حاكم واجب است كه دعواى آنها را بپذيرد و بر طبق احكام الهى حكم صادر كند .\r\n وَ كَيْفَ يُحَكِّمُونَكَ وَ عِنْدَهُمُ التَّوْراةُ فِيها حُكْمُ اللَّهِ ثُمَّ يَتَوَلَّوْنَ مِنْ بَعْدِ ذلِكَ . \r\nيهوديان به منظور صدور حكم دربارهء زناكار به نزد پيامبر صلّى اللّه عليه و آله آمدند . وقتى پيامبر صلّى اللّه عليه و آله حكم صادر كرد ، آنان روى برتافتند و با اين‌كه آن حضرت را به‌عنوان حكم برگزيده بودند ، حكمش را نپذيرفتند و ناچار از انتخاب يكى از دو حالت بودند ؛ يعنى يا از ابتدا او را به‌عنوان حكم انتخاب نمىكردند و يا انتخاب مىكردند ولى حكم او را نمىپذيرفتند . و بهتر اين بود كه از ابتدا حكميّت او را نمىپذيرفتند ؛ لكن اين‌كه در آغاز ، پيامبر صلّى اللّه عليه و آله را به عنوان حكم برگزيدند و سپس حكم او را رد كردند ، جاى بسى شگفتى است . به‌ويژه كه آنها مىدانستند پيامبر صلّى اللّه عليه و آله بر طبق حكم خدا ، كه در تورات موجود است ، حكم خواهد كرد و سخن خداوند :  « بَعْدِ ذلِكَ »  هم به اصل تحكيم و هم به حكم پيامبر صلّى اللّه عليه و آله بر طبق حكم خداوند اشاره دارد . و با لفظ « ذلك » [ در زبان عربى 
  ] هم مىتوان به مفرد اشاره كرد و هم به مثنّى و جمع .\r\n وَ ما أُولئِكَ بِالْمُؤْمِنِينَ .  اين‌كه يهوديان ، پس از آن‌كه به حكميّت پيامبر صلّى اللّه عليه و آله راضى شدند و آن حضرت حكم خدا را صادر كرد ، از حكم او سرباز زدند ، هيچ تعجّبى ندارد ؛ زيرا آنان ايمان راستين نه به خدا دارند و نه به تورات . و تنها در پى تأمين هوس‌ها و تمايلات خود هستند . [ بديهى است 
  ] هركس كه به حق و حكم آن راضى نشود مؤمن حقيقى نخواهد بود ، خواه يهودى باشد خواه مسلمان . خداوند مىفرمايد :\r\n« نه ، سوگند به پروردگارت كه ايمان نياورند ، مگر آن‌كه در نزاعى كه ميان آنهاست تو را داور قرار دهند و از حكمى كه تو مىدهى هيچ ناخشنود نشوند و سراسر تسليم آن گردند » . « 1 »\r\n\r\n\r\n","description":"","footnote":"\r\n( 1 ) . نساء ( 4 ) آيهء 65 .\r\n","page_name":" 100 ","page_number":100},
  {"content":"\r\n\r\n\r\nترس از مردم\r\n\r\n[ سوره المائدة ( 5 ) : آيه 44 
  ]\r\nإِنَّا أَنْزَلْنَا التَّوْراةَ فِيها هُدىً وَ نُورٌ يَحْكُمُ بِهَا النَّبِيُّونَ الَّذِينَ أَسْلَمُوا لِلَّذِينَ هادُوا وَ الرَّبَّانِيُّونَ وَ الْأَحْبارُ بِمَا اسْتُحْفِظُوا مِنْ كِتابِ اللَّهِ وَ كانُوا عَلَيْهِ شُهَداءَ فَلا تَخْشَوُا النَّاسَ وَ اخْشَوْنِ وَ لا تَشْتَرُوا بِآياتِي ثَمَناً قَلِيلاً وَ مَنْ لَمْ يَحْكُمْ بِما أَنْزَلَ اللَّهُ فَأُولئِكَ هُمُ الْكافِرُونَ ( 44 )\r\nما تورات را كه در آن هدايت و روشنايى است ، نازل كرديم ، پيامبرانى كه تسليم فرمان بودند بنابرآن براى يهود حكم كردند و نيز خداشناسان و دانشمندان كه به حفظ كتاب خدا مأمور بودند و بر آن گواهى دادند . پس ، از مردم مترسيد ، از من بترسيد و آيات مرا به بهاى اندك مفروشيد . و هركه بر وفق آياتى كه خدا نازل كرده است حكم نكند ، كافر است . ( 44 )\r\n\r\nواژگان\r\nربّانيون : جمع ربّانى ، منسوب به ربّ و معنايش اين است : كسى كه با گفتار و كردار خود ، پروردگار را خشنود مىسازد .\r\nأحبار : جمع حبر ، به فتح حاء ، به معناى دانشمند .\r\n\r\nاعراب\r\n « فِيها هُدىً وَ نُورٌ »  مبتدا و خبر .  « الرَّبَّانِيُّونَ وَ الْأَحْبارُ »  فاعل براى فعل محذوفند كه\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nفعل موجود ، بر آن دلالت دارد و تقدير : « و يحكم الرّبانيون و الأحبار بما استحفظوا » است .\r\n\r\nتفسير\r\n إِنَّا أَنْزَلْنَا التَّوْراةَ فِيها هُدىً وَ نُورٌ .  هر كتابى را كه خداوند بر يكى از پيامبرانش فروفرستاده ، به منزلهء نورى است كه مردم را به‌سوى حق و نيكى هدايت مىكند .\r\nتورات كتاب خداست كه آن را بر موسى عليه السّلام فرستاده است . بنابراين ، تورات هدايت و نور و حقّ و خير است . امّا تورات امروز ، آن توراتى كه از سوى خدا نازل شده ، نيست ؛ زيرا از هدايت و نور و از حقّ و نيكى بسيار فاصله دارد . تعاليم اين تورات بر تفرقه و نژادپرستى استوار است و يهود را ملّت برگزيدهء خدا مىداند و به آنان اجازه مىدهد كه با ملّت‌هاى ديگر بجنگند ، مردان آنها را بكشند ، زنان و كودكانشان را سر ببرند ، اموالشان را غارت كنند و سرزمين‌هايشان را اشغال نمايند ( نك : بندهاى 13 و 14 از اصحاح 20 ، سفر تثنيه ، به نقل از : اسفار مقدسه ، تأليف على عبد الواحد وافى ) .\r\n يَحْكُمُ بِهَا النَّبِيُّونَ الَّذِينَ أَسْلَمُوا لِلَّذِينَ هادُوا ؛  يعنى پيامبرانى كه پس از موسى آمدند ، نظير داوود ، سليمان ، زكريا و يحيى ، يهود را به‌سوى حكم تورات ، كه هدايت و نور است ، راهنمايى مىكردند . حلال تورات را براى آنان ، حلال و حرام آن را بر ايشان حرام مىدانستند . معناى سخن خدا :  « النَّبِيُّونَ الَّذِينَ أَسْلَمُوا »  اين است كه پيامبران خدا ، خودشان را به خدا تسليم كردند و در ميان يهود بر وفق حكم خدا حكم مىكردند ، نه بر طبق خواسته‌ها ، تمايل‌ها و اجتهاد خود ، چنان‌كه يهود در عهد پيامبر اسلام ، محمّد صلّى اللّه عليه و آله چنين كردند و از آن حضرت خواستند تا دربارهء زناكار بر طبق تمايل آنان حكم صادر كند .\r\n وَ الرَّبَّانِيُّونَ وَ الْأَحْبارُ بِمَا اسْتُحْفِظُوا مِنْ كِتابِ اللَّهِ ؛  يعنى همچنين ، علما و قضات يهود ، مؤمنانى اخلاصمند بودند كه بر طبق آنچه از كتاب خدا ياد گرفته و حفظ كرده\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nبودند ، حكم مىكردند  وَ كانُوا عَلَيْهِ شُهَداءَ .  ضمير «  كانُوا  » به ربّانيون و احبار و ضمير «  عَلَيْهِ  » به يهود برمىگردد و معناى آن اين است كه خداپرستان و دانشمندان به كتاب خدا عمل مىكردند و از آن تجاوز نمىكردند . ترديدى نيست كه هركس سخنى را مقدّس بشمارد و عملا بدان ملتزم شود ، پيش از آن‌كه در زبان بگويد آن سخن ، حق و عدالت است ، با عمل خود به حقّانيت آن گواهى مىدهد .\r\n فَلا تَخْشَوُا النَّاسَ وَ اخْشَوْنِ وَ لا تَشْتَرُوا بِآياتِي ثَمَناً قَلِيلًا .  كسى كه حكم خدا را بداند با آن مخالفت نمىكند ، مگر به يكى از دو سبب : يا به‌سبب ترس از دست دادن مقام خود ، و يا به‌سبب طمع به‌دست آوردن مال . خداوند به‌سبب اوّل با اين سخن خود اشاره كرده است :  « فَلا تَخْشَوُا النَّاسَ وَ اخْشَوْنِ »  و به‌سبب دوم با اين سخن خود :\r\n « وَ لا تَشْتَرُوا بِآياتِي ثَمَناً قَلِيلًا » .  معناى سخن خداوند اين است كه اى دانشمندان يهود ! بر طبق آنچه مىدانيد آن حق است عمل كنيد و از سرزنش هيچ سرزنش‌كننده‌اى نترسيد و نيز حق را به طمع رشوه گرفتن تحريف نكنيد . هرچند در ظاهر ، اين آيه دانشمندان يهود را كه حكم زنا را از سنگسار به تازيانه تغيير دادند ، مخاطب قرار مىدهد ؛ در حقيقت ، هركسى را كه به‌سبب ترس از مقام و يا به طمع ثروت ، دست به تحريف و دروغگويى بزند ، دربر مىگيرد .\r\nرساترين سخنى كه آيهء فوق را تفسير مىكند ، سخن على عليه السّلام است كه در توصيف اولياى خدا مىگويد : « قرآن به‌وسيلهء آنان استوار است و آنان به‌وسيله قرآن . جز خدا به كسى اميد ندارند و جز خدا از كسى نمىترسند » .\r\n وَ مَنْ لَمْ يَحْكُمْ بِما أَنْزَلَ اللَّهُ فَأُولئِكَ هُمُ الْكافِرُونَ .  خداوند در آيهء بعد چنين مىفرمايد :  « فَأُولئِكَ هُمُ الظَّالِمُونَ » .  و در آيهء 47 مىگويد :  « فَأُولئِكَ هُمُ الْفاسِقُونَ » .  در تفسير آيهء 47 بيان خواهيم كرد كه چرا خداوند براى يك موصوف ، چند صفت آورده است ؛ نظير كافر ، ظالم و فاسق .\r\n\r\n","description":"","footnote":"","page_name":" 103 ","page_number":103},
  {"content":"\r\n\r\n\r\nنفس در برابر نفس\r\n\r\n[ سوره المائدة ( 5 ) : آيات 45 تا 47 
  ]\r\nوَ كَتَبْنا عَلَيْهِمْ فِيها أَنَّ النَّفْسَ بِالنَّفْسِ وَ الْعَيْنَ بِالْعَيْنِ وَ الْأَنْفَ بِالْأَنْفِ وَ الْأُذُنَ بِالْأُذُنِ وَ السِّنَّ بِالسِّنِّ وَ الْجُرُوحَ قِصاصٌ فَمَنْ تَصَدَّقَ بِهِ فَهُوَ كَفَّارَةٌ لَهُ وَ مَنْ لَمْ يَحْكُمْ بِما أَنْزَلَ اللَّهُ فَأُولئِكَ هُمُ الظَّالِمُونَ ( 45 ) وَ قَفَّيْنا عَلى آثارِهِمْ بِعِيسَى ابْنِ مَرْيَمَ مُصَدِّقاً لِما بَيْنَ يَدَيْهِ مِنَ التَّوْراةِ وَ آتَيْناهُ الْإِنْجِيلَ فِيهِ هُدىً وَ نُورٌ وَ مُصَدِّقاً لِما بَيْنَ يَدَيْهِ مِنَ التَّوْراةِ وَ هُدىً وَ مَوْعِظَةً لِلْمُتَّقِينَ ( 46 ) وَ لْيَحْكُمْ أَهْلُ الْإِنْجِيلِ بِما أَنْزَلَ اللَّهُ فِيهِ وَ مَنْ لَمْ يَحْكُمْ بِما أَنْزَلَ اللَّهُ فَأُولئِكَ هُمُ الْفاسِقُونَ ( 47 )\r\nو در تورات بر آنان مقرر داشتيم كه نفس در برابر نفس و چشم در برابر چشم و بينى در برابر بينى و گوش در برابر گوش و دندان در برابر دندان ، و هر زخمى را قصاصى است و هركه از قصاص درگذرد ، گناهش را كفاره‌اى خواهد بود . و هركه با آنچه خدا نازل كرده است حكم نكند ، از ستمكاران است . ( 45 )\r\nو از پى آن رسولان ، عيسى پسر مريم را فرستاديم كه تصديق‌كنندهء توراتى بود كه پيش از او فرستاده بوديم و انجيل را ، كه تصديق‌كنندهء تورات پيش از او بود ، به او داديم كه در آن هدايت و روشنايى بود و براى پرهيزگاران هدايت و موعظه‌اى . ( 46 )\r\nو بايد كه اهل انجيل بر وفق آنچه خدا در آن كتاب نازل كرده است داورى كنند ؛ زيرا هركس به آنچه خدا نازل كرده است داورى نكند ، از نافرمانان است . ( 47 )\r\n\r\n","description":"","footnote":"","page_name":" 104 ","page_number":104},
  {"content":"\r\n\r\n\r\nاعراب\r\n « النَّفْسَ »  اسم « إنّ » و  « بِالنَّفْسِ »  متعلّق به محذوف خبر آن است .  « الْعَيْنَ »  و مابعدش عطف بر  « النَّفْسَ »  .  « وَ الْجُرُوحَ قِصاصٌ »  به معناى « و انّ الجروح قصاص » است .\r\n « مُصَدِّقاً »  اوّل ، حال از « عيسى » و  « فِيهِ هُدىً »  مبتدا و خبر و جمله ، حال از  « الْإِنْجِيلَ »  است .  « مُصَدِّقاً »  دوم عطف بر جملهء حاليه مىباشد ؛ چرا كه آن نيز حال است .\r\n\r\nتفسير\r\n وَ كَتَبْنا عَلَيْهِمْ فِيها أَنَّ النَّفْسَ بِالنَّفْسِ وَ الْعَيْنَ بِالْعَيْنِ وَ الْأَنْفَ بِالْأَنْفِ وَ الْأُذُنَ بِالْأُذُنِ وَ السِّنَّ بِالسِّنِّ وَ الْجُرُوحَ قِصاصٌ .  اين آيه از جملهء آيات احكام و موضوع آن قصاص است . در فقه اسلامى ، باب ويژه‌اى دربارهء قصاص است . حكمى كه در آيهء فوق آمده ؛ يعنى نفس در برابر نفس و . . . ، از جمله احكامى به‌شمار مىرود كه در تورات وجود داشته و شريعت اسلامى هم آن را باطل نكرده است . در هنگام تفسير آيهء 178 از سورهء بقره ، ج 1 ، سخنانى پيرامون قصاص بيان شد .\r\n فَمَنْ تَصَدَّقَ بِهِ فَهُوَ كَفَّارَةٌ لَهُ .  ضمير «  بِهِ  » ، به حقّ قصاص برمىگردد و ضمير در «  فَهُوَ  » به «  تَصَدَّقَ  » برمىگردد ، و آن مصدر برگرفته از «  تَصَدَّقَ  » است و ضمير «  لَهُ  » به كسى كه تصدّق مىكند برمىگردد . معناى جمله آن است كه اگر شخص مورد جنايت ، جنايتكار را ببخشد ، خداوند اين عمل او را كفّارهء گناهانش قرار مىدهد .\r\n وَ مَنْ لَمْ يَحْكُمْ بِما أَنْزَلَ اللَّهُ فَأُولئِكَ هُمُ الظَّالِمُونَ .  در اين‌باره ، در تفسير آيهء بعدى سخن گفته خواهد شد .\r\n وَ قَفَّيْنا عَلى آثارِهِمْ بِعِيسَى ابْنِ مَرْيَمَ مُصَدِّقاً لِما بَيْنَ يَدَيْهِ مِنَ التَّوْراةِ . \r\nضمير «  آثارِهِمْ  » به پيامبران برمىگردد و معنايش اين است : ما عيسى را پس از پيامبرانى كه بر وفق تورات حكم مىكردند برانگيختيم و او با گفتار\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nو عملكردهاى خود ، تورات را تصديق كرد . مسيحيان در انجيل‌هاى خود از عيسى عليه السّلام نقل كرده‌اند كه او گفت : « من نيامدم تا ناموس ( آيين تورات ) را بشكنم و تنها بدين جهت آمدم كه آن را تكميل كنم » ؛ يعنى يك سلسله احكام و اندرزها را بر آن بيفزايم .\r\n وَ آتَيْناهُ الْإِنْجِيلَ فِيهِ هُدىً وَ نُورٌ .  شأن هر كتاب الهى و هر پيامبرى از پيامبران خدا هدايت و ارشاد است . مراد از انجيلى كه به هدايت و نور توصيف شده ، انجيلى است كه از يكتاپرستى و نفى سه‌گانه‌پرستى سخن گفت و نيز به نبوت محمّد صلّى اللّه عليه و آله اعتراف كرد .  وَ مُصَدِّقاً لِما بَيْنَ يَدَيْهِ مِنَ التَّوْراةِ ؛  توراتى كه به عدالت و احسان دستور مىدهد ، نه به كشتار و غارت .\r\n وَ هُدىً وَ مَوْعِظَةً لِلْمُتَّقِينَ .  سؤال : خداوند ، انجيل عيسى را نخست به هدايت و نور و آن‌گاه به هدايت و اندرز دادن پرهيزگاران وصف كرده است . سبب اين‌كه انجيل را در يك آيه دوبار به هدايت توصيف نموده ، چيست ؟\r\nپاسخ : هدايت نخست ، صفت طبيعى انجيل و با قطع نظر از عمل كردن به آن است و هدايت دوم انجيل با توجّه به عمل كردن بدان ؛ به اين معنا كه تنها پرهيزگارانند كه از هدايت و اندرزهاى انجيل بهره‌مند مىشوند . براين‌اساس ، جملهء مزبور دقيقا همانند اين سخن است : تنها كسانى كه داراى چشم هستند از نور بهره‌مند مىشوند . امام على عليه السّلام فرمود : « چه‌بسا دانشمندى كه نادانىاش او را هلاك مىكند و از دانشى كه دارد ، هيچ سود نمىبرد » ؛ چرا كه بدان عمل نمىكند . بار ديگر ، سخنى را كه پيش‌تر گفتيم تكرار مىكنيم : مراد از انجيل در آيه ، انجيلى است كه خدا را از داشتن فرزند و همسر ، پاك و منزّه مىداند و الوهيت عيسى عليه السّلام را نفى مىكند و به نبوّت محمّد صلّى اللّه عليه و آله مژده مىدهد .\r\n وَ لْيَحْكُمْ أَهْلُ الْإِنْجِيلِ بِما أَنْزَلَ اللَّهُ فِيهِ .  مراد از اهل انجيل ، نصارا و مراد از اهل تورات ، يهود و مراد از اهل قرآن ، مسلمانان است . خداوند دستور داده\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nاست كه هركس به دينى اعتقاد و به كتابى از كتاب‌هاى خدا ايمان داشته باشد ، بايد بدان عمل كند و خود را به احكام آن پاىبند بداند و هركس كه خلاف دين و كتاب آسمانىاش رفتار كند ، دروغگو خواهد بود ، خواه اين شخص يهودى و نصرانى باشد يا مسلمان ؛ در اين جهت ، هيچ فرقه‌اى بر فرقهء ديگر مزيتى ندارد . امّا اين‌كه خداوند در آيه ، تنها اهل انجيل را نام برده ، بدان سبب است كه سخن دربارهء آنان است .\r\n\r\nتفاوت كفر و فسق و ظلم\r\nخداوند در آيهء 44 مىگويد :  « وَ مَنْ لَمْ يَحْكُمْ بِما أَنْزَلَ اللَّهُ فَأُولئِكَ هُمُ الْكافِرُونَ »  و در آيه 45 مىگويد :  « وَ مَنْ لَمْ يَحْكُمْ بِما أَنْزَلَ اللَّهُ فَأُولئِكَ هُمُ الظَّالِمُونَ » .  و در آيهء 47 مىگويد :  وَ مَنْ لَمْ يَحْكُمْ بِما أَنْزَلَ اللَّهُ فَأُولئِكَ هُمُ الْفاسِقُونَ .  سه صفت ، پىدرپى ، براى يك موصوف آمده است . مفسّران در تفسير و تأويل اين نكته اختلاف نظر دارند و ما به جهت اجتناب از اطالهء سخن ، از بيان نظريات آنان خوددارى مىكنيم و فقط نظر خود را به ترتيب زير عرضه مىكنيم :\r\nدين عبارت است از : عقيده و آيين . عقيده از ويژگىهاى قلب است و نيز اصولى دارد كه عبارتند از : ايمان به خدا و صفات او ، ايمان به كتاب‌ها ، پيامبران و فرشتگان او ؛ و نيز ايمان به روز قيامت . امّا شريعت ، احكام عملى است كه به گفتار و كردار انسان تعلق مىگيرد . هرگاه واژهء « كفر » بدون قرينه به‌كار رود ، چنان‌كه گفته شود : فلانى كافر است ، از اين واژه فهميده مىشود كه آن شخص ، تمام و يا برخى از اصول عقيده را منكر است . هرگاه واژهء « فسق » به‌كار رود ، فهميده مىشود كه فلان شخص ، اصول و فروع دين را قبول دارد ، لكن در برابر آنها بىباك است و به تمام فروع دين و يا برخى از آن عمل نمىكند .\r\nآنچه گفته شد ، در صورتى است كه دو واژهء كفر و فسق ، بدون اين‌كه به\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nچيزى اضافه شوند به‌طور مطلق به كار روند ؛ امّا اگر واژهء فسق به عقيده اضافه شود ؛ نظير اين‌كه مىگوييم : « فلان فاسق العقيده ؛ فلانى عقيدهء فاسد دارد » ، در اين‌جا ، مقصود از فسق ، كفر است و اين استعمال در قرآن نيز آمده است .\r\nخداوند مىگويد :  « وَ لَقَدْ أَنْزَلْنا إِلَيْكَ آياتٍ بَيِّناتٍ وَ ما يَكْفُرُ بِها إِلَّا الْفاسِقُونَ » .  « 1 » از سوى ديگر هرگاه واژهء كفر به عمل اضافه شود نه به عقيده ، مراد از آن فسق است . خداوند متعال مىگويد :  « وَ لِلَّهِ عَلَى النَّاسِ حِجُّ الْبَيْتِ مَنِ اسْتَطاعَ إِلَيْهِ سَبِيلًا وَ مَنْ كَفَرَ فَإِنَّ اللَّهَ غَنِيٌّ عَنِ الْعالَمِينَ » .  « 2 » خداوند در اين آيه ، ترك‌كنندهء حج را كافر برشمرده است ، با اين‌كه وى به تمام اصول ايمان دارد . بنابراين ، بايد مراد از كفر در اين‌جا فسق باشد .\r\nامّا واژهء « ظلم » هم بر كفر اطلاق مىشود و هم بر فسق ؛ زيرا هم كافر بر خود ظلم كرده است و هم فاسق ؛ چرا كه عذابى را بر خود تحميل نموده كه ابدا طاقتش را ندارد . خدا مىگويد : « كافران ، همان ظالمان هستند » . « 3 » و نيز مىگويند : « ستمكارتر از كسى كه گواهى خود را از خدا پنهان مىكند كيست ؟ » « 4 » ، درحالىكه پنهان كردن گواهى به‌طور كلّى ، به‌اتفاق تمام مسلمانان موجب كفر نمىشود .\r\nبا بيان فوق روشن گرديد كه كفر ، فسق و ظلم ، واژه‌هايى هستند كه در موارد زيادى از قرآن به يك معنا به‌كار رفته‌اند . بنابراين ، اگر فردى كه بر وفق كتاب خدا حكم نمىكند به واژه‌هاى مزبور موصوف شود درست خواهد بود . مقصود از اين وصف ، سخت گرفتن بر كسى است كه به حق حكم نمىكند ، خواه بر باطل حكم كند و يا به طور مطلق از صدور حكم خوددارى نمايد . همچنين ، عين اين سخن دربارهء كسى\r\n\r\n\r\n","description":"","footnote":"\r\n( 1 ) . بقره ( 2 ) آيهء 99 .\r\n( 2 ) . آل عمران ( 3 ) آيهء 97 .\r\n( 3 ) . بقره ( 2 ) آيهء 254 .\r\n( 4 ) . همان ، آيهء 140 .\r\n","page_name":" 108 ","page_number":108},
  {"content":"\r\n\r\nگفته مىشود كه بر طبق حكم خدا محكوم مىگردد ؛ اما از عمل به آن سرباز مىزند و بدان اعتماد نمىكند .\r\nبدين مناسبت به اين موضوع اشاره مىكنم كه فقها بالاجماع مىگويند : كسى كه يك حكم شرعى را كه به اجماع مسلمانان ثابت شده است ، انكار كند ؛ نظير وجوب نماز و حرمت زنا كافر است و هركس بدين حكم اعتراف كند ؛ اما در عمل با آن مخالفت نمايد ، فاسق است .\r\n\r\n","description":"","footnote":"","page_name":" 109 ","page_number":109},
  {"content":"\r\n\r\n\r\nهر گروهى روشى دارد\r\n\r\n[ سوره المائدة ( 5 ) : آيات 48 تا 50 
  ]\r\nوَ أَنْزَلْنا إِلَيْكَ الْكِتابَ بِالْحَقِّ مُصَدِّقاً لِما بَيْنَ يَدَيْهِ مِنَ الْكِتابِ وَ مُهَيْمِناً عَلَيْهِ فَاحْكُمْ بَيْنَهُمْ بِما أَنْزَلَ اللَّهُ وَ لا تَتَّبِعْ أَهْواءَهُمْ عَمَّا جاءَكَ مِنَ الْحَقِّ لِكُلٍّ جَعَلْنا مِنْكُمْ شِرْعَةً وَ مِنْهاجاً وَ لَوْ شاءَ اللَّهُ لَجَعَلَكُمْ أُمَّةً واحِدَةً وَ لكِنْ لِيَبْلُوَكُمْ فِي ما آتاكُمْ فَاسْتَبِقُوا الْخَيْراتِ إِلَى اللَّهِ مَرْجِعُكُمْ جَمِيعاً فَيُنَبِّئُكُمْ بِما كُنْتُمْ فِيهِ تَخْتَلِفُونَ ( 48 ) وَ أَنِ احْكُمْ بَيْنَهُمْ بِما أَنْزَلَ اللَّهُ وَ لا تَتَّبِعْ أَهْواءَهُمْ وَ احْذَرْهُمْ أَنْ يَفْتِنُوكَ عَنْ بَعْضِ ما أَنْزَلَ اللَّهُ إِلَيْكَ فَإِنْ تَوَلَّوْا فَاعْلَمْ أَنَّما يُرِيدُ اللَّهُ أَنْ يُصِيبَهُمْ بِبَعْضِ ذُنُوبِهِمْ وَ إِنَّ كَثِيراً مِنَ النَّاسِ لَفاسِقُونَ ( 49 ) أَ فَحُكْمَ الْجاهِلِيَّةِ يَبْغُونَ وَ مَنْ أَحْسَنُ مِنَ اللَّهِ حُكْماً لِقَوْمٍ يُوقِنُونَ ( 50 )\r\nو اين كتاب را به‌راستى بر تو نازل كرديم ؛ تصديق‌كننده و حاكم بر كتاب‌هايى است كه پيش از آن بوده‌اند . پس بر وفق آنچه خدا نازل كرده است در ميانشان حكم كن و از پى خواهش‌هايشان مرو تا آنچه را از حق بر تو نازل شده است واگذارى . براى هر گروهى از شما شريعت و روشى نهاديم . و اگر خدا مىخواست همهء شما را يك امت مىساخت ؛ ولى خواست در آنچه به شما ارزانى داشته است بيازمايدتان . پس در خيرات بر يكديگر پيشى گيريد . همگى بازگشتتان به خداست تا از آنچه در آن اختلاف مىكرديد آگاهتان سازد . ( 48 )\r\nميانشان بر وفق آنچه خدا نازل كرده است حكم كن و از خواهش‌هايشان پيروى مكن و از ايشان بپرهيز كه مبادا بفريبندت تا از بعضى چيزهايى كه خدا بر تو نازل كرده است سرباز\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nزنى . و اگر روىگردان شدند بدان كه خدا مىخواهد آنان را به پاداش برخى گناهانشان عقوبت كند ، و هر آينه بسيارى از مردم نافرمانند . ( 49 )\r\nآيا حكم جاهليت را مىجويند ؟ براى آن مردمى كه اهل يقين هستند چه حكمى از حكم خدا بهتر است ؟ ( 50 )\r\n\r\nواژگان\r\nالمهيمن على الشىء : كسى كه امور مربوط به آن را انجام مىدهد .\r\nالشرعة و الشريعة : اين دو واژه يك معنا دارد كه عبارت است از : راه آب و يا محلّ رفتن به آب . آن‌گاه در معناى احكامى استعمال شده‌اند كه خداوند براى بندگان خود قرار داده است و مناسبت موجود ميان اين دو معنا آن است كه آب و احكام خداوند متعال ، هر كدام سبب زندگى مىباشد .\r\nالمنهاج : راه روشن .\r\nالابتلاء : آزمايش .\r\n أَنْ يَفْتِنُوكَ :  تو را از حق منحرف مىكنند .\r\n\r\nاعراب\r\n « بِالْحَقِّ »  متعلق به محذوف و حال از  « الْكِتابَ »  و  « مُصَدِّقاً »  نيز حال است . « يبلوكم » منصوب به ان كه پس از لام در تقدير است و مصدر مؤول ، مجرور به لام و متعلق به محذوف و تقدير آن : « فرّقكم ليبلوكم » مىباشد . مصدر ريخته شده از  « أَنِ احْكُمْ »  مبتدا و خبر آن محذوف و تقدير : « الحكم بالحقّ لازم » است . مصدر ريخته شده از  « أَنْ يَفْتِنُوكَ »  مفعول لاجله است بنابر حذف مضاف و تقدير : احذرهم مخافهء ان يفتنوك مىباشد . «  حُكْماً  » تميز است .\r\n\r\nتفسير\r\n وَ أَنْزَلْنا إِلَيْكَ الْكِتابَ بِالْحَقِّ مُصَدِّقاً لِما بَيْنَ يَدَيْهِ مِنَ الْكِتابِ وَ مُهَيْمِناً عَلَيْهِ .  مراد از\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nكتاب اوّل قرآن است ؛ زيرا خطاب متوجّه حضرت محمّد صلّى اللّه عليه و آله است . مراد از كتاب دوم ، جنس كتاب است كه تمامى كتاب‌هاى آسمانى ازجمله تورات و انجيل را در بر مىگيرد . خداوند پس از آن‌كه از تورات و انجيل و موسى و عيسى عليه السّلام ياد مىكند ، سخن از قرآن و محمّد صلّى اللّه عليه و آله به ميان مىآورد و با بيان دو ويژگى به وصف قرآن مىپردازد : نخست آن‌كه قرآن هر كتابى را كه بر يكى از پيامبران نازل شده باشد تصديق مىكند . دوم آن‌كه قرآن بر تمام كتاب‌هاى آسمانى پيشين حاكم است ؛ بدين‌معنا كه قرآن به حقانيت و درستى تورات و انجيل گواه مىدهد و نيز اصول و احكامى را كه در اين دو كتاب تحريف‌شده ، بيان مىكند تا مردم ، اصلى را از ساختگى ، كه سران اديان به دروغ آن را به خدا نسبت داده‌اند ، تشخيص دهند .\r\n فَاحْكُمْ بَيْنَهُمْ بِما أَنْزَلَ اللَّهُ وَ لا تَتَّبِعْ أَهْواءَهُمْ عَمَّا جاءَكَ مِنَ الْحَقِّ .  روشن است كه پيامبر صلّى اللّه عليه و آله تنها به حق حكم مىكند و از حق ، خواه بزرگ باشد و خواه كوچك ، چشم نمىپوشد و محال است كه او از خواسته آفريده‌اى پيروى كند . چگونه چنين كند كه گفتار و كردار او ، معيار تشخيص حق و عدالت است ؟ حتى اگر فرض شود كه اگر فرد نيرنگ‌بازى بخواهد با تظاهر و رياكارى ، پيامبر را فريب دهد و پيامبر هم به‌سبب اين كه بشر است در معرض فريب خوردن قرار گيرد ؛ خداوند با عنايت خود ، او را حفظ مىكند و پيش از آن‌كه وى بر وفق تمايل آن فريبكار كارى انجام دهد ، او را از واقعيت آگاه مىگرداند : « اگر نه آن بود كه پايدارىات داده بوديم ، نزديك بود كه اندكى به آنان ميل كنى » . « 1 »\r\nسؤال : اگر قضيه چنين است ، پس چرا خداوند با اين خطاب ، پيامبر معصومش را خطاب مىكند ؟\r\nپاسخ : اوّلا ، در گذشته بيان كرديم كه هرگاه خطاب از مقام عالى صادر شود ، حالت فردى كه مورد خطاب است و مقامش هرچه باشد در نظر گرفته نمىشود ، بلكه اين\r\n\r\n\r\n","description":"","footnote":"\r\n( 1 ) . اسراء ( 17 ) آيهء 74 .\r\n","page_name":" 112 ","page_number":112},
  {"content":"\r\n\r\nموضوع تنها زمانى لحاظ مىشود كه مقام خطاب‌كننده با مقام خطاب‌شونده مساوى و يا پايين‌تر از او باشد .\r\nثانيا ، خداوند مىداند كه يك عدّه از دانشمندان فاسد امّت محمّد صلّى اللّه عليه و آله انحراف از فرمان او را با بهانه‌هاى شيطانى توجيه خواهند كرد . از اين‌رو خداوند ، پيامبرش را با خطاب مزبور ، مخاطب ساخت تا به اين دانشمندان هشدار دهد كه به جهت خوش خدمتى به حاكمان و پولداران و همراهى با آنان ، دين خدا را بازيچهء خود قرار ندهند .\r\n لِكُلٍّ جَعَلْنا مِنْكُمْ شِرْعَةً وَ مِنْهاجاً .  مضاف اليه حذف شده و در اصل ، « لكلّ امّة » بوده است . «  مِنْكُمْ  » خطاب به تمام مردم و يا به امّت‌هاى سه‌گانه : يهود ، نصارا و مسلمانان است . «  شِرْعَةً  » به معناى شريعت و آن عبارت است از : احكام عملى كه انسان با آنها فرمان خدا را به قصد پاداش و خشنودى او ، امتثال مىكند . گفتنى است كه واژهء شريعت اخص از واژهء دين است ؛ زيرا دين ، هم شريعت را شامل مىشود و هم اصول عقيده را . « منهاج » به معناى راه روشن مىباشد ؛ يعنى خداوند براى هر امّتى ، شريعتى روشن ، كه هيچ‌گونه اشتباه و پيچيدگى در آن وجود ندارد ، قرار داده است .\r\nاين آيه ، تصريح دارد كه شريعت خدا در تمام دوران‌ها براى تمام مردم يكى نبوده ، بلكه در گذشته هر شريعتى مدّت معينى داشته است و نيز همهء اديان تنها در اصول عقيده با يكديگر اتفاق دارند ، نه در شريعت [ و احكام فرعى 
  ] .\r\nسؤال : اگر چنين است ، پس چرا از ميان شريعت‌ها ، تنها شريعت اسلامى هميشگى و دايمى است ؟\r\nپاسخ اين پرسش را تنها كسى مىتواند دريافت كند كه شريعت اسلامى را بررسى كند ؛ زيرا در آن صورت ، خواهد ديد كه اسلام قوانين پايدارى دارد كه به جهت سازگارى با فطرت انسان ، با دگرگونى شرايط و زمان ، دگرگون نمىشود ، به‌عنوان مثال : از جملهء آنها قوانين زير است :\r\n« خداوند هركس را تنها به‌اندازهء توانش مكلّف مىسازد » ؛ « هر انسانى بيگناه\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nاست ، مگر اين‌كه محكوميت او به اثبات برسد » ؛ « صلح بهتر است » ؛ « اعتراف خردمندان بر ضدّ خود ، جايز است » ؛ « مردم در گرو شرطهاى خودشان هستند » ؛ « با بودن شبهه ، حد جارى نمىشود » ؛ « در اسلام ، نه ضرر زدن به خود جايز است و نه ضرر زدن به ديگرى » ؛ « ضرورت موجب مىشود كه اشياى حرام به مباح تبديل شود » ؛ « يقين را جز يقين نمىشكند » ؛ « دفع مفسده بهتر از جلب منفعت است » ؛ « ضرر ، با ضررى كه همانند آن است بر طرف نمىشود » ؛ « دليل شخص غايب بر قوت خود باقى است تا اين‌كه حضور پيدا كند » و قواعد ديگرى از اين قبيل ، كه فقها براى هر كدام چندين جلد كتاب نوشته‌اند . تغيير اين اصول محال است ، مگر اين‌كه فطرت انسان تغيير پيدا كند .\r\n وَ لَوْ شاءَ اللَّهُ لَجَعَلَكُمْ أُمَّةً واحِدَةً .  خداوند انسان را از ديگر آفريده‌هاى خود با اين ويژگى مشخص ساخته كه استعداد دانايى و نادانى و پيشرفت و عقب‌ماندگى و نيز استعداد كار نيك و بد را در او قرار داده ، آن‌گاه او را از يكى نهى كرده و به ديگرى دستور داده است . نتيجهء اين استعداد و امر و نهى آن شد كه مردم در استفاده از اين استعداد و فرمانبردارى و نافرمانى خداوند متفاوت باشند و اگر خداوند اين موهبت را به انسان نمىداد ، تمام مردم در يك سطح قرار داشتند و همانند حيوانات و پرندگان و حشرات رفتار مىكردند و خوبى را از بدى و موفقيت را از ناكامى تشخيص نمىدادند .\r\n وَ لكِنْ لِيَبْلُوَكُمْ فِي ما آتاكُمْ .  خداوند اين موهبت را به ما داد و به ما امر و نهى كرد تا همانند اربابى كه بردگانش را آزمايش مىكند ما را بيازمايد كه كدام بهتر عمل مىكند . علىرغم اين‌كه خدا از تمام رازهاى نهفته در دل‌ها آگاهى دارد ؛ لكن جز در برابر كار ، پاداش و جز پس از هشدار و ابلاغ ، كيفر نمىدهد .\r\n فَاسْتَبِقُوا الْخَيْراتِ إِلَى اللَّهِ مَرْجِعُكُمْ جَمِيعاً فَيُنَبِّئُكُمْ بِما كُنْتُمْ فِيهِ تَخْتَلِفُونَ ؛  يعنى اكنون كه خداوند موهبت يادشده را به انسان بخشيده و براى امّت‌ها شرايع و قوانين\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nرا وضع كرده است تا اعمالى را انجام دهند كه انسان آنها استحقاق پاداش پيدا مىكند ، بر همهء ما لازم است كه در انجام دادن كارهاى نيك بر يكديگر سبقت بگيريم ؛ چراكه نخستين هدف از شرايع ، همين امر است و هركس اختلاف شرايع را وسيلهء ستم و كينه‌توزى قرار دهد ، خداوند از او در فرداى قيامت بازمىپرسد و به‌اندازه‌اى كه استحقاق دارد مجازاتش خواهد كرد .\r\n وَ أَنِ احْكُمْ بَيْنَهُمْ بِما أَنْزَلَ اللَّهُ وَ لا تَتَّبِعْ أَهْواءَهُمْ وَ احْذَرْهُمْ أَنْ يَفْتِنُوكَ عَنْ بَعْضِ ما أَنْزَلَ اللَّهُ إِلَيْكَ .  اين آيه ، تكرار آيهء قبل است . برخى از مفسّران گفته‌اند : آيهء قبل در مورد دادخواهى يهوديان دربارهء زنا و اين آيه در مورد دادخواهى آنان دربارهء قتل نازل شد .\r\nاين توجيه و نيز توجيهات ديگرى كه در كتاب‌هاى تفسير آمده است ، هيچ‌گونه دليلى ندارد . ما در جلد اوّل بيان كرديم كه قرآن كريم بدان‌سبب ، از تكرار بهره مىگيرد كه تكرار عامل نيرومندى است در پيدايش و تكوين و گسترش افكار و نظريه‌ها . ديگر آن‌كه ضمير «  أَهْواءَهُمْ  » به يهود برمىگردد و شيوهء قرآن اين است هرچه را كه مربوط به آنان باشد از هرچيز ديگرى بيشتر تأكيد و تكرار مىكند و اين امر ، نشان مىدهد كه يهود بدترين امّت‌هايند و تاريخ قديم و جديد آنها بر اين موضوع گواهى مىدهد و كسى آنها را اهل خير نمىپندارد ، مگر اين‌كه خود اهل شرارت باشد . اين حقيقت با روشن‌ترين معنايش پس از جنگ ژوئن سال 1967 براى افكار عموم جهان آشكار گرديد .\r\n فَإِنْ تَوَلَّوْا فَاعْلَمْ أَنَّما يُرِيدُ اللَّهُ أَنْ يُصِيبَهُمْ بِبَعْضِ ذُنُوبِهِمْ ؛  يعنى اگر آنان از فرمان خدا روى برتابند ، خداوند به‌زودى ذليل و خوارشان خواهد كرد .\r\nسؤال : چرا خداوند گفت :  « بِبَعْضِ ذُنُوبِهِمْ »  و نگفت : « بذنوبهم » ؟ و آيا اين سخن بدان معناست كه خداوند آنها را به‌سبب برخى از گناهانشان مجازات و برخى ديگر را عفو مىكند ؟\r\nپاسخ : سخن خدا :  « بِبَعْضِ ذُنُوبِهِمْ »  به اعراض يهود از حكم رسول اللّه صلّى اللّه عليه و آله اشاره دارد\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nو معنايش اين است كه ، اى پيامبر ! از اين‌كه يهود ، حكمت را نپذيرفتند ناراحت مباش ؛ زيرا خداوند آنان را به‌سبب اين سرپيچى كردن مجازات خواهد كرد .\r\n وَ إِنَّ كَثِيراً مِنَ النَّاسِ لَفاسِقُونَ .  فاسق كسى است كه خدا را در يكى از احكامش نافرمانى كند . بنابراين ، بسيارى از مردم ، بلكه تمام آنها فاسق مىباشند ، مگر اندكى از آنان ، لكن واژهء كثير به معناى اكثريت به‌كار مىرود و نه برعكس .\r\n أَ فَحُكْمَ الْجاهِلِيَّةِ يَبْغُونَ .  هر حكمى بر خلاف حكم خدا باشد حكم جاهليت است ، خواه اين حكم در دوران جاهليت صادر شده باشد و يا در دوران پس از آن .\r\n وَ مَنْ أَحْسَنُ مِنَ اللَّهِ حُكْماً لِقَوْمٍ يُوقِنُونَ .  ترديدى نيست كه هر حكمى كه به نحوى در آن صلاح مردم باشد ، حكم خدا محسوب مىشود ، خواه نصّى خاصّ از كتاب و سنّت دربارهء آن وارد شده باشد و يا نشده باشد و هر حكمى كه به نحوى به ضرر مردم باشد ، محال است كه خدا از آن خشنود شود ، حتّى اگر حقّ الهى موجب ضرر باشد ساقط مىشود و دليل اين‌كه هر حكم سودمند براى مردم حكم خداست ، آيهء 24 از سورهء انفال است : « اى ايمان‌آورندگان ! چون خدا و پيامبرش شما را به چيزى فراخوانند كه زندگىتان مىبخشد دعوتشان را اجابت كنيد . . . » ؛ زيرا معناى آيه اين است كه هر دعوتى به زندگى ، دعوتى است به سوى خدا و پيامبر او .\r\nمفسّران دربارهء معناى لام در سخن خدا :  « لِقَوْمٍ يُوقِنُونَ »  اختلاف كرده‌اند . برخى مىگويند : لام به معناى « عند » است ؛ همانند « كتبته لخمس خلون من شهر كذا » كه لام به معناى « عند » است ؛ يعنى نوشتم آن را در پنجم فلان ماه . برخى مىگويند : به معناى بيان است . نظريهء درست آن است كه لام به معناى اختصاص مىباشد ؛ نظير  « الْجَنَّةُ لِلْمُتَّقِينَ » ؛  زيرا تنها مؤمنانى كه اهل يقين هستند بر وفق حكم خدا عمل و حكم مىكنند .\r\n\r\n","description":"","footnote":"","page_name":" 116 ","page_number":116},
  {"content":"\r\n\r\n\r\nممنوعيت دوستى با يهود و نصارى\r\n\r\n[ سوره المائدة ( 5 ) : آيات 51 تا 53 
  ]\r\nيا أَيُّهَا الَّذِينَ آمَنُوا لا تَتَّخِذُوا الْيَهُودَ وَ النَّصارى أَوْلِياءَ بَعْضُهُمْ أَوْلِياءُ بَعْضٍ وَ مَنْ يَتَوَلَّهُمْ مِنْكُمْ فَإِنَّهُ مِنْهُمْ إِنَّ اللَّهَ لا يَهْدِي الْقَوْمَ الظَّالِمِينَ ( 51 ) فَتَرَى الَّذِينَ فِي قُلُوبِهِمْ مَرَضٌ يُسارِعُونَ فِيهِمْ يَقُولُونَ نَخْشى أَنْ تُصِيبَنا دائِرَةٌ فَعَسَى اللَّهُ أَنْ يَأْتِيَ بِالْفَتْحِ أَوْ أَمْرٍ مِنْ عِنْدِهِ فَيُصْبِحُوا عَلى ما أَسَرُّوا فِي أَنْفُسِهِمْ نادِمِينَ ( 52 ) وَ يَقُولُ الَّذِينَ آمَنُوا أَ هؤُلاءِ الَّذِينَ أَقْسَمُوا بِاللَّهِ جَهْدَ أَيْمانِهِمْ إِنَّهُمْ لَمَعَكُمْ حَبِطَتْ أَعْمالُهُمْ فَأَصْبَحُوا خاسِرِينَ ( 53 )\r\nاى كسانى كه ايمان آورده‌ايد ! يهود و نصارا را به دوستى برمگزينيد . آنان خود دوستان يكديگرند . هركس از شما كه ايشان را به دوستى گزيند در زمرهء آنهاست . و خدا ستمكاران را هدايت نمىكند . ( 51 )\r\nآنهايى را كه در دل مرضى دارند مىبينى كه به صحبتشان مىشتابند ، مىگويند : مىترسيم كه به ما آسيبى رسد . امّا باشد كه خدا فتحى پديد آرد يا كارى كند ، آن‌گاه از آنچه در دل نهان داشته بودند پشيمان شوند . ( 52 )\r\nآنها كه ايمان آورده‌اند مىگويند : آيا اينان همان كسانند كه به خدا سوگندهاى سخت مىخوردند كه با شما خواهند بود ؟ اعمالشان باطل گرديد و خود در زمرهء زيانكاران درآمدند . ( 53 )\r\n\r\nواژگان\r\nالدّائرة : چيزى كه بر شىء احاطه دارد و مراد از آن در اين‌جا مصيبت‌هايى است كه\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nدر طول زمان پيش مىآيد ؛ چنان‌كه مىگويند : « دارت عليه الدّوائر ؛ فرود آمد بر او مصيبت‌ها و گرفتارىها » .\r\nالفتح : قضاوت و حلّ و فصل ، و مراد از آن در اينجا پيروزى است .\r\n\r\nاعراب\r\n « بَعْضُهُمْ أَوْلِياءُ بَعْضٍ »  مبتدا و خبر و جملهء استينافيّه مىباشد و محلّى از اعراب ندارد .  « فِي قُلُوبِهِمْ مَرَضٌ »  مبتدا و خبر و جمله ، صلهء «  الَّذِينَ  » . «  فَتَرَى  » اگر به معناى ديدن باشد به يك مفعول نياز دارد و آن عبارت است از : «  الَّذِينَ  » . بنابراين ، جملهء  « يُسارِعُونَ »  حال است . و اگر « ترى » از افعال قلوب باشد به دو مفعول نياز دارد و در اين صورت ، «  يُسارِعُونَ  » مفعول دوم خواهد بود . «  جَهْدَ  » مفعول مطلق براى «  أَقْسَمُوا  » ؛ زيرا به « ايمان » اضافه شده ، و « ايمان » به معناى قسم است . بنابراين ، نظير « قعدت جلوسا و جلست قعودا » مىباشد [ كه هر دو مصدر به يك معنا و مصدر دوم از هر جمله مفعول مطلق نوعى و به معناى « نشستم نشستنى » است 
  ] .\r\n\r\nتفسير\r\n يا أَيُّهَا الَّذِينَ آمَنُوا لا تَتَّخِذُوا الْيَهُودَ وَ النَّصارى أَوْلِياءَ .  اسلام بر همهء اديان و نژادها سخت نمىگيرد و از ديدگاه آن ، ميان سياه و سفيد ، عرب و عجم ، مسلمان و غيرمسلمان تفاوتى وجود ندارد و همگى در برابر عدالت و قانون برابرند . براين اساس ، هر انسانى ، هركه باشد ، حق دارد آزاد زندگى كند و جان و مالش در امان باشد و مادام كه آزارش به ديگرى نرسد ، هيچ‌كس سلطه‌اى بر وى ندارد و امّا اگر به ديگرى تجاوز و ايجاد فساد كند ، بر او حد جارى خواهد شد . به عنوان نمونه : هرگاه مسلمانى به ديگرى جنايت كند ، بر ما مسلمانان واجب است كه از وى بيزارى جوييم و بر او خشم گيريم و بر قوهء قضائيه است كه او را از تجاوز بازدارد و مجازات كند . و هرگاه\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nيهودى و مسيحى ديگران را اذيت نكند ، ما دست نيكى و احسان به سوى او دراز مىكنيم ، هرچند وى نبوت محمّد صلّى اللّه عليه و آله و قرآن را قبول ندارد . خداوند متعال مىگويد :\r\n« خدا شما را از نيكى كردن و عدالت ورزيدن با آنان كه با شما در دين نجنگيده‌اند و از سرزمينتان بيرون نرانده‌اند ، بازنمىدارد . خدا كسانى را كه به عدالت رفتار مىكنند دوست دارد . جز اين نيست كه خدا از دوستى ورزيدن با كسانى كه با شما در دين جنگيده‌اند و از سرزمين خود بيرونتان رانده‌اند يا در بيرون راندنتان همدستى كرده‌اند شما را بازدارد . و هركه با آنها دوستى ورزد از ستمكاران خواهد بود » . « 1 »\r\nاگر ما اين آيه را ، كه مسلمانان را به نيكى و احسان به همهء طوايف و پيروان اديانى كه با مسلمانان دشمنى ندارند دعوت مىكند ، به آيه‌اى كه در مقام تفسير آن هستيم ، عطف كنيم و اين دو آيه را در يك كلام گرد آوريم ، معنايش اين مىشود : اى كسانى كه ايمان آورده‌ايد ! يهوديان و مسيحيان را مادامى كه با شما به دشمنى و جنگ برخيزند به دوستى نگيريد ؛ امّا اگر آنان بخواهند به‌طور مسالمت‌آميز با شما زندگى كنند ، شما نيز با آنها برخورد و معاشرت نيكو داشته باشيد و همگى با يكديگر دوستانه زندگى كنيد و حتّى به آنان نيكى نماييد و عدالت در پيش گيريد ؛ چرا كه خداوند عدالت و نيكى را به تمام آفريده‌هايش ، چه مؤمن باشند چه كافر ، دوست دارد . لكن با يك شرط و آن اين‌كه ، جنايتى بر كسى مرتكب نشده باشد ؛ زيرا تمام مردم عيال خدا هستند و محبوب‌ترين آنان نزد خدا كسى است كه از همه بيشتر به عيال او سود برساند .\r\nبنابراين ، عامل خوش‌رفتارى با هر انسانى ، در نزد خدا آن است كه اين انسان با ديگران بدرفتارى نكند ؛ امّا كسى كه خدا را انكار مىكند و كافر مىشود ، اين مسئله به ضرر خود اوست . پيش‌تر دربارهء دوستى مؤمن با كافر و نيز انواع و اقسام آن ، در تفسير آيهء 30 از سورهء آل عمران ، به تفصيل سخن گفته شد .\r\nبدين مناسبت بايد اشاره كنيم كه اگر ما مسلمانان از يهود نفرت داريم ، تنها بدان\r\n\r\n\r\n","description":"","footnote":"\r\n( 1 ) . ممتحنه ( 60 ) آيهء 8 و 9 .\r\n","page_name":" 119 ","page_number":119},
  {"content":"\r\n\r\nسبب است كه آنها در داخل خانه‌هاى ما با ما جنگيدند و زنان و كودكانمان را از آن بيرون كردند ؛ چنان‌كه سبب اصلى دشمنى ما با ايالات متحدهء آمريكا و انگلستان و ساير دولت‌هاى استعمارى ، كه از اسرائيل پشتيبانى مىكنند ، آن است كه اين كشورها از اسرائيل پشتيبانى كردند تا فلسطينىها را از خانه‌هايشان بيرون كنند . اينك بار ديگر سخن خدا را ، كه خطاب به مسلمانان است ، تكرار مىكنيم : « جز اين نيست كه خدا شما را از دوستى ورزيدن با آن‌كه با شما در دين جنگيده‌اند و از سرزمين خود بيرونتان رانده‌اند يا در بيرون راندنتان همدستى كرده‌اند بازدارد . و هركه با آنها دوستى ورزد از ستمكاران خواهد بود » .\r\n\r\nنفت و يهود و نصارى\r\n بَعْضُهُمْ أَوْلِياءُ بَعْضٍ .  مفسّران اتفاق دارند بر اين‌كه منظور آن است كه برخى از يهوديان برخى ديگر از خودشان و بعضى از نصارا بعضى ديگر از خودشان را دوست دارند ، نه اين‌كه هركدام از دو طايفهء يهود و نصارا طايفهء ديگر را دوست داشته باشد ؛ زيرا دشمنى ميان اين دو طايفه بيش از دشمنى ميان نصارا و مسلمانان است ؛ به اين دليل كه يهود مريم را به زنا نسبت مىدهد ، درحالىكه مسلمانان او را تقديس مىكنند و از هر عيب و تهمتى مبرّا مىدانند .\r\nترديدى نيست كه مفسّران زمانى سخن فوق را گفتند كه شركت‌هاى جهانى نفت و نيز مؤسسه‌هاى عظيم انحصارى كه مىخواهند بر ثروت و سرنوشت ملّت‌ها مسلّط گردند وجود نداشت . امّا امروز كه اين شركت‌ها و مؤسسه‌ها ايجاد شده ، صاحبان مسيحى اين شركت‌ها مىبينند كه يهود بهترين ابزارى است كه آنها مىتوانند براى حفظ منافع و رسيدن به اهداف خود بر آنها تكيه كنند . از اين‌رو ، آمدند و دولت اسرائيل را در فلسطين برپا كردند و آن را مورد تأييد و حمايت قرار دادند و براى آن نقشه‌هاى تجاوز و توسعه‌طلبى ترسيم و نيز تعهد كردند كه در سازمان ملل متحد و\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nشوراى امنيت در كنارش بايستند . اسرائيل هم به دنبال آنها راه افتاد و آنها را محور خود قرار داد و پس از آن‌كه برايش آشكار شد كه جز در سايهء فرمانبردارى بىچون و چرا از دستورهاى استعمار و اجراى نقشه‌هايش نمىتواند به زندگى خود ادامه دهد ، دستورهاى او را امتثال و نقشه‌هايش را اجرا كرد .\r\nآرى ، اگر استعمارگران و اذنابشان مىخواهند با چنگال‌هاى اسرائيل درنده به آرزوهاى خود برسند ، ما هم به خدا و حقّ مشروع خود اتّكال داريم و براى بازگرداندن حقّ غصب‌شدهء خود آماده‌ايم تا در نبردى بىامان و سرنوشت‌ساز شركت كنيم .\r\n وَ مَنْ يَتَوَلَّهُمْ مِنْكُمْ فَإِنَّهُ مِنْهُمْ إِنَّ اللَّهَ لا يَهْدِي الْقَوْمَ الظَّالِمِينَ ؛  يعنى هركس كه يهوديان و مسيحيانى را كه با اسلام و مسلمانان دشمنى مىورزند دوست بدارد ، در حكم آنان خواهد بود و همانند آنها مورد بازپرسى و مجازات قرار خواهد گرفت ؛ زيرا هركس قومى را بپسندد ، از همان قوم محسوب مىشود . اين آيه دليل قاطعى است بر اين‌كه جنايت و خطر مزدوران استعمار و آنان كه نقش پاسدار و حافظ منافع استعمار را بازى مىكنند به مراتب بيش از خود استعمارگران و يا دست كم همانند آنهاست ؛ چرا كه اينان ركن اصلى استثمار و تجاوزگرى آنان محسوب مىشوند .\r\n فَتَرَى الَّذِينَ فِي قُلُوبِهِمْ مَرَضٌ يُسارِعُونَ فِيهِمْ .  از سياق آيه چنين برمىآيد كه حكايتى است از واقعه و حادثه‌اى خاصّ كه خلاصه‌اش از اين قرار است :\r\nبرخى از منافقان كه خداوند با جملهء  « فِي قُلُوبِهِمْ مَرَضٌ »  بدان‌ها اشاره كرده است ، با يهوديانى كه در باطن دشمن اسلام و مسلمانان بودند و در ظاهر دوست آنان ، رابطهء دوستى برقرار كرده بودند . اين منافقان وقتى براى اين كار ، سرزنش مىشدند ، مىگفتند : شايد روزگار عوض شود و اسلام ضعيف شود و قدرت و شوكت در اختيار يهوديان و مشركان قرار گيرد .\r\nبنابراين ، اگر از هم‌اكنون ما راه احتياط در پيش نگيريم و كسى را كه روزى به ما\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nكمك كند در ميان آنان نداشته باشيم ، همه چيز از دست ما خواهد رفت و دچار سرنوشت بدى خواهيم شد و معناى آيهء  يَقُولُونَ نَخْشى أَنْ تُصِيبَنا دائِرَةٌ  نيز همين است . فرصت‌طلبان ميان تمام گروه‌ها مذبذب هستند تا زمانى كه يك گروه بر ديگران غالب آيد ، آن‌گاه به گروه غالب مىگويند : آيا ما با شما نبوديم ؟ به بيانى ديگر :\r\n« انسان‌هاى منافق در زبان با همه موافق مىباشند ؛ امّا در حقيقت ، تنها به هوس‌هاى خود پاسخ مىدهند : « به خدا سوگند مىخورند كه از شمايند و حال آن‌كه از شما نيستند ، اينان از شما بيمناكند » . « 1 » مقصود آن است كه آنها از جان و منافع خود مىترسند .\r\nسؤال : چرا خداوند گفت :  « يُسارِعُونَ فِيهِمْ »  و نگفت : « يسارعون اليهم » ؟\r\nپاسخ : واژهء «  فِيهِمْ  » رساتر از « إليهم » است ؛ زيرا وقتى انسان در داخل چيزى قرار دارد توانش بيشتر از آن زمانى است كه در حال شتاب به‌سوى آن چيز باشد .\r\n فَعَسَى اللَّهُ أَنْ يَأْتِيَ بِالْفَتْحِ أَوْ أَمْرٍ مِنْ عِنْدِهِ فَيُصْبِحُوا عَلى ما أَسَرُّوا فِي أَنْفُسِهِمْ نادِمِينَ .  مراد از « فتح » پيروزى مسلمانان بر يهوديان و مشركان و مراد از  « أَمْرٍ مِنْ عِنْدِهِ »  آشكار ساختن حالت منافقان و ذلّت و خوارى آنان است و معناى آيه آن است كه منافقان براى خود نقشه طرح كردند با دشمنان اسلام رابطه داشته باشند ؛ چراكه تصور مىكردند به‌زودى گردش روزگار به نفع كافران و به زيان مسلمانان خواهد بود ؛ امّا وقتى قضيه برعكس شد آنان پشيمان شدند ؛ لكن زمانى كه ديگر پشيمانى برايشان سودى نداشت .\r\n وَ يَقُولُ الَّذِينَ آمَنُوا أَ هؤُلاءِ الَّذِينَ أَقْسَمُوا بِاللَّهِ جَهْدَ أَيْمانِهِمْ إِنَّهُمْ لَمَعَكُمْ .  وقتى خداوند مسلمانان را بر دشمنانشان پيروز كرد ، منافقان نتوانستند حسرت و پشيمانى خود را پنهان كنند و آثار اين پشيمانى از لابه‌لاى سخنان و در گونه‌هاى صورتشان هويدا بود . از اين‌رو ، وقتى حقيقت منافقان بر مؤمنان آشكار گرديد ، آنان سخت\r\n\r\n\r\n","description":"","footnote":"\r\n( 1 ) . توبه ( 9 ) آيهء 56 .\r\n","page_name":" 122 ","page_number":122},
  {"content":"\r\n\r\nشگفت‌زده شدند و برخى با برخى ديگر گفتند : مگر اينان ، همان كسانى نيستند كه ديروز سوگند ياد مىكردند كه ايمانشان از همه قوىتر است و در تأكيد اين سخن خود مىگفتند : ما از شما و با شما هستيم ؟ چه چيزى آنان را واداشت تا به دروغگويى و رياكارى بپردازند .  حَبِطَتْ أَعْمالُهُمْ فَأَصْبَحُوا خاسِرِينَ .  رازى و صاحب المنار مىگويند : ممكن است اين جمله از سخنان خدا باشد و ممكن است از سخنان مؤمنان .\r\nاما احتمال اين‌كه جملهء مذكور از سخنان خدا باشد ، مطلقا مورد ندارد ؛ زيرا سياق آيه نشان مىدهد اين جمله از سخنان مؤمنان است و نه سخنى و خبرى تازه از سوى خداوند ؛ معناى آن ، اين است كه مؤمنان پس از آن‌كه از وضعيت و بازىهاى منافقان شگفت‌زده شدند گفتند : اعمال منافقان نظير نماز و روزه كه در پيش چشم ما بدان تظاهر مىكردند ، باطل گرديد و هيچ‌گونه پاداشى به آنها داده نخواهد شد .  « فَأَصْبَحُوا خاسِرِينَ » .  آنان دنيا را از دست دادند ؛ زيرا ذليل و خوار شدند و در آخرت نيز زيان مىبينند ؛ چرا كه خداوند وعدهء عذاب دردناك به آنها داده است .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\n\r\nفروتنى در برابر مؤمنان و سركشى در برابر كافران\r\n\r\n[ سوره المائدة ( 5 ) : آيه 54 
  ]\r\nيا أَيُّهَا الَّذِينَ آمَنُوا مَنْ يَرْتَدَّ مِنْكُمْ عَنْ دِينِهِ فَسَوْفَ يَأْتِي اللَّهُ بِقَوْمٍ يُحِبُّهُمْ وَ يُحِبُّونَهُ أَذِلَّةٍ عَلَى الْمُؤْمِنِينَ أَعِزَّةٍ عَلَى الْكافِرِينَ يُجاهِدُونَ فِي سَبِيلِ اللَّهِ وَ لا يَخافُونَ لَوْمَةَ لائِمٍ ذلِكَ فَضْلُ اللَّهِ يُؤْتِيهِ مَنْ يَشاءُ وَ اللَّهُ واسِعٌ عَلِيمٌ ( 54 )\r\nاى كسانى كه ايمان آورده‌ايد ! هركه از شما از دينش بازگردد چه باك ؛ زودا كه خدا مردمى را بياورد كه دوستشان بدارد و دوستش بدارند . در برابر مؤمنان فروتنند و در برابر كافران سركش ؛ در راه خدا جهاد مىكنند و از ملامت هيچ ملامتگرى نمىهراسند . اين فضل خداست كه به هركس كه خواهد ارزانى دارد و خداوند بخشاينده و داناست . ( 54 )\r\n\r\nواژگان\r\nالذلّ : به كسر ذال به معناى ضدّ دشوارى و مراد از آن در اين‌جا ، فروتنى و نرمى است و الذلّ : به ضمّ ذال ، ضدّ عزت ، يعنى خوارى است .\r\n\r\nاعراب\r\nجملهء  « يُحِبُّهُمْ »  صفت براى « قوم » و «  أَذِلَّةٍ  » صفت دوم و «  أَعِزَّةٍ  » صفت سوم و جملهء «  يُجاهِدُونَ  » صفت چهارم آن است .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\n\r\nتفسير\r\n يا أَيُّهَا الَّذِينَ آمَنُوا مَنْ يَرْتَدَّ مِنْكُمْ عَنْ دِينِهِ .  ارتداد عبارت است از : كافر شدن پس از اسلام . معناى مرتد و اين‌كه مرتد به دو قسم است : مرتد ملى و مرتد فطرى و نيز حكم هركدام را در تفسير آيهء 217 از سورهء بقره ، ج 1 بيان كرديم . نهى از ارتداد ، پس از آن‌كه از دوستى با دشمنان دين نهى شده ، نشان‌دهنده آن است كه اين دوستى گاهى به ارتداد و برگشتن از دين اسلام منجر مىشود . در حديث آمده است : « اگر چوپانى [ گله‌اش را 
  ] در كنار قرقگاه بچراند ، ديرى نخواهد كشيد كه گوسفندانش در وسط آن راه پيدا كند » .\r\nمورخان و سيره‌نويسان مىگويند : در دوران پيامبر خدا صلّى اللّه عليه و آله سه نفر پس از آن‌كه به او ايمان آوردند ، مرتد شدند و ادّعاى نبوت كردند . اوّل : اسود عنسى . وى در يمن ادّعاى نبوت كرد و كارگزاران پيامبر صلّى اللّه عليه و آله را از آن‌جا بيرون راند ؛ ولى او يك روز قبل از وفات پيغمبر صلّى اللّه عليه و آله كشته شد . دوم : مسيلمهء كذّاب كه ادّعاى نبوت كرد و به محمّد صلّى اللّه عليه و آله نوشت : « از مسيلمه پيامبر خدا به محمّد پيامبر خدا ؛ امّا بعد من در حكومت با تو شريك هستم و زمين ميان ما ، به دو نيمه مساوى تقسيم مىشود . مسيلمه در دوران ابوبكر كشته شد . سوم : طلحه بن خويلد بود كه ادّعاى نبوت كرد . آن‌گاه برگشت و اسلام آورد .\r\nامّا سجاح در دوران خلافت ابو بكر ادّعاى نبوّت كرد و مسيلمه با وى ازدواج نمود . ابو العلاء معرّى دربارهء اين ازدواج گفته است :\r\n أمست سجاح و والاها مسيلمة * كذّابة في بنى الدّنيا و كذّاب ؛ \r\nسجاح روز را به شب آورد و مسيلمه دل‌باختهء او شد . در ميان مردم دنيا او يك زن دروغگو بود و اين يك مرد دروغگو .\r\nسؤال : برخى از افراد ، شرايط مجتهدى را كه مورد نظر امام عليه السّلام در اين سخن اوست :\r\n\r\n","description":"","footnote":"","page_name":" 125 ","page_number":125},
  {"content":"\r\n\r\n« . . . نفسش را نگه دارد ، دينش را حفظ كند ، با هواى نفسانىاش به مخالفت برخيزد و فرمان مولايش را اطاعت كند » ندارند ، با اين وجود ، ادّعا مىكنند كه در قضاوت و صدور فتوا نايب معصوم عليه السّلام هستند و كسى كه حكم آنها را رد كند حكم خدا را رد كرده است . آيا چنين شخص و يا اشخاصى در حكم مسيلمهء كذّاب است ؛ زيرا هر دوى آنان به خداوند دروغ بسته‌اند ؟\r\nپاسخ : چنين فردى به دو شرط ، حكم مسيلمهء كذّاب را دارد :\r\n1 . در صورتى كه ادّعاى نيابت از معصوم عليه السّلام را بكند با اين‌كه مىداند دروغ مىگويد و نيز شايستگى اين ادّعا را ندارد .\r\n2 . اجتهاد و عدالت را از شروط اساسى نيابت از معصوم عليه السّلام نداند ، علىرغم اين‌كه يقين داشته باشد كه دارا بودن اين دو شرط [ براى كسى كه چنين ادّعايى دارد 
  ] از لحاظ دينى واجب و ضرورى است . البتّه ، اين فرض بسيار بعيد است ؛ زيرا كسى كه ادّعاى نيابت از معصوم عليه السّلام را مىكند ، خود را اهل عدالت و اجتهاد مىداند ، هرچند فرمانبردار دستور مولايش نباشد و هواى نفسانىاش را مخالفت نكند .\r\nبىترديد ، چنين شخصى [ كه اهل عدالت و اجتهاد باشد و ادعاى نيابت از معصوم را بكند 
  ] از لحاظ ارتداد ، با مسيلمهء كذاب فرق دارد ؛ لكن از لحاظ دروغگويى و غرور با او يكسان است . بديهى است كه علم و غرور با يكديگر متضادند و جمع نمىشوند ؛ نظير دروغگويى و عدالت ؛ چرا كه غرور ، صاحب خود را از واقعيت دور مىكند و از خودش جدا مىسازد و او را به سوى جهان اوهام و خيال سوق مىدهد و هركس چنين باشد ، به راه راست هدايت نخواهد شد .\r\n فَسَوْفَ يَأْتِي اللَّهُ بِقَوْمٍ يُحِبُّهُمْ وَ يُحِبُّونَهُ أَذِلَّةٍ عَلَى الْمُؤْمِنِينَ أَعِزَّةٍ عَلَى الْكافِرِينَ يُجاهِدُونَ فِي سَبِيلِ اللَّهِ وَ لا يَخافُونَ لَوْمَةَ لائِمٍ .  مفسّران در اين‌كه مراد از « قوم » چه كسانى هستند ، اختلاف نظر دارند : رازى دربارهء آن ، شش نظريه بيان كرده است .\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nخداوند سبحان آنان را نام نبرده ، بلكه به اوصافشان اشاره كرده است . بنابراين ، هركس كه پنج صفت مذكور در آيه بر او منطبق شود ، همو مراد خواهد بود . اين پنج صفت عبارتند از :\r\n1 . خدا آنان را دوست بدارد و آنان خدا را . دوستى خدا به بندگانش آن است كه در روز قيامت مقام او را بالا ببرد و بهشت و رضوان به او بخشد . امّا دوستى بنده با خدا هيچ‌گاه از دوستى او با بندگان خدا جدا نيست ؛ چنان‌كه دوست داشتن حق از دوست داشتن كسانى كه به حق عمل مىكنند و نفرت از باطل ، از نفرت از پيروان باطل جداشدنى نيست .\r\n2 . در برابر مؤمنان فروتن باشند ؛ چرا كه فروتنى در برابر انسان باايمان و اخلاصمند نوعى تقديس و ارج نهادن به ايمان و اخلاص است ، نه به افراد و اشخاص .\r\nخداوند خطاب به پيامبر بزرگش مىفرمايد : « در برابر هريك از مؤمنان كه از تو پيروى مىكند بال فروتنى فرود آر » . « 1 » بديهى است كه آنان تنها در سايهء ايمان و اخلاص به خدا و پيامبرش مىتوانند سزاوار اين‌گونه بزرگوارى و احترام شوند .\r\n3 . در برابر كافران سركش باشند ؛ زيرا تسلّط بر آنان ، تسلّط عقيده و دين است .\r\nنظير اين آيه ، اين سخن خداست : « . . . بر كافران سخت‌گيرند و با يكديگر مهربان . . . » . « 2 » اين آيه و نيز آيهء 215 از سورهء شعراء ما را به دو حقيقت راهنمايى مىكند : اوّل آن‌كه هركس در برابر ثروتمندان و زورمداران ستمگر كرنش كند و در برابر تهىدستان مؤمن بزرگى به خرج دهد از دين بهره‌اى نبرده است ، هرچند شب‌ها نماز بخواند و روزها روزه بگيرد . دوم آن‌كه ارزش‌هاى اخلاقى در اسلام ذاتا مطلوب نيست و خداوند به جهت انسان دستور داده است كه اين ارزش‌ها رعايت شود ، نه به جهت خود اين ارزش‌ها . از اين‌رو ، فروتنى در برابر متكبران ذلّت و در برابر متواضعان\r\n\r\n\r\n","description":"","footnote":"\r\n( 1 ) . شعرا ( 26 ) آيهء 215 .\r\n( 2 ) . فتح ( 48 ) آيهء 29 .\r\n","page_name":" 127 ","page_number":127},
  {"content":"\r\n\r\nرفعت محسوب مىشود . امام على عليه السّلام فرمود : « چه‌قدر زيباست كه ثروتمندان براى به دست آوردن آنچه در نزد خداست در برابر تهىدستان فروتنى كنند و از اين زيباتر ، بىتوجهى تهىدستان به ثروتمندان ، به سبب تكيه كردن بر خداوند است » .\r\n4 . در راه خدا جهاد مىكنند . هر كارى كه نياز كسى را بر طرف و ستمى را دفع كند ، جهاد در راه خداست . در حديث آمده است : « پيامبر صلّى اللّه عليه و آله با چند تن از اصحاب خود نشسته بود و جوان نيرومندى توجهشان را به خود جلب كرد . آنان گفتند : واى بر اين جوان ! چه مىشد اگر جوانى و نيرومندى او در راه خدا مصرف مىشد ! پيامبر صلّى اللّه عليه و آله فرمود : اگر او براى خود بكوشد تا از گدايى و سؤال كردن از مردم بىنياز شود ، اين عمل او در راه خداست و اگر براى پدر و مادر ناتوان و يا فرزندان ضعيف خود بكوشد تا آنان را بىنياز سازد ، و معاش آنها را تأمين نمايد اين كار او در راه خداست و اگر تلاش او به سبب زياده‌طلبى و فخرفروشى بر ديگران باشد ، اين عمل او در راه شيطان است » .\r\n5 . از ملامت هيچ ملامتگرى نمىهراسند . حقيقت ايمان ، تنها در هنگام بروز مشكلات و مصيبت آشكار مىشود ؛ زيرا مصيبت ، محك درستى است براى ايمان مؤمن . او براى رضاى پروردگار و وجدانش ، « منكر » را انكار و محكوم مىكند ، و در اين راه هرچه بر سرش آيد ، آسان است .\r\nآرى ، شعار اخلاصمندان اين است : « ما در راه حق از ملامت ملامتگر نمىهراسيم » . و يا آن‌گونه كه پيامبر رحمت مىگويد :\r\n« إن لم يكن بك غضب عليّ فلا أبالي ؛\r\nخدايا ! اگر از ناحيهء تو غضبى بر من نيست پس ديگر باكى ندارم » .\r\nمشكلاتى كه جهان امروز از آن رنج مىبرد ؛ نظير جنگ ويتنام ، جنگ خاورميانه ، وجود حكومت نژادپرست در رودزيا و آفريقاى جنوبى « 1 » و مشكل رنگين‌پوستان در\r\n\r\n\r\n","description":"","footnote":"\r\n( 1 ) . شايستهء يادآورى است اكنون كه شما خوانندگان محترم ، اين سطور را مىخوانيد جنگ ويتنام پايان يافته است و بساط حكومت نژادپرست در رودزياى سابق ( زيمبابوهء كنونى ) و آفريقاى جنوبى برچيده شده است ( مترجم ) .\r\n","page_name":" 128 ","page_number":128},
  {"content":"\r\n\r\nايالات متحدهء آمريكا ، همگى يك منبع دارد و آن اين‌كه مطبوعات ، راديوها ، سازمان ملل متحد و شوراى امنيت از گفتن حق خوددارى مىكنند ، زيرا از سران كارتل‌هاى نفتى و مزدوران آنها مىترسند .\r\nبنابراين ، آيهء  « وَ لا يَخافُونَ لَوْمَةَ لائِمٍ »  تصوير گويايى از انسان متديّن و اهدافى كه او بايد به‌سوى آنها حركت كند و به جهت آن فداكارى نمايد ، ترسيم مىكند . در اينجا يك پرسش باقى مىماند و آن اين‌كه آيا پس از ترسيم اين تصوير ، جايى براى سخن آن گوينده باقى مىماند كه مىگويد : دين عبارت است از : اعتقاد به غيب و نماز مردگان ؟ !\r\n ذلِكَ فَضْلُ اللَّهِ يُؤْتِيهِ مَنْ يَشاءُ .  ما با حس و وجدان درمىيابيم كه خداوند نعمت خود را تنها شامل حال كسى مىكند كه بر وفق عوامل و سنّت‌هاى الهى ، كه بر سراسر جهان هستى حاكم است ، حركت كند . اگر خدا از ما مىخواست كه بدون دو پا راه برويم ، بدون دو دست كار كنيم و بدون دو چشم ببينيم ، هر آينه هيچ كدام آنها را نمىآفريد ، حال آن‌كه ، « . . . هرچيز را بيافريده است و آن را به اندازه آفريده است » . « 1 »\r\n\r\nمشكل اخلاق\r\nنيچه ، فيلسوف طرفدار سرمايه‌دار و قدرت مىگويد : ارزش‌هاى اخلاقى واقعيت ندارد ؛ چرا كه به عنوان نمونه ، آزادى ، عدالت و برابرى ، واژه‌هايى هستند كه ضعفا آنها را ساخته‌اند ، تا جلو سلطهء زورمندان را بگيرند .\r\nماركس ، فيلسوف انقلاب ضدّ سرمايه‌دارى مىگويد : عكس گفتهء فوق درست است ؛ چرا كه زهد ، صبر و فروتنى واژه‌هايى هستند كه زورمندان آنها را ساخته‌اند تا بر ضعيفان مسلط گردند .\r\n\r\n\r\n","description":"","footnote":"\r\n( 1 ) . فرقان ( 25 ) آيهء 2 .\r\n","page_name":" 129 ","page_number":129},
  {"content":"\r\n\r\nمعناى سخنان اين دو شخص آن است كه از ديدگاه آنها ارزش‌هاى اخلاقى جز خواسته‌ها و منافع شخصى ، منبع ديگرى ندارد و مادام كه خواسته با انسانيت و نمونه‌هاى عالى سازگارى ندارد ، واژه‌هاى ارزش‌هاى اخلاقى جز فريب و نفاق ، بيانگر چيزى نمىباشد .\r\nبه اعتقاد ما منبع ارزش‌ها ، منفعت است ؛ لكن منفعتى كه از طبيعت انسان ، بدان لحاظ كه يك انسان است ، سرچشمه گرفته باشد ، نه بدان لحاظ كه يك قشر از اقشار و يا يك گروه از گروه‌هاى جامعه است . ترديدى نيست كه اين منفعت با انسانيت و نمونه‌هاى عالى اخلاق سازگارى دارد و حتّى عين انسانيت است و به همين دليل ، ارزش‌هاى انسانى نام گرفته ، نه ارزش‌هاى طبقاتى . براين‌اساس ، ارزش‌هاى اخلاقى ، واقعيت پايدار دارد ؛ چراكه خود انسان واقعيت پايدار دارد .\r\nالبتّه سخن فوق اين واقعيت را نفى نمىكند كه افرادى نيز هستند كه از اين ارزش‌ها سوء استفاده ، و آنها را بر حسب منافع و خواسته‌هاى خود تحريف مىكنند و گرنه ، تقسيم مردم به دو دسته درست نبود : دسته‌اى كه طرفدار حقند و دسته‌اى كه طرفدار باطلند و سخنان را جابه‌جا مىكنند ، و نيز دسته‌اى اخلاصمند و دسته‌اى منافق كه زير پوشش شعار صالحان پنهان مىشوند .\r\nوانگهى ، در تاريخ بشر حتى يك جامعه وجود نداشته كه به فرد بگويد :\r\nهرچه مىخواهى بكن كه در برابر كارت مسئوليت ندارى ، خواه دزدى كنى و يا بكشى .\r\nشايستهء ذكر است كه دربارهء تعريف و تعيين ارزش‌هاى اخلاقى مكتب‌هاى مختلفى وجود دارد كه اين‌جا ، محلّ نام بردن آنها نيست . آنچه براى ما اهميت دارد ، تعريف آن ، از ديدگاه اسلام است . نويسندگان متعهد مسلمان ، ارزش‌هاى اسلامى را چنين تعريف مىكنند : هدف اين ارزش‌ها به وجود آوردن فرد صالح در جامعهء صالح است .\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nالبته اين تعريف خود نياز به تعريفى دقيق‌تر دارد ؛ زيرا خواننده از اين تعريف نمىتواند نكتهء مشخصى به‌دست آورد تا آن را تطبيق و بدان عمل كند . ما براى اين‌كه از اين مشكل دورى كنيم ، نخست به ذكر چند نمونه مىپردازيم ؛ آن‌گاه از اين نمونه‌ها تعريف روشنى را استنباط مىكنيم ؛ تعريفى كه تطبيق آن در زندگى روزمرّه امكان‌پذير باشد .\r\nاسلام به راستگويى ، وفا ، بخشش ، فروتنى ، شكيبايى ، عفو و امثال آن دستور داده است ؛ لكن وجوب آنها را به يك حدّ مقيد ساخته كه از آن نبايد فراتر رفت و آن اين كه ، عمل به آنها نتيجهء معكوس دربر نداشته باشد . به‌عنوان نمونه ، راستگويى واجب است ، مادام كه به نفع انسان باشد و اگر موجب زيان شود ، نظير فاش كردن اسرار نظامى براى دشمن و يا سخن گفتن به قصد ايجاد فتنه و آشوب ، در اين‌صورت ، حرام خواهد بود . دروغ حرام است ، مگر در جنگ با دشمن دين و ميهن و آشتى ميان دو نفر و نيز در حفظ جان انسان بىگناه و مال باارزش . وفاى به سوگند واجب است مادام كه شخص سوگند خورنده چيزى بهتر از سوگند خود نيابد و گرنه ، از سوگندش بايد دست بردارد ؛ چراكه در حديث آمده است : « هرگاه چيزى برتر از سوگندت يافتى ، آن را رها كن » [ يعنى به سوگند خود عمل نكن 
  ] . بخشش مال در راه خدا خوب است ، مگر اين‌كه صاحبش بدان نياز داشته باشد . صبر خوب است ، مگر در برابر ستم و تهىدستى . عفو فضيلت است ، مگر اين‌كه موجب هرج و مرج و انتشار جرايم گردد .\r\nبا اين بيان روشن شد كه ارزش دستورهاى اخلاقى در اسلام به مقدار جلب مصلحت براى انسان و يا دفع مفسده از او بستگى دارد ؛ بدين معنا كه اين ارزش‌ها به جهت خود به وجود نيامدند تا در هر حالتى رعايت آنها لازم باشد ، بلكه براى انسان وضع شده‌اند . بنابراين ، ارزش‌هاى اخلاقى ، اعمال انسان را در چارچوب مصلحت شخص و جامعهء وى و يا دست كم در وارد نياوردن زيان به خود ، يا به ديگرى محصور مىسازد .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nسؤال : معيار تشخيص منفعت از زيان چيست ؟\r\nدر پاسخ به‌طور اختصار مىگوييم : معيار ، همان احساس و درك عمومى است كه اين چيز زيان دارد و آن چيز سودمند است . وقتى قضيه به احساس و درك عمومى پايان يابد ، حرف تمام است و ديگر جايى براى چون و چرا نيست ؛ زيرا احساس و برداشت عمومى امرى بديهى است .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\n\r\nانفاق در حال ركوع\r\n\r\n[ سوره المائدة ( 5 ) : آيات 55 تا 56 
  ]\r\nإِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ ( 55 ) وَ مَنْ يَتَوَلَّ اللَّهَ وَ رَسُولَهُ وَ الَّذِينَ آمَنُوا فَإِنَّ حِزْبَ اللَّهِ هُمُ الْغالِبُونَ ( 56 )\r\nجز اين نيست كه دوست شما خداست و رسول او و مؤمنانى كه نماز مىخوانند و همچنان كه در ركوعند انفاق مىكنند . ( 55 )\r\nو هركه با خدا و پيامبر او و مؤمنان دوستى كند ، بداند كه پيروزمندان ، گروه خداوندند . ( 56 )\r\n\r\nاعراب\r\n « الَّذِينَ يُقِيمُونَ الصَّلاةَ » ،  صفت است براى  « الَّذِينَ آمَنُوا » ؛  زيرا به معناى « المصلون » است . جملهء  « وَ هُمْ راكِعُونَ »  حال است از واو  « يُؤْتُونَ الزَّكاةَ » . \r\n\r\nتفسير\r\nخداوند پس از آن‌كه از دوستى با دشمنان دين نهى مىكند ، بيان مىدارد كه با چه كسى بايد رابطهء دوستى برقرار كرد . از اين‌رو ، مىگويد :\r\n إِنَّما وَلِيُّكُمُ اللَّهُ وَ رَسُولُهُ . \r\nدر اين‌كه مراد از ولايت خدا و پيامبر ، پرداختن به شئون مسلمانان است و تنها به\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nمحبّت و يارى كردن منحصر نمىشود ، هيچ‌گونه اختلاف نظرى وجود ندارد .\r\nخداوند متعال مىگويد : « پيامبر به مؤمنان از خودشان سزاوارتر است . . . » . « 1 » ولايت در اين آيه ، نوعى تفسير و بيان براى ولايت در آيهء مورد بحث ماست .\r\n وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ .  ولايتى كه براى خدا و پيامبر صلّى اللّه عليه و آله است ، براى كسى كه ميان زكات و ركوع در آن واحد جمع كرده نيز ثابت است . طبرى از مجاهد و عتبة بن ابى حكيم و ابو جعفر نقل كرده كه اين آيه دربارهء على بن ابى طالب عليه السّلام نازل شده است . در كتاب غرائب القرآن و رغائب الفرقان ، تأليف نظام الدّين حسن بن محمّد نيشابورى - از اهل سنّت - عينا چنين آمده است : « به اتّفاق بيشتر مفسّران ، آيه در شأن على عليه السّلام نازل شده است » . در تفسير رازى نيز عينا چنين آمده است :\r\n« از ابوذر ( رضوان اللّه عليه ) روايت شده كه گفت : روزى با رسول خدا صلّى اللّه عليه و آله نماز ظهر را مىخواندم ، ناگهان سائلى در مسجد چيزى درخواست كرد و هيچ‌كس به وى چيزى نداد . على عليه السّلام كه در حال ركوع بود ، با انگشت كوچك دست راست خود به سائل اشاره كرد و در آن انگشترى بود . سائل آمد و انگشتر را در مقابل چشمان پيامبر صلّى اللّه عليه و آله گرفت . در اين هنگام ، پيامبر گفت : پروردگارا ! برادرم موسى از تو خواست و گفت : پروردگارا ! سينه‌ام را گشاده گردان . . . و او را در كارم شريك من قرار ده و تو هم به او وحى كردى كه بازويت را با برادرت محكم خواهم كرد و براى شما برهان قرار خواهم داد . پروردگارا ! من محمّد پيامبر و برگزيدهء تو هستم ، پس سينه‌ام را گشاده گردان و كارم را آسان كن و برايم از خاندانم ، على را وزيرم قرار ده و با او پشتم را محكم كن . ابو ذر گفت : به خدا سوگند ! پيامبر صلّى اللّه عليه و آله هنوز اين سخنان را تمام نكرده بود كه جبرئيل فرود آمد و گفت : اى محمّد ! بخوان :  « إِنَّما وَلِيُّكُمُ اللَّهُ وَ رَسُولُهُ . . . » . \r\nلكن رازى ولايت را در اين‌جا به معناى يارىكننده تفسير كرده ، نه به معناى\r\n\r\n\r\n","description":"","footnote":"\r\n( 1 ) . احزاب ( 33 ) آيهء 6 .\r\n","page_name":" 134 ","page_number":134},
  {"content":"\r\n\r\nتصرّف‌كنندهء در امور . شيعه مىگويد : واژهء اللّه و رسول و نيز كسى كه ميان زكات و ركوع جمع كرده ، در يك آيه آمده‌اند . ولايت خدا و رسول به معناى دخل و تصرّف است . بنابراين ، بايد ولايت كسى كه ميان ركوع و زكات جمع كرد ، نيز به همين معنا باشد ؛ زيرا در غير اين‌صورت ، لازم مىآيد كه واژهء « ولايت » در آن واحد به دو معناى مختلف استعمال شود و اين جايز نيست .\r\n وَ مَنْ يَتَوَلَّ اللَّهَ وَ رَسُولَهُ وَ الَّذِينَ آمَنُوا فَإِنَّ حِزْبَ اللَّهِ هُمُ الْغالِبُونَ .  اين آيه نصّ صريح است - و هيچ‌گونه تأويلى را نمىپذيرد - بر اين‌كه معناى ولايت خدا و رسول و ولايت مؤمنان يكى است و هيچ‌گونه تفاوتى در آن نيست و نيز هركس كه اين ولايت را نگه دارد و ميان ولايت خدا و رسول و ولايت كسى كه ميان زكات و ركوع جمع كرد تفاوتى قائل نشود ، از اعضاى حزب اللّه محسوب مىشود ؛ حزبى كه با منطق و دليل حق پيروز است .\r\n\r\n","description":"","footnote":"","page_name":" 135 ","page_number":135},
  {"content":"\r\n\r\n\r\nاستهزاء و به بازى گرفتن دين\r\n\r\n[ سوره المائدة ( 5 ) : آيات 57 تا 59 
  ]\r\nيا أَيُّهَا الَّذِينَ آمَنُوا لا تَتَّخِذُوا الَّذِينَ اتَّخَذُوا دِينَكُمْ هُزُواً وَ لَعِباً مِنَ الَّذِينَ أُوتُوا الْكِتابَ مِنْ قَبْلِكُمْ وَ الْكُفَّارَ أَوْلِياءَ وَ اتَّقُوا اللَّهَ إِنْ كُنْتُمْ مُؤْمِنِينَ ( 57 ) وَ إِذا نادَيْتُمْ إِلَى الصَّلاةِ اتَّخَذُوها هُزُواً وَ لَعِباً ذلِكَ بِأَنَّهُمْ قَوْمٌ لا يَعْقِلُونَ ( 58 ) قُلْ يا أَهْلَ الْكِتابِ هَلْ تَنْقِمُونَ مِنَّا إِلاَّ أَنْ آمَنَّا بِاللَّهِ وَ ما أُنْزِلَ إِلَيْنا وَ ما أُنْزِلَ مِنْ قَبْلُ وَ أَنَّ أَكْثَرَكُمْ فاسِقُونَ ( 59 )\r\nاى كسانى كه ايمان آورده‌ايد ! اهل كتاب را كه دين شما را به مسخره و بازى مىگيرند ، و نيز كافران را به دوستى برمگزينيد . و اگر ايمان آورده‌ايد از خدا بترسيد . ( 57 )\r\nو چون بانگ نماز كنيد آن را به مسخره و بازيچه گيرند ؛ زيرا مردمى هستند كه نمىانديشند . ( 58 )\r\nبگو : اى اهل كتاب ! آيا ما را سرزنش مىكنيد ؟ جز اين است كه ما به خدا و آنچه بر ما نازل شده و آنچه پيش از اين نازل شده است ايمان آورده‌ايم و بيشترين شما نافرمان هستيد ؟ ( 59 )\r\n\r\nاعراب\r\n « مِنَ الَّذِينَ أُوتُوا الْكِتابَ »  متعلّق به محذوف و حال است از واو  « اتَّخَذُوا »  . «  الْكُفَّارَ  » به جر خوانده شده ، بنابراين كه عطف است بر  « مِنَ الَّذِينَ أُوتُوا الْكِتابَ »  و نيز به نصب خوانده شده ، بنابراين كه عطف است بر  « لا تَتَّخِذُوا الَّذِينَ » .  مصدر مؤول از «  أَنْ \r\n\r\n","description":"","footnote":"","page_name":" 136 ","page_number":136},
  {"content":"\r\n\r\n آمَنَّا  » مفعول است براى  « تَنْقِمُونَ »  و تقدير : تنقمون ايماننا مىباشد . مصدر مؤول از  « أَنَّ أَكْثَرَكُمْ فاسِقُونَ »  عطف است بر « ما » و به معناى « آمنّا بما أنزل إلينا و بفسق أكثركم » مىباشد .\r\n\r\nتفسير\r\n يا أَيُّهَا الَّذِينَ آمَنُوا لا تَتَّخِذُوا الَّذِينَ اتَّخَذُوا دِينَكُمْ هُزُواً وَ لَعِباً مِنَ الَّذِينَ أُوتُوا الْكِتابَ مِنْ قَبْلِكُمْ وَ الْكُفَّارَ أَوْلِياءَ .  بار ديگر ، خداى سبحان از دوستى با دشمنان خود نهى مىكند ؛ اما اين‌بار سبب نهى را نيز بيان مىنمايد و آن اين‌كه كافران ، دين اسلام و نماز مسلمانان را به باد استهزا مىگيرند ؛ نظير شخص كم خردى كه از آوردن دليل در برابر دليل ناتوان است و براى خردمند شايسته نيست كه كم‌خردان را براى خود به عنوان دوست انتخاب كند ، به‌ويژه آنهايى را كه دين اسلام و بهترين مقدّسات آن را ريشخند مىكنند . همچنين ، خداوند در اين آيه ،  « الْكُفَّارَ »  را بر  أُوتُوا الْكِتابَ »  عطف كرده و اين از باب عطف عام بر خاص است . قرآن ، هم عام را بر خاص عطف مىكند ؛ نظير همين آيه و هم خاص را بر عام عطف مىكند ؛ همانند آيهء  « حافِظُوا عَلَى الصَّلَواتِ وَ الصَّلاةِ الْوُسْطى » .  « 1 » و نيز واژه‌اى را بر همانند خود عطف مىكند ؛ نظير آيهء  « فَسَيُدْخِلُهُمْ فِي رَحْمَةٍ مِنْهُ وَ فَضْلٍ » .  « 2 »\r\n وَ اتَّقُوا اللَّهَ إِنْ كُنْتُمْ مُؤْمِنِينَ .  اين آيه دلالت دارد بر اين‌كه هركس با شخصى كه دين را مسخره مىكند رابطهء دوستى و برادرى برقرار كند ، از ايمان به خدا بسيار دور خواهد بود ؛ چراكه هرگاه انسان خود را همانند چيزى كند ، مجذوب او مىشود .\r\n وَ إِذا نادَيْتُمْ إِلَى الصَّلاةِ اتَّخَذُوها هُزُواً وَ لَعِباً .  كليساهاى نصارا با نواختن ناقوس و معبدهاى يهود با زدن بوق ، پيروان خود را به نماز فرامىخوانند ؛ امّا مسلمانان با\r\n\r\n\r\n","description":"","footnote":"\r\n( 1 ) . بقره ( 2 ) آيهء 238 .\r\n( 2 ) . نساء ( 4 ) آيهء 175 .\r\n","page_name":" 137 ","page_number":137},
  {"content":"\r\n\r\nصداى مؤذّن . اين مؤذن با گفتن جملاتى چون : اللّه اكبر ، لا إله الّا اللّه ، حيّ على الفلاح و حيّ على خير العمل ، مسلمانان را به پيروى از دستور خدا و انجام دادن كار شايسته دعوت مىكند . برخى از اهل كتاب اين اذان و اين دعوت را مسخره مىكردند و همچنان تا امروز نيز مسخره مىكنند ؛ لكن آنان بهتر است كه ناقوس‌ها و بوق‌هاى خودشان را مسخره كنند . البتّه ، آن عدّه از پيروان مسيحيّت ، كه اهل انصاف هستند ، اذان را نيكو مىشمارند و آن را بر زدن زنگ‌ها برترى مىدهند . صاحب المنار مىگويد :\r\n« از برخى مسيحيان منصف در كشور ما - يعنى لبنان - شنيديم كه اذان را خوب مىستودند و آن را بر زنگ‌ها [ ى كليساهاى خود 
  ] ترجيح مىدادند ؛ مثلا گروهى از مسيحيان طرابلس براى گردش تابستانى به شهر ما « قلمون » آمده بودند . زنان و مردان آنان در پنجره‌ها مىايستادند تا به صداى مؤذن گوش فرادهند و آن مؤذن صدايى دلنشين داشت . برخى از كودكان آنها اذان را حفظ مىكردند و به خوبى از مؤذن تقليد مىنمودند ؛ مادر كودك ناراحت مىشد و او را از اين كار نهى مىكرد ؛ امّا پدرش ، كه انديشهء آزاد و سعهء صدر داشت ، مىخنديد و از اذان گفتن فرزندش خوشحال مىشد » .\r\n ذلِكَ بِأَنَّهُمْ قَوْمٌ لا يَعْقِلُونَ .  مفسّران كه رازى و صاحب المنار از آن جمله‌اند مىگويند : مراد از جملهء  « لا يَعْقِلُونَ »  در آيه آن است كه آنان حقيقت اسلام را درك نمىكنند ، و گرنه آن را به باد مسخره نمىگيرند ؛ لكن به عقيدهء ما ، كافران اسلام را شناخته و اهداف آن را دريافته‌اند . اساسا كسانى كه با اسلام مىجنگند ، بدان جهت است كه منافع و امتيازات خود را در خطر مىبينند ؛ چراكه آنها فهميده‌اند كه اسلام ، انقلابى است بر ضدّ استبداد و استثمار و فقر و عقب‌ماندگى و بر ضدّ تقسيم مردم به ارباب و برده و نيز اسلام جز خدمت به مردم و كار براى مصلحت و منفعت آنان ، چيزى ديگر را سبب برترى آفريده‌اى بر آفريدهء ديگر نمىداند . اين است گناه اسلام\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nدر نزد آنان و به همين جهت با تمام امكانات خود با آن به ستيز برمىخيزند و حتّى تمسخرش مىكنند .\r\nاين دعوت اسلام در كامل‌ترين معنايش در صداى مؤذّن تجلّى مىيابد كه فرياد مىزند : اللّه اكبر . . . و لا إله الّا اللّه ؛ زيرا معناى اللّه اكبر آن است كه جز خدا چيزى بزرگ و باعظمت نيست و معناى لا إله الّا اللّه آن است كه مال و مقام و نسب ، خدايانى نيستند كه بايد آنها را پرستيد و نيرويى به‌شمار نمىروند كه سر تعظيم در برابر آنها فرود آورد ، بلكه تنها در برابر حق بايد خاضع و فروتن بود و در اين جهت همگى يكسانند و در روى زمين هيچ‌كس - هركه باشد - حق ندارد مزاحم آزادى ديگران شود و همين گناه اسلام براى سرسخت‌ترين دشمنان آن بسنده است . خداوند به جهت اين دشمنى كافران و نه به سبب نادانى آنان به حقيقت اسلام ، آنها را چنين وصف مىكند :  « بِأَنَّهُمْ قَوْمٌ لا يَعْقِلُونَ » . \r\n قُلْ يا أَهْلَ الْكِتابِ هَلْ تَنْقِمُونَ مِنَّا إِلَّا أَنْ آمَنَّا بِاللَّهِ وَ ما أُنْزِلَ إِلَيْنا وَ ما أُنْزِلَ مِنْ قَبْلُ وَ أَنَّ أَكْثَرَكُمْ فاسِقُونَ .  آرى ، آنان تنها از كسى خشنود مىشوند كه به آنها ايمان بياورد و به امتيازات و استثمارهايشان گردن نهد و اين ، مقدس‌ترين معيار از نظر آنان است ، هر چند شخص به خدا و تمام پيامبران و فرستادگان الهى كافر گردد . امّا اگر اين شخص به ستم و تجاوز آنان كافر شود ، از نظر آنها بدترين اوّلين و آخرين به‌شمار مىرود . بهترين دليل براى اثبات اين موضوع آن است كه آنان به ميهن‌پرستان آزادىخواه تهمت خروج از دين مىزنند ، آن هم تنها به اين سبب كه اين آزادىخواهان سياست استعمارى آنها و نژادپرستى را محكوم مىكنند . آنها با وجود اين تهمت ظالمانه ، تصور مىكنند كه حاميان دين و پاسداران آن در برابر الحاد و ملحدانند .\r\nسؤال : اين سخن شما واقعيتى است كه ما آن را مشاهده مىكنيم ؛ لكن اين واقعيت نمىتواند تفسير آيه باشد ؛ زيرا ظاهر آيه نشان مىدهد كه كافران از اين جهت با\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nمسلمانان دشمنى مىورزيدند كه آنان مسلمان بودند و به خدا ، قرآن ، تورات و انجيل ايمان داشتند ؟\r\nپاسخ : ظاهر آيه نشان مىدهد كه خداى سبحان به پيامبرش دستور داد كه به كافران بگويد : آيا ما گناهى داريم كه موجب اين همه دشمنى شما گردد ؟ جز اين‌كه ما بر حق هستيم و شما بر باطل . چنان‌كه يك ميهن‌دوست اخلاصمند به دشمن مزدور و خائن خود مىگويد : آيا تو كه با من دشمنى دارى ، جز اين است كه من وطن‌دوست و تو مزدور بيگانه‌اى ؟\r\nبىترديد اين معنا با تفسيرى كه ما از آيه كرديم سازگارى دارد و حتّى از بارزترين مصاديق آن است . صاحب مجمع البيان نيز به اين معنا توجّه كرده ؛ زيرا در تفسير او چنين آمده است : « آيا دليل نفرت شما از ما ، جز اين است كه ما مؤمن هستيم و شما فاسق ، يعنى شما از ايمان ما خوشتان نمىآيد ، درحالىكه مىدانيد ما بر حق هستيم و شما بر دين خود از آن جهت استوار مانديد كه رياست را دوست داريد و مىخواهيد بدين‌وسيله ثروت به‌دست آوريد . آن‌گاه مىگويد : معناى فاسقون اين است كه آنها براى رياست‌طلبى از فرمان خداوند سرباز زدند » .\r\n\r\n","description":"","footnote":"","page_name":" 140 ","page_number":140},
  {"content":"\r\n\r\n\r\nخشم خداوند\r\n\r\n[ سوره المائدة ( 5 ) : آيات 60 تا 63 
  ]\r\nقُلْ هَلْ أُنَبِّئُكُمْ بِشَرٍّ مِنْ ذلِكَ مَثُوبَةً عِنْدَ اللَّهِ مَنْ لَعَنَهُ اللَّهُ وَ غَضِبَ عَلَيْهِ وَ جَعَلَ مِنْهُمُ الْقِرَدَةَ وَ الْخَنازِيرَ وَ عَبَدَ الطَّاغُوتَ أُولئِكَ شَرٌّ مَكاناً وَ أَضَلُّ عَنْ سَواءِ السَّبِيلِ ( 60 ) وَ إِذا جاؤُكُمْ قالُوا آمَنَّا وَ قَدْ دَخَلُوا بِالْكُفْرِ وَ هُمْ قَدْ خَرَجُوا بِهِ وَ اللَّهُ أَعْلَمُ بِما كانُوا يَكْتُمُونَ ( 61 ) وَ تَرى كَثِيراً مِنْهُمْ يُسارِعُونَ فِي الْإِثْمِ وَ الْعُدْوانِ وَ أَكْلِهِمُ السُّحْتَ لَبِئْسَ ما كانُوا يَعْمَلُونَ ( 62 ) لَوْ لا يَنْهاهُمُ الرَّبَّانِيُّونَ وَ الْأَحْبارُ عَنْ قَوْلِهِمُ الْإِثْمَ وَ أَكْلِهِمُ السُّحْتَ لَبِئْسَ ما كانُوا يَصْنَعُونَ ( 63 )\r\nبگو : آيا شما را از كسانى كه در نزد خدا كيفرى بدتر از اين دارند خبر بدهم : كسانى كه خدايشان لعنت كرده و بر آنها خشم گرفته و بعضى را بوزينه و خوك گردانيده است و خود طاغوت را پرستيده‌اند ؟ اينان را بدترين جايگاه است و از راه راست گم‌گشته‌ترند . ( 60 )\r\nو چون نزد شما آمدند گفتند كه ايمان آورديم و حال آن‌كه با كفر داخل شدند و با كفر خارج گشتند و خدا به آنچه پنهان مىدارند آگاه‌تر است . ( 61 )\r\nمىبينى بسيارى از ايشان را كه به گناه و تجاوز و حرام‌خوارگى مىشتابند . چه بدكارهايى مىكردند . ( 62 )\r\nاز چه روى خداپرستان و دانشمندان آنان را از گفتار بد و حرام‌خوارگى بازنمىدارند ! چه بد كارهايى مرتكب مىشدند . ( 63 )\r\n\r\n","description":"","footnote":"","page_name":" 141 ","page_number":141},
  {"content":"\r\n\r\n\r\nواژگان\r\nالمثوبة : از « ثاب إليه » گرفته شده ؛ يعنى « برگشت » . مراد از آن در اينجا ، كيفر و پاداش است .\r\nالطّاغوت : از طغيان ( ستمگرى ) گرفته شده است .\r\nالسحت : بىارزش و حرام .\r\n الْإِثْمِ وَ الْعُدْوانِ :  فرق ميان اثم و عدوان آن است كه اثم به معناى گناه مىباشد ؛ لكن گاهى با تجاوز به ديگران همراه است و گاهى همراه نيست ؛ امّا عدوان به معناى تجاوز به ديگران است .\r\nالصّنع : كار توأم با خوبى ، چنان‌كه گفته مىشود : « صنع اللّه لفلان ؛ به او احسان كرده است » .\r\n\r\nاعراب\r\n«  مَثُوبَةً  » تميز است از « شرّ » .  « مَنْ لَعَنَهُ » ،  « من » در محلّ جر است ؛ زيرا بدل از « شر » مىباشد ؛ يعنى آيا شما را از كسانى خبر دهم كه خدايشان لعنت كرده است ؟ و نيز ممكن است خبر مبتداى محذوف باشد و به معناى : « هو من لعنه اللّه » .  « عَبَدَ »  در  « عَبَدَ الطَّاغُوتَ » ،  فعل ماضى و عطف است بر  « مَنْ لَعَنَهُ اللَّهُ »  و در تقدير اين‌گونه است :\r\n« هل انبّئكم بشر النّاس من لعنه اللّه و من عبد الطّاغوت » . جملهء  « وَ قَدْ دَخَلُوا »  حال است از واو در «  قالُوا  » . جملهء  « وَ هُمْ قَدْ خَرَجُوا »  حال دوم است . «  السُّحْتَ  » مفعول براى «  أَكْلِهِمُ  » . «  لَوْ لا  » ادات تخضيض است و تنها بر سر فعل مضارع داخل مىشود ؛ همانند  « لَوْ لا تَسْتَغْفِرُونَ »  و يا آنچه به معناى آن باشد ؛ نظير «  لَوْ لا أَخَّرْتَنِي  » .\r\n\r\nتفسير\r\n قُلْ هَلْ أُنَبِّئُكُمْ بِشَرٍّ مِنْ ذلِكَ مَثُوبَةً عِنْدَ اللَّهِ .  «  ذلِكَ  » اشاره دارد به حالت كسانى\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nكه مؤمنان را سرزنش مىكردند . واژهء «  مَثُوبَةً  » به معناى پاداش نيك به‌كار مىرود و واژه « عقوبة » به معناى پاداش بد ؛ لكن در اين‌جا ، از باب « تحيتهم السباب ؛ درودشان دشنام است » ، مثوبة به معناى عقوبت به‌كار رفته است و معناى آيه اين است : اى محمّد ! به دشمنان دين و حق و آنان كه اسلام و اذان را ريشخند مىكنند بگو : اگر ايمان به خدا و كتاب‌هاى او بد است و موجب سرزنش مىشود ، من شما را به چيزى خبر مىدهم كه از اين بدتر است و آن ، حالت « كسانى است كه خدايشان لعنت كرده و بر آنها خشم گرفته و بعضى را بوزينه و خوك گردانيده است و خود بت پرستيده‌اند » .\r\nاين ويژگىها ، همگى از ويژگىهاى يهود است ؛ زيرا خداوند در چندين آيه ، لعنت و خشم خود را براى آنان ثبت و ضبط كرده و آنها را به پرستش جبت و طاغوت توصيف نموده است و نيز به آنان فرموده است : بوزينگان خاموش گرديد . برخى از اين آيات عبارتند از :\r\n1 . آيهء 46 از سورهء نساء : « . . . همچنان‌كه اصحاب سبت را لعنت كرديم » .\r\n2 . آيهء 90 از سورهء بقره : « . . . و خشم ديگرى بر خشم خدا افزودند . . . » .\r\n3 . آيهء 65 از سوره بقره : « . . . پس به آنها خطاب كرديم : بوزينگان خوار و خاموش گرديد » . بديهى است ، آنچه را خداوند به چيزى بگويد ، همان خواهد بود .\r\n4 . آيهء 51 از سورهء نساء : « به جبت و طاغوت ايمان مىآورند » . برخى گفته‌اند : مراد از طاغوت شيطان است . برخى گفته‌اند : مراد گوساله است . درست آن است كه بگوييم : هركس كه بنده‌اى را در معصيت خدا اطاعت كند ، بندهء همان‌كس محسوب مىشود .\r\nرازى مىگويد : « اصحاب ما ( يعنى اشاعره ) براى اثبات اين‌كه كفر به حكم خداوند است ، به اين آيه استدلال كرده‌اند ؛ زيرا آيه در تقدير ، اين‌گونه است : « و جعل اللّه منهم من عبد الطّاغوت » . درست آن است كه « عبد » عطف است بر  « لَعَنَهُ اللَّهُ » ،  نه بر  جَعَلَ مِنْهُمُ الْقِرَدَةَ  و تقدير آيه بدين‌ترتيب است : « هل أنبّئكم بشرّ الناس أو بشرّ من\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nذلك من لعنه و من عبد الطاغوت » . چنان‌كه پيش‌تر اين مطلب را در بخش « واژگان » بيان كرديم . بنابراين استدلال به اين آيه براى اثبات اين مدّعا كه كفر از سوى خداست ؛ نه از سوى بنده ، درست نيست .\r\n أُولئِكَ شَرٌّ مَكاناً وَ أَضَلُّ عَنْ سَواءِ السَّبِيلِ .  هرچند «  أُولئِكَ  » در ظاهر به يهود اشاره دارد ؛ لكن در حقيقت هركسى را كه از حق تجاوز كند و جملهء لا إله الّا اللّه و محمّد رسول اللّه براى او سود نبخشد ، در بر مىگيرد ؛ چراكه ايمان بدون تقوا وجود ندارد .\r\n وَ إِذا جاؤُكُمْ قالُوا آمَنَّا وَ قَدْ دَخَلُوا بِالْكُفْرِ وَ هُمْ قَدْ خَرَجُوا بِهِ .  منافقان يهود بر پيامبر صلّى اللّه عليه و آله وارد مىشدند و مىگفتند : ما به تو ايمان داريم ، درحالىكه آنان در سخنان خود ، راستگو نبودند . خداى سبحان نفاق آنها را بدين‌گونه بيان مىكند كه با كفر بر پيامبر وارد شدند و با كفر بيرون آمدند . اين تعبير بيانگر آن است كه اگر اين منافقان طالب حق مىبودند ، پس از آن‌كه دلايل و براهين را از پيامبر صلّى اللّه عليه و آله شنيدند ، باايمان از نزد وى بيرون مىآمدند .  وَ اللَّهُ أَعْلَمُ بِما كانُوا يَكْتُمُونَ .  خداوند كفر و نفاق آنها را مىداند و آنها را آن‌گونه كه استحقاق دارند مجازات خواهد كرد .\r\n وَ تَرى كَثِيراً مِنْهُمْ يُسارِعُونَ فِي الْإِثْمِ وَ الْعُدْوانِ وَ أَكْلِهِمُ السُّحْتَ لَبِئْسَ ما كانُوا يَعْمَلُونَ .  مسارعه از باب مفاعله است و به مسابقه و رقابت در گناه و تجاوز و خوردن حرام اشاره دارد و اين ويژگى هيچ‌گاه از يهود جدا نمىشود و از همين جهت است كه مردم در گذشته و حال آنها را دشمن مىدارند حتّى در ايالات متحدهء آمريكا كه لانهء صهيونيست‌هاست ، گروه زيادى [ از مردم اين كشور 
  ] با يهود مبارزه مىكنند و تنها كسانى از آنها حمايت مىكنند كه آنان را همچون زهر كشنده ، ابزارى براى ايجاد بدى در جهان قرار داده‌اند .\r\n لَوْ لا يَنْهاهُمُ الرَّبَّانِيُّونَ وَ الْأَحْبارُ عَنْ قَوْلِهِمُ الْإِثْمَ وَ أَكْلِهِمُ السُّحْتَ لَبِئْسَ ما كانُوا يَصْنَعُونَ .  اين سرزنش كه كلمهء «  لَوْ لا  » و «  لَبِئْسَ  » بر آن دلالت دارد ، در ظاهر متوجّه\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nپيشوايان دينى اهل كتاب است و در واقع همهء كسانى را كه حق را شناخته اما دربارهء آن سكوت اختيار كرده‌اند ، دربر مىگيرد . به‌راستى كسى كه خدا را شناخته است و تنها به او اخلاص دارد ، با انواع وسايل در برابر ستم‌ها به مبارزه و جدال برمىخيزد و اگر يقين پيدا كند كه مرگ او در اين راه ، خفتگان را بيدار مىكند و ستم را از بين مىبرد ، از آن استقبال كرده و دليل خود را با شهادت بيان خواهد كرد . تاريخ تمام شهيدان ، تاريخ جدال و مبارزه عليه ستم و تجاوز است .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\n\r\nيهوديان بر خدا هم تهمت مىزنند\r\n\r\n[ سوره المائدة ( 5 ) : آيات 64 تا 66 
  ]\r\nوَ قالَتِ الْيَهُودُ يَدُ اللَّهِ مَغْلُولَةٌ غُلَّتْ أَيْدِيهِمْ وَ لُعِنُوا بِما قالُوا بَلْ يَداهُ مَبْسُوطَتانِ يُنْفِقُ كَيْفَ يَشاءُ وَ لَيَزِيدَنَّ كَثِيراً مِنْهُمْ ما أُنْزِلَ إِلَيْكَ مِنْ رَبِّكَ طُغْياناً وَ كُفْراً وَ أَلْقَيْنا بَيْنَهُمُ الْعَداوَةَ وَ الْبَغْضاءَ إِلى يَوْمِ الْقِيامَةِ كُلَّما أَوْقَدُوا ناراً لِلْحَرْبِ أَطْفَأَهَا اللَّهُ وَ يَسْعَوْنَ فِي الْأَرْضِ فَساداً وَ اللَّهُ لا يُحِبُّ الْمُفْسِدِينَ ( 64 ) وَ لَوْ أَنَّ أَهْلَ الْكِتابِ آمَنُوا وَ اتَّقَوْا لَكَفَّرْنا عَنْهُمْ سَيِّئاتِهِمْ وَ لَأَدْخَلْناهُمْ جَنَّاتِ النَّعِيمِ ( 65 ) وَ لَوْ أَنَّهُمْ أَقامُوا التَّوْراةَ وَ الْإِنْجِيلَ وَ ما أُنْزِلَ إِلَيْهِمْ مِنْ رَبِّهِمْ لَأَكَلُوا مِنْ فَوْقِهِمْ وَ مِنْ تَحْتِ أَرْجُلِهِمْ مِنْهُمْ أُمَّةٌ مُقْتَصِدَةٌ وَ كَثِيرٌ مِنْهُمْ ساءَ ما يَعْمَلُونَ ( 66 )\r\nيهود گفتند كه دست خدا بسته است . دست‌هاى خودشان بسته باد . و بدين سخن كه گفتند ملعون گشتند . دست‌هاى خدا گشاده است ؛ به‌هرسان كه بخواهد روزى مىدهد . و آنچه بر تو از جانب پروردگارت نازل شده است ، به طغيان و كفر بيشترشان خواهد افزود . ما تا روز قيامت ميانشان دشمنى و كينه افكنده‌ايم . هرگاه كه آتش جنگ را افروختند خدا خاموشش ساخت . و آنان در روى زمين به فساد مىكوشند و خدا مفسدان را دوست ندارد . ( 64 )\r\nاگر اهل كتاب ايمان بياورند و پرهيزگارى كنند گناهانشان را خواهيم زدود و آنها را به بهشت‌هاى پرنعمت داخل خواهيم كرد . ( 65 )\r\nو اگر تورات و انجيل و آنچه را از جانب خدا بر آنها نازل كرده‌ايم برپاى دارند ، از فراز سر و زير پايشان روزى بخورند ، بعضى از ايشان مردم ميانه‌رو هستند و بسيارشان بدكردارند . ( 66 )\r\n\r\n","description":"","footnote":"","page_name":" 146 ","page_number":146},
  {"content":"\r\n\r\n\r\nواژگان\r\nاليد : معانى متعدّد دارد . اوّل : جارحه ، يعنى همين دست معمولى كه من با آن اين كلمات را مىنويسم . دوم : نعمت ، چنان‌كه مىگويى : « لفلان عندي يد أشكرها ؛ فلانى در نزدم نعمتى دارد كه بايد آن را سپاسگزارم » . سوم : قدرت . چهارم : ملكيت . پنجم و ششم : بخشش و امساك ، بر حسب نسبتى كه هركدام به دست داده مىشود . به‌عنوان مثال : هرگاه منظورت بخشش باشد مىگويى : « بسط يده ؛ بخشش كرد » . و هرگاه مقصودت امساك و خوددارى از بخشش باشد مىگويى : « غلّ يده ؛ از بخشش خوددارى كرد » .\r\nإقامة التوراة و الإنجيل : منظور ، عمل كردن به دستورات اين دو كتاب است .\r\nمقتصدة : معتدل .\r\n\r\nاعراب\r\n«  كَيْفَ  » در محلّ نصب بنابراين كه حال است و تقدير : « ينفق على ايّ حال يشاء » مىباشد . «  كَثِيراً  » مفعول اوّل براى « يزيدنّ » و «  طُغْياناً  » مفعول دوم آن است . «  كُلَّما  » منصوب است بنابر ظرفيت ؛ زيرا « كل » به ماى مصدريه ظرفيه اضافه شده است .\r\n«  فَساداً  » مفعول لأجله براى «  يَسْعَوْنَ  » مىباشد .\r\n\r\nتفسير\r\n وَ قالَتِ الْيَهُودُ يَدُ اللَّهِ مَغْلُولَةٌ .  اين ، يكى از تصويرهاى متعددى است كه قرآن كريم از يهود ترسيم مىكند و نظير اين آيه ، سخن ديگر يهوديان است : « خدا نيازمند است و ما بىنياز » . بنابر آنچه يهوديان قياس مىكنند ، بايد آنها خدا باشند و خداوند بزرگ ( . . . ) ؛ زشتى و بىشرمى آنها در زشت‌ترين چهره‌اش در سال 1967 آشكار\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nگرديد كه علىرغم خواست افكار عمومى جهان ، قدس را اشغال كردند .\r\nدر برخى روايات آمده ، مردى كه از ميان يهوديان سخن كفرآميز فوق را گفت ، نامش فنحاص بوده است . البته ممكن است اين روايت درست باشد . همچنين درست است كه سخن فرد ، بيانگر نظريهء طايفه و گروه نيست و نيز برخى از مسلمانان ضعيف الايمان اين سخن را در هنگامى كه در محاصرهء مشكلات قرار بگيرند و راه فرار از آن را نداشته باشند مىگويند ؛ لكن كسى كه از طبيعت يهود آگاهى دارد مىداند كه آنها حتى اگر اين سخن را بر زبان هم نياورند زبان حالشان آن‌را حكايت خواهد كرد ؛ چراكه آنها از خدا مىخواهند كه زمين و آنچه را در آن است ، تنها به آنان ببخشد و اگر چنين نكند ، بخيل و دستش بسته است .  غُلَّتْ أَيْدِيهِمْ وَ لُعِنُوا بِما قالُوا .  يهوديان به‌سبب اين سخن كه گفتند و نيز به‌سبب شتافتن به سوى گناه و دشمنى و خوردن مال حرام مورد نفرين خداوند قرار گرفتند .\r\n\r\nتبانى صهيونيست‌ها و نازىها\r\nصاحب تفسير المنار مىگويد :  « غُلَّتْ أَيْدِيهِمْ »  نفرينى است از سوى خداوند بر يهوديان كه بخيل باشند و آنان هميشه از تمام ملت‌ها بخيل‌ترند . از اين‌رو ، يك يهودى چيزى را نمىبخشد ، مگر اين‌كه در آن سودى باشد .\r\nبالاترين سود در نزد آنان مال است و براى آن هر حرامى را مرتكب مىشوند . امّا امروز بالاترين سود [ براى يهوديان 
  ] كشتن يك عرب است ، هرچند اين عرب كودك باشد . مقدس‌ترين شعار دينى براى انجمن‌هاى خيريهء آنان اين است : « يك دلار بده ، يك عرب بكش » . خواه اين عرب مسلمان باشد خواه مسيحى ؛ آنان حتى برخى از مردان ، زنان و كودكان خود را سخاوتمندانه قربانى مىكنند تا فلسطينىها را از سرزمين و خانه‌هايشان بيرون نمايند !\r\nشگفت‌آورترين مطلبى كه خواندم ، اين بود كه سران صهيونيسم ازجمله وايزمن ،\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nموسى شاريد و ديويد بن گورين با نازىها و سران گشتاپو توافق كردند كه به منظور رسيدن به دو هدف يهودىها را بكشند و بر آنان سخت بگيرند : اوّل به قصد وادار كردن يهودىها براى هجرت به فلسطين . دوم به منظور زمينه‌سازى براى تشكيل دولت اسرائيل ( به نقل از : كتاب اطلاق الحمامه 5 يونيو ، تأليف : بيليايف ، كوبستيچنكو و پريماكوف ، ترجمهء ماهر عسل ) . وقتى يهود با سرسخت‌ترين دشمنان خود توافق مىكنند و صدها هزار قربانى مىدهند تا دولت اسرائيل تشكيل شود ، بنابراين ، بعيد نيست كه بگويند : خدا نيازمند و ما بىنياز هستيم و دست خدا بسته است از اين‌كه بذل و بخشش كند . همچنين پس از آن‌كه يهوديان گفته‌اند : خدا نيازمند است و ما بىنياز ، ديگر اين سخن آنها هيچ شگفتى ندارد كه بگويند : ما كبوتران صلح هستيم و اعراب دعوت‌كنندگان به جنگ و ويرانى . وقتى دست خدا بسته است به اين دليل كه زمين و دارايىهايش را به يهوديان نبخشيده است ، پس بايد عرب‌ها ستمگر و تجاوزگر باشند ؛ چرا كه عذر تقصير به درگاهشان نياوردند و در برابر كار نيكشان ناسپاسى كردند ! البتّه اين سخنم ، سخن شاعرانهء نشأت گرفته از احساسات عاطفى نيست ؛ مگر نه اين است كه يهود با اصرار تمام از اعراب مىخواهند كه اسرائيل را به رسميت بشناسند ؟ و آيا اين به رسميت شناختن اسرائيل ، جز عذرخواهى و آمرزش‌طلبى معناى ديگرى دارد ؟\r\n بَلْ يَداهُ مَبْسُوطَتانِ .  معناى « يد » در اين‌جا همان معناى « يمينه » در آيهء 67 از سورهء زمر است :  « وَ السَّماواتُ مَطْوِيَّاتٌ بِيَمِينِهِ »  كه يمين به معناى قدرت مىباشد . اين كه خداوند «  يَداهُ  » گفته ؛ يعنى مثنّى آورده ، نه مفرد ، بدان جهت است كه مثنّى از لحاظ ظاهر ، رساننده‌تر و از لحاظ محتوا نيرومندتر است .\r\n يُنْفِقُ كَيْفَ يَشاءُ .  مقصود آن است كه خداوند سبب [ نعمت و روزى 
  ] را فراهم مىكند : « اوست كه زمين را رام شما گردانيد .\r\nپس بر روى آن سير كنيد و از رزق خدا بخوريد . چون از قبر بيرون آييد به سوى او مىرويد » . « 1 »\r\n\r\n\r\n","description":"","footnote":"\r\n( 1 ) . ملك ( 67 ) آيهء 15 .\r\n","page_name":" 149 ","page_number":149},
  {"content":"\r\n\r\nشايستهء ذكر است كه [ هرچند خداوند سبب را فراهم كرده ، لكن 
  ] گاهى شرايط مساعدت نمىكند و انسان هرقدر تلاش مىكند نتيجه نمىگيرد . جملهء  « وَ إِلَيْهِ النُّشُورُ »  هشدارى است به كسى كه مىخواهد در زندگى خود را سربار ديگران قرار دهد .\r\n وَ لَيَزِيدَنَّ كَثِيراً مِنْهُمْ ما أُنْزِلَ إِلَيْكَ مِنْ رَبِّكَ طُغْياناً وَ كُفْراً .  مراد از «  كَثِيراً  » سردمداران و ثروتمندانى هستند كه دعوت به سوى حق را خطرى براى مقامات خود مىدانند و اين دعوت موجب مىشود كه آنان به صاحب آن ، محمّد صلّى اللّه عليه و آله كينه و دشمنى بيشترى پيدا كنند ؛ زيرا او معايب و اعمال خلاف آنها را برملا مىساخت . از جملهء اين اعمال ، تحريف سخن خدا ، خوردن مال حرام و خوددارى نكردن از منكرات است و كسى كه ادّعاى دروغ و بر خلاف واقع مىكند ، معمولا وقتى معايب و خلاف‌هايش به او گوشزد شود بر تباهى و سركشى وى افزوده مىشود .\r\n وَ أَلْقَيْنا بَيْنَهُمُ الْعَداوَةَ وَ الْبَغْضاءَ إِلى يَوْمِ الْقِيامَةِ .  صاحب تفسير المنار مىگويد :\r\nهمهء تفاسير گذشته بالاجماع گفته‌اند كه ضمير «  بَيْنَهُمُ  » به يهود و نصارايى برمىگردد كه در آيهء  « يا أَيُّهَا الَّذِينَ آمَنُوا لا تَتَّخِذُوا الْيَهُودَ وَ النَّصارى أَوْلِياءَ »  آمده است ؛ اما در ميان تفاسير متأخرين اين احتمال نيز داده شده است كه ضمير تنها به يهود برمىگردد .\r\nما نظريهء متقدمان را تأييد مىكنيم اوّلا ، آنان در فهم معانى مفردات قرآن و حديث از متأخرين داناترند ؛ زيرا به دوران رسالت و نزول قرآن نزديك‌ترند . ثانيا ، دشمنى ميان يهود و نصارا يك نوع دشمنى ذاتى است ؛ چراكه يهوديان عقيده دارند كه مسيح ، شعبده‌باز ، حيله‌گر و پسر قاتل خونريزى است - پناه مىبريم به خدا - اما نصارا عقيده دارند كه او فرزند خداست ، درحالىكه مسلمانان عقيده دارند او پيامبر و از هرگونه نادانى و گناه پاك است و مادام كه هركدام از دو طايفه يهود و نصارا بر عقيدهء خود استوار باشد محال است كه دشمنى آنها از ميان برود . هرچند پاپ رم در سال 1965 كوشيد تا اين دو دين را به يكديگر نزديك كند ؛ لكن يهود بر عقيدهء خود در مورد حضرت مسيح عليه السّلام همچنان پافشارى مىكند . البتّه ، [ در دنياى امروز 
  ] آزمندىهاى\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nمشترك ، صاحبان يهودى و مسيحى كمپانىها را به يكديگر نزديك و حتّى متحد ساخته است ؛ لكن اين اتحاد بر پايهء تجارت است ، نه بر پايهء ديانت .\r\n\r\nيهود و آتش جنگ\r\n كُلَّما أَوْقَدُوا ناراً لِلْحَرْبِ أَطْفَأَهَا اللَّهُ .  واژهء « حرب » نخستين بار براى كشتار وضع شد و قرن‌هاى متمادى به همين معنا به كار مىرفت . با گذشت زمان معناى اين واژه تغيير كرد و در حال حاضر به معناى ضدّ صلح ، امنيت و آسايش به‌كار مىرود . بر اين اساس ، هر كشورى كه از اشغال و تجاوز كشورى نيرومندتر از خود بيم داشته باشد و يا بر اثر وجود جنگ در يكى از كشورهاى ديگر ، قيمت ما يحتاج زندگى در اين كشور بالا رود ، چنين كشورى در حال جنگ است ، هرچند كشتار و خونريزى در سرزمين آن نباشد ؛ چراكه اثر جنگ در آن پديدار گشته و مقدار زيادى از امنيت و آسايش خود را از دست داده است .\r\nبا توجه به اين نكته ، مىپرسيم : آيا مراد از « حرب » در آيهء شريفه ، خصوص كشتار است و يا فقدان امنيت و آسايش را نيز دربر مىگيرد ؟ وانگهى اگر مقصود از اين آيه يهود است - چنان‌كه مفسّران گفته‌اند - پس دربارهء جنگ پنجم ژوئن سال 1967 كه يهود آتش آن را برافروخت و تاكنون همچنان ادامه دارد ، « 1 » چه پاسخى خواهيد داد ؟\r\nپاسخ : مقصود از واژهء « حرب » در آيه ، خصوص كشتار است ؛ زيرا غير از اين ، در آن روز معنايى نداشت . امّا دربارهء جنگ ژوئن به ترتيب زير پاسخ مىدهيم :\r\n1 . مفسّران بر اين مطلب وحدت نظر دارند كه مراد از يهود ، كسانى هستند كه عليه پيامبر خدا و مسلمانان توطئه مىكردند ؛ چراكه در كتاب‌هاى سيرهء نبوى آمده است :\r\nيهوديان مدينه با مشركان ، عليه پيامبر و اصحابش هم‌پيمان شدند و برخى از يهوديان\r\n\r\n\r\n","description":"","footnote":"\r\n( 1 ) . متن عربى اين تفسير در سال 1968 ؛ يعنى يك سال پس از جنگ ژوئن 1967 چاپ شد . از آن زمان تاكنون ، اسرائيل يك جنگ كلاسيك ديگر را در اكتبر 1973 بر اعراب تحميل كرد و بارها نيز به لبنان حمله كرد ( مترجم ) .\r\n","page_name":" 151 ","page_number":151},
  {"content":"\r\n\r\nمىكوشيدند تا روميان را بر ضدّ مسلمانان تحريك كنند . همچنين ، برخى از آنان ، دشمنان مسلمانان را پناه مىدادند و به آنان كمك مىكردند .\r\n2 . بر فرض اين‌كه از باب مماشات بپذيريم كه مراد ، تمام يهوديان در هر عصر و دوره است ؛ زيرا ظاهر آيه بر عموم دلالت دارد ، يا بگوييم كه جنگ پنجم ژوئن ، جنگ به معناى واقعى كلمه نبود ، بلكه نوعى ايجاد وحشت و نيرنگ بزدلانه بود و تا همان شبى كه نيرنگ عملى شد ، اسرائيل و واشنگتن تأكيد مىكردند كه آنها آغازكنندهء حمله نخواهند بود و حتّى پس از اجراى اين نيرنگ و توطئه ، اسرائيل اعلام كرد كه عرب‌ها آغازكنندهء حمله بوده‌اند . آن‌گاه حقيقت آشكار شد كه . . . ، به‌علاوه ، جنگ پنجم حزيران ميان عرب و يهود نبود ، بلكه ميان عرب و ايالات متحدهء آمريكا بود ، زيرا آمريكا بود كه طرح اين تجاوز را ريخت و به آن فرمان داد و همان بود كه سلاح و پول در اختيار اسرائيل قرار داد و از آن حمايت سياسى و نظامى كرد ، امّا اسرائيل ، تنها نقش سرباز مطيع را داشت .\r\nنويسندگان كتاب اطلاق الحمامة ، كه پيش‌تر بدان اشاره كرديم ، گفته‌اند :\r\n« مطبوعات فرانسه و آلمان غربى فاش كردند كه سازمان جاسوسى آمريكا ، پيش از حملهء اسرائيل تمام اطلاعاتى را كه در اختيار داشت و نيز پروندهء خاورميانه را كه در نزد فرماندهى پيمان ناتو بود به اسرائيل تحويل داد . و نيز فردى كه فرمان حمله به عرب را به نام رئيس جمهور آمريكا ، جانسون براى اسرائيل صادر كرد ، مشاور يهودى و صهيونيست وى به نام « والت روستو » بود . آدميرال آمريكايى با خود فرمانى را ، مبنى بر اين‌كه تمامى واحدهاى زير فرمانش آماده نبرد باشند در جيب خود داشت . امّا عمليات كشتى جاسوسى ليبرتى تنها توسط آمريكايىها و اسرائيلىها طراحى شده بود .\r\n3 . آتش جنگى را كه واشنگتن يا مزدورش اسرائيل برافروختند ، خداوند بدون ترديد آن را خاموش كرد ؛ چراكه برافروزندگان اين آتش بارها اعتراف و از طريق\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nمطبوعات و راديوها اعلام كردند كه آنان به هدفى كه از اين جنگ داشتند نرسيدند .\r\nاين هدف عبارت بود از : ضربه زدن به رهبرى آزادىبخش عرب ، تسليم شدن بدون قيد و شرط آنان و در نتيجه ، حل مشكل اسرائيل از لحاظ سياسى .\r\nدر همين حال ، رويداد پنجم ژوئن ، آزمايش سختى بود براى اعراب و نيز تأكيدى بر ضرورت اصلاح ريشه‌اى و شناساندن دوستان و دشمنان آنان . و اگر اين رويداد هيچ فايده‌اى جز رسوا كردن كسانى كه بر ضدّ كشورها و ملّت‌هاى خود توطئه مىكنند ، نداشت ، همين يك فايده كافى بود .\r\n وَ يَسْعَوْنَ فِي الْأَرْضِ فَساداً .  يهوديان بدان دليل در زمين فساد مىكنند كه اهداف ناپاك آنها جز از راه تخريب و ايجاد فتنه تحقق نمىيابد . سردمداران اسرائيل آشكارا گفته‌اند كه بقاى دولت آنها در گرو اختلافات موجود ميان زمامداران عرب است . . .\r\nبنابراين ، آيا در ميان اين زمامداران كسى هست كه از اين سخن پند گيرد ؟\r\n وَ اللَّهُ لا يُحِبُّ الْمُفْسِدِينَ .  از آن‌جا كه يهوديان فساد را دوست دارند ، سرنوشت ايشان بيچارگى خواهد بود ، هرچند زمان طول بكشد .\r\n وَ لَوْ أَنَّ أَهْلَ الْكِتابِ آمَنُوا وَ اتَّقَوْا لَكَفَّرْنا عَنْهُمْ سَيِّئاتِهِمْ وَ لَأَدْخَلْناهُمْ جَنَّاتِ النَّعِيمِ . \r\nاين آيه دعوتى است از سوى خداوند كه يهود و نصارا را به توبه و گرويدن به اسلام فرامىخواند . اگر آنان دعوت خدا را اجابت كنند ، تمام گناهانشان ، هرچند بزرگ باشد ، بخشيده مىشود ؛ چراكه اسلام ، چنان‌كه در حديث آمده است ، ماقبل خود را مىپوشاند . اگر آنان پس از اسلام آوردن ، تقوا پيشه كنند ، خداوند آنها را وارد بهشتى خواهد كرد كه در آن نهرها جارى است .\r\n\r\nروزى و فاسد بودن شرايط زندگى\r\n وَ لَوْ أَنَّهُمْ أَقامُوا التَّوْراةَ وَ الْإِنْجِيلَ وَ ما أُنْزِلَ إِلَيْهِمْ مِنْ رَبِّهِمْ لَأَكَلُوا مِنْ فَوْقِهِمْ وَ مِنْ تَحْتِ أَرْجُلِهِمْ .  مقصود از اقامهء تورات و انجيل ، عمل كردن به اين دو كتاب است و\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nمراد از  « ما أُنْزِلَ إِلَيْهِمْ » ،  تعاليمى است كه آنان از پيامبران مىشنيدند . اين تعاليم در نزد مسلمانان به احاديث نبوى معروف است .  « مِنْ فَوْقِهِمْ وَ مِنْ تَحْتِ أَرْجُلِهِمْ » ،  كنايه از گشادگى كامل در روزى مىباشد ، چنان‌كه مىگويى : فلانى از سر تا قدمش غرق در نعمت است .\r\nآيات زيادى در قرآن است كه معناى اين آيه را مىرساند . برخى از آنها از اين قرارند : آيهء 95 از سورهء اعراف : « اگر مردم قريه‌ها ايمان آورده و پرهيزگارى پيشه كرده بودند بركات آسمان و زمين را به رويشان مىگشوديم . . . » .\r\nآيهء 11 از سورهء رعد : « . . . خداوند چيزى را كه از آن مردمى است دگرگون نكند تا آن مردم خود دگرگون شوند . . . » .\r\nآيهء 41 از سورهء روم : « به سبب اعمال مردم فساد در خشكى و دريا آشكار شد . . . » .\r\nآيهء 30 از سورهء شورا : « اگر شما را مصيبتى رسد ، به جهت كارهايى است كه مىكنيد » .\r\nاين آيات دو نكته را به ما گوشزد مىكند :\r\n1 . آشكار شدن فساد ، كه تهىدستى ، بيمارى و نادانى از مصاديق آن به‌شمار مىرود ، از سوى بشر است ، نه از سوى خدا و از اعمال مردمى نشأت مىگيرد كه حق را نابود و باطل را زنده مىكنند ، نه از قضا و قدر الهى ، و هر گروهى كه حق را بشناسد و بدان عمل كند در سعادت و آسايش زندگى خواهد كرد .\r\n2 . اين‌كه خداوند در آيات كريمه به « قوم » و « ناس » تعبير مىكند ، نشان‌دهندهء آن است كه بدبختى از فساد شرايط حاكم بر جامعه ناشى مىشود و مادام كه قوم ( اغلب افراد جامعه ) فاسدند ، صالح بودن يكى از افراد آن سودى ندارد ، بلكه بدبختى و گرفتارى او را نيز در بر خواهد گرفت . خداوند مىگويد : « بترسيد از فتنه‌اى كه تنها ستمكارانتان را در بر نخواهد گرفت . . . » . « 1 » مقصود آيه آن است كه آثار بد يك جامعهء\r\n\r\n\r\n","description":"","footnote":"\r\n( 1 ) . انفال ( 8 ) آيهء 25 .\r\n","page_name":" 154 ","page_number":154},
  {"content":"\r\n\r\nمنحرف و خلافكار تمام افراد اين جامعه را در بر مىگيرد ، خواه نيكوكار باشند خواه بدكار . ترديدى نيست كه افراد يك ملّت تنبل و بيكار و تابع ستم ، بايد در ذلّت و خوارى زندگى كنند . براين‌اساس ، مراد از ايمان در آيهء شريفه ، كه موجب وسعت روزى مىشود ، ايمان به خدا و عمل به تمام احكام و قوانين اوست . ايمان ، تنها نماز خواندن نيست ، بلكه بايد زكات هم داد ، با استثمارگران و احتكارگران مبارزه كرد و در هر موردى عدالت را رعايت نمود . بىترديد ، وقتى عدالت فراگير شود ، اوضاع جامعه اصلاح مىشود و بدبختى و تهىدستى از بين مىرود و اين همان چيزى است كه قرآن كريم آن را مىخواهد .\r\nاسلام از اين موضوع پرده برداشت كه ميان فساد اوضاع و عقب‌ماندگى و انواع رنج‌هاى انسانى رابطهء محكمى وجود دارد و در اين جهت از تمام جامعه‌شناسان و رهبران سوسياليزم و دموكراسى و ديگران سبقت گرفت . و اگر اينها چيزى براى گفتن دارند ، آن را از اسلام گرفته و از آن اقتباس كرده‌اند . لكن با وجود اين ، چه بايد گفت دربارهء كسى كه از هر چيزى كه به دين نسبت داده شود نفرت دارد ، آن هم تنها به اين دليل كه نام آن دين است ؟ !\r\n مِنْهُمْ أُمَّةٌ مُقْتَصِدَةٌ وَ كَثِيرٌ مِنْهُمْ ساءَ ما يَعْمَلُونَ .  ضمير «  مِنْهُمْ  » به اهل كتاب ، يعنى يهود و نصارا ، كه آشكارا در آيه ذكر شده‌اند ، برمىگردد . مراد از «  أُمَّةٌ  » ، جماعت و «  مُقْتَصِدَةٌ  » به معناى معتدل است . منظور از كسانى كه خداوند آنها را به اعتدال وصف كرده ، يهوديان و مسيحيانى هستند كه پس از آشكار شدن دلايل حق و براهين راستين براى آنان ، به اسلام گرويدند .\r\nمورخان و سيره‌نويسان نام افراد زيادى از اهل كتاب را كه اسلام آوردند ، ياد كرده‌اند ؛ امّا كسانى كه پس از آشكار شدن حق بر ايشان ، همچنان بر كفر خود پافشارى كردند ، مصداق اين سخن خدا هستند :  وَ كَثِيرٌ مِنْهُمْ ساءَ ما يَعْمَلُونَ . \r\n\r\n","description":"","footnote":"","page_name":" 155 ","page_number":155},
  {"content":"\r\n\r\n\r\nابلاغ پيام الهى\r\n\r\n[ سوره المائدة ( 5 ) : آيه 67 
  ]\r\nيا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَهُ وَ اللَّهُ يَعْصِمُكَ مِنَ النَّاسِ إِنَّ اللَّهَ لا يَهْدِي الْقَوْمَ الْكافِرِينَ ( 67 )\r\nاى پيامبر ! آنچه را از پروردگارت بر تو نازل شده است به مردم برسان . اگر چنين نكنى امر رسالت او را ادا نكرده‌اى . خدا تو را از مردم حفظ مىكند [ كه 
  ] مردم كافر را هدايت نمىكند . ( 67 )\r\n\r\nتفسير\r\nظاهر آيه نشان مىدهد كه فرمان مهمّى بر پيامبر صلّى اللّه عليه و آله نازل شده و خداوند به وى دستور داده است كه آن را به مردم برساند . پيامبر از اين كار نگران بود ؛ زيرا پذيرفتن اين فرمان براى مردم بسيار دشوار بود . از اين‌رو ، انجام دادن مأموريت خود را به تأخير مىانداخت و به دنبال فرصت مناسبى مىگشت تا موجب برخورد با منحرفان نشود ؛ امّا خداوند به او دستور داد كه اين مأموريت را بدون تأخير انجام دهد و در اين جهت تزلزلى به خود راه ندهد و خداوند او را از هرگونه پيشامدى حفظ خواهد كرد .\r\nسؤال : جملهء\r\n وَ إِنْ لَمْ تَفْعَلْ فَما بَلَّغْتَ رِسالَتَهُ  مطلبى را كه بتوان بدان راضى شد ، افاده نمىكند ؛ زيرا جواب شرط را كاملا همانند فعل شرط قرار داده است ؛ درست\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nنظير سخن گوينده‌اى كه مىگويد : اگر آن كار را نكردى پس آن كار را نكردى و اگر آن را نرساندى پس نرساندى . بنابراين ، ادّعاى شما مبنى بر اين‌كه ظاهر آيه نشان مىدهد كه امر مهمّى بر پيامبر نازل شده ، چه دليلى دارد ؟\r\nپاسخ : جملهء  « فَما بَلَّغْتَ رِسالَتَهُ »  نشان مىدهد كه آن فرمانى كه پيامبر صلّى اللّه عليه و آله به سبب ترس از مردم ، در ابلاغ آن امروز و فردا مىكرد ، آن‌قدر مهمّ است كه ابلاغ آن با ابلاغ تمامى رسالت او برابرى مىكند ؛ به نحوى كه اگر آن را ترك كند ، گويا ابلاغ تمام احكام الهى را ترك كرده است . چنان‌كه به كسى كه به تو احسان كرده ، مىگويى : اگر اين كار را نمىكردى ، ابدا احسانى برايم نكرده بودى . براين‌اساس ، معناى سخن خداوند اين است : اگر اين فرمان را ابلاغ نكنى ، گويا هيچ وظيفه‌اى از وظايف رسالتم را كه به تو دادم انجام نداده‌اى و جزاى تو ، جزاى كسى خواهد بود كه تمام احكام الهى را پنهان كرده است .\r\nسؤال دوم : فرمانى كه آن‌قدر اهميّت دارد كه خداوند ابلاغ تمام رسالت را منوط به ابلاغ آن كرده و پيامبر صلّى اللّه عليه و آله كه با هر پيامدى شيفتهء انجام دادن فرمان خداست ، در انجام دادن اين فرمان ، امروز و فردا و درنگ مىكند ، چيست ؟\r\nپاسخ : پس از آن‌كه مفسّران شيعه و سنّى بر تفسير آيه ، به همان معنايى كه بيان كرديم ، اجماع كرده‌اند ، در تعيين محتواى فرمانى كه پيامبر صلّى اللّه عليه و آله در ابلاغ آن درنگ مىكرد و خداوند هم آن را آشكارا بيان نكرده ، دچار اختلاف شده‌اند :\r\nشيعه مىگويد : اين آيه دربارهء على بن ابى طالب عليه السّلام نازل شده و مراد از اين فرمان ، ولايت او بر مردم است و نيز درنگ كردن پيامبر در تبليغ ، براى ترس دربارهء خود نبود ؛ چراكه بزرگان قريش در امرى در برابر او مجاب شدند كه مهم‌تر از اين فرمان بود و آن اين‌كه پيامبر درحالىكه بزرگان قريش قوى و نيرومند بودند و روح نژادپرستى و جاهليّت بر آنان حاكم بود ، آرزوهايشان را ، نابخردانه خواند ، به خدايانشان دشنام داد و گذشتگان آنها را به باد انتقاد گرفت . او در اين راه در زمانى كه\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nاسلام نيرو و قدرتى نداشت از سرزنش هيچ سرزنش‌كننده‌اى نترسيد ، پس چگونه اكنون كه در ميان دژ محكمى از ارتش اسلام قرار دارد از ابلاغ يكى از فرمان‌هاى الهى بيم داشته باشد ؟ آرى ، بيم پيامبر صلّى اللّه عليه و آله از آن بود كه اگر موضوع خلافت على عليه السّلام را آشكارا بيان كند ، به طرفدارى از داماد و پسر عمويش متهم گردد و منافقان و كافران ، اين بيان او را سوژه‌اى قرار دهند براى تبليغ بر ضدّ او و ايجاد ترديد در نبوت و عصمت او . بديهى است كه اين تبليغ از سوى ساده‌لوحان پذيرفته خواهد شد .\r\nآنچه گفته شده خلاصه‌اى بود از عقيدهء شيعه . آنان بر اثبات اين سخن به رواياتى استدلال كرده‌اند كه اهل سنّت آنها را روايت ، و برخى از آنها را صاحب تفسير المنار و رازى نقل نموده‌اند .\r\nامّا اهل سنّت در اين‌باره اختلاف نظر دارند : برخى از آنان مىگويند : پيامبر صلّى اللّه عليه و آله دربارهء برخى از احكامى كه به يهود ارتباط داشت سكوت اختيار كرد . برخى مىگويند : حكمى كه پيامبر صلّى اللّه عليه و آله دربارهء آن سكوت اختيار كرد ، دربارهء داستان زيد و زينب دختر جحش بود . گروهى از اهل سنّت مىگويند : آيه در مورد فضيلت على بن ابى طالب عليه السّلام نازل شده ، نه دربارهء خلافت او . اين نظريه را صاحب تفسير المنار و رازى نقل كرده‌اند .\r\nرازى مىگويد : « قول دهم اين است كه آيه دربارهء فضيلت على بن ابى طالب نازل شده است . وقتى اين آيه نازل شد ، پيامبر صلّى اللّه عليه و آله دست على عليه السّلام را گرفت و گفت : \" هركس من مولاى او هستم ، على مولاى اوست . خداوندا ! هركه او را دوست دارد ، دوستش بدار و هركه او را دشمن دارد دشمنش بدار \" . عمر او را ديدار كرد و گفت : گوارايت باد اى فرزند ابو طالب ! كه مولاى من و مولاى هر مرد و زن باايمان شدى . اين نظريه را ابن عبّاس ، براء بن عازب و محمّد بن على اختيار كرده‌اند » .\r\n\r\nصاحب المنار و اهل بيت عليهم السّلام\r\nصاحب تفسير المنار مىگويد : « امّا حديث\r\n« من كنت مولاه فعليّ مولاه »\r\nرا احمد در\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nمسند ، ترمذى و نسائى و ضياء در المختار و نيز ابن ماجه روايت كرده‌اند . برخى از آنان اين حديث را حسن دانسته‌اند . ذهبى آن را با همين عبارت تصحيح و نيز سند كسى كه اين عبارت را بدان افزوده ، توثيق كرده است :\r\n\" اللّهم وال من والاه و عاد من عاداه \" .\r\nدر روايتى آمده است كه پيامبر صلّى اللّه عليه و آله براى مردم خطبه خواند و اصول دين را براى آنان بيان نمود و دربارهء اهل بيت خود سفارش كرد و فرمود : « من در ميان شما دو چيز گران‌قدر را بر جاى گذاشتم : كتاب خدا و عترتم ، يعنى اهل‌بيتم را . پس بنگريد كه چگونه جانشين من در برابر آن دو خواهيد بود ؛ چراكه اين دو از يكديگر جدا نمىشوند تا اين‌كه در كنار حوض كوثر بر من وارد گردند . خدا مولاى من و من مولاى هر انسان با ايمان هستم . آن‌گاه پيامبر صلّى اللّه عليه و آله دست على عليه السّلام را گرفت و اين سخن را بر زبان آورد :\r\n\" من كنت مولاه فعلى مولاه . . . \" » .\r\nآن‌گاه صاحب تفسير المنار به سخنان خود ادامه داده ، ازجمله چنين مىگويد : « مراد از ولايت در اين حديث يارى كردن و دوست داشتن است » . « 1 » سپس اين تفسير را با اين سخن خود پى مىگيرد :\r\n« به‌راستى اين جدال است كه ميان مسلمانان تفرقه ايجاد كرده و ميان آنان دشمنى انداخته است . و مادام كه روح تعصّب مذهبى بر ملّت‌ها حاكم باشد ، اميدى نخواهد بود كه آنان در مسائل اختلافى از حق پيروى كنند » . اين سخن ، امرى است كه هر خردمندى آن را قبول دارد و اگر تعصب باطل وجود نداشت ، اختلاف ميان مسلمانان هم نبود و اگر اختلاف مىبود ، اين‌قدر طولانى نمىشد و ده‌ها كتاب پيرامون يك مسئله تأليف نمىگرديد .\r\nآن‌گاه صاحب تفسير المنار مىگويد : « امّا حديث\r\n\" من كنت مولاه فعلى مولاه \" ،\r\nما با آن ، راه هدايت را در پيش مىگيريم و على مرتضى را دوست مىداريم . هركه على را دوست بدارد ، دوستش داريم و هركه او را دشمن بدارد ، دشمنش مىداريم و دوستى\r\n\r\n\r\n","description":"","footnote":"\r\n( 1 ) . نك : تفسير آيهء 55 از همين سوره .\r\n","page_name":" 159 ","page_number":159},
  {"content":"\r\n\r\nاو را همچون دوستى رسول خدا صلّى اللّه عليه و آله تلّقى مىكنيم و ايمان داريم كه عترت آن حضرت جدا از كتابى كه خدا آن را بر او فرستاده ، نيست و نيز كتاب و عترت ، دو جانشين پيامبرند . و جز داستان غدير نيز ، حديث صحيح السند در اين‌باره وجود دارد .\r\nبنابراين ، در هر امرى كه مسلمانان اجماع كنند ، ما آن را مىپذيريم و از آن پيروى مىكنيم و در هر امرى كه اختلاف كنند ، ما آن را به خدا و پيامبرش وامىگذاريم » .\r\n\r\n","description":"","footnote":"","page_name":" 160 ","page_number":160},
  {"content":"\r\n\r\n\r\nعمل به تورات و انجيل\r\n\r\n[ سوره المائدة ( 5 ) : آيات 68 تا 69 
  ]\r\nقُلْ يا أَهْلَ الْكِتابِ لَسْتُمْ عَلى شَيْءٍ حَتَّى تُقِيمُوا التَّوْراةَ وَ الْإِنْجِيلَ وَ ما أُنْزِلَ إِلَيْكُمْ مِنْ رَبِّكُمْ وَ لَيَزِيدَنَّ كَثِيراً مِنْهُمْ ما أُنْزِلَ إِلَيْكَ مِنْ رَبِّكَ طُغْياناً وَ كُفْراً فَلا تَأْسَ عَلَى الْقَوْمِ الْكافِرِينَ ( 68 ) إِنَّ الَّذِينَ آمَنُوا وَ الَّذِينَ هادُوا وَ الصَّابِئُونَ وَ النَّصارى مَنْ آمَنَ بِاللَّهِ وَ الْيَوْمِ الْآخِرِ وَ عَمِلَ صالِحاً فَلا خَوْفٌ عَلَيْهِمْ وَ لا هُمْ يَحْزَنُونَ ( 69 )\r\nبگو : اى اهل كتاب ! شما بر چيزى نيستيد ، تا آن‌گاه كه تورات و انجيل و آنچه را از جانب پروردگارتان بر شما نازل شده است برپاى داريد . آنچه از جانب پروردگارت بر تو نازل شده است بر طغيان و كفر بيشترينشان بيفزايد . پس بر اين مردم كافر غمگين مباش . ( 68 )\r\nهر آينه از ميان آنان كه ايمان آورده‌اند و يهود و صابئان و نصارا هركه به خدا و روز قيامت ايمان داشته باشد و كار شايسته كند بيمى بر او نيست و محزون نمىشود . ( 69 )\r\n\r\nاعراب\r\n«  الصَّابِئُونَ  » مبتدا و خبر آن محذوف است ؛ يعنى « و الصابئون كذلك » ؛ نظير آن است جملهء\r\n « فإنّي و قيار بها لغريب » \r\n« 1 » كه تقدير : « إنّى لغريب و قيار كذلك » و يا « قيّار غريب »\r\n\r\n\r\n","description":"","footnote":"\r\n( 1 ) . همانا من و قيّار در آن سرزمين غريب هستيم ( مترجم ) .\r\n","page_name":" 161 ","page_number":161},
  {"content":"\r\n\r\nاست . «  النَّصارى  » عطف است بر «  الصَّابِئُونَ  » .  « مَنْ آمَنَ بِاللَّهِ »  بدل بعض از كل گروه‌هايى است كه پيش‌تر در آيه ذكر شده‌اند .\r\n\r\nتفسير\r\n قُلْ يا أَهْلَ الْكِتابِ لَسْتُمْ عَلى شَيْءٍ .  اى اهل كتاب ! شما بر دين حق نيستيد و مظاهر دنيوى براى شما سودى ندارد .  حَتَّى تُقِيمُوا التَّوْراةَ وَ الْإِنْجِيلَ . . . .  تفسير اين آيه در ضمن تفسير آيهء 64 از همين سوره قبلا بيان شد .\r\n إِنَّ الَّذِينَ آمَنُوا وَ الَّذِينَ هادُوا . . . .  تفسير اين آيه نيز در هنگام تفسير آيه 62 از سورهء بقره ، در جلد اوّل بيان شد .\r\n\r\n","description":"","footnote":"","page_name":" 162 ","page_number":162},
  {"content":"\r\n\r\n\r\nپيمان بنى اسرائيل\r\n\r\n[ سوره المائدة ( 5 ) : آيات 70 تا 71 
  ]\r\nلَقَدْ أَخَذْنا مِيثاقَ بَنِي إِسْرائِيلَ وَ أَرْسَلْنا إِلَيْهِمْ رُسُلاً كُلَّما جاءَهُمْ رَسُولٌ بِما لا تَهْوى أَنْفُسُهُمْ فَرِيقاً كَذَّبُوا وَ فَرِيقاً يَقْتُلُونَ ( 70 ) وَ حَسِبُوا أَلاَّ تَكُونَ فِتْنَةٌ فَعَمُوا وَ صَمُّوا ثُمَّ تابَ اللَّهُ عَلَيْهِمْ ثُمَّ عَمُوا وَ صَمُّوا كَثِيرٌ مِنْهُمْ وَ اللَّهُ بَصِيرٌ بِما يَعْمَلُونَ ( 71 )\r\nما از بنى اسرائيل پيمان گرفتيم و پيامبرانى برايشان فرستاديم . هرگاه كه پيامبرى چيزى مىگفت كه با خواهش دلشان موافق نبود ، گروهى را تكذيب مىكردند و گروهى را مىكشتند . ( 70 )\r\nو پنداشتند كه عقوبتى نخواهد بود . پس كور و كر شدند سپس خداوند بر آنها بازگشت ، ديگر بار بيشتر آنها كور و كر شدند . هرچه مىكنند خدا مىبيند . ( 71 )\r\n\r\nواژگان\r\nالفتنة : مقصود از آن در اين‌جا ، مجازات است .\r\n\r\nاعراب\r\nلام در «  لَقَدْ  » در جواب قسم محذوف واقع شده و تقدير : « و اللّه لقد » است . «  تَكُونَ  » تامّه و «  فِتْنَةٌ  » فاعل آن مىباشد . مصدر مؤول از ان و مابعدش مفعول است براى « حسبوا » و به معناى « حسبوا عدم الفتنة » مىباشد . «  كَثِيرٌ  » بدل از واو  « فَعَمُوا وَ صَمُّوا »  است .\r\n\r\n","description":"","footnote":"","page_name":" 163 ","page_number":163},
  {"content":"\r\n\r\n\r\nتفسير\r\n لَقَدْ أَخَذْنا مِيثاقَ بَنِي إِسْرائِيلَ .  تفسير اين سخن خدا در آيهء 12 از همين سوره :\r\n « وَ لَقَدْ أَخَذَ اللَّهُ مِيثاقَ بَنِي إِسْرائِيلَ وَ بَعَثْنا مِنْهُمُ اثْنَيْ عَشَرَ نَقِيباً »  و نيز در آيهء 13  « فَبِما نَقْضِهِمْ مِيثاقَهُمْ لَعَنَّاهُمْ »  بيان شد . مفسّران گفته‌اند : خداوند موضوع گرفتن پيمان از يهود و نيز شكستن اين پيمان توسط آنان ، با كشتن پيامبران و تكذيب آنان را تكرار كرده است تا بدين‌وسيله بر سركشى و شدّت خلافكارى آنها تأكيد كرده باشد . ما در اينجا ، نكتهء ديگرى را اضافه مىكنيم و آن اين‌كه سبب ديگر اين تكرار آن است كه خداوند مىخواهد ( البته خدا به خواسته‌اش عالم‌تر است ) فرزندان مسلمانان را در مورد زاده‌هاى يهود هشدار دهد ؛ زيرا خداوند مىدانست كه مسلمانان به فرقه‌ها و كشورهاى كوچكى تقسيم خواهند شد و يهود با استفاده از اين چند دستگى براى خود دولتى در قلب كشورهاى اسلامى تشكيل خواهند داد .\r\n وَ أَرْسَلْنا إِلَيْهِمْ رُسُلًا .  خداوند براى آنان راه هدايت و حق را بيان كرد ؛ لكن  كُلَّما جاءَهُمْ رَسُولٌ بِما لا تَهْوى أَنْفُسُهُمْ فَرِيقاً كَذَّبُوا وَ فَرِيقاً يَقْتُلُونَ ؛  يعنى « هرگاه كه پيامبرى چيزى مىگفت كه با خواهش دلشان موافق نبود ، گروهى را تكذيب مىكردند و گروهى را مىكشتند » ؛ چراكه تنها فرمانده مطلق از ديدگاه يهوديان ، هواى نفس بود و تنها كيفرى كه براى مخالف خود - هرچند پيامبر مىبود - تعيين مىكردند اين بود كه اگر مىتوانستند او را مىكشتند و اگر از انجام دادن چنين جنايتى ناتوان بودند او را تكذيب مىكردند . البتّه ، ناگفته نماند كه اين ويژگى تنها به يهوديان منحصر نمىشود ، هرچند سخن خداوند دربارهء آنهاست ؛ زيرا هر كس كه فرمانبردار هواى نفسش باشد ، همان كارى را انجام مىدهد كه يهوديان انجام دادند ، خواه مسلمان باشد خواه مسيحى .\r\n وَ حَسِبُوا أَلَّا تَكُونَ فِتْنَةٌ .  مراد از فتنه در اين‌جا مشكلات و گرفتارىهاست ؛ نظير مسلط شدن زورمندان بر آنان و كشتن ، ويران كردن و تبعيد آنها . منظور اين است كه\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nيهوديان تصور مىكردند چون ملّت برگزيدهء خدا هستند ، هيچ‌گاه مغلوب نمىشوند .\r\nالبتّه آنها در گذشته به اين عقيدهء خود تكيه داشتند ؛ لكن امروز ، آنها بر نيروهاى استعمار ، عناصر مرتجع ، كمپانىهاى انحصارى ، ايجاد فتنه و اختلاف و گسترش فساد و بىمبالاتى تكيه دارند .\r\n فَعَمُوا وَ صَمُّوا .  هركس از چيزى نفرت داشته باشد ، نيكويىهاى آن را نمىبيند .\r\nيهود از هرچيزى جز آنچه هواى نفس آنها مىخواهد ، نفرت داشتند . از اين‌رو ، راه حق را نديدند و صداى عدالت را نشنيدند . درنتيجه ، خداوند بابليان را بر آنها مسلط كرد و آنها مردان بنى اسرائيل را كشتند . اموالشان را غارت كردند و زنان و كودكانشان را به اسارت بردند . آن‌گاه خداوند پس از آن‌كه آنها بر اثر ذلّت و بيچارگىاى كه در مدّت اسارت خود در دست بختنصّر ديدند توبه كردند ،  ثُمَّ تابَ اللَّهُ عَلَيْهِمْ ؛  توبهء ايشان را پذيرفت ،  ثُمَّ عَمُوا وَ صَمُّوا كَثِيرٌ مِنْهُمْ ؛  يعنى پس از آن‌كه خدا آنها را از عذاب اسارت نجات داد ، بسيارى آنها بار ديگر به ستمكارى و فساد بازگشتند و يحيى و زكريا را كشتند و حضرت مسيح عليه السّلام را تكذيب كردند و كوشيدند تا او را بكشند و دربارهء او و مادرش سخنى گفتند كه از شأن آنها دور بود . از اين‌رو ، خدا ايرانيان و روميان را بر آنها مسلط كرد و آنها نيز در حقّ ايشان همان كارهايى را انجام دادند كه بختنصّر انجام داده بود .\r\n وَ اللَّهُ بَصِيرٌ بِما يَعْمَلُونَ ؛  يعنى خداوند كارهاى آنان نظير خونريزى ، تكذيب حقايق ، طرح توطئه‌ها و اجرا كردن نقشه‌هايى كه هر ستمگرى آن را مقرر مىداشت و . . . همگى را مىداند . خدا همهء اين جنايت‌ها را مىبيند و از طريق ذليل و خوار كردن آنها در همين دنيا و پيش از فرارسيدن آخرت مجازاتشان مىكند . و اين حكايتى را كه خداوند در وصف يهوديان بيان فرمود ، عينا بر كسانى كه تظاهر به اسلام مىكنند ؛ ولى در محور آنهايى مىچرخند كه پشتيبان اسرائيل هستند و او را عليه اعراب و مسلمان‌ها يارى مىكنند ، منطبق مىشود .\r\n\r\n","description":"","footnote":"","page_name":" 165 ","page_number":165},
  {"content":"\r\n\r\n\r\nفراخوان حضرت مسيح از بنى اسرائيل\r\n\r\n[ سوره المائدة ( 5 ) : آيات 72 تا 75 
  ]\r\nلَقَدْ كَفَرَ الَّذِينَ قالُوا إِنَّ اللَّهَ هُوَ الْمَسِيحُ ابْنُ مَرْيَمَ وَ قالَ الْمَسِيحُ يا بَنِي إِسْرائِيلَ اعْبُدُوا اللَّهَ رَبِّي وَ رَبَّكُمْ إِنَّهُ مَنْ يُشْرِكْ بِاللَّهِ فَقَدْ حَرَّمَ اللَّهُ عَلَيْهِ الْجَنَّةَ وَ مَأْواهُ النَّارُ وَ ما لِلظَّالِمِينَ مِنْ أَنْصارٍ ( 72 ) لَقَدْ كَفَرَ الَّذِينَ قالُوا إِنَّ اللَّهَ ثالِثُ ثَلاثَةٍ وَ ما مِنْ إِلهٍ إِلاَّ إِلهٌ واحِدٌ وَ إِنْ لَمْ يَنْتَهُوا عَمَّا يَقُولُونَ لَيَمَسَّنَّ الَّذِينَ كَفَرُوا مِنْهُمْ عَذابٌ أَلِيمٌ ( 73 ) أَ فَلا يَتُوبُونَ إِلَى اللَّهِ وَ يَسْتَغْفِرُونَهُ وَ اللَّهُ غَفُورٌ رَحِيمٌ ( 74 ) مَا الْمَسِيحُ ابْنُ مَرْيَمَ إِلاَّ رَسُولٌ قَدْ خَلَتْ مِنْ قَبْلِهِ الرُّسُلُ وَ أُمُّهُ صِدِّيقَةٌ كانا يَأْكُلانِ الطَّعامَ انْظُرْ كَيْفَ نُبَيِّنُ لَهُمُ الْآياتِ ثُمَّ انْظُرْ أَنَّى يُؤْفَكُونَ ( 75 )\r\nبه تحقيق آنان كه گفتند خدا همان مسيح پسر مريم است ، كافر شدند . مسيح گفت : اى بنى اسرائيل ! اللّه پروردگار من و پروردگار خود را بپرستيد ؛ زيرا هركس كه براى خدا شريكى قرار دهد خدا بهشت را بر او حرام كند و جايگاه او آتش است و ستمكاران را ياورى نيست . ( 72 )\r\nآنان كه گفتند : اللّه سومين سه خداست ، كافر شدند . درحالىكه هيچ خدايى جز اللّه نيست . اگر از آنچه مىگويند بازنايستند به كافران عذابى دردآور خواهد رسيد . ( 73 )\r\nآيا به درگاه خدا توبه نمىكنند و از او آمرزش نمىخواهند ؟ خدا آمرزنده و مهربان است . ( 74 )\r\nمسيح پسر مريم جز پيامبرى نبود كه پيامبرانى پيش از او بوده‌اند و مادرش زنى راستگوى بود كه هر دو غذا مىخوردند . بنگر كه چگونه آيات را برايشان بيان مىكنيم .\r\nسپس بنگر كه چگونه از حق روى مىگردانند . ( 75 )\r\n\r\n","description":"","footnote":"","page_name":" 166 ","page_number":166},
  {"content":"\r\n\r\n\r\nواژگان\r\nالصدّيقة : بسيار راستگو .\r\nالإفك : دروغ .\r\n\r\nاعراب\r\n«  ثالِثُ  » خبر  « إِنَّ »  و  « ثَلاثَةٍ »  مجرور به اضافه است .  « ثَلاثَةٍ »  به نصب ، بنابراين كه مفعول براى  « ثالِثُ »  باشد جايز نيست ؛ چنان‌كه مثلا « ضارب زيدا » بنابراين كه زيد مفعول براى ضارب باشد جايز است ؛ لكن در  « ثَلاثَةٍ »  جايز نيست ؛ زيرا در اين صورت معنايش مىشود : سومى ، سه تا را سه قرار داده و اين باطل و غير مقصود است ؛ چراكه معناى مقصود اين است كه سومى يكى از سه‌تاست نه اين‌كه سه تا را سه تا قرار داده باشد .\r\nبله ، اگر بگويى : رابع ثلاثة ، در اين‌صورت هم جايز است كه ثلاثة ، مجرور خوانده شود بنابر اضافه و هم جايز است منصوب خوانده شود بنابراين كه مفعول باشد براى رابع و معنايش اين مىشود : سومى ، سه‌تا را چهارتا قرار داده است .\r\n « ما مِنْ إِلهٍ »   « مِنْ »  زايده و  « إِلهٍ »  مبتدا و خبر آن محذوف است ؛ يعنى : « ما إله موجود إلّا اللّه » . لفظ جلاله [ اللّه 
  ] بدل از إله و يا بدل از ضمير مستتر در موجود است . «  لَيَمَسَّنَّ  » ، لام در جواب قسم محذوف واقع شده است و « يمسّنّ » جانشين جواب قسم و جواب ان شرطيه مىباشد .  « مِنْهُمْ »  متعلّق به محذوف و حال از  « الَّذِينَ »  است . جملهء  « كانا يَأْكُلانِ الطَّعامَ »  مستأنفه است و محلّى از اعراب ندارد و جايز نيست صفت براى  « الْمَسِيحُ »  و  « أُمُّهُ »  باشد ؛ زيرا هركدام از آنها در يك جملهء مستقل قرار گرفته است . اگر گفته مىشد : « المسيح و أمّه مخلوقان كانا يأكلان » تركيب جمله به عنوان صفت درست بود .  « كَيْفَ »  در  « كَيْفَ نُبَيِّنُ »  مفعول مطلق براى  « نُبَيِّنُ »  و معنايش اين است : « أيّ بيان\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nنبيّن ؛ كدام عبارت را بيان كنيم » . جايز نيست كه  « كَيْفَ »  مفعول براى  « انْظُرْ »  باشد ؛ زيرا عامل استفهام مقدّم بر خود آن نمىشود .  « أَنَّى »  به معناى كيف و مفعول مطلق است و معنايش : « أيّ افك  يُؤْفَكُونَ  » مىباشد .\r\n\r\nتفسير\r\n لَقَدْ كَفَرَ الَّذِينَ قالُوا إِنَّ اللَّهَ هُوَ الْمَسِيحُ ابْنُ مَرْيَمَ .  يهود در تحقير عيسى و مادرش افراط كرده و مسيحيان در تعظيم آنها ، تا آن‌جا ، كه آنان را به مقام الوهيّت بالا برده‌اند . افراط و غلو از ديدگاه اسلام به هر نحوى كه باشد كفر محسوب مىشود . امام على عليه السّلام فرمود : « دو گروه دربارهء من هلاك مىشوند : دوست افراطكننده كه اين دوستى وى را به انحراف بكشاند و نيز دشمن افراطگر كه اين دشمنى او را به انحراف بكشاند . بهترين مردم به من كسى است كه حدّ وسط را رعايت كند ، پس خود را به همان ملتزم كنيد » .\r\n وَ قالَ الْمَسِيحُ يا بَنِي إِسْرائِيلَ اعْبُدُوا اللَّهَ رَبِّي وَ رَبَّكُمْ إِنَّهُ مَنْ يُشْرِكْ بِاللَّهِ فَقَدْ حَرَّمَ اللَّهُ عَلَيْهِ الْجَنَّةَ وَ مَأْواهُ النَّارُ وَ ما لِلظَّالِمِينَ مِنْ أَنْصارٍ .  مسيح عليه السّلام از بنى اسرائيل است . او نخستين‌بار قوم خود را بيم داد و به آنها دستور داد تا خداى يگانه را ، كه پروردگار او و پروردگار آنان است ، بپرستند . همچنين وى ، كسانى را كه به خدا شرك مىورزند به عذابى دردناك هشدار داد . لكن مسيحيان به الوهيّت عيسى اعتقاد پيدا كردند و از ديدگاه آنان ، كسى كه الوهيّت او را انكار كند به آفرينندهء جهان هستى كافر شده است .\r\n لَقَدْ كَفَرَ الَّذِينَ قالُوا إِنَّ اللَّهَ ثالِثُ ثَلاثَةٍ .  خداوند در ابتدا عقيدهء مسيحيان مبنى بر الوهيّت مسيح را تقبيح مىكند ، آن‌گاه اين عقيدهء آنان را انكار مىكند كه خدا را يكى از سه‌تا قرار داده‌اند و نيز اين سخن ايشان را كه مىگويند : خدا پدر و مسيح پسر اوست آن‌گاه پدر در پسر حلول كرده و متّحد شده و در نتيجهء اين اتحاد ، روح القدس به وجود آمده است . و هريك از اين سه‌تا ، درحالىكه عين يكديگر است ، غير يكديگر\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nاست . ما در اين‌باره در تفسير آيهء 17 از همين سوره و نيز در تفسير آيهء 170 از سورهء نساء مطالبى بيان كرديم .\r\n وَ ما مِنْ إِلهٍ إِلَّا إِلهٌ واحِدٌ .  از امام على عليه السّلام دربارهء توحيد و عدل الهى سؤال كردند . حضرت فرمود : « توحيد آن است كه او را در وهم جاى ندهى و عدالت آن است كه او را متهم نكنى » ؛ يعنى توحيد خدا بدان معناست كه او را در وهمت تصور نكنى ؛ زيرا هر موهومى محدود است و خدا با وهم محدود نمىشود . و عادل دانستن خدا آن است كه او را با حكمتش متهم نكنى و اين‌كه او كارى را كه شايسته نيست انجام مىدهد .\r\n وَ إِنْ لَمْ يَنْتَهُوا عَمَّا يَقُولُونَ لَيَمَسَّنَّ الَّذِينَ كَفَرُوا مِنْهُمْ عَذابٌ أَلِيمٌ .  ممكن است بپرسيد : ظاهر كلمهء  « مِنْهُمْ »  دلالت دارد كه در ميان نصارا هم كافر است و هم مؤمن ، با اين‌كه مىدانيم تمام آنان به الوهيت عيسى عليه السّلام اعتقاد دارند و خداى سبحان مىفرمايد :\r\n « لَقَدْ كَفَرَ الَّذِينَ قالُوا إِنَّ اللَّهَ هُوَ الْمَسِيحُ ابْنُ مَرْيَمَ » ؟ \r\nمفسّران پاسخ داده‌اند :  « مِنْهُمْ »  كسانى را كه توبه كرده و اسلام آورده‌اند از ميان مسيحيان خارج مىكند و كسانى را كه همچنان بر كفر خود پاى مىفشارند باقى مىگذارد . اما درست آن است كه بگوييم : مسيحيان براى مدتى نه‌چندان كوتاه به توحيد و نبوت عيسى عليه السّلام اعتقاد داشتند ، آن‌گاه به دو گروه تقسيم شدند : يك گروه بر يگانگى خدا ايمان داشتند و ديگرى به چندگانگى و با گذشت زمان ، همگى به سه‌گانه پرستى اعتقاد پيدا كردند . براين‌اساس ، واژهء  « مِنْهُمْ »  آن گروه قديمى و از بين رفته را كه به نبوّت عيسى ايمان داشتند نه به الوهيت او ، از جمع كافران خارج مىكند . قبلا در تفسير آيهء 17 از همين سوره ، در اين‌باره به تفصيل سخن گفته شد .\r\n أَ فَلا يَتُوبُونَ إِلَى اللَّهِ وَ يَسْتَغْفِرُونَهُ وَ اللَّهُ غَفُورٌ رَحِيمٌ .  چه‌قدر روشن است اين سخن ؛ امّا علىرغم اين روشنى ، برخى از مفسّران آن را تفسير مىكنند و مىگويند :\r\n« در اينجا يك فعل حذف شده و در تقدير : « أ فلا يسمعون ما قلنا فيتوبون » است » . [ لكن\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nاين سخن نابه‌جاست 
  ] و چه‌قدر سرد و بىمفهوم است سخنى كه در جاى خود گفته نشود !\r\n مَا الْمَسِيحُ ابْنُ مَرْيَمَ إِلَّا رَسُولٌ قَدْ خَلَتْ مِنْ قَبْلِهِ الرُّسُلُ .  مسيح همانند پيامبرانى بود كه پيش از او بودند ؛ نظير نوح ، ابراهيم ، موسى و ديگران . خداوند به دست اين پيامبران معجزاتى را آشكار كرد ، همان‌گونه كه به دست عيسى عليه السّلام آشكار نمود .\r\nبنابراين ، تنها اعتقاد به ربوبيّت عيسى و نه پيامبران پيش از او ، برترى دادن بدون دليل است .  وَ أُمُّهُ صِدِّيقَةٌ .  خداوند معناى صدّيقة را با اين سخن خود بيان كرده است : « او كلمات پروردگار خود و كتاب‌هايش را تصديق كرد و او از فرمانبرداران بود » . « 1 »\r\n كانا يَأْكُلانِ الطَّعامَ .  هركس به چيزى نياز داشته باشد ، هرچند آن چيز زمان و مكان باشد ، او آفريده خواهد بود ؛ زيرا نيازمندى ، صفتى است كه هميشه با آفريده خواهد بود و در هيچ حالت از او جدا نمىشود ، و گرنه او آفريننده است ، نه آفريده .\r\nچنان‌كه بىنيازى صفتى است كه هميشه با آفريدگار است و محال است كه از او جدا شود ، و گرنه او آفريده است . . . بديهى است كه هركس غذا بخورد به شدّت به آن نياز دارد و در اين‌صورت ، او آفريده است ، نه آفريدگار . جدّا شگفت‌آور است اگر اين امر بديهى بر خردمندى پوشيده بماند . با اين منطق رسا ، خداوند موضع‌گيرى مسيحيان را تقبيح مىكند و مىگويد :  انْظُرْ كَيْفَ نُبَيِّنُ لَهُمُ الْآياتِ .  از جملهء اين آيات آن است كه مسيح و مادرش غذا مىخورند . پس چگونه مىتوانند خدا باشند ؟  ثُمَّ انْظُرْ أَنَّى يُؤْفَكُونَ ؛  يعنى باز هم بنگر كه آنها چگونه از حق اعراض و به‌سبب سركشى و دشمنى آن را تكذيب مىكنند .\r\n\r\n\r\n","description":"","footnote":"\r\n( 1 ) . تحريم ( 66 ) آيهء 12 .\r\n","page_name":" 170 ","page_number":170},
  {"content":"\r\n\r\n\r\nمعبودى كه نه سود مىرساند و نه ضرر\r\n\r\n[ سوره المائدة ( 5 ) : آيات 76 تا 81 
  ]\r\nقُلْ أَ تَعْبُدُونَ مِنْ دُونِ اللَّهِ ما لا يَمْلِكُ لَكُمْ ضَرًّا وَ لا نَفْعاً وَ اللَّهُ هُوَ السَّمِيعُ الْعَلِيمُ ( 76 ) قُلْ يا أَهْلَ الْكِتابِ لا تَغْلُوا فِي دِينِكُمْ غَيْرَ الْحَقِّ وَ لا تَتَّبِعُوا أَهْواءَ قَوْمٍ قَدْ ضَلُّوا مِنْ قَبْلُ وَ أَضَلُّوا كَثِيراً وَ ضَلُّوا عَنْ سَواءِ السَّبِيلِ ( 77 ) لُعِنَ الَّذِينَ كَفَرُوا مِنْ بَنِي إِسْرائِيلَ عَلى لِسانِ داوُدَ وَ عِيسَى ابْنِ مَرْيَمَ ذلِكَ بِما عَصَوْا وَ كانُوا يَعْتَدُونَ ( 78 ) كانُوا لا يَتَناهَوْنَ عَنْ مُنكَرٍ فَعَلُوهُ لَبِئْسَ ما كانُوا يَفْعَلُونَ ( 79 ) تَرى كَثِيراً مِنْهُمْ يَتَوَلَّوْنَ الَّذِينَ كَفَرُوا لَبِئْسَ ما قَدَّمَتْ لَهُمْ أَنْفُسُهُمْ أَنْ سَخِطَ اللَّهُ عَلَيْهِمْ وَ فِي الْعَذابِ هُمْ خالِدُونَ ( 80 )\r\nوَ لَوْ كانُوا يُؤْمِنُونَ بِاللَّهِ وَ النَّبِيِّ وَ ما أُنْزِلَ إِلَيْهِ مَا اتَّخَذُوهُمْ أَوْلِياءَ وَ لكِنَّ كَثِيراً مِنْهُمْ فاسِقُونَ ( 81 )\r\nبگو : آيا جز اللّه خداى ديگرى را كه براى شما مالك هيچ سود و زيانى نيست مىپرستيد و حال آن‌كه اللّه شنوا و داناست . ( 76 )\r\nبگو : اى اهل كتاب ! به ناحق در دين خويش غلوّ مكنيد و از خواهش‌هاى آن مردمى كه از پيش گمراه شده بودند و بسيارى را گمراه كردند و خود از راه راست منحرف شدند پيروى مكنيد . ( 77 )\r\nاز بنى اسرائيل آنان كه كافر شدند به زبان داوود و عيسى بن مريم لعنت شدند ، و اين لعنت پاداش عصيان و تجاوزشان بود . ( 78 )\r\nاز كار زشتى كه مىكردند بازنمىايستادند و هرآينه بدكارى مىكردند . ( 79 )\r\nبسيارى از ايشان را مىبينى كه با كافران دوستى مىورزند . نفس‌هايشان بدكارى را فرارويشان داشته است .\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nخشم خدا بر آنهاست و در عذاب جاودانه . ( 80 )\r\nاگر به خدا و پيامبر و آنچه بر او نازل شده ايمان آورده بودند كافران را به دوستى نمىگرفتند ؛ ولى بيشترشان فاسقانند . ( 81 )\r\n\r\nواژگان\r\nالتناهى : از باب تفاعل و معناى آن اين است : برخى از آنان برخى را بازنمىداشتند .\r\nهمچنين در خوددارى از چيزى به‌كار مىرود ، چنان‌كه گفته مىشود : « تناهى عن كذا ؛ از آن‌چيز خوددارى كرد » .\r\n\r\nاعراب\r\n « غَيْرَ الْحَقِّ »  صفت است براى مفعول مطلق محذوف و به معناى « لا تغلو غلوا غير الحق » مىباشد .  « مِنْ بَنِي إِسْرائِيلَ »  متعلق به محذوف و حال است از  « الَّذِينَ كَفَرُوا » . \r\n« بئس » در « بئس ما كانوا » فعل ماضى و به معناى مذمّت است . « ما » اسم نكره به معناى شىء و محلّ آن منصوب بنابراين كه تميز است . فاعل بئس ، مستتر كه « ما » آن را تفسير مىكند ؛ يعنى « بئس الشيء شيئا فعلهم » . از « يفعلون » مصدرى را به دست مىآوريم و آن را مخصوص به ذم قرار مىدهيم و همان مبتدا و خبرش ، بئس و مابعد آن است و يا اين‌كه خبر مبتداى محذوف است ؛ يعنى « هو فعلهم » .\r\n\r\nتفسير\r\n قُلْ أَ تَعْبُدُونَ مِنْ دُونِ اللَّهِ ما لا يَمْلِكُ لَكُمْ ضَرًّا وَ لا نَفْعاً وَ اللَّهُ هُوَ السَّمِيعُ الْعَلِيمُ . \r\nقرآن كريم كلمهء « ما » را در غير عاقل به‌كار مىبرد . خداوند مىفرمايد :  « وَ ما تِلْكَ بِيَمِينِكَ يا مُوسى »  [ كه در اينجا  « ما »  در غير عاقل به‌كار رفته است 
  ] . و نيز در عاقل به‌كار مىبرد :  « فَانْكِحُوا ما طابَ لَكُمْ مِنَ النِّساءِ »  و همچنين در هر دو - عاقل و غيرعاقل - با هم به‌كار مىبرد :  « لَهُ ما فِي السَّماواتِ وَ ما فِي الْأَرْضِ » .  و از اين قبيل است سخن خدا\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nدر اين آيهء  ما لا يَمْلِكُ لَكُمْ ضَرًّا وَ لا نَفْعاً ؛  چراكه مراد از « ما » در اين‌جا هر آفريده شده‌اى است كه مورد پرستش قرار گيرد . بنابراين ، هم عيسى و مريم را دربر مىگيرد و هم بت‌ها و . . . را ؛ البتّه بايد گفت : به‌كار رفتن « ما » در غير عاقل بيشتر از به‌كار رفتن آن در عاقل است ، بر خلاف كلمهء « من » كه برعكس است .\r\nامّا سبب استدلال به اين آيه بر ضدّ نصارا آن است كه خدايى كه پرستيده مىشود هم مىتواند به بندگانش سود برساند و هم ضرر ؛ امّا معبودى كه ناتوان است نمىتواند خدا باشد . انجيل‌ها متذكّر شده‌اند كه عيسى ، همان عيسايى كه آنان ادّعاى الوهيت او را مىكنند ، مورد اهانت قرار گرفت ، به دار آويخته شد و پس از آن‌كه يهوديان تاجى از خار بر سر او گذاردند ، دفن گرديد .\r\n[ روشن است كه 
  ] اگر كسى مالك سود و زيان خود نباشد ، در مورد ديگران به طريق اولى نمىتواند اين كار را بكند و كسى كه چنين باشد ، هيچ عاقلى او را پرستش نخواهد كرد . ابراهيم عليه السّلام به پدرش گفت : « . . . اى پدر ! چرا چيزى را كه نه مىشنود و نه مىبيند و نه هيچ نيازى از تو برمىآورد مىپرستى ؟ » « 1 » مردى اعرابى بتى داشت كه آن را تقديس و پرستش مىكرد . برحسب معمول ، روزى براى عبادت نزد بت رفت ، روباهى را در نزديكىاش ديد . وى گمان كرد كه اين روباه آمده تا به آن تبرّك جويد .\r\nوقتى خواست به بت سجده كند ، فضلهء روباه را بر بالاى آن مشاهده كرد . در اين‌جا بود كه به خود آمد و به شكستن بت پرداخت و در اين‌حال چنين مىگفت :\r\nآيا روباهان بر سر خدا ادرار مىكنند ! ؟ چه‌قدر ذليل است كسى كه روباهان بالاى او ادرار كنند .\r\n قُلْ يا أَهْلَ الْكِتابِ لا تَغْلُوا فِي دِينِكُمْ غَيْرَ الْحَقِّ .  اين خطاب در ظاهر متوجه اهل كتاب است ؛ لكن در حقيقت پيروان تمام اديان را دربر مىگيرد . ويژگى و امتياز اصلى اسلام آن است كه سود و زيان را به خداى يگانه منحصر مىكند و انسان را بدون\r\n\r\n\r\n","description":"","footnote":"\r\n( 1 ) . مريم ( 19 ) آيهء 42 .\r\n","page_name":" 173 ","page_number":173},
  {"content":"\r\n\r\nواسطهء مادّى و يا معنوى در برابر آفريدگارش قرار مىدهد : « . . . هركس كه مرتكب كار بدى شود جزايش را ببيند و جز خدا براى خويش دوست و ياورى نيابد » . « 1 »\r\n وَ لا تَتَّبِعُوا أَهْواءَ قَوْمٍ قَدْ ضَلُّوا مِنْ قَبْلُ وَ أَضَلُّوا كَثِيراً وَ ضَلُّوا عَنْ سَواءِ السَّبِيلِ . \r\nمراد از قوم رهبران دينى هستند كه با دين تجارت مىكنند و هرگونه كه دلشان بخواهد آن را تحريف مىنمايند . خداوند آنان را چنين وصف مىكند كه اوّلا ، خود آنان گمراه هستند و ثانيا ، پيروانشان را گمراه مىسازند . آن‌گاه نوع گمراهى و گمراه كردن را انحراف از راه راست معرفى مىكند :  « وَ ضَلُّوا عَنْ سَواءِ السَّبِيلِ » .  سواء السبيل به‌معناى ميانه‌روى و ترك غلوّ در دين است و اين دين ، همانا دين اسلام است كه دينى استوار و راهى راست مىباشد . براى اين‌كه مسلمانان همان چيزى را كه مسيحيان در حق عيسى عليه السّلام گفتند ، در حقّ محمّد صلّى اللّه عليه و آله نگويند ، خدا به پيامبرش دستور داد تا به مؤمنان بگويد : « بگو : من انسانى هستم همانند شما . به من وحى مىشود .\r\nهر آينه خداى شما خدايى است يكتا ، هركس ديدار پروردگار خويش را اميد مىبندد ، بايد كردارى شايسته داشته باشد و در پرستش پروردگارش هيچ‌كس را شريك نسازد » . « 2 »\r\nمردى بر رسول خدا صلّى اللّه عليه و آله وارد شد و از هيبت آن حضرت بدنش به لرزه افتاد .\r\nپيامبر صلّى اللّه عليه و آله با كمال مهربانى شانهء او را گرفت و فرمود : « ترسى به خود راه مده ، من فرزند همان زنى هستم كه در مكّه گوشت تكّه شده مىخورد » .\r\n لُعِنَ الَّذِينَ كَفَرُوا مِنْ بَنِي إِسْرائِيلَ عَلى لِسانِ داوُدَ وَ عِيسَى ابْنِ مَرْيَمَ .  مفسّران مىگويند : داوود بر طبق وحى الهى ، بنى اسرائيل را از صيد ماهى در روز شنبه نهى كرد و هنگامىكه آنان از فرمان او سر باز زدند ، نفرينشان كرد و آنها به بوزينه‌هايى مبدّل گشتند . امّا پنج هزار نفر از عيسى عليه السّلام خواستند تا سفره‌اى از آسمان بر آنان فرود آيد تا\r\n\r\n\r\n","description":"","footnote":"\r\n( 1 ) . نساء ( 4 ) آيهء 123 .\r\n( 2 ) . كهف ( 18 ) آيهء 110 .\r\n","page_name":" 174 ","page_number":174},
  {"content":"\r\n\r\nاز آن بخورند و به او ايمان آورند . وقتى اين سفره نازل شد ، آنها خوردند ؛ امّا ايمان نياوردند . از اين‌رو ، عيسى عليه السّلام گفت : خدايا ! آنها را لعنت كن همان‌گونه كه اصحاب سبت ( شنبه ) را لعنت كردى .\r\nدر آيه چيزى كه بدين جزئيات اشاره كند وجود ندارد . معناى ظاهر آيه آن است كه داوود و عيسى كسانى از بنى اسرائيل را كه كافر شده بودند لعنت كردند .\r\n ذلِكَ بِما عَصَوْا وَ كانُوا يَعْتَدُونَ .  اما خداى سبحان دربارهء نوع عصيان و تجاوز سكوت اختيار كرده است و سكوت او از باب نادانى و فراموشى هم نبوده است . ما نيز دربارهء چيزى كه خدا سكوت اختيار كرده سخن نمىگوييم ، اما در عين حال اعتقاد داريم كه خشم و لعنت خدا به هركسى كه عصيان و تجاوز كند اصابت خواهد كرد ، خواه اسرائيلى باشد خواه هاشمى .\r\n كانُوا لا يَتَناهَوْنَ عَنْ مُنكَرٍ فَعَلُوهُ لَبِئْسَ ما كانُوا يَفْعَلُونَ .  اين آيه دلالت دارد كه عمل به منكر يك عمل فردى در جامعهء يهودى نبوده ، بلكه تمام افراد اين جامعه مرتكب عمل خلاف مىشدند و منكر در ميان آنان تا آن‌جا شيوع داشته كه جزء كارهاى معمولى و عادى بزرگ و كوچك ايشان به‌شمار مىرفته است . از اين‌رو ، در ميان آنها كسى پيدا نمىشد كه منكر را تقبيح و از آن نهى كند .\r\nدر صحيح مسلم و بخارى آمده است كه پيامبر خدا صلّى اللّه عليه و آله فرمود : « شما دقيقا سنّت كسانى را كه پيش از شما بودند پيروى مىكنيد ، تا آن‌جا كه اگر آنها در لانهء سوسمارى وارد شوند ، شما نيز در آن داخل خواهيد شد . گفتند : اى پيامبر خدا ! آيا مقصود شما يهود و نصاراست ؟ فرمود : پس چه كسى ؟ »\r\n تَرى كَثِيراً مِنْهُمْ يَتَوَلَّوْنَ الَّذِينَ كَفَرُوا .  ضمير  « مِنْهُمْ »  به يهود برمىگردد و مراد از  « الَّذِينَ كَفَرُوا »  در اين‌جا مشركان عرب است . بسيارى از يهوديان در كنار مشركان ، عليه پيامبر صلّى اللّه عليه و آله موضع گرفته بودند و آنان را بر ضدّ آن حضرت تحريك مىكردند و حتّى بيشتر از آنها با او دشمن بودند . با اين‌كه پيامبر صلّى اللّه عليه و آله به خدا و نبوت موسى عليه السّلام و\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nآنچه بر او از سوى پروردگارش نازل شده بود ايمان داشت ؛ امّا مشركان بت‌ها را مىپرستيدند ، نه به موسى ايمان داشتند و نه به هيچ كتابى از كتاب‌هاى خدا . بنابراين ، در چنين‌حالتى سزاوارتر آن بود كه يهوديان در كنار مؤمنان عليه بت‌پرستان موضع مىگرفتند ، نه در كنار بت‌پرستان عليه مؤمنان . لكن يهود همواره براساس سود و تجارت عمل مىكنند نه براساس دين . در آن ايام يهوديان مدينه ، تجارت داخلى را در اختيار داشتند و مشركان عرب تجارت خارجى را . پيامبر صلّى اللّه عليه و آله مىخواست مردم را از زير سلطهء اين هر دو طايفه بيرون آورد . از اين‌رو ، منافع يهود و منافع مشركان با يكديگر تلاقى كرد و آنان عليه مؤمنان متحد شدند ؛ چنان‌كه امروز نيز منافع يهود با منافع صاحبان مسيحى شركت‌هاى استثمارى بر ضدّ ملّت‌ها و مستضعفان تلاقى كرده است . قبلا در تفسير آيهء 51 از همين سوره در اين‌باره سخن گفته شد .\r\n لَبِئْسَ ما قَدَّمَتْ لَهُمْ أَنْفُسُهُمْ أَنْ سَخِطَ اللَّهُ عَلَيْهِمْ وَ فِي الْعَذابِ هُمْ خالِدُونَ .  نتيجهء فساد و تجاوز آنان خشم و عذاب خداست . هر انسانى پاداش همان اعمالى را كه قبلا انجام داده ، دريافت خواهد كرد و به همان جايى كه پيش‌تر گام نهاده ، قدم خواهد گذارد ، خواه اين انسان مسلمان باشد خواه مشرك .\r\n وَ لَوْ كانُوا يُؤْمِنُونَ بِاللَّهِ وَ النَّبِيِّ وَ ما أُنْزِلَ إِلَيْهِ مَا اتَّخَذُوهُمْ أَوْلِياءَ .  خداى سبحان در آيهء پيشين يادآور شد كه يهوديان و يا بيشتر آنها با مشركان رابطهء دوستى داشتند و آنها را عليه مسلمانان تحريك مىكردند ، درحالىكه از لحاظ دينى مسلمانان به آنها نزديك‌تر از مشركان بودند . آن‌گاه خدا در اين آيه بيان مىكند كه اين يهوديان نه به خدا ايمان داشتند نه به موسى عليه السّلام و نه آن‌طور كه خود ادعا مىكنند به آنچه در تورات فرو فرستاده شده است . اگر آنان در اين ادّعاى خود صادق بودند به جاى مؤمنان با مشركان طرح دوستى نمىريختند ؛ چراكه اين كار در شريعت تورات نيز حرام است .\r\n وَ لكِنَّ كَثِيراً مِنْهُمْ فاسِقُونَ ؛  يعنى از ديدگاه يهوديان ، مسئله ، مسئلهء دين و عقيده نيست ، بلكه ، چنان‌كه پيش‌تر گفتيم ، مسئلهء مصلحت و منفعت است .\r\n\r\n","description":"","footnote":"","page_name":" 176 ","page_number":176},
  {"content":"\r\n\r\n\r\nدشمنى يهود و دوستى نصارا\r\n\r\n[ سوره المائدة ( 5 ) : آيات 82 تا 86 
  ]\r\nلَتَجِدَنَّ أَشَدَّ النَّاسِ عَداوَةً لِلَّذِينَ آمَنُوا الْيَهُودَ وَ الَّذِينَ أَشْرَكُوا وَ لَتَجِدَنَّ أَقْرَبَهُمْ مَوَدَّةً لِلَّذِينَ آمَنُوا الَّذِينَ قالُوا إِنَّا نَصارى ذلِكَ بِأَنَّ مِنْهُمْ قِسِّيسِينَ وَ رُهْباناً وَ أَنَّهُمْ لا يَسْتَكْبِرُونَ ( 82 ) وَ إِذا سَمِعُوا ما أُنْزِلَ إِلَى الرَّسُولِ تَرى أَعْيُنَهُمْ تَفِيضُ مِنَ الدَّمْعِ مِمَّا عَرَفُوا مِنَ الْحَقِّ يَقُولُونَ رَبَّنا آمَنَّا فَاكْتُبْنا مَعَ الشَّاهِدِينَ ( 83 ) وَ ما لَنا لا نُؤْمِنُ بِاللَّهِ وَ ما جاءَنا مِنَ الْحَقِّ وَ نَطْمَعُ أَنْ يُدْخِلَنا رَبُّنا مَعَ الْقَوْمِ الصَّالِحِينَ ( 84 ) فَأَثابَهُمُ اللَّهُ بِما قالُوا جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها وَ ذلِكَ جَزاءُ الْمُحْسِنِينَ ( 85 ) وَ الَّذِينَ كَفَرُوا وَ كَذَّبُوا بِآياتِنا أُولئِكَ أَصْحابُ الْجَحِيمِ ( 86 )\r\nدشمن‌ترين مردم به كسانى كه ايمان آورده‌اند ، يهود و مشركان را مىيابى و مهربان‌ترين كسان به آنان كه ايمان آورده‌اند كسانى را مىيابى كه مىگويند : ما نصرانى هستيم ؛ زيرا بعضى از ايشان كشيشان و راهبان هستند و آنها سرورى نمىجويند . ( 82 )\r\nچون آنچه را بر پيامبر نازل كرده‌ايم بشنوند و حقيقت را دريابند ، چشمانشان پر از اشك مىشود . مىگويند :\r\nاى پروردگار ما ! ايمان آورده‌ايم ، ما را نيز در زمرهء شهادت‌دهندگان بنويس . ( 83\r\n) چرا به خدا و اين آيين حق كه بر ما نازل شده است ايمان نياوريم و طمع نورزيم در اين‌كه پروردگارمان ، ما را در شمار صالحان آورد ؟ ( 84 )\r\nبه پاداش اين سخن كه گفتند ، خدا آنان را به بهشت‌هايى كه در آن نهرها روان است پاداش داد . در آن جاودانند و اين است پاداش نيكوكاران . ( 85 )\r\nو آنان كه انكار ورزيدند و آيات ما را تكذيب كردند اهل جهنمند . ( 86 )\r\n\r\n","description":"","footnote":"","page_name":" 177 ","page_number":177},
  {"content":"\r\n\r\n\r\nواژگان\r\nفرق ميان « قسيس » و « راهب » آن است كه قسيس به دين مسيحيان و كتاب‌هاى آنان آگاهى دارد . راهب كسى است كه از همه‌چيز بريده و در دير و يا صومعه‌اى به منظور عبادت سكنا گزيده است و از ازدواج ، داشتن فرزند و ساير لذت‌هاى دنيوى دورى مىكند .\r\n\r\nاعراب\r\n « عَداوَةً »  و  « مَوَدَّةً »  تمييز هستند .  « الْيَهُودَ »  مفعول دوم براى « تجدنّ » . جملهء  « تَفِيضُ »  حال از  « أَعْيُنَهُمْ »  و درست نيست كه مفعول دوم براى  « تَرى »  باشد ؛ زيرا  « تَرى »  در اين جا به معناى ديدن چشم است و تنها يك مفعول مىگيرد .  « ما لَنا »  مبتدا و خبر . جملهء  « لا نُؤْمِنُ »  حال از ضمير خبرى كه حذف شده و  « لَنا »  متعلق به آن است .  « ما »  در  « ما جاءَنا »  در محل جر و عطف است بر لفظ جلاله . مصدر ريخته شده از  « أَنْ يُدْخِلَنا »  مجرور به « فى » كه حذف شده و تقدير : « في أن يدخلنا » بوده است و مجرور متعلق به  « نَطْمَعُ »  .\r\n\r\nتفسير\r\n لَتَجِدَنَّ أَشَدَّ النَّاسِ عَداوَةً لِلَّذِينَ آمَنُوا الْيَهُودَ وَ الَّذِينَ أَشْرَكُوا ؛  يعنى دشمنى يهود و مشركان با مسلمانان از همهء مردم بيشتر است . بسيارى از اوقات به اين آيه استشهاد مىشود براى نزديك‌تر بودن مسيحيان به اسلام از يهوديان . اگر منظور ، دين يهود و نصارا پيش از تحريف باشد ، اين استدلال غلط است ؛ زيرا دين خدا و پيامبرانش از لحاظ عقيده و اصول يك چيز است و اگر مراد دين يهود و نصارا پس از تحريف باشد ، در اين‌صورت ، هر دو نسبت به اسلام برابرند ؛ زيرا « هر آينه دين در نزد خدا\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nدين اسلام است . و اهل كتاب راه خلاف نرفتند ، مگر از آن پس كه به حقانيت آن دين آگاه شدند و نيز از روى حسد . . . » . « 1 »\r\nدرست آن است كه دشمنى يهوديان و مشركان رابطهء محكمى داشت با تضادّى كه ميان طبيعت دعوت اسلامى و طبيعت نظام حاكم در جزيرة العرب در آغاز بعثت وجود داشت ؛ چراكه نظام حاكم بر پايهء به دست آوردن ثروت و برده‌دارى از راه چپاول ، غارت ، ربا ، تقلّب و ديگر عوامل فريب و زور استوار بود و طبيعت اين نظام در وجود سردمداران مشرك مكّه ، كه بر تجارت خارجى مسلط بودند ، و نيز در وجود سردمداران يهود مدينه ، كه بر صنعت و تجارت داخلى تسلط داشتند ، انعكاس يافته بود .\r\nدعوت محمّد صلّى اللّه عليه و آله درحالى آغاز شد كه نداى عدالت سر مىداد و هرگونه ستم و استثمار را ردّ مىكرد . اين دعوت ، ذاتا با استثمارگران يهود و مشركان در تضاد بود . از اين‌رو ، منافع اين دو طرف با يكديگر تلاقى كرد و آنان علىرغم اين‌كه از لحاظ دين و عقيده از يكديگر دور بودند با هم پيمان بستند و چون يد واحده عليه محمّد صلّى اللّه عليه و آله كه دشمن مشترك آنها بود به نبرد پرداختند و بدين‌ترتيب تفسير آيهء  « لَتَجِدَنَّ أَشَدَّ النَّاسِ عَداوَةً لِلَّذِينَ آمَنُوا الْيَهُودَ وَ الَّذِينَ أَشْرَكُوا »  براى ما روشن مىگردد .\r\nبه بيانى روشن‌تر ، دشمنى يهوديان و مشركان با مسلمانان به‌سبب انگيزهء دنيوى بود و نه به خاطر انگيزهء دينى . لكن يهود ، با نفاق و رياكارى ، اين انگيزه را تحت پوشش دين پنهان مىكردند ؛ چنان‌كه صاحبان درآمدهاى نامشروع ، در عصر حاضر همين كار را مىكنند . به‌علاوه ، يهوديان و مشركان در نژادپرستى و تعصب قومى با يكديگر شريكند ، البتّه با اين تفاوت كه مشركان عرب علىرغم اين‌كه در دوران جاهليت قرار داشتند به مراتب ، مهربان‌تر ، بزرگوارتر و آزادانديش‌تر از يهود بودند .\r\n\r\n\r\n","description":"","footnote":"\r\n( 1 ) . آل عمران ( 3 ) آيهء 19 .\r\n","page_name":" 179 ","page_number":179},
  {"content":"\r\n\r\nاز اين‌رو ، بسيارى از آنان به پيامبر خدا صلّى اللّه عليه و آله ايمان آوردند و يهود ، جز اندكى از آنها به وى ايمان نياوردند .\r\n\r\nچه كسانى به مسلمانان مهربان‌ترند ؟\r\n وَ لَتَجِدَنَّ أَقْرَبَهُمْ مَوَدَّةً لِلَّذِينَ آمَنُوا الَّذِينَ قالُوا إِنَّا نَصارى .  برخى از اين آيه و ما بعد آن بهانه‌اى ساختند براى پوشانيدن حقايق ، و چنين وانمود مىكنند كه قرآن كريم يكى از دو اردوگاه مخالف ما در عصر حاضر را بر ديگرى ترجيح مىدهد . . . اين موضوع ما را بدان وامىدارد كه به شرح و بسط اين آيات چهارگانه بپردازيم تا فرصت سوء استفاده از آنها را از گمراهان و منحرفان بگيريم .\r\nاگر كسى پيرامون آيات پيش گفته بينديشد ، ترديدى نخواهد كرد كه اين آيات كامل‌كنندهء يكديگرند و چنانچه يكى از آنها به‌طور مستقل و جدا از آيات ديگر تفسير شود درست نخواهد بود و نيز پى خواهد برد كه خداى سبحان از لحاظ دورى و نزديكى به مسلمانان مسيحيان را بر ديگر طوايف برترى نداده ، بلكه در اين آيه تنها گروه خاصّى از مسيحيان را اراده كرده است . شاهد اين مطلب آن است كه خداوند تنها به آيهء  ذلِكَ بِأَنَّ مِنْهُمْ قِسِّيسِينَ وَ رُهْباناً وَ أَنَّهُمْ لا يَسْتَكْبِرُونَ  بسنده نكرده ، بلكه پس از آن اين آيه را آورده است :\r\n وَ إِذا سَمِعُوا ما أُنْزِلَ إِلَى الرَّسُولِ تَرى أَعْيُنَهُمْ تَفِيضُ مِنَ الدَّمْعِ مِمَّا عَرَفُوا مِنَ الْحَقِّ يَقُولُونَ رَبَّنا آمَنَّا فَاكْتُبْنا مَعَ الشَّاهِدِينَ .  معناى اين سخن خدا آن است كه در ميان نصارا كسانى بودند كه اسلام را شناختند و داوطلبانه بدان گرويدند و ايمان آوردند . تاريخ به درستى اين مطلب گواهى مىدهد . چنان‌كه تاريخ به كينه‌توزىهاى صليبيان عليه اسلام و مسلمانان ، نابود كردن آنان در اندلس ، جنايت‌هاى ايتاليايىها در طرابلس غرب ، جنايت‌هاى فرانسوىها در الجزاير و مغرب و سوريه و نيز به جنايت‌هاى انگليس در مصر و عراق و سودان و نقاط ديگر گواهى مىدهد . امروز نيز ايالات\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nمتّحدهء آمريكا براى نابودى ملت فلسطين با يهوديان هم‌پيمان شده و اين دزدان دريايى را به پيشرفته‌ترين سلاح‌ها مجهّز كرده تا به ديگران تجاوز نمايند . آن‌گاه چنين وانمود مىكنند كه مورد تجاوز قرار گرفته‌اند و آمريكا هم در اين ادّعا از آنها پشتيبانى مىكند و در شوراى امنيّت و سازمان ملل با شدّت و حدّت به دفاع از آنان بر مىخيزد . يهوديان حمله مىبرند و ظلم مىكنند و آن‌گاه ادّعا مىكنند كه مورد ستم و حمله قرار گرفته‌اند و ايالات متحدهء آمريكا نيز مىگويد : ادّعاى آنان درست و عادلانه است . آيا پس از اين رفتار و ديگر رفتارها و گفتارهاى آمريكا ، باز هم مىتوان گفت :\r\nمهربان‌ترين مردم به مسلمانان ، مسيحيان همهء مسيحيان ، هستند ؟ چنين سخنى را جز فردى نادان و يا گمراه بر زبان نمىآورد . وانگهى ، اگر اين گمراه چنين سخنى بگويد ، مىگوييم : دربارهء اين سخن خداوند چه خواهى گفت :\r\n وَ ما لَنا لا نُؤْمِنُ بِاللَّهِ وَ ما جاءَنا مِنَ الْحَقِّ وَ نَطْمَعُ أَنْ يُدْخِلَنا رَبُّنا مَعَ الْقَوْمِ الصَّالِحِينَ .  مراد از « حقّ » كه براى آنان آمد و بدان ايمان آوردند ، همان چيزى است كه عيسى عليه السّلام به آن مژده داد :  « وَ مُبَشِّراً بِرَسُولٍ يَأْتِي مِنْ بَعْدِي اسْمُهُ أَحْمَدُ » .  « 1 » اين مطلب را آيه‌اى كه بلافاصله پس از آيه فوق آمده تأييد و هرگونه ترديدى را از آن نفى مىكند :\r\n فَأَثابَهُمُ اللَّهُ بِما قالُوا جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها وَ ذلِكَ جَزاءُ الْمُحْسِنِينَ .  اين‌كه خداوند به نيكوكارى اين گروه از نصارا گواهى و نيز پاداش بهشت به آنان مىدهد ، دليل قاطعى است بر اسلام آوردن آنها و اين‌كه تنها همين گروه به نيكوكارى متصف خواهد شد و پاداش دريافت خواهد كرد . امّا مسيحيانى كه پس از شناختن حق ، آن را انكار و يا بدون توجّه به دلايل حق ، از آن اعراض كردند ، خداوند آنان را تهديد مىكند و وعدهء عذاب مىدهد :\r\n وَ الَّذِينَ كَفَرُوا وَ كَذَّبُوا بِآياتِنا أُولئِكَ أَصْحابُ الْجَحِيمِ . \r\nسؤال : جمله  « وَ الَّذِينَ كَفَرُوا وَ كَذَّبُوا . . . »  تمام كافران و دروغگويان را دربر مىگيرد .\r\n\r\n\r\n","description":"","footnote":"\r\n( 1 ) . صف ( 61 ) آيهء 6 .\r\n","page_name":" 181 ","page_number":181},
  {"content":"\r\n\r\nبنابراين ، چه دليلى وجود دارد كه اين آيه به نصارا اختصاص پيدا كرده است ؟\r\nپاسخ : سياق سخن نشان‌دهنده آن است كه خداوند پس از وعده دادن مؤمنان نصارا به بهشت ، كافران آنان را به آتش جهنّم تهديد كند ؛ لكن او در اين سخن خود الفاظى را به‌كار برده كه مطلق است تا هركس را كه با حق مخالفت و دشمنى مىكند دربر گيرد و اين با آنچه پيش‌تر گفتيم تضاد ندارد .\r\nخلاصهء سخن آن‌كه اين آيات آشكارا نشان مىدهد كه مقصود گروه خاصّى از نصاراست ؛ يعنى همان كسانى كه حق را شناختند و بدان ايمان آوردند و خداوند هم آنها را به سبب ايمان و كارهاى شايستهء ايشان داخل بهشت مىكند .\r\nفرض كنيد كه سخن خداوند :  « وَ لَتَجِدَنَّ أَقْرَبَهُمْ مَوَدَّةً . . . »  تمامى كسانى را كه مىگويند : ما نصارا هستيم ، دربر مىگيرد ، در اين صورت بايد اين آيه را از ظاهرش منصرف كنيم و آن را به مؤمنان نصارا اختصاص دهيم به دو دليل :\r\n1 . خداى سبحان در چند آيه يادآور شده است كه نصارا براى او شريك قرار دادند و نام محمّد صلّى اللّه عليه و آله را از روى آگاهى پنهان داشتند و نيز پيشوايان و راهبان خود را خدا گرفتند ، نه خداى سبحان را . همچنين ، خدا از برقرارى رابطهء دوستى با يهود و نصارا نهى كرده و فرموده است : « اى كسانى كه ايمان آورده‌ايد ! يهود و نصارا را به دوستى برمگزينيد » . وقتى ما اين آيه و آيات همانند آن را به آيهء  « وَ لَتَجِدَنَّ أَقْرَبَهُمْ مَوَدَّةً . . . »  عطف كنيم ، معناى آنها اين مىشود :  « مِنْهُمْ أُمَّةٌ مُقْتَصِدَةٌ وَ كَثِيرٌ مِنْهُمْ ساءَ ما يَعْمَلُونَ ؛  « 1 » . . . برخى از ايشان مردمى ميانه‌رو هستند و بسيارى از آنان بدكردارند » .\r\n2 . مفسّران مىگويند : آيات مورد بحث دربارهء نجاشى پادشاه حبشه نازل شده است و او نصرانى بود ؛ چراكه وقتى در آغاز دعوت به اسلام ، اصحاب پيامبر صلّى اللّه عليه و آله مورد آزار مشركان قرار گرفتند ، حضرت به آنان دستور داد تا به حبشه هجرت كنند و به آنها فرمود : سرزمين حبشه پادشاهى دارد كه در قلمرو او كسى مورد ستم واقع نمىشود .\r\n\r\n\r\n","description":"","footnote":"\r\n( 1 ) . مائده ( 5 ) آيهء 66 .\r\n","page_name":" 182 ","page_number":182},
  {"content":"\r\n\r\nلذا آنان به حبشه رفتند . يكى از مهاجران ، جعفر بن ابى طالب بود . مسلمانان در نزد نجاشى ، امنيت و حسن همجوارى را لمس كردند . اين قضيه در سال پنجم بعثت پيامبر صلّى اللّه عليه و آله اتفاق افتاد .\r\nاخبار متواتر رسيده است كه نجاشى و اطرافيانش ، اعم از رجال دينى و سياسى به دست جعفر بن ابى طالب اسلام آوردند . اين كار زمانى اتفاق افتاد كه وى آياتى از قرآن را بر آنان تلاوت كرد و مزاياى اسلام را برشمرد . وقتى آنها آيات قرآن را شنيدند ، اشك‌هايشان سرازير شد .\r\nوانگهى ، كسى كه بر اثبات مدّعاى خود مبنى بر اين‌كه نصرانيت و نصارا از ديگران به اسلام و مسلمانان نزديك‌ترند ، به آيهء  « وَ لَتَجِدَنَّ أَقْرَبَهُمْ مَوَدَّةً »  استدلال مىكند و به آيات ديگرى كه كامل‌كنندهء اين آيه هستند توجه ندارد ، يا كتاب خدا را نمىشناسد ، يا فرد رياكارى است كه مىخواهد به ضرر اسلام و مسلمانان به مسيحيان تقرب جويد و يا خيانتكارى است كه مىخواهد افكار مسلمانان ساده‌لوح را مسموم سازد تا انديشه‌هاى باطل دشمنان دين را بپذيرند ؛ دشمنانى كه اسرائيل را يارى مىدهند و تجاوز او را به اعراب و مسلمانان شادباش مىگويند .\r\n\r\n","description":"","footnote":"","page_name":" 183 ","page_number":183},
  {"content":"\r\n\r\n\r\nحرام دانستن چيزهاى پاك و حلال\r\n\r\n[ سوره المائدة ( 5 ) : آيات 87 تا 88 
  ]\r\nيا أَيُّهَا الَّذِينَ آمَنُوا لا تُحَرِّمُوا طَيِّباتِ ما أَحَلَّ اللَّهُ لَكُمْ وَ لا تَعْتَدُوا إِنَّ اللَّهَ لا يُحِبُّ الْمُعْتَدِينَ ( 87 ) وَ كُلُوا مِمَّا رَزَقَكُمُ اللَّهُ حَلالاً طَيِّباً وَ اتَّقُوا اللَّهَ الَّذِي أَنْتُمْ بِهِ مُؤْمِنُونَ ( 88 )\r\nاى كسانى كه ايمان آورده‌ايد ! چيزهاى پاكيزه‌اى را كه خدا بر شما حلال كرده است حرام مكنيد و از حد مگذريد كه خدا تجاوزكنندگان از حدّ را دوست ندارد . ( 87 )\r\nاز چيزهاى حلال و پاكيزه‌اى كه خدا به شما روزى داده است بخوريد و از خدايى كه به او ايمان آورده‌ايد بترسيد . ( 88 )\r\n\r\nاعراب\r\n « حَلالًا »  حال از « ما » و يا صفت براى مفعول مطلق محذوف است و تقدير : « رزقا حلالا » مىباشد .\r\n\r\nتفسير\r\n يا أَيُّهَا الَّذِينَ آمَنُوا لا تُحَرِّمُوا طَيِّباتِ ما أَحَلَّ اللَّهُ لَكُمْ .  گفته‌اند : اين آيه دربارهء گروهى از صحابه نازل شده است كه بيم از خداوند متعال بر آنان غلبه يافته بود . از اين\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nرو ، [ نزديكى با 
  ] زنان ، خوردن غذاهاى لذيذ و پوشيدن لباس‌هاى زيبا را بر خود حرام كرده بودند . شب‌ها نماز مىخواندند و روزها روزه مىگرفتند . لذا پيامبر خدا صلّى اللّه عليه و آله آنان را فراخواند و آيهء فوق را برايشان قرائت كرد و فرمود : امّا من ، هم براى نماز قيام مىكنم و هم مىخوابم . هم روزه مىگيرم و هم افطار مىكنم و با زنان همبستر مىشوم . پس هركه از سنت من اعراض كند ، از من نيست . آيهء  وَ لا تَعْتَدُوا إِنَّ اللَّهَ لا يُحِبُّ الْمُعْتَدِينَ  نشان مىدهد كه حرام كردن چيزى كه حلال است ، كاملا همانند حلال ساختن حرام ، ستم و تجاوز محسوب مىشود .\r\n وَ كُلُوا مِمَّا رَزَقَكُمُ اللَّهُ حَلالًا طَيِّباً .  تفسير اين آيه در ضمن تفسير آيهء 168 از سورهء بقره ، جلد اوّل بيان شد .\r\n\r\n","description":"","footnote":"","page_name":" 185 ","page_number":185},
  {"content":"\r\n\r\n\r\nسوگندهاى لغو\r\n\r\n[ سوره المائدة ( 5 ) : آيه 89 
  ]\r\nلا يُؤاخِذُكُمُ اللَّهُ بِاللَّغْوِ فِي أَيْمانِكُمْ وَ لكِنْ يُؤاخِذُكُمْ بِما عَقَّدْتُمُ الْأَيْمانَ فَكَفَّارَتُهُ إِطْعامُ عَشَرَةِ مَساكِينَ مِنْ أَوْسَطِ ما تُطْعِمُونَ أَهْلِيكُمْ أَوْ كِسْوَتُهُمْ أَوْ تَحْرِيرُ رَقَبَةٍ فَمَنْ لَمْ يَجِدْ فَصِيامُ ثَلاثَةِ أَيَّامٍ ذلِكَ كَفَّارَةُ أَيْمانِكُمْ إِذا حَلَفْتُمْ وَ احْفَظُوا أَيْمانَكُمْ كَذلِكَ يُبَيِّنُ اللَّهُ لَكُمْ آياتِهِ لَعَلَّكُمْ تَشْكُرُونَ ( 89 )\r\nخداوند شما را به‌سبب سوگندهاى لغوتان بازخواست نخواهد كرد . ولى به‌سبب شكستن سوگندهايى كه به قصد مىخوريد ، بازخواست مىكند و كفارهء آن اطعام ده مسكين است از غذاى متوسطى كه به خانوادهء خويش مىخورانيد يا پوشيدن آنها يا آزاد كردن يك بنده ، و هر كه نيابد سه روز روزه داشتن . اين كفارهء قسم است . هرگاه كه قسم خوريد ، به قسم‌هاى خود وفا كنيد . خدا آيات خود را براى شما اين‌چنين بيان مىكند ، باشد كه سپاسگزار باشيد . ( 89 )\r\n\r\nواژگان\r\nاللّغو : در لغت به‌معناى چيزى است كه مورد توجّه قرار نگيرد . لغو اليمين ، يعنى قسم خوردن بدون قصد ، چنان‌كه كسى بدون قصد بگويد : « لا و اللّه » و « بلى و اللّه » .\r\n« عقد الأيمان » ؛ يعنى سوگند خوردن از روى قصد .\r\nالكفّارة : از كفر ، به فتح كاف ، گرفته شده و در لغت به معناى پوشش و پوشاندن\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nاست ، آن‌گاه به اعمالى كه گناهان را مىپوشاند به كار رفته است .\r\nالطعام الأوسط : غذاى معمول و غالب مردم .\r\n\r\nاعراب\r\nضمير « كفارته » به « ما » در جملهء  « بِما عَقَّدْتُمُ الْأَيْمانَ »  برمىگردد . كاف در  « كَذلِكَ »  به‌معناى مثل و صفت است براى مفعول مطلق محذوف و بدين‌معنا مىباشد :  « يُبَيِّنُ اللَّهُ لَكُمْ  تبيانا مثل ذلك » . « ذلك » مجرور به اضافه .\r\n\r\nتفسير\r\n لا يُؤاخِذُكُمُ اللَّهُ بِاللَّغْوِ فِي أَيْمانِكُمْ .  سوگند لغو آن است كه بدون قصد بر زبان آورده شود ؛ چنان‌كه مىگويى : « لا و اللّه ؛ نه ، به خدا » ، در پاسخ به كسى كه مىپرسد : آيا فلانى را ديدى ؟ يا مىگويى : « بلى و اللّه » در پاسخ به سخن كسى كه به شما مىگويد : آيا چنين و چنان نمىخواهى ؟ چنين سوگندى در صورت مخالفت با واقع ، نه مجازات دارد و نه كفاره ؛ زيرا خداوند مىگويد :  « لا يُؤاخِذُكُمُ اللَّهُ بِاللَّغْوِ فِي أَيْمانِكُمْ » .  لازمهء اين عدم مجازات آن است كه سوگندخورنده ، دروغگو محسوب نمىشود و اگر خلاف گفتهء او ثابت شد ، كسى حق ندارد به وى بگويد : تو سوگند دروغ به خدا ياد كردى ؛ به بيانى ديگر بر چنين سوگندى آثار قسم بار نمىشود ؛ چراكه تنها در ظاهر به قسم شباهت دارد . امّا بااين‌وجود ، بهتر است ترك شود ، مگر اين‌كه شخص غافل باشد و توجه نداشته باشد .\r\n وَ لكِنْ يُؤاخِذُكُمْ بِما عَقَّدْتُمُ الْأَيْمانَ .  سوگندى كه شرعا وفاى بدان واجب است و در صورتىكه سوگندخورنده خلاف آن را انجام دهد مجازات مىشود ، سوگندى است كه شخص عاقل و بالغ از روى قصد ، اراده و اختيار آن را ياد كند .\r\nمسلمانان وحدت نظر دارند بر اين‌كه اگر سوگند به خدا و يا يكى از نام‌هاى او ،\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nنظير رازق و خالق باشد ، اين سوگند كامل است و منعقد مىشود . شيعهء اماميه و ابو حنيفه مىگويند : اگر سوگند به قرآن ، پيامبر ، كعبه و امثال آن باشد منعقد نمىشود ؛ زيرا در حديث آمده است : « اگر فردى از شما بخواهد سوگند ياد كند ، بايد به خدا سوگند ياد كند و يا از آن خوددارى كند » . شافعى ، مالك و ابن حنبل مىگويند : سوگند به قرآن منعقد مىشود . و تنها ابن حنبل مىگويد : سوگند به پيامبر صلّى اللّه عليه و آله نيز منعقد مىشود .\r\n فَكَفَّارَتُهُ إِطْعامُ عَشَرَةِ مَساكِينَ مِنْ أَوْسَطِ ما تُطْعِمُونَ أَهْلِيكُمْ أَوْ كِسْوَتُهُمْ أَوْ تَحْرِيرُ رَقَبَةٍ .  هرگاه كسى سوگند بخورد و خلاف آن را انجام دهد ؛ بدين‌معنا كه بر ترك چيزى سوگند بخورد و آن را انجام دهد و يا بر انجام دادن چيزى سوگند ياد كند و آن را ترك كند ، چنين شخصى بايد كفاره بدهد و ميان سه چيز مخير است :\r\n1 . ده مسكين را اطعام كند و هركدام را يك بار . البته ، تفاوت نمىكند كه همگى را در يك‌جا گرد آورد و يا هركدام را جدا غذا دهد . اين يك وعده غذا هم بايد از همان غذايى باشد كه غالبا كفاره‌دهنده و خانواده‌اش آن را مىخورد . همچنين جايز است كه به‌جاى يك وعده غذا ، يك مدّ خوراكى به مسكين داده شود . مراد از مسكين ، فقيرى است كه دادن زكات به او حلال است . مد اندكى بيش از هشتصد گرم است .\r\n2 . ده مسكين را بپوشاند و در اين‌باره ، آنچه در عرف پوشش گفته مىشود كافى است ؛ چراكه واژهء كسوه ( لباس ) در شريعت به‌طور مطلق آمده است . بنابراين ، به معنايى كه معروف است حمل مىشود و تفاوتى نمىكند كه لباس جديد باشد و يا قديمى ، مشروط به اين‌كه لباس كهنه و پاره نباشد .\r\n3 . برده‌اى را آزاد سازد كه البته در عصر حاضر برده‌اى وجود ندارد .\r\n فَمَنْ لَمْ يَجِدْ فَصِيامُ ثَلاثَةِ أَيَّامٍ .  اگر شخص از انجام دادن كارهاى سه‌گانهء فوق ناتوان باشد بايد سه روز روزه بگيرد و اگر از روزه گرفتن هم ناتوان باشد بايد از خداوند آمرزش بطلبد و به بخشايش او اميدوار باشد .\r\n\r\n","description":"","footnote":"","page_name":" 188 ","page_number":188},
  {"content":"\r\n\r\n ذلِكَ كَفَّارَةُ أَيْمانِكُمْ إِذا حَلَفْتُمْ .  « ذلك » اشاره به طعام ، پوشش ، برده آزاد كردن ، و روزه گرفتن در صورت ناتوانى از انجام دادن كارهاى سه‌گانه است . بديهى است كه كفاره ، چنان‌كه پيش‌تر گفته شد ، در صورتى واجب است كه انسان سوگند بخورد و خلاف آن را انجام دهد .\r\n وَ احْفَظُوا أَيْمانَكُمْ .  بيهوده سوگند مخوريد ؛ چراكه سوگند خوردن به خداوند ، حرمت و عظمت دارد . خدا مىگويد :  « وَ لا تَجْعَلُوا اللَّهَ عُرْضَةً لِأَيْمانِكُمْ » .  « 1 » در حديث آمده است : « پيامبر خدا ، موسى ، دستور داد كه به دروغ به خدا سوگند نخورند و من به شما دستور مىدهم كه نه به دروغ به خدا سوگند بخوريد و نه به راستى » .\r\n كَذلِكَ يُبَيِّنُ اللَّهُ لَكُمْ آياتِهِ لَعَلَّكُمْ تَشْكُرُونَ .  رازى مىگويد : « معناى آيه آشكار است » . البتّه كه همين‌طور است ؛ لكن خداوند مىخواهد ما را از نعمت شناخت به احكام خود آگاه سازد تا احكام از روى شناخت از انسان صادر شود .\r\n\r\n\r\n","description":"","footnote":"\r\n( 1 ) . بقره ( 2 ) آيهء 224 .\r\n","page_name":" 189 ","page_number":189},
  {"content":"\r\n\r\n\r\nشراب و قمار\r\n\r\n[ سوره المائدة ( 5 ) : آيات 90 تا 92 
  ]\r\nيا أَيُّهَا الَّذِينَ آمَنُوا إِنَّمَا الْخَمْرُ وَ الْمَيْسِرُ وَ الْأَنْصابُ وَ الْأَزْلامُ رِجْسٌ مِنْ عَمَلِ الشَّيْطانِ فَاجْتَنِبُوهُ لَعَلَّكُمْ تُفْلِحُونَ ( 90 ) إِنَّما يُرِيدُ الشَّيْطانُ أَنْ يُوقِعَ بَيْنَكُمُ الْعَداوَةَ وَ الْبَغْضاءَ فِي الْخَمْرِ وَ الْمَيْسِرِ وَ يَصُدَّكُمْ عَنْ ذِكْرِ اللَّهِ وَ عَنِ الصَّلاةِ فَهَلْ أَنْتُمْ مُنْتَهُونَ ( 91 ) وَ أَطِيعُوا اللَّهَ وَ أَطِيعُوا الرَّسُولَ وَ احْذَرُوا فَإِنْ تَوَلَّيْتُمْ فَاعْلَمُوا أَنَّما عَلى رَسُولِنَا الْبَلاغُ الْمُبِينُ ( 92 )\r\nاى كسانى كه ايمان آورده‌ايد ! شراب و قمار و بت‌ها و گروبندى با تيرها پليدى و كار شيطان است ، از آن اجتناب كنيد تا رستگار شويد . ( 90 )\r\nشيطان مىخواهد با شراب و قمار ، ميان شما كينه و دشمنى افكند و شما را از ياد خدا و نماز بازدارد ، آيا بس مىكنيد ؟ ( 91 )\r\nخدا و پيامبرش را اطاعت كنيد و پروا كنيد .\r\nاگر روىگردان شويد بدانيد كه وظيفهء پيامبر ما رسانيدن پيام روشن خداوند است . ( 92 )\r\n\r\nواژگان\r\nالميسر : قمار\r\nالانصاب : بتها\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nالأزلام : تكّه‌هايى از چوب به شكل تير ، كه مردم دوران جاهليت با آنها به صورت قرعه قسمت مىكردند .\r\nالرّجس : چيز پليد و آلوده .\r\n\r\nاعراب\r\n « مِنْ عَمَلِ الشَّيْطانِ »  متعلق است به محذوف و صفت براى  « رِجْسٌ »  .  « فِي الْخَمْرِ وَ الْمَيْسِرِ »  متعلق به  « يُوقِعَ »  .  « فَهَلْ أَنْتُمْ مُنْتَهُونَ »  امر است با صيغه استفهام و آن به مراتب رساتر است از امر با صيغهء افعل ( امر حاضر ) .\r\n\r\nتفسير\r\n يا أَيُّهَا الَّذِينَ آمَنُوا إِنَّمَا الْخَمْرُ وَ الْمَيْسِرُ وَ الْأَنْصابُ وَ الْأَزْلامُ رِجْسٌ مِنْ عَمَلِ الشَّيْطانِ .  در هنگام تفسير آيهء 219 از سورهء بقره ، ج 1 دربارهء شراب و قمار به تفصيل سخن گفتيم . همچنين دربارهء انصاب و ازلام در تفسير آيهء 3 از همين سوره [ مائده 
  ] :\r\n « وَ ما ذُبِحَ عَلَى النُّصُبِ وَ أَنْ تَسْتَقْسِمُوا بِالْأَزْلامِ »  مطالبى بيان شد . خداى سبحان نوشيدن شراب ، قماربازى ، پرستش بت‌ها و قسمت كردن يا قرعه با تيرها را به شيطان نسبت داده است ؛ زيرا وى آنها را محبوب جلوه مىدهد و بدين وسيله ديگران را مىفريبد  فَاجْتَنِبُوهُ لَعَلَّكُمْ تُفْلِحُونَ .  ضمير  « فَاجْتَنِبُوهُ »  به  « رِجْسٌ »  برمىگردد . اين كلمه امر است و صيغهء امر دلالت بر وجوب مىكند ، به‌ويژه اگر در مقام بيان سبب باشد و در اين‌جا سبب اجتناب از شراب و قمار را بيان كرده است و آن اين‌كه انسان رستگار مىشود .\r\nاگر بر حرمت شراب ، جز برابرى آن با پرستش بت‌ها دليل ديگرى وجود نداشت ، همين دليل كافى بود ، چه‌رسد به اين‌كه ما دلايل ديگرى نيز براى اثبات موضوع داريم كه عبارتند از : آيهء 219 از سوره بقره ، آيه 32 از سورهء اعراف ، احاديث متواتر و\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nاجماع مسلمانان از دوران پيامبر صلّى اللّه عليه و آله تا امروز و تا روز قيامت .\r\n إِنَّما يُرِيدُ الشَّيْطانُ أَنْ يُوقِعَ بَيْنَكُمُ الْعَداوَةَ وَ الْبَغْضاءَ فِي الْخَمْرِ وَ الْمَيْسِرِ وَ يَصُدَّكُمْ عَنْ ذِكْرِ اللَّهِ وَ عَنِ الصَّلاةِ .  خداوند در ابتدا بر حرمت شراب و قمار تأكيد مىكند و آنها را همانند پرستش بت‌ها مىداند و آن دو را يك نوع پليدى از سوى دشمن انسان ( شيطان ) قرار مىدهد و نيز بيان مىدارد كه دورى از شراب و قمار راهى است به سوى رستگارى . پس از بيان اين مطالب به دو مفسده‌اى كه در اين دو چيز وجود دارد اشاره مىكند :\r\n1 . مفسدهء اجتماعى و آن عبارت است از : قطع پيوندها و ايجاد دشمنى و كينه ميان مردم .\r\n2 . مفسدهء دينى و آن اين‌كه انسان را از ياد خدا بازمىدارد . آن‌گاه خداوند با بيانى رسا از شرابخوارى و قماربازى نهى مىكند :  فَهَلْ أَنْتُمْ مُنْتَهُونَ .  اسلام شيفتهء آن است كه انسان به آفريدگار و جامعهء خود نزديك گردد و نيز در پيشگاه خداوند و مردم ، محبوب و محترم باشد .\r\n وَ أَطِيعُوا اللَّهَ وَ أَطِيعُوا الرَّسُولَ .  در ترك شراب و قمار و ديگر محرّمات از خدا و پيامبرش اطاعت كنيد .  وَ احْذَرُوا .  هرگاه فرمان خدا و پيامبرش را مخالفت كنيد ، از مجازات او بترسيد . امام على عليه السّلام فرمود : « پنددهنده‌ترين مردم براى خود فرمانبردارترين آنان از پروردگار خويش است » .  فَإِنْ تَوَلَّيْتُمْ فَاعْلَمُوا أَنَّما عَلى رَسُولِنَا الْبَلاغُ الْمُبِينُ .  پيامبر صلّى اللّه عليه و آله رسالت خود را كاملا انجام داد ، حجت را بر مردم تمام كرد و از عهدهء تبليغ احكام الهى به خوبى بيرون آمد . بنابراين ، هركس با دستورش مخالفت كند ، تنها خودش مسئول خواهد بود .\r\n\r\n","description":"","footnote":"","page_name":" 192 ","page_number":192},
  {"content":"\r\n\r\n\r\nتقوا و ايمان\r\n\r\n[ سوره المائدة ( 5 ) : آيه 93 
  ]\r\nلَيْسَ عَلَى الَّذِينَ آمَنُوا وَ عَمِلُوا الصَّالِحاتِ جُناحٌ فِيما طَعِمُوا إِذا مَا اتَّقَوْا وَ آمَنُوا وَ عَمِلُوا الصَّالِحاتِ ثُمَّ اتَّقَوْا وَ آمَنُوا ثُمَّ اتَّقَوْا وَ أَحْسَنُوا وَ اللَّهُ يُحِبُّ الْمُحْسِنِينَ ( 93 )\r\nبر آنان كه ايمان آورده‌اند و كارهاى شايسته كرده‌اند در آنچه خورده‌اند گناهى نيست ، هرگاه پرهيزگارى كنند و ايمان بياورند و به كارهاى شايسته پردازند ، باز هم پرهيزگارى كنند و ايمان بياورند ، باز هم پرهيزگارى كنند و نيكى ، كه خدا نيكوكاران را دوست دارد . ( 93 )\r\n\r\nتفسير\r\nمفسّران اتفاق نظر دارند بر اين‌كه وقتى حكم تحريم شراب نازل شد ، برخى از صحابه به پيامبر صلّى اللّه عليه و آله گفتند : وضعيّت كسانى كه شراب مىخوردند و اكنون از دنيا رفته‌اند چيست ؟ لذا ، اين آيه نازل شد و از مجموع آن چنين برداشت مىشود كه هركس پيش از بيان حكم شراب ، آن را نوشيده باشد اشكالى ندارد . البتّه مشروط به اين‌كه باايمان و پرهيزگار مىبود . از اين‌جاست كه علما اجماع دارند بر اين‌كه هر چيزى مطلق است تا زمانى كه نهى دربارهء آن وارد شود .\r\nهرچند علما در اين‌كه مقصود از آيه ، معناى مذكور است وحدت نظر دارند ؛ لكن در اين موضوع اختلاف كرده‌اند كه چرا واژهء تقوا سه بار تكرار شده است : يك بار با\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nايمان و عمل صالح ، بار دوم تنها با ايمان و بار سوم با احسان ؟ رازى در اين‌باره پنج قول را بيان كرده است . صاحب مجمع البيان گفته است : مراد از تقواى اوّل ، پرهيز كردن از نوشيدن شراب پس از اعلام حرمت آن است . مراد از تقواى دوم ادامهء اين حالت است و مراد از تقواى سوم ، پرهيز كردن از تمامى گناهان و نيز نيكى نمودن [ به ديگران 
  ] مىباشد . يكى از مفسّران جديد گفته است : به هيچ‌يك از اين تفاسير نمىتوان اطمينان كرد و خداوند هم در اين‌باره بابى را به رويم نگشوده است .\r\nنظريهء مؤلّف : هدف از تكرار واژهء تقوا آن است كه خداوند مىخواهد بيان كند ، پرهيزگار واقعى كسى است كه در تمام حالات و مراحل از خدا بپرهيزد : خواه جوان باشد خواه ميان‌سال ، خواه پير ؛ و نيز در سختى باشد و يا در آسايش . اگر كسى در چنين حالت بميرد ، در امن‌وامان خواهد بود .\r\n\r\n","description":"","footnote":"","page_name":" 194 ","page_number":194},
  {"content":"\r\n\r\n\r\nشكار كردن در حرم و در حال احرام ممنوع\r\n\r\n[ سوره المائدة ( 5 ) : آيات 94 تا 96 
  ]\r\nيا أَيُّهَا الَّذِينَ آمَنُوا لَيَبْلُوَنَّكُمُ اللَّهُ بِشَيْءٍ مِنَ الصَّيْدِ تَنالُهُ أَيْدِيكُمْ وَ رِماحُكُمْ لِيَعْلَمَ اللَّهُ مَنْ يَخافُهُ بِالْغَيْبِ فَمَنِ اعْتَدى بَعْدَ ذلِكَ فَلَهُ عَذابٌ أَلِيمٌ ( 94 ) يا أَيُّهَا الَّذِينَ آمَنُوا لا تَقْتُلُوا الصَّيْدَ وَ أَنْتُمْ حُرُمٌ وَ مَنْ قَتَلَهُ مِنْكُمْ مُتَعَمِّداً فَجَزاءٌ مِثْلُ ما قَتَلَ مِنَ النَّعَمِ يَحْكُمُ بِهِ ذَوا عَدْلٍ مِنْكُمْ هَدْياً بالِغَ الْكَعْبَةِ أَوْ كَفَّارَةٌ طَعامُ مَساكِينَ أَوْ عَدْلُ ذلِكَ صِياماً لِيَذُوقَ وَبالَ أَمْرِهِ عَفَا اللَّهُ عَمَّا سَلَفَ وَ مَنْ عادَ فَيَنْتَقِمُ اللَّهُ مِنْهُ وَ اللَّهُ عَزِيزٌ ذُو انْتِقامٍ ( 95 ) أُحِلَّ لَكُمْ صَيْدُ الْبَحْرِ وَ طَعامُهُ مَتاعاً لَكُمْ وَ لِلسَّيَّارَةِ وَ حُرِّمَ عَلَيْكُمْ صَيْدُ الْبَرِّ ما دُمْتُمْ حُرُماً وَ اتَّقُوا اللَّهَ الَّذِي إِلَيْهِ تُحْشَرُونَ ( 96 )\r\nاى كسانى كه ايمان آورده‌ايد ! خدا شما را به صيدى كه به دست مىگيريد يا به نيزه شكار مىكنيد مىآزمايد تا بداند چه‌كسى در نهان از او مىترسد . و هركه از اين‌پس از حد تجاوز كند اوراست عذابى دردآور . ( 94 )\r\nاى كسانى كه ايمان آورده‌ايد ! هرگاه كه در احرام باشيد شكار را مكشيد . هركه صيد را به عمد بكشد جزاى او قربانى كردن حيوانى است همانند آنچه كشته است به شرط آن‌كه دو عادل بدان گواهى دهند و قربانى را به كعبه رساند ، يا به كفاره درويشان را اطعام دهد ، يا برابر آن روزه بگيرد ، تا عقوبت كار خود بچشد . از آنچه در گذشته كرده‌ايد خدا عفو كرده است ؛ ولى هركه بدان بازگردد ، خدا از او انتقام مىگيرد ، كه خدا پيروزمند و انتقام‌گيرنده است . ( 95 )\r\nشكار دريايى و خوردن آن به جهت بهره‌مند\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nشدنتان از آن بر شما و مسافران حلال شده است . و شكار صحرايى تا هنگامى كه در احرام هستيد بر شما حرام شده . از خداوندى كه به نزد او گردآورده مىشويد بترسيد . ( 96 )\r\n\r\nواژگان\r\nالابتلاء : آزمايش\r\nالغيب : آنچه حواس پنجگانه آن را درك نكند .\r\nحرم : جمع حرام و براى مرد و زن به كار مىرود ، چنان‌كه مىگويى : « رجل حرام » و « امرأة حرام » ؛ يعنى مرد و زنى كه در احرام هستند .\r\nالنّعم : شتر ، گاو و گوسفند .\r\nالعدل ، به فتح عين : چيزى كه از لحاظ قيمت ، با چيزى ديگر كه از جنس آن نيست ، مساوى باشد . و به كسر عين ، چيزى كه همانند چيزى است كه از جنس آن باشد .\r\nالوبال : سنگين و ناپسند و از اين قبيل است : « طعام وبيل ؛ خوراك سنگين » و « ماء وبيل ؛ آب سنگين » .\r\nالبحر : آب زياد ، خواه دريا باشد ، يا نهر ، يا گودال ، يا چاه و يا حوض .\r\nالسيّارة : گروه مسافران .\r\n\r\nاعراب\r\n « لِيَعْلَمَ »  منصوب است به أن مقدره بعد از لام . مصدر ريخته شده مجرور است به لام و متعلق به  « لَيَبْلُوَنَّكُمُ »  .  « بِالْغَيْبِ »  در موضع حال از فاعل  « يَخافُهُ »  و بدين معناست : در حال پنهان بودن از مردم از خدا مىترسد . جملهء  « وَ أَنْتُمْ حُرُمٌ »  حال از واو لا تقتلوا .\r\n « فَجَزاءٌ »  مبتدا و خبرش محذوف است ؛ يعنى « فعليه جزاء » بوده است .  « مِثْلُ »  ، صفت براى « جزاء » .  « هَدْياً »  حال از ضمير  « بِهِ »  ،  « بالِغَ »  صفت براى « هدى » ،  « كَفَّارَةٌ »  عطف بر « جزاء » .  « طَعامُ »  بدل از  « كَفَّارَةٌ »  و  « صِياماً »  تميز براى  « عَدْلُ ذلِكَ »  است . مصدر ريخته\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nشده از « أن يذوق » مجرور به لام و متعلق به  « صِياماً »  .  « مَتاعاً »  مفعول لاجله براى  « أُحِلَّ لَكُمْ » . \r\n\r\nتفسير\r\n يا أَيُّهَا الَّذِينَ آمَنُوا لَيَبْلُوَنَّكُمُ اللَّهُ بِشَيْءٍ مِنَ الصَّيْدِ تَنالُهُ أَيْدِيكُمْ وَ رِماحُكُمْ .  مراد از  « بِشَيْءٍ مِنَ الصَّيْدِ »  تنها شكار در خشكى است . جملهء  « تَنالُهُ أَيْدِيكُمْ وَ رِماحُكُمْ » ،  كنايه از شكار كردن بدون مشقت مىباشد و معنايش اين است : خداوند شكار صحرا را در حرم و در حال احرام حرام كرده ، درحالىكه دسترسى بدين شكار بسيار آسان است .\r\nچنان‌كه شكار ماهى را در روز شنبه بر بنى اسرائيل حرام كرد ؛ چراكه ماهىها در محلّ ديد آنان بودند .  لِيَعْلَمَ اللَّهُ مَنْ يَخافُهُ بِالْغَيْبِ .  خداوند با تحريم شكار در حال احرام ، شما را آزمايش كرد تا بدين وسيله كسى را كه در خلوت از او مىترسد و فرمان مىبرد از كسى كه به فرمانبرى از او تظاهر مىكند و در انظار مردم از او مىترسد ؛ لكن در خلوت او را نافرمانى مىكند جدا سازد .\r\n فَمَنِ اعْتَدى بَعْدَ ذلِكَ فَلَهُ عَذابٌ أَلِيمٌ ؛  كسى كه پس از اين بيان و اقامهء دليل ، فرمان خدا را در مورد شكار مخالفت كند ، مستحق مجازات او خواهد بود .\r\n\r\nمعناى آزمايش خداوند\r\nسؤال : بر خداوند چيزى در زمين و آسمان پوشيده نيست . بنابراين . سخن خدا :\r\n « لَيَبْلُوَنَّكُمُ اللَّهُ »  و نيز سخن خدا :  « لِيَعْلَمَ اللَّهُ مَنْ يَخافُهُ »  را چگونه توجيه مىكنيد ؟\r\nپاسخ : خداوند به قصد دانستن چيزى كه نمىداند بنده‌اش را آزمايش نمىكند ؛ زيرا او وضعيّت وى را از خودش بهتر مىداند ، بلكه آزمايش او به چند سبب است :\r\n1 . بنده ، آنچه را در دل دارد به عمل تبديل كند ؛ زيرا حكمت خدا بر اين قرار گرفته\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nاست كه مردم را نه بر حسب آنچه دربارهء آنها مىداند مورد بازپرسى قرار دهد و نه بر حسب نيروها و تمايل‌هاى درونى آنها ، بلكه آنان را تنها به سبب اعمالشان بازپرسى مىكند ، چراكه تمايل‌هاى نفسانى ، مادام كه در درون انسان پنهان است و اثرى كه با چشم ديده و يا با گوش شنيده شود ندارد ، اقتضاى حساب و مجازات را ندارد . امام على عليه السّلام فرمود : خداوند مىگويد : « بدانيد كه اموال و اولاد شما فتنه است » معناى اين جمله آن است كه ، خداوند آنان را با اموال و اولاد آزمايش مىكند تا كسى كه از روزى او خشنود است ، از كسى كه ناخشنود است آشكار گردد ؛ هرچند او خود به آنان از خودشان داناتر است ؛ لكن مىخواهد اعمال آنان كه موجب پاداش و يا مجازات مىشود به منصّهء ظهور برسد .\r\n2 . ناپاك از پاك جدا و حقيقت وى در برابر مردم آشكار شود تا با وى رفتارى را در پيش گيرند كه استحقاق آن را دارد : « تا مؤمنان را پاكيزه گرداند و كافران را نابود سازد » . « 1 » اين موضوع در زندگى انسان فراوان اتّفاق مىافتد . به عنوان مثال : شما مىدانيد كه آقاى الف اهل دانش و معرفت است ؛ لكن در ميان گروهى قرار گرفته كه وى را نمىشناسند . شما مىخواهيد كارى كنيد كه اين گروه از مقام علمى او آگاه شوند . از اين‌رو ، در ميان جمع از او سؤالاتى مىكنيد تا او سخن بگويد و شناخته شود . يا اين‌كه شما مىدانيد كه آقاى الف مردى نادان است و آن گروه خيال مىكنند كه او حكيم و دانشمند است . لذا عينا همان نقش را بازى مىكنيد تا نادانى و بىمقدارى وى بر آنان آشكار شود .\r\n3 . بسيارى از مردم ، حقيقت خود را نمىدانند و مىگويند : اگر شرايط به ما اجازه مىداد ، چنين‌وچنان بوديم . لذا خداوند توان لازم را به آنان مىدهد تا حجّت بر آنها تمام شود و آنها به حقيقت و واقعيت خويش پىببرند : « بعضى از آنها با خدا پيمان بستند كه اگر از فضل خود مالى نصيبمان كند ، زكات مىدهيم و در زمرهء صالحان در\r\n\r\n\r\n","description":"","footnote":"\r\n( 1 ) . آل عمران ( 3 ) آيهء 140 .\r\n","page_name":" 198 ","page_number":198},
  {"content":"\r\n\r\nمىآييم . چون خدا از فضل خود مالى نصيبشان كرد ، بخل ورزيدند و به اعراض بازگشتند » . « 1 »\r\nبنى اسرائيل از موسى خواستند كه يك روز را براى استراحت و عبادت آنان قرار دهد . خداوند هم روز شنبه را براى اين منظور قرار داد و از آنها پيمان گرفت كه در اين روز كارى انجام ندهند ، همان‌گونه كه خودشان درخواست كرده‌اند . لكن در اين روز ، ماهيها را به سوى آنان سوق داد و همين‌كه روز شنبه سپرى شد ، ماهىها از انظارشان ناپديد گرديدند . از اين‌رو ، بنى اسرائيل براى صيد ماهىها در اين روز دست به حيله زدند و پيمان را شكستند .\r\nجملهء  « لَيَبْلُوَنَّكُمُ اللَّهُ »  و جملهء  « لِيَعْلَمَ اللَّهُ مَنْ يَخافُهُ »  و جملهء  « وَ لِيَعْلَمَ اللَّهُ الَّذِينَ آمَنُوا »  و آياتى از اين قبيل ، بر وجه اوّل ، يعنى آشكار شدن كارهايى كه موجب پاداش و يا مجازات مىشود ، حمل مىشود .\r\n يا أَيُّهَا الَّذِينَ آمَنُوا لا تَقْتُلُوا الصَّيْدَ وَ أَنْتُمْ حُرُمٌ .  فقها وحدت نظر دارند بر اين‌كه شكار كردن در داخل حرم نه براى محلّ جايز است و نه براى محرم ؛ امّا شكار در خارج از حرم تنها براى محلّ جايز است نه محرم . اگر محرم شكار كند ، اين شكار حكم ميته را دارد و خوردن او بر تمام مردم حرام است .\r\nدر كتاب فقه السنه تأليف سيد سابق آمده است : حدّ حريم مكه از سمت شمال مكانى است به نام « تنعيم » كه با مكه شش كيلومتر فاصله دارد و از سمت جنوب ، محلّى است به نام « ارضاه » كه با مكه دوازده كيلومتر فاصله دارد و از سمت شرق « جعرانه » است كه با مكه پانزده كيلومتر فاصله دارد .\r\n وَ مَنْ قَتَلَهُ مِنْكُمْ مُتَعَمِّداً فَجَزاءٌ مِثْلُ ما قَتَلَ مِنَ النَّعَمِ يَحْكُمُ بِهِ ذَوا عَدْلٍ مِنْكُمْ هَدْياً بالِغَ الْكَعْبَةِ أَوْ كَفَّارَةٌ طَعامُ مَساكِينَ أَوْ عَدْلُ ذلِكَ صِياماً .  هرگاه شخص محرم و يا محلّ ، صيد صحرايى را در حرم بكشد و براى اين مقتول ، همانندى از حيوانات\r\n\r\n\r\n","description":"","footnote":"\r\n( 1 ) . توبه ( 9 ) آيهء 75 - 76 .\r\n","page_name":" 199 ","page_number":199},
  {"content":"\r\n\r\nسه‌گانه اهلى ، يعنى شتر ، گاو و گوسفند وجود داشته باشد ، قاتل مخيّر است كه شبيه حيوان مقتول را ذبح كند و گوشت آن را صدقه دهد و يا با قيمت آن طعام بخرد و به مساكين دهد و به هر مسكين دو مدّ ، يعنى تقريبا 1600 گرم بدهد . برخى گفته‌اند : به هر مسكين يك مد طعام دهد . و يا اين‌كه قاتل در عوض هر دو مد طعام ، يا - بنابر قولى - يك مد طعام ، يك روز روزه بگيرد . معناى سخن خداوند :  يَحْكُمُ بِهِ ذَوا عَدْلٍ  آن است كه دو نفر عادل شهادت بدهند كه اين حيوان اهلى برابر با حيوان وحشى كشته شده است . معناى  هَدْياً بالِغَ الْكَعْبَةِ  آن است كه حيوان مماثل در كنار كعبه ذبح و گوشت آن در ميان مساكين توزيع شود . و اگر از حيوانات سه‌گانه ( شتر ، گاو ، گوسفند ) همانندى براى حيوان كشته شده پيدا نشد حيوان اهلى ديگر را ، كه همانند حيوان مقتول باشد ، قيمت‌گذارى كند و با قيمت آن طعام بخرد و صدقه بدهد و يا به ترتيبى كه گفته شد روزه بگيرد .\r\n لِيَذُوقَ وَبالَ أَمْرِهِ .  از آن‌جا كه شكار كردن در حرم و يا در حال احرام ، هتك حرمت‌هاى خداوند است ، شكاركننده با كفاره‌هاى ذكر شده مجازات مىشود . جملهء  وَبالَ أَمْرِهِ  بدين‌معناست : او به‌سبب كار زشت خود مجازات مىشود .  عَفَا اللَّهُ عَمَّا سَلَفَ ؛  خداوند كسى را كه پيش از صدور حكم تحريم شكار كرده باشد ، مىبخشد .  وَ مَنْ عادَ ؛  كسى كه [ حكم تحريم را بشكند و 
  ] دوباره شكار كند  فَيَنْتَقِمُ اللَّهُ مِنْهُ ؛  خدا از او انتقام مىگيرد ؛ چراكه بر گناه پافشارى كرده است .\r\n أُحِلَّ لَكُمْ صَيْدُ الْبَحْرِ وَ طَعامُهُ مَتاعاً لَكُمْ وَ لِلسَّيَّارَةِ  ضمير  « طَعامُهُ »  به  « الْبَحْرِ »  بر مىگردد ، زيرا در دريا غير از شكار ، خوردنىهاى ديگرى نيز وجود دارد و نيز ممكن است اين ضمير به  « صَيْدُ »  برگردد و معنايش اين باشد : خداى سبحان شكار دريا و نيز خوردن آن را حلال كرده است .\r\nمراد از « السّيارة » مسافرانى است كه محرم نباشند .  وَ حُرِّمَ عَلَيْكُمْ صَيْدُ الْبَرِّ ما دُمْتُمْ حُرُماً .  شكار دريا به‌طور مطلق حلال است ، امّا شكار صحرا در غير حرم و در غير\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nحالت احرام حلال است . امام صادق عليه السّلام فرمود : « در حالى كه محرم و يا در حرم هستى ، هيچ نوع شكار صحرايى برايت حلال نيست و مبادا كسى را ، خواه محلّ باشد و خواه محرم ، به سوى شكار راهنمايى كنى تا آن را شكار كند و مبادا به سوى آن اشاره كنى تا به سبب اين عمل تو كسى آن را حلال بشمارد . و اگر كسى عمدا چنين كند بايد فديه بدهد » .  وَ اتَّقُوا اللَّهَ الَّذِي إِلَيْهِ تُحْشَرُونَ .  در اطاعت خدا و به دست آوردن خشنودى خدا سعى و تلاش كنيد تا در روز قيامت به شما پاداش نيكو عطا نمايد .\r\n\r\n","description":"","footnote":"","page_name":" 201 ","page_number":201},
  {"content":"\r\n\r\n\r\nبيت الحرام\r\n\r\n[ سوره المائدة ( 5 ) : آيات 97 تا 99 
  ]\r\nجَعَلَ اللَّهُ الْكَعْبَةَ الْبَيْتَ الْحَرامَ قِياماً لِلنَّاسِ وَ الشَّهْرَ الْحَرامَ وَ الْهَدْيَ وَ الْقَلائِدَ ذلِكَ لِتَعْلَمُوا أَنَّ اللَّهَ يَعْلَمُ ما فِي السَّماواتِ وَ ما فِي الْأَرْضِ وَ أَنَّ اللَّهَ بِكُلِّ شَيْءٍ عَلِيمٌ ( 97 ) اعْلَمُوا أَنَّ اللَّهَ شَدِيدُ الْعِقابِ وَ أَنَّ اللَّهَ غَفُورٌ رَحِيمٌ ( 98 ) ما عَلَى الرَّسُولِ إِلاَّ الْبَلاغُ وَ اللَّهُ يَعْلَمُ ما تُبْدُونَ وَ ما تَكْتُمُونَ ( 99 )\r\nخدا كعبه ، بيت الحرام را با ماه حرام و قربانى بىقلاده و قربانى با قلاده قوام كار مردم گردانيد ، تا بدانيد كه خدا هرچه را كه در آسمان‌ها و زمين است مىداند و او بر هر چيزى آگاه است . ( 97 )\r\nبدانيد كه عقوبت خدا سخت است و هم او آمرزنده و مهربان است . ( 98 )\r\nبر پيامبر جز رسانيدن پيام وظيفه‌اى نيست . و آنچه را آشكار مىسازيد يا پنهان مىداريد خدا مىداند . ( 99 )\r\n\r\nواژگان\r\nالقيام : قيام و قوام يك معنا دارد و فعل آن « قام » است و مراد از « قيام » در اين‌جا انجام دادن عبادت و اعمال حجّ است . مراد از هدى ، حيوانى است كه در حرم ذبح مىشود .  « الْقَلائِدَ »  ، يعنى قربانىهاى داراى قلّاده ؛ چراكه آنان به گردن قربانى قلاده مىبستند تا شناخته شود .\r\n\r\n","description":"","footnote":"","page_name":" 202 ","page_number":202},
  {"content":"\r\n\r\n\r\nاعراب\r\n « الْبَيْتَ الْحَرامَ »  بدل از  « الْكَعْبَةَ »  و  « قِياماً »  مفعول دوم براى  « جَعَلَ »  .  « ذلِكَ »  مبتدا و مصدر ريخته شده از  « لِتَعْلَمُوا »  متعلّق به محذوف و خبر است و نيز ممكن است  « ذلِكَ »  مفعول براى فعل محذوف و بدين معنا باشد : « فعلنا ذلك من أجل إعلامكم » .\r\n\r\nتفسير\r\n جَعَلَ اللَّهُ الْكَعْبَةَ الْبَيْتَ الْحَرامَ قِياماً لِلنَّاسِ وَ الشَّهْرَ الْحَرامَ وَ الْهَدْيَ وَ الْقَلائِدَ .   « قِياماً لِلنَّاسِ » ؛  يعنى جايگاه عبادت و اعمال حجّ .  « الشَّهْرَ الْحَرامَ »  جنس است كه همهء ماه‌هاى چهارگانه حرام را دربر مىگيرد ، اين چهار ماه عبارتند از : رجب ، ذو القعده ، ذو الحجّه و محرّم . خداوند جنگ و كشتار را در اين ماه‌ها و نيز در حرم خود حرام كرده است ، مگر اين‌كه براى دفاع از جان يا مال باشد . خدا مىفرمايد : « در مسجد الحرام با آنها مجنگيد مگر آن‌كه با شما بجنگند » . « 1 » و نيز مىفرمايد : « اين ماه حرام در مقابل آن ماه حرام ، و شكستن ماه‌هاى حرام را قصاص است . پس هركس بر شما تعدّى كند ، به همان اندازهء تعدّىاش بر او تعدى كنيد . . . » .\r\n « الْهَدْيَ »  ، يعنى حيوانى ( شتر ، گاو و گوسفندى ) كه به سوى كعبه آورده مىشود .\r\nقلادهء قربانى ، همان علامتى است كه به گردن آن مىگذارند تا شناخته شود كه مخصوص كعبه است و كسى متعرّض آن نگردد . بنابراين ، عطف « قلائد » بر « هدى » از باب عطف خاص بر عام است . اين‌كه واژهء « هدى » توأم با بيت الحرام و اشهر الحرام آمده ، بدان سبب است كه بايد قربانى و كسى كه آن را مىآورد در امان باشد ؛ زيرا وى عازم حرم شريف است . حتّى خداوند تمام پرندگان و حيوانات را مادام كه در حرم\r\n\r\n\r\n","description":"","footnote":"\r\n( 1 ) . بقره ( 2 ) آيهء 191 .\r\n","page_name":" 203 ","page_number":203},
  {"content":"\r\n\r\nباشند امان داده است ، جز حدأة « 1 » ، كلاغ ، موش ، عقرب و سگ‌گيرنده . . . و به نظر ما هر حيوانى كه آزاردهنده باشد .\r\n ذلِكَ لِتَعْلَمُوا أَنَّ اللَّهَ يَعْلَمُ ما فِي السَّماواتِ وَ ما فِي الْأَرْضِ وَ أَنَّ اللَّهَ بِكُلِّ شَيْءٍ عَلِيمٌ .  پس از آن‌كه خداوند ، حرمت كعبه و ماه‌هاى حرام و قربانى را بيان كرد ، به اين نكته اشاره مىكند كه فلسفهء اين قانون آن است كه مردم بدانند ، خداوند تمام جزئيات امور را هم در زمين و هم در آسمان مىداند و از جملهء اين امور ، مصالح دينى و دنيوى مردم است . به‌راستى ، كدامين مصلحت بالاتر از اين است كه زندگى و مال انسان در امان باشد ، حتّى اگر اين امنيت در وقتى خاص و زمانى خاص باشد . ما در اين عصر نيز مىبينيم كه دولت‌هاى بزرگ متخاصم ، با يكديگر توافق مىكنند كه برخى از كشورها به‌صورت منطقهء بىطرف باشند و براى كشورهاى در حال جنگ جايز نيست كه اين كشورها را در پيمان‌هاى نظامى شركت دهند ، و يا از سرزمين آنها به‌عنوان پايگاه نظامى استفاده كنند و يا نيروهاى رزمى خود را از اين كشورها عبور دهند .\r\n اعْلَمُوا أَنَّ اللَّهَ شَدِيدُ الْعِقابِ وَ أَنَّ اللَّهَ غَفُورٌ رَحِيمٌ .  خداوند عذاب را همتاى رحمت و مغفرت قرار داده ، تا بندهء او از عذابش بترسد و به رحمتش اميدوار باشد .\r\nرازى مىگويد - و چه‌خوب گفته است - : « خداى سبحان يادآور شده كه عذاب او سخت است و آن‌گاه رحمت و مغفرت را آورده ، تا بدين نكته دقيق توجه دهد كه آغاز آفرينش به جهت رحمت بود و پايان آن نيز رحمت خواهد بود » و اين ، سخنى درست است .\r\n ما عَلَى الرَّسُولِ إِلَّا الْبَلاغُ .  از پيامبر صلّى اللّه عليه و آله چيزى بيش از ابلاغ پيام الهى خواسته نمىشود ؛ چراكه پس از ابلاغ ، كسى كه اهمال و سهل‌انگارى كند ، معذور نخواهد بود . امّا حساب‌رسى و مجازات تنها به عهدهء خداوند است : « . . . آنچه بر عهدهء توست\r\n\r\n\r\n","description":"","footnote":"\r\n( 1 ) . زغن ، مرغ گوشت‌ربا يا موش‌ربا ( مترجم ) .\r\n","page_name":" 204 ","page_number":204},
  {"content":"\r\n\r\nتبليغ است و آنچه بر عهدهء ماست حساب كشيدن » . « 1 »  وَ اللَّهُ يَعْلَمُ ما تُبْدُونَ ؛  خداوند همهء گفتارها و كردارهاى علنى شما را مىداند  وَ ما تَكْتُمُونَ ،  و نيز آنچه را پنهان مىداريد . اين آيه هشدارى است به كسى كه دربارهء حق سكوت اختيار مىكند و به طريق اولى به كسى كه حق را وسيلهء تجارت قرار مىدهد و آن را زير نام دين و ميهن پرستى پنهان مىكند .\r\n\r\n\r\n","description":"","footnote":"\r\n( 1 ) . رعد ( 13 ) آيهء 40 .\r\n","page_name":" 205 ","page_number":205},
  {"content":"\r\n\r\n\r\nفراوانى ناپاك\r\n\r\n[ سوره المائدة ( 5 ) : آيه 100 
  ]\r\nقُلْ لا يَسْتَوِي الْخَبِيثُ وَ الطَّيِّبُ وَ لَوْ أَعْجَبَكَ كَثْرَةُ الْخَبِيثِ فَاتَّقُوا اللَّهَ يا أُولِي الْأَلْبابِ لَعَلَّكُمْ تُفْلِحُونَ ( 100 )\r\nبگو : ناپاك و پاك برابر نيستند ، هرچند فراوانى ناپاك تو را به اعجاب افكند . پس اى خردمندان ! از خدا بترسيد ، باشد كه رستگار گرديد . ( 100 )\r\n\r\nتفسير\r\nاين آيه مترادف آيهء 20 از سورهء حشر است : « اهل آتش و اهل بهشت باهم برابر نيستند . اهل بهشت خود ، كام‌يافتگانند » . دارايى فراوان فرد ناپاك ، مقام و ثروت اوست و انسان خردمند ناپاك را با پاك برابر نمىداند ، هرچند مال اين شخص ناپاك زياد و مقام او بلند باشد ؛ چراكه ثروت و مقام ، ناپاك را پاك نمىسازد و نادارى و گمنامى ، پاك را ناپاك .\r\nبا توجّه به معيار دين ، فرد خبيث و ناپاك كسى است كه از احكام خدا كه در كتاب او و سنّت پيامبرش آمده است ، تخطّى كند و از ديدگاه مردم ، ناپاك كسى است كه آنان از شرّ او بترسند و در هيچ كارى او را امين قرار ندهند و هيچ سخن و عمل او را باور نكنند . بديهى است ، كسى كه چنين ويژگىهايى داشته باشد ، در نزد خدا\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nنيز ناپاك محسوب خواهد شد . پيامبر خدا صلّى اللّه عليه و آله فرمود : « بهترين ايمان آن است كه مردم تو را امين قرار دهند ، امّا انسان پاك در تمام ويژگىهاى خود برعكس انسان ناپاك است » .\r\n\r\nآيا روزى ، تصادف است يا تقدير ؟\r\nسؤال : اگر انسان ناپاك مورد خشم خدا و انسان پاك مورد پسند اوست ، پس چرا ناپاك در زندگى دنيوى كامياب و از ثروت و مقام برخوردار است ، درحالىكه فرد پاك درجا مىزند و تقريبا هيچ خواستهء او تحقق نمىيابد ، تا آن‌جا كه كسى گفته است :\r\n« همين امر ، اذهان را متحير ساخته است » ؟ « 1 »\r\nپاسخ : زندگى سنّت‌ها و قوانينى دارد كه بر آن حاكم است و زندگى نمىتواند اين قوانين را زير پا بگذارد ؛ زيرا انديشهء هرج‌ومرج در هستى امرى است كه حس و مشاهدهء عينى آن را مردود مىشمارد . اين قوانين هم ساخته و پرداختهء خداوند است ؛ زيرا او طبيعت و آنچه را در آن قرار دارد آفريده است . بديهى است كه قوانين طبيعت مانع از آن است كه از آسمان ، ثروت ، سلامت و علم ببارد ، بلكه دستيابى به اين امور و امثال آنها ، تنها از راه‌هاى طبيعى امكان‌پذير است . به عنوان مثال : علم از طريق آموزش ، سلامت از طريق خوردن غذا و مراقبت و ثروت از طريق كار به دست مىآيد . بنابراين ، هركس بياموزد دانشمند مىشود . هركس از عوامل بيمارى پرهيز كند سالم مىماند . هركس خودكشى كند مىميرد . هركس بكارد درو مىكند ، خواه شخص پاك باشد يا ناپاك ، مؤمن باشد يا كافر . پاكى و يا ايمان گندم نمىروياند ، دردى را شفا نمىدهد و نادانى را دانشمند نمىسازد . تمامى اين امور بر طبق سنت‌هاى طبيعت جريان مىيابد و سنت‌هاى طبيعى هم بر حسب مشيت خداوند جريان دارد و در اين مورد ترديدى نيست ؛ زيرا اوست كه آموزش را سبب علم ، پرهيز را سبب\r\n\r\n\r\n","description":"","footnote":"\r\n( 1 ) . مصراعى از يك بيت شاعر پرآوازهء عرب ابو العلاء مصرى است ( مترجم ) .\r\n","page_name":" 207 ","page_number":207},
  {"content":"\r\n\r\nسلامت ، كاشتن را سبب درو كردن و . . . قرار داده است . او آفرينندهء همه چيز است و هرچيزى به او پايان مىپذيرد .\r\nشايستهء يادآورى است كه به دست آوردن ثروت راه‌ها و درهاى زيادى دارد و خدا برخى از آنها را حلال و برخى را حرام كرده است . خدا تجارت ، كشاورزى و صنعت را حلال و ربا ، غش ، رشوه ، چپاول و غارت ، احتكار و معامله و تجارت با اصول را حرام كرده است . كسى كه ثروت را از راه حلال به دست آورد ، مىتوان اين كسب درآمد را هم به خود او نسبت داد ؛ چرا كه وى در راه به دست آوردن آن جدّيت و تلاش كرده و هم به خدا نسبت داد ؛ زيرا او اين عوامل كسب را ايجاد كرده و آن را براى هر جستجوگرى ، خواه ناپاك باشد و خواه پاك مباح ساخته است . امّا اگر كسى مال را از راه‌هاى حرام همچون ربا و چپاول به دست آورد ، در اين صورت ، درآمد او را بايد به خود وى و به شرايطى كه زمينه را براى وى فراهم كرده ، نسبت داد نه به خدا ؛ زيرا خداوند اين راه‌ها را بر پاك و ناپاك حرام نموده است .\r\nممكن است بگوييد : اين سخن شما درست است ؛ لكن پاسخ سؤال ما نيست و مشكل را حل نمىكند ؛ زيرا ما مىبينيم كه پاك و ناپاك ، هركدام راه مشروع به دست آوردن روزى را مىرود و آن را از همان راهى كه خدا حلال كرده و دستور داده است جستجو مىكند ، با اين حال ، روزى ناپاك فراوان و روزى پاك كم است . چه بسا انسان پاك چند برابر انسان ناپاك زحمت مىكشد و حتّى در برخى از موارد براى ناپاك از جايى روزى فرامىرسد كه نه انتظارش را دارد و نه استعداد و تلاش او با آن تناسب دارد ؛ امّا انسان پاك از جايى كه انتظار دارد و كوشش و تلاش هم كرده ، روزى برايش نمىرسد !\r\nپاسخ : برخى از مردم در تفسير اين موضوع به تصادف و شانس پناه مىبرند [ و اين قسم روزى را از باب تصادف و شانس مىدانند 
  ] ؛ لكن اين توجيه آنها نشان‌دهندهء\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nناتوانى آنان در ارائهء يك تفسير درست است ، و گرنه به سخنى كه به گفتهء ديوانه و انداختن تير در تاريكى شباهت دارد پناه نمىبردند .\r\nاز اين رو ، ما تصادف و شانس را از تمام مسئوليت‌ها و پيامدها منتفى مىدانيم و ايمان كامل داريم كه يك ارادهء عالى به دلايلى كه بر ما پوشيده است ، در اين قضيه دخالت دارد و علّت اين‌كه ما آن عوامل را نمىدانيم آن است كه علم در اين‌باره و امثال آن ، همچنان در مرحلهء ابتدايى است و اگر علم هنوز نتوانسته اين عوامل را كشف كند ، دليل بر اين نيست كه آنها اصلا وجود ندارد . آيهء 71 سورهء نحل اين ايمان ما را تأييد مىكند : « خدا روزى بعضى از شما را از بعضى ديگر افزون كرده است . . . » و نيز آيهء 26 از سورهء رعد : « خدا هركه را خواهد روزى بسيار دهد يا روزى اندك . . . » . همچنين ، همين آيه عينا در سورهء اسراء ، آيهء 30 ، قصص آيهء 82 ، عنكبوت آيهء 62 ، روم آيهء 37 ، سباء آيهء 39 - 36 ، زمر آيهء 52 و در شورى آيهء 12 آمده است .\r\nالبتّه بايد توجه داشت كه معناى  « يَبْسُطُ الرِّزْقَ »  و « يفضل فى الرزق » آن نيست كه خداوند ثروت را بر هركس كه بخواهد از آسمان فرومىريزد ، ابدا چنين نيست ، بلكه خداوند از راه‌هاى معمول و شناخته‌شده روزى را زياد و يا كم مىكند و بر بعضى توسعه مىدهد و بر بعضى ديگر سخت مىگيرد . لكن هيچ رابطه‌اى ميان سختى در روزى و ناپاكى و معصيت وجود ندارد ؛ چراكه پيامبر بزرگ اسلام صلّى اللّه عليه و آله از گرسنگى سنگ بر شكم خود مىبست و موسى عليه السّلام مىگفت : « پروردگارا ! بدرستى كه من به آنچه برايم فروفرستى محتاجم » .\r\nهمچنين هيچ‌گونه رابطه‌اى ميان وسعت رزق و پاكى و فرمانبردارى از خدا وجود ندارد . به عنوان نمونه : فرعون در ميان قومش فرياد مىزد : « . . . آيا پادشاهى مصر و اين جويباران كه از زير پاى من جارى هستند از آن من نيستند ؟ آيا نمىبينيد ؟ آيا من بهترم يا اين مرد خوار و ذليل كه درست سخن گفتن نتواند ؟\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nچرا دست‌هايش را به دست‌بندهاى طلا نياراسته‌اند ؟ و چرا گروهى از فرشتگان همراهش نيامده‌اند ؟ » . « 1 »\r\nبراين‌اساس ، اگر كسى گفته باشد و يا بگويد : خداوند فلانى را ثروتمند كرده ؛ چون آدم خوبى است ، در واقع با منطق فرعون سخن مىگويد و با معيار شيطان ديگران را با ديگران مقايسه مىكند . . . . حكمت خداوند بر اين قرار گرفته است كه در قيامت در برابر عمل نيك پاداش دهد و در برابر كار بد مجازات كند نه در اين دنياى فانى . آرى ، اين عالم خانهء عمل و آن عالم خانهء بازجويى از اين عمل است . به‌علاوه ، بيشتر داشتن فرد ناپاك ، گاهى موجب شدّت عذاب و مجازات وى مىشود :\r\n« واگذارشان تا بخورند و بهره‌ور شوند و آرزو به خود مشغولشان دارد ، زودا كه خواهند دانست » . « 2 » « از اين جهان متمتع مىشوند و چون چهارپايان مىخورند و جايگاهشان آتش است » . « 3 »\r\nخلاصهء سخن آن‌كه روزى به دو چيز بستگى دارد : تلاش و ارادهء خدا . بنابراين ، كسى كه تلاش نمىكند ، بارى بر دوش مردم است و كسى كه تلاش مىكند ، اگر خدا بخواهد او را فراوان روزى مىدهد و اگر بخواهد اندك مىدهد . اين حقيقت در فطرت انسان نهفته است و به‌طور ناخودآگاه بدان عمل مىكند . به‌عنوان مثال : تاجر از خدا مىخواهد كه از طريق رونق يافتن كالايش و روى آوردن مردم بدان او را روزى دهد . كشاورز از خدا مىخواهد كه با نزول باران به وى روزى دهد و از او درخواست نمىكند كه بدون باران براى او كشت را بروياند . و اينك من از خدا مىخواهم كه بر فرزندم توفيق دهد تا درس بخواند و در امتحانش قبول شود و از او نمىخواهم كه به دانشگاه الهام كند تا بدون درس خواندن و امتحان به وى گواهىنامه اعطا كند .\r\nضرب‌المثل است : « كسىكه تلاش كند سود مىبرد » . البتّه ، گاهى شخص سعى مىكند\r\n\r\n\r\n","description":"","footnote":"\r\n( 1 ) . زخرف ( 43 ) آيهء 53 - 51 .\r\n( 2 ) . حجر ( 15 ) آيهء 3 .\r\n( 3 ) . محمّد ( 47 ) آيهء 12 .\r\n","page_name":" 210 ","page_number":210},
  {"content":"\r\n\r\nاما ناكام مىماند و تيرش به هدف نمىخورد . بااين‌وجود ، بايد دقيقا برنامه‌ريزى كرد و تلاش را دوچندان نمود ؛ زيرا دوچندان نمودن تلاش و خوب كار كردن و نيز شكيبايى در سختىها ، سبب مىشود كه مشيّت خداوند بزرگ بر پيروزى و موفقيت شخص قرار گيرد .\r\n\r\n","description":"","footnote":"","page_name":" 211 ","page_number":211},
  {"content":"\r\n\r\n\r\nدربارهء برخى اشيا نبايد پرسيد\r\n\r\n[ سوره المائدة ( 5 ) : آيات 101 تا 102 
  ]\r\nيا أَيُّهَا الَّذِينَ آمَنُوا لا تَسْئَلُوا عَنْ أَشْياءَ إِنْ تُبْدَ لَكُمْ تَسُؤْكُمْ وَ إِنْ تَسْئَلُوا عَنْها حِينَ يُنَزَّلُ الْقُرْآنُ تُبْدَ لَكُمْ عَفَا اللَّهُ عَنْها وَ اللَّهُ غَفُورٌ حَلِيمٌ ( 101 ) قَدْ سَأَلَها قَوْمٌ مِنْ قَبْلِكُمْ ثُمَّ أَصْبَحُوا بِها كافِرِينَ ( 102 )\r\nاى كسانى كه ايمان آورده‌ايد ! از چيزهايى كه چون براى شما آشكار شوند اندوهگينتان مىكنند ، مپرسيد . و اگر سؤال از آنها را واگذاريد تا به هنگام نزول قرآن ، برايتان آشكار خواهد شد . خدا از آنها عفو كرده است كه آمرزنده و بردبار است . ( 101 )\r\nمردمى كه پيش از شما بودند از آن چيزها سؤال كردند و بدان سبب كافر شدند . ( 102 )\r\n\r\nاعراب\r\nابو البقاء گفته است : از ديدگاه خليل و سيبويه واژهء  « أَشْياءَ »  در اصل « شيئاء » بوده است ؛ يعنى با دو همزه و در ميان آنها الف ؛ چراكه به عقيده آنها « شيئاء » بر وزن فعلاء و از « شىء » گرفته شده است و همزهء دوم آن براى تأنيث مىباشد . اين واژه در لفظ مفرد و در معنا جمع است ؛ نظير قصباء و طرفاء و به‌سبب داشتن همزهء تأنيث غير منصرف شده است . آن‌گاه ، همزهء اوّل كه لام الفعل است ، مقدم شده و قبل از شين قرار گرفته است ؛ زيرا وجود دو همزه و ميان آنها الف [ در كلام عرب 
  ] زشت است در نتيجه\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nبه  « أَشْياءَ »  تبديل گرديده است .\r\nالبته ما به تعليلات نحوى اعتقادى نداريم و از گفته‌هاى مفسّران نيز تقليد نمىكنيم ؛ لكن از آن‌جا كه برخى از خوانندگان به شناخت آنچه نحويان دربارهء  « أَشْياءَ »  گفته‌اند علاقه دارند ، ما هم آن را براى ايشان نقل كرديم ؛ اما به نظر ما ، واژهء  « أَشْياءَ »  غير منصرف است ؛ زيرا به‌همين‌ترتيب در كتاب خدا و نيز در زبان عرب آمده است . بد نيست بدين نكته نيز اشاره كنم كه واژهء « شىء » بر مذكر و مؤنث اطلاق مىشود و نيز بر اشاوى ، أشايا و اشياوات جمع بسته مىشود .\r\n\r\nتفسير\r\n يا أَيُّهَا الَّذِينَ آمَنُوا لا تَسْئَلُوا عَنْ أَشْياءَ إِنْ تُبْدَ لَكُمْ تَسُؤْكُمْ .  جملهء  « لا تَسْئَلُوا »  اشاره بدين موضوع دارد كه برخى از صحابه در استفسار از امورى كه روشن شدن آنها چندان ضرورت نداشت اصرار مىورزيدند و چه بسا پاسخ دادن به آنها به ناراحتى سؤال‌كنندگان مىانجاميد . در روايتى آمده است : مردى از پيامبر صلّى اللّه عليه و آله پرسيد :\r\nپدرم كيست ؟ پيامبر فرمود : پدرت فلانى است . ديگرى پرسيد : اى پيامبر خدا ! پدرم كجاست ؟ پيامبر فرمود : در آتش . سپس اين آيه نازل شد . در روايت ديگرى آمده است : پيامبر صلّى اللّه عليه و آله فرمود : خدا حج را بر شما واجب كرده ، پس حج كنيد . آنان پرسيدند :\r\nآيا در هر سال ، اى پيامبر خدا ؟ پيامبر صلّى اللّه عليه و آله سكوت اختيار كرد . آنان بار ديگر پرسيدند ، پيامبر فرمود : خير . و اگر مىگفتم : بله ، هر آينه [ در هر سال 
  ] واجب مىشد . از اين رو ، آيه نازل شد . روايت دوم از اوّل بهتر است ؛ زيرا خدا مىگويد :\r\n وَ إِنْ تَسْئَلُوا عَنْها حِينَ يُنَزَّلُ الْقُرْآنُ تُبْدَ لَكُمْ .  دربارهء چيزهايى مپرسيد ، مگر پس از آن‌كه قرآن دربارهء آنها نازل شود و زمانىكه نزول قرآن آغاز شد و موضوع هم به شرح و توضيح نياز داشت و شما از پيامبر صلّى اللّه عليه و آله سؤال كرديد ، آن‌گاه مورد سؤال شما برايتان آشكار خواهد شد . با بيان مزبور ، روشن گرديد كه روايت پرسش دربارهء حج\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nدر شأن نزول آيهء فوق بر روايت پرسش در مورد پدران و نياكان صحابه ترجيح دارد ؛ زيرا نزول قرآن دربارهء عقيده و شريعت آغاز مىشود ، نه دربارهء پدران و پيشينيان صحابه .\r\nدر حديث آمده است : « خدا حدودى را معين كرد ، پس از آن تجاوز نكنيد و برايتان فريضه‌هايى قرار داد ، پس آنها را ضايع نكنيد و اشيايى را حرام كرد ، پس حرمت آنها را مشكنيد و چيزهايى را رها كرد ، آن‌هم نه از باب فراموشى بلكه به سبب اين‌كه رحمت او شامل حال شما گردد ، پس آنها را بپذيريد و جستجو نكنيد » .\r\n عَفَا اللَّهُ عَنْها .  خداوند پرسش‌هايى را كه در سابق كرده‌ايد مىآمرزد ؛ اما چنين سؤال‌هايى را بار ديگر تكرار نكنيد . برخى گفته‌اند :  « عَفَا اللَّهُ عَنْها » ؛  يعنى خداوند از ذكر اشيايى كه دربارهء آنها قبلا پرسش كرده بوديد خوددارى كرد ، پس شما نيز خوددارى كنيد و دربارهء آنها مپرسيد . هركدام از اين دو تفسير محتمل به نظر مىرسد و ظاهر آيه با آنها تضادى ندارد .  وَ اللَّهُ غَفُورٌ حَلِيمٌ .  خدا خطاكار را در صورتى كه از خطاى خود برگردد ، مىبخشد .\r\n قَدْ سَأَلَها قَوْمٌ مِنْ قَبْلِكُمْ ثُمَّ أَصْبَحُوا بِها كافِرِينَ .  پس‌از آن‌كه خداوند آنان ( برخى از صحابه ) را از سؤال كردن دربارهء چيزهايى كه آگاهى از آنها برايشان ضرورت ندارد نهى مىكند ، كسانى را كه پيش آنها بوده‌اند براى آنان مثال مىزند ؛ كسانى كه به خود سخت مىگرفتند و مىپرسيدند ؛ امّا وقتى خدا پاسخ آنها را بيان مىكرد ، ناراحت مىشدند و مخالفت مىكردند در نتيجه مستحقّ عذاب مىشدند . اگر آنها از پرسيدن خوددارى مىكردند برايشان بهتر بود . مفسّران دربارهء اين‌كه مراد از قومى كه سؤال كردند و به سبب سؤال كردن كافر شدند كدام قوم است ، سخنان زيادى گفته‌اند ؛ لكن آيه آن را مبهم گذاشته و بيان نكرده است . بااين‌وجود ، به عقيدهء ما : مراد از قومى كه سؤال كردند و كافر شدند ، بنى اسرائيل است ؛ زيرا خدا به عنوان حكايت از آنها چنين مىگويد :\r\n« . . . اينان بزرگ‌تر از اين را از موسى طلب كردند و گفتند : خدا را به آشكار به ما بنماى » . « 1 »\r\n\r\n\r\n","description":"","footnote":"\r\n( 1 ) . نساء ( 4 ) آيهء 153 .\r\n","page_name":" 214 ","page_number":214},
  {"content":"\r\n\r\n\r\nنه بحيره و نه سائبه\r\n\r\n[ سوره المائدة ( 5 ) : آيات 103 تا 105 
  ]\r\nما جَعَلَ اللَّهُ مِنْ بَحِيرَةٍ وَ لا سائِبَةٍ وَ لا وَصِيلَةٍ وَ لا حامٍ وَ لكِنَّ الَّذِينَ كَفَرُوا يَفْتَرُونَ عَلَى اللَّهِ الْكَذِبَ وَ أَكْثَرُهُمْ لا يَعْقِلُونَ ( 103 ) وَ إِذا قِيلَ لَهُمْ تَعالَوْا إِلى ما أَنْزَلَ اللَّهُ وَ إِلَى الرَّسُولِ قالُوا حَسْبُنا ما وَجَدْنا عَلَيْهِ آباءَنا أَ وَ لَوْ كانَ آباؤُهُمْ لا يَعْلَمُونَ شَيْئاً وَ لا يَهْتَدُونَ ( 104 ) يا أَيُّهَا الَّذِينَ آمَنُوا عَلَيْكُمْ أَنْفُسَكُمْ لا يَضُرُّكُمْ مَنْ ضَلَّ إِذَا اهْتَدَيْتُمْ إِلَى اللَّهِ مَرْجِعُكُمْ جَمِيعاً فَيُنَبِّئُكُمْ بِما كُنْتُمْ تَعْمَلُونَ ( 105 )\r\nخداوند دربارهء بحيره و سائبه و وصيله و حامى حكمى نكرده است ؛ ولى كافران بر خدا دروغ مىبندند و بيشترينشان بىخردند . ( 103 )\r\nو چون به ايشان گويند كه به آنچه خدا نازل كرده است و به پيامبر روى آوريد ، گويند : آن آيينى كه پدران خود را بدان معتقد يافته‌ايم ما را بس است . حتّى اگر پدرانشان هيچ نمىدانسته‌اند و راه هدايت نيافته بوده‌اند ؟ ( 104 )\r\nاى كسانى كه ايمان آورده‌ايد ! به خود پردازيد . اگر شما هدايت يافته‌ايد ، آنان كه گمراه مانده‌اند به شما زيانى نرسانند . بازگشت همهء شما نزد خداست ، تا شما را به آن كارها كه مىكرده‌ايد آگاه گرداند . ( 105 )\r\n\r\nاعراب\r\n « مِنْ »  در  « مِنْ بَحِيرَةٍ »  زايده است .  « بَحِيرَةٍ »  مفعول براى  « جَعَلَ »  كه به معناى\r\n\r\n","description":"","footnote":"","page_name":" 215 ","page_number":215},
  {"content":"\r\n\r\n« شرع » است .  « حَسْبُنا »  مبتدا و مصدر است كه در اين‌جا به معناى اسم فاعل مىباشد ؛ يعنى « كافينا » ، و خبر آن  « ما وَجَدْنا »  است .  « عَلَيْكُمْ »  در  « عَلَيْكُمْ أَنْفُسَكُمْ »  اسم فعل و به معناى « احفظوا » و  « أَنْفُسَكُمْ »  مفعول است .\r\n\r\nتفسير\r\n ما جَعَلَ اللَّهُ مِنْ بَحِيرَةٍ وَ لا سائِبَةٍ وَ لا وَصِيلَةٍ وَ لا حامٍ .   « بَحِيرَةٍ »  به فتح باء ، شترى است كه گوشش پاره باشد . در دوران جاهليت چنين رسم بود كه وقتى شتر ، بچّهء دهم و بنابر قولى بچّهء پنجم را مىزاييد ، آزادش مىكردند و هيچ‌كس از آن استفاده نمىكرد .\r\n « سائِبَةٍ »  شترى است كه آن را براى خدايان نذر مىكردند و رهايش مىكردند و هرجا كه مىخواست مىچريد . نه افسارى داشت و نه چوپانى ، كاملا همانند بحيرة .\r\n « وَصِيلَةٍ »  گوسفندى است كه دو بچّهء نر و ماده توأم مىزاييد . عادت مردم دوران جاهليت بر اين بود كه هرگاه گوسفندى برّهء نر مىزاييد ، آن را نذر خدايان مىكردند و هرگاه برّهء ماده مىزاييد مال خودشان بود . و اگر دو برّهء نر و ماده با هم مىزاييد ، نر را ذبح نمىكردند و مىگفتند : به خواهرش پيوسته است . « حامى » شترى بود كه ده بار از آن براى آبستن كردن شتران سود برده بودند . اين شتر را نيز رها مىكردند و از آب و چراگاهى منعش نمىكردند و مىگفتند : در حمايت پشتش است [ يعنى براى توليد مثل از پشت و صلبش به اندازهء كافى استفاده شده و اينك بايد رها و آزاد باشد 
  ] .\r\nخداى سبحان در اين آيه بيان فرمود كه اين عادات و رسوم جزء دين او نيست و شتر نر ، شتر ماده و گوسفندى كه آنان عادات و رسوم خود را دربارهء آنها پياده كرده‌اند ؛ مانند گذشته همچنان بر حليّت خود باقى هستند و با اين اباطيل و افسانه‌ها حرام نمىشوند .\r\n وَ لكِنَّ الَّذِينَ كَفَرُوا يَفْتَرُونَ عَلَى اللَّهِ الْكَذِبَ وَ أَكْثَرُهُمْ لا يَعْقِلُونَ .  اهل جاهليت به\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nوجود خالق اعتراف داشتند ، به اين‌دليل كه حرمت حامى ، سائبه ، بحيره و وصيله را به او نسبت مىدادند . بااين‌وجود ، خدا آنها را به كافر بودن توصيف كرده است ؛ زيرا آنان به دروغ حرمت اين حيوانات را به او نسبت مىدادند . براين‌اساس ، هركس چيزى را كه در كتاب خدا و سنت پيامبرش نيست به او نسبت دهد كافر است . البتّه ، مشروط براين‌كه اين نسبت دادن ، عمدى و بدون دليل باشد . اين عمل را در اصطلاح اهل شرع « بدعت » مىنامند . در حديث آمده است : « هر بدعتى گمراهى و هر گمراهى موجب افتادن در آتش است » . واقعيت آن است كه وقوع چنين فرضى بسيار بعيد به نظر مىرسد . كيست كه حكمى را به خدا نسبت دهد بااين‌كه علم دارد كه دليلى وجود ندارد ؟ البته ممكن است انسان چيزى را دليل بپندارد ، در حالى كه دليل نيست .\r\n وَ إِذا قِيلَ لَهُمْ تَعالَوْا إِلى ما أَنْزَلَ اللَّهُ وَ إِلَى الرَّسُولِ قالُوا حَسْبُنا ما وَجَدْنا عَلَيْهِ آباءَنا أَ وَ لَوْ كانَ آباؤُهُمْ لا يَعْلَمُونَ شَيْئاً وَ لا يَهْتَدُونَ .  رازى مىگويد : « معناى آيه روشن است و آن ردّ بر كسانى است كه كوركورانه تقليد مىكنند » . ما دربارهء تقليد در تفسير آيهء 170 از سورهء بقره ، ج 1 به تفصيل سخن گفتيم .\r\n يا أَيُّهَا الَّذِينَ آمَنُوا عَلَيْكُمْ أَنْفُسَكُمْ لا يَضُرُّكُمْ مَنْ ضَلَّ إِذَا اهْتَدَيْتُمْ إِلَى اللَّهِ مَرْجِعُكُمْ جَمِيعاً فَيُنَبِّئُكُمْ بِما كُنْتُمْ تَعْمَلُونَ .  رازى در تفسير اين آيه ، هشت وجه ذكر نموده است . يكى از مفسّران جديد ، 33 صفحه در تفسير آن نوشته است . علّتى كه موجب شده تا اين دو شخصيّت و ديگر مفسّران در اين‌باره سخن را طولانى كنند و دست به تأويل بزنند آن است كه امر به معروف [ مسلّما 
  ] واجب مىباشد ؛ لكن ظاهر اين آيه بر عدم وجوب آن دلالت مىكند و نيز بر اين‌كه هركس بايد به خود توجّه داشته باشد ؛ امّا ديگران ، هركدام به تنهايى دربارهء خود مسئول است و بر كسى واجب نيست كه او را از چيزى منع و يا به چيزى ارشاد كند .\r\nتفسير درست آيه اين است كه امر به معروف بر انسان واجب است . اگر امر او مفيد\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nواقع شد كه چه‌بهتر ؛ در غير اين صورت ، امركنندهء به معروف تكليف خود را انجام داده است و گمراهى گمراه‌شونده ضررى به وى نمىرساند و در اين حالت مسئول ، خود گمراه‌شونده است نه آمر به معروف ، و اين تفسير ، وجوب امر به معروف را تأييد مىكند ، نه نفى .\r\n\r\n","description":"","footnote":"","page_name":" 218 ","page_number":218},
  {"content":"\r\n\r\n\r\nاثبات وصيّت\r\n\r\n[ سوره المائدة ( 5 ) : آيات 106 تا 108 
  ]\r\nيا أَيُّهَا الَّذِينَ آمَنُوا شَهادَةُ بَيْنِكُمْ إِذا حَضَرَ أَحَدَكُمُ الْمَوْتُ حِينَ الْوَصِيَّةِ اثْنانِ ذَوا عَدْلٍ مِنْكُمْ أَوْ آخَرانِ مِنْ غَيْرِكُمْ إِنْ أَنْتُمْ ضَرَبْتُمْ فِي الْأَرْضِ فَأَصابَتْكُمْ مُصِيبَةُ الْمَوْتِ تَحْبِسُونَهُما مِنْ بَعْدِ الصَّلاةِ فَيُقْسِمانِ بِاللَّهِ إِنِ ارْتَبْتُمْ لا نَشْتَرِي بِهِ ثَمَناً وَ لَوْ كانَ ذا قُرْبى وَ لا نَكْتُمُ شَهادَةَ اللَّهِ إِنَّا إِذاً لَمِنَ الْآثِمِينَ ( 106 ) فَإِنْ عُثِرَ عَلى أَنَّهُمَا اسْتَحَقَّا إِثْماً فَآخَرانِ يَقُومانِ مَقامَهُما مِنَ الَّذِينَ اسْتَحَقَّ عَلَيْهِمُ الْأَوْلَيانِ فَيُقْسِمانِ بِاللَّهِ لَشَهادَتُنا أَحَقُّ مِنْ شَهادَتِهِما وَ مَا اعْتَدَيْنا إِنَّا إِذاً لَمِنَ الظَّالِمِينَ ( 107 ) ذلِكَ أَدْنى أَنْ يَأْتُوا بِالشَّهادَةِ عَلى وَجْهِها أَوْ يَخافُوا أَنْ تُرَدَّ أَيْمانٌ بَعْدَ أَيْمانِهِمْ وَ اتَّقُوا اللَّهَ وَ اسْمَعُوا وَ اللَّهُ لا يَهْدِي الْقَوْمَ الْفاسِقِينَ ( 108 )\r\nاى كسانى كه ايمان آورده‌ايد ! چون مرگتان فرارسد به هنگام وصيت دو عادل را از ميان خودتان به شهادت گيريد ، يا از غير خودتان . هرگاه كه در سفر بوديد و مرگتان فرارسيد . اگر از آن دو در شك بوديد نگاهشان داريد تا بعد از نماز ، آن‌گاه به خدا سوگند خورند كه اين شهادت را به هيچ قيمتى دگرگون نكنيم هرچند به سود خويشاوندمان باشد و آن را كتمان نكنيم ، اگر جز اين باشد از گناهكارانيم . ( 106 )\r\nو هرگاه معلوم شود كه آن دو شاهد مرتكب گناه خيانت شده‌اند ، دو شاهد ديگر كه اولىتر از آن دو باشند جاى ايشان را بگيرند . آن دو به خدا قسم خورند كه شهادت ما از شهادت آن دو درست‌تر است و ما از حق تجاوز نكنيم ،\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nهرگاه چنين كنيم از ستمكاران باشيم . ( 107 )\r\nاين شيوه نزديك‌تر به آن است كه شهادت را بر وجه خود ادا كنند يا پس از سوگند خوردن از ردّ سوگندهايشان بترسند . از خدا بترسيد و گوش فراداريد . خدا مردم نافرمان را هدايت نمىكند . ( 108 )\r\n\r\nواژگان\r\nضربتم فى الأرض : مسافرت كرديد .\r\nتحبسونهما : از فرار كردن آن دو ، جلوگيرى مىكنيد .\r\nارتبتم : در صداقت آن دو شك كرديد .\r\nعثر على الشىء : بر آن چيز آگاهى پيدا كرد .\r\n\r\nاعراب\r\n « شَهادَةُ »  مبتدا و  « اثْنانِ »  خبر آن است بنابر حذف مضاف و تقدير :  « شَهادَةُ بَيْنِكُمْ  شهادة اثنين » است .  « ذَوا عَدْلٍ »  صفت براى  « اثْنانِ »  .  « مِنْكُمْ »  متعلق به محذوف و صفت است براى « عدلين » . ضمير  « بِهِ »  در  « لا نَشْتَرِي بِهِ » ،  به قسم به خدا برمىگردد و جملهء  « لا نَشْتَرِي »  جواب « يقسمان بالله » است و جواب  « إِنِ ارْتَبْتُمْ »  محذوف و تقدير آن : « ان ارتبتم فاحبسوهما » مىباشد .  « وَ لَوْ كانَ ذا قُرْبى »  اسم  « كانَ »  محذوف و جواب  « لَوْ »  نيز محذوف و تقدير آن بدين ترتيب است : « و لو كان المشهود له ذا قربى لم نشتر به ثمنا » .  « فَآخَرانِ »  خبر براى مبتداى محذوف است ؛ يعنى « فشاهدان آخران » و يا فاعل براى فعل محذوف است ؛ يعنى « فليشهد آخران » .  « الْأَوْلَيانِ »  مثنّاى « اولى » و به معناى « احقّ » است ؛ يعنى : « الاحقان بالميت » .  « الْأَوْلَيانِ »  فاعل  « اسْتَحَقَّ »  و برخى گفته‌اند : خبر براى مبتداى محذوف است و تقدير : « هما الاوليان » مىباشد . مصدر مؤول از  « أَنْ يَأْتُوا »  مجرور به « الى » محذوف و متعلق است به  « أَدْنى »  .  « عَلى وَجْهِها »  متعلق به محذوف و حال است از « الشهادة » .\r\n\r\n","description":"","footnote":"","page_name":" 220 ","page_number":220},
  {"content":"\r\n\r\n\r\nتفسير\r\nاين آيات سه‌گانه از جملهء آيات احكام است و دربارهء وصيّت كردن و گواهى دادن وارد شده است و احكام زير را دربر دارد :\r\n1 .  يا أَيُّهَا الَّذِينَ آمَنُوا شَهادَةُ بَيْنِكُمْ إِذا حَضَرَ أَحَدَكُمُ الْمَوْتُ حِينَ الْوَصِيَّةِ اثْنانِ ذَوا عَدْلٍ مِنْكُمْ .  خداوند متعال مىخواهد بگويد : هرگاه كسى احساس كند كه مرگش نزديك شده و بخواهد به آنچه دوست دارد وصيت كند ، بايد دو نفر مسلمان عادل را احضار كند و آنها را بر وصيت خود گواه بگيرد . شايسته است بدين نكته اشاره شود كه وصيت مستحب است و بر كسى واجب نيست ، مگر آن‌كه حقّ خدا و يا حقّ مردم بر عهدهء او باشد و با آشكار شدن نشانه‌هاى مرگ ، وى بيم ضايع شدن اين حق را پس از خود داشته باشد .\r\n2 .  أَوْ آخَرانِ مِنْ غَيْرِكُمْ إِنْ أَنْتُمْ ضَرَبْتُمْ فِي الْأَرْضِ فَأَصابَتْكُمْ مُصِيبَةُ الْمَوْتِ تَحْبِسُونَهُما مِنْ بَعْدِ الصَّلاةِ فَيُقْسِمانِ بِاللَّهِ إِنِ ارْتَبْتُمْ لا نَشْتَرِي بِهِ ثَمَناً وَ لَوْ كانَ ذا قُرْبى وَ لا نَكْتُمُ شَهادَةَ اللَّهِ إِنَّا إِذاً لَمِنَ الْآثِمِينَ .  شيعهء اماميه و حنبلىها مىگويند :\r\nهرگاه مسلمانى در سفر وصيت كند و كسى از مسلمانان در نزد وى نباشد ، بايد دو نفر از اهل كتاب را گواه بگيرد ، مشروط براين‌كه اين دو نفر پس از اقامهء نماز در حضور گروهى از مردم سوگند ياد كنند كه نه خيانت كنند ، نه چيزى را پنهان و نه در مقابل گواهى و سوگند خود انتظار قيمت داشته باشند . دراين صورت ، گواهى آنان همچون گواهى مسلمانان پذيرفته مىشود . بر گواهان اهل كتاب در صورتى سوگند واجب است كه در صداقت آنان ترديد شود ، امّا اگر امين باشند ، سوگند بر آنها لازم نخواهد بود ؛ چراكه خداوند مىگويد :  إِنِ ارْتَبْتُمْ ؛  اگر شك كرديد .\r\nآنچه در بالا گفته شد ، فتواى اماميه و حنابله است كه به آيهء مزبور استدلال كرده‌اند .\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nابو حنيفه ، مالك و شافعى مىگويند : گواهى غير مسلمان بر مسلمان در هيچ حالتى جايز نيست و آيه را به نحو ديگرى تأويل كرده‌اند . مالكيه و شافعيه گفته‌اند : گواهى غير مسلمان مطلقا پذيرفته نمىشود ، هرچند گواهى برخى از آنان بر برخى ديگر از خودشان باشد . « 1 »\r\n3 .  فَإِنْ عُثِرَ عَلى أَنَّهُمَا اسْتَحَقَّا إِثْماً فَآخَرانِ يَقُومانِ مَقامَهُما مِنَ الَّذِينَ اسْتَحَقَّ عَلَيْهِمُ الْأَوْلَيانِ فَيُقْسِمانِ بِاللَّهِ لَشَهادَتُنا أَحَقُّ مِنْ شَهادَتِهِما وَ مَا اعْتَدَيْنا إِنَّا إِذاً لَمِنَ الظَّالِمِينَ .  در صحاح شيعه و سنّى آمده است : اين آيه دربارهء سه نفرى نازل شد كه به سفر تجارت مىرفتند ، يكى مسلمان و دو تن ديگر مسيحى بودند . در ميان راه ، مسلمان بيمار شد و احساس كرد كه اجلش فرارسيده است . از اين‌رو وصيّت‌نامه‌اش را نوشت و در آن تمام آنچه را با خود حمل مىكرد يادآور شد و آن را در لابه‌لاى برخى از كالاهايش پيچيد و آن دو نفر را كه همراه وى بودند از اين موضوع آگاه نكرد . آن‌گاه به آن دو شخص وصيّت كرد كه كالاى او را به خانواده‌اش برسانند . وقتى اين مسلمان از دنيا رفت آن دو نفر مسيحى مقدارى از اين كالا را گرفتند و بقيّهء آن را به خانوادهء او تحويل دادند .\r\nوقتى خانوادهء آن مرد مسلمان وصيت‌نامه او را ديدند ، متوجّه شدند كه برخى از كالاها را آن دو نفر براى خود برداشته‌اند . از آنها پرسيدند ؛ لكن آنها منكر شدند و گفتند : آنچه او به ما داده بود به شما تحويل داديم و سوگند هم خوردند . پس از مدّتى خانوادهء آن شخص مسلمان كالايى را كه در وصيتنامهء او نام برده شده بود در دست شخصى ديگر ديدند و از او پرسيدند : اين را از كجا آورده‌اى ؟ او گفت : از فلانى و فلانى ؛ يعنى از آن دو متّهم خريدم . آنها به نزد پيامبر صلّى اللّه عليه و آله شكايت كردند . وقتى آن دو متّهم از اين قضيه آگاهى يافتند ، گفتند : ما اين كالا را از وى خريدارى كرديم . لذا آيه نازل شد :  فَإِنْ عُثِرَ عَلى أَنَّهُمَا . . . ؛  معناى آيه آن است كه چنانچه نشانه‌هاى ترديد به\r\n\r\n\r\n","description":"","footnote":"\r\n( 1 ) . مغنى ، باب شهادات .\r\n","page_name":" 222 ","page_number":222},
  {"content":"\r\n\r\nمتهمين ظاهر شد ، در اين‌صورت بايد دو نفر مرد از وارثان ميّت به خدا سوگند بخورند كه آنها راستگوتر از متهمين هستند و در سوگند خود بگويند : « ما از حق تجاوز نكنيم و اگر تجاوز كنيم ، هرآينه از ستمكاران باشيم » . پس از سوگند ، حكم عليه متهمين صادر مىشود .\r\nسؤال : سخنان مفسّران پيرامون آيهء  مِنَ الَّذِينَ اسْتَحَقَّ عَلَيْهِمُ الْأَوْلَيانِ  طولانى و مختلف است تا آن‌جا كه برخى از قدما گفته‌اند : اين آيه از لحاظ تركيب ، مشكل‌ترين جمله در قرآن است . بنابراين ، نظريهء درست در تفسير آن كدام است ؟\r\nپاسخ : آنچه مفسّران را به شك انداخته ، آن است كه ضمير  « عَلَيْهِمُ »  به چه چيزى برمىگردد ؟ به نظر من ، اين ضمير به وارثان ميّت برمىگردد ؛ زيرا هرآنچه از حقوق و ديون بر عهدهء ميّت بوده ، پس از مرگش بر عهده وارثانش خواهد بود . براين‌اساس ، معناى جمله چنين خواهد بود : دو تن از كسانى كه اداى كليهء تعهدات قطعى مورّث بر آنان واجب است ، سوگند مىخورند . سياق آيه نيز اين نظر را تأييد مىكند ؛ زيرا آن دو نفرى كه به جاى متهمين سوگند مىخورند ، به اجماع مفسّران بايد از وارثان ميّت باشند و به‌هيچ‌وجه جايز نيست از ديگران باشند . بنابراين ضمير  « عَلَيْهِمُ »  بايد به وارثان ميت برگردد .\r\n ذلِكَ أَدْنى أَنْ يَأْتُوا بِالشَّهادَةِ عَلى وَجْهِها أَوْ يَخافُوا أَنْ تُرَدَّ أَيْمانٌ بَعْدَ أَيْمانِهِمْ . \r\n « ذلِكَ »  اشاره است به حكم سابق و جملهء  « أَدْنى أَنْ يَأْتُوا . . . »  بيان علّت حكم است ؛ يعنى مقصود از تشريع اين حكم آن است كه شاهدان ، شهادت خود را تحريف نكنند و به دروغ سوگند ياد نكنند و يا پس از سوگند ياد كردن به‌سبب بيم داشتن از ردّ سوگندهايشان بر وارثان به كلى از سوگند خوددارى كنند .\r\nسؤال : وقتى خداوند حكم را بيان مىكند ، مثنّا مىآورد و مىگويد :  « شَهادَتِهِما . . .  و\r\n\r\n","description":"","footnote":"","page_name":" 223 ","page_number":223},
  {"content":"\r\n\r\n فَيُقْسِمانِ » ،  و زمانىكه به علّت حكم اشاره مىكند ، جمع مىآورد و مىگويد :  « أَنْ يَأْتُوا بِالشَّهادَةِ »  دليل ، چيست ؟\r\nپاسخ : اوّلا شاهدان چهار نفرند : دو نفر در آغاز گواهى مىدهند و دو نفر زمانىكه دو شاهد نخست مرتكب گناه شوند [ و دروغ بگويند 
  ] . ثانيا ، فرض بر اين است كه علّت حكم بايد عام باشد تا مورد مزبور و ديگر موارد را دربر گيرد .\r\n\r\n","description":"","footnote":"","page_name":" 224 ","page_number":224},
  {"content":"\r\n\r\n\r\nپيامبران و روز قيامت\r\n\r\n[ سوره المائدة ( 5 ) : آيات 109 تا 111 
  ]\r\nيَوْمَ يَجْمَعُ اللَّهُ الرُّسُلَ فَيَقُولُ ما ذا أُجِبْتُمْ قالُوا لا عِلْمَ لَنا إِنَّكَ أَنْتَ عَلاَّمُ الْغُيُوبِ ( 109 ) إِذْ قالَ اللَّهُ يا عِيسَى ابْنَ مَرْيَمَ اذْكُرْ نِعْمَتِي عَلَيْكَ وَ عَلى والِدَتِكَ إِذْ أَيَّدْتُكَ بِرُوحِ الْقُدُسِ تُكَلِّمُ النَّاسَ فِي الْمَهْدِ وَ كَهْلاً وَ إِذْ عَلَّمْتُكَ الْكِتابَ وَ الْحِكْمَةَ وَ التَّوْراةَ وَ الْإِنْجِيلَ وَ إِذْ تَخْلُقُ مِنَ الطِّينِ كَهَيْئَةِ الطَّيْرِ بِإِذْنِي فَتَنْفُخُ فِيها فَتَكُونُ طَيْراً بِإِذْنِي وَ تُبْرِئُ الْأَكْمَهَ وَ الْأَبْرَصَ بِإِذْنِي وَ إِذْ تُخْرِجُ الْمَوْتى بِإِذْنِي وَ إِذْ كَفَفْتُ بَنِي إِسْرائِيلَ عَنْكَ إِذْ جِئْتَهُمْ بِالْبَيِّناتِ فَقالَ الَّذِينَ كَفَرُوا مِنْهُمْ إِنْ هذا إِلاَّ سِحْرٌ مُبِينٌ ( 110 ) وَ إِذْ أَوْحَيْتُ إِلَى الْحَوارِيِّينَ أَنْ آمِنُوا بِي وَ بِرَسُولِي قالُوا آمَنَّا وَ اشْهَدْ بِأَنَّنا مُسْلِمُونَ ( 111 )\r\nروزى كه خدا پيامبران را گرد آورد و بپرسد كه دعوت شما را چگونه پاسخ دادند ؟ گويند : ما را هيچ دانشى نيست كه دانا به غيب ، تو هستى . ( 109 )\r\nخدا به عيسى بن مريم گفت : نعمتى را كه به تو و مادرت ارزانى داشته‌ام ياد كن ، آن زمان كه به روح القدس يارىات كردم تا تو ، چه در گهواره و چه در بزرگ‌سالى سخن گويى و به تو كتاب و حكمت و تورات و انجيل آموختم . و آن‌گاه كه به امر من از گل چيزى چون پرنده ساختى و در آن دميدى و به امر من پرنده‌اى شد و كور مادرزاد و پيسى گرفته را به فرمان من شفا دادى و مردگان را به فرمان من از گور بيرون آوردى و چون با اين دلايل روشن نزد بنى اسرائيل آمدى ، من آنان را از آسيب\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nرساندن به تو بازداشتم و از ميانشان كسانى كه كافر بودند گفتند كه اين جز جادويى آشكار نيست . ( 110 )\r\nو به حواريان وحى كردم : به من و به پيامبر من ايمان بياوريد . گفتند : ايمان آورديم ، گواه باش كه ما تسليم هستيم . ( 111 )\r\n\r\nواژگان\r\nروح القدس : جبرئيل\r\nالأكمه : كسى كه كور به دنيا آمده باشد و نيز در مورد كسى كه پس از ولادت نابينا شده باشد به كار مىرود .\r\nالحواريون : جمع حوارى و آن كسى است كه در مودّت خود مخلص باشد .\r\n\r\nاعراب\r\n « يَوْمَ »  در  « يَوْمَ يَجْمَعُ »  منصوب به فعل محذوف و تقدير آن : « اتقوا يوم يجمع » است .  « ما ذا »  يك كلمه و به معناى : « اي شيء » است و در اينجا مجرور به حرف جرّ محذوف و به معناى : « اي شيء أجبتم » ، مىباشد .  « إِذْ قالَ »  بدل از  « يَوْمَ يَجْمَعُ »  است .\r\nالف  « عِيسَى »  ممكن است مفتوح باشد [ به فتحهء مقدره 
  ] درصورتىكه  « ابْنَ مَرْيَمَ »  را صفت  « عِيسَى »  قرار دهيم و ممكن است مضموم باشد در صورتىكه  « ابْنَ مَرْيَمَ »  را بدل آن قرار دهيم ، نه صفت .  « فِي الْمَهْدِ »  متعلّق به محذوف است و حال از ضمير  « تُكَلِّمُ »  .  « كَهْلًا »  عطف بر حال محذوف و تقدير : « كائنا في المهد و كهلا » مىباشد .  « أَنْ آمِنُوا »   « أَنْ »  براى تفسير و به معناى « اي » مىباشد .\r\n\r\nتفسير\r\n يَوْمَ يَجْمَعُ اللَّهُ الرُّسُلَ فَيَقُولُ ما ذا أُجِبْتُمْ .  رازى مىگويد : « سنّت خدا در قرآن كريم بر اين جارى شده كه هرگاه چند نوع از احكام را بيان كند ، به دنبال آن ، مطالبى\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nدربارهء الهيات ، يا شرح حال انبيا و يا شرح حالات روز قيامت مىآورد ، تا تأكيدى باشد بر مطالب گذشته . از آن‌جا كه خداوند در اين‌جا احكامى از شريعت را يادآور شده ، به دنبال آن در آغاز به وصف حالات قيامت و آن‌گاه به شرح حال عيسى عليه السّلام ، پرداخته است .\r\nمنظره‌اى را كه خداوند در اين‌جا يادآورى مىكند ، منظره‌اى است وحشتناك كه تمام مردم را براى بازپرسى و محاكمه و پيش از صدور حكم عفو و يا محكوميّت در آن گرد مىآورد . همچنين ، خدا تمامى پيامبرانش را كه در استان‌ها ، مناطق و روستاهاى سرزمين خود [ جهت تبليغ و نشر احكام خود 
  ] پراكنده و توزيع كرده بود ، گرد مىآورد . بديهى است كه روستاها و مناطق الهى غير از روستاها و مناطق ماست .\r\nمناطق خداوند عبارت است از : امّت‌ها ، نژادها و اقوام . آن‌گاه هر امّتى و هر قومى را با پيامبرشان روبه‌رو مىكند و خطاب به پيامبر آن قوم مىگويد : اين گروه به تو چه گفتند ؟ او با اين پرسش مىخواهد حجت را بر بندگانش تمام كند و زمينهء صدور و كيفيت حكم را فراهم سازد . در اين صحنه ، پيامبران پاسخ مىدهند :  لا عِلْمَ لَنا إِنَّكَ أَنْتَ عَلَّامُ الْغُيُوبِ .  كسى كه غيب را بداند ، روشن است كه ظواهر بر او پنهان نيست .\r\nسؤال : پيامبران مىدانند كه چه كسانى رسالت آنان را انكار كردند و با آنها جنگيدند بنابراين ، سخن آنان كه مىگويند :  « لا عِلْمَ لَنا »  چه توجيهى دارد ؟\r\nپاسخ : مقصود پيامبران از اين سخن ، نفى علم به طور كلى نيست ، بلكه منظور آن است كه علم آنان نسبت به علم خدا چيزى نيست ؛ زيرا آنان تنها آنچه را امت‌ها آشكار كردند ، مىدانند ؛ امّا خدا ، هم آنچه را آنها آشكار كردند مىداند و هم آنچه را پنهان كردند .\r\n إِذْ قالَ اللَّهُ يا عِيسَى ابْنَ مَرْيَمَ اذْكُرْ نِعْمَتِي عَلَيْكَ وَ عَلى والِدَتِكَ .  پس از آن‌كه خدا با يك جملهء كوتاه :  « ما ذا أُجِبْتُمْ »  از پيامبران پاسخ مىخواهد ، از ميان آنان اختصاصا عيسى عليه السّلام را به طور مفصل و طولانى مخاطب قرار مىدهد و در اين خطاب نعمت خود را بر او و بر مادرش يادآورى مىكند :\r\n\r\n","description":"","footnote":"","page_name":" 227 ","page_number":227},
  {"content":"\r\n\r\n إِذْ أَيَّدْتُكَ بِرُوحِ الْقُدُسِ .  مقصود از روح القدس جبرئيل است .  تُكَلِّمُ النَّاسَ فِي الْمَهْدِ  در گهواره با مردم سخن بگويى تا مادرت از هرگونه شبهه‌اى مبرّا شود  وَ كَهْلًا ،  يعنى عيسى در گهواره همانند دوران بزرگ‌سالىاش سخن مىگفت .  وَ إِذْ عَلَّمْتُكَ الْكِتابَ  برخى گفته‌اند : مراد از كتاب ، خطّ است ؛ زيرا كتاب از كتابت گرفته شده است .  وَ الْحِكْمَةَ ،  يعنى شريعت .  وَ التَّوْراةَ وَ الْإِنْجِيلَ وَ إِذْ تَخْلُقُ مِنَ الطِّينِ كَهَيْئَةِ الطَّيْرِ بِإِذْنِي فَتَنْفُخُ فِيها فَتَكُونُ طَيْراً بِإِذْنِي وَ تُبْرِئُ الْأَكْمَهَ وَ الْأَبْرَصَ بِإِذْنِي وَ إِذْ تُخْرِجُ الْمَوْتى بِإِذْنِي .  تفسير نظير اين آيه ، در آيهء 49 از سورهء آل عمران قبلا بيان شد .\r\nخداوند واژهء  « بِإِذْنِي »  را چهار بار تكرار كرده است ، تا تأكيد كند كه آفريدن ، زنده كردن و شفا دادن از آن خداوند است ، نه از ديگران . امّا اين‌كه خدا اين كارها را با دست عيسى عليه السّلام آشكار ساخت ، بدان سبب بود كه دليلى باشد بر راستگويى و نبوّت او .\r\n\r\nعيسى و نبوت كودكان\r\nگاهى اين شبهه به نظر مىرسد كه عيسى عليه السّلام پيامبرى كودك بود ؛ زيرا در گهواره ، يعنى در دامن مادرش سخن گفت ؛ چنين تصورى جهل و يا تدليس است ؛ چراكه عيسى عليه السّلام در گهواره بدان جهت سخن گفت كه مادرش را از تهمتى كه به وى مىزدند تبرئه كند نه بدان سبب كه پيامبرى از پيامبران است . وقتى خداوند تكاليف سبك را از عهدهء كودكان ساقط مىكند ، مسلّما آنان را به تكاليف سنگين مكلّف نمىسازد . « ما به تو سخن دشوار را القا خواهيم كرد » . « 1 » وانگهى درحالىكه وى در گهواره است ، چه كسى به سخن او گوش فرا مىدهد و از او اطاعت مىكند ؟ و آيا حجت خدا بر بندگان با يك كودك شيرخوار تمام مىشود ؟ كجاست آن تعاليمى كه عيسى ، درحالىكه پستان مادر را مىمكيد ، آنها را از سوى خداوند به مردم رسانيد ؟\r\nانجيل‌هاى معتبرى كه در ميان نصارا وجود دارد تصريح مىكنند كه عيسى در سى\r\n\r\n\r\n","description":"","footnote":"\r\n( 1 ) . مزمل ( 73 ) آيهء 5 .\r\n","page_name":" 228 ","page_number":228},
  {"content":"\r\n\r\nسالگى به رسالت مبعوث شد . در انجيل لوقا در بخش سوم ، شمارهء 23 آمده است :\r\n« وقتى عيسى [ رسالت خود را 
  ] آغاز كرد ، در حدود سىساله بود » . در شرح‌هاى انجيل‌هاى مقدس كه با انجيل‌هاى چهارگانه در چاپخانهء كاتوليك در سال 1938 چاپ شده ، عينا چنين آمده است : « انجيلى يادآور شده كه وقتى مسيح حيات علنى و بشارت به ملكوت خدا را آغاز كرد ، سىساله بود » . در برخى از كتاب‌هاى مسلمانان نيز مطالبى به چشم مىخورد كه اين ادّعا را تأييد مىكند .\r\nاز همه شگفت‌انگيزتر اين‌كه انجيلهاى نصارا مىگويند : دعوت عيسى عليه السّلام در سى سالگى آغاز شد . آن‌گاه فردى فرصت‌طلب ، منحرف براى تقرّب جستن به شخصيت‌هاى مسيحى ، مىگويد : عيسى عليه السّلام در كودكى و درحالىكه صغير بود پيامبر بود ، برعكس محمّد صلّى اللّه عليه و آله كه پس از چهل سالگى مبعوث گرديد . « 1 » او براى اثبات اين دروغ خود ، چنين استدلال مىكند كه به نصّ قرآن ، عيسى عليه السّلام در گهواره سخن گفت .\r\nگويى او نمىداند كه عيسى براى اين‌كه مادر راستگو و پاكش را تبرئه كند در گهواره سخن گفت ، نه بدان سبب كه رسالت خدا را به بندگانش برساند ، درحالىكه به پستان مادر خود چسبيده است .\r\n وَ إِذْ كَفَفْتُ بَنِي إِسْرائِيلَ عَنْكَ إِذْ جِئْتَهُمْ بِالْبَيِّناتِ فَقالَ الَّذِينَ كَفَرُوا مِنْهُمْ إِنْ هذا إِلَّا سِحْرٌ مُبِينٌ .  در يكى از خطبه‌هاى نهج البلاغه آمده است : « عيسى عليه السّلام سنگ را بالش خود قرار مىداد ، لباس زبر مىپوشيد و خوراك نامرغوب مىخورد . خورشت او گرسنگى ، چراغ شبش ، مهتاب ، سايه‌اش در زمستان مشرق‌ها و مغربها ، ميوه و گل او علف‌هايى بود كه در زمين براى حيوانات مىرويد . او نه همسرى داشت كه مفتونش كند ، نه فرزندى داشت كه محزونش سازد ، نه ثروتى داشت كه توّجه او را به خود جلب كند و نه آزى كه وى را به خوارى كشاند . مركب او پاهايش بود و خدمتگزار او دست‌هايش » .\r\n\r\n\r\n","description":"","footnote":"\r\n( 1 ) . هدف اين نيرنگ‌باز اين است كه عيسى را بر محمّد صلّى اللّه عليه و آله و به صورتى ظريف ، برترى دهد . . . اما آنان كه محمّد را ديدند دانستند كه او كيست . نگ : « حواريان محمّد و حواريان عيسى » در تفسير آيهء بعدى ( 113 ) .\r\n","page_name":" 229 ","page_number":229},
  {"content":"\r\n\r\nباوجوداين ، او از شرّ يهوديان سالم نماند لذا كوشيدند او را بكشند و او را به دروغگويى و جادوگرى متّهم كردند و به مادرش نسبت فحشا دادند تنها بدين سبب كه او سخن حق گفته و آنان را به سوى آن فراخوانده و بدان دستور داده بود . البتّه ، اين گونه برخورد زشت تنها به يهوديان اختصاص ندارد ؛ چراكه بسيارى از مردم با كسى كه آنان را به سوى نيكى ارشاد مىكند و آرزوى هدايت ايشان را دارد به دشمنى برمىخيزند .\r\n وَ إِذْ أَوْحَيْتُ إِلَى الْحَوارِيِّينَ أَنْ آمِنُوا بِي وَ بِرَسُولِي قالُوا آمَنَّا وَ اشْهَدْ بِأَنَّنا مُسْلِمُونَ .  واژهء وحى به چند معنا به كار مىرود ؛ از جملهء آنها الهام است . چنان‌كه در آيات زير مشاهده مىكنيم :\r\n1 .  « وَ أَوْحى رَبُّكَ إِلَى النَّحْلِ أَنِ اتَّخِذِي مِنَ الْجِبالِ بُيُوتاً » .  « 1 »\r\n2 .  « وَ أَوْحَيْنا إِلى أُمِّ مُوسى أَنْ أَرْضِعِيهِ فَإِذا خِفْتِ عَلَيْهِ فَأَلْقِيهِ فِي الْيَمِّ » .  « 2 » و مراد از  « أَوْحَيْتُ إِلَى الْحَوارِيِّينَ »  در آيه مورد بحث نيز همين معناست .\r\nسؤال : چرا خدا تنها نعمت‌هاى خود را كه به عيسى عليه السّلام داده بود ، به وى تذكّر مىدهد و در مورد ديگر پيامبران چنين نمىكند ، درحالىكه بخشش و نعمت‌هاى او بر آنان بىشمار است ؟\r\nپاسخ : خداى سبحان از اين‌جهت با پيامبران به اجمال و با عيسى عليه السّلام به تفصيل سخن گفت كه پيروان عيسى عليه السّلام دربارهء او غلوّ كردند ؛ امّا پيروان ديگر پيامبران ، ادّعاى الوهيت براى آنان نكردند . ازاين‌رو ، خداوند به طور مفصّل عيسى را مورد خطاب قرار داد تا حجّت را بر غلوّكنندگان تمام كرده باشد .\r\n\r\n\r\n","description":"","footnote":"\r\n( 1 ) . نحل ( 16 ) آيهء 68 .\r\n( 2 ) . قصص ( 28 ) آيهء 7 .\r\n","page_name":" 230 ","page_number":230},
  {"content":"\r\n\r\n\r\nمائده آسمانى\r\n\r\n[ سوره المائدة ( 5 ) : آيات 112 تا 115 
  ]\r\nإِذْ قالَ الْحَوارِيُّونَ يا عِيسَى ابْنَ مَرْيَمَ هَلْ يَسْتَطِيعُ رَبُّكَ أَنْ يُنَزِّلَ عَلَيْنا مائِدَةً مِنَ السَّماءِ قالَ اتَّقُوا اللَّهَ إِنْ كُنْتُمْ مُؤْمِنِينَ ( 112 ) قالُوا نُرِيدُ أَنْ نَأْكُلَ مِنْها وَ تَطْمَئِنَّ قُلُوبُنا وَ نَعْلَمَ أَنْ قَدْ صَدَقْتَنا وَ نَكُونَ عَلَيْها مِنَ الشَّاهِدِينَ ( 113 ) قالَ عِيسَى ابْنُ مَرْيَمَ اللَّهُمَّ رَبَّنا أَنْزِلْ عَلَيْنا مائِدَةً مِنَ السَّماءِ تَكُونُ لَنا عِيداً لِأَوَّلِنا وَ آخِرِنا وَ آيَةً مِنْكَ وَ ارْزُقْنا وَ أَنْتَ خَيْرُ الرَّازِقِينَ ( 114 ) قالَ اللَّهُ إِنِّي مُنَزِّلُها عَلَيْكُمْ فَمَنْ يَكْفُرْ بَعْدُ مِنْكُمْ فَإِنِّي أُعَذِّبُهُ عَذاباً لا أُعَذِّبُهُ أَحَداً مِنَ الْعالَمِينَ ( 115 )\r\nو حواريان پرسيدند : اى عيسى بن مريم ! آيا پروردگار تو مىتواند كه براى ما از آسمان مائده‌اى فرستد ؟ گفت : اگر ايمان آورده‌ايد ، از خدا بترسيد . ( 112 )\r\nگفتند : مىخواهيم كه از آن مائده بخوريم تا دل‌هايمان آرام گيرد و بدانيم كه تو به ما راست گفته‌اى و بر آن شهادت دهيم . ( 113 )\r\nعيسى بن مريم گفت : بار خدايا ! اى پروردگار ما ! براى ما مائده‌اى از آسمان بفرست تا ما را و آنان را ، كه بعد از ما مىآيند عيدى و نشانى از تو باشد و ما را روزى ده كه تو بهترين روزىدهندگان هستى . ( 114 )\r\nخدا گفت : من آن مائده را براى شما مىفرستم ؛ ولى هركه از شما از آن پس كافر شود چنان عذابش مىكنم كه هيچ‌يك از مردم جهان را آن‌چنان عذاب نكرده باشم . ( 115 )\r\n\r\n","description":"","footnote":"","page_name":" 231 ","page_number":231},
  {"content":"\r\n\r\n\r\nاعراب\r\n « إِذْ »  در  « إِذْ قالَ »  ظرف و متعلق است به محذوف ، يعنى « اذكر إذ قال » است . مصدر ريخته شده از  « أَنْ يُنَزِّلَ »  مفعول  « يَسْتَطِيعُ »  .  « أَنْ »  در  « أَنْ قَدْ صَدَقْتَنا »  مخفّفهء از ثقيله و اسم آن محذوف ، يعنى « انّه » است .  « لَنا »  در  « لَنا عِيداً »  متعلق به محذوف و حال و  « عِيداً »  خبر  « تَكُونُ »  و جمله در محلّ نصب و صفت براى  « مائِدَةً »  است .  « لِأَوَّلِنا »  بدل از  « لَنا »  .\r\n « أُعَذِّبُهُ »  ، ضمير به  « فَمَنْ يَكْفُرْ »  برمىگردد  « عَذاباً »  مفعول مطلق و به معناى تعذيب است .  « لا أُعَذِّبُهُ » ،  بنابر حذف حرف جر و تقدير آن : « لا أعذب به أحدا » است و بنابراين ، ضمير به « عذاب » برمىگردد .\r\n\r\nتفسير\r\nدر پيرامون مائده [ سفره 
  ] و درخواست‌كنندگان آن ، سخن فراوان گفته‌اند : آيا آنان مؤمن بودند و يا مشكّك ؟ آيا مائده عملا نازل شد و يا نازل نشد ؛ چراكه حواريان ، پس از آن‌كه خدا آنها را با اين سخن خود :  « فَمَنْ يَكْفُرْ بَعْدُ مِنْكُمْ فَإِنِّي أُعَذِّبُهُ عَذاباً لا أُعَذِّبُهُ أَحَداً »  تهديد كرد ، از درخواست مائده صرف‌نظر كردند ؟ و بر فرض نزول آن ، با چه كيفيّتى فرود آمد ؟ انواع و اقسام آن چه بود ؟ وانگهى ، آيا درخواست‌كنندگان مائده ، پس از نزول آن ، به صورت ميمون‌ها و خوك‌ها مسخ شدند يا نه ؛ چراكه برخى از آنها از اين مائده دزديده بودند ؟ و سخنانى از اين قبيل .\r\nاينك به بررسى مفاهيم واژه‌هاى اين آيات چهارگانه و آنچه بدان مربوط مىشود مىپردازيم :\r\nآيهء نخست :\r\n إِذْ قالَ الْحَوارِيُّونَ يا عِيسَى ابْنَ مَرْيَمَ هَلْ يَسْتَطِيعُ رَبُّكَ أَنْ يُنَزِّلَ عَلَيْنا مائِدَةً مِنَ السَّماءِ قالَ اتَّقُوا اللَّهَ إِنْ كُنْتُمْ مُؤْمِنِينَ .  اين آيه بدين نكته اشاره دارد كه حواريان هنگام درخواست مائده از عيسى عليه السّلام ، به وى ايمان نداشتند ؛ زيرا اگر آنان\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nايمان مىداشتند و تسليم او بودند ، نيازى به اين درخواست نداشتند . آنچه اين ادّعا را تأييد مىكند ، اين سخن آنان است :  « هَلْ يَسْتَطِيعُ رَبُّكَ » ؛  زيرا اين جمله نشان مىدهد كه آنان در قدرت خداوند ترديد داشتند ، درحالىكه آيهء پيشين به ايمان حواريان گواهى مىدهد :  « وَ إِذْ أَوْحَيْتُ إِلَى الْحَوارِيِّينَ أَنْ آمِنُوا بِي وَ بِرَسُولِي قالُوا آمَنَّا »  به‌علاوه ، واژهء « الحواريون » خود ، دلالت دارد كه آنان به عيسى عليه السّلام ايمان و اخلاص داشتند .\r\nبنابراين ، چگونه مىتوان ميان دو آيه جمع كرد ؟\r\nبسيارى از مفسّران پاسخ داده‌اند كه اين درخواست حواريان با ايمان آنها تضاد ندارد ؛ زيرا هدف آنان اين بود كه پس از ايمان از طريق عقل و برهان ، از طريق حسّ و عيان نيز ايمان بياورند ؛ به بيانى ديگر ، هدف ، تقويت و تثبيت ايمان بود ، چنان‌كه ابراهيم عليه السّلام مىگويد : « . . .  وَ لكِنْ لِيَطْمَئِنَّ قَلْبِي  . . . » ؛ تا قلبم آرام گيرد . حواريان اين هدف را در آيه دوم آشكار كرده ، آن‌جا كه مىگويند :\r\n « . . . وَ تَطْمَئِنَّ قُلُوبُنا » .  آنان اين سخن را در جواب اين سخن عيسى گفتند :  « اتَّقُوا اللَّهَ إِنْ كُنْتُمْ مُؤْمِنِينَ » .  اما معناى سخن حواريان كه گفتند :  « هَلْ يَسْتَطِيعُ رَبُّكَ »  اين است كه آيا اگر از پروردگارت درخواست كنى كه مائده‌اى براى ما نازل كند ، اجابت خواهد كرد ؟\r\nآيهء دوم :  قالُوا نُرِيدُ أَنْ نَأْكُلَ مِنْها وَ تَطْمَئِنَّ قُلُوبُنا وَ نَعْلَمَ أَنْ قَدْ صَدَقْتَنا وَ نَكُونَ عَلَيْها مِنَ الشَّاهِدِينَ .  حواريان مىخواستند [ از مائده 
  ] بخورند تا ايمان بياورند و يقين پيدا كنند و يا مىخواستند بخورند تا ايمان در دل‌هايشان و نيز چنان‌كه پيش‌تر گفتيم ، آگاهى در انديشه‌هاى آنان نيرومند و پايدار گردد . آن‌گاه به كسانى از قوم خود كه بر سر مائده حضور نداشتند [ اين موضوع را 
  ] اطلاع دهند تا منكران ايمان بياورند و مؤمنان آرامش پيدا كنند ، هرچند از آن نخورده باشند .\r\n\r\nحواريان محمّد و حواريان عيسى\r\nحضرت محمّد صلّى اللّه عليه و آله نيز همانند حضرت عيسى عليه السّلام و هر پيامبر ديگر حواريانى\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nداشت ؛ لكن صحابهء محمّد صلّى اللّه عليه و آله از وى نخواستند در هنگام گرسنگى از طريق آيات و معجزات خود آنها را اطعام كند ؛ چنان‌كه اصحاب عيسى عليه السّلام چنين كردند و به وى گفتند : « مىخواهيم از آن بخوريم » . هم‌چنين اصحاب محمّد صلّى اللّه عليه و آله از وى درخواست نكردند در هنگام ترس ، آنان را امان بدهد ؛ چنان‌كه اصحاب موسى عليه السّلام چنين كردند ، بلكه آنان در يكى از جنگ‌ها از زبان مقداد بن اسود به آن حضرت گفتند : « اى رسول خدا ! چون خدا به تو فرمان داده ، پس ادامه بده و ما به همراه تو هستيم و ما آنچه را بنى اسرائيل به موسى گفتند به تو نمىگوييم : تو و پروردگارت برويد بجنگيد و ما در اين‌جا نشسته‌ايم . لكن ما مىگوييم : تو و پروردگارت برويد بجنگيد و ما نيز همراه شما پيكار خواهيم كرد . سوگند به خداوندى كه تو را به حق برانگيخت ! اگر ما را به « برك الغماد » هم ببرى به همراه تو مىجنگيم تا به آن‌جا برسى . اصحاب پيامبر صلّى اللّه عليه و آله در حالىكه در برابر او به زمين مىافتادند و شهيد مىشدند ، مىگفتند : سوگند به پروردگار كعبه ! كه رستگار شديم . تاريخ در اين باره ، مطالبى دربارهء آنان نوشته كه به افسانه شباهت دارد . عمّارة بن يزيد در جنگ احد آن‌قدر جنگيد كه از شدّت زخم‌ها توان حركت نداشت و چون يقين كرد كه مرگش فرارسيده ، سرش را روى قدم‌هاى پيامبر خدا صلّى اللّه عليه و آله گذارد و آن را بلند نكرد تا زندگى را وداع گفت و سعادتمند گرديد .\r\nسعد بن ربيع در احد بر زمين مىافتد و به يكى از اصحاب مىگويد : به پيامبر خدا صلّى اللّه عليه و آله بگو كه سعد بن ربيع برايت پيام مىفرستد : خداوند بهترين پاداشى را كه يك امت به پيامبرش مىدهد از سوى ما به تو عطا كند . و نيز قومت را از سوى من سلام برسان و به آنان بگو : ابن ربيع به شما مىگويد : شما در پيشگاه خدا عذرى نخواهيد داشت اگر كسى از شما زنده باشد و پيامبرتان تنها بماند .\r\nعمر بن جموح لنگ بود و خواست تا به همراه پيامبر عازم جنگ احد شود .\r\nفرزندانش سعى كردند او را از رفتن به جبهه بازدارند . لذا وى به پيامبر صلّى اللّه عليه و آله شكايت برد و گفت : من اميدوارم كه امشب به بهشت عروج كنم . پيامبر صلّى اللّه عليه و آله به وى اجازه داد . او\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nو چهار فرزندش و نيز برادرزنش همگى به شهادت رسيدند . پس از جنگ ، همسر او به احد آمد و شوهر ، برادر و فرزندانش را روى شترى بار كرد و به سوى مدينه آمد .\r\nوقتى زنان او را ديدند ، از اخبار جنگ از وى پرسيدند . او گفت : امّا پيامبر خدا صلّى اللّه عليه و آله سالم است و ديگر ، تمام مصيبت‌ها آسان مىباشد . زن‌ها پرسيدند : اين جنازه‌ها ، چه كسانى هستند ؟ او گفت : اينان ، فرزندان من ، شوهر من و برادر من هستند كه به افتخار شهادت رسيده‌اند و اينك من آنها را حمل مىكنم تا به خاك بسپارم .\r\nاينها نمونه‌هايى است كه ما آنها را ارائه داديم تا نشان دهد كه ميان حواريان محمّد صلّى اللّه عليه و آله و حواريان ديگر پيامبران ، تفاوت از كجا تا به كجاست . اگر بگوييم : هيچ پيامبرى به طور مطلق ، موفق نشد كه اصحابى همچون اصحاب باوفاى محمّد رسول اللّه صلّى اللّه عليه و آله داشته باشد ، سخنى به گزاف نگفته‌ايم . و رمز اين موفقيت در شخصيت و عظمت رسالت او نهفته است .\r\nآيهء سوم :\r\n قالَ عِيسَى ابْنُ مَرْيَمَ اللَّهُمَّ رَبَّنا أَنْزِلْ عَلَيْنا مائِدَةً مِنَ السَّماءِ تَكُونُ لَنا عِيداً لِأَوَّلِنا وَ آخِرِنا وَ آيَةً مِنْكَ وَ ارْزُقْنا وَ أَنْتَ خَيْرُ الرَّازِقِينَ .  وقتى عيسى عليه السّلام ديد ، حواريان بر نزول مائده پافشارى مىكنند و نيز يقين پيدا كرد كه هدف آنان لجاجت و عاجز ساختن او نيست ، همچون بندهء فرمانبردار و فروتن در برابر مولاى خود ، دست به دعا برداشت و ندا در داد : اى پروردگار ما ! . . . و از تو . . . و تو . . . عيسى عليه السّلام با اين دعاى خود ، خواست هر شبهه‌اى را بر طرف سازد و هر تصورى را مبنى بر اين‌كه در آوردن مائده عيسى دست داشته و اين ، كار خود اوست و نه كار خداى يكتا و يگانه تكذيب كند . مقصود از واژهء آيه ، معجزه و مقصود از كلمهء عيد ، سرور و شادمانى است .\r\nآيهء چهارم :\r\n قالَ اللَّهُ إِنِّي مُنَزِّلُها عَلَيْكُمْ فَمَنْ يَكْفُرْ بَعْدُ مِنْكُمْ فَإِنِّي أُعَذِّبُهُ عَذاباً لا أُعَذِّبُهُ أَحَداً مِنَ الْعالَمِينَ .  خداى سبحان دعاى عيسى عليه السّلام را مستجاب كرد ، تا اعتماد اصحابش به او و ايمان آنها به نبوت او افزايش يابد و نيز درصورتىكه مخالفت كنند ،\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nحجت بر آنها تمام باشد و مستحق آن‌چنان عذابى گردند كه خداوند هيچ منكر و كافر را چنين عذاب نمىكند ؛ چراكه آنان خود پيشنهاد مائده را كردند و آن را خواستند و كسى كه خواسته‌اش برآورده مىشود ، حجّت بر او تمام است و در صورت مخالفت هيچ عذرى از او پذيرفته نخواهد بود .\r\n\r\n","description":"","footnote":"","page_name":" 236 ","page_number":236},
  {"content":"\r\n\r\n\r\nعيسى و مردم\r\n\r\n[ سوره المائدة ( 5 ) : آيات 116 تا 118 
  ]\r\nوَ إِذْ قالَ اللَّهُ يا عِيسَى ابْنَ مَرْيَمَ أَ أَنْتَ قُلْتَ لِلنَّاسِ اتَّخِذُونِي وَ أُمِّي إِلهَيْنِ مِنْ دُونِ اللَّهِ قالَ سُبْحانَكَ ما يَكُونُ لِي أَنْ أَقُولَ ما لَيْسَ لِي بِحَقٍّ إِنْ كُنْتُ قُلْتُهُ فَقَدْ عَلِمْتَهُ تَعْلَمُ ما فِي نَفْسِي وَ لا أَعْلَمُ ما فِي نَفْسِكَ إِنَّكَ أَنْتَ عَلاَّمُ الْغُيُوبِ ( 116 ) ما قُلْتُ لَهُمْ إِلاَّ ما أَمَرْتَنِي بِهِ أَنِ اعْبُدُوا اللَّهَ رَبِّي وَ رَبَّكُمْ وَ كُنْتُ عَلَيْهِمْ شَهِيداً ما دُمْتُ فِيهِمْ فَلَمَّا تَوَفَّيْتَنِي كُنْتَ أَنْتَ الرَّقِيبَ عَلَيْهِمْ وَ أَنْتَ عَلى كُلِّ شَيْءٍ شَهِيدٌ ( 117 ) إِنْ تُعَذِّبْهُمْ فَإِنَّهُمْ عِبادُكَ وَ إِنْ تَغْفِرْ لَهُمْ فَإِنَّكَ أَنْتَ الْعَزِيزُ الْحَكِيمُ ( 118 )\r\nو آن‌گاه كه خدا به عيسى بن مريم گفت : آيا تو به مردم گفتى كه مرا و مادرم را سواى اللّه به خدايى گيريد ؟ گفت : به پاكى ياد مىكنم تو را . نسزد مرا كه چيزى گويم كه نه شايستهء آن باشم . اگر من چنين گفته بودم تو خود مىدانستى ؛ زيرا به آنچه در ضمير من مىگذرد دانايى و من از آنچه در ذات تو است بىخبرم . زيرا تو داناترين كسان به غيب هستى . ( 116 )\r\nمن به آنان جز آنچه تو فرمان داده بودى نگفتم . گفتم كه ، اللّه پروردگار مرا و پروردگار خود را بپرستيد . و من تا در ميانشان بودم مراقب و گواهشان بودم و چون مرا ميرانيدى تو خود مراقب آنها بودى . و تو بر هر چيزى آگاهى . ( 117 )\r\nاگر آنان را عذاب كنى بندگان تو هستند و اگر آنان را بيامرزى تو پيروزمند و حكيمى . ( 118 )\r\n\r\n","description":"","footnote":"","page_name":" 237 ","page_number":237},
  {"content":"\r\n\r\n\r\nواژگان\r\nالنّفس : به چند معنى به كار مىرود : الف ) به معناى چيزى كه زندگى انسان و حيوان به وسيلهء آن است ؛ يعنى همان چيزى كه مقصود خداوند در اين آيه است :  « كُلُّ نَفْسٍ ذائِقَةُ الْمَوْتِ »  ب ) ذات چيزى مثل اين جمله : « اين همان خودش مىباشد » . ج ) غيب ، چنان كه مىگويى : « أنا أعلم نفس فلان » ؛ يعنى غيب او را مىدانم ، و همين معنا از واژهء  « نَفْسٍ »  در آيهء مورد بحث ، مراد است ؛ يعنى تو مىدانى آنچه را من در ضمير خود پنهان مىكنم و من آن علومى را كه تو پنهان مىكنى نمىدانم .\r\n\r\nاعراب\r\n « اتَّخِذُونِي »  به دو مفعول متعدى مىشود ؛ چرا كه به معناى « صيّرونى » است . مفعول اوّل آن ياء متكلم و مفعول دوم  « إِلهَيْنِ »  است .  « أُمِّي »  مفعول معه .  « مِنْ دُونِ اللَّهِ »  متعلّق به محذوف است و صفت براى  « إِلهَيْنِ »  . صاحب مجمع البيان گفته است : من در اين‌جا زايد است ؛ لكن اين سخن درست نيست ؛ زيرا من‌بعد از نفى زايد واقع مىشود و در اين‌جا نفى وجود ندارد . مصدر ريخته شده از  « أَنْ أَقُولَ »  اسم  « يَكُونُ »  است و  « لِي »  متعلق به محذوف ، خبر براى  « يَكُونُ »  .  « بِحَقٍّ »  ، باء زايد و « حق » خبر  « لَيْسَ »  و اسم آن ضمير مستترى است كه به  « ما »  برمىگردد . مصدر ريخته شده از  « أَنِ اعْبُدُوا اللَّهَ »  بدل از ضمير  « بِهِ »  است . جايز نيست كه  « أَنِ »  در اين‌جا مفسّره باشد ؛ زيرا حروف قول آشكارا آمده است .  « أَنْتَ »  ضمير فصل و محلّى از اعراب ندارد .\r\n\r\nتفسير\r\n وَ إِذْ قالَ اللَّهُ يا عِيسَى ابْنَ مَرْيَمَ أَ أَنْتَ قُلْتَ لِلنَّاسِ اتَّخِذُونِي وَ أُمِّي إِلهَيْنِ مِنْ دُونِ اللَّهِ .  خداى سبحان با اين سؤال ، خود عيسى را قصد نكرده ؛ زيرا او مىداند كه عيسى\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nبه مردم چه گفته است ، بلكه خواسته عليه كسانى كه چنين ادّعاى كفرآميز را براى عيسى و مادرش مىكنند اقامهء حجّت كند .\r\n قالَ سُبْحانَكَ .  خدايا تو از داشتن شريك پاكى .  ما يَكُونُ لِي أَنْ أَقُولَ ما لَيْسَ لِي بِحَقٍّ .  چراكه او پيامبر است و پيامبر معصوم از لغزش است و اساسا بدان منظور مبعوث گرديده كه با شرك مبارزه كند و ديگران را به سوى توحيد فراخواند .\r\nبنابراين ، چگونه وى براى خود ، ادّعاى الوهيت كند و مردم را به پرستش خودش فرا خواند ! ؟\r\n إِنْ كُنْتُ قُلْتُهُ فَقَدْ عَلِمْتَهُ تَعْلَمُ ما فِي نَفْسِي وَ لا أَعْلَمُ ما فِي نَفْسِكَ إِنَّكَ أَنْتَ عَلَّامُ الْغُيُوبِ .  عيسى عليه السّلام براى اثبات بيگناهى خود ، به علم خداوند استدلال كرده و گواهى او بسنده است .\r\n ما قُلْتُ لَهُمْ إِلَّا ما أَمَرْتَنِي بِهِ أَنِ اعْبُدُوا اللَّهَ رَبِّي وَ رَبَّكُمْ وَ كُنْتُ عَلَيْهِمْ شَهِيداً ما دُمْتُ فِيهِمْ فَلَمَّا تَوَفَّيْتَنِي كُنْتَ أَنْتَ الرَّقِيبَ عَلَيْهِمْ .  در انجيل متى بخش چهارم ، عينا چنين آمده است : « در آن هنگام ، عيسى از روح خدا بودن بيرون شد و به صورت مخلوق درآمد ، تا از سوى ابليس مورد آزمايش قرار گيرد . از اين‌رو ، چهل روز و چهل شب روزه گرفت و سرانجام گرسنه شد . شيطان به او نزديك گرديد و گفت : اگر تو خدا هستى ، دستور بده تا اين سنگ به نان تبديل شود . عيسى در پاسخ گفت : مقدّر شده است كه تنها نان موجب زندگى انسان نيست ، بلكه هر كلمه‌اى كه از دهان خدا خارج شود او را زنده نگه مىدارد . در اين هنگام شيطان او را گرفت و به شهر مقدس [ بيت المقدس 
  ] برد و او را بر بال هيكل [ سليمان 
  ] سوار كرد و گفت : اگر تو پسر خدا هستى خود را پايين انداز ؛ زيرا مقدر شده است كه خدا به فرشتگان خود درباره‌ات سفارش مىكند و آنها تو را بر دستان خود برمىدارند تا پايت به سنگ نخورد . عيسى به وى گفت : همچنين مقدر شده است كه پروردگارت را آزمايش نكنى . شيطان نيز او را بر بالاى كوه بسيار بلندى برد و تمام نقاط جهان و عظمت آن را به وى نشان داد و گفت : اگر مرا سجده كنى تمام اينها را به تو مىبخشم . در اين هنگام\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nعيسى به او گفت : برو اى شيطان ! » .\r\n[ در اين‌جا بايد پرسش‌هاى زير را مطرح كرد : 
  ] آيا خدا روزه مىگيرد ؟ براى كه روزه مىگيرد ؟ آيا او گرسنه مىشود ، در حالى كه خود روزىدهنده است ؟ چگونه شيطان او را مورد آزمايش قرار مىدهد ، حال آن‌كه او علّام الغيوب است ؟ شيطان چگونه توانست عيسى را از يك كوه به كوهى ديگر حمل كند ، در حالى كه او آفرينندهء شيطان و آفرينندهء تمام جهان است ؟\r\n إِنْ تُعَذِّبْهُمْ فَإِنَّهُمْ عِبادُكَ وَ إِنْ تَغْفِرْ لَهُمْ فَإِنَّكَ أَنْتَ الْعَزِيزُ الْحَكِيمُ .  در برخى از تفاسير آمده است كه سخن عيسى عليه السّلام با خداى بزرگ :  « إِنْ تُعَذِّبْهُمْ فَإِنَّهُمْ عِبادُكَ »  ، بدين نكته اشاره دارد كه وى با كمال ادب و اميدوارى از خدا براى آنان طلب آمرزش كرد ؛ زيرا جملهء  « فَإِنَّهُمْ عِبادُكَ »  كاملا اين مطلب را در بر دارد ، چنان‌كه به كسى كه در مورد فرزندش سخت‌دلى نشان دهد ، مىگويى : او فرزندت مىباشد ؛ يعنى او را ببخش .\r\nلكن يكى از بزرگان اين نظريه را قبول ندارد ، بلكه مىگويد : « مقصود از سخن عيسى آن است كه خدايا ! آنان را از طريق تو به بيامرز » .\r\nدر پاسخ اين گوينده بايد گفت : آمرزش با توبه نياز به وساطت و شفاعت ندارد ؛ زيرا خدا آن را در مورد هر توبه‌كننده‌اى براى خود واجب كرده است . وانگهى ، چه مانعى وجود دارد كه عيسى و محمّد از خداوند براى بندگان او طلب آمرزش كنند ، در حالىكه ابراهيم پيش از آن دو براى گنهكاران طلب آمرزش كرد :  « فَمَنْ تَبِعَنِي فَإِنَّهُ مِنِّي وَ مَنْ عَصانِي فَإِنَّكَ غَفُورٌ رَحِيمٌ »  « 1 » . به‌علاوه آمرزيدن گناهكار در هر حالتى نيكو است :\r\n « أَ هُمْ يَقْسِمُونَ رَحْمَتَ رَبِّكَ »  « 2 » .\r\n\r\n\r\n","description":"","footnote":"\r\n( 1 ) . ابراهيم ( 14 ) آيهء 36 .\r\n( 2 ) . زخرف ( 43 ) آيهء 32 .\r\n","page_name":" 240 ","page_number":240},
  {"content":"\r\n\r\n\r\nراستگويى\r\n\r\n[ سوره المائدة ( 5 ) : آيات 119 تا 120 
  ]\r\nقالَ اللَّهُ هذا يَوْمُ يَنْفَعُ الصَّادِقِينَ صِدْقُهُمْ لَهُمْ جَنَّاتٌ تَجْرِي مِنْ تَحْتِهَا الْأَنْهارُ خالِدِينَ فِيها أَبَداً رَضِيَ اللَّهُ عَنْهُمْ وَ رَضُوا عَنْهُ ذلِكَ الْفَوْزُ الْعَظِيمُ ( 119 ) لِلَّهِ مُلْكُ السَّماواتِ وَ الْأَرْضِ وَ ما فِيهِنَّ وَ هُوَ عَلى كُلِّ شَيْءٍ قَدِيرٌ ( 120 )\r\nخدا گفت : اين روزى است كه راستگويان را راستى گفتارشان سود دهد . از آن آنهاست بهشت‌هايى كه در آن نهرها جارى است . همواره در آن جاويدان خواهند بود . خدا از آنان خشنود است و آنان نيز از خدا خشنودند . و اين كاميابى بزرگى است . ( 119 )\r\nاز آن خداست فرمانروايى آسمان‌ها و زمين و آنچه ميان آنهاست و او بر هر كارى تواناست . ( 120 )\r\n\r\nاعراب\r\n « هذا »  مبتدا و  « يَوْمُ »  خبر و جمله مفعول  « قالَ »  است . جملهء  « يَنْفَعُ »  مجرور به اضافه  « يَوْمُ »  . همچنين جايز است كه « يوم » منصوب خوانده شود ، بنابراين كه ظرف و متعلّق به محذوف باشد و آن محذوف خبر  « هذا »  و تقدير آن : « هذا واقع يوم ينفع » است .\r\n\r\nتفسير\r\n قالَ اللَّهُ هذا يَوْمُ يَنْفَعُ الصَّادِقِينَ صِدْقُهُمْ لَهُمْ جَنَّاتٌ تَجْرِي مِنْ تَحْتِهَا الْأَنْهارُ \r\n\r\n","description":"","footnote":"","page_name":" 241 ","page_number":241},
  {"content":"\r\n\r\n خالِدِينَ فِيها أَبَداً .  خداوند پس از آن‌كه سخن عيسى را حكايت مىكند كه او به قومش گفت :  « اعْبُدُوا اللَّهَ رَبِّي وَ رَبَّكُمْ »  ، به طور كلّى تمام راستگويان را به نيكى وصف مىكند و بيان مىدارد كه هر كس در اين جهان راست بگويد ، در جهان ديگر سود خواهد برد و پاداش او بهشت‌هايى است كه در آنها نهرها جارى است . اين سخن خداوند ، يك نوع گواهى از سوى او بر درستى گفتار و كردارهاى عيسى عليه السّلام محسوب مىشود و نيز بر اين‌كه وى رسالت پروردگارش را به طور كامل انجام داده و هر كس كه كافر و مشرك شود ، تنها خودش مسئول خواهد بود .\r\n رَضِيَ اللَّهُ عَنْهُمْ وَ رَضُوا عَنْهُ ذلِكَ الْفَوْزُ الْعَظِيمُ .  خشنودى خدا از بندهء خود ، بدين‌معناست كه بهشت ، نعمت و مقام ارجمند به وى مىدهد . خشنودى بنده از خدا بدين معناست كه او از هر نعمتى كه خدا به وى عطا كند خوشحال است . رازى مىگويد : « در خشنودى خداوند اسرار شگفت‌آورى است كه قلم‌ها از نوشتن آن ناتوانند . خدا ما را از جملهء شايستگان آن قرار دهد » . آرى ، هيچ‌كس اهل آن نخواهد بود ، مگر پس از اين‌كه بهاى آن را بپردازد و بهاى آن هم اين است كه شعار خريدار در هر چيزى ، « لا إله الّا اللّه » باشد ؛ يعنى حتّى اگر بدنش با قيچى پاره‌پاره و با ارّه تكّه‌تكّه شود ، خشم خدا را فراهم نكند . چنان‌كه سرور دو جهان عرض مىكند : « اگر تو بر من خشم نكنى باكى ندارم » . و نيز همان‌گونه كه فرزند او ، حسين شهيد عليه السّلام مىگويد :\r\n« خشنودى خدا ، خشنودى ما اهل بيت است . بر بلاى او صبر مىكنيم و همو پاداش صابران را به ما مىدهد » .\r\n لِلَّهِ مُلْكُ السَّماواتِ وَ الْأَرْضِ وَ ما فِيهِنَّ وَ هُوَ عَلى كُلِّ شَيْءٍ قَدِيرٌ .  كسى كه چنين توانى و چنين ملكى داشته باشد به هر كس كه از او خشنود باشد ، بدون حساب مىبخشد .\r\n\r\n","description":"","footnote":"","page_name":" 242 ","page_number":242},
  {"content":"\r\n\r\n\r\nسورهء انعام\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nجز چند آيه ، 165 آيه از اين سوره مكّى است .\r\n\r\n","description":"","footnote":"","page_name":" 244 ","page_number":244},
  {"content":"\r\n\r\n\r\nآفرينش آسمان‌ها و زمين\r\nبسم اللّه الرّحمن الرحيم\r\n\r\n[ سوره الأنعام ( 6 ) : آيات 1 تا 3 
  ]\r\nبِسْمِ اللَّهِ الرَّحْمنِ الرَّحِيمِ\r\nالْحَمْدُ لِلَّهِ الَّذِي خَلَقَ السَّماواتِ وَ الْأَرْضَ وَ جَعَلَ الظُّلُماتِ وَ النُّورَ ثُمَّ الَّذِينَ كَفَرُوا بِرَبِّهِمْ يَعْدِلُونَ ( 1 ) هُوَ الَّذِي خَلَقَكُمْ مِنْ طِينٍ ثُمَّ قَضى أَجَلاً وَ أَجَلٌ مُسَمًّى عِنْدَهُ ثُمَّ أَنْتُمْ تَمْتَرُونَ ( 2 ) وَ هُوَ اللَّهُ فِي السَّماواتِ وَ فِي الْأَرْضِ يَعْلَمُ سِرَّكُمْ وَ جَهْرَكُمْ وَ يَعْلَمُ ما تَكْسِبُونَ ( 3 )\r\nستايش از آن خداوندى است كه آسمان‌ها و زمين را بيافريد و تاريكىها و روشنايى را پديدار كرد . با اين همه ، كافران با پروردگار خويش ديگرى را برابر مىدارند . ( 1 )\r\nاوست كه شما را از گل بيافريد و عمرى مقرر كرد ، و مدّتى در نزد او معين . با اين همه شما ترديد مىورزيد . ( 2 )\r\nدر آسمان‌ها و زمين ، اوست كه خداوند است . نهان و آشكارتان را مىداند و از كردارتان آگاه است . ( 3 )\r\n\r\nواژگان\r\nالعدل : معانى متعدّدى دارد كه با اختلاف مورد تفاوت پيدا مىكند . چنان‌كه مىگويى : « عدل القاضى ؛ به محكوم عليه ستم نكرد » . يا مىگويى : « عدلت الشّيء فاعتدل ؛ او را راست كردم پس راست شد » . يا مىگويى : « عدلت عنه ؛ از آن اعراض\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nكردم » . « عدلت به غيره ؛ آن را برابر با فلان چيز قرار دادم » . در جملهء   « بِرَبِّهِمْ يَعْدِلُونَ » ،   همين معناى اخير مراد است .\r\nالأجل : وقت معيّن .\r\nقضاء الأجل : پايان مدّت .\r\nالمرية و الامتراء : ترديد و شك .\r\n\r\nاعراب\r\n « خَلَقَكُمْ مِنْ طِينٍ »  به حذف مضاف و به معناى « خلق أصلكم » است .  « أَجَلٌ »  مبتدا و  « مُسَمًّى »  صفت آن است و  « عِنْدَهُ »  متعلق به محذوف خبر مبتدا .  « هُوَ »  مبتداى اوّل و  « اللَّهُ »  مبتداى دوم . جملهء  « يَعْلَمُ »  خبر مبتداى دوم و اين جمله ، خبر مبتداى اوّل .  « فِي السَّماواتِ وَ فِي الْأَرْضِ »  متعلق به  « يَعْلَمُ »  .\r\n\r\nتفسير\r\n  الْحَمْدُ لِلَّهِ الَّذِي خَلَقَ السَّماواتِ وَ الْأَرْضَ وَ جَعَلَ الظُّلُماتِ وَ النُّورَ .   اين آيات سه‌گانه از آيات هستى است كه بر يگانگى و عظمت خداوند دلالت دارد . آيهء اوّل به آفرينش آسمان‌ها و زمين و تاريكىها و روشنايى اشاره دارد ، آيهء دوم به آفرينش انسان و زنده شدن وى پس از مرگ و آيهء سوم به علم خدا و احاطهء او بر همه چيز .\r\nحمد به معناى ثنا گفتن است و مقصود از جملهء   « الْحَمْدُ لِلَّهِ »   تعليم و آموزش است ؛ يعنى اى بندگانم ! بگوييد :   « الْحَمْدُ لِلَّهِ » .   ثناى خدا درهرحال حتّى در هنگام گرفتارى خوب است ؛ زيرا او شايستهء تقديس و تعظيم مىباشد . اگر مصيبتى به تو رسد و بگويى :   « الْحَمْدُ لِلَّهِ » .   با اين جمله ، صبرت را در برابر گرفتارىها و نيز ايمان استوارت را ، كه هيچ‌چيزى آن را متزلزل نمىكند ، نشان دادى . حمد خدا در هنگام آسايش و بر طرف شدن گرفتارى نيكوتر و بهتر است ؛ چرا كه شكر خدا در برابر نعمت اوست .\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nخداى سبحان ، خود را آفرينندهء آسمان‌ها و زمين و نيز آفرينندهء تاريكىها و روشنايى وصف كرده است ، تا خردها را متوجه سازد كه در آفرينش و الوهيّت ، كسى با او شريك نيست . بنابراين ، تنها او ، سزاوار ستايش و اخلاص بندگان خود در عبوديّت است .   ثُمَّ الَّذِينَ كَفَرُوا بِرَبِّهِمْ يَعْدِلُونَ .   جاى شگفت است كه اين جهان شگفت‌انگيز با زمين و آسمانش و اين همه دلايل روشن و براهين قاطع ، نتوانست آن پردهء تاريكى را پاره كند كه خرد و قلب انسان مشرك را پوشانده و او را به حق كور ساخته و براى او چنين وانمود كرده است كه كسى ديگر نيز در استحقاق ستايش و پرستش با اللّه برابر است !\r\n هُوَ الَّذِي خَلَقَكُمْ مِنْ طِينٍ .  او اصل شما ، يعنى آدم را آفريد و آدم از خاك و آب است و يا اين‌كه او مادّهء هر فردى از انسان را از گل آفريد ؛ چراكه انسان از گوشت و خون است و آن دو از گياه مىباشند و گوشت حيوان نيز از گياه به وجود مىآيد و گياه از گل .  ثُمَّ قَضى أَجَلًا وَ أَجَلٌ مُسَمًّى عِنْدَهُ .  واژهء قضا معانى زيادى دارد :\r\n1 . حكم و امر كردن :  « وَ قَضى رَبُّكَ أَلَّا تَعْبُدُوا إِلَّا إِيَّاهُ »  ( امر كرد پروردگارت ) .\r\n2 . خبر دادن و ابلاغ كردن :  « وَ قَضَيْنا إِلى بَنِي إِسْرائِيلَ »  ( خبر داديم ) .\r\n3 . حتمى بودن چيزى كه راه فرارى از آن نباشد :  « وَ إِذا قَضى أَمْراً فَإِنَّما يَقُولُ لَهُ كُنْ فَيَكُونُ » .  در اين‌جا ، معناى اخير مراد است .\r\nخداى سبحان براى هر فردى دو مدّت قرار داده است : اوّل ، پايان مدّت زندگى و رسيدن مرگ كه با فرارسيدن اين مرحله ، معلوم مىشود كه شخص چه‌قدر زندگى كرده است . دوم ، مدتى كه وى را بار ديگر ، پس از مرگ زنده مىكند و اين مدّت را تنها خدا مىداند و هيچ‌كس از آفريده‌هاى او از آن آگاهى ندارد . چنان‌كه واژهء  « عِنْدَهُ »  نيز به اين موضوع دلالت دارد .  ثُمَّ أَنْتُمْ تَمْتَرُونَ ؛  آن‌گاه شما شك مىكنيد . مفهوم جمله اين است كه ، آيا پس از آن‌كه بر توانايى خدا در آفرينش بزرگ ، كه جهان هستى باشد و آفرينش كوچك ، كه آفرينش انسان و مرگ و برانگيخته‌شدنش باشد ، دليل اقامه شد ،\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nباز هم شما در وجود خدا و يگانگى و عظمت او شك مىكنيد ؟ بهترين تفسير دربارهء اين جمله ، سخن [ امام 
  ] على امير المؤمنين عليه السّلام است : « در شگفتم از كسى كه دربارهء خدا شك مىكند ، درحالىكه آفرينش خدا را مىبيند و در شگفتم از كسى كه مرگ را فراموش مىكند ، درحالىكه مرگ را مىبيند . و در شگفتم از كسى كه آفرينش آخر را انكار مىكند ، درحالىكه آفرينش اوّل را مىبيند » .\r\n وَ هُوَ اللَّهُ فِي السَّماواتِ وَ فِي الْأَرْضِ يَعْلَمُ سِرَّكُمْ وَ جَهْرَكُمْ وَ يَعْلَمُ ما تَكْسِبُونَ .  خدا در آيهء نخست يادآور مىشود كه او آفرينندهء آسمان‌ها و زمين است و نتيجهء حتمى اين سخن آن است كه او در آسمان‌ها و زمين وجود دارد و معناى وجود خدا ، همان وجود آثار اوست . در آيهء دوم بيان مىكند كه او آفرينندهء انسان ، ميراننده و نيز دوباره زنده كنندهء اوست . لازمهء اين مطلب آن است كه خدا از آشكار و پنهان انسان ، ايمان و كفر ، اخلاص و نفاق و سخنان و كردارهاى نيك و بد او آگاه است .\r\n\r\n","description":"","footnote":"","page_name":" 248 ","page_number":248},
  {"content":"\r\n\r\n\r\nانكار آيات خدا\r\n\r\n[ سوره الأنعام ( 6 ) : آيات 4 تا 6 
  ]\r\nوَ ما تَأْتِيهِمْ مِنْ آيَةٍ مِنْ آياتِ رَبِّهِمْ إِلاَّ كانُوا عَنْها مُعْرِضِينَ ( 4 ) فَقَدْ كَذَّبُوا بِالْحَقِّ لَمَّا جاءَهُمْ فَسَوْفَ يَأْتِيهِمْ أَنْباءُ ما كانُوا بِهِ يَسْتَهْزِؤُنَ ( 5 ) أَ لَمْ يَرَوْا كَمْ أَهْلَكْنا مِنْ قَبْلِهِمْ مِنْ قَرْنٍ مَكَّنَّاهُمْ فِي الْأَرْضِ ما لَمْ نُمَكِّنْ لَكُمْ وَ أَرْسَلْنَا السَّماءَ عَلَيْهِمْ مِدْراراً وَ جَعَلْنَا الْأَنْهارَ تَجْرِي مِنْ تَحْتِهِمْ فَأَهْلَكْناهُمْ بِذُنُوبِهِمْ وَ أَنْشَأْنا مِنْ بَعْدِهِمْ قَرْناً آخَرِينَ ( 6 )\r\nهيچ آيه‌اى از آيات پروردگارشان برايشان نازل نشد ، جز آن‌كه از آن روىگردان شدند . ( 4 )\r\nچون سخن حق بر آنها عرضه شد ، تكذيبش كردند . پس به‌زودى ، خبر چيزهايى كه به ريشخندشان مىگرفتند به آنها خواهد رسيد . ( 5 )\r\nآيا نديده‌اند كه پيش از آنها چه مردمى را هلاك كرده‌ايم ؟ مردمى كه در زمين مكانتشان داده بوديم ، آن‌چنان مكانتى كه به شما نداده‌ايم . و بر ايشان از آسمان باران‌هاى پىدرپى فرستاديم و رودها از زير پايشان روان ساختيم . آن‌گاه به كيفر گناهانشان هلاكشان كرديم و پس از آنها مردمى ديگر پديد آورديم . ( 6 )\r\n\r\nواژگان\r\nقرن : در تفسير رازى آمده است : « برخى گفته‌اند : قرن ، شصت سال است . ديگران\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nگفته‌اند : هفتاد سال است . طايفه‌اى گفته‌اند : هشتاد سال است . قول نزديك به صواب آن است كه قرن زمان خاصّى نيست كه در آن زياد و يا نقصان روى ندهد ، بلكه مراد اهل هر دوره و عصرى است كه هرگاه بسيارى از آنان از بين بروند گفته مىشود : قرن سپرى شد . دليل بر اثبات اين نظر ، سخن پيامبر اكرم صلّى اللّه عليه و آله است كه فرمود : « بهترين قرن‌ها قرن من است » .\r\nالتمكين : مراد تمكّنى است كه شخص بر تصرّف در يك چيز پيدا مىكند .\r\nأرسلنا السّماء : مراد از سماء باران است ، به‌اين‌جهت كه باران از آسمان فرود مىآيد .\r\nمدرار : پىدرپى ، فراوان .\r\n\r\nاعراب\r\n « مِنْ »  در  « مِنْ آيَةٍ »  زايد و  « آيَةٍ »  فاعل .  « مِنْ آياتِ »  متعلّق به محذوف و صفت براى  « آيَةٍ »  .  « كَمْ »  براى استفهام و محلّ آن منصوب است با  « أَهْلَكْنا »  و  « مِنْ قَبْلِهِمْ »  بيان براى آن . جملهء  « مَكَّنَّاهُمْ »  در محلّ جر ، صفت براى  « قَرْنٍ »  كه به معناى گروه است .\r\n « مِدْراراً »  حال از  « السَّماءَ »  است .\r\n\r\nتفسير\r\nاصول عقيده سه چيز است : توحيد ، نبوت و معاد . آيات سه‌گانهء سابق ، توحيد و دلايل آن را بيان كرد . اين آيات به بيان نبوت و وضعيت كسانى كه آن را تكذيب مىكنند مىپردازد .\r\n وَ ما تَأْتِيهِمْ مِنْ آيَةٍ مِنْ آياتِ رَبِّهِمْ إِلَّا كانُوا عَنْها مُعْرِضِينَ .  مراد از آيه در اين‌جا حجّت قاطع بر اثبات وجود خدا و يگانگى او و نيز بر اثبات معاد و نبوّت است .\r\nمعناى آيه اين است كه كافران ، دليل حق را قبول نمىكنند و بدون آن‌كه بدان بنگرند از آن روى برمىتابند . اگر آنها طالب حق مىبودند ، به دليل آن مىنگريستند ، با دقت\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nدربارهء آن مىانديشيدند و به نتيجهء آن عمل مىكردند . امّا انكار كردن و روى برتافتن پيش از نگرش و تحقيق ، يك نوع دشمنى و زورگويى است .\r\n\r\nديكتاتورى هم در زمين و هم در آسمان ممنوع\r\nمفسّران در اين‌كه مراد از آيه‌اى كه مورد اعراض و تكذيب كافران قرار گرفت كدام است اختلاف دارند : آيا مراد قرآن است ، يا ساير معجزات پيامبر خدا صلّى اللّه عليه و آله و يا تمام معجزات او ؟ اين‌جانب در هنگام بررسى اين اختلاف به يك نكته توجه پيدا كردم و آن اين‌كه آيهء مورد نظر ، كه ما درصدد تفسير آن هستيم و نيز آيات شبيه آن‌كه در قرآن كريم به چشم مىخورد ، معنايى را دربر دارد كه به مراتب مهم‌تر از چيزى است كه مفسّران به شرح و بيان آن پرداخته‌اند ؛ زيرا اين آيات دلالت دارد كه اسلام بر آزادى انديشه و رأى استوار است و اسلام به هيچ‌كس - هركه باشد - اجازه نمىدهد كه از ديگران بخواهد كوركورانه و بدون دليل در برابر نظريات او تسليم و بدان‌ها معتقد گردند . حتّى آفريدگار جهان هستى بندگان خود را مجبور نمىكند كه بدون دليل به او ، كتاب‌ها و پيامبرانش ايمان بياورند . ازاين‌رو ، بر اثبات آنچه مىگويد و مردم را به سوى آن فرا مىخواند ، دليل اقامه مىكند و از هر خردمندى مىخواهد كه دربارهء آن با دقت كامل بينديشد و بدان بنگرد . كار خدا در اين خصوص درست مانند كار هر عالم منصفى است هرچند نبايد ميان آفريدگار و آفريده ، تشبيه و قياس صورت بگيرد و خداوند بسيار بزرگ‌تر از اين نوع مقايسه‌هاست .\r\nخداوند مىگويد : « آيا با خود نمىانديشند كه خدا آسمان‌ها و زمين و هرچه را ميان آنهاست جز به حق نيافريده است . . . » . « 1 » و نيز مىگويد : « آيا به اين آسمان بر فراز سرشان نظر نمىكنند كه چگونه آن را بنا كرده‌ايم و آراسته‌ايم و هيچ شكافى در آن\r\n\r\n\r\n","description":"","footnote":"\r\n( 1 ) . روم ( 30 ) آيهء 8 .\r\n","page_name":" 251 ","page_number":251},
  {"content":"\r\n\r\nنيست » . « 1 » همچنين مىگويد : « . . . آيات را بر مردمى كه مىانديشند اين‌چنين تفصيل مىدهيم » . « 2 »\r\nاين آيات و امثال آنها نشان مىدهند كه خداوند بر دعوت به حق دلايل و برهان‌ها اقامه مىكند و از مردم مىخواهد كه دربارهء آنها بينديشند و اگر كسى نخواهد جز به خواستهء خود ايمان بياورد ، تنها خود مسئول كفر و انكارش خواهد بود .\r\n فَقَدْ كَذَّبُوا بِالْحَقِّ لَمَّا جاءَهُمْ فَسَوْفَ يَأْتِيهِمْ أَنْباءُ ما كانُوا بِهِ يَسْتَهْزِؤُنَ .  گاهى انسان حق را ناديده مىگيرد و بدان اهميّت نمىدهد و ايمان هم نمىآورد ؛ لكن نه آن را تأييد مىكند و نه با آن مىجنگد ؛ چنان‌كه شخص بىتوجه و لاابالى معمولا اين گونه است . گاهى انسان در برابر حق موضع مىگيرد و آن را تكذيب مىكند كه دراين صورت ، اگر از روى آگاهى تكذيب كند ، فردى زورگو و بىمنطق است و اگر ، هم تكذيب كند و هم ريشخند ، محارب با حق خواهد بود و گناه اوّلى سبك‌تر از گناه دومى است ؛ زيرا او همانند كسى است كه از قرعه زدن خوددارى كند . گناه شخص دوم از سوم سبك‌تر است ؛ زيرا دومى با تكذيب‌كنندگان هم‌صدا شده است ؛ امّا سومى ، هم حق را تكذيب كرده و هم بر ضدّ آن فعاليت نموده است . و همين سومى است كه خداوند او را به عذاب تهديد مىكند و اين‌كه وى به زودى كيفر دشمنى و ريشخندش را خواهد ديد .\r\n أَ لَمْ يَرَوْا كَمْ أَهْلَكْنا مِنْ قَبْلِهِمْ مِنْ قَرْنٍ مَكَّنَّاهُمْ فِي الْأَرْضِ ما لَمْ نُمَكِّنْ لَكُمْ .  اعراب دوران جاهليت دربارهء قوم عاد ، ثمود ، لوط و ديگران چيزهاى زيادى مىدانستند .\r\nآنان در سفرهاى خود به آثار آنان برخورده و آنها را ديده بودند و از اين اقوام و آثارشان سخن مىگفتند و مىدانستند كه خداوند بدان‌سبب آنان را نابود كرد كه حق را تكذيب كردند ؛ حقى كه پيامبران آنان از جانب خدا آورده بودند . اين آيه\r\n\r\n\r\n","description":"","footnote":"\r\n( 1 ) . ق ( 50 ) آيهء 6 .\r\n( 2 ) . يونس ( 10 ) آيهء 24 .\r\n","page_name":" 252 ","page_number":252},
  {"content":"\r\n\r\nتكذيب‌كنندگان محمّد صلّى اللّه عليه و آله را تشويق مىكند كه از نابودى نسل‌هاى گذشته پند گيرند ، درحالىكه آنان آن‌چنان پادشاهى ، قدرت و سلطنتى داشتند كه عرب جاهليّت آن را نداشتند .\r\n وَ أَرْسَلْنَا السَّماءَ عَلَيْهِمْ مِدْراراً ؛  باران پىدرپى فرستاديم كه موجب فراوانى نعمت و ارزاق در زندگى آنان مىشود .  وَ جَعَلْنَا الْأَنْهارَ تَجْرِي مِنْ تَحْتِهِمْ  اين جمله كنايه از آسايش و افزايش توليد است .  فَأَهْلَكْناهُمْ بِذُنُوبِهِمْ ؛  آنان را بر اثر گناهانشان هلاك كرديم و ثروت و سلطنت نتوانست آنها را نجات دهد .  وَ أَنْشَأْنا مِنْ بَعْدِهِمْ قَرْناً آخَرِينَ .  خردمند كسى است كه پيش از عبرت گرفتن ديگران از وى ، خود از ديگران عبرت گيرد .\r\n\r\n","description":"","footnote":"","page_name":" 253 ","page_number":253},
  {"content":"\r\n\r\n\r\nنزول كتاب بر پيامبر صلّى اللّه عليه و آله\r\n\r\n[ سوره الأنعام ( 6 ) : آيات 7 تا 11 
  ]\r\nوَ لَوْ نَزَّلْنا عَلَيْكَ كِتاباً فِي قِرْطاسٍ فَلَمَسُوهُ بِأَيْدِيهِمْ لَقالَ الَّذِينَ كَفَرُوا إِنْ هذا إِلاَّ سِحْرٌ مُبِينٌ ( 7 ) وَ قالُوا لَوْ لا أُنْزِلَ عَلَيْهِ مَلَكٌ وَ لَوْ أَنْزَلْنا مَلَكاً لَقُضِيَ الْأَمْرُ ثُمَّ لا يُنْظَرُونَ ( 8 ) وَ لَوْ جَعَلْناهُ مَلَكاً لَجَعَلْناهُ رَجُلاً وَ لَلَبَسْنا عَلَيْهِمْ ما يَلْبِسُونَ ( 9 ) وَ لَقَدِ اسْتُهْزِئَ بِرُسُلٍ مِنْ قَبْلِكَ فَحاقَ بِالَّذِينَ سَخِرُوا مِنْهُمْ ما كانُوا بِهِ يَسْتَهْزِؤُنَ ( 10 ) قُلْ سِيرُوا فِي الْأَرْضِ ثُمَّ انْظُرُوا كَيْفَ كانَ عاقِبَةُ الْمُكَذِّبِينَ ( 11 )\r\nحتّى اگر كتابى نوشته بر روى كاغذ بر تو نازل مىكرديم و آن را با دست خويش لمس مىكردند ، باز هم آن كافران مىگفتند كه اين جز جادوى آشكار نيست . ( 7 )\r\nو گفتند : چرا فرشته‌اى بر او نازل نشده است ؟ اگر فرشته‌اى مىفرستاديم كه كار به پايان مىرسيد و به آنها هيچ مهلتى داده نمىشد . ( 8 )\r\nو اگر آن پيامبر را از ميان فرشتگان برمىگزيديم باز هم او را به صورت مردى مىفرستاديم و اين خلط و اشتباه كه پديد آورده‌اند برجاى مىنهاديم . ( 9 )\r\nپيامبرانى را هم كه پيش از تو بودند مسخره مىكردند . پس مسخره‌كنندگان را عذابى كه به ريشخندش مىگرفتند فروگرفت . ( 10 )\r\nبگو : در روى زمين بگرديد و بنگريد كه پايان كار تكذيب‌كنندگان چگونه بوده است . ( 11 )\r\n\r\n","description":"","footnote":"","page_name":" 254 ","page_number":254},
  {"content":"\r\n\r\n\r\nواژگان\r\n( قاف را به ضمّه و فتحه و كسره مىتوان خواند ) القرطاس : برگه‌اى كه روى آن نوشته مىشود .\r\nاللّبس : پرده ، پوشش .\r\nحاق به : آن را احاطه كرد .\r\n\r\nاعراب\r\n « لَوْ لا »  ادات طلب ، به معناى « هلّا » ،  « ما »  در  « ما يَلْبِسُونَ »  به معناى « الّذى » و مفعول « لبسنا » .  « كَيْفَ »  خبر مقدّم براى  « كانَ »  و  « عاقِبَةُ »  اسم آن . فعل  « كانَ »  مؤنّث آورده نشده ؛ زيرا تأنيث  « عاقِبَةُ »  غير حقيقى است .\r\n\r\nتفسير\r\n وَ لَوْ نَزَّلْنا عَلَيْكَ كِتاباً فِي قِرْطاسٍ .  پيامبر صلّى اللّه عليه و آله از آغاز نزول وحى تا وقتى كه به مدينه هجرت كرد ، سيزده سال در مكّه اقامت داشت و در طول اين مدّت مردم مكّه را به يكتاپرستى و عدالت فرامىخواند و آنان را از شرك و ستم نهى مىكرد . شيوهء او در دعوت ، بهره‌گيرى از حكمت و اندرز نيكو بود . تعداد اندكى از اين مردم به دعوت او پاسخ مثبت دادند و بسيارى از آنان از پذيرش آن خوددارى كردند و حتّى به اين مرحله هم بسنده نكردند ، بلكه گرد مىآمدند و گاه با زبان و گاه با دستان خود ، وى را آزار مىدادند . امّا پيامبر صلّى اللّه عليه و آله در برابر آزار آنان صبر مىكرد و شيفتهء ايمان آوردن آنها بود ؛ لكن خدا فرمود : « هرچند تو به ايمانشان حريص باشى ، بيشتر مردم ايمان نمىآورند » . و نيز در اينجا مىفرمايد :\r\n وَ لَوْ نَزَّلْنا عَلَيْكَ كِتاباً فِي قِرْطاسٍ فَلَمَسُوهُ بِأَيْدِيهِمْ لَقالَ الَّذِينَ كَفَرُوا إِنْ هذا إِلَّا سِحْرٌ \r\n\r\n","description":"","footnote":"","page_name":" 255 ","page_number":255},
  {"content":"\r\n\r\n مُبِينٌ ؛  اى محمّد ! اگر ما كتاب را يك مرتبه و در يك صحيفه بر تو نازل مىكرديم و كافران آن را مىديدند و لمس مىكردند و با چشم خود آن را مشاهده مىكردند ، باز هم از آن ايراد مىگرفتند و مىگفتند : اين كتاب جادوست . اين‌گونه مردم در هر نسلى وجود دارند . و حتّى در عصرى كه ما در آن به سر مىبريم ، گروه بزرگى وجود دارد كه تنها به انكار اشياى ملموس و محسوس اكتفا نمىكنند ، بلكه اين اشيا را به ضدّ آنها نامگذارى مىكنند و براين‌اساس ، گرگ را برّه و مار افعى را كبوتر صلح مىنامند .\r\nبه عنوان نمونه : ايالات متحدهء آمريكا جنگ ويرانگر را در ويتنام راه مىاندازد و مىگويد : من مىخواهم بسازم و براى زندگى كار مىكنم . « 1 » و يا اسرائيل ، تجاوز مىكند و مىگويد : من مورد تجاوز واقع شدم !\r\n وَ قالُوا لَوْ لا أُنْزِلَ عَلَيْهِ مَلَكٌ .   « لَوْ لا »  به معناى هلّا ( اعتراض ) است . ضمير  « عَلَيْهِ »  به محمّد صلّى اللّه عليه و آله و ضمير  « قالُوا »  به مشركان قريش برمىگردد . آنها از پيامبر صلّى اللّه عليه و آله درخواست كردند كه خداوند به همراه او فرشته‌اى را مبعوث كند تا بر درستى ادّعاى او گواهى دهد و ياور او در اجراى رسالتش باشد . نظير آيهء فوق ، اين آيه است : « گفتند : چيست اين پيامبر را كه غذا مىخورد و در بازارها راه مىرود ؟ چرا فرشته‌اى بر او فرود نمىآيد تا با او بيم‌دهنده باشد ؟ » . « 2 »\r\n وَ لَوْ أَنْزَلْنا مَلَكاً لَقُضِيَ الْأَمْرُ ثُمَّ لا يُنْظَرُونَ ؛  اگر خداوند فرشته‌اى به سوى آنان مىفرستاد در مدّت يك چشم برهم زدن مىمردند . ممكن است بپرسيد : چه ملازمه‌اى وجود دارد ميان فرستادن فرشته به سوى آنان و هلاكت فورى آنها ؟\r\nبرخى از مفسّران پاسخ داده‌اند كه مردم وقتى فرشته را ببينند ، از ترس ، جان خود را از دست مىدهند . البتّه ، اين سخن هيچ پايه و اساسى ندارد .\r\nديگران گفته‌اند : در حكمت خداوند چنين گذشته است كه هركس با فرشته\r\n\r\n\r\n","description":"","footnote":"\r\n( 1 ) . يوسف ( 12 ) آيهء 103 .\r\n( 2 ) . فرقان ( 25 ) آيهء 7 .\r\n","page_name":" 256 ","page_number":256},
  {"content":"\r\n\r\nمخالفت كند هلاك مىشود . اين نظريه از نظريهء قبلى ضعيف‌تر است ؛ زيرا خدا كسى را كه در اين دنيا با خود او مخالفت كند به هلاكت نمىرساند ، تا چه‌رسد به ملائكه كه در رتبهء پايين‌تر از او قرار دارند ؛ البته شأن خدا ، برتر از مقايسه است .\r\nنظر درست آن است كه سبب ملازمت ميان فرستادن فرشته و هلاكت كافران ، رازى است كه خداوند آن را براى بندگانش آشكار نكرده است و اين راز با عقل قابل درك نيست . بنابراين ، بايد دربارهء چيزى كه خداوند سكوت اختيار كرده است ، سكوت كرد .\r\n وَ لَوْ جَعَلْناهُ مَلَكاً لَجَعَلْناهُ رَجُلًا .  اگر خدا فرشته‌اى را به سوى مردم مىفرستاد ، اين فرشته يا بايد به شكل خود باقى مىماند و يا به شكل بشر ظاهر مىشد . اگر به شكل خود باقى مىماند و درعين‌حال پيامبر مردم هم مىبود ، اين امر محال است ؛ زيرا سرشت ملائكه غير از سرشت انسان است و تبليغ ، انس و معاشرت با مردم را مىطلبد و اين امر با وجود تضاد در آفرينش و طبيعت فرشته و انسان ، حاصل نمىشود . به‌علاوه ، فرشتگان براى زندگى در اين كرهء خاكى آفريده نشده‌اند .\r\nاگر آن فرشته به‌صورت انسان نمايان مىشد ، آنان به وى مىگفتند : ما پيامبرى مىخواهيم كه فرشته باشد و نه بشر . بنابراين ، اگر فرشته به شكل واقعى خود ظاهر مىشد نمىتوانست رسالت الهى را به مردم برساند و اگر به‌صورت انسان مىبود ، مشركان مكّه به وى اطمينان نمىكردند و مشكلشان همچنان ناگشوده مىماند . خوب است بدين نكته اشاره كنيم كه اين آيه نشان مىدهد ، خداوند با تكذيب‌كنندگان رسالت پيامبر با روش و منطقى به جدال پرداخته كه اهل منطق و معقولات براى سركوب كردن مخالفان خود ، آن را به كار مىبرند .\r\n وَ لَلَبَسْنا عَلَيْهِمْ ما يَلْبِسُونَ .  اگر خداوند فرشته را به‌صورت بشر مىفرستاد ، مردم خيال مىكردند كه او واقعا انسان است و دراين‌صورت ، چنين تصور مىشد كه\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nهمان‌گونه كه برخى از مردم واقعيّت كارهاى خود را از برخى ديگر با صورت‌هاى ظاهر فريب پنهان مىكنند ، خدا نيز در افعالش چنين مىكند .\r\n وَ لَقَدِ اسْتُهْزِئَ بِرُسُلٍ مِنْ قَبْلِكَ فَحاقَ بِالَّذِينَ سَخِرُوا مِنْهُمْ ما كانُوا بِهِ يَسْتَهْزِؤُنَ ؛  يعنى اى محمّد ! استخفاف قومت را به خود ، آسان بگير ؛ چراكه استخفاف به انبيا و مصلحان كار تازه‌اى نيست ، بلكه از قديم چنين بوده است . خدا كسانى را كه پيامبران خود را ريشخند كردند مجازات نمود و كسانى را هم كه تو را ريشخند مىكنند به سرنوشت آنها مبتلا خواهد كرد . به راستى چنين هم شد ؛ چراكه خدا تمسخركنندگان محمّد صلّى اللّه عليه و آله را هلاك كرد و با هلاك كردن آنان بر او منّت گذارد و او را چنين مخاطب قرار داد : « ما مسخره‌كنندگان را از تو باز مىداريم » . « 1 »\r\n قُلْ سِيرُوا فِي الْأَرْضِ ثُمَّ انْظُرُوا كَيْفَ كانَ عاقِبَةُ الْمُكَذِّبِينَ .  تفسير اين آيه در ضمن تفسير آيهء 137 از سورهء آل عمران بيان شد .\r\n\r\n\r\n","description":"","footnote":"\r\n( 1 ) . حجر ( 15 ) آيهء 95 .\r\n","page_name":" 258 ","page_number":258},
  {"content":"\r\n\r\n\r\nرحمت خدا بر بندگان\r\n\r\n[ سوره الأنعام ( 6 ) : آيات 12 تا 16 
  ]\r\nقُلْ لِمَنْ ما فِي السَّماواتِ وَ الْأَرْضِ قُلْ لِلَّهِ كَتَبَ عَلى نَفْسِهِ الرَّحْمَةَ لَيَجْمَعَنَّكُمْ إِلى يَوْمِ الْقِيامَةِ لا رَيْبَ فِيهِ الَّذِينَ خَسِرُوا أَنْفُسَهُمْ فَهُمْ لا يُؤْمِنُونَ ( 12 ) وَ لَهُ ما سَكَنَ فِي اللَّيْلِ وَ النَّهارِ وَ هُوَ السَّمِيعُ الْعَلِيمُ ( 13 ) قُلْ أَ غَيْرَ اللَّهِ أَتَّخِذُ وَلِيًّا فاطِرِ السَّماواتِ وَ الْأَرْضِ وَ هُوَ يُطْعِمُ وَ لا يُطْعَمُ قُلْ إِنِّي أُمِرْتُ أَنْ أَكُونَ أَوَّلَ مَنْ أَسْلَمَ وَ لا تَكُونَنَّ مِنَ الْمُشْرِكِينَ ( 14 ) قُلْ إِنِّي أَخافُ إِنْ عَصَيْتُ رَبِّي عَذابَ يَوْمٍ عَظِيمٍ ( 15 ) مَنْ يُصْرَفْ عَنْهُ يَوْمَئِذٍ فَقَدْ رَحِمَهُ وَ ذلِكَ الْفَوْزُ الْمُبِينُ ( 16 )\r\nبگو : از آن كيست آنچه در آسمان‌ها و زمين است ؟ بگو : از آن خداست . بخشايش را بر خود مقرر داشته است . همهء شما را در روز قيامت كه در آن ترديدى نيست گرد مىآورد . آنان كه به زيان خويش كار كرده‌اند ، ايمان نمىآورند . ( 12 )\r\nاز آن اوست هرچه در شب و روز جاى دارد و اوست شنوا و دانا . ( 13 )\r\nبگو : آيا ديگرى جز خدا را به دوستى گيرم كه آفرينندهء آسمان‌ها و زمين است و مىخوراند و به طعامش نياز نيست ؟ بگو : هرآينه من مأمور شده‌ام كه نخستين كسى باشم كه تسليم امر خدا شده باشد . پس از مشركان مباش . ( 14 )\r\nبگو : از عذاب آن روز بزرگ مىترسم اگر از پروردگارم فرمان نبرم . ( 15 )\r\nدر آن روز عذاب را از هركه بگردانند مورد رحمت خدا واقع شده است و اين كاميابى آشكارى است . ( 16 )\r\n\r\n","description":"","footnote":"","page_name":" 259 ","page_number":259},
  {"content":"\r\n\r\n\r\nواژگان\r\nكتب على نفسه : بر خود واجب كرد .\r\nفاطر السموات : مبتكر و نوآفرينندهء آسمان‌ها به گونه‌اى كه همانند آن در سابق وجود نداشته است .\r\n\r\nاعراب\r\n« لمن » در  « لِمَنْ ما فِي السَّماواتِ »  متعلق به محذوف و خبر مقدم .  « ما »  مبتداى مؤخّر و جمله ، مفعول است براى  « قُلْ »  .  « لِلَّهِ »  متعلق به محذوف و خبر مبتداى محذوف و به معناى « قل هو كائن للّه » .  « الَّذِينَ خَسِرُوا »  مبتدا ،  « فَهُمْ »  مبتداى دوم و  « لا يُؤْمِنُونَ »  خبر مبتداى دوم و اين مبتدا و خبر ، خبر مبتداى اوّل .  « غَيْرَ »  در  « أَ غَيْرَ اللَّهِ »  مفعول اوّل براى  « أَتَّخِذُ »  و  « وَلِيًّا »  مفعول دوم و  « فاطِرِ »  صفت براى  « اللَّهِ »  .\r\n\r\nتفسير\r\n قُلْ لِمَنْ ما فِي السَّماواتِ وَ الْأَرْضِ قُلْ لِلَّهِ .  خدا به پيامبر گرامىاش دستور مىدهد كه به مشركان عرب بگويد : چه كسى مالك آسمان‌ها و زمين است ؟ آن‌گاه به وى فرمان مىدهد كه خود از جانب آنان پاسخ دهد : خداى يكتا مالك پادشاهى است .\r\nو نيز ممكن است پيامبر ، هم پرسش‌كننده و هم پاسخ‌دهنده باشد ؛ چراكه شخص مورد سؤال و شخص سؤال‌كننده هر دو در پاسخ وحدت‌نظر دارند ؛ زيرا مشركان عرب به اين موضوع ايمان داشتند كه مالك و آفرينندهء جهان هستى خداست : « اگر از آنها بپرسى : چه‌كسى آسمان‌ها و زمين را آفريده و آفتاب و ماه را رام كرده است ؟\r\nخواهند گفت : خداى يكتا . پس ، از چه روى عقيدت دگرگون مىكنند ؟ » . « 1 »\r\n\r\n\r\n","description":"","footnote":"\r\n( 1 ) . عنكبوت ( 29 ) آيهء 61 .\r\n","page_name":" 260 ","page_number":260},
  {"content":"\r\n\r\nسؤال : اگر مشركان عرب دربارهء خداوند با پيامبر صلّى اللّه عليه و آله هم‌عقيده بوده‌اند ، پس فايدهء پرسش چيست ؟\r\nپاسخ : هدف از اين پرسش آن است كه خصم را به تدريج وادار كند تا به امكان‌پذير بودن نشر و حشر ( روز قيامت ) اعتراف نمايد و نيز عليه او اقامهء حجت كند ؛ زيرا وقتى خداوند آفريننده و مالك جهان است ، پس مىتواند آن را نابود كند و دوباره به وجود آورد .\r\n كَتَبَ عَلى نَفْسِهِ الرَّحْمَةَ .  خداى سبحان اين جمله را در آيهء 54 از همين سوره تكرار مىكند . مفسّران مىگويند : خداوند از روى لطف و بزرگوارى ، رحمت را بر خود واجب كرده است . ما ايمان داريم كه خدا صاحب بخشش و بزرگوارى است و در همين حال ، ايمان داريم كه رحمت خدا ، نتيجهء بىنيازى او از تمام اشيا و نياز كليهء اشيا به اوست ؛ چراكه هر آفريده طبعا به عنايت و رحمت آفرينندهء خود نياز دارد ؛ چنان‌كه معلول به علّت و مسبّب به سبب خود نيازمند است . رحمت خدا به بندگانش از ذات و كمال او جدا نمىشود . بنابراين ، معناى  « كَتَبَ عَلى نَفْسِهِ الرَّحْمَةَ »  آن است كه رحمت براى ذات مقدّس او همانند علم و قدرت ، حتمى است .\r\n لَيَجْمَعَنَّكُمْ إِلى يَوْمِ الْقِيامَةِ .  اين گردآورى نيز امرى حتمى است ازاين‌رو ، خدا مىفرمايد :  لا رَيْبَ فِيهِ  ترديدى در آن نيست ؛ زيرا در اين روز است كه مظلوم به قصاص ظالم مىپردازد ، گناهكار به اندازهء گناه خويش مجازات مىشود و نيكوكار چند برابر كار نيك خود پاداش دريافت مىكند . اگر آن روز نبود ، حق از بين مىرفت و امر و نهى به دست زورمندتر بود نه به دست آفرينندهء جهان و مالك آن .\r\n الَّذِينَ خَسِرُوا أَنْفُسَهُمْ فَهُمْ لا يُؤْمِنُونَ .  زمخشرى مىگويد : كافران ، زيان را برگزيدند و به همين دليل ايمان نمىآورند . زمخشرى از پيروان معتزله است و آنان عقيده دارند كه انسان مخير است ، نه مجبور . رازى مىگويد : خدا بر زيان كافران حكم كرده است و لذا آنها ايمان نمىآورند . رازى از پيروان اشاعره است و آنان اعتقاد دارند\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nكه انسان مجبور است ، نه مخيّر . ديگران گفته‌اند : كافران به سبب تقليد كردن از پدران خود ، ايمان نمىآورند .\r\nبه نظر من آيه به حقيقت انسان اشاره دارد و اين حقيقت از روان و تن او ، كه هر كدام كامل‌كنندهء ديگرى است ، تشكيل مىشود . انسان ، تنها در صورتى از زندگى سالمى برخوردار است كه براى هر دو ( تن و روان ) كار كند . بنابراين ، اگر كسى براى روان كار كند بدون تن و يا براى تن كار كند بدون روان ، اساس وجود او زيان ديده و كسى كه اساس موجوديت او زيان بيند ايمان ندارد .\r\n وَ لَهُ ما سَكَنَ فِي اللَّيْلِ وَ النَّهارِ وَ هُوَ السَّمِيعُ الْعَلِيمُ .  خدا مالك هر چيزى است .\r\nسؤال : آيهء قبلى :  « قُلْ لِمَنْ ما فِي السَّماواتِ وَ الْأَرْضِ قُلْ لِلَّهِ »  نيز همين معنا را مىرساند ، پس دليل اين تكرار چيست ؟\r\nمفسّران پاسخ داده‌اند : آيهء نخست ، آفرينش را از لحاظ زمان در نظر قرار داده و آيهء دوم از لحاظ مكان و اين دو ، ظرف هستند براى هر موجودى ، خواه مادّى باشد و خواه معنوى . براين‌اساس ، عموم و فراگيرى با هر دو آيه به دست آمده است . آن‌گاه خداوند در پايان ، دو صفت سميع و عليم ( شنونده و دانا ) را آورده تا بر احاطهء خود بر تمامى موجودات تأكيد كند .\r\nپيش‌تر بيان كرديم كه تكرار در قرآن زياد است ؛ لكن مفسّران مىخواهند چيزى را مطرح كنند كه چندان ضرورتى ندارد .\r\n قُلْ أَ غَيْرَ اللَّهِ أَتَّخِذُ وَلِيًّا ؛  آيا جز خدا كسى ديگر را ولىّ خود قرار دهم ؟ چگونه از غير او كمك بخواهم كه او  فاطِرِ السَّماواتِ وَ الْأَرْضِ وَ هُوَ يُطْعِمُ وَ لا يُطْعَمُ ؛  آفرينندهء آسمان‌ها و زمين است و مىخوراند و به طعامش نياز نيست و كسان ديگر جز او ، مالك نفع و ضرر خويش نيستند .  قُلْ إِنِّي أُمِرْتُ أَنْ أَكُونَ أَوَّلَ مَنْ أَسْلَمَ ؛  بگو :\r\nهر آينه من مأمور شدم كه نخستين كسى باشم كه تسليم امر خدا شده است ؛ چراكه محمّد صلّى اللّه عليه و آله نخستين دعوت‌كننده به سوى اسلام است ، پس او بايد نخستين مسلمان از\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nميان امت خود باشد ، و گرنه جزء كسانى خواهد بود كه به ديگران دستور مىدهد ؛ امّا خود عمل نمىكند و چه دور است از اين رفتار ، شأن كسى كه خدا او را براى تبليغ رسالت خود برگزيده است !  وَ لا تَكُونَنَّ مِنَ الْمُشْرِكِينَ ؛  از مشركين مباش و محال است كه او از آنان باشد . اين نهى درست است ؛ چراكه قبلا بارها گفتيم كه از مقام بالا به پايين است .\r\n قُلْ إِنِّي أَخافُ إِنْ عَصَيْتُ رَبِّي عَذابَ يَوْمٍ عَظِيمٍ .  معصيت از پيامبر محال است ؛ چراكه معصوم مىباشد . لكن فرض محال ، محال نيست . هدف از اين آيه ، تأكيد بر مساوى بودن تمام مردم در پيشگاه خداوند است . خدا بهشت را آفريده براى هركس كه او را اطاعت كند ، هرچند برده‌اى حبشى باشد و جهنم را آفريده براى هر كس كه با وى مخالفت نمايد ، هرچند سيد قرشى باشد . بيم هركس از خداوند به اندازه آگاهى وى از عظمت اوست : « از ميان بندگان خدا تنها دانشمندان از او مىترسند » « 1 » و پيامبران سزاوارترند كه از او بترسند .\r\n مَنْ يُصْرَفْ عَنْهُ يَوْمَئِذٍ فَقَدْ رَحِمَهُ وَ ذلِكَ الْفَوْزُ الْمُبِينُ .  هركس از روز قيامت بترسد ، رهايى از بيم اين روز ، رحمت و كاميابى بسيار بزرگ براى او خواهد بود .\r\n\r\n\r\n","description":"","footnote":"\r\n( 1 ) . فاطر ( 35 ) آيهء 28 .\r\n","page_name":" 263 ","page_number":263},
  {"content":"\r\n\r\n\r\nتنها خدا محنت را دفع مىكند\r\n\r\n[ سوره الأنعام ( 6 ) : آيات 17 تا 19 
  ]\r\nوَ إِنْ يَمْسَسْكَ اللَّهُ بِضُرٍّ فَلا كاشِفَ لَهُ إِلاَّ هُوَ وَ إِنْ يَمْسَسْكَ بِخَيْرٍ فَهُوَ عَلى كُلِّ شَيْءٍ قَدِيرٌ ( 17 ) وَ هُوَ الْقاهِرُ فَوْقَ عِبادِهِ وَ هُوَ الْحَكِيمُ الْخَبِيرُ ( 18 ) قُلْ أَيُّ شَيْءٍ أَكْبَرُ شَهادَةً قُلِ اللَّهُ شَهِيدٌ بَيْنِي وَ بَيْنَكُمْ وَ أُوحِيَ إِلَيَّ هذَا الْقُرْآنُ لِأُنْذِرَكُمْ بِهِ وَ مَنْ بَلَغَ أَ إِنَّكُمْ لَتَشْهَدُونَ أَنَّ مَعَ اللَّهِ آلِهَةً أُخْرى قُلْ لا أَشْهَدُ قُلْ إِنَّما هُوَ إِلهٌ واحِدٌ وَ إِنَّنِي بَرِيءٌ مِمَّا تُشْرِكُونَ ( 19 )\r\nاگر خدا به تو محنتى برساند ، هيچ‌كس جز او دفعش نتواند كرد و اگر به تو خيرى برساند بر هر كارى تواناست . ( 17 )\r\nو اوست قاهرى بالاتر از همهء بندگان خويش و دانا و آگاه است . ( 18 )\r\nبگو : شهادت چه‌كسى از هر شهادتى بزرگ‌تر است ؟ بگو : خدا ميان من و شما شهادت مىدهد و اين قرآن بر من وحى شده است تا شما را و هركس را كه به او برسد بيم دهم . آيا شهادت مىدهيد كه با اللّه خدايان ديگرى هم هستند ؟ بگو : من شهادت نمىدهم .\r\nبگو : جز اين نيست كه او خدايى است يكتا و از آنچه با او شريك مىسازيد بيزارم . ( 19 )\r\n\r\nاعراب\r\n « كاشِفَ »  در  « فَلا كاشِفَ » .  اسم لا ،  « لَهُ »  خبر و تقدير آن : « لا كاشف موجود له » است .\r\n « هُوَ »  بدل از ضمير مستتر در موجود .  « فَوْقَ عِبادِهِ »  متعلّق به محذوف و حال از\r\n\r\n","description":"","footnote":"","page_name":" 264 ","page_number":264},
  {"content":"\r\n\r\n « الْقاهِرُ »  و به معناى « هو القاهر مستعليا فوق عباده » است و نيز ممكن است خبر دوم باشد .  « شَهادَةً »  تميز اوست .  « مَنْ بَلَغَ »  در محلّ نصب و عطف بر مفعول « أنذركم » .\r\n« انّ » در  « إِنَّما »  با « ما » از عمل بازداشته شده است .  « هُوَ »  مبتدا ،  « إِلهٌ »  خبر و  « واحِدٌ »  صفت است براى  « إِلهٌ »  .\r\n\r\nتفسير\r\n وَ إِنْ يَمْسَسْكَ اللَّهُ بِضُرٍّ فَلا كاشِفَ لَهُ إِلَّا هُوَ .  اين آيه دلالت دارد كه ضرر ، همانند نادارى ، بيمارى و امثال آن از كارهاى خداست ، نه از كارهاى مردم و دفع نادارى و بيمارى نيز از اين قبيل است . بنابراين ، چرا انسان كار و تلاش كند ؟\r\nپاسخ : اوّلا ، تلاش هم عقلا واجب است و هم نقلا . امّا عقلا بدين سبب واجب است كه زندگى بدون كار و تلاش امكان‌پذير نيست و امّا دليل نقل بر وجوب كار و تلاش از حدّ تواتر هم فراتر رفته است . برخى از اين دلايل از قرار زير است :\r\nآيات : سورهء جمعه ، آيهء 10 : « . . . در زمين پراكنده شويد و رزق خدا را طلب كنيد . . . » .\r\nسورهء ملك ، آيهء 15 : « اوست كه زمين را رام شما گردانيد ، پس بر روى آن سير كنيد و از رزق خدا بخوريد . . . » .\r\nاحاديث : « مسافرت كنيد تا غنيمت به دست آوريد » . « مداوا كنيد ؛ زيرا همان كسى كه درد را فروفرستاده ، دوا را نيز فرو فرستاده است » .\r\nبراين‌اساس ، كسى كه تلاش نكند و دچار زيان شود ، خودش مسئول خواهد بود .\r\nو اگر كسى تلاش كند و درعين‌حال به وى زيان برسد ، مسئوليت به عهدهء جامعهء فاسد او و شرايط و قوانين ناقص اين جامعه است . و اگر جامعه‌اى كه اين شخص در آن زندگى مىكند سالم باشد و بااين‌وجود گرفتار زيان شود ، به قضا و قدر الهى ارتباط پيدا مىكند .\r\nثانيا ، خداى سبحان ، زيان را براى هيچ‌يك از بندگانش نمىخواهد ، چگونه\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nبخواهد درحالىكه او خود مىگويد : « . . . من به بندگان ستم نمىكنم » . « 1 » و نيز مىگويد :\r\n« خدا بر اين بندگان مهربان است » . « 2 » در حديث آمده است : « خدا به بندگان خود از مادر به فرزندش مهربان‌تر است » . بنابراين ، مراد از ضرر در آيه آن است كه انسان به سبب عمل خويش مجازات و يا به سبب مصلحت الهى آزمايش مىشود و عواملى از اين قبيل ، كه با عدل و رحمت خدا منافات ندارد . در ضمن تفسير آيهء 100 از سورهء مائده ، بخش « آيا روزى بر اساس تصادف است و يا تقدير ؟ » ، دربارهء روزى به تفصيل سخن گفتيم .\r\n وَ إِنْ يَمْسَسْكَ بِخَيْرٍ فَهُوَ عَلى كُلِّ شَيْءٍ قَدِيرٌ .  اگر خدا به تو خيرى برساند ، هيچ كس نمىتواند جلو خير و نعمت او را بگيرد . رازى مىگويد : اين‌كه خداوند در اعطاى خير گفته است :  « فَهُوَ عَلى كُلِّ شَيْءٍ قَدِيرٌ »  و در مورد ضرر گفته است :\r\n « فَلا كاشِفَ لَهُ إِلَّا هُوَ » ،  بدان جهت است كه نشان دهد ، ارادهء خدا براى رسانيدن خير ، بر ارادهء او در وارد كردن ضرر غلبه دارد .\r\n وَ هُوَ الْقاهِرُ فَوْقَ عِبادِهِ وَ هُوَ الْحَكِيمُ الْخَبِيرُ .  واژهء قاهر به قدرت خدا و واژهء خبير به علم او اشاره دارد . قهّاريت خدا به بندگان خود ، آن است كه آنان را بدون خواستهء خودشان آفريد و نيز آنها را از بين مىبرد . ابن عربى در فتوحات مكيّه مىگويد : خدا بر بندگان خود از آن‌جهت قاهر است كه آنان با مخالفت احكام خدا به جنگ و دشمنى با او برخاستند و كسى كه با خدا دشمنى كند ، به‌ناچار مغلوب و مقهور خواهد شد .\r\n قُلْ أَيُّ شَيْءٍ أَكْبَرُ شَهادَةً .  در برخى از روايات آمده است : مشركان مكّه به پيامبر صلّى اللّه عليه و آله گفتند : يهود و نصارا به نبوت تو گواهى نمىدهند ، پس كسى را به ما نشان بده كه به نبوت تو گواهى دهد . ازاين‌رو ، خدا اين آيه را نازل كرد :  « قُلْ أَيُّ شَيْءٍ أَكْبَرُ \r\n\r\n\r\n","description":"","footnote":"\r\n( 1 ) . ق ( 50 ) آيهء 29 .\r\n( 2 ) . بقره ( 2 ) آيهء 207 .\r\n","page_name":" 266 ","page_number":266},
  {"content":"\r\n\r\n شَهادَةً » ،  يعنى اى محمّد ! از آنان بپرس كه چه‌كسى گواهىاش از تمام گواهىها بالاتر است ؟ آن‌گاه به پيامبر صلّى اللّه عليه و آله دستور مىدهد كه به آنان پاسخ دهد :  قُلِ اللَّهُ شَهِيدٌ بَيْنِي وَ بَيْنَكُمْ .  درواقع و به اعتراف دشمن ، جز اين پاسخ ، پاسخ ديگرى وجود ندارد و آن اين‌كه گواه ميان ما ، همانا خداست .\r\n وَ أُوحِيَ إِلَيَّ هذَا الْقُرْآنُ لِأُنْذِرَكُمْ بِهِ وَ مَنْ بَلَغَ .  قرآن ، گواهى خدا بر درستى نبوت محمّد صلّى اللّه عليه و آله است . او تمامى كافران را به مبارزه مىطلبد تا سوره‌اى به‌سان قرآن بياورند و در اين ارتباط ، هركه را مىخواهند به يارى خود فراخوانند . آنها نيز اين كار را كردند ، امّا ناتوان ماندند و اين ناتوانى بزرگ‌ترين گواهى بر راستگويى پيامبر در مورد رسالت خويش است . معناى جملهء  « لِأُنْذِرَكُمْ بِهِ وَ مَنْ بَلَغَ »  آن است كه پيامبر صلّى اللّه عليه و آله مىگويد : خدا قرآن را به من وحى كرد تا بدين وسيله شما را اى اهل مكّه ! و نيز هركس را كه [ اين كتاب 
  ] تا روز قيامت ، به او برسد بيم دهم . برخى از صحابه مىگويند : هركس كه قرآن به او برسد گويا پيامبر خدا صلّى اللّه عليه و آله را ديده است . اين آيه دلالت دارد كه هركس كه دعوت محمّد صلّى اللّه عليه و آله به او نرسد و به اسلام گرايش پيدا نكند معذور است . دراين‌باره در هنگام تفسير آيهء 115 از سورهء آل عمران در بخش « حكم تارك اسلام » به تفصيل سخن گفتيم .\r\n أَ إِنَّكُمْ لَتَشْهَدُونَ أَنَّ مَعَ اللَّهِ آلِهَةً أُخْرى .  استفهام در اين‌جا به معناى انكار و دور بودن است و معناى آيه اين است : پس از آشكار شدن اين‌همه دليل بر وحدانيت خدا ، چگونه با او خداى ديگرى قرار مىدهيد ؟ آن‌گاه خدا به پيامبرش دستور مىدهد تا در پاسخ بگويد كه ، او همانند آنان چنين گواهى نمىدهد :  قُلْ لا أَشْهَدُ ؛  بگو : من گواهى نمىدهم . سپس فرمان ديگرى به پيامبر مىدهد :  قُلْ إِنَّما هُوَ إِلهٌ واحِدٌ وَ إِنَّنِي بَرِيءٌ مِمَّا تُشْرِكُونَ ؛  خداوند يكتا و يگانه است و من از پرستش بت‌ها و اشياى ديگر بيزارم .\r\n\r\n","description":"","footnote":"","page_name":" 267 ","page_number":267},
  {"content":"\r\n\r\n\r\nآن را به‌سان فرزندان خود مىشناسند\r\n\r\n[ سوره الأنعام ( 6 ) : آيات 20 تا 24 
  ]\r\nالَّذِينَ آتَيْناهُمُ الْكِتابَ يَعْرِفُونَهُ كَما يَعْرِفُونَ أَبْناءَهُمُ الَّذِينَ خَسِرُوا أَنْفُسَهُمْ فَهُمْ لا يُؤْمِنُونَ ( 20 ) وَ مَنْ أَظْلَمُ مِمَّنِ افْتَرى عَلَى اللَّهِ كَذِباً أَوْ كَذَّبَ بِآياتِهِ إِنَّهُ لا يُفْلِحُ الظَّالِمُونَ ( 21 ) وَ يَوْمَ نَحْشُرُهُمْ جَمِيعاً ثُمَّ نَقُولُ لِلَّذِينَ أَشْرَكُوا أَيْنَ شُرَكاؤُكُمُ الَّذِينَ كُنْتُمْ تَزْعُمُونَ ( 22 ) ثُمَّ لَمْ تَكُنْ فِتْنَتُهُمْ إِلاَّ أَنْ قالُوا وَ اللَّهِ رَبِّنا ما كُنَّا مُشْرِكِينَ ( 23 ) انْظُرْ كَيْفَ كَذَبُوا عَلى أَنْفُسِهِمْ وَ ضَلَّ عَنْهُمْ ما كانُوا يَفْتَرُونَ ( 24 )\r\nاهل كتاب او را چنان مىشناسند كه فرزندان خود را . اينان كه به خود زيان مىرسانيدند ايمان نمىآورند . ( 20 )\r\nچه‌كسى است ستمكارتر از آن‌كه به خدا دروغ مىبندد يا آيات او را دروغ مىانگارد ؟ هرآينه ستمكاران را رستگارى نيست . ( 21 )\r\nروزى همه را گرد آوريم ، سپس به آنها كه شرك آورده‌اند بگوييم : آن كسان كه مىپنداشتيد شريكان خدايند اكنون كجايند ؟ ( 22 )\r\nعذرى كه مىآورند جز اين نيست كه مىگويند به خدا سوگند ! كه پروردگار ماست ، ما مشرك نبوده‌ايم . ( 23 )\r\nبنگر كه چگونه بر خود دروغ بستند و آن دروغ‌ها كه ساخته بودند ناچيز گرديد . ( 24 )\r\n\r\nاعراب\r\n « يَوْمَ نَحْشُرُهُمْ » ،   « يَوْمَ »  مفعول‌به براى فعل محذوف و تقدير آن : « اذكرهم يوم\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nنحشرهم » بوده است .  « جَمِيعاً »  حال از ضمير  « نَحْشُرُهُمْ » .   « أَيْنَ »  خبر مقدم و  « شُرَكاؤُكُمُ »  مبتداى مؤخر و  « الَّذِينَ »  بدل از  « شُرَكاؤُكُمُ »  .  « تَزْعُمُونَ »  نياز به دو مفعول دارد كه هر دو حذف شده‌اند ، و تقدير : « تزعمونهم شركاء » مىباشد و سياق كلام بر حذف اين دو مفعول دلالت دارد . مصدر ريخته شده از  « أَنْ قالُوا »  خبر  « لَمْ تَكُنْ » ،   « كَيْفَ »  مفعول  « كَذَبُوا »  و جملهء  « كَذَبُوا »  مفعول  « انْظُرْ »  است .\r\n\r\nتفسير\r\n الَّذِينَ آتَيْناهُمُ الْكِتابَ يَعْرِفُونَهُ كَما يَعْرِفُونَ أَبْناءَهُمُ .  منظور از كسانى كه خدا كتاب براى آنان فرستاد ، يهود و نصاراست . ضمير  « يَعْرِفُونَهُ »  به محمّد صلّى اللّه عليه و آله برمىگردد .\r\nآيه دربارهء دانشمندان اهل كتاب است كه آنان خاتم پيامبران را همچون فرزندان خود كاملا مىشناسند ؛ لكن آنچه را مىدانند پنهان مىكنند . اين معنا در چند آيه تكرار شده است . برخى از اين آيات عبارتند از :\r\n1 . آيهء 146 از سورهء بقره : « اهل كتاب همچنان‌كه فرزندان خود را مىشناسند او را مىشناسند ؛ ولى گروهى از ايشان در عين آگاهى حقيقت را پنهان مىدارند » .\r\n2 . آيهء 157 از سورهء اعراف : « آنان كه از اين رسول ، اين پيامبر امّى كه نامش را در تورات و انجيل خود نوشته مىيابند ، پيروى مىكنند . . . » .\r\n3 . آيهء 197 از سورهء شعراء : « آيا اين نشانه بر ايشان بسنده نيست كه علماى بنى اسرائيل از آن آگاهند ؟ » دراين‌باره در هنگام تفسير آيهء 146 از سورهء بقره و آيهء 164 از سورهء نساء ، در بخش « آيا تمام پيامبران شرقى هستند ؟ » به تفصيل سخن گفتيم .\r\nضرورتى ندارد كه اهل كتاب تنها وقتى نام محمّد صلّى اللّه عليه و آله را در تورات و انجيل نوشته مىبينند ، از راستگويى او آگاهى يابند ، بلكه هركس با جديّت و محققانه دربارهء اسلام پژوهش كند ايمانى خواهد آورد كه ترديدى در آن نباشد كه اسلام همان حق و راستگويى است و اين‌كه اين دو ، جوهر و پايهء اسلام است . همچنين هدف اين مكتب\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nاز كلمهء « لا إله الّا اللّه » برقرارى مساوات ميان مردم است تا آن‌جا كه ارزش انسان را بر اساس عمل و اخلاص مىداند ، نه بر اساس ثروت و مقام و نژاد و نسب ، و نيز مردم را به هميارى و مسئوليّت اجتماعى ، صلح و امنيت و پيشرفت و آسايش پايان‌ناپذير فرا مىخواند .\r\n الَّذِينَ خَسِرُوا أَنْفُسَهُمْ فَهُمْ لا يُؤْمِنُونَ .  تفسير اين آيه در ضمن تفسير آيهء 12 از همين سوره بيان شد .  وَ مَنْ أَظْلَمُ مِمَّنِ افْتَرى عَلَى اللَّهِ كَذِباً .  مراد از ظلم در اين‌جا كفر است ؛ زيرا هركس به خدا دروغ ببندد كافر است و ميان كسى كه براى خدا شريك قرار مىدهد و كسى كه از روى عمد و آگاهى يكى از احكام او را تغيير مىدهد و نيز كسى كه ادّعاى نيابت از معصوم و يا شفاعت مردم را در نزد پروردگار مىكند و مىداند كه دروغ مىگويد ، هيچ تفاوتى وجود ندارد ؛ چراكه همهء اين افراد براساس اجماع و كتاب و سنّت ، كافر و فاجرند .\r\n أَوْ كَذَّبَ بِآياتِهِ إِنَّهُ لا يُفْلِحُ الظَّالِمُونَ .  جملهء نخست آيه به كسى اشاره دارد كه معدوم را موجود مىپندارد ؛ نظير كسى كه براى خدا شريك و يا فرزند قرار مىدهد . جملهء دوم آيه به كسى اشاره دارد كه موجود را انكار مىكند ؛ نظير كسى كه وجود خدا را از اساس قبول ندارد . حكم اين دو يكى است و هر دو ستمكارند و ستمكاران را خويشاوند و شفاعت‌كننده‌اى نيست كه سخنش شنيده شود .\r\n وَ يَوْمَ نَحْشُرُهُمْ جَمِيعاً ثُمَّ نَقُولُ لِلَّذِينَ أَشْرَكُوا أَيْنَ شُرَكاؤُكُمُ الَّذِينَ كُنْتُمْ تَزْعُمُونَ . \r\nايمان‌آورندگان به خدا بر دو نوعند : كسانى كه به الوهيت و يگانگى او اعتقاد دارند و از آنها با عنوان « يكتاپرستان » ياد مىشود و كسانى كه به الوهيت خدا و الوهيّت چيز ديگرى غير از خدا اعتقاد دارند . اين گروه با اين شريك قرار دادن ، ايمان خود را فاسد كرده و از زمرهء منكران گرديده‌اند ؛ زيرا قرار دادن همانند براى خدا به منزلهء انكار او از اساس است ؛ چراكه فرض بر اين است كه خدا نظير و همانند ندارد : « چيزى همانند او نيست و او شنوا و بيناست » . « 1 »\r\n\r\n\r\n","description":"","footnote":"\r\n( 1 ) . شورى ( 42 ) آيهء 11 .\r\n","page_name":" 270 ","page_number":270},
  {"content":"\r\n\r\nخداوند از باب سرزنش و نه از روى حقيقت از مشركان مىپرسد : كجاست آن شريكانى كه آنها را همانند من خيال مىكرديد و چنان‌كه از خدا يارى مىطلبيد از آنها يارى طلب مىكرديد ؟\r\nسؤال : چرا خدا گفته است : « شركاؤكم ؛ شريكان شما » و نگفته است : « شركائى ؛ شريكان من » ، بااين‌كه مىدانيم كافران شريكان را به خدا نسبت مىدادند نه به خودشان ؟ .\r\nپاسخ : اضافه و نسبت با كوچك‌ترين مناسبتى درست است و از آن‌جا كه كافران ، بدعت‌گذاران شرك كه در حقيقت و واقع ، هيچ عين و اثرى ندارد بودند ، شرك به آنان نسبت داده شده است .\r\n ثُمَّ لَمْ تَكُنْ فِتْنَتُهُمْ إِلَّا أَنْ قالُوا وَ اللَّهِ رَبِّنا ما كُنَّا مُشْرِكِينَ .  مراد از « فتنه » در اين‌جا شرك آوردن و آشوبگرى كافران با بت‌هاست . معناى آيه اين است : سرانجام بدعتگذاران شرك اين شد كه آنها بر خلاف واقع سوگند ياد كنند كه مشرك نيستند .\r\nسؤال : اين سخن خدا كه به نقل از كافران مىگويد : « اللّه پروردگار ماست و ما مشرك نبوديم » ، با آيهء 42 از سورهء نساء : « . . . هيچ سخنى را از خدا پنهان نتوانند كرد » منافات دارد . به‌علاوه ، معروف است كه انسان در روز قيامت توان دروغ گفتن ندارد ؟\r\nپاسخ : قيامت ايستگاه‌هاى متعددّى دارد كه انسان در برخى از اين توقفگاه‌ها مىتواند عملى را انكار كند ؛ زيرا دست‌ها و پاهايش بدين عمل گواهى نمىدهند و آيهء  « وَ اللَّهِ رَبِّنا ما كُنَّا مُشْرِكِينَ »  بر اين توقفگاه حمل مىشود . در برخى از ايستگاهها انسان به آنچه از او سر زده اعتراف مىكند ؛ زيرا ديگر نمىتواند انكار كند و آيهء  « وَ لا يَكْتُمُونَ اللَّهَ حَدِيثاً »  بر اين موقعيت و جايگاه حمل مىشود .\r\nامّا اين سخن را كه انسان در روز قيامت به‌هيچ‌روى نمىتواند دروغ بگويد ، آيهء 18 از سورهء مجادله تكذيب مىكند : « روزى كه خدا همهء آنها را زنده مىكند ، همچنان\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nكه براى شما قسم مىخوردند براى او هم‌قسم خواهند خورد و مىپندارند كه سودى خواهند برد آگاه باشيد كه دروغگويانند » .\r\nسؤال دوم : اين سؤال از پاسخ سؤال اوّل برمىآيد و آن اين‌كه اگر انسان در روز قيامت قادر به دروغ گفتن باشد و حتّى براى اثبات دروغ ، همانند اين جهان ، به خدا سوگند بخورد ، پس به چه دليل روز قيامت را خانهء راستگويى و اين جهان را خانهء دروغگويى مىنامند ؟\r\nپاسخ : مقصود از وجود تفاوت ميان دنيا و آخرت آن است كه دروغ در دنيا گاهى موجب دفع ضرر و يا جلب منفعت براى شخص مىشود ، امّا در آخرت جز راستگويى چيزى به درد انسان نمىخورد ؛ به بيانى ديگر توان نداشتن بر دروغ گفتن يك چيز است و توان داشتن بر آن اما بىفايده بودن آن ، چيزى ديگر .\r\n انْظُرْ كَيْفَ كَذَبُوا عَلى أَنْفُسِهِمْ .  اين خطاب متوجّه پيامبر است ؛ لكن مقصود عموم انسان‌هاست . معناى آيه اين است كه كافران علىرغم اين‌كه در حالت شرك از دنيا مىروند ، آن را انكار مىكنند و اين امرى است شگفت‌آور و هر كس كه حالتى را كه در وى وجود دارد انكار كند و چيزى را كه در او نيست عمدا به خود نسبت دهد ، هم بر خودش و هم بر خدا و مردم دروغ بسته است .  وَ ضَلَّ عَنْهُمْ ما كانُوا يَفْتَرُونَ . \r\n « ضَلَّ عَنْهُمْ »  عطف است بر  « كَذَبُوا »  و مقصود آن است كه ، اى محمّد صلّى اللّه عليه و آله ! بنگر چگونه آن چيزى كه مشركان از آن اميد يارى و شفاعت داشتند از ديد آنان ناپديد گشت .\r\n\r\n","description":"","footnote":"","page_name":" 272 ","page_number":272},
  {"content":"\r\n\r\n\r\nدل‌هاى بىبصيرت\r\n\r\n[ سوره الأنعام ( 6 ) : آيات 25 تا 26 
  ]\r\nوَ مِنْهُمْ مَنْ يَسْتَمِعُ إِلَيْكَ وَ جَعَلْنا عَلى قُلُوبِهِمْ أَكِنَّةً أَنْ يَفْقَهُوهُ وَ فِي آذانِهِمْ وَقْراً وَ إِنْ يَرَوْا كُلَّ آيَةٍ لا يُؤْمِنُوا بِها حَتَّى إِذا جاؤُكَ يُجادِلُونَكَ يَقُولُ الَّذِينَ كَفَرُوا إِنْ هذا إِلاَّ أَساطِيرُ الْأَوَّلِينَ ( 25 ) وَ هُمْ يَنْهَوْنَ عَنْهُ وَ يَنْأَوْنَ عَنْهُ وَ إِنْ يُهْلِكُونَ إِلاَّ أَنْفُسَهُمْ وَ ما يَشْعُرُونَ ( 26 )\r\nبعضى از آنها به سخن تو گوش مىدهند ؛ ولى ما بر دل‌هايشان پرده‌ها افكنده‌ايم تا آن را در نيابند و گوش‌هايشان را سنگين كرده‌ايم . و هر معجزه‌اى را كه بنگرند بدان ايمان نمىآورند .\r\nو چون نزد تو آيند ، با تو به مجادله پردازند . كافران مىگويند كه اينها چيزى جز اساطير پيشينيان نيست . ( 25 )\r\nاينان مردم را از پيامبر بازمىدارند و خود از او كناره مىجويند و حال آن‌كه نمىدانند كه تنها خويشتن را به هلاكت مىرسانند . ( 26 )\r\n\r\nواژگان\r\nالأكنّة : جمع است و مفرد آن كنان ، به معناى پرده مىباشد .\r\nالوقر به فتح واو : كم شدن شنوايى ، سنگين شدن گوش .\r\nالأساطير : جمع است و مفرد آن اسطوره ، يعنى چيزى كه در كتاب‌ها نوشته شده ؛ اما دليلى بر صحّت آن وجود نداشته باشد .\r\nنأى عنه : دور شد و اعراض كرد .\r\n\r\n","description":"","footnote":"","page_name":" 273 ","page_number":273},
  {"content":"\r\n\r\n\r\nاعراب\r\nمصدر ريخته شده از  « أَنْ يَفْقَهُوهُ »  مفعول لأجله براى  « جَعَلْنا »  و به معناى « كراهية ان يفقهوه ؛ دوست نداشتيم كه آنها بفهمند » مىباشد .  « إِذا »  شرطيه و متضمن معناى ظرف و متعلق به « يقول » است . جملهء  « يُجادِلُونَكَ »  حال از واو در  « جاؤُكَ »  .  « أَنْ »  در  « إِنْ هذا »  نافيه و به معناى « ما » و همچنين است  « إِنْ »  در  « إِنْ يُهْلِكُونَ » . \r\n\r\nتفسير\r\n وَ مِنْهُمْ مَنْ يَسْتَمِعُ إِلَيْكَ وَ جَعَلْنا عَلى قُلُوبِهِمْ أَكِنَّةً أَنْ يَفْقَهُوهُ وَ فِي آذانِهِمْ وَقْراً . \r\nخداوند پس از آن‌كه به پيامبرش دستور داد تا به دشمنان چيزى بگويد كه عليه آنان حجت باشد و نيز پس از آن‌كه دربارهء احوال آنها در روز قيامت سخن گفت ، با اين آيه پيامبر را مورد خطاب قرار مىدهد كه معنايش اين است : گروهى از كافران به تلاوت قرآن پيامبر گوش فرامىدهند ؛ لكن آنان نه از اين سود مىبرند و نه از براهين و شواهدى ديگر ؛ چراكه آنان از همان آغاز تصميم گرفتند كه به دشمنى و جدال بدون دليل برخيزند تا آن‌جا كه اين تصميم ، چشم بصيرت آنان را از ديدن حق ، كور و گوش ايشان را از شنيدن آن كر ساخت .\r\nسؤال : ظاهر آيه مىگويد : خدا دل‌هاى كافران را كور و گوش‌هايشان را كر ساخت .\r\nبنابراين ، نبايد آنها را مذمّت كرد ، زيرا از خود اختيارى ندارند ؟\r\nپاسخ : از آن‌جا كه دشمنان اسلام قرآن را نمىفهمند و از آن سود نمىبرند و از روى تدبّر و خردورزى بدان گوش فرانمىدهند ، از باب مجاز مىتوان گفت : بر دل‌هايشان پوشش‌هايى است . و در گوش‌هايشان سنگينى . از سوى ديگر ، چون خدا آفرينندهء دل‌ها و گوش‌هاست ، باز هم از باب مجاز ، نسبت دادن كورى و كرى به او درست خواهد بود . امّا در واقع اين مشركانند كه مسئولند ؛ زيرا از روى تصميم و ارادهء خود به\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nدشمنى با حق برخاسته‌اند . در تفسير آيهء 7 از سورهء بقره ، ج 1 دراين‌باره سخن گفته شد .\r\nخوب است بدين نكته اشاره شود كه اسلام ، چيزى را با آنچه در ذات آن است نمىسنجد ، بلكه آن را با نتايج و آثارش مىسنجد . به عنوان نمونه : گوش و چشم وسيله‌اى براى به كار بردن عقل هستند ، و عقل طرّاح عمل است . از اين‌رو ، وقتى عمل در كار نباشد وجود حواس و عدم آن ، خواه ظاهرى باشد و خواه باطنى يكسان است ؛ به بيانى ديگر در اسلام تفاوتى ميان وسايل درونى و برونى انسان وجود ندارد ؛ چرا كه همگى ابزارى هستند براى سود رساندن به مردم در تدبير معاش و حلّ مشكل آنان . امام على عليه السّلام فرمود : « او گمان مىكند كه به خدا اميدوار است . به خداى بزرگ سوگند كه دروغ مىگويد . چگونه اميدوار است ، درحالىكه اميدش در عمل او آشكار نيست ؛ زيرا هركس كه اميدوار باشد ، اميد او از عملش شناخته مىشود » .\r\n وَ إِنْ يَرَوْا كُلَّ آيَةٍ لا يُؤْمِنُوا بِها .  حضرت محمّد صلّى اللّه عليه و آله حقيقت دروغگويان و صاحبان مقام و ثروت را آشكار كرد و در نتيجه ، آنان نگران شدند و از منافع خود احساس خطر كردند . لذا به دروغى بزرگ پناه بردند و دربارهء آيات خدا گفتند : اينها افسانه‌هاى پيشينيان است ، درحالىكه يقين داشتند قرآن به چيزهاى پايدارتر هدايت مىكند . امّا آنها به دنبال شبهه و مغلطه مىگشتند ، تا مردم را از گمراهىها و بيهودگىهاى خود كاملا منصرف سازند ؛ چنان‌كه امروز سردمداران رژيم‌هاى فاسد و جعل‌كنندگان قوانين ظالمانه چنين مىكنند .\r\n وَ هُمْ يَنْهَوْنَ عَنْهُ وَ يَنْأَوْنَ عَنْهُ .  ضمير  « هُمْ »  به كسانى برمىگردد كه به جهت حفظ منافع خود به دشمنى با حق پرداخته بودند . ضمير  « عَنْهُ »  به پيامبر صلّى اللّه عليه و آله برمىگردد .\r\n[ معناى آيه اين است : 
  ] دروغگويان از پيروى كردن ديگران از محمّد صلّى اللّه عليه و آله جلوگيرى و از او اعراض مىكردند و حتّى قصد نابودى او را كردند و براى جنگ با آن حضرت ، سپاهيانى را آماده نمودند ، آن هم تنها به اين دليل كه او زشتىهاى آنان را برملا كرده\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nبود .  وَ إِنْ يُهْلِكُونَ إِلَّا أَنْفُسَهُمْ وَ ما يَشْعُرُونَ .  آنان براى اسلام و پيامبر آن توطئه كردند ؛ امّا اين توطئه به خود آنها برگشت ؛ زيرا برخى از اين معاندان در جنگ بدر به هلاكت رسيدند و برخى ديگر در روز فتح مكّه با ذلّت و خوارى تسليم شدند . آرى ، اين است سرنوشت هر كس كه در گمراهى و دشمنى با حق ، لجاجت و اصرار ورزد .\r\n\r\n","description":"","footnote":"","page_name":" 276 ","page_number":276},
  {"content":"\r\n\r\n\r\nماندن در آتش\r\n\r\n[ سوره الأنعام ( 6 ) : آيات 27 تا 32 
  ]\r\nوَ لَوْ تَرى إِذْ وُقِفُوا عَلَى النَّارِ فَقالُوا يا لَيْتَنا نُرَدُّ وَ لا نُكَذِّبَ بِآياتِ رَبِّنا وَ نَكُونَ مِنَ الْمُؤْمِنِينَ ( 27 ) بَلْ بَدا لَهُمْ ما كانُوا يُخْفُونَ مِنْ قَبْلُ وَ لَوْ رُدُّوا لَعادُوا لِما نُهُوا عَنْهُ وَ إِنَّهُمْ لَكاذِبُونَ ( 28 ) وَ قالُوا إِنْ هِيَ إِلاَّ حَياتُنَا الدُّنْيا وَ ما نَحْنُ بِمَبْعُوثِينَ ( 29 ) وَ لَوْ تَرى إِذْ وُقِفُوا عَلى رَبِّهِمْ قالَ أَ لَيْسَ هذا بِالْحَقِّ قالُوا بَلى وَ رَبِّنا قالَ فَذُوقُوا الْعَذابَ بِما كُنْتُمْ تَكْفُرُونَ ( 30 ) قَدْ خَسِرَ الَّذِينَ كَذَّبُوا بِلِقاءِ اللَّهِ حَتَّى إِذا جاءَتْهُمُ السَّاعَةُ بَغْتَةً قالُوا يا حَسْرَتَنا عَلى ما فَرَّطْنا فِيها وَ هُمْ يَحْمِلُونَ أَوْزارَهُمْ عَلى ظُهُورِهِمْ أَلا ساءَ ما يَزِرُونَ ( 31 )\r\nوَ مَا الْحَياةُ الدُّنْيا إِلاَّ لَعِبٌ وَ لَهْوٌ وَ لَلدَّارُ الْآخِرَةُ خَيْرٌ لِلَّذِينَ يَتَّقُونَ أَ فَلا تَعْقِلُونَ ( 32 )\r\nاگر آنها را در آن روز كه در آتشند بنگرى ، مىگويند : اى كاش ما را بازگردانند تا آيات پروردگارمان را تكذيب نكنيم و از مؤمنان باشيم ! ( 27 )\r\nنه ، آنچه را از اين پيش پوشيده مىداشتند اكنون برايشان آشكار شده است . اگر آنها را به دنيا بازگردانند باز هم به همان كارها كه منعشان كرده بودند بازمىگردند . اينان دروغگويانند . ( 28 )\r\nو گفتند : جز اين زندگى دنيوي ما هيچ نيست و ما ديگر بار زنده نخواهيم شد . ( 29 )\r\nو اگر ببينى آن هنگام را كه در برابر پروردگارشان ايستاده‌اند ، خدا مىگويد : آيا اين به‌حق نبود ؟ گويند : آرى ، سوگند به پروردگارمان ! گويد : به كيفر آن‌كه كافر بوده‌ايد ، عذاب خدا را بچشيد . ( 30 )\r\nزيان كردند\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nآنهايى كه ديدار با خدا را دروغ پنداشتند و چون قيامت به ناگهان فرارسد ، گويند : اى حسرت بر ما ! به جهت تقصيرى كه كرديم . اينان بار گناهانشان را بر پشت مىكشند . هان ! چه بد بارى را بر پشت مىكشند . ( 31 )\r\nو زندگى دنيا چيزى جز بازيچه و لهو نيست و پرهيزگاران را سراى آخرت بهتر است . آيا به عقل نمىيابيد ؟ ( 32 )\r\n\r\nواژگان\r\n وُقِفُوا عَلَى النَّارِ :  فعل مجهول و در اين‌جا به معناى عرضه كردن است ؛ يعنى روزى كه بر آتش عرضه مىشوند . برخى گفته‌اند : جايز است « أوقف » خوانده شود ؛ لكن اين نظريه ، بسيار نادر است .\r\nالساعة : زمان كوتاه . مراد از آن در اين‌جا روز قيامت است ؛ زيرا در اين روز به سرعت از مردم حساب گرفته مىشود .\r\nبغتة : ناگهانى .\r\nالحسرة : پشيمانى .\r\nالتفريط : كوتاهى كردن .\r\nالوزر : در لغت به معناى بار سنگين و در اصطلاح دينى به معناى گناه است .\r\n\r\nاعراب\r\n « وَ لَوْ تَرى » ،  جواب  « لَوْ »  محذوف و تقدير آن : « لشاهدت امرا عظيما » است .  « وَ لا نُكَذِّبَ »  منصوب به « أن » كه پس از واو در تقدير است و همچنين است  « نَكُونَ »  .\r\nمصدر ريخته شده از اين دو فعل عطف است بر مصدر برگرفته شدهء از  « نُرَدُّ »  و تقدير آن بدين‌ترتيب است : « يا ليت لنا الردّ و عدم التكذيب و كوننا من المؤمنين » .  « إِنْ هِيَ إِلَّا حَياتُنَا الدُّنْيا » ،   « إِنْ »  نافيه ،  « هِيَ »  مبتدا ،  « حَياتُنَا »  خبر و  « الدُّنْيا »  صفت براى « حياة » است ؛ زيرا دنيا يا به معناى اوّل ، يا به معناى پست و يا به معناى نزديك است .  « بَغْتَةً »  مصدر و\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nدر موضع حال از  « السَّاعَةُ »  و به معناى « باغتة » مىباشد .  « ساءَ »  فعل ذمّ و فاعلش مستتر است .  « ما »  تميز به معناى « شىء » ، مخصوص به ذم محذوف و تقدير آن : « ساء الشئ شيئا وزرهم » است .\r\n\r\nتفسير\r\n وَ لَوْ تَرى إِذْ وُقِفُوا عَلَى النَّارِ .  خداى سبحان ، بار ديگر دربارهء حالت‌هاى دروغگويان در روز قيامت سخن مىگويد . آنها وقتى عذابى را كه براى خودشان و پاداشى را كه براى مؤمنان وعده داده شده ، مىبينند مىگويند : « اى كاش ما [ به دنيا 
  ] برگردانده مىشديم و آيات پروردگارمان را تكذيب نمىكرديم و از زمرهء مؤمنان مىبوديم ! » يعنى توبه مىكرديم و كار نيك انجام مىداديم . لكن تأسف خوردن و اشك ريختن در صورتى مفيد است كه پيش از وقوع عذاب خدا باشد ، امّا پس از آمدن عذاب ، به منزلهء گريه كردن بر مردگان و تأسف خوردن بر چيزهايى است كه از دست رفته‌اند .\r\n بَلْ بَدا لَهُمْ ما كانُوا يُخْفُونَ مِنْ قَبْلُ .  فرداى قيامت ، تنها كسى از عذاب خدا رهايى مىيابد كه در دنيا رك و راست زندگى كند و گفتارش با كردارش هماهنگ و اين دو باهم ، بازتابى از ذات و واقعيّت او باشد ، به‌گونه‌اى كه همگى در نزد خدا و مردم ، يك چيز محسوب گردد . امّا شخصى كه پيچيده و مبهم زندگى مىكند و در درون او ريا و نفاقى نهفته است كه فقط خدا آن را مىداند و مردم از آن بىخبرند ، چنين شخصى به زودى كيفر ريا و نفاق خود را خواهد ديد و بر گناهى كه مرتكب شده ، تأسف مىخورد و آرزو مىكند كه از عذاب رهايى يابد و به دنيا برگردانده شود ؛ لكن اين كار بسيار دور است .  وَ لَوْ رُدُّوا لَعادُوا لِما نُهُوا عَنْهُ وَ إِنَّهُمْ لَكاذِبُونَ .  آنان در اين سخن خود ، دروغگويانند :  يا لَيْتَنا نُرَدُّ وَ لا نُكَذِّبَ بِآياتِ رَبِّنا وَ نَكُونَ مِنَ الْمُؤْمِنِينَ . . . .  ما دربارهء ده‌ها مجرم خوانديم كه آنها درحالىكه در سلول‌هاى زندان‌ها بودند توبه كردند ؛ امّا وقتى بيرون آمدند دوباره به همان جنايت‌ها و خلاف‌ها\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nبرگشتند . « چون در دريا شما را گزند رسد ، همهء آنهايى كه مىپرستيد از نظرتان محو شوند ، مگر او . و چون شما را به ساحل نجات برساند از او روىگردان شويد ؛ زيرا آدمى ناسپاس است » . « 1 »\r\n وَ قالُوا إِنْ هِيَ إِلَّا حَياتُنَا الدُّنْيا وَ ما نَحْنُ بِمَبْعُوثِينَ .  معناى آيه اين است : اگر آنان به حيات نخستين خود برگردانده مىشدند ، همان سخن قبلى خود را تكرار مىكردند :\r\nنه قيامت است ، نه حساب و نه كيفر .\r\nسؤال : چگونه آنان قيامت را انكار خواهند كرد ، درحالىكه هول اكبر ( بيم بزرگ ) را مشاهده كرده و بر آن عرضه شده‌اند و براى رهايى از آن متوسّل شده و با خود عهد كرده‌اند كه ديگر بدان كردار زشت خويش برنگردند ؟\r\nپاسخ : اين منافقان به خوبى مىدانند كه حساب و عذاب به‌ناچار به وقوع مىپيوندند ؛ لكن از سوى ديگر اين را هم مىدانند كه اگر حق را اعلام كنند و در برابر آن تسليم شوند ، منافع و سودهاى كلانى را از دست خواهند داد . خدا مىگويد : « با آن كه در دل به آن يقين آورده بودند ؛ ولى از روى ستم و برترىجويى انكارش كردند .\r\nپس بنگر كه عاقبت تبهكاران چگونه بود » . « 2 »\r\n وَ لَوْ تَرى إِذْ وُقِفُوا عَلى رَبِّهِمْ .  پس از آن‌كه آنان ( منكران قيامت ) لقاى پروردگار را انكار مىكنند و [ در روز قيامت 
  ] در برابر خدا مىايستند ، خدا به آنان مىگويد :\r\n أَ لَيْسَ هذا بِالْحَقِّ ؛  آيا اين حق نبود ؟ در تفسير آيهء چهارم از همين سوره گفتيم :\r\nخداوند با اقامهء دليل ، مردم را به سوى ايمان به حق فرامىخواند ، تا اگر كسى آن را انكار كند ، حجّت عليه او اقامه شده باشد . اين آيه نيز همان مطلب را تأكيد مىكند و دلايل و شواهدى را كه كافران منكر شده‌اند يادآور مىشود .  قالُوا بَلى وَ رَبِّنا  آنها مىگويند : سوگند به پروردگار ما كه اكنون براى ما حقانيت سخن خداوند ثابت شده\r\n\r\n\r\n","description":"","footnote":"\r\n( 1 ) . اسراء ( 17 ) آيهء 67 .\r\n( 2 ) . نمل ( 27 ) آيهء 14 .\r\n","page_name":" 280 ","page_number":280},
  {"content":"\r\n\r\nاست . لكن اقرارشان بىفايده است و جز كيفر عادلانه و عذاب براى منكران و كافران باقى نمانده است .  قالَ فَذُوقُوا الْعَذابَ بِما كُنْتُمْ تَكْفُرُونَ  آرى ، اين است كيفر هركس كه دنيا را بر آخرت ترجيح دهد و حق را به جهت خواسته‌هاى نفسانى خود پنهان كند .\r\nسؤال : اين سخن خدا :  « أَ لَيْسَ هذا بِالْحَقِّ »  و سخن او :  « فَذُوقُوا الْعَذابَ »  با آيهء 174 از سوره بقره :  « وَ لا يُكَلِّمُهُمُ اللَّهُ يَوْمَ الْقِيامَةِ ؛  خدا با آنها در روز قيامت سخن نمىگويد » سازگارى ندارد ؟\r\nپاسخ : مقصود از آيهء [ 174 در سورهء بقره 
  ] آن است كه خدا با آنان به چيزى كه موجب خوشحالى آنها شود سخن نمىگويد ، بلكه به چيزى با آنان سخن مىگويد كه باعث ناراحتى ايشان مىگردد ؛ چنان‌كه در اين آيه و نيز در آيهء 109 از سورهء مؤمنون مشاهده مىكنيم : « گويد : در آتش گم شويد و با من سخن مگوييد » .\r\n قَدْ خَسِرَ الَّذِينَ كَذَّبُوا بِلِقاءِ اللَّهِ ؛  كسانى كه لقاى خدا را تكذيب كردند زيان ديدند و كسانى كه به او ايمان آوردند رستگار شدند .  حَتَّى إِذا جاءَتْهُمُ السَّاعَةُ بَغْتَةً قالُوا يا حَسْرَتَنا عَلى ما فَرَّطْنا فِيها .  امام صادق عليه السّلام فرمود : « ثمرهء تفريط پشيمانى است و ثمرهء احتياط ، سلامت » .  وَ هُمْ يَحْمِلُونَ أَوْزارَهُمْ عَلى ظُهُورِهِمْ أَلا ساءَ ما يَزِرُونَ . \r\nاوزار به معناى گناهان است و حمل گناهان بر پشت كنايه است از همراه بودن اين گناهان با صاحب خود . چنان‌كه گفته مىشود : فلانى را شيطان سوار شده است ؛ يعنى شيطان از او جدا نمىشود . معناى آيه اين است كه تكذيب‌كنندگان حق در قيامت از همهء مردم بدحال‌ترند . برخى از مفسّران جديد مىگويند :\r\n« بلكه وضعيت چهارپايان از منكران حق بهتر است ، چراكه چهارپايان بار سنگين را برمىدارند ؛ لكن اين گروه گناهان را برمىدارند و ديگر آن‌كه بار چهارپايان را سرانجام پايين مىآورند و آنها رها مىشوند و به استراحت مىپردازند ؛ امّا اين گروه با گناهان خود به جهنم مىروند » .\r\n وَ مَا الْحَياةُ الدُّنْيا إِلَّا لَعِبٌ وَ لَهْوٌ .  نظير آن ، در آيهء 185 از آل عمران ج 2 بيان گرديد .\r\n\r\n","description":"","footnote":"","page_name":" 281 ","page_number":281},
  {"content":"\r\n\r\n\r\nسخن كافران پيامبر را اندوهگين مىكند\r\n\r\n[ سوره الأنعام ( 6 ) : آيات 33 تا 37 
  ]\r\nقَدْ نَعْلَمُ إِنَّهُ لَيَحْزُنُكَ الَّذِي يَقُولُونَ فَإِنَّهُمْ لا يُكَذِّبُونَكَ وَ لكِنَّ الظَّالِمِينَ بِآياتِ اللَّهِ يَجْحَدُونَ ( 33 ) وَ لَقَدْ كُذِّبَتْ رُسُلٌ مِنْ قَبْلِكَ فَصَبَرُوا عَلى ما كُذِّبُوا وَ أُوذُوا حَتَّى أَتاهُمْ نَصْرُنا وَ لا مُبَدِّلَ لِكَلِماتِ اللَّهِ وَ لَقَدْ جاءَكَ مِنْ نَبَإِ الْمُرْسَلِينَ ( 34 ) وَ إِنْ كانَ كَبُرَ عَلَيْكَ إِعْراضُهُمْ فَإِنِ اسْتَطَعْتَ أَنْ تَبْتَغِيَ نَفَقاً فِي الْأَرْضِ أَوْ سُلَّماً فِي السَّماءِ فَتَأْتِيَهُمْ بِآيَةٍ وَ لَوْ شاءَ اللَّهُ لَجَمَعَهُمْ عَلَى الْهُدى فَلا تَكُونَنَّ مِنَ الْجاهِلِينَ ( 35 ) إِنَّما يَسْتَجِيبُ الَّذِينَ يَسْمَعُونَ وَ الْمَوْتى يَبْعَثُهُمُ اللَّهُ ثُمَّ إِلَيْهِ يُرْجَعُونَ ( 36 ) وَ قالُوا لَوْ لا نُزِّلَ عَلَيْهِ آيَةٌ مِنْ رَبِّهِ قُلْ إِنَّ اللَّهَ قادِرٌ عَلى أَنْ يُنَزِّلَ آيَةً وَ لكِنَّ أَكْثَرَهُمْ لا يَعْلَمُونَ ( 37 )\r\nمىدانيم كه سخنشان تو را اندوهگين مىسازد ؛ ولى اينان تنها تو را تكذيب نمىكنند ، بلكه اين ستمكاران سخن خدا را انكار مىكنند . ( 33 )\r\nپيامبرانى را هم كه پيش از تو بودند تكذيب كردند ؛ ولى آنها بر آن تكذيب و آزار صبر كردند تا پيروزى ما به آنان فرارسيد . و سخنان خدا را تغييردهنده‌اى نيست . و هر آينه پاره‌اى از اخبار پيامبران بر تو نازل شده است . ( 34 )\r\nاگر اعراض كردن آنها بر تو گران است ، خواهى نقبى در زمين بجوى يا نردبانى بر آسمان بنه تا معجزه‌اى بر ايشان بياورى . اگر خدا بخواهد ، همه را به راه راست برد . پس ، از نادانان مباش . ( 35 )\r\nهر آينه تنها آنان‌كه مىشنوند مىپذيرند . و مردگان را خدا زنده مىكند و سپس همه به نزد او بازگردانده مىشوند . ( 36 )\r\nو گفتند : چرا معجزه‌اى از\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nپروردگارش بر او نازل نشده ؟ بگو : خدا قادر است كه معجزه‌اى فروفرستد ؛ ولى بيشترينشان نمىدانند . ( 37 )\r\n\r\nواژگان\r\nالنّبأ : خبر بزرگ .\r\nالنّفق : گودالى كه راه ورود و خروج داشته باشد .\r\nالسّلّم : نردبان و از واژهء سلامت گرفته شده است .\r\n\r\nاعراب\r\n « قَدْ نَعْلَمُ »  مضارعى است به معناى ماضى ، يعنى « قد علمنا » .  « حَتَّى »  به معناى « إلى » و « أن » پس از آن در تقدير است . مصدر مؤول ، مجرور به  « حَتَّى »  و متعلق به « صبروا » مىباشد . فاعل  « جاءَكَ »  محذوف و تقدير : « جاءك نبأ من نبأ المرسلين » است .  « فَإِنِ اسْتَطَعْتَ »  جواب است براى  « إِنْ كانَ كَبُرَ »  و جواب  « فَإِنِ اسْتَطَعْتَ »  محذوف مىباشد كه عبارت است از : « فافعل » .  « وَ الْمَوْتى » ،  واو براى استيناف و  « الْمَوْتى »  مبتدا و خبر آن ، جملهء  « يَبْعَثُهُمُ »  .  « مِنْ رَبِّهِ »  متعلق به محذوف و صفت براى « آية » .\r\n\r\nتفسير\r\n قَدْ نَعْلَمُ إِنَّهُ لَيَحْزُنُكَ الَّذِي يَقُولُونَ .  اين خطاب متوجّه پيامبر صلّى اللّه عليه و آله است .  « قَدْ »  براى تحقيق و  « نَعْلَمُ »  به معناى « علمنا » است . ضمير  « يَقُولُونَ »  به « الّذين كذّبوا النّبى ؛ كسانى كه پيامبر را تكذيب كردند برمىگردد » . امّا مراد از چيزى كه مىگويند و حتى عملا آن را گفتند ، مطالبى است كه خدا در آيهء 14 از سورهء دخان به آنها اشاره كرده است : « از او روىگردان شدند و گفتند : ديوانه‌اى است تعليم يافته » و نيز در آيهء 2 از سوره يونس :\r\n« . . . كافران گفتند كه اين مرد آشكارا جادوگرى است » و آياتى ديگر .\r\n\r\n","description":"","footnote":"","page_name":" 283 ","page_number":283},
  {"content":"\r\n\r\n فَإِنَّهُمْ لا يُكَذِّبُونَكَ وَ لكِنَّ الظَّالِمِينَ بِآياتِ اللَّهِ يَجْحَدُونَ .  هركس كه با طرفدار حقّى به جنگ برخيزد ، از آن جهت كه وى بر حق است ، با خود حق به جنگ برخاسته است و هركس كه رسالت فرستاده‌اى را سبك بشمارد ، در واقع فرستندهء او را سبك شمرده است و نه شخص فرستاده را . مشركان مكه پيش از رسالت از محمّد صلّى اللّه عليه و آله به عنوان راستگو و امين ياد مىكردند ؛ امّا زمانىكه رسالت خدا را به سوى آنان آورد و دليل هم اقامه كرد ، عليه او به جنگ برخاستند و گفتند : او جادوگرى ديوانه است .\r\nبنابراين ، تكذيب محمّد صلّى اللّه عليه و آله در اين حالت ، تكذيب رسالت و آيات خداست و بزرگ‌ترين دليل بر اثبات اين موضوع آيهء 10 از سورهء فتح است : « آنان كه با تو بيعت مىكنند ، جز اين نيست كه با خدا بيعت مىكنند . دست خدا روى دست‌هايشان است . . . » .\r\n وَ لَقَدْ كُذِّبَتْ رُسُلٌ مِنْ قَبْلِكَ فَصَبَرُوا عَلى ما كُذِّبُوا وَ أُوذُوا حَتَّى أَتاهُمْ نَصْرُنا .  خدا به پيامبرش مىگويد : اگر مشركان تو را تكذيب مىكنند ، بدان‌كه پيامبران پيش از تو نيز تكذيب شدند و اين پيامبران در راه اداى رسالت خود متحمل اذيت و آزار شدند و صبر كردند ، تا اين‌كه پيروزى به سراغ آنان آمد . بنابراين ، تو هم صبر كن ؛ چنان‌كه آنها صبر كردند و خدا تو را پيروز خواهد كرد ، چنان‌كه آنان را پيروز كرد .\r\nزندگى پيرامون همين محور مىچرخد ؛ يعنى جنگ ميان خير و شر و حقّ و باطل ؛ و محال است كه كسى حق را يارى كند امّا از سوى دشمنان حق مورد آزار قرار نگيرد .\r\nهمچنين ، حق پيروز نمىشود ، مگر آن‌كه ياورانى بيابد كه بر جهاد در راه آن صبر پيشه كنند و قيمت آن را از جان خانواده و اموال خود بپردازند ؛ چراكه سنّت خدا چنين است و هرگز سنّت او تغيير نمىكند و معناى سخن خدا :  وَ لا مُبَدِّلَ لِكَلِماتِ اللَّهِ  نيز همين است .\r\nمن هيچ روزگارى را سراغ ندارم كه قدرت و امكانات باطل‌گرايان همچون روزگارى باشد كه ما در آن زندگى مىكنيم ؛ زيرا امروز ، آنان در تمام نقاط جهان\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nپايگاه‌هاى جنگى و انبارهاى سلاح‌هاى ويرانگر تأسيس كرده‌اند و به پيشرفته‌ترين و ويران‌كننده‌ترين سلاح‌ها مجهّز شده‌اند و سرنوشت ملّت‌هاى مستضعف ، بانك‌ها ، روزنامه‌ها و مطبوعات ، چاپخانه‌ها و مراكز نشر و توزيع - جز اندكى از آنها - را در دست گرفته‌اند ، تا آن‌جا كه انسان اخلاصمند و امين ، نمىتواند مقاله‌اى را آزادانه منتشر و يا از رسانه‌ها سخن حقّى را پخش كند . امّا از خيانتكار به هر سو كه روى آورد ، به آغوش باز و احترام از وى استقبال مىشود .\r\n وَ لَقَدْ جاءَكَ مِنْ نَبَإِ الْمُرْسَلِينَ ؛  يعنى ما آنچه را پيامبران از سوى اقوام خود ديدند و اين‌كه چگونه در برابر تكذيب و آزار آنان صبر كردند و نيز اين‌كه سرانجام ، اين پيامبران بر تكذيب‌كنندگان پيروز شدند ، با تو بازگو كرديم . اين سنّت همان‌گونه كه بر پيامبران سابق جارى بود ، بر تو نيز جارى خواهد شد و كلمات خدا تغييرناپذير است .\r\n وَ إِنْ كانَ كَبُرَ عَلَيْكَ إِعْراضُهُمْ فَإِنِ اسْتَطَعْتَ أَنْ تَبْتَغِيَ نَفَقاً فِي الْأَرْضِ أَوْ سُلَّماً فِي السَّماءِ فَتَأْتِيَهُمْ بِآيَةٍ .  اين آيه نظير آيهء ديگرى است كه خداوند خطاب به پيامبرش مىگويد : « . . . نبايد كه جان تو به جهت آنها دچار اندوه شود ؛ زيرا خدا به كارهايى كه مىكنند آگاه است » . « 1 » اين دو آيه ، سوزش و دردى را حكايت مىكنند كه پيامبرش اسلام صلّى اللّه عليه و آله به سبب پذيرفته نشدن دعوت او از سوى مشركان ، تحمّل مىكرد . و نيز هدف اين دو آيه كاستن از درد و رنج پيامبر صلّى اللّه عليه و آله است . پيامبر صلّى اللّه عليه و آله از سوى قوم خود ، دردها و رنج‌هايى را متحمل گرديد كه هيچ انسان بردبارى نمىتواند آن را تحمل كند .\r\nاو صبر كرد و نه تنها بر آنان نفرين نكرد ، بلكه بر ايشان دعا هم كرد و گفت : « خدايا ! قومم را بيامرز كه نادانند » . بااين‌وجود ، وى از كفر قوم خود رنج مىبرد . ازاين‌رو ، خدا او را با اين آيه مخاطب ساخت ، تا درد او را تخفيف دهد و نيز وى را از آنان نااميد و منصرف سازد و آن‌گاه اندكى انتظار بكشد تا ببيند مجازات تكذيب‌كنندگان چگونه خواهد بود .\r\n\r\n\r\n","description":"","footnote":"\r\n( 1 ) . فاطر ( 35 ) آيهء 8 .\r\n","page_name":" 285 ","page_number":285},
  {"content":"\r\n\r\n وَ لَوْ شاءَ اللَّهُ لَجَمَعَهُمْ عَلَى الْهُدى .  رازى مىگويد : « اين آيه دلالت دارد كه خدا نمىخواهد كافر ايمان بياورد ، بلكه مىخواهد او همچنان بر كفرش باقى بماند » .\r\nاين سخن رازى مردود است ؛ زيرا اين كار ، عين ظلم است حال آن‌كه خدا به بندگان خود ظلم نمىكند .\r\nمعناى درست جملهء فوق آن است كه خدا كسى را مجبور نمىكند به او ايمان بياورد ، بلكه پس از اقامهء شواهد و دلايل ، وى را مخيّر مىگذارد . اگر خدا با ارادهء  « كُنْ فَيَكُونُ »  از بندگانش مىخواست كه ايمان بياورند ، حتّى يك تن از آنها كافر باقى نمىماند ؛ لكن حكمت او چنين اقتضا كرد كه در امور مردم به عنوان دستوردهنده و نصيحت‌كننده دخالت كند و نه به عنوان آفريننده و غلبه‌كننده . در تفسير آيهء 26 از سورهء بقره ، در بخش « تكوين و تشريع » ، ج 1 ، دراين‌باره به تفصيل سخن گفته شد .\r\n فَلا تَكُونَنَّ مِنَ الْجاهِلِينَ ؛  اى پيامبر ! از جاهلان مباش . چگونه وى از جاهلان باشد ، درحالىكه اخلاق او اخلاق قرآن است ؟ البتّه ، اگر چنين خطابى به پيامبر صلّى اللّه عليه و آله رواست ، از آن جهت است كه اين خطاب از سوى آفريننده به آفريده است ، نه از سوى همانند به همانند و همتا به همتا .\r\n إِنَّما يَسْتَجِيبُ الَّذِينَ يَسْمَعُونَ وَ الْمَوْتى يَبْعَثُهُمُ اللَّهُ ثُمَّ إِلَيْهِ يُرْجَعُونَ .  اين آيه نظير اين سخن خداست : « تو نمىتوانى مردگان را شنوا سازى و آواز خود را به گوش كرانى كه از تو روى مىگردانند برسانى » . « 1 » معناى آيهء مورد بحث اين است : اى محمّد ! كسانىكه تو شيفتهء هدايت آنان هستى ، به سخنانت از روى فهم و تدبّر گوش فرا نمىدهند ؛ زيرا دوستى دنيا آنها را همچون مردگان قرار داده است و مردگان شايستگى ندارند كه مورد خطاب قرار گيرند ، بلكه بايد آنها را تا روز قيامت رها كرد ؛ جايىكه عذاب خدا را مىبينند و راه فرار از آن را نمىيابند .\r\n وَ قالُوا لَوْ لا نُزِّلَ عَلَيْهِ آيَةٌ مِنْ رَبِّهِ .  سؤال : چگونه مشركان اين سخن را بر زبان\r\n\r\n\r\n","description":"","footnote":"\r\n( 1 ) . نمل ( 27 ) آيهء 80 .\r\n","page_name":" 286 ","page_number":286},
  {"content":"\r\n\r\nآوردند ، بااين‌كه خدا چندين آيه و شاهد بر محمّد صلّى اللّه عليه و آله فروفرستاده بود ؟\r\nپاسخ : مراد از آيه در اين‌جا معجزه‌اى است كه آنان پيشنهاد كرده و آن را شرط ايمان آوردن به محمّد صلّى اللّه عليه و آله قرار داده بودند و منظور آنها آيه‌اى نبود كه طالب حق را به خاطر حق قانع سازد ؛ زيرا اگر چنين بود ، نياز به اين سخن ايشان نبود :  « لَوْ لا نُزِّلَ عَلَيْهِ آيَةٌ . . . » . \r\n قُلْ إِنَّ اللَّهَ قادِرٌ عَلى أَنْ يُنَزِّلَ آيَةً ؛  بگو : خدا قادر است معجزه‌اى را كه آنان مىخواهند فرو بفرستد ؛ لكن آن را بر طبق ميل و هواى آنها نمىفرستد ، بلكه بر حسب آنچه حكمتش اقتضا كند فرو مىفرستد .  وَ لكِنَّ أَكْثَرَهُمْ لا يَعْلَمُونَ ؛  بسيارى از مردم نمىدانند كه خدا معجزه را برحسب حكمت خود نازل مىكند و نه برحسب هواهاى نفسانى مردم .\r\n\r\n","description":"","footnote":"","page_name":" 287 ","page_number":287},
  {"content":"\r\n\r\n\r\nجنبندگان و پرندگان\r\n\r\n[ سوره الأنعام ( 6 ) : آيات 38 تا 39 
  ]\r\nوَ ما مِنْ دَابَّةٍ فِي الْأَرْضِ وَ لا طائِرٍ يَطِيرُ بِجَناحَيْهِ إِلاَّ أُمَمٌ أَمْثالُكُمْ ما فَرَّطْنا فِي الْكِتابِ مِنْ شَيْءٍ ثُمَّ إِلى رَبِّهِمْ يُحْشَرُونَ ( 38 ) وَ الَّذِينَ كَذَّبُوا بِآياتِنا صُمٌّ وَ بُكْمٌ فِي الظُّلُماتِ مَنْ يَشَأِ اللَّهُ يُضْلِلْهُ وَ مَنْ يَشَأْ يَجْعَلْهُ عَلى صِراطٍ مُسْتَقِيمٍ ( 39 )\r\nهيچ جنبنده‌اى در روى زمين نيست و هيچ پرنده‌اى با بال‌هاى خود در هوا نمىپرد مگر آن كه چون شما امت‌هايى هستند ، ما در اين كتاب هيچ چيزى را فروگذار نكرده‌ايم ، و سپس همه را در نزد پروردگارشان گرد مىآورند . ( 38 )\r\nآنان‌كه آيات ما را تكذيب كرده‌اند كرانند و لالانند و در تاريكىهايند . خدا هركه را خواهد گمراه كند و هركه را خواهد در راه راست قرار دهد . ( 39 )\r\n\r\nواژگان\r\nالدّابة : هرچيزى كه بر روى زمين حركت مىكند ، خواه انسان باشد ، خواه حيوان و خواه حشره .\r\nالامم : مفرد آن امّت است و آن هر گروهى است كه داراى ويژگىهايى واحد باشند .\r\nالتفريط : تقصير و كوتاهى كردن .\r\n\r\n","description":"","footnote":"","page_name":" 288 ","page_number":288},
  {"content":"\r\n\r\n\r\nاعراب\r\n « مِنْ »  در  « وَ ما مِنْ دَابَّةٍ »  زايده ،  « دَابَّةٍ »  مبتدا ،  « أُمَمٌ »  خبر و  « أَمْثالُكُمْ »  صفت براى  « أُمَمٌ »  .  « مِنْ شَيْءٍ » ،   « مِنْ »  زايده و  « شَيْءٍ »  مفعول مطلق براى  « فَرَّطْنا »  ؛ چراكه جانشين مصدر ، يعنى تفريط است .  « الَّذِينَ كَذَّبُوا »  مبتدا ،  « صُمٌّ »  خبر مبتداى محذوف و نظير آن است  « بُكْمٌ »  و تقدير : « بعضهم صمّ و بعضهم بكم » مىباشد و اين جمله ، خبر  « الَّذِينَ »  است .  « فِي الظُّلُماتِ »  متعلق به محذوف و خبر دوم براى  « الَّذِينَ »  .\r\n\r\nتفسير\r\n وَ ما مِنْ دَابَّةٍ فِي الْأَرْضِ وَ لا طائِرٍ يَطِيرُ بِجَناحَيْهِ إِلَّا أُمَمٌ أَمْثالُكُمْ .  خداوند در اين آيه بيان مىكند كه ميان انسان‌ها و جنبنده‌ها و پرندگان ، نوعى شباهت وجود دارد ؛ امّا اين شباهت را آشكارا بيان نكرده است : آيا شباهت جنبنده‌ها و پرندگان به انسانها در اين است كه آنها هم آفريدهء خدا مىباشند ، يا در ايمان آوردن به خدا ، يا در تسبيح و ستايش خدا و يا در اين‌كه آنها همچون خانواده‌ها و قبايل انسانى داراى اصناف و گروه‌هاى مشخصى هستند و از هركدام با نام خاصّى ياد مىشود ، و يا در تدبير معاش و تغيير امور بر طبق منافعشان ؟\r\nدرهرحال ، بسيارى از دانشمندان ، تحقيقات گسترده‌اى دربارهء سرشت ، غريزه و كارهاى حيوانات ، حشرات و پرندگان انجام داده و به رازهاى شگفت‌انگيزى دست يافته‌اند . اين رازها به وجود آفرينندهء مدبّر و حكيم گواهى مىدهد و ما برخى از آنها را به‌عنوان نمونه يادآور مىشويم :\r\n1 . فيل‌ها به منظور رسيدگى به تخلفاتى كه برخى از آنها مرتكب مىشوند ، دادگاه تشكيل مىدهند و دادگاه ، فيل متخلّف را به جرم خلافى كه مرتكب شده ، از گروه طرد مىكند تا همچنان تنها زندگى كند .\r\n\r\n","description":"","footnote":"","page_name":" 289 ","page_number":289},
  {"content":"\r\n\r\n2 . كلاغ هنگام احساس خطر ، با صداى خاصّى به ساير كلاغ‌ها هشدار مىدهد ؛ امّا در حال خوشحالى ، صدايى از خود بيرون مىدهد كه همانند صداى قهقهه است .\r\nسؤال : فايدهء سخن خدا :  « يَطِيرُ بِجَناحَيْهِ »  چيست ، بااين‌كه واژهء طائر ، خود مىرساند كه پرنده با دو بال پرواز مىكند ؟\r\nپاسخ : جز فصاحت كلام - تا آن‌جا كه ما مىدانيم - فايده‌اى ندارد .\r\n ما فَرَّطْنا فِي الْكِتابِ مِنْ شَيْءٍ .  برخى مىگويند : مراد از كتاب در اين‌جا « لوح محفوظ » است كه آنچه را خواهد بود دربر دارد . نظريهء دوم اين است كه كتاب كنايه است از علم خدا به آنچه در ضمير انسان است و نيز گفتارها و كردارهاى او . نظريهء سوم اين است كه مراد از كتاب ، قرآن است و خدا در قرآن آنچه بيانش براى انسان واجب بوده ، از قبيل اصول و فروع دين و . . . همگى را بيان كرده است و ما ، در ج 1 ، در بخش « قرآن و علم حديث » نظريهء اخير را برگزيديم .\r\n ثُمَّ إِلى رَبِّهِمْ يُحْشَرُونَ .  ظاهر آيه نشان مىدهد كه خدا جنبندگان و پرندگان را در روز قيامت محشور مىكند ؛ چنان‌كه انسان را محشور مىسازد . آيهء 5 از سورهء تكوير نيز همين معنا را مىرساند : « و چون وحوش گرد آورده شوند » . بسيارى از علما همين نظريه را گفته‌اند و دليل آنان ظاهر دو آيه مزبور و نيز اين حديث است : « خدا در روز قيامت قصاص حيوانات بىشاخ را از شاخداران مىگيرد » .\r\nما نظريهء ابن عبّاس را انتخاب مىكنيم كه گفته است : مراد از حشر چهارپايان ، مرگ آنهاست ؛ چنان‌كه در حديث آمده است : « من مات فقد قامت قيامته ؛ كسى كه بميرد قيامتش برپا شده است » . چراكه حساب و مجازات ، پس از تكليف و مخالفت با آن است و تكليفى نيست مگر بر كسى كه داراى عقل باشد ، حال آن‌كه جنبندگان و پرندگان عقل ندارند بنابراين ، تكليفى ندارند . در نتيجه ، حيوانات به منظور حساب و بازپرسى محشور نمىشوند ؛ زيرا اگر چنين باشد ، بايد كودكان به طريق اولى مورد بازپرسى قرار گيرند .\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nامّا حديث « يقتصّ للجماء . . . » كنايه از عدل خداوند است و اين‌كه چيزى از نظر او پنهان نمىماند ، مگر اين‌كه آن را شمارش مىكند . اگر حيوان شاخدارى كه به حيوان بىشاخ هجوم مىبرد مجازات شود ، به طريق اولى ذبح حيوان هم براى ما بايد حرام باشد . امّا كسى كه مىگويد : خدا در قيامت ، حيوان را در برابر دردهايى كه تحمل مىكند پاداش مىدهد ، چيزى را به خدا نسبت مىدهد كه دربارهء آن آگاهى ندارد .\r\n وَ الَّذِينَ كَذَّبُوا بِآياتِنا صُمٌّ وَ بُكْمٌ فِي الظُّلُماتِ .  كسانى كه كافر شده‌اند ، همانند كرانند ؛ زيرا دعوت حق را نمىشنوند و نيز همانند لالانند ؛ زيرا حق را مىشناسند و دربارهء آن سخن نمىگويند . آنان در تاريكى تقليد ، شرك ، كفر و گناه قرار دارند .\r\n مَنْ يَشَأِ اللَّهُ يُضْلِلْهُ وَ مَنْ يَشَأْ يَجْعَلْهُ عَلى صِراطٍ مُسْتَقِيمٍ .  قبلا در تفسير آيهء 26 از سورهء بقره در بخش « هدايت و گمراهى » ، ج 1 و نيز در آيهء 88 از سورهء نساء ، در بخش « گمراه كردن خدا امرى سلبى است ، نه ايجابى » دربارهء هدايت و گمراهى سخن گفته شد .\r\n\r\n","description":"","footnote":"","page_name":" 291 ","page_number":291},
  {"content":"\r\n\r\n\r\nديدن عذاب و ياد خدا\r\n\r\n[ سوره الأنعام ( 6 ) : آيات 40 تا 45 
  ]\r\nقُلْ أَ رَأَيْتَكُمْ إِنْ أَتاكُمْ عَذابُ اللَّهِ أَوْ أَتَتْكُمُ السَّاعَةُ أَ غَيْرَ اللَّهِ تَدْعُونَ إِنْ كُنْتُمْ صادِقِينَ ( 40 ) بَلْ إِيَّاهُ تَدْعُونَ فَيَكْشِفُ ما تَدْعُونَ إِلَيْهِ إِنْ شاءَ وَ تَنْسَوْنَ ما تُشْرِكُونَ ( 41 ) وَ لَقَدْ أَرْسَلْنا إِلى أُمَمٍ مِنْ قَبْلِكَ فَأَخَذْناهُمْ بِالْبَأْساءِ وَ الضَّرَّاءِ لَعَلَّهُمْ يَتَضَرَّعُونَ ( 42 ) فَلَوْ لا إِذْ جاءَهُمْ بَأْسُنا تَضَرَّعُوا وَ لكِنْ قَسَتْ قُلُوبُهُمْ وَ زَيَّنَ لَهُمُ الشَّيْطانُ ما كانُوا يَعْمَلُونَ ( 43 ) فَلَمَّا نَسُوا ما ذُكِّرُوا بِهِ فَتَحْنا عَلَيْهِمْ أَبْوابَ كُلِّ شَيْءٍ حَتَّى إِذا فَرِحُوا بِما أُوتُوا أَخَذْناهُمْ بَغْتَةً فَإِذا هُمْ مُبْلِسُونَ ( 44 )\r\nفَقُطِعَ دابِرُ الْقَوْمِ الَّذِينَ ظَلَمُوا وَ الْحَمْدُ لِلَّهِ رَبِّ الْعالَمِينَ ( 45 )\r\nبگو : چه مىبينيد كه اگر بر شما عذاب خدا فرود آيد يا قيامت در رسد ، اگر راست مىگوييد ، بازهم جز خدا را مىخوانيد ؟ ( 40 )\r\nنه ، تنها او را مىخوانيد و اگر بخواهد آنچه را بدان دعوت مىكنيد از ميان مىبرد و شما شريكى را كه براى او ساخته‌ايد از ياد مىبريد . ( 41 )\r\nهرآينه بر امت‌هايى كه پيش از تو بودند پيامبرانى فرستاديم و آنان را به سختىها و آفت‌ها دچار كرديم تا مگر زارى كنند . ( 42 )\r\nپس چرا هنگامى كه عذاب ما به آنها رسيد زارى نكردند ؟ زيرا دل‌هايشان را قساوت فراگرفته و شيطان اعمالشان را در نظرشان آراسته بود . ( 43 )\r\nچون همهء اندرزهايى را كه به آنها داده شده بود فراموش كردند ، همهء درها را به رويشان گشوديم تا از آنچه يافته بودند شادمان گشتند پس ناگاه فروگرفتيمشان و همگان\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nنوميد گرديدند . ( 44 )\r\nريشهء آن قومى كه ستم كردند بركنده شد و تمام سپاس‌ها فقط براى خداوند است كه پروردگار جهانيان است . ( 45 )\r\n\r\nواژگان\r\nالبأساء : از بؤس به معناى مشقت گرفته شده است . البأساء ، يعنى سختى و مراد از آن در اين‌جا ، عذاب است .\r\nالضرّاء : از ضرر گرفته شده و آن به معناى ضدّ منفعت است .\r\nمبلسون : جمع مبلس و آن به كسى گفته مىشود كه اندوهگين و نااميد باشد .\r\n دابِرُ الْقَوْمِ :  آخر آنان .\r\n\r\nاعراب\r\n « أَ رَأَيْتَكُمْ »  ، صيغهء استفهام است اما به معناى : « أخبرونى ، خبر دهيد مرا » مىباشد .\r\nكاف براى خطاب است و محلّى از اعراب ندارد . و از اين قبيل است : « ارأيتك » ، « أرأيتكما » و « أرأيتكنّ » .  « غَيْرَ »  مفعول براى  « تَدْعُونَ »  و همچنين است  « إِيَّاهُ »  .  « إِذْ »  ظرف و منصوب به  « تَضَرَّعُوا »  .  « بَغْتَةً »  حال از فاعل  « أَخَذْناهُمْ »  به معناى « مباغتين » و نيز جايز است كه حال از مفعول آن و به معناى مبغوتين باشد .  « فَإِذا »  براى مفاجات ،  « هُمْ »  مبتدا و  « مُبْلِسُونَ »  خبر است .\r\n\r\nتفسير\r\n قُلْ أَ رَأَيْتَكُمْ إِنْ أَتاكُمْ عَذابُ اللَّهِ أَوْ أَتَتْكُمُ السَّاعَةُ أَ غَيْرَ اللَّهِ تَدْعُونَ إِنْ كُنْتُمْ صادِقِينَ .  خداوند به پيامبرش دستور داد كه به مشركين بگويد : به من خبر دهيد كه اگر همچون كسانى كه پيامبران خود را تكذيب كردند ، عذاب بر شما نازل شود ، يا مرگ شما با آن حالت‌هاى بيهوشى و يا قيامت با آن بيم‌هايى كه دارد فرارسد ، آيا در آن\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nحالت هم بت‌هايى را كه پرستش مىكرديد و گمان داشتيد كه آنها ذلّت و عذاب را از شما بر طرف مىكنند ، به يارى خود فرامىخوانيد ؟ مقصود از مجموع اين آيه آن است كه كافران در قيامت از آنچه شريك خدا قرار داده بودند ، بيزارى مىجويند و پس از آن‌كه برايشان آشكار شد كه جز خداى يكتا و بىشريك ، هيچ‌كس را قدرت و توانى نيست ، به او پناه مىبرند .\r\n\r\nخدا و فطرت\r\n بَلْ إِيَّاهُ تَدْعُونَ .  خداوند پس از آن‌كه از كافران مىپرسد : آيا در روز قيامت غير خدا را مىخوانيد ، خود پاسخ مىدهد :  « بَلْ إِيَّاهُ تَدْعُونَ ؛  بلكه او را مىخوانيد » . و اين همان پاسخى است كه انسان فطرتا بدان ايمان دارد و در دنيا و آخرت همين پاسخ را مىدهد ؛ فطرتى كه خدا مردم را بر آن آفريده است . البته ، معناى فطرت آن نيست كه انسان به‌طور ناخودآگاه و بدون دليل به وجود آفريننده پى ببرد ، و گرنه هيچ‌كس به خدا كافر نمىشد ، بلكه معناى فطرت اين است كه خدا استعداد فهميدن دلايل وجودش را در انسان به وديعت نهاده است و اين استعداد ، هيچ‌گاه از او جدا نمىشود و اگر كسى كافر شود ، به سبب كوتاهى و عدم توجه به دلايل و شواهد است . از اين‌رو وى استحقاق عذاب را دارد ؛ زيرا از ديدگاه عقل ميان اين دو فرد هيچ تفاوتى وجود ندارد : كسىكه به علم خود عمدا عمل نمىكند و كسى كه از روى نادانى حق را رها و از باطل پيروى مىكند ، با وجود اين‌كه توان شناخت و تشخيص اين دو را دارد ؛ لكن به سبب سهل‌انگارى و بىباكى به دنبال آن نمىرود .\r\nشايان ذكر است كه گاهى اين استعداد و ادراك فطرى در پشت پردهء تقليد و تربيت و شهوت‌ها كاملا پنهان مىگردد ؛ چنان‌كه خورشيد در پشت ابر قرار مىگيرد و در اين صورت ، شخص نادان خيال مىكند كه كافر شدن او به خدا به سبب نبودن دليل است ، درحالىكه دليل در ذات و فطرت او نهفته است ؛ همان فطرتى كه خدا او را بر آن\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nآفريده است . در روز قيامت اين پرده كنار مىرود و حقيقت آشكار مىشود و مجالى براى شك و انكار باقى نمىماند .\r\n فَيَكْشِفُ ما تَدْعُونَ إِلَيْهِ إِنْ شاءَ .  ضمير « إليه » به « كشف » برمىگردد و آن مصدرى است كه از « يكشف » به دست مىآيد . معناى آيه اين است : آنان خدا را مىخوانند تا عذاب را از ايشان بردارد ، چنان‌كه در سورهء دخان ، آيهء 12 آمده است : « از ما عذاب را بردار » . خداى سبحان اگر بخواهد عذاب را از آنان برمىدارد و اگر نخواهد برنمىدارد .  وَ تَنْسَوْنَ ما تُشْرِكُونَ ؛  يعنى اى مشركان ! شما در روز قيامت از خواندن بت‌هايى كه در دنيا آنها را پرستش مىكرديد صرف‌نظر خواهيد كرد و تنها خداى يگانه را مىخوانيد ؛ زيرا در اين روز ، هرچيزى آن‌گونه كه هست آشكار مىشود .\r\n وَ لَقَدْ أَرْسَلْنا إِلى أُمَمٍ مِنْ قَبْلِكَ فَأَخَذْناهُمْ بِالْبَأْساءِ وَ الضَّرَّاءِ لَعَلَّهُمْ يَتَضَرَّعُونَ .  خدا بندگانش را مجازات نمىكند ، مگر پس از آن‌كه پيامبرى به سوى آنان بفرستد تا ايشان را به راه هدايت ارشاد كند . اگر هدايت نشدند ، به ايشان فرصت مىدهد ، تا به وجدان‌هاى خود مراجعه كنند [ و بينديشند 
  ] و نيز آنان را با گرفتارىها و مشكلات آزمايش مىكند تا شايد توبه و زارى كنند ؛ لكن آنها همچنان بر معصيت پاى مىفشارند ؛ چنان‌كه خدا در آيهء زير مىگويد :\r\n فَلَوْ لا إِذْ جاءَهُمْ بَأْسُنا تَضَرَّعُوا وَ لكِنْ قَسَتْ قُلُوبُهُمْ وَ زَيَّنَ لَهُمُ الشَّيْطانُ ما كانُوا يَعْمَلُونَ .  خدا مىگويد : آنان وقتى در دنيا گرفتار عذاب ما شدند ، زارى نكردند و در برابر خدا سر فرود نياوردند و از دشمنى خود دست برنداشتند ، بلكه همچنان بر كفر خود پاى فشردند و به دنبال اين ، شيطان هم گمراهى و فساد ايشان را در نظر آنان خوب جلوه مىداد و مىآراست .\r\nاين آيه دلالت دارد كه خدا هركس را كه به او پناه برد مىپذيرد ، حتّى اگر اين پناهندگى به جهت فشار سختىها و گرفتارىها باشد و شأن شخص كريم و بزرگوار\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nنيز همين است . او هيچ گدايى را ردّ و اميدوارى را نااميد نمىكند . حال انگيزه‌اش هرچه باشد .\r\n فَلَمَّا نَسُوا ما ذُكِّرُوا بِهِ فَتَحْنا عَلَيْهِمْ أَبْوابَ كُلِّ شَيْءٍ حَتَّى إِذا فَرِحُوا بِما أُوتُوا أَخَذْناهُمْ بَغْتَةً فَإِذا هُمْ مُبْلِسُونَ .  خدا در آغاز ، كافران را با سخنان خود كه بر زبان پيامبران جارى مىشود هشدار مىدهد . و در مرحلهء دوم با عمل ، بدين‌ترتيب كه آنها را از طريق گرفتارى و ضرر آزمايش مىكند . وقتى آنان بر كفر و دشمنى خود پافشارى كردند ، درهاى روزى و آسايش را بر روى آنها مىگشايد ، تا پس از گرفتارى آنها را با نعمت‌ها آزمايش و حجت را بر ايشان تمام كند . وقتى آنان بر اثر [ فراوانى نعمت و 
  ] رفاه ، خرسند گرديدند و بر تكبّر و خودخواهى خود افزودند و رشد دينى پيدا نكردند ، خدا آنها را از جايى كه گمان ندارند گرفتار عذاب مىكند . در نتيجه ، بر كوتاهى و سهل انگارىاى كه كرده‌اند تأسف مىخورند و از رهايى از اين عذاب نااميد مىشوند .\r\nخلاصه سخن آن‌كه ، خدا گاهى از طريق ضرر با كافران برخورد مىكند و گاهى از طريق آسايش ؛ زيرا دوست دارد آنان هدايت شوند ؛ چنان‌كه پدر مهربان به فرزندش همين رفتار را مىكند ؛ چراكه مصلحت او را جستجو مىكند . لكن آنها نه آسايش را سپاس‌گزاردند و نه از سختى پند گرفتند . ازاين‌رو ، خداوند ريشهء آنها را بركند و حتى يك نفر از آنان را باقى نگذاشت ، تا پسينيان از آنها پند گيرند .\r\n فَقُطِعَ دابِرُ الْقَوْمِ الَّذِينَ ظَلَمُوا وَ الْحَمْدُ لِلَّهِ رَبِّ الْعالَمِينَ .  خدا را سپاس كه بر مؤمنان نعمت داد و آنان را بر اهل كفر و فساد پيروز كرد .\r\n\r\n","description":"","footnote":"","page_name":" 296 ","page_number":296},
  {"content":"\r\n\r\n\r\nقدرت ، تنها از آن خداست\r\n\r\n[ سوره الأنعام ( 6 ) : آيات 46 تا 49 
  ]\r\nقُلْ أَ رَأَيْتُمْ إِنْ أَخَذَ اللَّهُ سَمْعَكُمْ وَ أَبْصارَكُمْ وَ خَتَمَ عَلى قُلُوبِكُمْ مَنْ إِلهٌ غَيْرُ اللَّهِ يَأْتِيكُمْ بِهِ انْظُرْ كَيْفَ نُصَرِّفُ الْآياتِ ثُمَّ هُمْ يَصْدِفُونَ ( 46 ) قُلْ أَ رَأَيْتَكُمْ إِنْ أَتاكُمْ عَذابُ اللَّهِ بَغْتَةً أَوْ جَهْرَةً هَلْ يُهْلَكُ إِلاَّ الْقَوْمُ الظَّالِمُونَ ( 47 ) وَ ما نُرْسِلُ الْمُرْسَلِينَ إِلاَّ مُبَشِّرِينَ وَ مُنْذِرِينَ فَمَنْ آمَنَ وَ أَصْلَحَ فَلا خَوْفٌ عَلَيْهِمْ وَ لا هُمْ يَحْزَنُونَ ( 48 ) وَ الَّذِينَ كَذَّبُوا بِآياتِنا يَمَسُّهُمُ الْعَذابُ بِما كانُوا يَفْسُقُونَ ( 49 )\r\nبگو : آيا مىدانيد كه اگر اللّه گوش و چشمان شما را بازستاند و بر دل‌هايتان مهر نهد ، چه خدايى جز اللّه آنها را به شما بازمىگرداند ؟ بنگر كه آيات خدا را چگونه به شيوه‌هاى گوناگون بيان مىكنيم ، بازهم روى برمىتابند . ( 46 )\r\nبگو : چه مىبينيد اگر عذاب خدا به ناگاه يا آشكارا بر شما فرود آيد ، آيا جز ، ستمكاران هلاك مىشوند ؟ ( 47 )\r\nما پيامبران را جز براى مژده دادن يا بيم دادن نفرستاده‌ايم . پس هركس كه ايمان آورد و كار شايسته كند ، بيمناك و محزون نمىشود . ( 48 )\r\nو به كسانى كه آيات ما را تكذيب كرده‌اند ، به كيفر نافرمانىشان ، عذاب خواهد رسيد . ( 49 )\r\n\r\nواژگان\r\n نُصَرِّفُ الْآياتِ :  آن را به صورت‌هاى گوناگون تكرار مىكنيم .\r\nيصدفون : روى برمىتابند .\r\n\r\n","description":"","footnote":"","page_name":" 297 ","page_number":297},
  {"content":"\r\n\r\n\r\nاعراب\r\n « مَنْ »  مبتدا و  « إِلهٌ »  خبر .  « غَيْرُ اللَّهِ »  صفت براى  « إِلهٌ »  . جملهء  « يَأْتِيكُمْ »  صفت دوم .\r\nضمير  « بِهِ »  برمىگردد به معنايى كه از سمع و ابصار گرفته شده ؛ يعنى شنيدن و ديدن ( منظور گوش و چشم است ) .  « كَيْفَ »  حال است از ضمير  « نُصَرِّفُ »  .  « بَغْتَةً »  حال است از ضمير  « أَتاكُمْ »  .  « مُبَشِّرِينَ وَ مُنْذِرِينَ »  حال هستند از  « الْمُرْسَلِينَ »  . « ما » در  « بِما كانُوا »  مصدريه و مصدر ريخته شده ، مجرور به باء و متعلّق به  « يَمَسُّهُمُ » . \r\n\r\nتفسير\r\n قُلْ أَ رَأَيْتُمْ إِنْ أَخَذَ اللَّهُ سَمْعَكُمْ وَ أَبْصارَكُمْ وَ خَتَمَ عَلى قُلُوبِكُمْ مَنْ إِلهٌ غَيْرُ اللَّهِ يَأْتِيكُمْ بِهِ .  انسان با گوش ، چشم و قلب خود ، انسان است . بنابراين ، اگر اين اعضا از او گرفته شود انسان نخواهد بود و حيوان از او بهتر است . ترديدى نيست كه خدا مىتواند آنها را از انسان بگيرد ؛ زيرا آفرينندهء آنهاست . هدف از اشاره به مطلب مزبور آن است كه خدا مىخواهد به كافران تذكر دهد كه خدايان مورد پرستش آنها نه مىتوانند ضررى از ايشان دفع كنند و نه مىتوانند منفعتى را برايشان جلب نمايند : « . . . چون خدا براى مردمى بدى خواهد ، هيچ چيزى مانع او نتواند شد . . . » « 1 »  انْظُرْ كَيْفَ نُصَرِّفُ الْآياتِ ثُمَّ هُمْ يَصْدِفُونَ ؛  يعنى دلايل را يكى پس از ديگرى و با شيوه‌هاى گوناگون براى آنان اقامه كرديم تا پند و اندرز گيرند و نيز راه هر بهانه‌اى را برايشان بستيم تا ايمان بياورند و يقين پيدا كنند . لكن افزايش دلايل قطعى براى آنها هيچ اثرى نداشت ، جز اين‌كه همچنان به كفر و گمراهى و دشمنى خود ادامه دادند .\r\n قُلْ أَ رَأَيْتَكُمْ إِنْ أَتاكُمْ عَذابُ اللَّهِ بَغْتَةً أَوْ جَهْرَةً هَلْ يُهْلَكُ إِلَّا الْقَوْمُ الظَّالِمُونَ .  بار ديگر خداوند كافران را اندرز مىدهد و آنان را از عذابى مىترساند كه قادر به دفع آن\r\n\r\n\r\n","description":"","footnote":"\r\n( 1 ) . رعد ( 13 ) آيهء 12 .\r\n","page_name":" 298 ","page_number":298},
  {"content":"\r\n\r\nنمىباشند ، خواه اين عذاب ناگهانى و از جايى كه آنان گمان ندارند بيايد ، خواه آشكارا و از جايى كه انتظار و آمادگىاش را دارند . خدا براى دومين‌بار آنها را اندرز مىدهد و تهديد مىكند تا شايد پيش از آمدن عذاب ، از آن بترسند و به هدايت راه يابند ؛ لكن دل‌هايشان همچون سنگ سخت گرديد و به حق و هدايت تمايل پيدا نكرد .\r\n وَ ما نُرْسِلُ الْمُرْسَلِينَ إِلَّا مُبَشِّرِينَ وَ مُنْذِرِينَ .  وظيفهء پيامبر آن است كه فرمان‌بردار را مژده دهد و نافرمان را بترساند . اين وظيفه ، علىرغم اين‌كه تعريف ساده و مفهوم روشن دارد ، يكى از سخت‌ترين و دشوارترين وظايف است ؛ زيرا مستقيما با زندگى ستمكاران برخورد و با مصالح و منافع آنها تضاد دارد . وظيفهء پيامبر بدان‌جا پايان مىيابد كه مؤمنان و انجام‌دهندگان كارهاى شايسته را پاداش دهد و كافران و تكذيب كنندگان آيات خدا را مجازات كند .  فَمَنْ آمَنَ وَ أَصْلَحَ فَلا خَوْفٌ عَلَيْهِمْ وَ لا هُمْ يَحْزَنُونَ ؛  چراكه گناهكار مىترسد و غمگين مىشود ، امّا كسى كه بيگناه است در امن و آسايش خواهد بود .\r\n وَ الَّذِينَ كَذَّبُوا بِآياتِنا يَمَسُّهُمُ الْعَذابُ بِما كانُوا يَفْسُقُونَ .  واژهء فسق اعمّ از واژهء كفر است ؛ زيرا هر كافرى فاسق است ؛ امّا هر فاسقى كافر نيست . مراد از « فسق » در اين‌جا كفر است ؛ به دليل اين‌كه خدا مىگويد :  « كَذَّبُوا بِآياتِنا ؛  آيات ما را تكذيب كردند » .\r\n\r\n","description":"","footnote":"","page_name":" 299 ","page_number":299},
  {"content":"\r\n\r\n\r\nپيامبر تنها از وحى پيروى مىكند\r\n\r\n[ سوره الأنعام ( 6 ) : آيات 50 تا 55 
  ]\r\nقُلْ لا أَقُولُ لَكُمْ عِنْدِي خَزائِنُ اللَّهِ وَ لا أَعْلَمُ الْغَيْبَ وَ لا أَقُولُ لَكُمْ إِنِّي مَلَكٌ إِنْ أَتَّبِعُ إِلاَّ ما يُوحى إِلَيَّ قُلْ هَلْ يَسْتَوِي الْأَعْمى وَ الْبَصِيرُ أَ فَلا تَتَفَكَّرُونَ ( 50 ) وَ أَنْذِرْ بِهِ الَّذِينَ يَخافُونَ أَنْ يُحْشَرُوا إِلى رَبِّهِمْ لَيْسَ لَهُمْ مِنْ دُونِهِ وَلِيٌّ وَ لا شَفِيعٌ لَعَلَّهُمْ يَتَّقُونَ ( 51 ) وَ لا تَطْرُدِ الَّذِينَ يَدْعُونَ رَبَّهُمْ بِالْغَداةِ وَ الْعَشِيِّ يُرِيدُونَ وَجْهَهُ ما عَلَيْكَ مِنْ حِسابِهِمْ مِنْ شَيْءٍ وَ ما مِنْ حِسابِكَ عَلَيْهِمْ مِنْ شَيْءٍ فَتَطْرُدَهُمْ فَتَكُونَ مِنَ الظَّالِمِينَ ( 52 ) وَ كَذلِكَ فَتَنَّا بَعْضَهُمْ بِبَعْضٍ لِيَقُولُوا أَ هؤُلاءِ مَنَّ اللَّهُ عَلَيْهِمْ مِنْ بَيْنِنا أَ لَيْسَ اللَّهُ بِأَعْلَمَ بِالشَّاكِرِينَ ( 53 ) وَ إِذا جاءَكَ الَّذِينَ يُؤْمِنُونَ بِآياتِنا فَقُلْ سَلامٌ عَلَيْكُمْ كَتَبَ رَبُّكُمْ عَلى نَفْسِهِ الرَّحْمَةَ أَنَّهُ مَنْ عَمِلَ مِنْكُمْ سُوءاً بِجَهالَةٍ ثُمَّ تابَ مِنْ بَعْدِهِ وَ أَصْلَحَ فَأَنَّهُ غَفُورٌ رَحِيمٌ ( 54 )\r\nوَ كَذلِكَ نُفَصِّلُ الْآياتِ وَ لِتَسْتَبِينَ سَبِيلُ الْمُجْرِمِينَ ( 55 )\r\nبگو : به شما نمىگويم كه خزاين خدا نزد من است و علم غيب هم نمىدانم و نمىگويم كه فرشته‌اى هستم . تنها از چيزى پيروى مىكنم كه بر من نازل شده است . بگو : آيا بينا و نابينا يكسانند ؟ چرا نمىانديشيد ؟ ( 50 )\r\nآگاه ساز به اين كتاب كسانى را كه از گرد آمدن بر آستان پروردگارشان هراسناكند كه ايشان را جز او هيچ ياورى و شفيعى نيست . باشد كه پرهيزگارى پيشه كنند . ( 51 )\r\nكسانى را كه هر بامداد و شبانگاه پروردگار خويش را مىخوانند و خواستار خشنودى او هستند ، طرد مكن . نه چيزى از حساب آنها بر عهدهء تو\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nاست و نه چيزى از حساب تو بر عهدهء ايشان . اگر آنها را طرد كنى در زمرهء ستمكاران درآيى . ( 52 )\r\nهمچنين بعضى را به بعضى آزموديم ، تا بگويند : آيا از ميان ما اينان بودند كه خدا به آنها نعمت داد ؟ آيا خدا به سپاسگزاران داناتر نيست ؟ ( 53 )\r\nچون ايمان‌آوردگان به آيات ما نزد تو آمدند ، بگو : سلام بر شما ، خدا بر خويش مقرر كرده است كه شما را رحمت كند ؛ زيرا هركس از شما كه از روى نادانى كارى بد كند ، آن‌گاه توبه كند و نيكوكار شود ، بداند كه خدا آمرزنده و مهربان است . ( 54 )\r\nو اين‌چنين آيات را به تفصيل بيان مىكنيم ، تا راه و رسم مجرمان آشكار گردد . ( 55 )\r\n\r\nواژگان\r\nالغداة : و نيز الغدوة به معناى فاصلهء زمانى ميان طلوع فجر و طلوع خورشيد است .\r\nالعشيّ : از مغرب تا عشا .\r\nفتنّا : آزمايش كرديم .\r\nالسلام : از نام‌هاى خداوند است . جملهء  « سَلامٌ عَلَيْكُمْ »  درود و دعايى است براى كسى كه شما بر او درود مىفرستيد تا از هر بدى در سلامت و از هر آزارى در امان باشد .\r\nالجهالة : نادانى و كم‌خردى .\r\n\r\nاعراب\r\nجملهء  « يُرِيدُونَ »  حال از واو در  « يَدْعُونَ »  .  « مِنْ شَيْءٍ » ،   « مِنْ »  زايد ،  « شَيْءٍ »  مبتدا ،  « عَلَيْكَ »  خبر .  « مِنْ حِسابِهِمْ »  حال از  « شَيْءٍ »  و از اين قبيل است جملهء  « وَ ما مِنْ حِسابِكَ عَلَيْهِمْ مِنْ شَيْءٍ » .   « فَتَطْرُدَهُمْ »  منصوب به أن تقديرى ؛ زيرا جواب نفى است ؛ يعنى « و ما عليك » .  « فَتَكُونَ »  نيز همانند آن است ؛ زيرا جواب نهى ، يعنى  « لا تَطْرُدِ »  مىباشد .\r\n « سَلامٌ عَلَيْكُمْ »  مبتدا و خبر و جمله مفعول قول . مصدر ريخته شده از  « أَنَّهُ مَنْ عَمِلَ » \r\n\r\n","description":"","footnote":"","page_name":" 301 ","page_number":301},
  {"content":"\r\n\r\nبدل از  « الرَّحْمَةَ »  و به معناى : « كتب أنه من عمل » مىباشد .  « كَذلِكَ »  ، « كاف » [ براى تشبيه 
  ] و به معناى مثل ، در محل نصب ، صفت براى مصدر محذوف و تقديرش چنين است : « نفصل الآيات تفصيلا مثل ذلك » .\r\n\r\nتفسير\r\n قُلْ لا أَقُولُ لَكُمْ عِنْدِي خَزائِنُ اللَّهِ وَ لا أَعْلَمُ الْغَيْبَ وَ لا أَقُولُ لَكُمْ إِنِّي مَلَكٌ إِنْ أَتَّبِعُ إِلَّا ما يُوحى إِلَيَّ .  مشركان از پيامبر خواستند كه به آنان از غيب خبر دهد ، چشمه‌هاى آب را جارى نمايد . فرشتگان را بياورد ، به آسمان رود و آن را بر سرشان فرود آورد و چيزهايى از اين قبيل كه هيچ ارتباطى با موضوع رسالت ندارند . ازاين‌رو ، خداوند آيهء فوق را نازل كرد و در آن به پيامبر دستور داد كه به مشركان بگويد : او نه خداست و نه فرشته ، بلكه تنها بشرى است كه بر او وحى مىشود ؛ به بيانى ديگر خدا ويژگىهايى دارد كه برخى از آنها عبارتند از : او بر همه‌چيز توانا و بر همه‌چيز داناست . همچنين ، فرشته ويژگىهاى خود را دارد ؛ از قبيل اين‌كه به آسمان بالا مىرود ، غذا نمىخورد و در بازارها راه نمىرود . امّا پيامبر ، همانند ساير مردم ، يك انسان است و تنها ويژگىاش اين است كه از سوى پروردگارش به او وحى مىشود . او كسانى را كه به وى پاسخ مثبت دهند به پاداش نيك بشارت مىدهد و كسانى را كه از وى روى برتابند از مجازات سخت ، مىترساند . موضوع و ويژگىهاى رسالت ، اين نيست كه از غيب خبر دهد و كارهاى خارق‌العاده انجام دهد . براين‌اساس ، مخلوط كردن ميان ويژگىهاى خدا و ويژگىهاى فرشتگان و پيامبران او ، نادانى و نابينايى است .\r\n قُلْ هَلْ يَسْتَوِي الْأَعْمى وَ الْبَصِيرُ ؛  يعنى فرق زيادى است ميان نادان و گمراهى كه ميان ويژگىهاى خدا و ويژگىهاى پيامبر تفاوت نمىگذارد و كسىكه مىداند پيامبر ، انسانى است همانند ساير مردم ، جز اين‌كه به او وحى مىشود  أَ فَلا تَتَفَكَّرُونَ ؛  آيا نمىانديشيد كه پيامبر نه خداست و نه فرشته ، بلكه مژده‌دهنده و بيم‌دهنده است ؟ تا\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nراه انصاف در پيش گيريد و به « لا إله الّا اللّه محمّد رسول اللّه » ايمان آوريد .\r\n وَ أَنْذِرْ بِهِ الَّذِينَ يَخافُونَ أَنْ يُحْشَرُوا إِلى رَبِّهِمْ .  ضمير در « به » به قرآن برمىگردد ، قرآنى كه در آيهء  « إِنْ أَتَّبِعُ إِلَّا ما يُوحى إِلَيَّ »  پيش‌تر بدان اشاره شد . مفسّران در اين‌كه مراد از  « الَّذِينَ يَخافُونَ أَنْ يُحْشَرُوا إِلى رَبِّهِمْ »  چه كسانى مىباشند ، اختلاف نظر دارند :\r\nآيا مراد مؤمنانانند يا كافران ؟ چراكه برخى از آنها تحت تأثير هشدار و بيم دادن پيامبر قرار مىگرفتند ؛ چنان‌كه اين موضوع در تفسير رازى آمده است .\r\nبه اعتقاد من پس از آن‌كه پيامبر صلّى اللّه عليه و آله مردم را بيم داد و حجت بر آنان تمام شد ، خداى سبحان به وى دستور داد كه انذار و بيم دادن مؤمنان را ادامه دهد ، تا ايمان و آگاهىشان به دين و احكامش افزايش يابد و نيز كسانى را انذار كند كه مؤمن نيستند ؛ امّا اميد مىرود كه با ادامه و تكرار انذار ايمان بياورند .\r\n لَيْسَ لَهُمْ مِنْ دُونِهِ وَلِيٌّ وَ لا شَفِيعٌ لَعَلَّهُمْ يَتَّقُونَ .  اى محمّد ! وقتى آنها را انذار مىكنى به تو گوش فرامىدهند و انذارت برايشان سود مىبخشد و درك مىكنند كه غير از خدا ياور و بدون اجازهء او شفاعت‌كننده‌اى ندارند .\r\n وَ لا تَطْرُدِ الَّذِينَ يَدْعُونَ رَبَّهُمْ بِالْغَداةِ وَ الْعَشِيِّ يُرِيدُونَ وَجْهَهُ ما عَلَيْكَ مِنْ حِسابِهِمْ مِنْ شَيْءٍ وَ ما مِنْ حِسابِكَ عَلَيْهِمْ مِنْ شَيْءٍ .  واژه‌هاى « غداة » و « عشيّ » كنايه از آن است كه آنان به ذكر خدا و عبادت او مداومت مىكنند ؛ چنان‌كه مىگويى : « الحمد للّه بكرة و اصيلا ؛ ستايش خداى را بامدادان و شامگاهان » ، كه كنايه است از مداومت حمد و ستايش خدا . « وجه الله » كنايه است از « الله » ؛ زيرا خداوند همانند ندارد . ضمير  « حِسابِهِمْ »  ،  « عَلَيْهِمْ »  و  « فَتَطْرُدَهُمْ »  به مؤمنانى برمىگردد كه پروردگارشان را مىخوانند . معناى جملهء  « ما عَلَيْكَ مِنْ حِسابِهِمْ »  آن است كه حساب مشركان و حساب ديگران به موضوع نبوت ارتباطى ندارد و از شئون آن محسوب نمىشود . حساب آنان همانا بر عهدهء خداى يكتاست ؛ چنان‌كه حساب تو اى محمّد ! بر عهدهء خداست و ميان تو و آنان از اين جهت ، هيچ تفاوتى وجود ندارد .\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nمسلمان به‌طور قطع ايمان دارد كه محمّد صلّى اللّه عليه و آله از هر جهت برترين مخلوق است ؛ اما درعين‌حال ، ايمان دارد كه عظمت محمّد صلّى اللّه عليه و آله موجب نمىشود كه كسى را مورد بازپرسى قرار دهد ؛ يا او را مجازات كند و يا پاداش دهد ، چراكه حساب‌رسى و پاداش دادن تنها از آن خداى يكتاست و امتياز اسلام بر بقيهء اديان نيز همين است . اسلام سلطهء يك انسان - هركه باشد - را بر انسان ديگر نفى مىكند . ما مسلمانان نيز به همين ويژگى اسلام بر سوسياليست‌ها ، كمونيست‌ها ، ملّىگرايان ، دموكرات‌ها و تمامى پيروان اديان و مذاهب فخر مىكنيم .\r\nمفسّران دربارهء سبب نزول اين آيه گفته‌اند : اشراف قريش به خدمت رسول خدا رسيدند ، درحالىكه عمّار بن ياسر ، خباب ، بلال و چند تن ديگر از ضعفاى مسلمان در نزد آن حضرت بودند . آنها گفتند : اى محمّد ! آيا به همين گروه خشنودى ؟ آيا ما پيروان همين گروه باشيم ؟ آنان را از خودت دور كن تا ما با تو خلوت كنيم . آن‌گاه كه ما رفتيم ، آنان را به مجلست برگردان . گفته‌اند : پيامبر مىخواست به تقاضاى آنها پاسخ دهد كه اين آيه نازل شد .\r\nظاهر آيه نيز با اين شأن نزول سازگارى دارد ، به‌ويژه جملهء  فَتَطْرُدَهُمْ فَتَكُونَ مِنَ الظَّالِمِينَ ؛  زيرا آنان ( عمّار و بلال و . . . ) سزاوارترند كه در مجلست باشند و از تو بهره گيرند ؛ به بيانى ديگر پيامبر مىخواست ثروتمندان را جزء نزديكان خود قرار دهد تا آنها از وى بهره گيرند . امّا خدا فرمود : تهىدستان دراين‌باره سزاوارترند و اگر تو اين اولويت را ترك كنى به فقيران باايمان ستم كرده‌اى .\r\nسؤال : آيا ترك چيزى كه سزاوارتر و بهتر است [ ترك اولى 
  ] با عصمت منافات ندارد ؟\r\nپاسخ : « ترك اولى » ، يعنى چيزى كه انجامش بهتر است ، جايز مىباشد و با عصمت منافات ندارد . به‌علاوه ، پيامبر نه بدان‌سبب كه از فقر تهىدستان عار داشت ، بلكه به جهت علاقه‌اى كه به اسلام آوردن سران قريش داشت مىخواست اين تهيدستان را\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nطرد كند . ازاين‌رو ، خداى سبحان پيامبر صلّى اللّه عليه و آله را متوجّه ساخت كه اسلام از اين گروه خودخواه و ستمگر بىنياز است و آنان روزى با ذلّت و خوارى اسلام خواهند آورد و [ اتفاقا 
  ] در عمل هم‌چنين شد .\r\n وَ كَذلِكَ فَتَنَّا بَعْضَهُمْ بِبَعْضٍ لِيَقُولُوا أَ هؤُلاءِ مَنَّ اللَّهُ عَلَيْهِمْ مِنْ بَيْنِنا أَ لَيْسَ اللَّهُ بِأَعْلَمَ بِالشَّاكِرِينَ .  واژهء فتنه در اين‌جا به معناى آزمايش است . دليل اين‌كه خدا بنده‌اش را آزمايش مىكند آن است كه مىخواهد او را از طريق گفتارها و كردارهايش ، آن‌گونه كه هست ، در انظار عموم جلوه‌گر سازد ؛ چنان‌كه اين مطلب را در تفسير آيهء 94 از سورهء مائده در بخش « معناى آزمايش خدا » به تفصيل بيان كرديم . « لام » در  « لِيَقُولُوا »  براى عاقبت است و معناى آن اين است : ثروتمندان را با فقيران آزمايش كرديم تا خدا را به سبب نعمتى كه به آنها داده‌اند سپاس گويند ؛ لكن آنان راه خودخواهى و سلطه‌جويى را در پيش گرفتند . امام على عليه السّلام فرمود : « به جهت مال و فرزند خشنود و يا خشمناك نشويد ؛ زيرا شما از موقعيت فتنه و آزمايشى كه در جايگاه‌هاى ثروت و قدرت متوجه انسان است آگاهى نداريد ، درحالىكه خداى سبحان مىگويد : « آيا مىپندارند كه آن مال و فرزند كه ارزانىشان مىداريم ، براى آن است كه مىكوشيم خيرى به آنها برسانيم ؟ نه ، كه آنان درنمىيابند » . « 1 » خداى سبحان بندگان مستكبر خود را با دوستان خود ، كه در نظر آنان مستضعفند ، آزمايش مىكند . موسى عليه السّلام به همراه برادرش هارون بر فرعون وارد شد ، درحالىكه هر دوى آنها لباس پشمينه بر تن و عصا در دست داشتند . آنها با فرعون شرط بستند كه اگر تسليم شود پادشاهىاش و عزتش پايدار بماند . فرعون گفت : آيا از اين دو شخص تعجب نمىكنيد كه دوام عزت و بقاى پادشاهى را برايم شرط مىكنند ، درحالىكه خودشان تهىدست و خوارند ؟ پس چرا بر آنها دستواره‌هايى از طلا افكنده نشده ؟ - تا آن‌جا كه حضرت مىگويد - : لكن خداوند اراده‌هاى پيامبران خود را نيرومند و وضعيت آنها را در ظاهر ضعيف قرار داده است » .\r\n\r\n\r\n","description":"","footnote":"\r\n( 1 ) . مؤمنون ( 23 ) آيهء 55 - 56 .\r\n","page_name":" 305 ","page_number":305},
  {"content":"\r\n\r\n وَ إِذا جاءَكَ الَّذِينَ يُؤْمِنُونَ بِآياتِنا فَقُلْ سَلامٌ عَلَيْكُمْ كَتَبَ رَبُّكُمْ عَلى نَفْسِهِ الرَّحْمَةَ . \r\nپيامبر خدا صلّى اللّه عليه و آله فرمود : « پروردگارم مرا ادب كرد و تأديبم را نيكو قرار داد » . كدام ادب همانند ادب آفريدگار آسمان‌ها و زمين است و كدامين قلب است كه همچون قلب محمّد صلّى اللّه عليه و آله ادب الهى در آن رشد كند و بارور شود ؟ خداوند اين قلب پاك را ادب كرد تا آن را براى پذيرفتن رسالت خود آماده سازد ؛ رسالتى كه رحمت براى جهانيان باشد و با اين رسالت و صاحبش ، اخلاق پسنديده به مرحلهء كمال رسد . خدا در چندين آيه از آيات خود به محمّد صلّى اللّه عليه و آله ادب آموخت و از آن جمله همين آيهء مورد بحث است . اين آيه ، پيامبر ، يعنى بهترين خلق خدا را تعليم مىدهد كه چگونه با ضعيفان و بيچارگان رفتار كند . ازاين‌رو ، پيامبر با آنان با كمال خوش‌رويى برخورد مىكرد و به آنها خوش آمد مىگفت و مىفرمود : سلام بر شما ، خدا بر خويش مقرر كرده كه شما را رحمت كند ، و مادام كه آنها در مجلس آن حضرت نشسته بودند او هم صبر مىكرد تا آنان خود بلند شوند و بروند .\r\nاگر مقصود خدا از اين تربيت ، پيامبر است ، پس هدف خدا در مورد ما هم آن است كه به آن حضرت اقتدا و از او پيروى كنيم . براين‌اساس ، نبايد كسى را به جهت ثروت ، يا مقام و يا رنگ و نژاد احترام كنيم ، بلكه تنها ، براى دين و اخلاق نيكو او را احترام بگذاريم . برخى از مفسّران جديد مىگويند : « سطح زندگى بشر [ از لحاظ فرهنگى و اخلاقى 
  ] پيش از محمّد صلّى اللّه عليه و آله بسيار پايين بود و محمّد صلّى اللّه عليه و آله آن را بالا برد و به اوج رسانيد .\r\nاكنون بار ديگر از آن مرحلهء عالى تنزل يافته و در نيويورك ، واشنگتن و شيكاگو به پايين‌ترين حدّ خود رسيده است ؛ چراكه در آن‌جا جز نژادپرستى و تعصبات متعفن و تبعيضات رنگ و نژاد ، چيزى به چشم نمىخورد .\r\nامّا در اسلام نه نژاد موجب امتياز مىشود ، نه رنگ ، نه مقام ، نه ثروت و نه هيچ چيزى ديگر ، جز تقواى الهى . راز تواضع و فروتنى كه در مراجع و علماى بزرگ اسلامى به چشم مىخورد ، در همين اصل اسلامى و الهى نهفته است . كوچك و بزرگ\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nبه‌طور يكسان و بدون آن‌كه دربان و پاسبانى مانع از ورود آنان شود به خدمت اين عالمان مىرسند و بر حسب شيوه‌اى كه خود در زندگى دارند و با كمال سادگى با ايشان سخن مىگويند . امّا با پاپ و ديگر رهبران دينى غير اسلامى تنها كسانى مىتوانند ملاقات كنند و سخن بگويند كه وزير باشند و يا مقام و موقعيت مهم ديگرى داشته باشند ، البتّه آن هم با تعيين وقت قبلى .\r\nبار ديگر به تفسير سخن خدا مىپردازيم :  وَ إِذا جاءَكَ الَّذِينَ يُؤْمِنُونَ بِآياتِنا فَقُلْ سَلامٌ عَلَيْكُمْ كَتَبَ رَبُّكُمْ عَلى نَفْسِهِ الرَّحْمَةَ .  جملهء « السلام عليكم و رحمه اللّه » تحيت اسلامى ، و دعايى است براى رهايى كسى كه شخص به او سلام مىكند از هر بدى و نيز دعا براى زندگى كردن او در امنيت و آرامش و رحمت و خشنودى خدا ؛ چراكه در صورت وجود خشم خداى بزرگ ، نجات و امنيتى نخواهد بود . امّا اگر بركات خدا نيز بر رحمت او عطف گردد [ و گفته شود : السلام عليكم و رحمة اللّه و بركاته 
  ] در اين صورت ، شخص براى دوستش دعا كرده كه روزى زياد و بخشش فراوان نصيب او گردد . آرى ، اين تحيّت الهى و اسلامى كجا ؟ و جمله‌هايى نظير « خوش آمديد .\r\nصبح به‌خير و روزتان خوش » [ كه غير مسلمانان به جاى سلام ، به يكديگر مىگويند 
  ] كجا ؟ جملهء  « كَتَبَ عَلى نَفْسِهِ الرَّحْمَةَ »  در آيهء 12 از همين سوره نيز بيان شد و ما در تفسير آن گفتيم : رحمت خدا همچون قدرت و علم خدا از ذات مقدسش جدا نيست .\r\n أَنَّهُ مَنْ عَمِلَ مِنْكُمْ سُوءاً بِجَهالَةٍ ثُمَّ تابَ مِنْ بَعْدِهِ وَ أَصْلَحَ فَأَنَّهُ غَفُورٌ رَحِيمٌ .  مراد از جهالت در اين‌جا كم‌خردى است . امّا دربارهء توبه در تفسير آيهء 18 از سورهء نساء سخن گفته شد و بخش ويژه‌اى را تحت عنوان « توبه و فطرت » بدان اختصاص داديم .\r\n فَأَنَّهُ غَفُورٌ رَحِيمٌ  خداوندى كه ما آن را پرستش مىكنيم ، هركس را كه به سوى او برگردد مىبخشد و بندگان را مورد رحمت خود قرار مىدهد و هركس كه به مردم رحم و براى منافع آنان كار كند ، خدا را در عمل عبادت مىكند ، هرچند در زبانش او را\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nانكار كند و هركس كه به حقّى از حقوق آنها تجاوز كند ، در عمل به خدا كفر مىورزد هرچند « لا إله الّا اللّه » و « اللّه اكبر » بگويد .\r\n وَ كَذلِكَ نُفَصِّلُ الْآياتِ وَ لِتَسْتَبِينَ سَبِيلُ الْمُجْرِمِينَ .  خداى سبحان در كتاب خود ويژگىهاى صالحان و نيز ويژگىهاى گناهكاران را بيان نموده است ، تا علايم هر گروه آشكار گردد . به‌علاوه ، شناخت يكى از اين دو گروه ايجاب مىكند كه ديگرى نيز شناخته شود ، درست نظير هدايت و ضلالت .\r\n\r\n","description":"","footnote":"","page_name":" 308 ","page_number":308},
  {"content":"\r\n\r\n\r\nعدم پيروى پيامبر از هوسهاى مشركان\r\n\r\n[ سوره الأنعام ( 6 ) : آيات 56 تا 58 
  ]\r\nقُلْ إِنِّي نُهِيتُ أَنْ أَعْبُدَ الَّذِينَ تَدْعُونَ مِنْ دُونِ اللَّهِ قُلْ لا أَتَّبِعُ أَهْواءَكُمْ قَدْ ضَلَلْتُ إِذاً وَ ما أَنَا مِنَ الْمُهْتَدِينَ ( 56 ) قُلْ إِنِّي عَلى بَيِّنَةٍ مِنْ رَبِّي وَ كَذَّبْتُمْ بِهِ ما عِنْدِي ما تَسْتَعْجِلُونَ بِهِ إِنِ الْحُكْمُ إِلاَّ لِلَّهِ يَقُصُّ الْحَقَّ وَ هُوَ خَيْرُ الْفاصِلِينَ ( 57 ) قُلْ لَوْ أَنَّ عِنْدِي ما تَسْتَعْجِلُونَ بِهِ لَقُضِيَ الْأَمْرُ بَيْنِي وَ بَيْنَكُمْ وَ اللَّهُ أَعْلَمُ بِالظَّالِمِينَ ( 58 )\r\nبگو : مرا منع كرده‌اند كه آن خدايانى را كه جز اللّه مىخوانيد پرستش كنم . بگو : از هوس‌هاى شما متابعت نمىكنم تا مبادا گمراه شوم و از هدايت‌يافتگان نباشم . ( 56 )\r\nبگو : من از پروردگارم دليلى روشن دارم و شما آن دليل را دروغ مىخوانيد . آنچه بدين شتاب مىطلبيد به دست من نيست . حكم تنها حكم خداست . حقيقت را بيان مىكند و او بهترين داوران است . ( 57 )\r\nبگو : اگر آن‌چه را بدين شتاب مىطلبيد به دست من بود ، ميان من و شما كار به پايان مىرسيد ؛ زيرا خدا به ستمكاران داناتر است . ( 58 )\r\n\r\nواژگان\r\nقصص : دنبال كردن اثر و ذكر خبر و حكايت است در اين‌جا نيز همين معنا مراد است .\r\nالفصل : قضاوت كردن و صدور حكم .\r\n\r\n","description":"","footnote":"","page_name":" 309 ","page_number":309},
  {"content":"\r\n\r\n\r\nاعراب\r\n « إِذاً »  به معناى جزاى شرط است ؛ يعنى اگر من از هوس‌هاى شما پيروى كنم ، گمراه شده‌ام . ضمير  « بِهِ »  به  « رَبِّي »  برمىگردد . « واو » در  « وَ كَذَّبْتُمْ بِهِ »  جايز است براى استيناف باشد و نيز جايز است كه حاليه باشد بنابر تقدير گرفتن « قد » پيش از  « كَذَّبْتُمْ »  ؛ زيرا فعلى [ ماضى 
  ] كه مقرون به واو است جايز نيست حال واقع شود ، مگر اين‌كه با « قد » همراه بيايد ، خواه در ظاهر باشد و خواه در تقدير .\r\n\r\nتفسير\r\n قُلْ إِنِّي نُهِيتُ أَنْ أَعْبُدَ الَّذِينَ تَدْعُونَ مِنْ دُونِ اللَّهِ .  خداوند در آيهء پيشين ، به شيوهء گناهكاران اشاره كرد و در اين آيه ، شيوهء مزبور را بيان مىكند و آن عبارت است از :\r\n« پرستش غير خدا » .  قُلْ لا أَتَّبِعُ أَهْواءَكُمْ قَدْ ضَلَلْتُ إِذاً وَ ما أَنَا مِنَ الْمُهْتَدِينَ ؛  چرا كه دعوت آنان ، هيچ منبعى جز هوسها و گمراهى ندارد . بنابراين ، چگونه پيامبر بزرگ اسلام از آن تبعيت كند ؟\r\n قُلْ إِنِّي عَلى بَيِّنَةٍ مِنْ رَبِّي وَ كَذَّبْتُمْ بِهِ ؛  يعنى من خدا را از روى آگاهى مىپرستم و شما از روى نادانى به او كفر مىورزيد و بت‌ها را مىپرستيد و در كدامين منطق ، دانا از نادان پيروى مىكند و طرفدار باطل ، رهبر طرفدار حق است ؟\r\n ما عِنْدِي ما تَسْتَعْجِلُونَ بِهِ .  وقتى پيامبر خدا صلّى اللّه عليه و آله از كافران دعوت كرد كه به خدا ايمان بياورند ، آنان گفتند : « يا بايد سنگى از آسمان بر ما فرود آيد و يا عذابى دردناك براى ما بياور » لذا خداى سبحان به پيامبر دستور داد كه به آنان بگويد : « آنچه بدين شتاب مىطلبيد به دست من نيست » ، بلكه به دست خداست و او هر زمان كه بخواهد آن‌را فرو خواهد فرستاد و من توان زود آوردن و يا به تأخير انداختن آن را ندارم .  إِنِ الْحُكْمُ إِلَّا لِلَّهِ .  تقديم و تأخير عذاب و هرچيزى به دست خداست .  يَقُصُّ الْحَقَّ ؛ \r\n\r\n","description":"","footnote":"","page_name":" 310 ","page_number":310},
  {"content":"\r\n\r\nحق را مىگويد .  وَ هُوَ خَيْرُ الْفاصِلِينَ ؛  او در قضاوت و صدور حكم بر هيچ‌كس ستم نمىكند .\r\n قُلْ لَوْ أَنَّ عِنْدِي ما تَسْتَعْجِلُونَ بِهِ ؛  اگر آن عذابى را كه بدان شتاب مىكنيد در دست من بود ،  لَقُضِيَ الْأَمْرُ بَيْنِي وَ بَيْنَكُمْ ؛  با هلاكت كسانى كه از ميان شما ستم نموده و خشم خدا را فراهم كرده‌اند ، كار ميان من و شما به پايان مىرسيد .  وَ اللَّهُ أَعْلَمُ بِالظَّالِمِينَ ؛  خدا به ستمكاران داناتر است و بر حسب آنچه حكمتش اقتضا كند ، در نزول عذاب شتاب مىكند و يا آن را به تأخير مىاندازد .\r\n\r\n","description":"","footnote":"","page_name":" 311 ","page_number":311},
  {"content":"\r\n\r\n\r\nكليدهاى غيب نزد خداست\r\n\r\n[ سوره الأنعام ( 6 ) : آيات 59 تا 62 
  ]\r\nوَ عِنْدَهُ مَفاتِحُ الْغَيْبِ لا يَعْلَمُها إِلاَّ هُوَ وَ يَعْلَمُ ما فِي الْبَرِّ وَ الْبَحْرِ وَ ما تَسْقُطُ مِنْ وَرَقَةٍ إِلاَّ يَعْلَمُها وَ لا حَبَّةٍ فِي ظُلُماتِ الْأَرْضِ وَ لا رَطْبٍ وَ لا يابِسٍ إِلاَّ فِي كِتابٍ مُبِينٍ ( 59 ) وَ هُوَ الَّذِي يَتَوَفَّاكُمْ بِاللَّيْلِ وَ يَعْلَمُ ما جَرَحْتُمْ بِالنَّهارِ ثُمَّ يَبْعَثُكُمْ فِيهِ لِيُقْضى أَجَلٌ مُسَمًّى ثُمَّ إِلَيْهِ مَرْجِعُكُمْ ثُمَّ يُنَبِّئُكُمْ بِما كُنْتُمْ تَعْمَلُونَ ( 60 ) وَ هُوَ الْقاهِرُ فَوْقَ عِبادِهِ وَ يُرْسِلُ عَلَيْكُمْ حَفَظَةً حَتَّى إِذا جاءَ أَحَدَكُمُ الْمَوْتُ تَوَفَّتْهُ رُسُلُنا وَ هُمْ لا يُفَرِّطُونَ ( 61 ) ثُمَّ رُدُّوا إِلَى اللَّهِ مَوْلاهُمُ الْحَقِّ أَلا لَهُ الْحُكْمُ وَ هُوَ أَسْرَعُ الْحاسِبِينَ ( 62 )\r\nكليدهاى غيب نزد اوست . جز او كسى را از غيب آگاهى نيست . هرچه را كه در خشكى و درياست مىداند . هيچ برگى از درختى نمىافتد مگر آن‌كه از آن آگاه است . و هيچ دانه‌اى در تاريكىهاى زمين و هيچ ترى و خشكى نيست جز آن‌كه در كتاب مبين آمده است . ( 59 )\r\nو اوست كه شما را شب هنگام مىميراند و هرچه در روز كرده‌ايد مىداند ، آن‌گاه بامدادان شما را زنده مىسازد تا آن‌هنگام كه مدّت معين عمرتان به پايان رسد . سپس بازگشتتان به نزد اوست و شما را از آنچه كرده‌ايد آگاه مىكند . ( 60 )\r\nاوست قاهرى فراتر از بندگانش .\r\nنگهبانانى بر شما مىگمارد ، تا چون يكى از شما را مرگ فرارسد فرستادگان ما بىهيچ كوتاهى و گذشتى جان او بگيرند . ( 61 )\r\nسپس به نزد خدا مولاى حقيقى خويش بازگردانيده شوند . بدان‌كه حكم ، حكم اوست و او سريع‌ترين حسابگران است . ( 62 )\r\n\r\n","description":"","footnote":"","page_name":" 312 ","page_number":312},
  {"content":"\r\n\r\n\r\nواژگان\r\nمفاتح : جمع مفتح به فتح ميم به معناى خزانه و به كسر ميم به معناى كليدى است كه با آن قفل‌ها بازكنند . مفاتيح جمع مفتاح است .\r\nجرحتم : كار كرديد . از جوارح گرفته شده و آن عبارت است از : اعضايى كه انسان با آن كارهايش را انجام مىدهد .\r\nالأجل المسمّى : مدّت معين .\r\nالحفظة : فرشتگانى كه اعمال انسان را نگه‌دارى مىكنند .\r\n\r\nاعراب\r\nجملهء  « لا يَعْلَمُها إِلَّا هُوَ »  حال از  « مَفاتِحُ »  .  « مِنْ وَرَقَةٍ » ،   « مِنْ »  زايد ،  « وَرَقَةٍ »  فاعل براى  « تَسْقُطُ »  . جايز نيست كه  « إِلَّا فِي كِتابٍ مُبِينٍ »  از  « وَ ما تَسْقُطُ مِنْ وَرَقَةٍ إِلَّا يَعْلَمُها »  استثنا شود ؛ زيرا دراين‌صورت ، معنا اين مىشود كه خدا همه‌چيز را مىداند ، مگر آنچه در كتاب مبين است كه آن را كاملا نمىداند ، چنان‌كه مىگويى : « لا شىء إلّا انا عالم به إلّا ما فى الصندوق ؛ چيزى نيست ، مگر اين‌كه من آن‌را مىدانم ، جز آنچه در صندوق است » . بنابراين ،  « فِي كِتابٍ مُبِينٍ »  لزوما متعلّق به خبر محذوف براى مبتداى محذوف است و تقدير آن بدين‌ترتيب مىباشد : « الّا هو موجود فى كتاب مبين » .\r\nبالنّهار « باء » به معناى « فى » است و « مولاهم » صفت براى « اللّه » و « الحقّ » صفت دوم آن است .\r\n\r\nتفسير\r\n وَ عِنْدَهُ مَفاتِحُ الْغَيْبِ لا يَعْلَمُها إِلَّا هُوَ وَ يَعْلَمُ ما فِي الْبَرِّ وَ الْبَحْرِ وَ ما تَسْقُطُ مِنْ وَرَقَةٍ إِلَّا يَعْلَمُها وَ لا حَبَّةٍ فِي ظُلُماتِ الْأَرْضِ وَ لا رَطْبٍ وَ لا يابِسٍ إِلَّا فِي كِتابٍ مُبِينٍ .  مفاتح\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nالغيب ، يعنى خزينه‌هاى غيب ، و معنايش اين است : خدا جهان و آنچه را در آن روى داده و روى خواهد داد مىداند ، خواه جزئى باشد يا كلى ، مادّى باشد يا معنوى . علم خدا به زمان و مكان و يا حالت خاصّى منحصر نمىشود ؛ زيرا علم او ذاتى است و نه اكتسابى و ذات خدا نه زمان دارد نه مكان و نه با تغيير حالت‌ها و رويدادها تغيير مىكند . در حديث آمده است : « كليدهاى غيب پنج است : « خداست كه مىداند كه قيامت چه وقت مىآيد ؛ اوست كه باران مىباراند ؛ از آنچه در رحم‌هاست آگاه است ؛ هيچ‌كس نمىداند كه فردا چه‌چيز به دست خواهد آورد ؛ كسى نمىداند كه در كدام زمين خواهد مرد » . « 1 »\r\nفيلسوف ، ملّا صدرا گفته است : « تمامى اشيا ، خواه كلى و خواه جزئى از چشمهء فيض او فوران مىكند و او مبدأ هر موجودى است ، خواه اين موجود عقلى باشد يا حسّى ، ذهنى باشد و يا خارجى ، و فيض گرفتن اين اشيا از او به معناى آشكار بودن آنها در نزد اوست » .\r\nمتكلم بزرگ ، علّامه حلّى مىگويد : « هر موجودى ، غير از خدا ، ممكن است و وجودش به خدا اسناد داده مىشود . بنابراين ، خدا به اين موجود آگاهى دارد ، خواه جزئى باشد و خواه كلّى ، قائم به ذات خود باشد يا قائم به غير ، در خارج باشد و يا در ذهن ؛ چراكه وجود صورت در ذهن نيز از ممكنات محسوب و به خدا اسناد داده مىشود . همچنين ، اين صورت ذهنى خواه صورت شيىء وجودى باشد و خواه صورت شيىء عدمى ممكن و يا ممتنع . در نتيجه ، هيچ‌چيزى از خدا پوشيده نيست :\r\nنه ممكنات و نه ممتنعات » .\r\n وَ هُوَ الَّذِي يَتَوَفَّاكُمْ بِاللَّيْلِ .  از نظر عرف ، واژه‌هاى وفات و موت يك معنا دارند ؛ يعنى نبودن زندگى و هركدام از اين دو واژه ، به‌طور مجاز به معناى خواب به‌كار مىرود ؛ زيرا حواس انسان به سبب خواب از كار مىافتد . خدا مىگويد : « خدا جان‌ها را به هنگام مردنشان مىگيرد و نيز جان كسانى را كه در خواب خود نمرده‌اند .\r\n\r\n\r\n","description":"","footnote":"\r\n( 1 ) . لقمان ( 31 ) آيهء 34 .\r\n","page_name":" 314 ","page_number":314},
  {"content":"\r\n\r\nجان‌هايى را كه حكم مرگ بر آنها رانده شده نگه مىدارد و ديگران را تا زمانى كه معين است بازمىفرستد » . « 1 » بدين‌معنا كه خدا رابطهء موجود ميان جان‌ها و بدن‌ها را ، در هنگام مرگ ، در ظاهر و در واقع قطع مىكند و آن را در نزد خود نگه مىدارد . اين رابطه در هنگام خواب تنها در ظاهر قطع مىشود ، نه در واقع . پس از بيدار شدن اين رابطه بر مىگردد و تا وقت معينى كه انسان حقيقتا مىميرد ، مىماند . بنابراين ، شخص خوابيده ، در آن واحد ، هم زنده است و هم مرده . مراد از « وفات » در آيه ، مرگ مجازى است . امام على عليه السّلام فرمود : « جان در هنگام خواب بيرون مىرود ؛ اما شعاعش در بدن باقى مىماند و با همين شعاع است كه شخص خواب مىبيند . وقتى كه بيدار مىشود ، روح زودتر از يك لحظه برمىگردد » .\r\n وَ يَعْلَمُ ما جَرَحْتُمْ بِالنَّهارِ .  مقصود اعمالى است كه اعضاى انسان آن را انجام مىدهد .  ثُمَّ يَبْعَثُكُمْ فِيهِ .  ضمير  « فِيهِ »  به « النهار » برمىگردد و معناى جمله اين است : شما را از خواب بيدار مىكند . مفسّران مىگويند : اين سخن دليلى است بر دوباره زنده شدن و وجود قيامت ؛ زيرا خواب همانند مرگ است و بيدارى همانند زنده شدن پس از مردن .  ثُمَّ يُنَبِّئُكُمْ بِما كُنْتُمْ تَعْمَلُونَ ؛  آن‌گاه شما را از كارهاى نيك و يا بدى كه در شب‌ها و روزهايتان انجام مىداديد آگاه مىكند .\r\nخلاصه سخن آن‌كه ، هر انسانى در پايان اجل حتمى خود مىميرد . آن‌گاه خداوند او را پس از مردن زنده مىكند ، درست مانند زمانى كه از خواب بيدارش مىسازد .\r\nسپس هركس را در قيامت در برابر آنچه در دنيا انجام داده پاداش مىدهد و به هيچ‌كس ستم نمىشود .\r\nسؤال : چرا آيه ، خواب را به شب اختصاص داده است و كار را به روز ، با اين‌كه انسان گاهى شب كار مىكند و روز مىخوابد ؟\r\nپاسخ : مقصود آيه ، آن چيزى است كه غالبا انجام مىشود .\r\n\r\n\r\n","description":"","footnote":"\r\n( 1 ) . زمر ( 39 ) آيهء 42 .\r\n","page_name":" 315 ","page_number":315},
  {"content":"\r\n\r\n وَ هُوَ الْقاهِرُ فَوْقَ عِبادِهِ .  در تسلّط خدا بر بندگانش ، همين بس كه آنان بدون آن‌كه خود دخالت داشته باشند به دنيا مىآيند و با اجبار دنيا را ترك مىكنند . اما على عليه السّلام فرمود : « بازگشت همهء اشيا تنها به سوى خداوند يكتا و قهار است . آنها در آغاز آفرينش خود ، هيچ توانى نداشتند و از نابودى خود نيز نمىتوانند جلوگيرى كنند » .\r\n وَ يُرْسِلُ عَلَيْكُمْ حَفَظَةً .  اين نگهبانان از ميان فرشتگانند . خداوند مىگويد : « حال آن‌كه بر شما محافظانى گمارده شده‌اند : كاتبانى بزرگوار ، مىدانند كه شما چه مىكنيد » . « 1 » ما به اين موضوع ايمان داريم ؛ زيرا خدا از طريق وحى بدان خبر داده است و مخالف عقل هم نيست . البتّه ، در سخن خدا و نيز در سخن پيامبر او ، خصوصيّت كاتب و كتابت بيان نشده است و عقل هم انسان را ملزم نمىكند كه دربارهء اين دو به جستجو برخيزيم . بنابراين ، تنها خداوند دربارهء آنها آگاهى دارد . امّا كسانى كه اين كاتبان را به پليس‌هاى مخفى تشبيه مىكنند چنان‌كه در تفسير المنار و تفسير المراغى چنين كرده‌اند اين كار از قبيل مقايسهء غيب با حضور و آسمان با زمين است ، حال آن كه اين دو تفاوت زيادى با يكديگر دارند .\r\n [ ميان ماه من تا ماه گردون * تفاوت از زمين تا آسمان است 
  ] \r\n حَتَّى إِذا جاءَ أَحَدَكُمُ الْمَوْتُ تَوَفَّتْهُ رُسُلُنا وَ هُمْ لا يُفَرِّطُونَ .  تفسير اين آيه را مىتوان از آيهء 11 سوره سجده به دست آورد : « بگو : فرشتهء مرگ ، كه موكل بر شماست ، شما را مىميراند . . . » . اين موضوع نيز همانند نگهبانان كاتب ، از نظر عقل جايز و از نظر وحى كاملا ثابت شده است .\r\n ثُمَّ رُدُّوا إِلَى اللَّهِ مَوْلاهُمُ الْحَقِّ ؛  به سوى خدا بازمىگردند تا دربارهء ايشان قضاوت كند .  أَلا لَهُ الْحُكْمُ وَ هُوَ أَسْرَعُ الْحاسِبِينَ .  خدا در كوتاه‌ترين مدّت بازپرسى مىكند ، حكم صادر و آن را به اجرا مىكند ؛ چراكه حق آشكار ، حكم قطعى و كيفر آماده است و همه‌چيز به صرف ارادهء او انجام مىشود .\r\n\r\n\r\n","description":"","footnote":"\r\n( 1 ) . انفطار ( 82 ) آيهء 10 - 12 .\r\n","page_name":" 316 ","page_number":316},
  {"content":"\r\n\r\n\r\nچه‌كسى نجات‌دهنده است ؟\r\n\r\n[ سوره الأنعام ( 6 ) : آيات 63 تا 67 
  ]\r\nقُلْ مَنْ يُنَجِّيكُمْ مِنْ ظُلُماتِ الْبَرِّ وَ الْبَحْرِ تَدْعُونَهُ تَضَرُّعاً وَ خُفْيَةً لَئِنْ أَنْجانا مِنْ هذِهِ لَنَكُونَنَّ مِنَ الشَّاكِرِينَ ( 63 ) قُلِ اللَّهُ يُنَجِّيكُمْ مِنْها وَ مِنْ كُلِّ كَرْبٍ ثُمَّ أَنْتُمْ تُشْرِكُونَ ( 64 ) قُلْ هُوَ الْقادِرُ عَلى أَنْ يَبْعَثَ عَلَيْكُمْ عَذاباً مِنْ فَوْقِكُمْ أَوْ مِنْ تَحْتِ أَرْجُلِكُمْ أَوْ يَلْبِسَكُمْ شِيَعاً وَ يُذِيقَ بَعْضَكُمْ بَأْسَ بَعْضٍ انْظُرْ كَيْفَ نُصَرِّفُ الْآياتِ لَعَلَّهُمْ يَفْقَهُونَ ( 65 ) وَ كَذَّبَ بِهِ قَوْمُكَ وَ هُوَ الْحَقُّ قُلْ لَسْتُ عَلَيْكُمْ بِوَكِيلٍ ( 66 ) لِكُلِّ نَبَإٍ مُسْتَقَرٌّ وَ سَوْفَ تَعْلَمُونَ ( 67 )\r\nبگو : چه‌كسى شما را از وحشت‌هاى خشكى و دريا مىرهاند ؟ او را به زارى و در نهان مىخوانيد كه اگر از اين مهلكه رهايى يابيم ، ما نيز از سپاسگزاران خواهيم بود . ( 63 )\r\nبگو : خداست كه شما را از آن مهلكه و از هر اندوهى مىرهاند ، باز هم به دو شرك مىآوريد . ( 64 )\r\nبگو : او قادر بر آن است كه از فراز سرتان يا از زير پاهايتان عذابى بر شما بفرستد ، يا شما را گروه‌گروه درهم افكند و خشم و كين گروهى را به گروه ديگر بچشاند . بنگر كه آيات را چگونه گوناگون بيان مىكنيم شايد بفهمند ( و بازگردند ) . ( 65 )\r\nقوم تو قرآن را دروغ مىشمردند ، درحالىكه سخنى است بر حق .\r\nبگو : من كارساز شما نيستم . ( 66 )\r\nبه‌زودى خواهيد دانست كه براى هر خبرى زمانى معين است . ( 67 )\r\n\r\n","description":"","footnote":"","page_name":" 317 ","page_number":317},
  {"content":"\r\n\r\n\r\nواژگان\r\nالظّلمات : در اين‌جا به معناى سختىها و بيم‌هاست . به روزى كه در آن سختى و گرفتارى باشد ، مىگويند : « يوم مظلم ؛ روزى تاريك » .\r\nلبس : « لبس عليه الأمر » يعنى كار بر او مشتبه و برخى با برخى ديگر مخلوط شده است .\r\nالشّيع : گروه‌ها . هر گروهى به تنهايى « شيعه » گفته مىشود .\r\nالفقه : فهميدن چيزى با دليل آن .\r\nالمستقر : مكان يا زمان استقرار چيزى .\r\n\r\nاعراب\r\nجملهء « تدعون » حال از مفعول  « يُنَجِّيكُمْ »  .  « تَضَرُّعاً »  مصدر ، در موضع حال و به معناى « متضرّعين » .  « مِنْ فَوْقِكُمْ »  متعلق به محذوف صفت براى « عذاب » .  « شِيَعاً »  حال از مفعول  « يَلْبِسَكُمْ »  .  « كَيْفَ »  مفعول  « نُصَرِّفُ »  . « باء » در  « بِوَكِيلٍ »  زايد ، « وكيل » خبر « ليس » و  « عَلَيْكُمْ »  متعلّق به « وكيل » .  « لِكُلِّ »  خبر مقدم و  « مُسْتَقَرٌّ »  مبتداى مؤخّر .\r\n\r\nتفسير\r\n قُلْ مَنْ يُنَجِّيكُمْ مِنْ ظُلُماتِ الْبَرِّ وَ الْبَحْرِ تَدْعُونَهُ تَضَرُّعاً وَ خُفْيَةً .   ظُلُماتِ الْبَرِّ وَ الْبَحْرِ  كنايه است از سختىها و گرفتارىهايى كه انسان در سفرهاى دريايى و زمينى تحمل مىكند . البتّه ، در عصر حاضر بايد سفر هوايى را كه به مراتب پرخطرتر از زمين و درياست بدان اضافه كرد . معناى آيه اين است : اى پيامبر ! از مشركان و كافران بپرس :\r\nدر هنگام دشوارى به چه كسى پناه مىبرند و در جلوت و خلوت نزد چه كسى زارى مىكنند ؛ آيا به خدا يا به كسانى غير از خدا كه آنها را مىپرستند ؟\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nدر تفسير آيهء 41 از همين سوره گفتيم : فطرت به صورت ناخودآگاه آفريننده‌اش را درك مىكند ؛ لكن حجاب تقليد و هواهاى نفسانى جلو تابش آن را مىگيرد . تنها در هنگام سختىها اين پرده كنار مىرود و انسان با فطرت پاك و زلال خويش لب به سخن بازمىكند . و هيچ‌كس از اين سختىها و گرفتارىها نمىتواند رهايى يابد ، حتّى كسىكه در عافيت به سر مىبرد از مشكلات مىترسد و اگر خردمند باشد از اين‌كه ممكن است دچار سرنوشت بد شود بيم دارد . امام على عليه السّلام فرمود : « مبتلايى كه سخت در بلا گرفتار است بيش از كسى كه در عافيت است ، اما از بلا در امان نيست نياز به دعا ندارد » .\r\n لَئِنْ أَنْجانا مِنْ هذِهِ لَنَكُونَنَّ مِنَ الشَّاكِرِينَ ؛  يعنى آنها در هنگام گرفتارى و ترس ، خالصانه خداى يكتا را مىخوانند و با خود پيمان مىبندند كه هرگاه خدا آنان را از وحشت‌هاى خشكى و دريا رهايى دهد ، او را سپاسگزارند و به يكتايىاش ايمان بياورند ؛ امّا وقتى به امنيت و آسايش مىرسند ، به خدا شرك مىورزند و ستم پيشه مىكنند . علم ، اين موضوع را ثابت كرده كه شخصيت و ارادهء ضعيف بر حسب شرايط ، همچون آب كه به رنگ كاسه درمىآيد ، تغيير مىكند .\r\n قُلِ اللَّهُ يُنَجِّيكُمْ مِنْها وَ مِنْ كُلِّ كَرْبٍ .  خدا شما را از گرفتارىها رهايى مىبخشد ، پس بايد نعمت‌هاى او را بزرگ شماريد و آن را سپاسگزاريد .  ثُمَّ أَنْتُمْ تُشْرِكُونَ . \r\nلكن شما پس از رهايى ، اين نعمت خدا را به شرك و كفر مبدّل مىسازيد .\r\n قُلْ هُوَ الْقادِرُ عَلى أَنْ يَبْعَثَ عَلَيْكُمْ عَذاباً مِنْ فَوْقِكُمْ ؛  بگو : او قادر است كه از فراز سرتان عذابى بر شما بفرستد ؛ نظير صاعقه‌ها و طوفان  أَوْ مِنْ تَحْتِ أَرْجُلِكُمْ ؛  و يا از زير پاهايتان ، همچون فروبردن زمين و زلزله‌ها .  أَوْ يَلْبِسَكُمْ شِيَعاً ؛  يا شما را درهم آميزد و يا گروه‌هايى از شما تشكيل دهد كه درصدد نابودى يكديگر برخيزند و با وجود اين گروه‌ها ، مركزيّتى برايتان باقى نماند و يا تك‌تك شما را در يك حالت جنگ روانى با خويشتن قرار دهد ، به‌گونه‌اى كه شبانگاه از چيزى خرسند شود كه\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nبامداد از آن نفرت داشت و برعكس ، يعنى هميشه نگران باشد و در هيچ كارى نتواند از خود استوارى نشان دهد .  وَ يُذِيقَ بَعْضَكُمْ بَأْسَ بَعْضٍ ؛  يعنى برخى از شما برخى ديگر را بكشند .  انْظُرْ كَيْفَ نُصَرِّفُ الْآياتِ لَعَلَّهُمْ يَفْقَهُونَ ؛  خداى سبحان براى مردم حجّت‌ها و دليل‌هاى روشن حسّى ، عقلى و وجدانى بر اثبات حق ارائه مىكند و مثالهاى گوناگونى براى آنان مىآورد ، تا حق را بشناسند و از آن پيروى كنند و باطل را بشناسند و از آن دورى نمايند . و هركس كه با حق مخالفت كند ، با وجود اين‌كه دليل برايش اقامه شده ، مستحق عذاب خواهد گرديد .\r\n وَ كَذَّبَ بِهِ قَوْمُكَ وَ هُوَ الْحَقُّ .  اين خطاب براى پيامبر است و ضمير  « بِهِ »  به قرآن برمىگردد ؛ قرآنى كه با دليل و براهين سخن مىگويد و به كسانى كه اين دلايل را تكذيب كنند وعدهء عذاب مىدهد .  قُلْ لَسْتُ عَلَيْكُمْ بِوَكِيلٍ ؛  من وكيل شما نيستم ، بلكه تنها مژده‌دهنده و بيم‌دهنده‌اى هستم كه آنچه را به من فرستاده شده به مردم ابلاغ مىكنم و بازپرسى و مجازات را به خداى يكتا وامىنهم .\r\n لِكُلِّ نَبَإٍ مُسْتَقَرٌّ .  واژهء  « مُسْتَقَرٌّ »  ممكن است به معناى مكان استقرار يك‌چيز و يا زمان استقرار آن باشد . معناى جمله اين است : هر خبرى كه خدا خبردهنده‌اش باشد ، زمان و مكانى دارد كه بدون تخلف در آن به وقوع مىپيوندد .  وَ سَوْفَ تَعْلَمُونَ ؛  و شما از زمان وقوع آن آگاه خواهيد شد . اين جمله تهديدى است براى كسانى كه حق را تكذيب مىكنند .\r\n\r\n","description":"","footnote":"","page_name":" 320 ","page_number":320},
  {"content":"\r\n\r\n\r\nبا مردم ستمكاره نبايد نشست\r\n\r\n[ سوره الأنعام ( 6 ) : آيات 68 تا 70 
  ]\r\nوَ إِذا رَأَيْتَ الَّذِينَ يَخُوضُونَ فِي آياتِنا فَأَعْرِضْ عَنْهُمْ حَتَّى يَخُوضُوا فِي حَدِيثٍ غَيْرِهِ وَ إِمَّا يُنْسِيَنَّكَ الشَّيْطانُ فَلا تَقْعُدْ بَعْدَ الذِّكْرى مَعَ الْقَوْمِ الظَّالِمِينَ ( 68 ) وَ ما عَلَى الَّذِينَ يَتَّقُونَ مِنْ حِسابِهِمْ مِنْ شَيْءٍ وَ لكِنْ ذِكْرى لَعَلَّهُمْ يَتَّقُونَ ( 69 ) وَ ذَرِ الَّذِينَ اتَّخَذُوا دِينَهُمْ لَعِباً وَ لَهْواً وَ غَرَّتْهُمُ الْحَياةُ الدُّنْيا وَ ذَكِّرْ بِهِ أَنْ تُبْسَلَ نَفْسٌ بِما كَسَبَتْ لَيْسَ لَها مِنْ دُونِ اللَّهِ وَلِيٌّ وَ لا شَفِيعٌ وَ إِنْ تَعْدِلْ كُلَّ عَدْلٍ لا يُؤْخَذْ مِنْها أُولئِكَ الَّذِينَ أُبْسِلُوا بِما كَسَبُوا لَهُمْ شَرابٌ مِنْ حَمِيمٍ وَ عَذابٌ أَلِيمٌ بِما كانُوا يَكْفُرُونَ ( 70 )\r\nو چون بينى كه در آيات ما از روى عناد گفت‌گو مىكنند از آنها روىگردان شو تا به سخنى جز آن پردازند . و اگر شيطان تو را به فراموشى افكند ، چون به يادت آمد با آن مردم ستمكاره منشين . ( 68 )\r\nكسانى كه پرهيزگارى پيشه كرده‌اند به گناه كافران بازخواست نخواهند شد ؛ ولى بايد آنان را پند دهند ، باشد كه پرهيزگار شوند . ( 69 )\r\nو واگذار آن كسانى را كه دين خويش را بازيچه و لهو گرفته‌اند و زندگانى دنيا فريبشان داد و با قرآن به يادشان بياور كه بر كيفر اعمال خويش در جهنم محبوس خواهند ماند . جز خدا دادرسى و شفيعى ندارند . و اگر براى رهايى خويش هرگونه فديه دهند پذيرفته نخواهد شد . اينان به عقوبت اعمال خود در جهنم محبوسند و به كيفر آن‌كه كافر شده‌اند برايشان شرابى از آب جوشان و عذابى دردآور مهيا شده است . ( 70 )\r\n\r\n","description":"","footnote":"","page_name":" 321 ","page_number":321},
  {"content":"\r\n\r\n\r\nواژگان\r\nخاض فى الماء : در آب فرورفت . « خاض فى الحديث ؛ در باطل به درازا و بىمهابا سخن گفت » .\r\nالذكرى : به معناى يادآور شدن به‌كار مىرود ؛ چنان‌كه در عبارت  « بَعْدَ الذِّكْرى »  مقصود همين است و به معناى يادآورى كردن نيز به‌كار مىرود ؛ چنان‌كه در عبارت  « وَ لكِنْ ذِكْرى »  همين معنا مراد است .\r\nالبسل : حبس كردن ، منع نمودن . گفته مىشود : « شجاع باسل ؛ خود را از دشمن منع مىكند » ؛  « أَنْ تُبْسَلَ نَفْسٌ »  يعنى در اعمال خود مىباشد .\r\nالعدل : فديه دادن .\r\nالحميم : جوشان .\r\n\r\nاعراب\r\nضمير در  « غَيْرِهِ »  به معناى آيات ، يعنى قرآن برمىگردد .  « مِنْ »  در  « مِنْ شَيْءٍ »  زايد ،  « شَيْءٍ »  مبتدا و  « عَلَى الَّذِينَ »  خبر آن .  « مِنْ حِسابِهِمْ »  متعلّق به محذوف و حال از  « شَيْءٍ »  و تقدير آن : « شىء كائنا من حسابهم » است . ضمير  « حِسابِهِمْ »  به « خائضين » كه  « يَخُوضُوا »  بر آن دلالت دارد برمىگردد . « ذكرى » مفعول مطلق و به معناى « ذكر » و « تذكيرا » مىباشد .  « دِينَهُمْ »  مفعول اوّل براى  « اتَّخَذُوا »  و  « لَعِباً »  مفعول دوم .  « الدُّنْيا »  صفت براى  « الْحَياةُ »  . مصدرى كه از  « أَنْ تُبْسَلَ »  ريخته مىشود مفعول است براى  « ذَكِّرْ بِهِ » .   « وَلِيٌّ »  اسم  « لَيْسَ »  و  « لَها »  خبر آن .  « مِنْ دُونِ اللَّهِ »  در موضع حال از  « وَلِيٌّ »  .  « كُلَّ عَدْلٍ »  مفعول مطلق ؛ زيرا  « كُلَّ »  از  « عَدْلٍ »  كسب مصدريت كرده است .  « أُولئِكَ الَّذِينَ أُبْسِلُوا »  مبتدا و خبر و جملهء :  « لَهُمْ شَرابٌ » ،  حال از واو در  « أُبْسِلُوا »  .\r\n\r\n","description":"","footnote":"","page_name":" 322 ","page_number":322},
  {"content":"\r\n\r\n\r\nتفسير\r\n وَ إِذا رَأَيْتَ الَّذِينَ يَخُوضُونَ فِي آياتِنا فَأَعْرِضْ عَنْهُمْ حَتَّى يَخُوضُوا فِي حَدِيثٍ غَيْرِهِ .  تفسير اين آيه قبلا در ضمن تفسير آيهء 139 از سورهء نساء بيان شد .\r\n وَ إِمَّا يُنْسِيَنَّكَ الشَّيْطانُ فَلا تَقْعُدْ بَعْدَ الذِّكْرى مَعَ الْقَوْمِ الظَّالِمِينَ .  در ظاهر ، خطاب متوجه پيامبر امّا در حقيقت ، مقصود از آن ، ديگران است ؛ چراكه پيامبر از خطا و فراموشى و گناه معصوم است . و گرنه ، سخن ، فعل و تقرير او حجت روشن و دليل قاطع كه جدال و اشكال را نپذيرد نخواهد بود .\r\n وَ ما عَلَى الَّذِينَ يَتَّقُونَ مِنْ حِسابِهِمْ مِنْ شَيْءٍ وَ لكِنْ ذِكْرى لَعَلَّهُمْ يَتَّقُونَ ؛  يعنى مؤمنان پرهيزگار به گناه كافرانى كه در آيات خدا از روى عناد گفتگو مىكنند مؤاخذه نمىشوند ؛ لكن به آنها تذكّر مىدهند و آنها را از منكر نهى مىكنند تا از گفتگوى خصمانه دربارهء آيات خدا دورى نمايند .\r\nآيهء بعدى داراى چند مطلب است :\r\n1 .\r\n وَ ذَرِ الَّذِينَ اتَّخَذُوا دِينَهُمْ لَعِباً وَ لَهْواً وَ غَرَّتْهُمُ الْحَياةُ الدُّنْيا .  اين امر  ذَرِ  در ظاهر متوجه پيامبر صلّى اللّه عليه و آله است ؛ امّا در واقع هم به او و هم به مؤمنانى كه از وى پيروى مىكنند توجّه دارد . خداوند به مؤمنان دستور مىدهد كه از معاشرت با كسانى كه دين آنان را به بازى مىگيرند خوددارى كنند ؛ لكن به آنها دستور نمىدهد كه از اين اشخاص چشم‌پوشى نمايند و آنان را بيم ندهند ؛ زيرا سخن خدا :  وَ ذَكِّرْ بِهِ  نوعى امر به انذار ( بيم دادن ) است .\r\nهركس كه منتسب به يكى از اديان باشد و به تمام اصول و احكام آن احترام نگذارد و آنها را مقدّس نشمارد ، دين خود را بازيچه قرار داده است . بنابراين اگر كسى دين را وسيلهء درآمد قرار دهد و يا يكى از احكام آن را به گونهء مسخره‌آميز وصف نمايد ، از مصاديق آيهء  « اتَّخَذُوا دِينَهُمْ لَعِباً وَ لَهْواً »  خواهد بود . ترديدى نيست كه اگر كسى به دينى\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nاعتقاد ندارد بهتر است از كسى كه به يك دين منتسب باشد امّا احكام و اصول آن را مسخره كند ، زيرا چنين شخصى بازى و ريشخند كردن به دين را دين خود قرار داده است .\r\n2 .  وَ ذَكِّرْ بِهِ أَنْ تُبْسَلَ نَفْسٌ بِما كَسَبَتْ لَيْسَ لَها مِنْ دُونِ اللَّهِ وَلِيٌّ وَ لا شَفِيعٌ .  خداوند پس از آن‌كه پيامبر و مؤمنان را مأمور كرد تا با كسانى كه دينشان را مسخره مىكنند معاشرت نكنند ، به آنان دستور داد كه با قرآن اين‌گونه افراد را اندرز دهند ، تا در روزى كه جز خدا ياور و شفاعت‌كننده‌اى كه آنها را يارى و شفاعت كنند ندارند ، به گناهان و جنايت‌هاى آنان مؤاخذه نشوند .  وَ إِنْ تَعْدِلْ كُلَّ عَدْلٍ لا يُؤْخَذْ مِنْها .  عدل در اين‌جا به معناى فديه دادن است . معناى آيه اين است : همان‌طور كه كافر در روز قيامت ولى و شفاعت‌كننده ندارد ، فديه هم هر مقدار كه باشد از او قبول نمىشود . رازى مىگويد :\r\n« هرگاه انسان چگونگى مجازات را به اين صورت تصور كند ، در هنگام اقدام به گناه دچار اضطراب و لرزش خواهد شد » .\r\n3 .  أُولئِكَ الَّذِينَ أُبْسِلُوا بِما كَسَبُوا لَهُمْ شَرابٌ مِنْ حَمِيمٍ .  اولئك به كسانى اشاره دارد كه دين خويش را بازيچه گرفته‌اند و به عقوبت اعمال خود در جهنّم محبوسند .\r\nامّا جملهء :  لَهُمْ شَرابٌ مِنْ حَمِيمٍ وَ عَذابٌ أَلِيمٌ  مجازاتى را بيان مىكند كه آنان بر اثر كفر و عصيان خود گرفتارش خواهند شد .\r\n\r\n","description":"","footnote":"","page_name":" 324 ","page_number":324},
  {"content":"\r\n\r\n\r\nنبايد غير خدا را بخوانيم\r\n\r\n[ سوره الأنعام ( 6 ) : آيات 71 تا 73 
  ]\r\nقُلْ أَ نَدْعُوا مِنْ دُونِ اللَّهِ ما لا يَنْفَعُنا وَ لا يَضُرُّنا وَ نُرَدُّ عَلى أَعْقابِنا بَعْدَ إِذْ هَدانَا اللَّهُ كَالَّذِي اسْتَهْوَتْهُ الشَّياطِينُ فِي الْأَرْضِ حَيْرانَ لَهُ أَصْحابٌ يَدْعُونَهُ إِلَى الْهُدَى ائْتِنا قُلْ إِنَّ هُدَى اللَّهِ هُوَ الْهُدى وَ أُمِرْنا لِنُسْلِمَ لِرَبِّ الْعالَمِينَ ( 71 ) وَ أَنْ أَقِيمُوا الصَّلاةَ وَ اتَّقُوهُ وَ هُوَ الَّذِي إِلَيْهِ تُحْشَرُونَ ( 72 ) وَ هُوَ الَّذِي خَلَقَ السَّماواتِ وَ الْأَرْضَ بِالْحَقِّ وَ يَوْمَ يَقُولُ كُنْ فَيَكُونُ قَوْلُهُ الْحَقُّ وَ لَهُ الْمُلْكُ يَوْمَ يُنْفَخُ فِي الصُّورِ عالِمُ الْغَيْبِ وَ الشَّهادَةِ وَ هُوَ الْحَكِيمُ الْخَبِيرُ ( 73 )\r\nبگو : آيا سواى اللّه كسى را بخوانيم كه نه ما را سود مىدهد و نه زيان مىرساند ؟ و آيا پس از آن‌كه خدا ما را هدايت كرده است ، همانند آن‌كس كه شيطان گمراهش ساخته و حيران بر روى زمين رهايش كرده ، از دين بازگرديم ؟ او را يارانى است كه به هدايت ندايش مىدهند كه نزد ما بازگرد . بگو : هدايتى كه از سوى خدا باشد ، هدايت واقعى است و به ما فرمان رسيده كه در برابر پروردگار جهانيان تسليم شويم . ( 71 )\r\nو نماز بخوانيد و از او بترسيد .\r\nاوست كه همگان نزدش محشور مىشويد . ( 72 )\r\nو اوست آن‌كه آسمان‌ها و زمين را بيافريد .\r\nو روزى كه بگويد : موجود شو ، پس موجود مىشود . گفتار او حق است و در آن روز كه در صور بدمند فرمان‌روايى از آن اوست . نهان و آشكار را مىداند و او حكيم و آگاه است . ( 73 )\r\n\r\n","description":"","footnote":"","page_name":" 325 ","page_number":325},
  {"content":"\r\n\r\n\r\nواژگان\r\nالأعقاب : جمع عقب به معناى پشت پاست . عرب‌ها به كسى كه پس از توانايى ناتوان شود مىگويند : « نكص أو ارتدّ على عقبيه ؛ بر پشت‌هاى پايش برگشت » .\r\nالحيران : فردى سرگردان كه نمىداند چه كند .\r\nالصّور : در لغت به معناى شاخ است . مردم شاخ بز كوهى و ديگر حيوانات را سوراخ مىكردند و از آنها بوق‌هايى مىساختند و در آن مىدميدند .\r\n\r\nاعراب\r\n« كاف » در  « كَالَّذِي »  ، به معناى مثل ، در محلّ نصب و صفت براى مفعول مطلق محذوف و تقدير آن : « نردّ ردّا مثل ردّ الّذى استهوته » است .  « حَيْرانَ »  حال از ضمير  « اسْتَهْوَتْهُ »  .  « لَهُ أَصْحابٌ »  مبتدا و خبر و جمله صفت براى  « حَيْرانَ »  .  « لِنُسْلِمَ »  لام به معناى كي و پس از آن « أن » در تقدير است . مصدر ريخته شده مجرور به لام و متعلق به  « أُمِرْنا »  و تقدير : « أمرنا بذلك للإسلام » مىباشد .  « أَنْ أَقِيمُوا الصَّلاةَ »  عطف بر  « لِنُسْلِمَ »  .  « يَوْمَ يَقُولُ »   « يَوْمَ »  منصوب به معناى  « قَوْلُهُ الْحَقُّ » .  فاعل  « كُنْ فَيَكُونُ »  ضمير مستترى است كه به « شىء » محذوف برمىگردد و بدين معناست : « يقول للشىء كن فيكون » .  « عالِمُ الْغَيْبِ »  خبر مبتداى محذوف است ؛ يعنى : « هو عالم الغيب » . و نيز جايز است صفت براى  « الَّذِي خَلَقَ السَّماواتِ وَ الْأَرْضَ »  باشد .\r\n\r\nتفسير\r\n قُلْ أَ نَدْعُوا مِنْ دُونِ اللَّهِ ما لا يَنْفَعُنا وَ لا يَضُرُّنا .  پيامبر بزرگ اسلام صلّى اللّه عليه و آله مشركان را به عبادت خدا فراخواند و آنان نيز به نوبهء خود او را به پرستش بت‌هايشان فراخواندند .\r\nگفته مىشود كه مشركين به پيامبر اسلام پيشنهاد كردند كه او با آنها خدايانشان را\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nعبادت كند و آنها هم در مقابل پروردگار او را عبادت كنند . در هر صورت ، خدا در اين آيه به پيامبرش دستور مىدهد كه ضمن ردّ دعوت آنها بگويد : چگونه عبادت خدايى را رها سازم كه هم مىتواند سود برساند و هم ضرر و به جاى او چيزى را پرستش كنم كه نه توان سود رساندن را دارد نه توان زيان رساندن را ؟  وَ نُرَدُّ عَلى أَعْقابِنا بَعْدَ إِذْ هَدانَا اللَّهُ .  الردّ على الأعقاب ، به كسى گفته مىشود كه به عقب برگردد . و البته هيچ‌كس بيش از كسى كه از حق و يكتاپرستى اعراض كند و به باطل و شرك روى آورد به عقب بازنگشته است .\r\n كَالَّذِي اسْتَهْوَتْهُ الشَّياطِينُ فِي الْأَرْضِ حَيْرانَ لَهُ أَصْحابٌ يَدْعُونَهُ إِلَى الْهُدَى ائْتِنا . \r\nاين جمله را خداوند براى كسانى كه از يكتاپرستى روى برتافته به شرك و الحاد تمايل پيدا مىكنند ، مثل زده است كه خلاصهء آن اين است : مثل اين شخص ، مثل كسى است كه با كاروانى در راه امن و بىخطر در حركت باشد امّا اين راه را رها كند و بىهدف رو به بيابان نهد و راه به جايى نبرد ؛ نظير كسى كه به واسطهء تماس شيطان با او سلامت فكرش را از دست بدهد . آن‌گاه رفقايش به وى اظهار دلسوزى كرده ، صدايش مىزنند : به سوى ما بيا ! كه اين راه نجات است ؛ لكن او آن قدر گيج و سراسيمه است كه به آنها پاسخ نمىدهد و سرانجام به هلاكت مىرسد .\r\n قُلْ إِنَّ هُدَى اللَّهِ هُوَ الْهُدى .  اين ساختار بيانى مىفهماند كه به هدايت خداوند ، هيچ شك و ترديد راه نمىيابد و نيز مىرساند كه هدايت در هر زمينه‌اى ، خواه در عقيده ، خواه در تشريع و خواه در اخلاق و مسائل اجتماعى به خدا منحصر مىشود .\r\nبنابراين ، هر عقيده و انديشه و يا هر كارى كه با هدايت خدا همراه نباشد ، نادانى و گمراهى است .  وَ أُمِرْنا لِنُسْلِمَ لِرَبِّ الْعالَمِينَ .  اين جمله از باب ذكر خاص پس از عام است ؛ زيرا هر چيزى كه خدا بدان امر و يا از آن نهى كند ، داخل در تحت هدايت اوست . اين‌كه در آيهء مذكور اسلام را به خصوص ذكر كرده ، به سبب عظمت آن است .\r\n وَ أَنْ أَقِيمُوا الصَّلاةَ ؛  زيرا بدون نماز ، نه هدايت وجود دارد و نه اسلام ، چراكه\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nنماز ستون دين است اگر پذيرفته شد ، ديگر عبادت‌ها نيز پذيرفته مىشود و اگر برگشت داده شد ، ديگر عبادت‌ها نيز برگشت داده مىشود .  وَ اتَّقُوهُ .  ضمير به « ربّ العالمين » برمىگردد . خداوند پس از نماز به تقوا امر كرده ؛ زيرا نماز و ايمان درست بدون تقوا امكان‌پذير نيست . براين‌اساس ، عبادت حقيقى خدا ، همان رفتن در راه او و فرمانبردارى از تمام احكام اوست ، نه از برخى از احكام .\r\n وَ هُوَ الَّذِي إِلَيْهِ تُحْشَرُونَ .  خدا در آيهء 21 از سورهء ق مىگويد : « هركسى مىآيد با او كسى است كه مىراندش و كسى است كه برايش شهادت مىدهد » ؛ يعنى كسى كه او را به سوى محشر مىراند و شاهدى كه شهادت مىدهد او در دنيا چه‌چيزهايى براى امروز [ قيامت 
  ] آماده كرده است .\r\n وَ هُوَ الَّذِي خَلَقَ السَّماواتِ وَ الْأَرْضَ بِالْحَقِّ .  واژهء حق بدين نكته اشاره دارد كه جهان را قوانينى است كه بر آن حكومت مىكند و سنت‌هايى است كه در آن جريان دارد و مانع از هرج و مرج مىشود كه با وجود آن ، هيچ چيزى سر جاى خود نبود . اين آيه آشكارا دلالت دارد بر اين‌كه جهان را مدبّرى است كه امور آن‌را اراده مىكند و هر كس را بر طبق كارهايى كه انجام داده پاداش مىدهد .\r\n وَ يَوْمَ يَقُولُ كُنْ فَيَكُونُ .  در اين سخن ، حذف ، تقديم و تأخير صورت گرفته و در اصل چنين بوده است : « و قوله الحق يوم يقول للشىء كن فيكون » و معناى آن اين است :\r\nسخن خدا به ناچار تحقق پيدا خواهد كرد و اين امر بر همگان روشن خواهد گرديد در آن روز كه به شىء مىگويد : موجود شو پس موجود مىشود ؛ حقانيت اين سخن آشكار مىشود ، خواه آن را خداوند در ابتداى آفرينش گفته باشد يا در روزى كه بار ديگر به آفريده‌ها جان مىدهد . به بيانى ديگر در اين‌كه خدا شىء را از لاشىء به وجود مىآورد ، و يا پس از نابودى و فروپاشى اجزاى يك موجود بار ديگر آن را جان مىدهد و به حالت اوّل باز مىگرداند ، سخن او عين فعل اوست .  وَ لَهُ الْمُلْكُ يَوْمَ يُنْفَخُ فِي الصُّورِ .  دميدن در صور ، كنايه از برانگيختن انسان‌ها در قبرهاست و\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nمعناى مالك بودن خدا بر اين برانگيختن آن است كه او بار ديگر مردگان را زنده مىكند .\r\n\r\nصوفيان ، مدّعيان غيب‌گويى\r\n عالِمُ الْغَيْبِ وَ الشَّهادَةِ .  غيب عبارت است از : چيزى كه پنهان و پوشيده باشد ؛ نظير فرشتگان ، دوباره زنده شدن و چيزى كه انسان آن را در دل خويش پنهان مىدارد .\r\nشهادت ، چيزى است كه آشكار باشد همانند زمين ، آسمان و آنچه انسان آشكارا آن را انجام مىدهد . اين تقسيم‌بندى در مورد انسان درست است ؛ امّا دربارهء خدا درست نخواهد بود ؛ زيرا چيزى از او پنهان نمىباشد ، نه در زمين و نه در آسمان .\r\nشايان ذكر است كه صوفيان ادّعا مىكنند كه غيب مىدانند . ابن عربى در فتوحات مكّيه ، باب 302 مىگويد : « خداجويان ، غير از اين چشم‌ها ، گوش‌ها ، قلب‌ها و زبان‌ها [ ى ظاهرى 
  ] چشمانى دارند كه با آنها مىبينند ، گوش‌هايى دارند كه با آنها مىشنوند ، قلب‌هايى دارند كه با آنها مىانديشند و زبان‌هايى دارند كه با آنها سخن مىگويند . با اين چشمها [ غيب را 
  ] مشاهده مىكنند ، با اين گوش‌ها مىشنوند ، با اين دل‌ها مىانديشند و با اين زبان‌ها سخن مىگويند و سخنشان هم با واقعيت مطابقت دارد » .\r\n وَ هُوَ الْحَكِيمُ الْخَبِيرُ .  او بردبار ، آگاه و يكتاست كه در ادارهء امور خلايق بر حسب اقتضاى حكمت خود و نيز در دانستن امور مخفى و پنهان ، كسى با او شريك نيست .\r\nبنابراين ، كسانى ( صوفيان ) كه ادّعا مىكنند كه دو قلب ، دو زبان ، چهار چشم و چهار گوش دارند ، بايد از خدا بپرهيزند [ و به دروغ ادّعاى دانستن غيب نكنند 
  ] .\r\n\r\n","description":"","footnote":"","page_name":" 329 ","page_number":329},
  {"content":"\r\n\r\n\r\nرفتار ابراهيم با پدر و قوم خود\r\n\r\n[ سوره الأنعام ( 6 ) : آيات 74 تا 79 
  ]\r\nوَ إِذْ قالَ إِبْراهِيمُ لِأَبِيهِ آزَرَ أَ تَتَّخِذُ أَصْناماً آلِهَةً إِنِّي أَراكَ وَ قَوْمَكَ فِي ضَلالٍ مُبِينٍ ( 74 ) وَ كَذلِكَ نُرِي إِبْراهِيمَ مَلَكُوتَ السَّماواتِ وَ الْأَرْضِ وَ لِيَكُونَ مِنَ الْمُوقِنِينَ ( 75 ) فَلَمَّا جَنَّ عَلَيْهِ اللَّيْلُ رَأى كَوْكَباً قالَ هذا رَبِّي فَلَمَّا أَفَلَ قالَ لا أُحِبُّ الْآفِلِينَ ( 76 ) فَلَمَّا رَأَى الْقَمَرَ بازِغاً قالَ هذا رَبِّي فَلَمَّا أَفَلَ قالَ لَئِنْ لَمْ يَهْدِنِي رَبِّي لَأَكُونَنَّ مِنَ الْقَوْمِ الضَّالِّينَ ( 77 ) فَلَمَّا رَأَى الشَّمْسَ بازِغَةً قالَ هذا رَبِّي هذا أَكْبَرُ فَلَمَّا أَفَلَتْ قالَ يا قَوْمِ إِنِّي بَرِيءٌ مِمَّا تُشْرِكُونَ ( 78 )\r\nإِنِّي وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ حَنِيفاً وَ ما أَنَا مِنَ الْمُشْرِكِينَ ( 79 )\r\nو هنگامىكه ابراهيم پدرش آزر را گفت : آيا بتان را به خدايى مىگيرى ؟ تو و قومت را به آشكارا در گمراهى مىبينم . ( 74 )\r\nبدين‌سان به ابراهيم ملكوت آسمان‌ها و زمين را نشان داديم تا از اهل يقين گردد . ( 75 )\r\nچون شب او را فروگرفت ، ستاره‌اى ديد . گفت : اين است پروردگار من . چون فرو شد ، گفت : فروشوندگان را دوست ندارم . ( 76 )\r\nآن‌گاه ماه را ديد كه طلوع مىكند . گفت : اين است پروردگار من . چون فرو شد ، گفت : اگر پروردگار من مرا راه ننمايد ، از گمراهان خواهم بود . ( 77 )\r\nو چون خورشيد را ديد كه طلوع مىكند ، گفت : اين است پروردگار من ! اين بزرگ‌تر است . و چون فرو شد ، گفت : اى قوم من ! من از آنچه شريك خدايش مىدانيد بيزارم . ( 78 )\r\nمن از روى اخلاص روى به كسى آوردم كه آسمان‌ها و زمين را آفريده است و من از مشركان نيستم . ( 79 )\r\n\r\n","description":"","footnote":"","page_name":" 330 ","page_number":330},
  {"content":"\r\n\r\n\r\nواژگان\r\nملكوت اللّه : سلطنت و عظمت خدا .\r\nجنّه اللّيل : پوشانيد او را .\r\nالأفول : پنهان گشتن چيزى پس از آشكار شدنش .\r\nبزوغ الشىء : آغاز طلوع آن چيز .\r\n فَطَرَ السَّماواتِ وَ الْأَرْضَ :  آسمان و زمين را بدون آن‌كه در سابق الگويى داشته باشد آفريد .\r\nالحنيف : كسى كه گمراه نيست .\r\n\r\nاعراب\r\n « وَ إِذْ قالَ إِبْراهِيمُ »  به معناى « اذكر إذ قال » است .  « آزَرَ »  بدل از « أبيه » و غيرمنصرف است ؛ زيرا داراى وزن فعل و نيز عجميت و يا علميت مىباشد . « كاف » در  « كَذلِكَ »  ، به معناى مثل ، در محل نصب و مفعول مطلق براى  « نُرِي إِبْراهِيمَ »  و تقديرش اين است :\r\n« نرى ابراهيم مثل ما رأى أباه و قومه » .  « وَ لِيَكُونَ »  واو براى استيناف و « يكون » منصوب به « أن » كه پس از لام در تقدير است . مصدر ريخته شده مجرور به لام و متعلق به فعل محذوف و تقدير آن ، اين است : « و لجعله من الموقنين أريناه » .  « بازِغاً »  حال از  « الْقَمَرَ »  و جايز نيست كه مفعول دوم براى رأى باشد ؛ زيرا رؤيت در اين‌جا ، بصرى ( با چشم ) است و نه قلبى و از اين قبيل است  « بازِغَةً »  .\r\n\r\nتفسير\r\n وَ إِذْ قالَ إِبْراهِيمُ لِأَبِيهِ آزَرَ أَ تَتَّخِذُ أَصْناماً آلِهَةً إِنِّي أَراكَ وَ قَوْمَكَ فِي ضَلالٍ مُبِينٍ .  ظاهر آيه آشكار دلالت دارد بر اين‌كه آزر پدر حقيقى ابراهيم عليه السّلام است . او\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nمشرك بود و بت‌ها را مىپرستيد و ابراهيم او را از شرك نهى كرد و به توحيد فراخواند . مفهوم آيه ، بدون هيچ شرح و تفسيرى همين است كه دانا و نادان به‌طور يكسان آن‌را مىفهمند . با اين وجود ، مفسّران در اين‌باره سخن را به درازا كشانده و دچار اختلاف‌نظر شده‌اند : آيا آزر پدر حقيقى ابراهيم بوده و يا پدر مجازى او ؟ اين اختلاف از يك اختلاف ديگر ناشى مىشود و آن اين‌كه ، آيا بايد تمام پدران حضرت محمّد صلّى اللّه عليه و آله و نياكان او همگى يكتاپرست باشند و جايز نيست كه حتّى يك مشرك در ميان آنان وجود داشته باشد و يا اين‌كه جايز است در ميان آنان هم مشرك باشد و هم موحّد ؟ برخى از علما در اين موضوع كتاب‌هاى ويژه‌اى تأليف كرده‌اند .\r\nشيعه مىگويد : تمامى پدران و اجداد حضرت محمّد صلّى اللّه عليه و آله موحدند ؛ زيرا در حديث آمده است : « هميشه از صلب‌هاى پاك پدران به رحم‌هاى پاك مادران منتقل مىشدم تا اين‌كه خدا مرا به اين جهان شما آورد » . شيعه مىگويد : نام پدر حقيقى ابراهيم ، تارح بود و آزر عموى او ، و يا جدّ مادرى او بود و در آيهء شريفه از باب مجاز واژهء « أب » براى آزر به‌كار رفته است . « 1 » آلوسى در تفسير خود مىگويد : جمع كثيرى از اهل سنّت بر همين نظريه‌اند ؛ يعنى آنان نيز قائل به نظريه شيعه مىباشند .\r\nلكن صاحب تفسير المنار و رازى مىگويند : اهل سنّت در اين عقيده با شيعه موافق نيستند و از نظر آنان ، اگر يكى از اجداد پيامبر مشرك و يا ملحد باشد جايز است . ظاهر قرآن با نظر اهل سنّت سازگار است ، به‌ويژه آيهء 42 از سورهء مريم : « آن‌گاه كه پدرش را گفت : اى پدر ! چرا چيزى را كه نه مىشنود و نه مىبيند و نه هيچ نيازى از تو بر مىآورد ، مىپرستى ؟ » .\r\nدرهرحال ، اين نزاع فايده‌اى ندارد و به درازا كشاندن سخن دراين‌باره بيهوده است ؛ زيرا به عقيدهء اسلام مربوط نمىشود ؛ چراكه آنچه از يك مسلمان خواسته\r\n\r\n\r\n","description":"","footnote":"\r\n( 1 ) . به تواتر نقل شده كه جدّ پيامبر صلّى اللّه عليه و آله عبد المطلب قسم ياد كرد هرگاه خداوند ده پسر به وى روزى كند يكى از آنها را قربانى نمايد . قرعه بر پدر پيغمبر صلّى اللّه عليه و آله ، عبد اللّه اصابت كرد . اين ماجرا با اين عقيده كه ، جميع اجداد پيامبر صلّى اللّه عليه و آله بر دين ابراهيم عليه السّلام بودند ، منافات دارد .\r\n","page_name":" 332 ","page_number":332},
  {"content":"\r\n\r\nشده ، اين است كه وى به نبوت و عصمت حضرت محمّد صلّى اللّه عليه و آله و اين‌كه او سرور پيامبران و آخرين آنهاست ايمان داشته باشد ؛ امّا اين‌كه وى بايد ايمان داشته باشد كه تمام پدران و اجداد آن حضرت نيز موحدند و آزر عموى ابراهيم است ، نه پدر او ، به هيچ روى جزء عقيدهء اسلام نيست .\r\n وَ كَذلِكَ نُرِي إِبْراهِيمَ مَلَكُوتَ السَّماواتِ وَ الْأَرْضِ .  معناى  « كَذلِكَ »  آن است كه همان‌گونه كه خدا گمراهى قوم ابراهيم را در پرستش بت‌ها بر او آشكار كرد ، شگفتىهاى آسمان‌ها و زمين را نيز براى او آشكار ساخت تا به نظم موجود در اين دو و آفرينش شگفت‌آور آنها بر اثبات وجود خدا و يگانگى و عظمت او استدلال كند .\r\n وَ لِيَكُونَ مِنَ الْمُوقِنِينَ ؛  تا از اهل يقين باشد و از روى حجت و دليل ايمان آورد . اين آيه بر دو مطلب دلالت دارد :\r\n1 . عقيدهء اسلام بر مبناى آزادى رأى و انديشه استوار است ؛ زيرا خداوند ايمان به خود را تنها زمانى واجب قرار داد كه اقامهء دليل كرد و مردم را به نگرش دربارهء اين دليل فراخواند .\r\n2 . فهميدن دليلى كه خدا بر اثبات وجود خود اقامه كرده ، براى همه آسان و مقدور است و درك آن نياز به تلاش و فراگيرى علم و فلسفه ندارد . بنابراين ، كافى است كه انسان به شگفتىهاى جهان هستى و نظام حاكم بر آن بنگرد ، تا به آفريننده و سازندهء نوآور آن پى ببرد .\r\n فَلَمَّا جَنَّ عَلَيْهِ اللَّيْلُ رَأى كَوْكَباً قالَ هذا رَبِّي .  قوم ابراهيم ستارگان را مىپرستيدند ، نه خدا را . از اين‌رو او خواست ، آنان را به تدريج به سوى حق هدايت كند و با كمال مدارا و نرمى به منطق عقل و فطرت متوجهشان سازد . لذا منتظر شد تا شب فرا رسيد و تاريكى زمين را فراگرفت و يكى از ستارگان مورد پرستش آنان را ديد . او از باب اين‌كه وانمود كند كه با آنان هم‌عقيده است ، گفت : اين پروردگار من است آنها نيز به ابراهيم اطمينان پيدا كردند [ كه او به خداى آنها ايمان آورده است 
  ] .\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nوقتى آن ستاره غروب كرد و در پشت افق پنهان شد ، انديشهء آنها را بيدار و نظر ايشان را بدين‌نكته جلب كرد كه خدا نبايد دست‌خوش تغيير و دگرگونى شود و نبايد چيزى پنهانش سازد .\r\n فَلَمَّا رَأَى الْقَمَرَ بازِغاً قالَ هذا رَبِّي ؛  وقتى ماه را ديد ، باز هم از باب جلب توجه [ و بر طبق اعتقاد آنان 
  ] گفت : اين پروردگار من است ، زيرا هم حجمش بزرگ‌تر و هم نورش روشنتر است .  فَلَمَّا أَفَلَ قالَ لَئِنْ لَمْ يَهْدِنِي رَبِّي لَأَكُونَنَّ مِنَ الْقَوْمِ الضَّالِّينَ .  اين جمله اشاره بدان دارد كه ابراهيم عليه السّلام به اين ستارگان اطمينان ندارد و او هنوز راه را پيدا نكرده است . از اين‌رو از خدا مىخواهد كه وى را از اين حالت سرگردانى و حيرت بيرون آورد .\r\n فَلَمَّا رَأَى الشَّمْسَ بازِغَةً قالَ هذا رَبِّي هذا أَكْبَرُ فَلَمَّا أَفَلَتْ قالَ يا قَوْمِ إِنِّي بَرِيءٌ مِمَّا تُشْرِكُونَ .  تجربه‌هاى اوّل و دوم و سوم به ترتيب سپرى شد و ترديد همچنان در دل ابراهيم بر جاى ماند . بنابراين ، او بايد از پرستش ستارگان بيزارى جويد ، زيرا آنها صلاحيّت پرستش و تعظيم را ندارند . او پس از آن‌كه از خدايان قوم خود اعلام برائت كرد ، قلبا به پروردگار جهان روى آورد و گفت :\r\n إِنِّي وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ حَنِيفاً وَ ما أَنَا مِنَ الْمُشْرِكِينَ .  به‌راستى ، نتيجهء حتمى نگرش پويا و انديشهء سالم دربارهء هر موجودى از موجودات جهان ، همين است . تنها نگاهى خالصانه و از روى انديشه به هر پديده‌اى از پديده‌هاى اين جهان ، انسان را به مرحله‌اى مىرساند كه يقين پيدا مىكند تنها آفرينندهء آسمان‌ها و زمين خداوند است .\r\n\r\n","description":"","footnote":"","page_name":" 334 ","page_number":334},
  {"content":"\r\n\r\n\r\nمجادلهء قوم ابراهيم با او دربارهء وجود خدا\r\n\r\n[ سوره الأنعام ( 6 ) : آيات 80 تا 83 
  ]\r\nوَ حاجَّهُ قَوْمُهُ قالَ أَ تُحاجُّونِّي فِي اللَّهِ وَ قَدْ هَدانِ وَ لا أَخافُ ما تُشْرِكُونَ بِهِ إِلاَّ أَنْ يَشاءَ رَبِّي شَيْئاً وَسِعَ رَبِّي كُلَّ شَيْءٍ عِلْماً أَ فَلا تَتَذَكَّرُونَ ( 80 ) وَ كَيْفَ أَخافُ ما أَشْرَكْتُمْ وَ لا تَخافُونَ أَنَّكُمْ أَشْرَكْتُمْ بِاللَّهِ ما لَمْ يُنَزِّلْ بِهِ عَلَيْكُمْ سُلْطاناً فَأَيُّ الْفَرِيقَيْنِ أَحَقُّ بِالْأَمْنِ إِنْ كُنْتُمْ تَعْلَمُونَ ( 81 ) الَّذِينَ آمَنُوا وَ لَمْ يَلْبِسُوا إِيمانَهُمْ بِظُلْمٍ أُولئِكَ لَهُمُ الْأَمْنُ وَ هُمْ مُهْتَدُونَ ( 82 ) وَ تِلْكَ حُجَّتُنا آتَيْناها إِبْراهِيمَ عَلى قَوْمِهِ نَرْفَعُ دَرَجاتٍ مَنْ نَشاءُ إِنَّ رَبَّكَ حَكِيمٌ عَلِيمٌ ( 83 )\r\nو قومش با او به ستيزه برخاستند . گفت : آيا دربارهء اللّه با من ستيزه مىكنيد و حال آن‌كه او مرا هدايت كرده است ؟ من از آن‌چيزى كه شريك او مىانگاريد نمىترسم . مگر آن‌كه پروردگار من چيزى را بخواهد . علم پروردگار من همه‌چيز را دربر گرفته است . آيا پند نمىگيريد ؟ ( 80 )\r\nچرا از آن چيزى كه شريك خدايش ساخته‌ايد بترسم ، درحالىكه شما چيزهايى را كه هيچ دليلى دربارهء آنها نازل نكرده است مىپرستيد و بيمى به دل راه نمىدهيد ؟\r\nاگر مىدانيد بگوييد كه كدام‌يك از اين دو گروه به ايمنى سزاوارترند ؟ ( 81 )\r\nكسانىكه ايمان آورده‌اند و ايمان خود را به شرك نمىآلايند ، ايمنى از آن ايشان است و ايشان هدايت يافتگانند . ( 82 )\r\nاين برهان ما بود كه آن را به ابراهيم تلقين كرديم در برابر قومش . هركه را بخواهيم به درجات بالا مىبريم . هر آينه پروردگار تو حكيم و داناست . ( 83 )\r\n\r\n","description":"","footnote":"","page_name":" 335 ","page_number":335},
  {"content":"\r\n\r\n\r\nواژگان\r\nالحجّة : دليلى كه حق را ثابت كند و نيز بر دليلى كه مدّعى با آن مدّعاى خود را اثبات كند به‌كار مىرود .\r\nمحاجّه : مجادله و مبالغه كردن در اقامهء حجّت .\r\nالسلطان : برهان ، دليل .\r\n لَمْ يَلْبِسُوا :  مخلوط نكردند .\r\n\r\nاعراب\r\n « ما تُشْرِكُونَ بِهِ » ،  ضمير  « بِهِ »  به اللّه برمىگردد . مصدرى كه از  « أَنْ يَشاءَ رَبِّي »  ريخته مىشود در محلّ نصب و مستثناى منقطع و بدين‌معناست : « لا أخاف إلّا مشيئة اللّه » .  « عِلْماً »  تميز . هرگاه  « كَيْفَ »  پيش از چيزى واقع شود كه به آن نياز مىباشد ؛ نظير « كيف انت » ، خبر مبتدا است و اگر پيش از چيزى واقع شود كه نيازى بدان نيست ؛ نظير آيهء مورد بحث ، حال و يا مفعول مطلق است . بنابراين ، در اين‌جا  « كَيْفَ »  در محلّ نصب ، مفعول مطلق و به معناى « اىّ خوف أخاف » و يا حال و به معناى « على أىّ حال أخاف » است .  « الَّذِينَ آمَنُوا »  مبتداى اوّل  « أُولئِكَ »  مبتداى دوم :  « الْأَمْنُ »  مبتداى سوم و  « لَهُمُ »  خبر آن ، و اين مبتدا و خبر ، خبر مبتداى دوم و اين با خبرش ، خبر مبتداى اوّل .\r\n « تِلْكَ حُجَّتُنا »  مبتدا و خبر . جملهء  « آتَيْناها »  حال .  « دَرَجاتٍ »  مجرور به « إلى » كه حذف شده است .\r\n\r\nتفسير\r\n وَ حاجَّهُ قَوْمُهُ .  پس از آن‌كه ابراهيم عليه السّلام با منطق عقل و فطرت ، بر ضدّ قومش ، دليل كوبندهء عقلى و فطرى اقامه كرد و باطل بودن پرستش بت‌ها و ستارگان را براى\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nآنها ثابت نمود ، آنها نيز به آوردن دلايل سست و بىپايهء خود پرداختند و ازجمله گفتند : « ما پدران خود را بر پرستش آنها يافتيم » .\r\nهمچنين ، به ابراهيم هشدار دادند كه از ستيز با خدايانشان پرهيز كند . ازاين‌رو ، ابراهيم عليه السّلام به آنها چنين پاسخ داد :  قالَ أَ تُحاجُّونِّي فِي اللَّهِ وَ قَدْ هَدانِ ؛  يعنى اين ستيزهء شما دربارهء خدا چه سودى دارد ، درحالىكه خداوند مرا از طريق وجودم و نيز از طريق نشانه‌هاى موجود در جهان هستى ، هدايت كرده است . در آيهء 71 گفته شد كه « تنها هدايت خدا ، هدايت است » و ترديد بدان راه ندارد و ماسواى آن ، نادانى و گمراهى است .\r\nابراهيم عليه السّلام در پاسخ هشدارى كه آنان دربارهء خدايان خود به او داده بودند ، گفت :\r\n وَ لا أَخافُ ما تُشْرِكُونَ بِهِ  من از غير خدا ، يعنى از چيزهايى كه شما آنها را شريك او قرار مىدهيد نمىترسم ؛ زيرا نه مىتوانند زيان برسانند و نه نفع ، نه توان ديدن دارند و نه قدرت شنيدن .  إِلَّا أَنْ يَشاءَ رَبِّي شَيْئاً  مگر اين‌كه خدا چيزى را دربارهء من بخواهد ؛ بدين‌ترتيب كه بتى را بر سرم فروافكند كه آن را بشكند و يا شهاب‌هايى را فروفرستد كه مرا بسوزاند . دراين‌صورت ، من بايد تنها از خدا بترسم و نه از بت‌ها و ستارگان .  وَسِعَ رَبِّي كُلَّ شَيْءٍ عِلْماً .  بنابراين ، من از هيچ گزندى كه به من برسد بيم ندارم ، مگر اين‌كه علم و ارادهء اللّه بدان تعلق گيرد .  أَ فَلا تَتَذَكَّرُونَ .  پس چرا متوجه نمىشويد كه كارى از دست خدايانتان برنمىآيد و تنها خداست كه مىتواند هم زيان برساند و هم نفع ؛ زيرا او آفرينندهء همه چيز است .\r\n وَ كَيْفَ أَخافُ ما أَشْرَكْتُمْ وَ لا تَخافُونَ أَنَّكُمْ أَشْرَكْتُمْ بِاللَّهِ ما لَمْ يُنَزِّلْ بِهِ عَلَيْكُمْ سُلْطاناً .  مراد از  « ما أَشْرَكْتُمْ »  بت‌ها و ستارگانى است كه آنها مىپرستيدند . و مقصود از  « أَشْرَكْتُمْ بِاللَّهِ »  اين است كه آنها را شريك خداوند قرار مىدادند . معناى آيه بدين گونه است : آيا شما از من توقع داريد كه من از خدايان آفريده شده و ناتوانتان بترسم اما خود شما از اين‌كه براى خدا شريكانى قرار مىدهيد نترسيد ! درحالىكه اين\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nتصور شما يك افتراى محض است كه هيچ دليلى بر اثبات آن وجود ندارد ؛ به بيانى روشن‌تر ابراهيم به مشركان گفت : آيا شما مرا از چيزى مىترسانيد كه هيچ توان و قدرتى ندارد ، درحالىكه خودتان از كسى احساس امنيت مىكنيد و بر او افترا مىبنديد كه تمام قدرت و عزّت از آن اوست !  فَأَيُّ الْفَرِيقَيْنِ أَحَقُّ بِالْأَمْنِ إِنْ كُنْتُمْ تَعْلَمُونَ ؛  [ اگر شما مىدانيد ، بگوييد : 
  ] كدام گروه سزاوارتر است كه احساس امنيت كند ، گروهى كه به خداى عزيز و توانا ايمان دارد و شريك ناتوان را نمىپذيرد و يا گروهى كه به ضعيف و ناتوان ايمان دارد و به عزيز و توانا كفر مىورزد !\r\n الَّذِينَ آمَنُوا وَ لَمْ يَلْبِسُوا إِيمانَهُمْ بِظُلْمٍ أُولئِكَ لَهُمُ الْأَمْنُ وَ هُمْ مُهْتَدُونَ .  اين جمله دربارهء گروه رستگار از اين دو گروه است و آنها كسانى هستند كه خالصانه به خدا ايمان آوردند و آن را با شرك نياميختند ، نه در عقيده و نه در اطاعت از خواستهء مخلوقى ، حال اين مخلوق هركه باشد ، و تنها همين گروه ، در امان و هدايت‌يافته هستند .\r\n وَ تِلْكَ حُجَّتُنا آتَيْناها إِبْراهِيمَ عَلى قَوْمِهِ ؛  اين دليل‌هاى كوبنده را كه ابراهيم عليه السّلام با آنها قومش را به سكوت وادار كرد ، ما به وى الهام كرديم . اين آيه آشكارا به اين موضوع دلالت دارد كه پيامبران و عالمانى كه به وسيلهء آنها هدايت يافته‌اند ، زبان و بيان خدا به‌شمار مىروند و اگر كسى آنها را ردّ كند ، خدا را رد كرده است ، چنان‌كه اين مضمون در حديث آمده است .  نَرْفَعُ دَرَجاتٍ مَنْ نَشاءُ .  تفسير اين آيه را مىتوانيد از تفسير آيهء  يَرْفَعِ اللَّهُ الَّذِينَ آمَنُوا مِنْكُمْ وَ الَّذِينَ أُوتُوا الْعِلْمَ دَرَجاتٍ  « 1 » به دست آوريد . براين‌اساس ، سبب بالا رفتن مقام انسان در پيشگاه خدا دو چيز است : ايمان و دانش و هركدام از اين دو نيز درجاتى دارد : يكى و الا و ديگرى والاتر . ابراهيم عليه السّلام بالاترين آنها را به دست آورده بود ، تا آن‌جا كه خليل الرحمن لقب گرفت .\r\n إِنَّ رَبَّكَ حَكِيمٌ عَلِيمٌ .  حكيم است ؛ چون از بيهوده‌كارى و شهوت منزّه است . عليم است ؛ زيرا مراتب و درجاتى را كه هر انسانى استحقاق دارد ، مىداند .\r\n\r\n\r\n","description":"","footnote":"\r\n( 1 ) . مجادله ( 58 ) آيهء 11 .\r\n","page_name":" 338 ","page_number":338},
  {"content":"\r\n\r\n\r\nاسحاق و يعقوب\r\n\r\n[ سوره الأنعام ( 6 ) : آيات 84 تا 90 
  ]\r\nوَ وَهَبْنا لَهُ إِسْحاقَ وَ يَعْقُوبَ كُلاًّ هَدَيْنا وَ نُوحاً هَدَيْنا مِنْ قَبْلُ وَ مِنْ ذُرِّيَّتِهِ داوُدَ وَ سُلَيْمانَ وَ أَيُّوبَ وَ يُوسُفَ وَ مُوسى وَ هارُونَ وَ كَذلِكَ نَجْزِي الْمُحْسِنِينَ ( 84 ) وَ زَكَرِيَّا وَ يَحْيى وَ عِيسى وَ إِلْياسَ كُلٌّ مِنَ الصَّالِحِينَ ( 85 ) وَ إِسْماعِيلَ وَ الْيَسَعَ وَ يُونُسَ وَ لُوطاً وَ كلاًّ فَضَّلْنا عَلَى الْعالَمِينَ ( 86 ) وَ مِنْ آبائِهِمْ وَ ذُرِّيَّاتِهِمْ وَ إِخْوانِهِمْ وَ اجْتَبَيْناهُمْ وَ هَدَيْناهُمْ إِلى صِراطٍ مُسْتَقِيمٍ ( 87 ) ذلِكَ هُدَى اللَّهِ يَهْدِي بِهِ مَنْ يَشاءُ مِنْ عِبادِهِ وَ لَوْ أَشْرَكُوا لَحَبِطَ عَنْهُمْ ما كانُوا يَعْمَلُونَ ( 88 )\r\nأُولئِكَ الَّذِينَ آتَيْناهُمُ الْكِتابَ وَ الْحُكْمَ وَ النُّبُوَّةَ فَإِنْ يَكْفُرْ بِها هؤُلاءِ فَقَدْ وَكَّلْنا بِها قَوْماً لَيْسُوا بِها بِكافِرِينَ ( 89 ) أُولئِكَ الَّذِينَ هَدَى اللَّهُ فَبِهُداهُمُ اقْتَدِهْ قُلْ لا أَسْئَلُكُمْ عَلَيْهِ أَجْراً إِنْ هُوَ إِلاَّ ذِكْرى لِلْعالَمِينَ ( 90 )\r\nو به او اسحاق و يعقوب را بخشيديم و همگى را هدايت كرديم . و نوح را پيش از اين هدايت كرده بوديم و از فرزندان ابراهيم ، داوود و سليمان و ايوب و يوسف و موسى و هارون را هدايت كرديم . و نيكوكاران را اين‌گونه جزا دهيم . ( 84 )\r\nو زكريا و يحيى و عيسى و الياس را ، كه همه از صالحان بودند . ( 85 )\r\nو اسماعيل و اليسع و يونس و لوط را ، و همه را بر جهانيان برترى نهاديم . ( 86 )\r\nو از پدرانشان و فرزندانشان و برادرانشان بعضى را هدايت كرديم و ايشان را برگزيديم و به راه راست راه نموديم . ( 87 )\r\nاين است هدايت خدا . هركه را از\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nبندگانش خواهد بدان هدايت مىكند و اگر شرك آورده بودند اعمالى كه انجام داده بودند نابود مىگرديد . ( 88 )\r\nاينان كسانى هستند كه به آنها كتاب و فرمان و نبوت داده‌ايم . اگر اين قوم بدان ايمان نياورند قوم ديگرى را بر آن گمارده‌ايم كه انكارش نمىكنند . ( 89 )\r\nاينان كسانى هستند كه خدا هدايتشان كرده است ، پس به روش ايشان اقتدا كن . بگو : هيچ پاداشى از شما نمىطلبم ، اين كتاب جز اندرزى براى مردم جهان نيست . ( 90 )\r\n\r\nاعراب\r\n « كُلًّا هَدَيْنا » ،   « كُلًّا »  مفعول  « هَدَيْنا »  و همچنين است  « نُوحاً »  . ضمير  « ذُرِّيَّتِهِ »  به « نوح » برمىگردد ؛ زيرا نزديك‌تر از « ابراهيم » ذكر شده است و ديگر اين‌كه از جمله پيامبرانى كه نام‌هايشان در آيات بعدى ذكر مىشود ، لوط است و او برادرزادهء ابراهيم عليه السّلام است و نه از نسل او .  « داوُدَ »  مفعول است براى فعل محذوف ؛ يعنى :  « وَ مِنْ ذُرِّيَّتِهِ داوُدَ وَ سُلَيْمانَ . . . » .   « كَذلِكَ »  ، « كاف » به معناى مثل و جار و مجرور صفت براى مصدر محذوف و تقدير : « و نجزى جزاء مثل ذلك » مىباشد .  « كُلٌّ مِنَ الصَّالِحِينَ »  مبتدا و خبر و جملهء معترضه كه محلّى از اعراب ندارد .  « كلًّا »  مفعول براى  « فَضَّلْنا »  .\r\n « مِنْ آبائِهِمْ »  عطف بر  « كلًّا »  و به معناى : « فضّلنا كلّا من آبائهم » است . « باء » در  « بِكافِرِينَ »  زايد و « كافرين » خبر براى  « لَيْسُوا »  . « بهداهم » متعلق به  « اقْتَدِهْ »  . « ها » در  « اقْتَدِهْ »  براى وقف است كه هاى سكت ناميده مىشود .\r\n\r\nتفسير\r\nخداوند در اين آيات هيجده پيامبر ازجمله ، ابراهيم را ذكر و به برخى از پدران و فرزندان و برادران آنها نيز اشاره و همگى را به نيكوكارى ، شايستگى و هدايت توصيف كرده است . همچنين ، خداوند به پيامبران نام برده ، حكمت و نبوت داده و بر برخى از آنان با فرستادن كتاب منّت نهاده است .\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nهدف خداوند از نام بردن اين پيامبران آن بوده است كه حضرت محمّد صلّى اللّه عليه و آله بر عربها چنين استدلال كند كه جدّ آنها ابراهيم عليه السّلام و نيز بسيارى از فرزندان او يكتاپرست بودند و نيز هدف اين بوده است كه پيامبر اسلام در دعوت به سوى خدا و تحمّل آزار در اين راه از پيامبران پيشين سرمشق بگيرد . آنچه گفته شد ، خلاصه‌اى بود از مضمون آيات هفتگانه . اين مضمون بسيار روشن است و نياز به شرح و بسط ندارد .\r\nامّا برخى از مفسران ، دربارهء اين آيات آن‌قدر سخن را به درازا كشاندند كه از مرحلهء تفسير فراتر رفته و مطالبى را بيان داشته‌اند كه نه به مضمون آيات ارتباط دارد و نه به زندگى .\r\nشايان ذكر است كه اسامى پيامبرانى كه در آيات آمده ، بر حسب ترتيب زمانى و درجات فضيلت نيست و همچنين ، ذكر اين اسامى از باب نمونه است نه از باب حصر .\r\n وَ وَهَبْنا لَهُ إِسْحاقَ وَ يَعْقُوبَ .  ضمير  « لَهُ »  به ابراهيم برمىگردد . اسحاق فرزند بلاواسطهء ابراهيم و ساره بود و يعقوب فرزند اسحاق بود و فرزند فرزند نيز به منزلهء فرزند است . خداوند مىگويد : « او را به اسحاق بشارت داديم و پس از اسحاق به يعقوب » . « 1 »\r\n كُلًّا هَدَيْنا ؛  هركدام از اين دو ؛ يعنى اسحاق و يعقوب را هدايت كرديم .\r\n وَ نُوحاً هَدَيْنا مِنْ قَبْلُ ؛  نوح را پيش‌تر هدايت كرديم ؛ زيرا او جلوتر از ابراهيم بود .\r\n وَ مِنْ ذُرِّيَّتِهِ .  ضمير به نوح برمىگردد ؛ زيرا نزديك‌تر ذكر شده است . برخى گفته‌اند : ضمير به ابراهيم برمىگردد .  داوُدَ وَ سُلَيْمانَ وَ أَيُّوبَ وَ يُوسُفَ وَ مُوسى وَ هارُونَ ؛  يعنى اينها را هدايت كرديم ؛ چنان‌كه نوح و اسحاق و يعقوب را هدايت نموديم .  وَ كَذلِكَ نَجْزِي الْمُحْسِنِينَ ؛  زيرا خداوند نيكوكار را با نيكى پاداش مىدهد ، خواه پيامبر باشد خواه نباشد . چنان‌كه گناهكار را به سزاى عملش مىرساند ، خواه سفيد باشد خواه سياه .\r\n\r\n\r\n","description":"","footnote":"\r\n( 1 ) . هود ( 11 ) آيهء 71 .\r\n","page_name":" 341 ","page_number":341},
  {"content":"\r\n\r\n وَ زَكَرِيَّا وَ يَحْيى وَ عِيسى وَ إِلْياسَ .  اين گروه نيز از كسانى هستند كه خدا هدايتشان كرده است .\r\n كُلٌّ مِنَ الصَّالِحِينَ ؛  هركدام از آنان از صالحان است ؛ چنان‌كه هركس كه توانايىهايش را در راه خير خود و خير جامعه به‌كار گيرد ، هم صالح است و هم مصلح .\r\n\r\nحسن و حسين فرزندان رسول خدايند\r\nرازى در تفسير اين آيه گفته است : « اين آيه دلالت دارد كه حسن و حسين از ذرّيهء پيامبر خدا هستند ؛ زيرا خداوند عيسى را از ذرّيهء ابراهيم قرار داده است ، با اين‌كه انتساب وى به ابراهيم تنها از طريق مادر است . حسن و حسين عليهما السّلام نيز همين گونه‌اند ؛ يعنى انتسابشان به پيامبر از طريق مادر است . مىگويند : ابو جعفر امام باقر عليه السّلام در نزد حجاج بن يوسف به همين آيه استدلال كرد » .\r\nصاحب تفسير المنار مىگويد : « مىگويم در اين باب ، حديث ابو بكره وارد شده كه از ديدگاه بخارى حديث مرفوع است : [ پيامبر فرمود : 
  ] « اين فرزند من سيد است » و منظور حضرت ، حسن است و واژهء « ابن » در نزد عرب براى فرزندان دختر به‌كار نمىرود . همچنين حديث عمر در كتاب معرفة الصحابة ، كه از ابو نعيم به‌طور مرفوع نقل شده است : « خويشاوندى تمام فرزندان آدم از ناحيهء پدرشان است ، جز فرزندان فاطمه كه من پدر ايشان و خويشاوندشان هستم » . مردم نيز بر طبق اين حديث عمل مىكردند . لذا به فرزندان فاطمه مىگفتند : فرزندان رسول خدا ، پسران رسول خدا ، عترت رسول خدا و اهل بيت رسول خدا » .\r\nاين سخن بدان معناست كه در لغت ، فرزندان فاطمه فرزندان رسول خدا محسوب نمىشوند ؛ لكن از ديدگاه شرعى ، آنان فرزندان رسول خدايند ؛ زيرا پيامبر فرمود : « من پدر ايشان و خويشاوندشان هستم » . همچنين آنها از ديدگاه عرف نيز\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nفرزندان رسول خدا هستند ؛ زيرا مردم عادت داشتند دربارهء فرزندان فاطمه بگويند :\r\nفرزندان پيامبر خدا ، پسران ، عترت و اهل بيت پيامبر خدا . علماى شيعه و سنّى بر اين موضوع وحدت‌نظر دارند كه ديدگاه شرع دربارهء معانى الفاظ بر ديدگاه لغت و عرف مقدم است و عرف بر لغت تقدم دارد ؛ زيرا شارع حكيم مردم را با چيزى مورد خطاب قرار مىدهد كه در اذهانشان تبادر مىكند و نه با چيزى كه در فرهنگ‌هاى لغت نوشته‌اند . به عنوان مثال : اگر واژه‌اى در آيه و يا روايتى آمده باشد و ما براى معناى اين واژه ، تفسير خاصّى در كتاب و سنّت بيابيم ، اين واژه بر همين معناى خاص حمل مىشود و بايد معناى شرعى را گرفت و معناى لغوى و عرفى را رها كرد . و اگر براى اين واژه ، در كتاب و سنّت تفسيرى پيدا نكرديم ، بايد آن را بر معنايى حمل كنيم كه مردم اين معنا را از آن واژه مىفهمند و آن را معناى عرفى مىنامند . و اگر مردم از اين واژه معناى معيّنى را نفهميدند ، دراين‌صورت بر معنايى حمل مىشود كه در فرهنگ‌هاى لغت موجود است .\r\nبراين‌اساس ، معناى شرعى در درجهء نخست ، معناى عرفى در درجه دوم و معناى لغوى در درجه سوم قرار دارد . از ديدگاه شرع و عرف ثابت شده است كه حسن و حسين عليهما السّلام پسران رسول خدايند . پس بايد همين معنا را گرفت و معناى لغوى را رها كرد ؛ زيرا شرع و عرف حاكم بر لغت است .\r\nامّا رمز اين‌كه حسن و حسين پسران رسول خدا محسوب مىشوند ، با وجود اين كه از لحاظ لغوى پسران او نيستند ، آن است كه هر پژوهشگرى مىتواند اين نكته را بيابد كه خصلت‌ها و ويژگىهاى آن دو ، عينا همان ويژگىها و خصلت‌هاى پيامبر خداست . براى محقق ، از سيرهء امام حسن عليه السّلام همين بس كه تا زمانى كه زنده بود ، قلمرو حكومت معاوية بن ابى سفيان بر او [ معاويه 
  ] تنگ شده بود . همچنين از سيرهء امام حسين عليه السّلام همين‌قدر بس كه با وجود او ، دنيا بر يزيد بن معاويه تنگ شد ؛ چنان‌كه قبلا با وجود امام حسن عليه السّلام براى پدر يزيد ، يعنى معاويه تنگ شده بود .\r\n\r\n","description":"","footnote":"","page_name":" 343 ","page_number":343},
  {"content":"\r\n\r\n وَ إِسْماعِيلَ وَ الْيَسَعَ وَ يُونُسَ وَ لُوطاً ؛  اين پيامبران را نيز هدايت كرديم .  وَ كلًّا فَضَّلْنا عَلَى الْعالَمِينَ ؛  همه را در زمان خود ، بر جهانيان برترى داديم .\r\n وَ مِنْ آبائِهِمْ وَ ذُرِّيَّاتِهِمْ وَ إِخْوانِهِمْ .   « مِنْ »  در اين‌جا براى تبعيض است و معنايش اين مىشود :\r\nبرخى از هر صنفى از آنها را برترى داديم ؛ زيرا برخى از فرزندان و برادران آنها كافر بودند و حتّى عيسى و يحيى نسل و فرزندى نداشتند .  وَ اجْتَبَيْناهُمْ وَ هَدَيْناهُمْ إِلى صِراطٍ مُسْتَقِيمٍ .  اين مدح و ستايش ، مقدّمه است براى اين سخن خدا :\r\n ذلِكَ هُدَى اللَّهِ يَهْدِي بِهِ مَنْ يَشاءُ مِنْ عِبادِهِ ؛  يعنى هدايتى كه پيروى از آن واجب مىباشد ، همان چيزى است كه پيامبران آن را آورده‌اند و از اين هدايت پيروى نمىكند ، مگر كسى كه لطف و توفيق خدا شامل حال او شده باشد .  وَ لَوْ أَشْرَكُوا لَحَبِطَ عَنْهُمْ ما كانُوا يَعْمَلُونَ . \r\nمنظور اين است كه اين پيامبران علىرغم فضيلت و منزلت بزرگى كه دارند ، اگر كوچك‌ترين چيزى از آنها صادر گردد كه شرك از آن احساس شود ، تمام اعمالشان باطل مىشود و بر باد مىرود . هدف از اشاره به مطلب مزبور ، توجّه دادن به اين نكته است كه خداوند با مردم بر حسب اعمالشان برخورد مىكند و نه بر حسب مقام آنان و برحسب سرانجامى كه بر آن مىميرند و نه براساس سابقه‌اى كه حيات خود را با آن آغاز كرده‌اند .\r\n أُولئِكَ الَّذِينَ آتَيْناهُمُ الْكِتابَ وَ الْحُكْمَ وَ النُّبُوَّةَ .   « أُولئِكَ »  اشاره است به پيامبرانى كه پيش‌تر ياد شدند .  « الْكِتابَ »  اسم جنس است و تمام كتاب‌هاى آسمانى را كه پيش از قرآن بوده‌اند دربر مىگيرد ؛ نظير صحف ابراهيم ، تورات ، زبور ، و انجيل .\r\nمراد از  « الْحُكْمَ »  شناخت قضاوت و تمام احكام حلال و حرام خداوند است .\r\n فَإِنْ يَكْفُرْ بِها هؤُلاءِ فَقَدْ وَكَّلْنا بِها قَوْماً لَيْسُوا بِها بِكافِرِينَ .   « هؤُلاءِ »  اشاره است به كافران قريش كه منكر نبوت محمّد صلّى اللّه عليه و آله بودند و با وى دشمنى مىكردند .\r\nضمير « بها » به نبوت برمىگردد . و مراد از  « قَوْماً لَيْسُوا بِها بِكافِرِينَ » ،  مهاجران و انصارى هستند كه به محمّد صلّى اللّه عليه و آله ايمان آوردند و او را يارى كردند .\r\n\r\n","description":"","footnote":"","page_name":" 344 ","page_number":344},
  {"content":"\r\n\r\n أُولئِكَ الَّذِينَ هَدَى اللَّهُ فَبِهُداهُمُ اقْتَدِهْ .   « أُولئِكَ »  اشاره است به پيامبرانى كه نامشان آورده شد . خدا به پيامبر بزرگ اسلام حضرت محمّد صلّى اللّه عليه و آله دستور داده است كه در دعوت به سوى حق و شكيبايى بر آزارهايى كه در اين راه متحمل مىشود از شيوهء آن پيامبران پيروى كند .  قُلْ لا أَسْئَلُكُمْ عَلَيْهِ أَجْراً ؛  من به جهت دعوت به سوى حق از شما مزد نمىخواهم ؛ زيرا دين براى كسب مال و تجارت نيست .  إِنْ هُوَ إِلَّا ذِكْرى لِلْعالَمِينَ .  ضمير  « هُوَ »  به قرآن برمىگردد . اين جمله آشكارا دلالت دارد بر اين‌كه حضرت محمّد صلّى اللّه عليه و آله براى تمام مردم ، در هر زمان و مكانى كه باشند فرستاده شده است .\r\n\r\n","description":"","footnote":"","page_name":" 345 ","page_number":345},
  {"content":"\r\n\r\n\r\nآنان خدا را به شايستگى نشناخته‌اند\r\n\r\n[ سوره الأنعام ( 6 ) : آيات 91 تا 92 
  ]\r\nوَ ما قَدَرُوا اللَّهَ حَقَّ قَدْرِهِ إِذْ قالُوا ما أَنْزَلَ اللَّهُ عَلى بَشَرٍ مِنْ شَيْءٍ قُلْ مَنْ أَنْزَلَ الْكِتابَ الَّذِي جاءَ بِهِ مُوسى نُوراً وَ هُدىً لِلنَّاسِ تَجْعَلُونَهُ قَراطِيسَ تُبْدُونَها وَ تُخْفُونَ كَثِيراً وَ عُلِّمْتُمْ ما لَمْ تَعْلَمُوا أَنْتُمْ وَ لا آباؤُكُمْ قُلِ اللَّهُ ثُمَّ ذَرْهُمْ فِي خَوْضِهِمْ يَلْعَبُونَ ( 91 ) وَ هذا كِتابٌ أَنْزَلْناهُ مُبارَكٌ مُصَدِّقُ الَّذِي بَيْنَ يَدَيْهِ وَ لِتُنْذِرَ أُمَّ الْقُرى وَ مَنْ حَوْلَها وَ الَّذِينَ يُؤْمِنُونَ بِالْآخِرَةِ يُؤْمِنُونَ بِهِ وَ هُمْ عَلى صَلاتِهِمْ يُحافِظُونَ ( 92 )\r\nوقتىكه مىگويند : خدا بر هيچ انسانى چيزى نازل نكرده است ، خدا را آن‌چنان‌كه در خور اوست نشناخته‌اند . بگو : كتابى را كه موسى براى روشنايى و هدايت مردم آورد ، چه‌كسى بر او نازل كرده بود ؟ آن را بر كاغذهايى نوشتيد ، پاره‌اى از آن را آشكار مىسازيد ؛ ولى بيشترين را پنهان مىداريد . به شما چيزها آموختند كه از اين پيش نه شما مىدانستيد و نه پدرانتان مىدانستند . بگو : آن ، اللّه است . آن‌گاه رهايشان ساز تا همچنان به انكار خويش دلخوش باشند . ( 91 )\r\nاين است كتابى مبارك كه نازل كرده‌ايم ، تصديق‌كنندهء چيزى است كه پيش از آن نازل شده است . تا با آن مردم امّ القرى و مردم اطرافش را بيم دهى . كسانى كه به روز قيامت ايمان دارند به آن نيز ايمان دارند . اينان مراقب نمازهاى خويشند . ( 92 )\r\n\r\n","description":"","footnote":"","page_name":" 346 ","page_number":346},
  {"content":"\r\n\r\n\r\nواژگان\r\nقدر الشىء : به سكون دال : مقدار و اندازهء آن‌چيز .\r\nقراطيس : جمع قرطاس و آن عبارت است از : ورق ، پوست و يا چيزهاى ديگرى كه بر آنها نوشته مىشود .\r\nأمّ القرى : مكّه .\r\n\r\nاعراب\r\n « حَقَّ »  صفت براى مفعول مطلق محذوف ؛ يعنى : « و ما قدروا اللّه قدرا حقّ قدره » .\r\n « إِذْ »  در محلّ نصب به  « قَدَرُوا »  .  « مِنْ شَيْءٍ »   « مِنْ »  زايد و  « شَيْءٍ »  مفعول براى  « أَنْزَلَ »  .\r\n « نُوراً »  به معناى « منيرا » حال از  « الْكِتابَ »  . جملهء  « أَنْزَلْناهُ »  صفت براى  « كِتابٌ »  و همچنين است  « مُبارَكٌ »  و  « مُصَدِّقُ »  .  « أُمَّ الْقُرى »  به حذف مضاف است ؛ يعنى « أهل أم القرى » .\r\n\r\nتفسير\r\n وَ ما قَدَرُوا اللَّهَ حَقَّ قَدْرِهِ إِذْ قالُوا ما أَنْزَلَ اللَّهُ عَلى بَشَرٍ مِنْ شَيْءٍ .  اين آيه نشان مىدهد كه در دورهء پيامبر خدا صلّى اللّه عليه و آله گروهى وجود داشتند كه منكر وحى خدا بر بشر بودند . آنها مىگفتند : خداوند بشرى را به پيامبرى مبعوث نكرده است . لكن خدا بيان نفرموده است كه چه كسانى وحى را انكار كردند و اين سخن را گفتند . ازاين‌رو ، مفسران در اين‌كه مقصود از آيهء  « إِذْ قالُوا ما أَنْزَلَ اللَّهُ عَلى بَشَرٍ مِنْ شَيْءٍ »  چه كسانى مىباشد دچار اختلاف شده‌اند ، آيا مقصود مشركان عربند و يا يهوديان حجاز ؟\r\nگروهى از مفسران مىگويند : مراد از اين گروه ، مشركان عربند . اين نظريه به دو دليل مردود است : اوّلا ، خدا به پيامبرش محمّد صلّى اللّه عليه و آله دستور مىدهد كه اين سؤال را\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nپيش روى منكران وحى قرار دهد : « بگو : كتابى را كه موسى براى روشنايى و هدايت مردم آورد ، چه‌كسى بر او نازل كرده بود ؟ » بديهى است كه اين سؤال متوجّه كسانى مىباشد كه به نبوت موسى و تورات اعتراف دارند ، حال آن‌كه مشركان عرب ، موسى و تورات را قبول نداشتند ، و گرنه از جملهء اهل كتاب محسوب مىشدند .\r\nثانيا ، خدا با اين سخن خود منكران وحى را سرزنش مىكند : « آن را بر كاغذها نوشتيد ، پاره‌اى از آن را آشكار مىسازيد ؛ ولى بيشترين را پنهان مىداريد » ؛ يعنى شما تورات را تحريف كرديد ، آنچه را با هواهاى نفسانىتان سازگار بود آشكار كرديد و آنچه را با آن سازگارى نداشت پنهان ساختيد . روشن است كه كسانى كه تورات را تحريف كردند ، يهوديان بودند نه مشركان عرب .\r\nگروه ديگر از مفسران بر اين عقيده‌اند كه مراد از منكران وحى ، يهود است . و اينها دو دليل دارند : اوّلا ، خدا به پيامبرش محمّد صلّى اللّه عليه و آله دستور مىدهد كه سخن منكران وحى را با نبوت موسى و تورات پاسخ بده و اين پاسخ ، درست و قانع‌كننده است . ثانيا ، خداوند به آنها توجه مىدهد كه تورات را تحريف كرده‌اند و بدين‌ترتيب پاسخ قبلى را تأييد مىكند . خداى تعالى از روى سرزنش خطاب به آنان مىگويد : « آن ( كتاب تورات ) را بر كاغذها نوشتيد ، پاره‌اى از آن را آشكار مىسازيد ؛ ولى بيشترين را پنهان مىداريد » .\r\nاين نظريه از نظريهء اوّل به ظاهر آيه نزديك‌تر است .  وَ عُلِّمْتُمْ ما لَمْ تَعْلَمُوا أَنْتُمْ وَ لا آباؤُكُمْ .  اين خطاب نيز متوجّه يهود است و معناى آن اين است : اى يهود ! چگونه مىگوييد خداوند چيزى را بر هيچ انسانى نازل نكرده است ، با اين‌كه شما عقيده داريد كه موسى بشر است و تورات بر او نازل شده است و شما از اين تورات چيزهايى آموختيد كه نه خودتان مىدانستيد و نه پدرانتان مىدانستند . از آن جمله ، شما پيش از بعثت محمّد صلّى اللّه عليه و آله ويژگىهاى او را در تورات مىخوانديد و لكن به‌طور آشكار نمىدانستيد كه چه‌كسى مقصود است . وقتى خدا او را مبعوث كرد ، شناختيد\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nكه همو مقصود است ؛ لكن از روى دشمنى و لجبازى خصوصيات و نشانه‌هاى او را تحريف و از تورات حذف كرديد .\r\n قُلِ اللَّهُ .  اين جمله پاسخ پرسش سابق است : « بگو : كتابى را كه موسى براى روشنايى و هدايت مردم آورد ، چه‌كسى بر او نازل كرده بود ؟ » اين پاسخ ، پاسخى قطعى است كه نمىتوان از آن راه گريزى پيدا كرد ؛ زيرا يهود قبول دارند كه تورات از نزد خداست . . . و چون به اين موضوع اعتراف دارند ، همين اعتراف ، دليل است بر ردّ سخنشان كه مىگويند : « خدا بر هيچ انسانى چيزى نازل نكرده است » .  ثُمَّ ذَرْهُمْ فِي خَوْضِهِمْ يَلْعَبُونَ ؛  اى محمّد ! حق را بگو و يهود را به باطلشان واگذار و به دشمنى و نفاق آنان اهميّت نده . اين جمله ، هم تهديد است براى يهوديان و هم تحقير و توهين .\r\nسؤال : يهود به نبوت موسى عليه السّلام و نازل شدن تورات بر او اعتراف دارند چنان‌كه پيش‌تر گفته شد ، بنابراين چگونه خدا ، انكار وحى و بعثت را از اساس به آنها نسبت مىدهد ؟\r\nپاسخ : آنان وحى و بعثت را به‌سبب دشمنى و عنادى كه با محمّد صلّى اللّه عليه و آله داشتند ، در ظاهر منكر شدند و نه در واقع : « با آن‌كه در دل به آن يقين آورده بودند ؛ ولى از روى ستم و برترىجويى انكارش كردند » . « 1 »\r\n\r\nپيامبران و دانشمندان طبيعى\r\nبه مناسبت ، بدين‌نكته اشاره مىكنيم كه در عصر ما ، بسيارى از دانشمندان علوم طبيعى و يا تعداد چشمگيرى از آنان به وجود خدا ايمان دارند ؛ زيرا آنان مىبينند ، اين جهانى كه با آن سروكار دارند ، بر طبق قوانين ثابت و استوار در گردش است و اين قوانين بر جهان حكومت دارد و در هيچ حالتى از آن جدا نمىشود و به همين سبب است كه مىتوان اين قوانين را جستجو كرد و بر آنها استدلال نمود و از آنها بهره\r\n\r\n\r\n","description":"","footnote":"\r\n( 1 ) . نمل ( 27 ) آيهء 14 .\r\n","page_name":" 349 ","page_number":349},
  {"content":"\r\n\r\nگرفت . اين امر ، وجود نيروى برترى را در وراى اين جهان ضرورى مىسازد ؛ نيرويى كه طرح جهان هستى را مىريزد و آن‌را مىسازد و اين نيرو ، همان خداست .\r\nبه تعبير ديگر ، لازم نيست كه انسان براى علم پيدا كردن به يك چيز ، آن را در كارگاه آزمايش كند و به چشم سر ببيند ، بلكه اگر به آن چيز به نحوى علم پيدا كند كه ترديد و احتمال در آن راه نيابد كافى است ، خواه اين علم و يقين براى او از طريق تجربه و ديدن حاصل شده باشد و خواه از طريق استنباط عقلى و بديهى . هرگاه انسان صاحب فكر و بصيرت ، دربارهء اين جهان ، عالمانه و به دور از هرگونه اشكال و شبهه‌اى بينديشد يقينا به وجود خدا علم پيدا خواهد كرد ؛ لكن برخى از طبيعىدانان ، كه از روى علم به خدا ايمان آورده‌اند ، وجود پيامبران انسانى را كه از سوى خدا به آنان وحى شده باشد ، انكار مىكنند و مىگويند : طبيعت به تنهايى همان كتاب خداست ، نه تورات و انجيل و قرآن .\r\nمن ترديد ندارم كه اگر اين دانشمندان اندكى از وقت خود را كه صرف تحقيق در طبيعت مىكنند ، به بررسى قرآن اختصاص دهند ، قانع خواهند شد كه خداوند دو كتاب دارد : جهان هستى و وحى . و انسان با يكى از آنها از ديگرى بىنياز نمىشود ؛ زيرا از كتاب هستى پى به ملكوت خدا مىبرد و به او ايمان مىآورد و نيز از كتاب وحى به شريعت الهى آگاهى مىيابد ؛ شريعتى كه راه زندگى و نردبان ترقّى را براى انسان روشن مىسازد و او را از مهلكه‌ها و مشكلاتى كه مانع پيشرفت او مىشوند دور مىكند .\r\nانسان آفريده شده است تا در اين جهان كار كند و هر كارگرى بايد راه مشخصى داشته باشد كه بر طبق آن كار خود را انجام دهد ؛ چراكه هرج و مرج انسان را به سعادت نمىرساند . خدا انسان را آفريد و پنهان و آشكار ، قوّت و ضعف و سود و زيان او را مىداند . بنابراين ، بايد خدا نخستين مرجع براى تعيين راهى باشد كه لازم است انسان در كار خود از اين راه حركت كند . چنان‌كه در اتومبيل ، هواپيما و ساير\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nابزارآلات نيز چنين است ؛ يعنى در نحوهء به‌كارگيرى و استفاده از اين وسايل بايد به سازندهء آنها مراجعه كرد ؛ زيرا او به مصالح و مفاسد آنها داناتر از ديگران است .\r\nترديدى نيست كه اعلام و تبليغ راه خدا براى بندگان او ، به پيامبران او منحصر مىشود ؛ زيرا آنان به‌سان زبان و بيان خدا هستند و معناى وحى نيز عينا همين است .\r\nاگر كسى بخواهد به‌طور مفصل اين موضوع را بداند ، بايد به كتاب ما ، الاسلام و العقل ، بخش « نبوت و عقل » رجوع كند .\r\n وَ هذا كِتابٌ أَنْزَلْناهُ مُبارَكٌ مُصَدِّقُ الَّذِي بَيْنَ يَدَيْهِ .  « هذا » اشاره است به قرآن كريم . معناى آيه اين است : همان‌گونه كه تورات را بر موسى نازل كرديم ، همچنين اين قرآن را بر محمّد صلّى اللّه عليه و آله نازل كرديم . اين كتاب براى كسانى كه احكام و اسرار آن را فرا گيرند و بدان عمل كنند ، سود و منفعت فراوان دارد . و نيز قرآن كتاب‌هاى آسمانى را ، كه قبلا بر پيامبران خدا فروفرستاده شده‌اند ، تصديق مىكند . امام على عليه السّلام فرمود :\r\n« قرآن بياموزيد كه بهترين سخن است . آن را درك كنيد كه بهار دل‌هاست ؛ با نورش شفا بجوييد كه شفاى سينه‌هاست . و زيبا تلاوتش كنيد كه بهترين قصّه‌هاست » .\r\n وَ لِتُنْذِرَ أُمَّ الْقُرى وَ مَنْ حَوْلَها .  مراد از امّ القرى مكّه است و بدان‌سبب مكّه بدين نام ، ناميده شد كه نخستين خانه براى پرستش خدا در آن ساخته شد . برخى از خاورشناسان و پيش از آنها يهوديان بر اين پندارند كه محمّد صلّى اللّه عليه و آله تنها براى اعراب فرستاده شد و به آيهء مذكور استدلال مىكنند ؛ امّا آيهء 107 از سورهء انبياء را ناديده مىگيرند : « و نفرستاديم تو را جز اين‌كه مىخواستيم به مردم جهان رحمتى ارزانى داريم » . و نيز آيهء 28 از سورهء سباء را : « تو را به پيامبرى نفرستاديم ، مگر بر همهء مردم ؛ مژده‌دهنده و بيم‌دهنده ، ولى بيشتر مردم نمىدانند » . منبع قرآن يك‌چيز است و برخى از آيات قرآن ، برخى ديگر را تفسير مىكنند و اين دو آيه ، آيهء  « وَ لِتُنْذِرَ أُمَّ الْقُرى وَ مَنْ حَوْلَها »  را تفسير مىكنند ؛ بدين‌ترتيب كه مقصود از آن اين است كه دعوت اسلامى در ابتدا از شهر صاحب اين دعوت ، يعنى مكّه آغاز مىشود ، تا اين‌كه ياران و پيروانى\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nپيدا كند و آنها اين دين را به نقاط مختلف جهان مژده دهند ؛ چنان‌كه هر دعوت همگانى ، براى اوّلين بار از محلّى آغاز مىشود كه در آن زاده شده است ، آن‌گاه به ساير مناطق سرايت مىكند .\r\nبه‌علاوه ، از طريق تواتر ثابت شده كه پيامبر خدا صلّى اللّه عليه و آله به تمام پادشاهان و سران ، نامه نوشت و آنها را به اسلام فراخواند كه در رأس آنان ، كسرى پادشاه ايران و قيصر امپراتور روم قرار داشتند . خاورشناسان اين مطلب را به خوبى مىدانند ؛ امّا برخى از آنان ، دانستهء خود را پنهان مىكنند .\r\n وَ الَّذِينَ يُؤْمِنُونَ بِالْآخِرَةِ يُؤْمِنُونَ بِهِ .  ضمير « به » به قرآن برمىگردد . هركس كه قرآن را به دور از گرايش‌هاى مادّى و با كمال دقت بخواند ، يقينا دستاوردى نصيب او خواهد شد ؛ اگر به خدا و رسول او و روز قيامت ايمان داشته باشد ايمان وى افزوده خواهد شد . اگر تنها به خدا ايمان داشته باشد [ و قرآن بخواند 
  ] به وحى و روز قيامت ايمان خواهد آورد . و اگر به خدا و قيامت ايمان داشته باشد و مسئلهء وحى را نپذيرد ، به پيامبران و كتاب‌هاى آسمانى ، به‌ويژه به نبوت محمّد صلّى اللّه عليه و آله و قرآن ايمان مىآورد . و اگر به خدا كافر باشد ، به او ايمان مىآورد ؛ زيرا قرآن دلايل آنچه را او منكر است عرضه و او را تشويق مىكند كه دربارهء اين دلايل دقت و تأمّل نمايد و همين دليل‌ها فرد پژوهشگر منصف را به يقين و ايمان مىرساند .  وَ هُمْ عَلى صَلاتِهِمْ يُحافِظُونَ ؛  آنان مراقب نمازهاى خويشند تا رابطه‌اى محكم و هميشگى با خدا داشته باشند . در اين جا ، از ميان عبادات ، تنها نماز را ياد كرده ؛ زيرا نماز ستون دين و پايه ايمان است و نمازگزار اخلاصمند را از فحشا و منكر بازمىدارد .\r\n\r\n","description":"","footnote":"","page_name":" 352 ","page_number":352},
  {"content":"\r\n\r\n\r\nدروغ بستن به خدا\r\n\r\n[ سوره الأنعام ( 6 ) : آيات 93 تا 94 
  ]\r\nوَ مَنْ أَظْلَمُ مِمَّنِ افْتَرى عَلَى اللَّهِ كَذِباً أَوْ قالَ أُوحِيَ إِلَيَّ وَ لَمْ يُوحَ إِلَيْهِ شَيْءٌ وَ مَنْ قالَ سَأُنْزِلُ مِثْلَ ما أَنْزَلَ اللَّهُ وَ لَوْ تَرى إِذِ الظَّالِمُونَ فِي غَمَراتِ الْمَوْتِ وَ الْمَلائِكَةُ باسِطُوا أَيْدِيهِمْ أَخْرِجُوا أَنْفُسَكُمُ الْيَوْمَ تُجْزَوْنَ عَذابَ الْهُونِ بِما كُنْتُمْ تَقُولُونَ عَلَى اللَّهِ غَيْرَ الْحَقِّ وَ كُنْتُمْ عَنْ آياتِهِ تَسْتَكْبِرُونَ ( 93 ) وَ لَقَدْ جِئْتُمُونا فُرادى كَما خَلَقْناكُمْ أَوَّلَ مَرَّةٍ وَ تَرَكْتُمْ ما خَوَّلْناكُمْ وَراءَ ظُهُورِكُمْ وَ ما نَرى مَعَكُمْ شُفَعاءَكُمُ الَّذِينَ زَعَمْتُمْ أَنَّهُمْ فِيكُمْ شُرَكاءُ لَقَدْ تَقَطَّعَ بَيْنَكُمْ وَ ضَلَّ عَنْكُمْ ما كُنْتُمْ تَزْعُمُونَ ( 94 )\r\nكيست ستمكارتر از آن‌كس كه به خدا دروغ بست يا گفت كه به من وحى شده و حال آن‌كه به او هيچ‌چيز وحى نشده بود و آن‌كس گفت : من نيز همانند آياتى كه خدا نازل كرده است ، نازل خواهم كرد ؟ اگر ببينى آن‌گاه كه اين ستمكاران در سكرات مرگ گرفتارند و ملائكه بر آنها دست گشوده‌اند كه ، جان خويش بيرون كنيد . امروز شما را به عذابى خواركننده عذاب مىكنند و اين ، به كيفر آن است كه دربارهء خدا به ناحق سخن مىگفتيد و از آيات او سرپيچى مىكرديد . ( 93 )\r\nهرآينه ، تنها و تنها ، آن‌سان كه در آغاز شما را بيافريديم ، نزد ما آمده‌ايد درحالىكه هرچه را ارزانىتان داشته بوديم پشت سر نهاده‌ايد و هيچ‌يك از شفيعانتان را كه مىپنداشتيد با شما شريكند همراهتان نمىبينيم . از هم بريده شده‌ايد و پندار خود را گم‌گشته يافته‌ايد . ( 94 )\r\n\r\n","description":"","footnote":"","page_name":" 353 ","page_number":353},
  {"content":"\r\n\r\n\r\nواژگان\r\nالغمرات : جمع غمرة به معناى شدّت .\r\nالهون به ضم هاء : ذلّت و خوارى و به فتح هاء ، نرمى و آسانى .\r\n\r\nاعراب\r\n « افْتَرى عَلَى اللَّهِ كَذِباً » ،   « كَذِباً »  مفعول مطلق است ؛ نظير « جلست قعودا » .  « مَنْ قالَ سَأُنْزِلُ »  عطف است بر  « مِمَّنِ افْتَرى »  و به معناى : « و ممّن قال سأنزل » مىباشد .  « إِذِ الظَّالِمُونَ » ،   « إِذِ »  ظرف و در محلّ نصب به  « تَرى »  .  « الظَّالِمُونَ »  مبتدا و  « فِي غَمَراتِ »  متعلق به محذوف و خبر مبتدا .  « الْمَلائِكَةُ »  مبتدا و  « باسِطُوا أَيْدِيهِمْ »  خبر . جملهء  « أَخْرِجُوا أَنْفُسَكُمُ »  مفعول براى قول محذوف و تقدير : « يقولون أخرجوا » است .\r\n « فُرادى »  حال از واو  « جِئْتُمُونا »  و غيرمنصرف مىباشد ، از باب تشبيه به ثلاث و رباع .\r\n « كَما خَلَقْناكُمْ » ،  كاف در  « كَما »  به معناى مثل و در محل نصب است ؛ زيرا صفت براى مفعول مطلق محذوف مىباشد ؛ يعنى : « مجيئا مثل مجيئكم اوّل مرّة » . فاعل  « تَقَطَّعَ »  محذوف است و سياق كلام بر آن دلالت دارد و تقدير : « تقطع الوصل » بوده است .\r\n « بَيْنَكُمْ »  ظرف و منصوب به  « تَقَطَّعَ »  .\r\n\r\nتفسير\r\n وَ مَنْ أَظْلَمُ مِمَّنِ افْتَرى عَلَى اللَّهِ كَذِباً .  افترا به معناى دروغ بستن به خداست ؛ بدين‌ترتيب كه كسى چيزى را جعل كند و به خدا نسبت دهد ، درحالىكه هيچ منبعى براى آن نداشته باشد ، نه از كتاب خدا ، نه از سنّت پيامبر او و نه از عقل . افتراى به خدا با يكى از كارهاى زير مصداق مىيابد .\r\n1 . كسى حلال خدا را حرام كند .\r\n\r\n","description":"","footnote":"","page_name":" 354 ","page_number":354},
  {"content":"\r\n\r\n2 . حرام خدا را حلال كند .\r\n3 . عمدا خدا را به چيزى وصف كند كه در او نيست .\r\n4 . شريكان ، رقيبان ، دختران و پسرانى براى خدا قرار دهد .\r\n5 . ادّعاى نبوت كند ، درحالىكه پيامبر نباشد و خداوند در اين آيه ، به همين امر اشاره مىكند :  أَوْ قالَ أُوحِيَ إِلَيَّ وَ لَمْ يُوحَ إِلَيْهِ شَيْءٌ .  اين جمله عطف است بر جملهء  « افْتَرى عَلَى اللَّهِ كَذِباً »  و اين ، از باب عطف خاص بر عام است . همچنين جملهء  وَ مَنْ قالَ سَأُنْزِلُ مِثْلَ ما أَنْزَلَ اللَّهُ  نيز عطف است بر  « افْتَرى عَلَى اللَّهِ »  و معناى آن اين است :\r\nاين ملعون ادّعا مىكند ، مىتواند كتابى را تأليف كند كه در عظمت همانند قرآن باشد [ بر خداوند دروغ بسته است 
  ] . برخى مىگويند : وى عبد اللّه بن سعد بن ابى سرح است . برخى ديگر مىگويند : او نضر بن حارث است .\r\nخلاصهء سخن اين‌كه هركس چيزى را به خدا نسبت دهد و دليلى از قرآن يا سنّت و يا عقل بر آن نداشته باشد ، افترازننده و دروغگويى خواهد بود كه استحقاق سرزنش و عذاب را دارد .\r\n وَ لَوْ تَرى إِذِ الظَّالِمُونَ فِي غَمَراتِ الْمَوْتِ وَ الْمَلائِكَةُ باسِطُوا أَيْدِيهِمْ .  مراد از  « غَمَراتِ الْمَوْتِ »  سكرات و رنج‌هاى مرگ است . امّا مفسران در معناى  « وَ الْمَلائِكَةُ باسِطُوا أَيْدِيهِمْ »  اختلاف نظر دارند : آيا مراد اين است كه ملائكه حقيقتا دست‌هاى خود را در هنگام احتضار به سوى انسان دراز مىكنند و يا اين جمله صرفا براى مجسم كردن حالات وحشتناك مرگ و كنايه از آن است ؟ ما دليلى براى مطرح كردن اين نزاع نمىبينيم ؛ زيرا عقل وجود ملائكه را نفى نمىكند و نيز اين‌كه براى آنان دستانى باشد كه به سوى آدمى دراز كنند و زبانى باشد كه با آن سخن گويند ، هيچ منافاتى با حكم عقل ندارد و درحالىكه وحى هم اين موضوع را تأييد مىكند پس بايد آن را تصديق كرد و اين اصلى است كه تمامى علماى مسلمان در اثبات عقيده و شريعت اسلامى بر آن تكيه مىكنند .\r\n\r\n","description":"","footnote":"","page_name":" 355 ","page_number":355},
  {"content":"\r\n\r\n أَخْرِجُوا أَنْفُسَكُمُ الْيَوْمَ تُجْزَوْنَ عَذابَ الْهُونِ بِما كُنْتُمْ تَقُولُونَ عَلَى اللَّهِ غَيْرَ الْحَقِّ وَ كُنْتُمْ عَنْ آياتِهِ تَسْتَكْبِرُونَ .  اين جمله تماما سخن ملائكه است كه با آن ، دروغگويان را در هنگامىكه از دنيا مىروند مورد خطاب قرار مىدهند . اين سخن سرزنشى است براى اين دروغگويان ، به جهت اين‌كه بر خدا دروغ بسته و حق را انكار كرده‌اند . در حديث آمده است : « كسى كه بميرد قيامتش برپا شده است » . از اين‌جاست كه ، برخى از عارفان مىگويند : براى انسان دو قيامت است : قيامت كوچك ، كه مرگ است ، و قيامت بزرگ ، كه روز رستاخيز مىباشد . سرزنش ملائكه به كسانى كه به خدا دروغ مىبندند آن است كه آنها را هنگام مرگ از حالت‌هاى وحشتناك قيامت مىترسانند .\r\nامام على عليه السّلام فرمود : « مرگ براى انسان باايمان به‌سان كندن لباس چركين و باز كردن قيدها و زنجيرها و به جاى آن ، پوشيدن بهترين لباس و سكنا گزيدن در مأنوس‌ترين منزل است . همين مرگ براى كافر ، به‌سان كندن لباس زيبا و به جاى آن پوشيدن آلوده‌ترين و بهترين لباس و نيز انتقال از مأنوس‌ترين منزل به وحشتناك‌ترين آن و به بزرگ‌ترين عذاب است » .\r\n وَ لَقَدْ جِئْتُمُونا فُرادى كَما خَلَقْناكُمْ أَوَّلَ مَرَّةٍ .  « جئتمونا » به صيغهء ماضى اما به معناى آينده است ؛ يعنى « تجيئوننا » . معناى آيه اين است : انسان در فرداى قيامت ، پروردگارش را طورى ملاقات مىكند كه گويى تازه از شكم مادرش بيرون آمده است و با خود هيچ‌چيز ندارد . آرى ، چه‌قدر خوب بود كه انسان همان‌گونه كه از زمين بيرون آمده بود در زمين وارد مىشد [ دفن مىشد 
  ] : نه چيزى به نفعش بود و نه چيزى بر ضرر او ؛ زيرا وى وقتى از زمين بيرون آمد نه طلبكار بود نه بدهكار ؛ لكن وقتى به زمين برمىگردد مسئوليّت تمام كارهايى را كه پيش‌تر انجام داده ، به عهده دارد ؛ امّا خوشبختانه كسى كه از او بازپرسى مىكند عادل است و بر هيچ فردى ستم نمىكند و با هركس بر طبق كارهايى كه در دنيا انجام داده رفتار مىكند . اگر كار نيك انجام داده ، او را به نيكى پاداش مىدهد و اگر كار زشت انجام داده ، وى را مجازات مىكند .\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nكسانى كه به قيامت معتقدند دراين‌باره ، اختلاف نظر دارند كه ، آيا انسان تنها با روح خود محشور مىشود و يا روح و بدن هر دو ؟ ظاهر آيهء  « كَما خَلَقْناكُمْ أَوَّلَ مَرَّةٍ »  دلالت دارد كه انسان با روح و بدن خود هر دو محشور مىشود ؛ زيرا وى در آغاز با روح و بدن آفريده شده است : « . . . و چنان‌كه نخستين بار بيافريديم آفرينش از سرگيريم . اين وعده‌اى است كه برآوردنش بر عهدهء ماست » . « 1 »\r\n وَ تَرَكْتُمْ ما خَوَّلْناكُمْ وَراءَ ظُهُورِكُمْ .  انسان درحالىكه خانواده ، اطرافيان ، ثروت و سلطنت را برجاى مىگذارد ، به زمين برمىگردد .  وَ ما نَرى مَعَكُمْ شُفَعاءَكُمُ الَّذِينَ زَعَمْتُمْ أَنَّهُمْ فِيكُمْ شُرَكاءُ .  شفيعانى را كه خيال مىكرديد ، شريكان خدا مىباشند ، نظير بت‌ها ، ستارگان و ديگر مفسدان و گمراه‌كنندگانى كه آنها را پرستش مىكرديد ، امروز با شما نمىبينيم .  لَقَدْ تَقَطَّعَ بَيْنَكُمْ ؛  هيچ رابطه‌اى ميان شما و چيزهايى كه در دنيا داشتيد باقى نمانده است .  وَ ضَلَّ عَنْكُمْ ما كُنْتُمْ تَزْعُمُونَ ؛  تمام ادّعاهايتان دربارهء كسانىكه آنها را شريك خدا و يا شفاعت‌كننده در نزد او مىپنداشتيد ، بر باد رفت و پس از آن‌كه حقيقت برايتان آشكار گرديد نااميد شديد . آرى ، خوشبخت كسى است كه خشنودى و آمرزش خداى را به‌دست آورد .\r\n\r\n\r\n","description":"","footnote":"\r\n( 1 ) . انبياء ( 21 ) آيهء 104 .\r\n","page_name":" 357 ","page_number":357},
  {"content":"\r\n\r\n\r\nبيرون آمدن زنده از مرده\r\n\r\n[ سوره الأنعام ( 6 ) : آيات 95 تا 99 
  ]\r\nإِنَّ اللَّهَ فالِقُ الْحَبِّ وَ النَّوى يُخْرِجُ الْحَيَّ مِنَ الْمَيِّتِ وَ مُخْرِجُ الْمَيِّتِ مِنَ الْحَيِّ ذلِكُمُ اللَّهُ فَأَنَّى تُؤْفَكُونَ ( 95 ) فالِقُ الْإِصْباحِ وَ جَعَلَ اللَّيْلَ سَكَناً وَ الشَّمْسَ وَ الْقَمَرَ حُسْباناً ذلِكَ تَقْدِيرُ الْعَزِيزِ الْعَلِيمِ ( 96 ) وَ هُوَ الَّذِي جَعَلَ لَكُمُ النُّجُومَ لِتَهْتَدُوا بِها فِي ظُلُماتِ الْبَرِّ وَ الْبَحْرِ قَدْ فَصَّلْنَا الْآياتِ لِقَوْمٍ يَعْلَمُونَ ( 97 ) وَ هُوَ الَّذِي أَنْشَأَكُمْ مِنْ نَفْسٍ واحِدَةٍ فَمُسْتَقَرٌّ وَ مُسْتَوْدَعٌ قَدْ فَصَّلْنَا الْآياتِ لِقَوْمٍ يَفْقَهُونَ ( 98 ) وَ هُوَ الَّذِي أَنْزَلَ مِنَ السَّماءِ ماءً فَأَخْرَجْنا بِهِ نَباتَ كُلِّ شَيْءٍ فَأَخْرَجْنا مِنْهُ خَضِراً نُخْرِجُ مِنْهُ حَبًّا مُتَراكِباً وَ مِنَ النَّخْلِ مِنْ طَلْعِها قِنْوانٌ دانِيَةٌ وَ جَنَّاتٍ مِنْ أَعْنابٍ وَ الزَّيْتُونَ وَ الرُّمَّانَ مُشْتَبِهاً وَ غَيْرَ مُتَشابِهٍ انْظُرُوا إِلى ثَمَرِهِ إِذا أَثْمَرَ وَ يَنْعِهِ إِنَّ فِي ذلِكُمْ لَآياتٍ لِقَوْمٍ يُؤْمِنُونَ ( 99 )\r\nخداست كه دانه و هسته را مىشكافد و زنده را از مرده بيرون مىآورد و مرده را از زنده بيرون مىآورد . اين است خداى يكتا . پس ، از كجا بازمىگردانندتان ؟ ( 95 )\r\nشكافندهء صبحگاهان است و شب را براى آرامش قرار داد و خورشيد و ماه را براى حساب كردن اوقات . اين است تقدير خداى پيروزمند دانا . ( 96 )\r\nاوست خدايى كه ستارگان را پديد آورد تا به آنها در تاريكىهاى خشكى و دريا ، راه خويش را بيابيد . آيات را براى آنان كه مىدانند به تفصيل بيان كرده‌ايم . ( 97 )\r\nو اوست خداوندى كه شما را از يك تن بيافريد . سپس شما را\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nقرارگاهى است و وديعت جايى است . آيات را براى آنان‌كه مىفهمند ، به تفصيل بيان كرده‌ايم . ( 98 )\r\nاوست خدايى كه از آسمان باران فرستاد و بدان باران هرگونه نباتى را رويانيديم و از آن نبات ساقه‌اى سبز و از آن دانه‌هايى بر يكديگر چيده شده و نيز از جوانه‌هاى نخل ، خوشه‌هايى سر فرو هشته پديد آورديم و نيز بستان‌هايى از تاك‌ها و زيتون و انار ، همانند و ناهمانند . به ميوه‌هايش آن‌گاه كه پديد مىآيند و آن‌گاه كه مىرسند بنگريد كه در آنها نشانه‌هاست براى آنان‌كه ايمان مىآورند . ( 99 )\r\n\r\nواژگان\r\nفلقه فلقا و فرقه فرقا و فتقه فتقا : هر سه يك معنا دارد : شكافت آن را شكافتنى .\r\nالإصباح : مصدرى است كه صبح را به آن ناميده‌اند . فلقه ؛ يعنى او را از تاريكى بيرون آورد .\r\nالسكن : چيزىكه در آن سكونت شود ، نظير خانه . اين واژه از سكون ، متضاد حركت گرفته شده است .\r\nالحسبان به ضمّ حا : وسيلهء شمارش اشيا و اوقات .\r\nالمستقر : قرارگاه .\r\nالمستودع : جاى وديعت .\r\nمتراكب : برخى بالاى برخى ديگر - از ريشهء ركوب گرفته شده - همانند روى هم قرار گرفتن دانه‌هاى گندم و جو در خوشه‌هايشان و همانند دانه‌هاى انار و صنوبر در حالىكه رسيده‌اند .\r\nالطلع : جوانه درخت نخل .\r\nقنوان : جمع قنو ، به معناى خوشهء ميوه .\r\nدانية : نزديك ، در دسترس .\r\nالمشتبه و المتشابه : هر دو واژه يك معنا دارد و آن اين‌كه برخى از گياهان از لحاظ\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nرنگ ، مزه و شكل ، با برخى ديگر همانندند و برخى ناهمانند .\r\nالينع : رسيده . گفته مىشود : « أينعت الثمرة » ، زمانىكه ميوه رسيده باشد .\r\n\r\nاعراب\r\n « الشَّمْسَ »  مفعول اوّل براى فعل محذوف و  « حُسْباناً »  مفعول دوم ، يعنى « جعل الشمس و القمر حسبانا » . « مستقر » مبتدا و خبر آن محذوف و تقدير : « فمنها مستقر » مىباشد و همچنين است  « مُسْتَوْدَعٌ »  . ضمير  « مِنْهُ »  اوّل به  « نَباتَ »  برمىگردد و ضمير  « مِنْهُ »  دوم به  « خَضِراً »  .  « مُتَراكِباً »  صفت براى  « حَبًّا »  .  « مِنَ النَّخْلِ »  متعلق به محذوف و خبر براى  « قِنْوانٌ »  .  « مِنْ طَلْعِها »  بدل از  « مِنَ النَّخْلِ »  با اعادهء حرف جر .  « دانِيَةٌ »  صفت براى  « قِنْوانٌ »  .  « جَنَّاتٍ »  منصوب و عطف است بر  « نَباتَ كُلِّ شَيْءٍ »  و تقدير : « و أخرجنا جنات من اعناب » است .  « مِنْ أَعْنابٍ »  متعلق به محذوف و صفت براى  « جَنَّاتٍ »  .\r\n « الزَّيْتُونَ »  و  « الرُّمَّانَ »  عطف است بر  « نَباتَ »  ؛ يعنى « و أخرجنا به الزيتون و الرمان » .\r\n « مُشْتَبِهاً »  حال از كلّيهء گياهانى كه در قبل نام برده شده است .\r\n\r\nتفسير\r\nدر اين آيه نمونه‌هايى از شگفتىهاى آفرينش ياد شده كه جز خدا كسى آنها را نساخته است . اين آفريده‌ها به گونه‌اى انكارناپذير بر وجود خدا و عظمت او دلالت دارد . اين نمونه به ترتيب زير ذكر شده‌اند :\r\n1 .\r\n إِنَّ اللَّهَ فالِقُ الْحَبِّ وَ النَّوى .  وقتى دانهء گندم يا هستهء خرما را به عنوان مثال در داخل زمين قرار مىدهند ، اين دانه يا هسته ، هركدام هم از قسمت بالا و هم از قسمت پايين شكافته مىشود . از قسمت پايين ريشه‌هايى بيرون مىآيد و در زمين فرو مىرود و از قسمت شكافتگى بالا درختى مىرويد كه به سوى فضا كشيده مىشود و آن‌گاه ، دانه و هسته از بين مىروند و مجموع قسمت بالا و قسمت پايين به صورت\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nيك تن درمىآيد كه مقدارى در زمين و مقدارى از آن در هوا قرار دارد . ترديدى نيست كه اين فعل و انفعالات به صورت مستقيم به عوامل طبيعى نسبت داده مىشود ؛ زيرا او طبيعت را آفريده و هر سببى را ساخته و مادّهء نخستين را با فرمان  « كُنْ فَيَكُونُ »  به‌وجود آورده است .\r\n\r\nحيات چگونه به وجود آمد ؟\r\n يُخْرِجُ الْحَيَّ مِنَ الْمَيِّتِ وَ مُخْرِجُ الْمَيِّتِ مِنَ الْحَيِّ ذلِكُمُ اللَّهُ فَأَنَّى تُؤْفَكُونَ . \r\nجاى شگفت نيست اگر موجود زنده از موجود زنده‌اى همانند خود زاده شود و نيز موجودى بىجان از بىجانى ديگر جدا گردد . شگفت اين است كه موجودى بىجان از جاندار و برعكس متولّد شود . برخى مىگويند : حيات از نيروهاى طبيعت به وجود مىآيد .\r\nما از طرفداران اين نظريه مىپرسيم : چه‌كسى طبيعت ، نيروها و فعل و انفعالات آن‌را به وجود آورده است ؟ اگر صرف فعل و انفعال براى ايجاد حيات كافى است و عنايت الهى هيچ دخالتى در آن ندارد ، پس چرا دانشمندان طبيعى ، همان‌گونه كه ابزار و وسايل آشپزخانه و امثال آن‌را در كارخانه‌هايشان مىسازند ، حيات را نمىسازند ، با وجود اين‌كه در اين زمينه تلاش فراوان كردند و فعل و انفعالات زيادى به وجود آوردند . آنها پس از آن‌كه نااميد شدند ، اعلام كردند كه ايجاد حيات از بازگشت يك فرد پير به دوران كودكىاش دشوارتر است .\r\nبه فرض اين‌كه از باب مماشات با خصم ، بپذيريم كه اين دانشمندان در آفرينش يك سلول زنده موفّق شوند ، آيا مىتوانند حشره‌اى بسازند كه با نظم كار كند ؛ چنان‌كه ضعيف‌ترين حشرات چنين مىكنند ؟ ما انسان و مغز او و نيز حيوان و شگفتىهاى آفرينش آن را كنار مىگذاريم و به حشراتى مثال مىزنيم كه از آنها نفرت داريم و با حشره‌كش‌ها آنها را نابود مىكنيم . متخصّصان حشره‌شناسى مىگويند :\r\n\r\n","description":"","footnote":"","page_name":" 361 ","page_number":361},
  {"content":"\r\n\r\n« برخى از حشرات در دماى پنجاه درجه زير صفر زندگى مىكنند ، برخى در دماى پنجاه درجه بالاى صفر ، بعضى در هواى مسموم و بعضى ديگر در چاه‌هاى نفت . اين حشرات در زندگى و كارهاى خود ، نظم استوارى دارند . هرچند انسان قادر است موشك ، ماهواره ، كامپيوتر و مغز الكترونيك بسازد ؛ امّا يقينا نمىتواند در كارخانه‌هاى خود بال يك مگس و حتّى يك سلول بال مگسى را بسازد . آرى ، عقل و انديشه انسان بسيار بزرگ است ؛ امّا اين عظمت در برابر قدرت بزرگى كه مگس يا مورچه و يا زنبورى را آفريده ، مطلقا ناتوان است . همهء اين امور بديهى است ؛ لكن مصيبت بزرگ آن است كه ما به آنچه در ژرفاى وجود ماست ؛ يعنى به يكى از مظاهر قدرت خداوند حكيم نمىنگريم . و اگر نگاه كنيم ، ايمان ما به آن‌كه از همه بزرگ‌تر است افزايش مىيابد . آنچه ما بدان نياز داريم ، ايمان است و آنچه ايمان ما بدان نياز دارد ، عقل است ؛ زيرا ايمان بدون عقل به‌سان چهرهء بدون چشم است » .\r\nآرى ، ما نياز داريم كه به قدرت خداوند ايمان داشته باشيم تا بدين‌وسيله چيزهايى را تفسير كنيم كه انديشهء نوابغ جهان از تفسير آنها ناتوانند . اين انديشه‌ها به ناتوانى در تفسير حيات با طبيعت اعتراف كرده ، و بسيارى از صاحبان اين انديشه‌ها به ماوراى طبيعت پناه برده‌اند ؛ يعنى به قدرت حكيم و دانايى ، كه با آن مىتوان منشأ حيات را تفسير كرد .  ذلِكُمُ اللَّهُ فَأَنَّى تُؤْفَكُونَ .  انيشتين مىگويد : « آگاهى دينى ما منبعى است كه آگاهى علمى ما را هدايت مىكند » . استاد توفيق حكيم اين سخن انيشتين را در كتاب خود ، به نام « فنّ الادب » چنين اظهار نظر مىكند : « اين اعتراف بدون ترديد ، به نفع دين است ؛ زيرا در گذشته ( يعنى از يك قرن پيش تاكنون ) كسى تصور نمىكرد كه دانشمندان دربارهء دين چنين سخن بگويند » .\r\nما نيز بر سخن توفيق حكيم اين شرح را مىافزاييم : تنها رمز اعتراف دانشمندان قرن بيستم نظير انيشتين به اين مطلب كه آگاهى دينى ريشه و منبع آگاهى علمى است آن است كه علم در اين قرن پيشرفت كرده ، درحالىكه در گذشته چنين پيشرفتى\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nنداشته است و هر مقدار كه علم پيشرفت كند ، دين طرفدارانى همانند انيشتين پيدا خواهد كرد كه در برابر عظمت دين ، سر فرود مىآورند و ايمان مىآورند كه دين ، حقيقتى است كه باطل به هيچ وجه در آن راه ندارد .\r\n2 و 3 .\r\n فالِقُ الْإِصْباحِ وَ جَعَلَ اللَّيْلَ سَكَناً وَ الشَّمْسَ وَ الْقَمَرَ حُسْباناً ذلِكَ تَقْدِيرُ الْعَزِيزِ الْعَلِيمِ .  خداوند در آيهء پيشين نمونه‌اى آورد براى عظمت و قدرت خود و آن اين‌كه در زمين ، حيات ايجاد كرد . در اين آيه سه نمونهء آسمانى آورده است :\r\nالف ) خدا صبح را از شب بيرون آورده است و اين امر كنايه از وجود روز است كه انسان در آن براى به‌دست آوردن روزى و ادارهء امور زندگى خود مىكوشد .\r\nب ) او شب را به‌وجود آورده كه انسان در آن آرام مىگيرد و پس از خستگى كار روزانه به استراحت مىپردازد .\r\nج ) او خورشيد و ماه را با حركتى مخصوص و متعادل از لحاظ سرعت و كندى آفريده است به نحوى كه زمين دو نوع حركت دارد : حركتى كه در 24 ساعت صورت مىگيرد و حساب روزها براساس آن انجام مىشود و حركتى كه در طى يك سال صورت مىگيرد و بر اثر آن فصول چهارگانه به‌وجود مىآيد و حساب سال براساس آن انجام مىشود . خداوند متعال مىگويد : « اوست آن‌كه خورشيد را فروغ بخشيد و ماه را منور ساخت و برايش منازلى معين كرد ، تا از شمار سال‌ها و حساب آگاه شويد » . « 1 »\r\nسؤال : براساس گفتهء فوق ، وجود شب و روز ، نتيجهء گردش زمين است ، پس به چه دليل به خدا نسبت داده مىشود ؟\r\nپاسخ : به اين دليل كه او آفرينندهء آسمان‌ها و زمين است و تمام عوامل به او منتهى مىشود . درهرحال ، نخستين هدف از آنچه در اين آيات آمده ، آن است كه هيچ‌چيز از جهان هستى به‌طور تصادفى و بيهوده آفريده نشده ، بلكه حكيم و دانايى ، كه خلقت\r\n\r\n\r\n","description":"","footnote":"\r\n( 1 ) . يونس ( 10 ) آيهء 5 .\r\n","page_name":" 363 ","page_number":363},
  {"content":"\r\n\r\nهرچيزى را در يك اندازهء معين مقدّر كرده ، آن را آفريده است :  ذلِكَ تَقْدِيرُ الْعَزِيزِ الْعَلِيمِ . \r\n4 .\r\n وَ هُوَ الَّذِي جَعَلَ لَكُمُ النُّجُومَ لِتَهْتَدُوا بِها فِي ظُلُماتِ الْبَرِّ وَ الْبَحْرِ قَدْ فَصَّلْنَا الْآياتِ لِقَوْمٍ يَعْلَمُونَ .  مقصود از نجوم در اين‌جا اجسام نورانى غير از خورشيد و ماه است ؛ چنان‌كه سياق سخن بر آن دلالت دارد .\r\nستاره‌شناس معروف جهان ، سرجيمز جيننز در كتاب « قرآن و دانش جديد » مىگويد : « وقتى بخواهيم خانه‌اى را در شهر شناسايى كنيم ، اوّل از نام خيابانى مىپرسيم كه اين خانه در آن قرار دارد . آن‌گاه پلاك خانه را سؤال مىكنيم و در پاسخ ما مىگويند : پلاك چند در فلان خيابان . در ستارگان نيز قضيه از همين قرار است ؛ زيرا برخى از آنها نام‌هاى خاصّ دارند و همين‌ها مهم‌ترين علامت‌هايى است كه ناخداى كشتى در كشتى و راننده در ماشين و مسافرى كه بر اسب خود سوار است با اين علايم راه خويش را پيدا مىكنند . بسيارى از كشتىها ، در زمانىكه قطب‌نماى آنها خراب مىشود ، بر طبق نقشهء آسمان و موقعيت‌هاى ستارگان راه مىپيماند .\r\n5 .\r\n وَ هُوَ الَّذِي أَنْشَأَكُمْ مِنْ نَفْسٍ واحِدَةٍ فَمُسْتَقَرٌّ وَ مُسْتَوْدَعٌ قَدْ فَصَّلْنَا الْآياتِ لِقَوْمٍ يَفْقَهُونَ .  مراد از نفسى كه تمامى انسان‌ها از آن به‌وجود آمدند ، همان انسان نخستين است ؛ يعنى آدم عليه السّلام ، كه ساير مردم زنجيروار از او به‌وجود آمدند . ما ، در اين‌باره در تفسير آيهء نخست ، از سورهء نساء به تفصيل سخن گفتيم . رازى در تفسير آيهء  « فَمُسْتَقَرٌّ وَ مُسْتَوْدَعٌ »  شش نظريه بيان كرده است . بيشتر مفسران بر اين عقيده‌اند كه مراد از مستقرّ ، قرار گرفتن نطفه است در اصلاب مردان و مراد از مستودع ، قرار گرفتن نطفه است در رحم‌هاى زنان ، درصورتىكه در آيه هيچ نشانه‌اى وجود ندارد كه بر اين معنا و يا بر يكى از معانىاى كه رازى آنها را نقل كرده است ، دلالت كند .\r\nاز امام صادق عليه السّلام روايت شده كه مؤمن را به دو قسم تقسيم كرد : مؤمنى كه ايمانى راستين دارد و ايمانش تا دم مرگ پايدار است . اين مؤمن كسى است كه كردار وى با\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nگفتارش مطابقت دارد . و مؤمنى كه ايمانى متزلزل و ناپايدار دارد كه پيش از مرگ از او جدا مىشود . او همان كسى است كه كردارش بر خلاف گفتارش مىباشد .  قَدْ فَصَّلْنَا الْآياتِ لِقَوْمٍ يَعْلَمُونَ ؛  ما آيات خود را براى كسانى كه مىفهمند بيان داشتيم و امّا كسانى كه اين دلايل عالم هستى را بر اثبات عظمت آفريننده و مبتكر آن نمىفهمند ، مصداق اين سخن خداوند مىباشند :  « صُمٌّ بُكْمٌ عُمْيٌ فَهُمْ لا يَعْقِلُونَ » . \r\n وَ هُوَ الَّذِي أَنْزَلَ مِنَ السَّماءِ ماءً فَأَخْرَجْنا بِهِ نَباتَ كُلِّ شَيْءٍ .  باران ، منبع آب گواراست و اگر باران نبود ، زمين به صحرايى خشك و بىگياه و خالى از هرگونه آثار زندگى تبديل مىشد . خداى سبحان از اين‌رو فروفرستادن آب را به خود نسبت داده ، كه او سازندهء همهء اسباب است و تمام اسباب از او آغاز و حلقه‌هاى آن به هرجا كه برسد به او پايان مىيابد .  فَأَخْرَجْنا مِنْهُ خَضِراً .  ضمير « منه » به « نبات » برمىگردد و مراد از « خضر » ، لطافت و تازگى است ؛ يعنى از نبات ، شاخه‌هايى لطيف و تازه مىرويد . برخى مىگويند : « خضر » در اين‌جا به معناى اخضر [ سبز 
  ] است .  نُخْرِجُ مِنْهُ حَبًّا مُتَراكِباً .  ضمير « منه » به « خضر » برمىگردد ؛ يعنى از آن شاخه‌ها ، خوشه‌هايى بيرون مىآيد ؛ نظير خوشه‌هاى گندم و امثال آن ، همچون انار كه برخى از دانه‌هايش روى برخى ديگر چيده شده‌اند .  وَ مِنَ النَّخْلِ مِنْ طَلْعِها قِنْوانٌ دانِيَةٌ .  « طلعها » بدل اشتمال از « النّخل » است ، با اعادهء حرف جر و بدين معناست : « نخرج من طلع النخل قنوانا ؛ از جوانه‌هاى نخل خوشه‌هايى بيرون مىآوريم » . « قنوان » جمع قنو ، به كسر قاف ، و آن در نخل ، چيزى است همانند خوشه‌هاى انگور . « دانية » به معناى سهل التناول و در دسترس و يا بدين معناست كه به سبب وجود خوشه‌هاى فراوان برخى نزديك برخى ديگرند .\r\n وَ جَنَّاتٍ مِنْ أَعْنابٍ وَ الزَّيْتُونَ وَ الرُّمَّانَ .  ما از اين نبات سه نوع [ درخت 
  ] را پديد مىآوريم كه عبارتند از : انگور ، زيتون و انار . ذكر اين سه نوع از باب نمونه است و بقيّه را مىتوان از طريق اين نمونه‌ها شناخت .  مُشْتَبِهاً وَ غَيْرَ مُتَشابِهٍ ؛  برخى از گياهان\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nو درختان در شكل و مزه ، مشابه يكديگرند و برخى هم به يكديگر شباهتى ندارند .\r\n انْظُرُوا إِلى ثَمَرِهِ إِذا أَثْمَرَ وَ يَنْعِهِ ؛  [ اى انسان‌ها 
  ] پند گيريد ، چگونه ميوه در ابتدا كه پديدار مىشود كوچك است و كسى نمىتواند از آن بهره گيرد ، آن‌گاه كم‌كم رشد مىكند تا اين‌كه مىرسد و لذيذ و سودمند مىشود .  إِنَّ فِي ذلِكُمْ لَآياتٍ لِقَوْمٍ يُؤْمِنُونَ .  مراد از « قوم يؤمنون » تنها كسانى نيستند كه در حال حاضر ايمان دارند ، بلكه همچنين مقصود كسانى هستند كه در آينده به دعوت ايمان پاسخ مىدهند و از دلايل و براهين بهره‌مند مىشوند . امّا كسانى كه دل‌هايشان بر روى حقايق بسته است ، به‌سان چهارپايان از برابر اين دلايل عبور مىكنند و آنها را درك نمىكنند .\r\nخلاصهء سخن آن‌كه ، نخستين هدف خداوند از ذكر اين نمونه‌هاى زمينى و آسمانى در آيات مزبور آن است كه انسان‌ها را به اين موضوع توجه دهد كه از ديدگاه فطرت و عقل ، محال است كه موجودات جهان هستى و نوآفرينى و تدبير اين جهان به‌طور تصادفى پديد آمده باشد ؛ زيرا فطرت و عقل حكم مىكند كه همهء موجودات از يك اراده و تصميم سرچشمه گرفته و نيز از يك حكمت و الا ، كه دانا و نادان بدان پى مىبرد . بزرگ‌ترين دليل بر بطلان تصادف آن است كه هرگاه سبب حادثه‌اى تكرار شود ، آن حادثه نيز تكرار مىشود .\r\n\r\n","description":"","footnote":"","page_name":" 366 ","page_number":366},
  {"content":"\r\n\r\n\r\nبراى خدا شريك قرار دادند\r\n\r\n[ سوره الأنعام ( 6 ) : آيات 100 تا 107 
  ]\r\nوَ جَعَلُوا لِلَّهِ شُرَكاءَ الْجِنَّ وَ خَلَقَهُمْ وَ خَرَقُوا لَهُ بَنِينَ وَ بَناتٍ بِغَيْرِ عِلْمٍ سُبْحانَهُ وَ تَعالى عَمَّا يَصِفُونَ ( 100 ) بَدِيعُ السَّماواتِ وَ الْأَرْضِ أَنَّى يَكُونُ لَهُ وَلَدٌ وَ لَمْ تَكُنْ لَهُ صاحِبَةٌ وَ خَلَقَ كُلَّ شَيْءٍ وَ هُوَ بِكُلِّ شَيْءٍ عَلِيمٌ ( 101 ) ذلِكُمُ اللَّهُ رَبُّكُمْ لا إِلهَ إِلاَّ هُوَ خالِقُ كُلِّ شَيْءٍ فَاعْبُدُوهُ وَ هُوَ عَلى كُلِّ شَيْءٍ وَكِيلٌ ( 102 ) لا تُدْرِكُهُ الْأَبْصارُ وَ هُوَ يُدْرِكُ الْأَبْصارَ وَ هُوَ اللَّطِيفُ الْخَبِيرُ ( 103 ) قَدْ جاءَكُمْ بَصائِرُ مِنْ رَبِّكُمْ فَمَنْ أَبْصَرَ فَلِنَفْسِهِ وَ مَنْ عَمِيَ فَعَلَيْها وَ ما أَنَا عَلَيْكُمْ بِحَفِيظٍ ( 104 )\r\nوَ كَذلِكَ نُصَرِّفُ الْآياتِ وَ لِيَقُولُوا دَرَسْتَ وَ لِنُبَيِّنَهُ لِقَوْمٍ يَعْلَمُونَ ( 105 ) اتَّبِعْ ما أُوحِيَ إِلَيْكَ مِنْ رَبِّكَ لا إِلهَ إِلاَّ هُوَ وَ أَعْرِضْ عَنِ الْمُشْرِكِينَ ( 106 ) وَ لَوْ شاءَ اللَّهُ ما أَشْرَكُوا وَ ما جَعَلْناكَ عَلَيْهِمْ حَفِيظاً وَ ما أَنْتَ عَلَيْهِمْ بِوَكِيلٍ ( 107 )\r\nبراى خدا شريكانى از جن قرار دادند حال آن‌كه جن را خدا آفريده است . و بىهيچ دانشى ، به دروغ دخترانى و پسرانى براى او تصور كردند . او منزّه و فراتر است از آنچه وصفش مىكنند . ( 100 )\r\nپديدآورندهء آسمان‌ها و زمين است . چگونه او را فرزندى باشد ، حال آن‌كه او را همسرى نيست ؟ هر چيزى را او آفريده است و به هر چيزى داناست . ( 101 )\r\nاين است خداى يكتا كه پروردگار شماست . خدايى جز او نيست . آفرينندهء هرچيزى است . ( 102 )\r\nچشم‌ها او را نمىبينند و او بينندگان را مىبيند . دقيق و آگاه است . ( 103 )\r\nپروردگارتان به\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nشما ادراك داده است . هركه از روى بصيرت بنگرد به سود اوست و هركه چشم بصيرت بر هم نهد به زيان اوست . و من نگه‌دارندهء شما نيستم . ( 104 )\r\nآيات خدا را اين‌چنين گونه‌گون بيان مىكنيم تا مباد بگويند كه از كسى درس گرفته‌اى و ما اين آيات را براى اهل دانش بيان مىكنيم . ( 105 )\r\nاز هرچه از جانب پروردگار بر تو وحى شده است پيروى كن . هيچ خدايى جز او نيست . و از مشركان روى برتاب . ( 106 )\r\nاگر خدا مىخواست آنان شرك نمىآوردند و ما تو را نگهبانشان نساخته‌ايم و تو كارسازشان نيستى . ( 107 )\r\n\r\nواژگان\r\n خَرَقُوا لَهُ بَنِينَ :  به او دروغ بستند .\r\n بَدِيعُ السَّماواتِ وَ الْأَرْضِ :  بدون الگويى از سابق ، آنها را آفريد .\r\nالوكيل : نگهبان .\r\nالإدراك : ملحق شدن ، رسيدن . گفته مىشود : « أدرك الغلام » : هرگاه به سنّ بلوغ رسد و به مردان ملحق شود . « أدركته ببصرى » ؛ نگاهم او را تعقيب كرد » .\r\nبصائر : جمع بصيرهء و داراى چند معناست و مراد از آن در اين‌جا ، حجّت و دليلى است كه با آن ، چيز را آن‌گونه كه در واقع هست مىتوان ديد .\r\n نُصَرِّفُ الْآياتِ :  آيات را با روش‌هاى گونه‌گون مىآوريم .\r\nدرست : خواندى . آموختى .\r\n\r\nاعراب\r\n « شُرَكاءَ »  مفعول اوّل براى  « جَعَلُوا »  و الجن مفعول دوم .  « بِغَيْرِ عِلْمٍ »  متعلق به محذوف حال از واو  « خَرَقُوا »  .  « بَدِيعُ السَّماواتِ »  خبر از مبتداى محذوف ، يعنى : « هو بديع السموات » .  « أَنَّى »  به معناى « كيف » ، در محلّ نصب و حال از  « وَلَدٌ »  .  « يَكُونُ »  تامّه و فاعل آن  « وَلَدٌ »  . « ذلك » مبتدا ،  « اللَّهُ »  بدل آن و  « رَبُّكُمْ »  خبر . جمله  « لا إِلهَ إِلَّا هُوَ »  خبر\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nدوم و  « خالِقُ كُلِّ شَيْءٍ »  خبر سوم .  « فَلِنَفْسِهِ »  متعلق به محذوف و خبر براى مبتداى محذوف و تقدير آن : « فإبصاره كائن لنفسه » است . و نظير آن است  « فَعَلَيْها »  ، يعنى تقديرش : « فعماه كائن عليها » مىباشد .  « كَذلِكَ »  ، « كاف » به معناى مثل ، در محلّ نصب و صفت براى مفعول مطلق محذوف ، يعنى : « نصرف الآيات تصريفا مثل ذلك » .\r\n « وَ لِيَقُولُوا »  لام براى عاقبت است ؛ يعنى كار آنان به گفتن اين سخن مىانجامد .  « وَ لِنُبَيِّنَهُ » ،  لام براى تعليل و « أن » پس از لام در تقدير است ، مصدر ريخته شده عطف است بر مصدرى كه از  « لِيَقُولُوا »  ريخته مىشود ؛ يعنى : « للقول و للبيان » .\r\n\r\nتفسير\r\n وَ جَعَلُوا لِلَّهِ شُرَكاءَ الْجِنَّ .  مشركان بر چند نوعند : برخى بت‌ها را به همراه اللّه خدا مىدانند ، گروهى ستارگان را شريك او قرار مىدهند ، برخى شيطان را مىپرستند ، برخى تاريكى را خدا مىدانند و گروهى جنّ را شريكان او قرار مىدهند .\r\nخداوند ، چنان‌كه از وجود فرشتگان خبر داده ، از وجود جن نيز خبر داده و اين‌كه جن را از آتشى بىدود آفريده است . در آيهء مورد بحث ، از گروهى خبر داده كه براى خدا شريكانى از جن قرار دادند ؛ لكن نوع اين جن را كه مورد پرستش مشركان قرار گرفته ، بيان نكرده است : آيا اين جنّ ، جنّ وهم و خيال است و يا نوعى ديگر ؟ ازاين‌رو ، مفسران دچار اختلاف نظر شده‌اند ، برخى مىگويند : مراد از اين جنّ ، ابليس است و برخى مىگويند ، تاريكى است ، و نظريات ديگرى كه اساس و پايه علمى ندارند .\r\nدرهرحال ، خداوند با يك جمله ، سخن اين مشركان را ردّ كرده است :  وَ خَلَقَهُمْ . \r\nضمير  « خَلَقَهُمْ »  به جن برمىگردد ؛ زيرا نزديك‌تر است و نيز احتمال دارد به مشركين و يا به هر دو برگردد ؛ زيرا خداوند آفرينندهء جن و انس مىباشد و معناى اين جمله آن است كه چگونه آنان براى خدا شريك قرار مىدهند ، درحالىكه او آفرينندهء هر موجودى است ؟\r\n\r\n","description":"","footnote":"","page_name":" 369 ","page_number":369},
  {"content":"\r\n\r\n وَ خَرَقُوا لَهُ بَنِينَ وَ بَناتٍ بِغَيْرِ عِلْمٍ .   « خَرَقُوا  ؛ دروغ و افترا بستند » . مشركان عرب گفتند : فرشتگان دختران خدايند . يهود گفتند : عزير پسر خداست .\r\nنصارا گفتند : مسيح پسر خداست . هركدام از اين اقوال ، تير در تاريكى پرتاب كردن و توهم است .  سُبْحانَهُ وَ تَعالى عَمَّا يَصِفُونَ .  خدا از همهء صفاتى كه آنان به او نسبت مىدهند و اين صفات بر ذات او محال است ، پاك و منزّه مىباشد .\r\n بَدِيعُ السَّماواتِ وَ الْأَرْضِ ؛  بدون آن‌كه الگويى از سابق داشته باشد ، آسمان‌ها و زمين را آفريد .\r\n أَنَّى يَكُونُ لَهُ وَلَدٌ وَ لَمْ تَكُنْ لَهُ صاحِبَةٌ ؛  چگونه براى خدا فرزندى باشد ، درحالى كه همسرى ندارد ، نه از جنس خود و نه از جنسى ديگر ؟ زيرا همانند او چيزى نيست و او از هر چيزى بىنياز است . قبلا در تفسير آيهء 50 از سورهء نساء ، دراين‌باره به تفصيل سخن گفته شد .  وَ خَلَقَ كُلَّ شَيْءٍ ؛  او همه‌چيز را آفريد و آفريده نمىتواند شريك آفريننده باشد .  وَ هُوَ بِكُلِّ شَيْءٍ عَلِيمٌ .  با اين‌كه خدا همه‌چيز را مىداند ، نمىداند كه فرزند دارد و اگر او را فرزندى مىبود ، به وجود آن علم داشت . هرچند در مورد غير خدا ، عدم علم بر عدم وجود دلالت ندارد ؛ لكن در مورد خداى تعالى ، علم او از وجود معلوم جدا نيست .\r\n ذلِكُمُ اللَّهُ رَبُّكُمْ لا إِلهَ إِلَّا هُوَ خالِقُ كُلِّ شَيْءٍ فَاعْبُدُوهُ .  اين خطاب متوجّه مشركان است و معناى آيه اين است : خداوندى كه تمام صفات يگانگى را دارد و جهان و آنچه را در آن قرار داده آفريده است و ادارهء امور اين جهان را بر عهده دارد ، شايسته است كه تنها او را پرستش كنيد و كسى را شريك و انباز او نسازيد و همسر و فرزند را به او نسبت ندهيد .\r\n لا تُدْرِكُهُ الْأَبْصارُ .  در تفسير آيهء 55 از سورهء بقره ، ج 1 دربارهء رؤيت خداوند به تفصيل سخن گفتيم .  وَ هُوَ يُدْرِكُ الْأَبْصارَ ؛  او بينندگان و چيزهاى ديگر را مىبيند ؛\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nزيرا بر همه‌چيز احاطه دارد .  وَ هُوَ اللَّطِيفُ الْخَبِيرُ ؛  او به بندگانش مهربان و از اعمال و مقاصدشان آگاه است .\r\n قَدْ جاءَكُمْ بَصائِرُ مِنْ رَبِّكُمْ .  مراد از  « بَصائِرُ »  در اين‌جا دلايل و براهين بر اثبات وجود خدا و يگانگى اوست . برخى از اين دلايل را خداوند در آيات پيشين بيان كرد كه عبارت بودند از : شكافتن دانه و هسته ، به وجود آوردن شب و روز ، پديد آوردن مردم از يك تن و فروفرستادن آبى كه همه‌چيز را زنده مىكند . به كار بردن بصائر در معناى دلايل از باب اطلاق مسبب است بر سبب ؛ زيرا بصائر جمع بصيرت است و آن عبارت است از : شناختى كه با قلب حاصل مىشود و اين شناخت از دلايل و براهين نشأت مىگيرد .\r\n فَمَنْ أَبْصَرَ فَلِنَفْسِهِ وَ مَنْ عَمِيَ فَعَلَيْها .  پس از آن‌كه خداوند دليل قطعى بر اثبات حق ارائه كرد مىگويد : هركه از اين دليل پيروى كند به خود نيكى كرده و هركه با آن مخالفت كند به خود بدى كرده است : « اگر نيكى كنيد به خود مىكنيد و اگر بدى كنيد به خود مىكنيد . . . » . « 1 »\r\n وَ ما أَنَا عَلَيْكُمْ بِحَفِيظٍ ؛  من نگهبان شما نيستم ، بلكه مژده‌دهنده و بيم‌دهنده هستم و تنها خداوند نگهبان و مراقب شماست .\r\n وَ كَذلِكَ نُصَرِّفُ الْآياتِ وَ لِيَقُولُوا دَرَسْتَ وَ لِنُبَيِّنَهُ لِقَوْمٍ يَعْلَمُونَ .  ملّت عرب در دورهء جاهليت ملّتى بىسواد و بىبهره از دانش بود . عرب‌ها وقتى به قرآن گوش فرا دادند علىرغم اين‌كه فنون بيان و نيز انواع دليل و برهان كوبنده براى خود و خدايانشان را در آن ديدند ، ايمان نياوردند و راه هدايت را در پيش نگرفتند . ازاين‌رو ، به بهانه‌هايى دروغين روى آوردند و گفتند : اى محمّد ! قرآنى كه براى ما آوردى ، قبلا آن‌را درس خواندى و از ديگران فراگرفتى و اين قرآن از سوى خدا وحى نشده است .\r\nبا اين مقدّمه بر ما روشن مىشود كه معناى سخن خدا :  وَ كَذلِكَ نُصَرِّفُ الْآياتِ \r\n\r\n\r\n","description":"","footnote":"\r\n( 1 ) . اسراء ( 17 ) آيهء 7 .\r\n","page_name":" 371 ","page_number":371},
  {"content":"\r\n\r\nاين است : ما دلايل و براهين گوناگونى در قرآن نازل كرديم ، تا مشركان هدايت شوند و از گمراهىشان برگردند ؛ لكن نتيجهء اين همه دلايل آن شد كه آنان به پيامبر بگويند :\r\nتو اين آيات را به صورت درس آموختى و از ديگران فراگرفتى و مراد از جملهء  « لِيَقُولُوا دَرَسْتَ »  نيز همين است . امّا معناى جملهء  وَ لِنُبَيِّنَهُ لِقَوْمٍ يَعْلَمُونَ  آن است كه ما اين آيات را در قرآن نازل كرديم تا كسانى كه معناى آنها را مىفهمند از آنها سود ببرند و در نتيجه به سوى ايمان و حق هدايت گردند . لكن آنان كه اهل نادانى و گمراهى هستند ، اميدى به هدايت ايشان نيست ؛ اما حداقلّ ، اين آيات جلو بهانه‌هاى آنان را مىگيرد و حجّتى خواهد بود عليه آنها .\r\n اتَّبِعْ ما أُوحِيَ إِلَيْكَ مِنْ رَبِّكَ لا إِلهَ إِلَّا هُوَ وَ أَعْرِضْ عَنِ الْمُشْرِكِينَ .  خدا به پيامبرش دستور مىدهد كه با قرآن مردم را مژده و بيم دهد و به اين كار استمرار بخشد و از انكار و تكذيب و تمسخر مشركان باك نداشته باشد . شگفت‌آور است كه برخى مىگويند : اين آيه با آيهء قتال نسخ شده است . شگفتى اين سخن در اين است كه خداوند در اين آيه به پيامبر خود دستور نداده است جنگ با مشركان را رها كند ، تا اين آيه با آيه‌اى كه پيامبر را به جنگيدن با مشركان مأمور مىكند نسخ شده باشد ، بلكه به او دستور داده كه دعوت به حق را پىگيرى كند و از تكذيب مشركان باك نداشته باشد .\r\nبديهى است كه دستور دادن به پىگيرى دعوت و باك نداشتن يك چيز است و امر به جنگيدن ، چيزى ديگر . درحالىكه نخستين شرط نسخ ، اتحاد موضوع ناسخ و منسوخ است .\r\n وَ لَوْ شاءَ اللَّهُ ما أَشْرَكُوا ؛  يعنى خداوند اراده نكرد كه با كلمهء  « كُنْ فَيَكُونُ »  كه جهان را با گفتن آن آفريده ، آنان را به ايمان آوردن و ترك شرك وادارد ؛ زيرا اگر ايمان آنها را با اين ارادهء تكوينى خود اداره مىكرد ، شرك نمىآوردند . [ به منظور آشنايى بيشتر با اين موضوع 
  ] به تفسير آيهء 26 از سورهء بقره ، بخش « تكوين و تشريع » ، جلد اوّل نگاه كنيد .  وَ ما جَعَلْناكَ عَلَيْهِمْ حَفِيظاً وَ ما أَنْتَ عَلَيْهِمْ بِوَكِيلٍ .  جملهء اوّل و دوم\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nيك معنا دارند و يا معناى هريك به ديگرى نزديك است . هدف از آوردن اين دو جمله تأكيد است و حتّى اين دو جمله تأكيد است براى جملهء  وَ أَعْرِضْ عَنِ الْمُشْرِكِينَ ؛  زيرا اگر پيامبر وكيل و نگه‌دارندهء مشركان بود ، اعراض از آنها براى او جايز نبود : « هرآينه بازگشتشان به سوى ماست ، سپس حسابشان با ماست » . « 1 »\r\n\r\n\r\n","description":"","footnote":"\r\n( 1 ) . غاشيه ( 88 ) آيهء 25 - 26 .\r\n","page_name":" 373 ","page_number":373},
  {"content":"\r\n\r\n\r\nدشنام دادن به كفار\r\n\r\n[ سوره الأنعام ( 6 ) : آيات 108 تا 110 
  ]\r\nوَ لا تَسُبُّوا الَّذِينَ يَدْعُونَ مِنْ دُونِ اللَّهِ فَيَسُبُّوا اللَّهَ عَدْواً بِغَيْرِ عِلْمٍ كَذلِكَ زَيَّنَّا لِكُلِّ أُمَّةٍ عَمَلَهُمْ ثُمَّ إِلى رَبِّهِمْ مَرْجِعُهُمْ فَيُنَبِّئُهُمْ بِما كانُوا يَعْمَلُونَ ( 108 ) وَ أَقْسَمُوا بِاللَّهِ جَهْدَ أَيْمانِهِمْ لَئِنْ جاءَتْهُمْ آيَةٌ لَيُؤْمِنُنَّ بِها قُلْ إِنَّمَا الْآياتُ عِنْدَ اللَّهِ وَ ما يُشْعِرُكُمْ أَنَّها إِذا جاءَتْ لا يُؤْمِنُونَ ( 109 ) وَ نُقَلِّبُ أَفْئِدَتَهُمْ وَ أَبْصارَهُمْ كَما لَمْ يُؤْمِنُوا بِهِ أَوَّلَ مَرَّةٍ وَ نَذَرُهُمْ فِي طُغْيانِهِمْ يَعْمَهُونَ ( 110 )\r\nچيزهايى را كه آنان به جاى اللّه مىخوانند ، دشنام مدهيد كه آنان نيز به هيچ دانشى از روى كينه‌توزى به اللّه دشنام دهند . اين‌چنين عمل هر قومى را در چشمشان آراسته‌ايم . پس بازگشت همگان به پروردگارشان است و او همه را از كارهايى كه كرده‌اند آگاه مىسازد . ( 108 )\r\nتا آن‌جا كه توانستند به سخت‌ترين قسم‌ها ، به خدا سوگند ياد كردند كه اگر معجزه‌اى برايشان نازل شود بدان ايمان آورند ، بگو : همهء معجزه‌ها نزد خداست و شما از كجا مىدانيد كه اگر معجزه‌اى نازل شود ايمان نمىآورند ؟ ( 109 )\r\nو همچنان‌كه در آغاز به آن ايمان نياوردند ، اين‌بار نيز در دل‌ها و ديدگانشان تصرف مىكنيم و آنان را سرگردان در طغيانشان رها مىسازيم . ( 110 )\r\n\r\nواژگان\r\nعدوا : از روى ستم و تجاوز .\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nالجهد به فتح جيم : به معناى مشقت و سختى و مراد از آن مبالغه است . امّا به ضمّ جيم به معناى نيرو و توان است .\r\nالعمه : ترديد و حيرت .\r\n\r\nاعراب\r\n « عَدْواً »  مفعول لأجله براى  « تَسُبُّوا »  . « كاف » در  « كَذلِكَ »  به معناى مثل و صفت براى مصدر محذوف ، يعنى : « زيّنّا لكل امّة مثل ما زيّنّا لهؤلاء » .  « جَهْدَ »  مفعول مطلق براى  « أَقْسَمُوا »  ؛ زيرا اضافه شده به « أيمان » و آن به معناى قسم است .  « ما يُشْعِرُكُمْ » ،   « ما »  براى استفهام و در محل رفع بنابراين كه مبتداست و  « يُشْعِرُكُمْ »  خبر آن .  « أَوَّلَ مَرَّةٍ »  ظرف زمان ، متعلّق به  « لَمْ يُؤْمِنُوا بِهِ »  مىباشد .\r\n\r\nتفسير\r\n وَ لا تَسُبُّوا الَّذِينَ يَدْعُونَ مِنْ دُونِ اللَّهِ فَيَسُبُّوا اللَّهَ عَدْواً بِغَيْرِ عِلْمٍ .  گفته‌اند :\r\nمسلمانان بت‌هاى كافران را دشنام مىدادند و كفّار هم در پاسخ آنان ، خدا را دشنام مىدادند . اين نظريه باوركردنى است ؛ زيرا بسيار اتفاق مىافتد كه پيروان اديان مختلف به يكديگر دشنام مىدهند و ظاهر آيه هم با آن تضاد ندارد . و حتّى از امام جعفر صادق عليه السّلام روايت شده است : « دربارهء اين سخن پيامبر از او پرسيده شد : شرك از حركت مورچه بر روى سنگ صاف و سياه ، در شب تاريك ، مخفىتر است . امام فرمود : مؤمنان به چيزهايى كه مشركان آنها را مىپرستيدند دشنام مىدادند . در نتيجه ، مشركان نيز به كسى كه مؤمنان او را عبادت مىكردند دشنام مىدادند . ازاين‌رو ، خدا مؤمنان را از دشنام دادن به خدايان مشركان نهى كرد ، تا آنان به خداى مؤمنان دشنام ندهند . بنابراين ، گويى مؤمنان از جايى شرك آوردند كه نمىدانستند » . جملهء « به غير علم » به نادانى و كم‌خردى مشركان اشاره دارد . اين آيه آشكارا دلالت دارد براين‌كه\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nهرچيزى كه زيانش بيش از سودش باشد حرام است و خدا از جايى كه معصيت مىشود ، اطاعت نمىشود .\r\n كَذلِكَ زَيَّنَّا لِكُلِّ أُمَّةٍ عَمَلَهُمْ .  ظاهر اين جمله آن است كه خداوند همان‌گونه كه اعمال مسلمانان را در نظر آنان خوب جلوه مىدهد ، اعمال ديگران و حتّى مشركان را نيز در نظر آنها مىآرايد . بدون ترديد اين معنا مراد نيست ؛ زيرا اين شيطان است كه اعمال مشركان و گناهكاران را در نظر آنان خوب جلوه مىدهد ؛ چنان‌كه آيهء 43 از سورهء انعام بدان تصريح دارد : « . . . شيطان اعمالشان را در نظرشان آراسته بود » .\r\nبه‌علاوه ، خداى سبحان بنده‌اش را به كفر امر نمىكند و آن را در نظرش نمىآرايد ؛ چراكه بعدا به سبب كفر او را مجازات مىكند ، بلكه برعكس او را از كفر نهى مىكند و آن‌را در نظرش بد جلوه مىدهد ؛ چنان‌كه مىفرمايد : « . . . ولى خدا ايمان را محبوب شما ساخت و آن‌را در دلتان بياراست و كفر و فسق و عصيان را در نظرتان مكروه گردانيد » . « 1 »\r\nازاين‌رو ، ما ترجيح مىدهيم كه آيه را بر اين معنا حمل كنيم كه ، خدا انسان را بر حالتى آفريد كه در آن حالت ، كارهاى خود را مىپسندد و بر طبق عادت‌هايى كه دارد عمل مىكند و در همين‌حال ، به انسان عقل داد تا با آن كارهاى پسنديده را از ناپسند جدا كند . اگر خدا انسان را بر حالتى مىآفريد كه در آن حالت تمام كارهايش در نظرش زشت جلوه مىكرد ، او ابدا كارى انجام نمىداد . براين‌اساس ، معناى آيهء  زَيَّنَّا لِكُلِّ أُمَّةٍ عَمَلَهُمْ  كاملا همانند معناى آيهء  « كُلُّ حِزْبٍ بِما لَدَيْهِمْ فَرِحُونَ » .  « 2 » و نيز همانند اين سخن است : « هركس از كار خودش خشنود است » .\r\n ثُمَّ إِلى رَبِّهِمْ مَرْجِعُهُمْ فَيُنَبِّئُهُمْ بِما كانُوا يَعْمَلُونَ .  وقتى خداوند ، مشركان را مجازات مىكند ، ديگر مؤمنان بايد از دشنام دادن به خدايان آنها صرف‌نظر كنند .\r\n\r\n\r\n","description":"","footnote":"\r\n( 1 ) . حجرات ( 49 ) آيهء 7 .\r\n( 2 ) . مؤمنون ( 23 ) آيهء 53 .\r\n","page_name":" 376 ","page_number":376},
  {"content":"\r\n\r\nسؤال : كسى كه خدا و يا پيامبرش را دشنام دهد ، كشتن او واجب است ، درحالىكه اين آيه دلالت مىكند كه بايد امر او را به روز قيامت واگذار كرد و او در آن‌جا مورد بازپرسى قرار مىگيرد و عذاب مىشود ؟\r\nپاسخ : اين آيه در مكّه نازل شد ؛ يعنى زمانىكه مسلمانان ضعيف بودند و هنوز اجازهء جنگ به آنان داده نشده بود ؛ زيرا جنگ در آن زمان براى مسلمانان نوعى خودكشى محسوب مىشد . امّا وقتىكه اسلام قدرت و حكومت پيدا كند ، حكم اعدام دربارهء كسىكه خدا و يا پيامبر او را دشنام دهد بايد اجرا شود و به تأخير انداختن و تعطيل كردن اين حكم جايز نيست .\r\n وَ أَقْسَمُوا بِاللَّهِ جَهْدَ أَيْمانِهِمْ لَئِنْ جاءَتْهُمْ آيَةٌ لَيُؤْمِنُنَّ بِها .  خداوند پيامبرش حضرت محمّد صلّى اللّه عليه و آله را با دلايل كافى بر اثبات نبوت وى تأييد كرد ، به‌گونه‌اى كه براى كسى كه واقعا طالب حق باشد ترديدى باقى نمىماند . امّا مشركان قريش از محمّد صلّى اللّه عليه و آله معجزات ويژه‌اى را درخواست كردند و ارائهء اين معجزات را شرط ايمان آوردن خود قرار دادند و با تأكيد فراوان ياد كردند كه در صورت برآورده شدن تقاضايشان ، محمّد صلّى اللّه عليه و آله را تصديق كنند . ازاين‌رو ، خدا به پيامبرش دستور داد كه به آنها بگويد :\r\n« همهء معجزه‌ها در نزد خداست » و او معجزه‌اى را نازل مىكند كه حجت براى همهء انسان‌ها باشد و امّا اگر چنين نباشد ، يا آن را نازل مىكند و يا با حكمت و قضاى خود از نازل كردنش امتناع مىورزد . مؤمنان آرزو كردند كه خدا ، خواستهء كافران را مستجاب كند تا شايد آنها مسلمان شوند و ايمان آورند . لذا خدا به مؤمنان خطاب كرد :  وَ ما يُشْعِرُكُمْ أَنَّها إِذا جاءَتْ لا يُؤْمِنُونَ ؛  يعنى اى مؤمنان ! شما از كجا مىدانيد كه هرگاه خداوند معجزه‌اى را كه كافران پيشنهاد كرده‌اند نازل كند ، آنها از كفر و دشمنى خود دست برمىدارند ؟ دراين‌باره ، در تفسير آيهء 34 و 37 از همين سوره و نيز در جلد 1 به تفصيل سخن گفته شد .\r\n وَ نُقَلِّبُ أَفْئِدَتَهُمْ وَ أَبْصارَهُمْ كَما لَمْ يُؤْمِنُوا بِهِ أَوَّلَ مَرَّةٍ   « نُقَلِّبُ أَفْئِدَتَهُمْ وَ أَبْصارَهُمْ » \r\n\r\n","description":"","footnote":"","page_name":" 377 ","page_number":377},
  {"content":"\r\n\r\nكنايه از علم خداوند است به حقيقت آنها . ضمير « به » به محمّد يا قرآن برمىگردد .\r\nمعناى آيه اين است : خدا مىداند كه مشركان پس از نازل شدن معجزه‌اى كه پيشنهاد كردند ايمان نمىآوردند ، بلكه همچنان بر گمراهى خود كه پيش از نزول اين معجزه دچارش بودند خواهند ماند ؛ زيرا آنان طالب گمراهى و باطلند ، نه طالب حقّ و هدايت .\r\n وَ نَذَرُهُمْ فِي طُغْيانِهِمْ يَعْمَهُونَ ؛  يعنى در صورتىكه مشركان ، علىرغم اقامهء حجت بر ايشان همچنان بر گمراهى خود پاى مىفشارند ، ما هم آنها را به حال خود وا مىگذاريم ، تا روزى فرارسد كه كيفر كردارشان را ببينند . اين مطلب در چند آيه تكرار شده است ، ازجمله در آيهء 83 از سورهء زخرف : « پس رهايشان كن تا به همان سخنان باطل مشغول باشند و به بازيچه ، سرگرم تا آن روزى كه آنها را وعده داده‌اند برسد » .\r\n\r\n","description":"","footnote":"","page_name":" 378 ","page_number":378},
  {"content":"\r\n\r\n\r\nسخن گفتن مردگان\r\n\r\n[ سوره الأنعام ( 6 ) : آيات 111 تا 113 
  ]\r\nوَ لَوْ أَنَّنا نَزَّلْنا إِلَيْهِمُ الْمَلائِكَةَ وَ كَلَّمَهُمُ الْمَوْتى وَ حَشَرْنا عَلَيْهِمْ كُلَّ شَيْءٍ قُبُلاً ما كانُوا لِيُؤْمِنُوا إِلاَّ أَنْ يَشاءَ اللَّهُ وَ لكِنَّ أَكْثَرَهُمْ يَجْهَلُونَ ( 111 ) وَ كَذلِكَ جَعَلْنا لِكُلِّ نَبِيٍّ عَدُوًّا شَياطِينَ الْإِنْسِ وَ الْجِنِّ يُوحِي بَعْضُهُمْ إِلى بَعْضٍ زُخْرُفَ الْقَوْلِ غُرُوراً وَ لَوْ شاءَ رَبُّكَ ما فَعَلُوهُ فَذَرْهُمْ وَ ما يَفْتَرُونَ ( 112 ) وَ لِتَصْغى إِلَيْهِ أَفْئِدَةُ الَّذِينَ لا يُؤْمِنُونَ بِالْآخِرَةِ وَ لِيَرْضَوْهُ وَ لِيَقْتَرِفُوا ما هُمْ مُقْتَرِفُونَ ( 113 )\r\nاگر ما فرشتگان را بر آنها نازل كرده بوديم و مردگان با ايشان سخن مىگفتند و هرچيزى را دسته‌دسته نزد آنان گرد مىآورديم ، باز هم ايمان نمىآوردند ، مگر اين‌كه خدا بخواهد ؛ و ليك بيشترشان جاهلند . ( 111 )\r\nو همچنين براى هر پيامبرى دشمنانى از شياطين انس و جن قرار داديم . براى فريب يكديگر ، سخنان آراسته القا مىكنند . اگر پروردگارت مىخواست ، چنين نمىكردند . پس با افترايى كه مىزنند رهايشان ساز . ( 112 )\r\nتا آنان كه به قيامت ايمان ندارند گوش دل را بدان سپارند و پسندشان افتد و هرچه در خورشان هست انجام دهند . ( 113 )\r\n\r\nواژگان\r\nقبل به ضم قاف و باء : در اين‌جا مراد از آن ، رويارويى و مشاهده است . برخى گفته‌اند :\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nقبل جمع قبيل به معناى گروه و دسته است كه معنايش اين مىشود : از هر صنفى گروهى را گرد مىآوريم .\r\nزخرف : زينت . گفته مىشود : « زخرفه ؛ زينت داده است آن را » .\r\nالغرور : نيرنگ باطل .\r\nاقترف : « اقترف المال ؛ به‌دست آورد آن را » . « اقترف الذنب : اجترحه ؛ گناهى را مرتكب شد » .\r\n\r\nاعراب\r\n « قُبُلًا »  حال از  « كُلَّ شَيْءٍ » .  البتّه ، بدين گفته نحويان كه ذو الحال بايد معرفه باشد ، نبايد اعتنا كرد ؛ زيرا ميزان ، درستى معناست و نه تعليل‌هاى نحوى .  « إِلَّا أَنْ يَشاءَ اللَّهُ »  مصدر ريخته شده از  « أَنْ يَشاءَ »  در محلّ نصب و مستثناى منقطع و معناى آن اين است : ايمان نمىآوردند مگر آن‌كه خدا مجبورشان مىكرد تا ايمان بياورند .  « جَعَلْنا »  متعدى به دو مفعول است : مفعول اوّل ،  « عَدُوًّا »  و مفعول دوم ،  « لِكُلِّ نَبِيٍّ » .   « شَياطِينَ »  بدل از « عدوّ » . كلمهء « عدوّ » براى مفرد ، جمع ، مثنّى ، مذكّر و مؤنّث به‌كار مىرود .\r\n « غُرُوراً »  مفعول لأجله براى  « يُوحِي »  . « هاء » در  « فَعَلُوهُ »  به  « زُخْرُفَ الْقَوْلِ »  برمىگردد .\r\n « ما يَفْتَرُونَ » ،   « ما »  به معناى « الّذى » مفعول معه براى « ذرهم » . مصدر ريخته شده از  « لِتَصْغى »  عطف است بر غرور و از اين قبيل است  « لِيَرْضَوْهُ »  و  « لِيَقْتَرِفُوا »  و تقدير اين گونه است : « يوحى بعضهم إلى بعض زخرف القول للغرور بزخرف القول و الإصغاء إليه و الرّضا به و اقتراف ما هم مقترفون ؛ بعضى از اينها به بعضى ديگر حرف‌هاى ظاهر فريب را القا مىكنند ، تا آنها فريب اين حرف‌ها را بخورند و وادار شوند به گوش دادن به اين سخنان و رضايت دادن به محتواى آن ، و ادامه دادن كارهايى كه انجام مىدهند » .\r\n\r\nشيوهء برخى از مردم\r\n وَ لَوْ أَنَّنا نَزَّلْنا إِلَيْهِمُ الْمَلائِكَةَ وَ كَلَّمَهُمُ الْمَوْتى وَ حَشَرْنا عَلَيْهِمْ كُلَّ شَيْءٍ قُبُلًا ما كانُوا \r\n\r\n","description":"","footnote":"","page_name":" 380 ","page_number":380},
  {"content":"\r\n\r\n لِيُؤْمِنُوا إِلَّا أَنْ يَشاءَ اللَّهُ .  در تفسير آيات پيشين گفتيم : گروهى از مشركان از پيامبر صلّى اللّه عليه و آله خواستند كه معجزهء مشخّصى را برايشان بياورد . مؤمنان هم آرزو مىكردند كه كاش خداوند تقاضاى اين مشركان را برآورده مىساخت ! خدا در پاسخ مؤمنان گفت : « . . . شما از كجا مىدانيد كه اگر معجزه‌اى نازل شود ايمان مىآورند ؟ » پس از اين اشاره ، به پيامبرش توضيح مىدهد كه ، اى محمّد ! همين مشركانى كه تقاضاى آوردن معجزاتى را كرده‌اند ، به‌هيچ‌روى به تو ايمان نمىآورند ، حتّى اگر ما فرشتگان را از آسمان بر آنها فروبفرستيم و مردگان را زنده كنيم و آنان همگى با زبان رساى عربى گواهى دهند كه تو پيامبر خدايى و حتّى اگر جهان با آسمان و زمين خود به راستگويى تو شهادت دهد ، باز هم اين كافران ، نه تصديقت مىكنند و نه از تو پيروى .\r\n إِلَّا أَنْ يَشاءَ اللَّهُ ؛  مگر آن‌كه خدا آنها را مجبور كند تا ايمان بياورند .\r\nسؤال : آيا اين فرض درست است و آيا ممكن است به‌طور معمول ، اين نوع انسان‌ها يافت شوند ؟ چگونه مىشود كه يك گروه اندك جهان هستى و آنچه را در آن است تكذيب كنند ؟ آيا مىتوان تصور كرد كه انسان ، گوش و چشمش را تكذيب كند .\r\nبه‌عنوان مثال : مردگان را ببيند كه زنده مىشوند و از گورهايى كه هزاران سال پيش از بين رفته‌اند ، برمىخيزند و مىگويند : « لا إله إلّا اللّه ، محمّد رسول اللّه » و نيز فرشتگان را بنگرد كه دسته‌دسته از آسمان فرود مىآيند و به رسالت محمّد صلّى اللّه عليه و آله گواهى مىدهند و همچنين ، به حيوانات ، پرندگان ، ماهىها ، درخت‌ها ، سنگ‌ها و تمام ستارگان ، گوش فرادهد كه با صداى بلند فرياد مىزنند : « أشهد أن لا إله إلّا اللّه و أن محمّدا رسول اللّه » ؛ امّا بااين‌حال ، همهء اين معجزات و پديده‌هاى خارق‌العاده را تكذيب كند ؟ اين يك چيز بسيار شگفت‌آور است !\r\nپاسخ : اين فرض نادرست است و حتّى در مورد كسانى كه تحت تأثير حق و دلايل آن قرار مىگيرند و بر طبق منطق عقل و فطرتى كه خدا مردم را بر آن آفريده است ، حركت مىكنند محال است ؛ زيرا اين پديده‌هاى غيرعادى ، دلايلى قطعى است كه\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nمجال ترديد براى انسان باقى نمىگذارد . امّا اين فرض در حقّ كسانى كه منافع خاصّى بر تمام احساسات و عواطف آنها حاكم است و معتقدند كه همين منافع ، عين عقل ، فطرت ، حقّ و عدالت مىباشد ، درست است و اين‌گونه مردم در زمان حاضر نيز وجود دارند ؛ همچون : استعمارگران ، احتكارگران و كسانى كه زندگىشان بر پايهء غارت و فساد استوار است .\r\nكسانى كه اين فرض را بعيد مىشمارند ، به واقعيت اين گروه از مردم توجه نكرده‌اند و نتوانسته‌اند منطق عقل را از منطق توجيه‌كنندهء اعمال سودجويان و فرصت‌طلبان ، جدا سازند . . . ؛ زيرا عقل تنها راهنمايى است كه امر و نهى مىكند و جز افرادى كه حقّ را براى حقّ مىخواهند ، كسى به فرمان عقل گوش فرانمىدهد . امّا منطق توجيه‌كننده و راهنماى سودجويان ، منفعت شخصى است و تنها همين راهنماست كه آنان را در كارها و رفتارهايشان راهنمايى مىكند . منفعت شخصى ، دين و عقل آنها و حتّى موجوديت و زندگى آنها محسوب مىشود . ازاين‌رو ، هيچ منطقى به حال آنان سودى ندارد ، جز منطق زور كه خدا بدان اشاره كرده است :  إِلَّا أَنْ يَشاءَ اللَّهُ وَ لكِنَّ أَكْثَرَهُمْ يَجْهَلُونَ .  بسيارى از مردم توجّه ندارند كه اينها گروهى هستند تجاوزگر كه نه منطق عقل به حال ايشان سودى دارد و نه منطق انسانيت و دين و نه هيچ‌چيز ديگر ، جز زور و قدرت . بنابراين ، با زبان دانش و انسانيت با آنها سخن گفتن ، كارى است اشتباه و بيهوده .\r\n وَ كَذلِكَ جَعَلْنا لِكُلِّ نَبِيٍّ عَدُوًّا شَياطِينَ الْإِنْسِ وَ الْجِنِّ .  شيطان انسى معلوم و شناخته شده است و او عبارت است از : كسى كه مردم را با باطل فريب دهد و بر آن لباس حق بپوشاند . و امّا جن از موجودات غيبى است كه فقط خدا آن‌را مىشناسد و ما به‌طوركلى و به‌عنوان يك عقيده ، بدان ايمان داريم . اما به بيان جزئيات اين موجود نمىپردازيم ؛ زيرا هيچ تكليفى دراين‌باره نداريم . چنان‌كه شناخت ما از ملائكه نيز چنين است . دشمنى اشرار با پيامبران سابق و لاحق ، هيچ شگفتى ندارد ؛ زيرا اين\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nدشمنى از مصاديق دشمنى ميان نيكى و بدى و ميان حقّ و باطل است .\r\nسؤال : از آيه چنين استفاده مىشود كه خدا از ميان اشرار ، دشمنانى براى پيامبران قرار داده است ، بنابراين ، چرا آنان را به‌سبب دشمنى با پيامبران مجازات مىكند ؟\r\nوانگهى چگونه خدا به پيروى از پيامبران دستور داده ، درحالىكه براى آنان دشمنانى قرار داده كه در برابر ايشان مقاومت ، و مردم را تشويق مىنمايند تا به اين پيامبران و نبوّت ايشان كفر ورزند ؟\r\nپاسخ : خدا پيامبران را برانگيخت و دعوت به توحيد ، عدالت و كنار گذاشتن ستم و بت‌پرستى را وظيفهء آنان قرار داد . بالطبع اين وظيفه ايجاب مىكند كه تضاد و كشمكش ميان پيامبران و بت‌پرستان و استثمارگران به وجود آيد . براين‌اساس ، خدا سبب بعثت ، و بعثت سبب دشمنى است و به‌همين‌دليل ، به‌طور مجاز ، دشمنى به خدا نسبت داده شده است . خدا به نقل از زبان نوح مىگويد : « . . . اى پروردگار من ! من قوم خود را شب و روز دعوت كردم و دعوت من جز به فرارشان نيفزود » . « 1 » در اين‌جا فرار به دعوت نوح نسبت داده شده و دعوت او به امر خدا . براى اين‌كه موضوع بيشتر روشن گردد ، اين مثال را مىزنيم : مردى براى فرزندش ، ثروتى برجاى مىنهد و اين ثروت سبب دشمنى حسودان به وى مىشود ، لذا از باب مجاز مىگويند : پدرش براى او حسودانى را به وجود آورد .\r\n يُوحِي بَعْضُهُمْ إِلى بَعْضٍ زُخْرُفَ الْقَوْلِ غُرُوراً .   « زُخْرُفَ الْقَوْلِ » ،  يعنى سخن دروغى كه انسان را به شبهه بيندازد ؛ ظاهر آن رحمت و درونش عذاب باشد . معناى آيه اين است : برخى از اشرار برخى ديگر را از اين طريق وسوسه مىكنند كه باطل را به صورت حق جلوه مىدهند تا آن‌جا را به كارهاى زشت و دشمنى با حق و طرفداران آن وادار سازند .  وَ لَوْ شاءَ رَبُّكَ ما فَعَلُوهُ  ضمير  « فَعَلُوهُ »  به عمل قبيح برمىگردد كه مراد همان دشمنى با پيامبران و وسوسهء يكديگر است . معناى اين جمله آن است كه\r\n\r\n\r\n","description":"","footnote":"\r\n( 1 ) . نوح ( 71 ) آيهء 5 - 6 .\r\n","page_name":" 383 ","page_number":383},
  {"content":"\r\n\r\nاگر خدا بخواهد از روى جبر و قدرت ، آنان را از كارهاى زشت منع كند ، آنها نه مىتوانند با پيامبران ستيز كنند و نه مىتوانند يكديگر را وسوسه نمايند ؛ لكن حكمت او چنين اقتضا كرد كه آنها را به حال خود رها سازد و آنان در كارهاى خود مختار باشند ، تا در روز قيامت به‌سبب اعمالى كه انجام داده‌اند مورد بازپرسى قرار گيرند و برطبق آنچه استحقاق دارند مجازات شوند .  فَذَرْهُمْ وَ ما يَفْتَرُونَ .  آنها را با افترايى كه مىزنند رها ساز ؛ زيرا بر تو رساندن است و بر ما بازپرسى و كيفر .\r\n وَ لِتَصْغى إِلَيْهِ أَفْئِدَةُ الَّذِينَ لا يُؤْمِنُونَ بِالْآخِرَةِ .  برخى از اشرار به برخى ديگر سخنانى فريبنده القا مىكنند تا كافران به آنها گوش فرادهند .  وَ لِيَرْضَوْهُ ؛  تا پس از آن‌كه آنها را شنيدند ، بپسندند و بدون بررسى و تأمل بدان عمل كنند . مرجع ضمير « يرضوه » و « فعلوه » يك چيز است .  وَ لِيَقْتَرِفُوا ما هُمْ مُقْتَرِفُونَ .  تا آن معصيت‌ها و گناهانى را كه در خورشان است انجام دهند و مؤمن از كافر و مخلص از منافق جدا شود .\r\nخلاصهء سخن اين‌كه ابليس‌هاى پليد ، سخنانى آراسته القا مىكنند تا افرادى ضعيف النفس را فريب دهند و آنها به سوى اين شياطين جذب شوند و دست به ارتكاب كارهاى خلاف بزنند . ابو حيان اندلسى مىگويد : اين سخن در نهايت درجهء بلاغت است ؛ زيرا در ابتدا نيرنگ را مطرح مىكند ، آن‌گاه تمايل ، سپس پسنديدن و سرانجام ، ارتكاب عمل را و گويى هر مرحله ، معلول مرحلهء قبلى خود مىباشد .\r\n\r\n","description":"","footnote":"","page_name":" 384 ","page_number":384},
  {"content":"\r\n\r\n\r\nتنها داورى خدا را بايد پذيرفت\r\n\r\n[ سوره الأنعام ( 6 ) : آيات 114 تا 117 
  ]\r\nأَ فَغَيْرَ اللَّهِ أَبْتَغِي حَكَماً وَ هُوَ الَّذِي أَنْزَلَ إِلَيْكُمُ الْكِتابَ مُفَصَّلاً وَ الَّذِينَ آتَيْناهُمُ الْكِتابَ يَعْلَمُونَ أَنَّهُ مُنَزَّلٌ مِنْ رَبِّكَ بِالْحَقِّ فَلا تَكُونَنَّ مِنَ الْمُمْتَرِينَ ( 114 ) وَ تَمَّتْ كَلِمَةُ رَبِّكَ صِدْقاً وَ عَدْلاً لا مُبَدِّلَ لِكَلِماتِهِ وَ هُوَ السَّمِيعُ الْعَلِيمُ ( 115 ) وَ إِنْ تُطِعْ أَكْثَرَ مَنْ فِي الْأَرْضِ يُضِلُّوكَ عَنْ سَبِيلِ اللَّهِ إِنْ يَتَّبِعُونَ إِلاَّ الظَّنَّ وَ إِنْ هُمْ إِلاَّ يَخْرُصُونَ ( 116 ) إِنَّ رَبَّكَ هُوَ أَعْلَمُ مَنْ يَضِلُّ عَنْ سَبِيلِهِ وَ هُوَ أَعْلَمُ بِالْمُهْتَدِينَ ( 117 )\r\nآيا داور ديگرى جز خدا طلب كنم و حال آن‌كه اوست كه اين كتاب روشن را بر شما نازل كرده است ؟ و اهل كتاب مىدانند كه به حق از جانب پروردگارت نازل شده است . پس ، از شك‌آورندگان مباش . ( 114 )\r\nو كلام پروردگار تو در راستى و عدالت به حدّ كمال است . هيچ كس نيست كه ياراى دگرگون كردن سخن او را داشته باشد و اوست شنوا و دانا . ( 115 )\r\nاگر از اكثريتى كه در اين سرزمينند پيروى كنى ، تو را از راه خدا گمراه سازند ؛ زيرا جز از پى گمان نمىروند و جز به دروغ سخن نمىگويند . ( 116 )\r\nپروردگار تو به كسانى كه از راه وى دور مىگردند آگاه‌تر است و هدايت‌يافتگان را بهتر مىشناسد . ( 117 )\r\n\r\nواژگان\r\nالممترين : ترديدكنندگان ، شك‌آورندگان .\r\n\r\n","description":"","footnote":"","page_name":" 385 ","page_number":385},
  {"content":"\r\n\r\n كَلِمَةُ رَبِّكَ :  مراد قرآن و يا اسلام است .\r\nالخرص : به فتح خاء ، به معناى دروغ گفتن . گفته مىشود : تخرّص و اخترص : افترا بست ، دروغ گفت .\r\nالخراص : بسيار دروغگو .\r\n\r\nاعراب\r\n« غير » مفعول اوّل براى  « أَبْتَغِي »  و  « حَكَماً »  مفعول دوم ، زيرا  « أَبْتَغِي »  به معناى « اتخذ » است و آن به دو مفعول متعدى مىشود .  « صِدْقاً وَ عَدْلًا »  مفعول لأجله براى  « تَمَّتْ »  .  « أَعْلَمُ مَنْ يَضِلُّ » ،   « مَنْ »  منصوب به نزع خافض و تقدير : « أعلم به من يضل و اعلم بالمهتدين » است . و نيز ممكن است  « أَعْلَمُ »  به معناى « يعلم » و  « مَنْ »  مفعول آن باشد و قول اخير در نزد ما بهتر است .\r\n\r\nتفسير\r\n أَ فَغَيْرَ اللَّهِ أَبْتَغِي حَكَماً وَ هُوَ الَّذِي أَنْزَلَ إِلَيْكُمُ الْكِتابَ مُفَصَّلًا .  « حكم » ، به فتح حا و كاف ، به معناى حاكمى است كه حكم صادر كند و دعواى مردم را فيصله سازد . اين آيه در ارتباط با جدالى است كه ميان پيامبر صلّى اللّه عليه و آله و مشركانى كه از او معجزه خواستند جريان داشت . معناى آيه اين است : پيامبر به مشركان گفت : شما از من معجزاتى مىخواهيد و پيشنهادهايى را مطرح مىكنيد ؛ امّا من نمىتوانم از حكم خدا فراتر بروم . درحالىكه خدا قرآن را فرستاده كه به‌اندازهء كافى به خواسته‌هاى شما نظير شناختن حق و حلال و حرام و . . . پاسخ مىدهد و با اصول و تعاليمى كه در خود دارد ، شما را از ديگر كتاب‌ها بىنياز مىكند و نيز با شيوهء اعجازآميز و شريعت جاودانه‌اى كه دارد و همچنين از بسيارى از امور غيب خبر مىدهد ، راستگويى خود را ثابت مىكند . دراين‌صورت ، با وجود قرآن ، درخواست معجزاتى بيشتر از سوى شما ، جز\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nزورگويى و دشمنى ، چيز ديگرى نيست .\r\n وَ الَّذِينَ آتَيْناهُمُ الْكِتابَ يَعْلَمُونَ أَنَّهُ مُنَزَّلٌ مِنْ رَبِّكَ بِالْحَقِّ ؛  يعنى علماى منصف يهود و نصارا به راستگويى قرآن و محمّد صلّى اللّه عليه و آله يقين دارند . نظير اين آيه ، آيهء 146 از سورهء بقره است كه در ج 1 بيان شد .  فَلا تَكُونَنَّ مِنَ الْمُمْتَرِينَ .  امتراء به معناى شك است . بسيارى از مفسران مىگويند : اين خطاب به ظاهر متوجه پيامبر صلّى اللّه عليه و آله است ؛ ولى در حقيقت غير او مراد است به نحو تعريض در كلام . اما به عقيدهء ما خطاب واقعا متوجه پيامبر است و غير او مراد نيست ، هرچند مىدانيم كه پيامبر دربارهء قرآن ترديد نمىكند ، بلكه محال است براى او كه در قرآن شك كند . لكن در عين اين‌كه او معصوم مىباشد ، اين خطاب درست است ؛ زيرا خطاب از مقام بالا به مقام پايين است ؛ يعنى از سوى خداست و نه از ديگرى . قبلا نيز چندين‌بار به اين موضوع اشاره شد .\r\n وَ تَمَّتْ كَلِمَةُ رَبِّكَ صِدْقاً وَ عَدْلًا .  مراد از « كلمة اللّه » در اين‌جا قرآن و يا اسلام است كه خدا آن را ، علىرغم دوست نداشتن مشركان ، بر تمام اديان پيروز گردانيد و مقصود از تماميت و كمال آن نيز همين است . اما معناى  « صِدْقاً وَ عَدْلًا »  آن است كه قرآن در تمام گفته‌هاى خود راستگو و در تمام احكام و قوانين خود ، عادل است  لا مُبَدِّلَ لِكَلِماتِهِ .  هيچ‌كس ياراى دگرگون كردن كلمات او را ندارد ؛ زيرا راست و عادلانه است و از واقعيت سرچشمه مىگيرد و روشن است ، مادام كه يك چيز بر اساس واقعيت استوار نباشد ، نمىتوان گفت اين چيز ، راست ، حقيقت و عادلانه است و اين اساس ، هيچ‌وقت قابل تغيير و تبديل نيست ؛ بدين‌معنا كه هميشه آثار و نتايج خود را دارد .  وَ هُوَ السَّمِيعُ ؛  او شنونده است آنچه را آنها مىگويند .  الْعَلِيمُ ؛  داناست بر آنچه در دل‌هاى آنان است و بر آنچه آنان انجام مىدهند .\r\n وَ إِنْ تُطِعْ أَكْثَرَ مَنْ فِي الْأَرْضِ يُضِلُّوكَ عَنْ سَبِيلِ اللَّهِ إِنْ يَتَّبِعُونَ إِلَّا الظَّنَّ وَ إِنْ هُمْ إِلَّا يَخْرُصُونَ .  هركس دينى را برگزيند ، بىهيچ قيد و شرطى به راست بودن آن ايمان پيدا مىكند و كوركورانه به آن تعصب دارد . هركس نظريه‌اى را انتخاب كند ، به\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nدرستى آن اعتقاد پيدا مىكند و ماسواى آن را وهم و خيال مىداند . اگر ما تمام نظريات و عقايد را برشماريم و آنها را با معيار الهى و خصوصيّات آن بسنجيم ، چنين نتيجه مىگيريم كه بسيارى از مردم از حدس و گمان باطل و دروغين پيروى مىكنند . از اين رو ، خدا به پيامبرش دستور داد كه به سخنان مردم گوش ندهد و عادات و تقاليد آنان را به رسميت نشناسد ، بلكه بايد از چيزى پيروى كند كه خدا به او وحى كرده است ؛ زيرا وحى ، راه حق و هدايت است .\r\nوقتى بيشتر مردم در انتخاب نظريه و دين خود دچار خطا مىشوند ، دراين صورت ، گفته‌ها و احكامى كه راجع به هدايت اين و گمراهى آن از سوى آنان صادر مىشود ، هيچ ارزشى ندارند ، بلكه دراين‌باره ، تنها خداوند است كه حكم مىكند ؛ يعنى ميزان ، اصول و قواعدى است كه او در كتاب حكيم خود بيان كرده است و مقصود از آيهء\r\n إِنَّ رَبَّكَ هُوَ أَعْلَمُ مَنْ يَضِلُّ عَنْ سَبِيلِهِ وَ هُوَ أَعْلَمُ بِالْمُهْتَدِينَ  نيز همين است . يكى از اصول الهى كه مىتوان با آن ، طرفداران حقّ را از طرفداران باطل جدا كرد ، آيهء 33 از سورهء فصلت است : « چه‌كسى خوش‌گفتارتر است از آن‌كس كه به سوى خدا دعوت مىكند و كارهاى شايسته مىكند و مىگويد : من از مسلمانانم » .\r\n\r\n","description":"","footnote":"","page_name":" 388 ","page_number":388},
  {"content":"\r\n\r\n\r\nنام خدا بردن در هنگام سر بريدن حيوانات\r\n\r\n[ سوره الأنعام ( 6 ) : آيات 118 تا 121 
  ]\r\nفَكُلُوا مِمَّا ذُكِرَ اسْمُ اللَّهِ عَلَيْهِ إِنْ كُنْتُمْ بِآياتِهِ مُؤْمِنِينَ ( 118 ) وَ ما لَكُمْ أَلاَّ تَأْكُلُوا مِمَّا ذُكِرَ اسْمُ اللَّهِ عَلَيْهِ وَ قَدْ فَصَّلَ لَكُمْ ما حَرَّمَ عَلَيْكُمْ إِلاَّ مَا اضْطُرِرْتُمْ إِلَيْهِ وَ إِنَّ كَثِيراً لَيُضِلُّونَ بِأَهْوائِهِمْ بِغَيْرِ عِلْمٍ إِنَّ رَبَّكَ هُوَ أَعْلَمُ بِالْمُعْتَدِينَ ( 119 ) وَ ذَرُوا ظاهِرَ الْإِثْمِ وَ باطِنَهُ إِنَّ الَّذِينَ يَكْسِبُونَ الْإِثْمَ سَيُجْزَوْنَ بِما كانُوا يَقْتَرِفُونَ ( 120 ) وَ لا تَأْكُلُوا مِمَّا لَمْ يُذْكَرِ اسْمُ اللَّهِ عَلَيْهِ وَ إِنَّهُ لَفِسْقٌ وَ إِنَّ الشَّياطِينَ لَيُوحُونَ إِلى أَوْلِيائِهِمْ لِيُجادِلُوكُمْ وَ إِنْ أَطَعْتُمُوهُمْ إِنَّكُمْ لَمُشْرِكُونَ ( 121 )\r\nاگر به آيات خدا ايمان داريد از ذبحى كه نام خدا بر آن ياد شده است بخوريد . ( 118 )\r\nچرا از آنچه نام خدا بر آن ياد شده است نمىخوريد و خدا چيزهايى را كه بر شما حرام شده است به تفصيل بيان كرده است ، مگر آن‌گاه كه ناچار گرديد ؟ بسيارى بىهيچ دانشى ديگران را گمراه پندارهاى خود كنند . هرآينه پروردگار تو به متجاوزان از حدّ داناتر است . ( 119 )\r\nو گناه را چه آشكار باشد و چه پنهان ، ترك گوييد .\r\nآنان‌كه مرتكب گناه مىشوند ، به‌زودى سزاى اعمال خود خواهند رسيد . ( 120 )\r\nاز ذبحى كه نام خدا بر آن ياد نشده است ، مخوريد كه خود نافرمانى است . و شياطين به دوستان خود القا مىكنند كه با شما مجادله كنند ؛ اگر از ايشان پيروى كنيد از مشركانيد . ( 121 )\r\n\r\n","description":"","footnote":"","page_name":" 389 ","page_number":389},
  {"content":"\r\n\r\n\r\nاعراب\r\n « ما لَكُمْ »  ،  « ما »  براى استفهام و مبتدا .  « لَكُمْ »  متعلق به محذوف و خبر مبتدا . مصدر ريخته شده از  « أَلَّا تَأْكُلُوا »  مجرور به « فى » محذوف و متعلّق به عاملى كه  « لَكُمْ »  بدان متعلق است .  « وَ قَدْ فَصَّلَ »  حال از اسم جلاله .  « إِلَّا مَا اضْطُرِرْتُمْ » ،   « ما »  در محلّ نصب و مستثنا از  « ما حَرَّمَ عَلَيْكُمْ » .  « و  إِنَّكُمْ لَمُشْرِكُونَ » ،  « فاء » ، كه در جواب شرط واقع مىشود ، حذف شده و تقدير بدين ترتيب است : « إن أطعتموهم فإنكم لمشركون » .\r\n\r\nتفسير\r\n فَكُلُوا مِمَّا ذُكِرَ اسْمُ اللَّهِ عَلَيْهِ إِنْ كُنْتُمْ بِآياتِهِ مُؤْمِنِينَ .  اعراب در جاهليت مردار مىخوردند و در هنگام ذبح حيوانات نام بت‌هايشان را مىبردند . ازاين‌رو ، خدا اين عمل را بر مسلمانان حرام كرد و خوردن حيوانات ذبح شده را بر آنان مباح كرد ؛ امّا بدين‌شرط كه در هنگام ذبح تنها نام خدا را ياد كنند نه نام غير او را .\r\nسؤال : جايز بودن خوردن « ذبيحه » اى كه نام خدا بر آن برده شده ، به ايمان به خدا و آياتش بستگى ندارد ؛ زيرا براى كافر هم جايز است كه از آن بخورد . چنان‌كه ايمان به خدا هم به خوردن اين ذبيحه بستگى ندارد ؛ چرا كه انسان مؤمن ، مؤمن است هرچند از اين ذبيحه نخورد . اين در حالى است كه ظاهر آيه دلالت دارد كه داشتن ايمان شرط حلال بودن خوردن از ذبيحهء مزبور است ؛ زيرا معناى آيه اين است : از ذبيحه‌اى كه نام خدا بر آن ياد مىشود بخوريد ، اگر مؤمن هستيد .\r\nپاسخ : جملهء  « إِنْ كُنْتُمْ بِآياتِهِ مُؤْمِنِينَ »  شرط حلال بودن خوردن از ذبيحه‌اى كه نام خدا را بر آن مىبرند ، نيست ، بلكه به اين مطلب اشاره دارد كه هركس نام غير خدا را بر ذبيحه ياد كند ، براى او شريك قرار داده است ؛ زيرا وى در اين عمل خود به غير خدا توجّه كرده است ؛ چنان‌كه مشركان عرب اين كار را مىكردند . و هركس كه بر\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nذبيحه نام خدا را ياد كند ، به او ايمان آورده و شرك را از او نفى نموده ؛ زيرا تنها به او توجه كرده است .\r\n وَ ما لَكُمْ أَلَّا تَأْكُلُوا مِمَّا ذُكِرَ اسْمُ اللَّهِ عَلَيْهِ .  از اين آيه چنين برمىآيد كه برخى از مسلمانان از خوردن ذبيحه‌اى كه نام خدا بر آن برده مىشد ، خوددارى مىكردند ؛ زيرا اين شبهه در اذهانشان به‌وجود آمده بود كه چگونه خوردن حيوانى كه انسان با دست خود آن را ذبح مىكند و نام خدا را بر آن ياد مىكند برايش جايز باشد ؛ امّا خوردن حيوانى كه خود مرده است برايش جايز نباشد . ازاين‌رو ، خدا سخن اين گروه را ردّ مىكند و به آنها مىگويد :  وَ ما لَكُمْ أَلَّا تَأْكُلُوا مِمَّا ذُكِرَ اسْمُ اللَّهِ عَلَيْهِ وَ قَدْ فَصَّلَ لَكُمْ ما حَرَّمَ عَلَيْكُمْ إِلَّا مَا اضْطُرِرْتُمْ إِلَيْهِ ؛  يعنى چرا از آنچه نام خدا بر آن ياد شده است نمىخوريد و خدا چيزهايى را كه بر شما حرام شده است ، به تفصيل بيان كرده است ، مگر آن‌گاه كه ناچار گرديد ؟ خداوند با جملهء  « وَ قَدْ فَصَّلَ لَكُمْ . . . »  به آيهء 145 از همين سوره ، كه دربارهء آن سخن گفته خواهد شد ، و به آيهء 173 از سورهء بقره ، كه در تفسير آن ، در ج 1 دربارهء محرّمات و حكم فردى كه مجبور است سخن گفتيم ، اشاره مىكند .\r\n وَ إِنَّ كَثِيراً لَيُضِلُّونَ بِأَهْوائِهِمْ بِغَيْرِ عِلْمٍ .  بسيارى از مردم بر وفق هوس‌هاى خود و بدون دليل ، چيزهايى را حلال و چيزهايى را حرام مىكنند ؛ مثلا مشركان عرب خوردن مردار را حلال و خوردن بحيره ، سائبه ، وصيله و حام را حرام كرده بودند . در آيهء 3 از سورهء مائده دراين‌باره سخن گفته شد .\r\n إِنَّ رَبَّكَ هُوَ أَعْلَمُ بِالْمُعْتَدِينَ .  پروردگارت كسانى را كه برطبق هوس‌ها و خواسته‌هاى خود ، حلال و حرام مىكنند بهتر مىشناسد و به‌زودى آنان را همان‌گونه كه استحقاق دارند مجازات خواهد كرد .\r\n وَ ذَرُوا ظاهِرَ الْإِثْمِ وَ باطِنَهُ .  مراد از « اثم » فعل حرامى است كه موجب گناه مىشود . ظاهر الإثم : مرتكب شدن گناه به صورت علنى و آشكار . باطن الإثم : مرتكب شدن گناه به صورت مخفيانه . خدا از ارتكاب تمام گناهان نهى كرده است ، خواه علنى\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nباشد خواه پنهان .  إِنَّ الَّذِينَ يَكْسِبُونَ الْإِثْمَ سَيُجْزَوْنَ بِما كانُوا يَقْتَرِفُونَ .  كسانى كه بدون آگاهى از هوس‌ها پيروى مىكنند ، بدون بازپرسى و مجازات رها نخواهد شد .\r\n وَ لا تَأْكُلُوا مِمَّا لَمْ يُذْكَرِ اسْمُ اللَّهِ عَلَيْهِ وَ إِنَّهُ لَفِسْقٌ .  ضمير  « إِنَّهُ »  به اكل برمىگردد و آن مصدرى است كه از  « لا تَأْكُلُوا »  به‌دست مىآيد . فسق ، يعنى گناه . خداوند پس از آن كه ذبيحه‌اى را كه نام او بر آن ياد شود ، حلال كرد ، ذبيحه‌اى را كه نام او بر آن برده نشود حرام مىكند . با استناد به همين آيه ، فقها به جز شافعيه ، اجماع كرده‌اند ، كه اگر ذبح كننده عمدا نام خدا را نبرد ، ذبيحه كاملا همانند مردار حرام مىشود . البتّه اگر صرفا نام خدا برده شود براى حلال شدن كافى است ؛ نظير اللّه ، اللّه اكبر ، الحمد للّه ، بسم اللّه ، لا إله إلّا اللّه و . . . .\r\nاگر كسى سهوا نام خدا را ترك كند ، فقها اختلاف نظر دارند : حنفيه ، جعفريه و حنبليه مىگويند : ذبيحه حرام نمىشود . مالكيه مىگويد : حرام مىشود . شافعيه مىگويد : در صورتى كه عمدا نام خدا را ترك كند ، ذبيحه حرام نمىشود ، پس در صورتى كه سهوا ترك كند به طريق اولى حرام نمىشود .\r\n وَ إِنَّ الشَّياطِينَ لَيُوحُونَ إِلى أَوْلِيائِهِمْ لِيُجادِلُوكُمْ .  مراد از شياطين در اين‌جا ، ابليس‌هاى بشرى است كه حقايق را مشتبه مىسازند و سخن‌هاى آراسته القا مىكنند ، تا بدين‌وسيله افراد ساده‌لوح را فريب دهند . ازجمله سخنانى كه برخى از مشركان ابليس صفت به پيروان خود مىگفتند اين بود : از پيروان محمّد صلّى اللّه عليه و آله بپرسيد كه چگونه حيوانى را كه خودتان با دست‌هايتان مىكشيد مىخوريد و حيوانى را كه خدا مىكشد نمىخوريد ، با اين‌كه كشتهء خدا سزاوارتر است به خوردن از كشتهء شما ؟ اين مجادلهء شياطين بود كه آن‌را به دوستان خود القا مىكردند ، تا در دل‌هاى مسلمانانى كه ضعيف النفس بودند ، شبهه ايجاد كنند و آنان را از دينشان منحرف سازند .\r\nخداى سبحان به اين مسلمانان ضعيف گفت :  وَ إِنْ أَطَعْتُمُوهُمْ إِنَّكُمْ لَمُشْرِكُونَ ؛ \r\n\r\n","description":"","footnote":"","page_name":" 392 ","page_number":392},
  {"content":"\r\n\r\nهركس به سخنان مشركان گوش فرادهد و از آنها اطاعت كند و خوردن مردار را همان‌گونه كه مشركان حلال مىدانند ، حلال بداند ، او نيز همانند آنها مشرك خواهد بود . البتّه اين حكم تنها به خوردن مردار اختصاص ندارد ، بلكه هركس كه حكم شرعى را انكار كند ، درحالىكه يقين به ثبوت آن داشته باشد ، كافر است .\r\n\r\n","description":"","footnote":"","page_name":" 393 ","page_number":393},
  {"content":"\r\n\r\n\r\nآيا راه‌يافته همانند راه گم كرده است ؟\r\n\r\n[ سوره الأنعام ( 6 ) : آيات 122 تا 124 
  ]\r\nأَ وَ مَنْ كانَ مَيْتاً فَأَحْيَيْناهُ وَ جَعَلْنا لَهُ نُوراً يَمْشِي بِهِ فِي النَّاسِ كَمَنْ مَثَلُهُ فِي الظُّلُماتِ لَيْسَ بِخارِجٍ مِنْها كَذلِكَ زُيِّنَ لِلْكافِرِينَ ما كانُوا يَعْمَلُونَ ( 122 ) وَ كَذلِكَ جَعَلْنا فِي كُلِّ قَرْيَةٍ أَكابِرَ مُجْرِمِيها لِيَمْكُرُوا فِيها وَ ما يَمْكُرُونَ إِلاَّ بِأَنْفُسِهِمْ وَ ما يَشْعُرُونَ ( 123 ) وَ إِذا جاءَتْهُمْ آيَةٌ قالُوا لَنْ نُؤْمِنَ حَتَّى نُؤْتى مِثْلَ ما أُوتِيَ رُسُلُ اللَّهِ اللَّهُ أَعْلَمُ حَيْثُ يَجْعَلُ رِسالَتَهُ سَيُصِيبُ الَّذِينَ أَجْرَمُوا صَغارٌ عِنْدَ اللَّهِ وَ عَذابٌ شَدِيدٌ بِما كانُوا يَمْكُرُونَ ( 124 )\r\nآيا آن كسىكه مرده بود و ما زنده‌اش ساختيم و نورى فراراهش داشتيم تا بدان در ميان مردم راه خود را بيابد ، همانند كسى است كه به تاريكى گرفتار است و راه بيرون شدن را نمىداند ؟ اعمال كافران ، در نظرشان ، اين‌چنين آراسته گرديده است . ( 122 )\r\nو بدين‌سان در هر قريه‌اى مجرمانشان را بزرگانشان قرار داديم تا در آن‌جا مكر كنند ؛ ولى نمىدانند كه جز با خود مكر نمىورزند . ( 123 )\r\nچون آيه‌اى بر آنها نازل شد ، گفتند كه ما ايمان نمىآوريم تا آن‌گاه كه هرچه به پيامبران خدا داده شده به ما نيز داده شود . بگو : خدا داناتر است كه رسالت خود را در كجا قرار دهد . به زودى به مجرمان به كيفر مكرى كه مىورزيده‌اند از جانب خدا خوارى و عذاب شديد خواهد رسيد . ( 124 )\r\n\r\n","description":"","footnote":"","page_name":" 394 ","page_number":394},
  {"content":"\r\n\r\n\r\nواژگان\r\nالقرية : جايى كه مردم در آن‌جا گرد مىآيند ، خواه كم باشند . خواه زياد ؛ لكن بر اثر اين‌كه به‌كار رفتن آن به معناى شهر كوچك زياد بوده است اينك از باب تغليب در همين معنا به‌كار مىرود .\r\nالصّغار : به فتح صاد ، ذلّت و خوارى .\r\n\r\nاعراب\r\n « أَ وَ مَنْ » ،   « مَنْ »  به معناى الّذى مبتدا و  « كَمَنْ »  خبر آن است .  « مَثَلُهُ »  مبتدا و  « فِي الظُّلُماتِ »  خبر آن و جمله ، صلة  « كَمَنْ »  ، جملهء  « لَيْسَ بِخارِجٍ مِنْها »  حال است از ضمير  « مَثَلُهُ »  .  « أَكابِرَ »  مفعول اوّل براى  « جَعَلْنا »  .  « فِي كُلِّ قَرْيَةٍ »  متعلق به محذوف و مفعول دوم .  « مُجْرِمِيها »  مجرور به اضافهء  « أَكابِرَ »  .  « اللَّهُ أَعْلَمُ حَيْثُ يَجْعَلُ رِسالَتَهُ » ،   « أَعْلَمُ »  در اين‌جا به معناى « يعلم » است ؛ زيرا مقايسهء برترى ميان خدا و ديگران محال است .\r\n « حَيْثُ »  به‌معناى موضع رسالت ، يعنى حضرت محمّد صلّى اللّه عليه و آله . ازاين‌رو ،  « حَيْثُ »  در محلّ نصب و مفعول به است براى  « أَعْلَمُ »  و معناى جمله از اين قرار است : خدا مىداند كه محمّد صلّى اللّه عليه و آله شايستهء رسالت اوست .\r\n\r\nتفسير\r\n أَ وَ مَنْ كانَ مَيْتاً فَأَحْيَيْناهُ وَ جَعَلْنا لَهُ نُوراً يَمْشِي بِهِ فِي النَّاسِ كَمَنْ مَثَلُهُ فِي الظُّلُماتِ لَيْسَ بِخارِجٍ مِنْها .  خدا اين مثل را به منظور مقايسهء ميان مؤمن و كافر زده است ؛ بدين ترتيب كه مقايسهء اين دو كاملا همانند مقايسهء مرده و زنده ، روشنايى و تاريكى است ؛ چرا كه كافر مرده است و وقتى ايمان بياورد ، گويى از نو برانگيخته مىشود و زندگى دوباره به وى بازمىگردد . ايمان او همچون نورى است كه با آن با آگاهى كامل در\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nمسير زندگىاش حركت مىكند . اما كسى كه در كفر و شرك باقى بماند ، به‌سان كسى است كه در تاريكى حيران بماند و در گمراهى حركت كند و در سراسر زندگىاش به نيكى نرسد .\r\n\r\nمسئوليت و بلندپايه‌ترين بازپرس\r\nسؤال : آيه ، ايمان را به زندگى تشبيه كرده است و كفر را به مرگ . با اين‌كه در عصر حاضر ، كافران و ملحدان نسبت به مؤمنان و خداپرستان از ثروت و آسايش بيشترى برخوردارند ؟\r\nپاسخ : مراد از زندگى در اين آيه ، آن نيست كه انسان در نعمت و آسايش زندگى كند و در نتيجه ، خوب بخورد ، خوب بپوشد و خوب بنوشد . . . ؛ زيرا مسئلهء آسايش و رفاه به كفر و ايمان ربطى ندارد و گرنه ، تمام مؤمنان در شرق و غرب از لحاظ تمدّن و آسايش يكسان بودند و همچنين تمام كافران و ملحدان . رفاه و آسايش ، عوامل و شرايطى دارد كه به‌هيچ‌وجه به ايمان و كفر ارتباط ندارند . مقصود از زندگى در آيه ، ايمان و آگاهى دينى است كه صاحب خود را وامىدارد تا تكليفش را انجام دهد به عنوان انسانى كه در برابر رفتارش مسؤليت دارد و به‌جهت آن ، بازپرسى مىشود و در برابر نيكى پاداش مىگيرد و در برابر بدى مجازات مىشود .\r\nاگر انسان دربارهء چيزى مسؤليت نداشته باشد ، تمام آيين‌ها و قوانين ، واژه‌هايى بىمعنا خواهند بود . وقتى پذيرفتيم كه انسان مسئول است و بيهوده رها نشده است ، بايد بپذيريم كه او در برابر كسى مسئول مىباشد كه خود دربارهء عملى كه انجام مىدهد مورد سؤال واقع نمىشود اما از ديگران مىپرسد ؛ چراكه اگر اين پرسش كننده ، خودش نيز مورد سؤال قرار گيرد بايد يك پرسش‌كنندهء ديگرى وجود داشته باشد و به همين ترتيب ، اين تسلسل تا بىنهايت ادامه مىيابد .\r\nهركس به وجود پرسش‌كنندهء عالى كه مىپرسد امّا خود مورد سؤال واقع\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nنمىشود ، كفر بورزد ، مسئوليت انسان را از اساس نفى و انكار كرده است ؛ زيرا اگر سؤال‌كننده‌اى نباشد مسئوليت نيز وجود ندارد و كسى كه مسئوليت را انكار كند زندگى اجتماعى را انكار كرده است .\r\nسؤال : بله ، انسان مسئول است ؛ لكن لازم نيست سؤال‌كننده ، خدا باشد بلكه مردم نيز مىتوانند هيئتى از ميان خودشان برگزينند و انسان در برابر اين هيئت مسئول باشد ؟\r\n[ پاسخ 
  ] : ما نيز به نوبهء خود مىپرسيم : اگر اعضاى اين هيئت دچار اشتباه شدند ، چه كسى از آنها مىپرسد و آنها را مورد بازرسى قرار مىدهد ؟ اگر بگويند : وجدان از اين هيئت مىپرسد . در پاسخ خواهيم گفت : اوّلا ، وجدان امرى معنوى است و نه عينى .\r\nثانيا ، وجدان امرى مشترك است كه هركس آن را ادّعا مىكند ، و گرنه چرا يك فرد به وجدانش عمل مىكند و ديگرى نمىكند . دراين‌صورت پرسش‌كننده‌اى جز خدا وجود ندارد . بنابراين ، هركس به خدا ايمان بياورد و خود را به آيين و احكام او متعهد كند ، در عقيده و رفتار خود ، آگاهانه گام برداشته است ، در غيراين‌صورت ، همانند كسى خواهد بود كه در تاريكى حركت مىكند و راه به جايى نمىبرد .\r\n كَذلِكَ زُيِّنَ لِلْكافِرِينَ ما كانُوا يَعْمَلُونَ ؛  يعنى همان‌گونه كه اعمال مؤمنان برايشان خوب جلوه مىكند ، اعمال كافران نيز در نظرشان خوب جلوه مىكند . البتّه ، با اين تفاوت كه اوّلى انعكاسى از واقعيت است و دومى صرفا وهم و خيال .\r\n وَ كَذلِكَ جَعَلْنا فِي كُلِّ قَرْيَةٍ أَكابِرَ مُجْرِمِيها .  مراد از قريه هر جامعه‌اى است كه از انسان‌ها تشكيل شده باشد ، خواه تعداد آنها زياد باشد خواه كم . معناى آيه اين است :\r\nاى محمّد ! همان‌گونه كه در جامعهء تو سردمداران جنايتكارى وجود دارند كه توطئه مىكنند و با دين خدا دشمنى مىورزند ، در جوامع پيشين نيز چنين افرادى بودند و در آينده هم سردمدارانى خواهند آمد كه به ملّت خود حيله مىورزند و با حق و طرفدارانش دشمنى مىكنند .\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nسؤال : ظاهر آيه نشان مىدهد كه خداوند سردمداران جنايتكار را به وجود آورده است تا در مورد طرفداران حقّ ، جنايت و توطئه كنند ، با اين‌كه مىدانيم خدا از توطئه و جنايت نهى مىكند و كسى را كه مرتكب آن شود مجازات مىكند بنابراين ، آيه را چگونه توجيه مىكنيد ؟\r\nپاسخ : هدف از اين نسبت دادن به خداوند متعال ، اشاره بدين نكته است كه مشيت الهى حكم مىكند كه سنّت‌هاى اجتماعى بر پايهء تضاد ميان طرفداران حقّ و طرفداران باطل و نيز ميان صاحبان قدرت ستمگر و مردم ستم‌ديده استوار باشد و تنها راه فرار از اين تضاد و كشمكش ، از ميان بردن جنايتكاران است و اين امر بايد به دست مبلغان صلح و عدالت تحقق يابد ، هرچند باطل ، قوى و نيرومند باشد . خداوند نيز اين موضوع را در كتاب خود ثبت كرده است ، آن‌جا كه مىگويد : « . . . و اين نيرنگ‌هاى بد جز نيرنگ‌بازان را دربر نگيرد . آيا جز سنتى كه بر گذشتگان رفته است منتظر چيز ديگرى هستند ؟ در سنّت خدا هيچ تبديلى نمىيابى و در سنّت خدا هيچ تغييرى نمىيابى » . « 1 » اين تكرار تأكيد قاطعى است بر اين‌كه سرانجام ، پرهيزگاران بر جنايتكاران پيروز خواهند شد ، هرچند زمان به درازا بكشد . با اين بيان ، تفسير آيهء  لِيَمْكُرُوا فِيها وَ ما يَمْكُرُونَ إِلَّا بِأَنْفُسِهِمْ وَ ما يَشْعُرُونَ  نيز روشن مىشود .\r\n وَ إِذا جاءَتْهُمْ آيَةٌ قالُوا لَنْ نُؤْمِنَ حَتَّى نُؤْتى مِثْلَ ما أُوتِيَ رُسُلُ اللَّهِ .  مفسران دربارهء معناى اين آيه دو نظريه دارند : اوّل : بزرگان جنايتكار عرب به محمّد صلّى اللّه عليه و آله پيشنهاد كردند كه معجزاتى نظير معجزات موسى عليه السّلام همچون شكافتن دريا و معجزات عيسى عليه السّلام نظير زنده كردن مردگان را براى آنها بياورد . دوم : آنها به محمّد صلّى اللّه عليه و آله گفتند : ما هرگز ايمان نمىآوريم ، مگر آن‌كه همچون پيامبران بر ما نيز وحى نازل شود .\r\nرازى مىگويد : « اين نظريه ميان مفسّران مشهور است » . ما هم نظريهء اخير را بر اوّل ترجيح مىدهيم ؛ زيرا سياق آيه بر آن دلالت دارد ؛ چون خدا در پاسخ سران جنايتكار\r\n\r\n\r\n","description":"","footnote":"\r\n( 1 ) . فاطر ( 35 ) آيهء 43 .\r\n","page_name":" 398 ","page_number":398},
  {"content":"\r\n\r\nمىگويد :  اللَّهُ أَعْلَمُ حَيْثُ يَجْعَلُ رِسالَتَهُ .  وانگهى ، درخواست آنان مبنى بر نزول وحى بر آنان با حسد ورزيدن ايشان به پيامبر خدا صلّى اللّه عليه و آله همخوانى دارد . خدا در آيهء 54 از سورهء نساء مىفرمايد : « يا بر مردم به خاطر نعمتى كه خدا از فضل خويش به آنان ارزانى داشته حسد مىبرند ؟ » . در مجمع البيان و ديگر تفاسير آمده است : وليد بن مغيره به پيامبر صلّى اللّه عليه و آله گفت : اگر نبوت حق باشد ، من از تو سزاوارترم ؛ زيرا هم سنّم از تو بزرگ‌تر است و هم مالم از تو بيشتر .\r\nمعناى سخن خداوند :  « اللَّهُ أَعْلَمُ حَيْثُ يَجْعَلُ رِسالَتَهُ »  روشن است و آن اين‌كه خداوند براى رسالت خود ، از ميان آفريدگانش كسى را كه براى اين مقام صلاحيت داشته باشد برمىگزيند ، و محمّد صلّى اللّه عليه و آله نيز بزرگوارترين و شريف‌ترين آنان است .\r\n سَيُصِيبُ الَّذِينَ أَجْرَمُوا صَغارٌ عِنْدَ اللَّهِ ؛  زيرا آنان برترى جستند و بزرگى به خرج دادند ، ازاين‌رو ، استحقاق كيفر حقارت و ذلّت را يافتند . در برخى از روايات آمده است : متكبّران [ در روز قيامت 
  ] به صورت مورچگان محشور مىشوند و مردم آنها را لگدمال مىكنند تا كيفرى باشد بر خودخواهى و بزرگ‌طلبى آنان در دنيا .\r\n وَ عَذابٌ شَدِيدٌ بِما كانُوا يَمْكُرُونَ .  بنابراين ، حقارت ، كيفر تكبّر ، و عذاب ، كيفر حيله و نيرنگ است ؛ به بيانى ديگر خداوند با صاحبان نيت‌هاى ناپاك و هدف‌هاى فاسد برعكس نيت‌ها و هدف‌هاى آنان رفتار مىكند .\r\n\r\n","description":"","footnote":"","page_name":" 399 ","page_number":399},
  {"content":"\r\n\r\n\r\nسعهء صدر براى اسلام\r\n\r\n[ سوره الأنعام ( 6 ) : آيات 125 تا 127 
  ]\r\nفَمَنْ يُرِدِ اللَّهُ أَنْ يَهْدِيَهُ يَشْرَحْ صَدْرَهُ لِلْإِسْلامِ وَ مَنْ يُرِدْ أَنْ يُضِلَّهُ يَجْعَلْ صَدْرَهُ ضَيِّقاً حَرَجاً كَأَنَّما يَصَّعَّدُ فِي السَّماءِ كَذلِكَ يَجْعَلُ اللَّهُ الرِّجْسَ عَلَى الَّذِينَ لا يُؤْمِنُونَ ( 125 ) وَ هذا صِراطُ رَبِّكَ مُسْتَقِيماً قَدْ فَصَّلْنَا الْآياتِ لِقَوْمٍ يَذَّكَّرُونَ ( 126 ) لَهُمْ دارُ السَّلامِ عِنْدَ رَبِّهِمْ وَ هُوَ وَلِيُّهُمْ بِما كانُوا يَعْمَلُونَ ( 127 )\r\nهركس را كه خدا خواهد هدايت كند ، دلش را براى اسلام مىگشايد و هركس را كه خواهد گمراه كند ، قلبش را چنان فرو مىبندد كه گويى مىخواهد به آسمان فرارود . بدين‌سان خدا بر آنهايى كه ايمان نمىآورند پليدى مىنهد . ( 125 )\r\nاين است راه راست پروردگارت . آيات را براى مردمى كه پند مىگيرند به تفصيل بيان كرده‌ايم . ( 126 )\r\nبراى آنها در نزد پروردگارشان ، خانهء آرامش است و به پاداش كارهايى كه مىكنند ، خدا دوستشان دارد . ( 127 )\r\n\r\nواژگان\r\nالحرج : بسيار تنگ\r\nدار السلام : خانه‌اى كه از تلخىها و سختىها سالم باشد و مراد از آن در اين‌جا بهشت است .\r\n\r\n","description":"","footnote":"","page_name":" 400 ","page_number":400},
  {"content":"\r\n\r\nالولى : كسى كه ادارهء امور را در دست مىگيرد .\r\n\r\nاعراب\r\n « صَدْرَهُ »  مفعول اوّل و  « ضَيِّقاً »  مفعول دوم براى  « يَجْعَلْ »  .  « حَرَجاً »  صفت براى « ضيق » ؛ زيرا اين واژه به معناى شديد الضيق است .  « مُسْتَقِيماً »  حال از  « صِراطُ رَبِّكَ »  و عامل آن ، هاى تنبيه در  « هذا »  و يا اشاره است ؛ زيرا اين دو به معناى فعل مىباشند .\r\n « لَهُمْ دارُ السَّلامِ »  مبتدا و خبر ، و همين‌طور است  « هُوَ وَلِيُّهُمْ » .   « عِنْدَ رَبِّهِمْ »  متعلق به محذوف و حال از ضمير  « لَهُمْ »  .\r\n\r\nتفسير\r\n فَمَنْ يُرِدِ اللَّهُ أَنْ يَهْدِيَهُ يَشْرَحْ صَدْرَهُ لِلْإِسْلامِ وَ مَنْ يُرِدْ أَنْ يُضِلَّهُ يَجْعَلْ صَدْرَهُ ضَيِّقاً حَرَجاً كَأَنَّما يَصَّعَّدُ فِي السَّماءِ .  رازى مىگويد : « اصحاب ما ( منظور اهل سنت اشاعره است ) در بيان اين‌كه گمراهى و هدايت از سوى خداست به اين آيه تمسّك جسته‌اند » .\r\nامّا اصحاب ما [ - شيعه 
  ] مىگويند : اگر هدايت و گمراهى از سوى خدا باشد ، تكليف ساقط خواهد شد و بازپرسى و كيفر از ميان خواهد رفت ؛ زيرا خداوند عادل‌تر از آن است كه چيزى را خودش انجام دهد و ديگرى را مورد بازپرسى قرار دهد ، چگونه چنين كند ؟ درحالىكه مىگويد :  « وَ لا تَزِرُ وازِرَةٌ وِزْرَ أُخْرى » .  امّا آيه‌اى كه ما در مقام تفسير آن هستيم بر مدّعاى رازى و اصحابش دلالت ندارد ؛ زيرا اين آيه براى بيان منشأ هدايت و گمراهى و اين‌كه اين منشأ خداست يا ديگرى نيامده ، بلكه تنها براى بيان اين نكته آمده است كه مردم بر دو دسته‌اند :\r\nدسته اوّل : كسانى كه سينه‌هايشان براى پذيرش حق گشوده است و بدان آرام مىگيرند ؛ زيرا افرادى هستند آگاه ، به دور از اهداف و غرض‌هاى شخصى و آزاد از\r\n\r\n","description":"","footnote":"","page_name":" 401 ","page_number":401},
  {"content":"\r\n\r\nتقليدهاى كوركورانه و هوس‌ها ، و همين‌ها مصداق اين سخن خدايند : « كسانىكه به سخن گوش مىدهند و از بهترين آن پيروى مىكنند ، ايشانند كسانىكه خدا هدايتشان كرده و اينان خردمندانند » . « 1 » جملهء  « أُولُوا الْأَلْبابِ »  ( خردمندان ) نشان مىدهد كه خدا آنان را هدايت كرده ؛ زيرا آنها صاحبان خردند و خدا بنده‌اش را به سوى هدايت مىكشاند به سبب حكمتى كه در ذات خود اين بنده نهفته است .\r\nهمچنين ، اينان مقصود اين سخن خدا هستند : « و چون سخن هدايت شنيديم بدان ايمان آورديم » . « 2 » و نيز مقصود اين آيه مىباشند : « اى پروردگار ما ! شنيديم كه ندادهنده‌اى به ايمان فرامىخواند كه به پروردگارتان ايمان بياوريد و ما ايمان آورديم » . « 3 » وقتى خداى سبحان نيكى را از اين دسته مشاهده كرد ، به هدايت ايشان افزود و با توفيق و عنايت خود به آنان كمك كرد . خداى تعالى مىفرمايد : « و خدا بر هدايت آنان كه هدايت يافته‌اند خواهد افزود » . « 4 » و نيز مىگويد : « آنان كه هدايت يافته‌اند ، خدا بر هدايتشان مىافزايد و پرهيزگارىشان ارزانى مىدارد » . « 5 » آرى ، چنين است كه وقتى استاد در شاگرد خود زيركى و فعاليّت ببيند ، او را تشويق مىكند و به او توجه بيشترى نشان مىدهد .\r\nدستهء دوم : افرادى كه سينه‌هايشان براى پذيرفتن حقّ گشوده نيست ؛ بدين‌سبب كه آنان نادان و افق دل‌هايشان تنگ است و يا بدين‌دليل كه حقّ با منافع و سودها و يا با آداب و سنّت‌هايشان در تضاد است و همين‌ها مصداق آيات زير هستند : « . . .\r\nپس واى بر سخت‌دلانى كه ياد خدا در دل‌هاشان راه ندارد ! . . . » . « 6 » « از سوى پروردگارشان برايشان هيچ اندرز تازه‌اى نيامد ، جز آن‌كه آن را شنيدند و سرگرم\r\n\r\n\r\n","description":"","footnote":"\r\n( 1 ) . زمر ( 39 ) آيهء 18 .\r\n( 2 ) . جن ( 72 ) آيهء 13 .\r\n( 3 ) . آل عمران ( 3 ) آيهء 193 .\r\n( 4 ) . مريم ( 19 ) آيهء 76 .\r\n( 5 ) . محمّد ( 47 ) آيهء 17 .\r\n( 6 ) . زمر ( 39 ) آيهء 22 .\r\n","page_name":" 402 ","page_number":402},
  {"content":"\r\n\r\nبازيچه بودند » . « 1 » « و اگر خدا خيرى در آنان مىيافت شنوايشان مىساخت و اگر هم آنان را شنوا ساخته بود باز هم برمىگشتند و روىگردان مىشدند » . « 2 »\r\nبراين‌اساس ، خداوند وقتى خيرى در بنده‌اش نيابد ، از وى اعراض مىكند و او را به حال خود وامىگذارد . چنان‌كه وقتى استاد از موفقيت شاگردش نااميد مىشود ، او را ناديده مىگيرد . به تفسير آيهء 88 از سورهء نساء ، بخش « گمراهى از سوى خدا سلبى است نه ايجابى » ، ج 2 رجوع كنيد .\r\n كَأَنَّما يَصَّعَّدُ فِي السَّماءِ .  مردم در گذشته براى امر غيرممكن ، رفتن به آسمان را مثل مىزدند ؛ زيرا در آن زمان وسيله‌اى براى بالا رفتن به آسمان وجود نداشت و تشبيه در آيه با عصر نزول آن سازگار است . هدف از اين تشبيه آن است كه گروهى از مردم - گروه دوم كه بدان اشاره كرديم اگر به پيروى از حق مكلّف شوند خودشان را چنان در تنگنا و سختى مىبينند ، كه گويى به پرواز در آسمان مأموريت يافته‌اند .\r\n كَذلِكَ يَجْعَلُ اللَّهُ الرِّجْسَ عَلَى الَّذِينَ لا يُؤْمِنُونَ .  مراد از رجس در اين‌جا عذاب است ؛ زيرا همان كيفر كافران مىباشد . معناى آيه چنين است : كسانى كه از پيروى حق در دنيا در تنگى و سختى افتادند ، در روز قيامت هم گرفتار عذابى خواهند شد كه به مراتب از پيروى حق شديدتر و سخت‌تر است : « . . . و گفتند : در هواى گرم به جنگ نرويد ، بگو : گرماى آتش جهنم بيشتر است » . « 3 »\r\n وَ هذا صِراطُ رَبِّكَ مُسْتَقِيماً .  « هذا » اشاره است به اسلامى كه سينه‌هاى كسانى كه سخن را مىشنوند و بهترين آن را پيروى كنند در برابر آن گشوده مىشود و آرام مىگيرد ؛ چه ، اسلام همان راهى است كه هيچ‌گونه سختى و كژى در آن وجود ندارد .\r\n قَدْ فَصَّلْنَا الْآياتِ لِقَوْمٍ يَذَّكَّرُونَ ؛  يعنى دلايل و حجت‌هاى روشن و كافى بر درستى و راست بودن اسلام ، در قرآن و آيات آن اقامه كرديم و كسانى كه دلايل حق را\r\n\r\n\r\n","description":"","footnote":"\r\n( 1 ) . انبياء ( 20 ) آيهء 2 .\r\n( 2 ) . انفال ( 8 ) آيهء 23 .\r\n( 3 ) . توبه ( 9 ) آيهء 81 .\r\n","page_name":" 403 ","page_number":403},
  {"content":"\r\n\r\nمىشناسند و بدان عمل مىكنند از اينها سود مىبرند .\r\n لَهُمْ دارُ السَّلامِ عِنْدَ رَبِّهِمْ ؛  كسانىكه در اين خانهء خدا اقامت مىگزينند ، بدى به آنها نمىرسد و غمگين نمىشوند ؛ زيرا خدا سرپرست آنان خواهد بود .  وَ هُوَ وَلِيُّهُمْ بِما كانُوا يَعْمَلُونَ ؛  به سبب كارهاى نيك و طاعتى كه انجام مىدهند خداوند دوست و سرپرست آنها خواهد بود .\r\n\r\n","description":"","footnote":"","page_name":" 404 ","page_number":404},
  {"content":"\r\n\r\n\r\nحشر همگانى در قيامت\r\n\r\n[ سوره الأنعام ( 6 ) : آيات 128 تا 132 
  ]\r\nوَ يَوْمَ يَحْشُرُهُمْ جَمِيعاً يا مَعْشَرَ الْجِنِّ قَدِ اسْتَكْثَرْتُمْ مِنَ الْإِنْسِ وَ قالَ أَوْلِياؤُهُمْ مِنَ الْإِنْسِ رَبَّنَا اسْتَمْتَعَ بَعْضُنا بِبَعْضٍ وَ بَلَغْنا أَجَلَنَا الَّذِي أَجَّلْتَ لَنا قالَ النَّارُ مَثْواكُمْ خالِدِينَ فِيها إِلاَّ ما شاءَ اللَّهُ إِنَّ رَبَّكَ حَكِيمٌ عَلِيمٌ ( 128 ) وَ كَذلِكَ نُوَلِّي بَعْضَ الظَّالِمِينَ بَعْضاً بِما كانُوا يَكْسِبُونَ ( 129 ) يا مَعْشَرَ الْجِنِّ وَ الْإِنْسِ أَ لَمْ يَأْتِكُمْ رُسُلٌ مِنْكُمْ يَقُصُّونَ عَلَيْكُمْ آياتِي وَ يُنْذِرُونَكُمْ لِقاءَ يَوْمِكُمْ هذا قالُوا شَهِدْنا عَلى أَنْفُسِنا وَ غَرَّتْهُمُ الْحَياةُ الدُّنْيا وَ شَهِدُوا عَلى أَنْفُسِهِمْ أَنَّهُمْ كانُوا كافِرِينَ ( 130 ) ذلِكَ أَنْ لَمْ يَكُنْ رَبُّكَ مُهْلِكَ الْقُرى بِظُلْمٍ وَ أَهْلُها غافِلُونَ ( 131 ) وَ لِكُلٍّ دَرَجاتٌ مِمَّا عَمِلُوا وَ ما رَبُّكَ بِغافِلٍ عَمَّا يَعْمَلُونَ ( 132 )\r\nو روزى كه همگان را گرد آورد و گويد : اى گروه جنيان ! شما بسيارى از آدميان را پيرو خويش ساختيد . يارانشان از ميان آدميان گويند : اى پروردگار ما ! ما از يكديگر بهره‌مند مىشديم و به پايان زمانىكه براى زيستن ما قرار داده بودى رسيديم . گويد : جايگاه شما آتش است ، جاودانه در آن‌جا خواهيد بود ، مگر آنچه خدا بخواهد . هرآينه پروردگار تو حكيم و داناست . ( 128 )\r\nو بدين‌سان ستمكاران را به كيفر كارهايى كه مىكردند بر يكديگر مسلط مىسازيم . ( 129 )\r\nاى گروه جنيان و آدميان ! آيا بر شما پيامبرانى از خودتان فرستاده نشده تا آيات مرا برايتان بخوانند و شما را از ديدار چنين روزى بترسانند ؟ گويند : ما به زيان\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nخويش گواه مىدهيم . زندگى دنيا آنان را بفريفت و به زيان خود گواهى دادند كه از كافران بودند . ( 130 )\r\nو اين بدان‌سبب است كه پروردگار تو ، مردم هيچ قريه‌اى را كه بىخبر بودند از روى ستم هلاك نمىكرد . ( 131 )\r\nبراى هريك برابر اعمالى كه انجام داده‌اند درجاتى است و پروردگار تو از آنچه مىكنند غافل نيست . ( 132 )\r\n\r\nواژگان\r\nالمعشر : همانند قوم ، جمع و يا اسم جمع است و از لفظ خود مفرد ندارد .\r\nاستكثر من الشىء : گرفت زياد از آن .\r\nالمثوى : مكان .\r\n يَقُصُّونَ عَلَيْكُمْ :  بر شما مىخوانند .\r\n\r\nاعراب\r\n « يَوْمَ »  مفعول است براى فعل محذوف ؛ يعنى « اذكر يوم نحشرهم » .  « جَمِيعاً »  حال .\r\n « خالِدِينَ »  حال از ضمير مخاطب در  « مَثْواكُمْ »  .  « إِلَّا ما شاءَ اللَّهُ » ،   « ما »  در محلّ نصب به سبب اين‌كه استثنا از  « خالِدِينَ »  است . جملهء  « يَقُصُّونَ »  در محلّ رفع و صفت براى  « رُسُلٌ »  .  « ذلِكَ »  خبر مبتداى محذوف ؛ يعنى « الأمر ذلك » .  « أَنْ لَمْ يَكُنْ » ،   « أَنْ »  مخفّفه از ثقيله و اسم آن ضمير شأن محذوف است ؛ يعنى « لأنّه لم يكن » .  « لِكُلٍّ دَرَجاتٌ »  مبتدا و خبر و تقدير : « درجات كائنة لكل واحد » است .  « مِمَّا عَمِلُوا »  متعلق به محذوف و صفت براى  « دَرَجاتٌ »  .  « رَبُّكَ »  مبتدا و  « بِغافِلٍ »  خبر و باء زايد است .\r\n\r\nتفسير\r\n وَ يَوْمَ يَحْشُرُهُمْ جَمِيعاً ؛  يعنى انس و جن را گرد مىآورد و مىگوييم :  يا مَعْشَرَ الْجِنِّ قَدِ اسْتَكْثَرْتُمْ مِنَ الْإِنْسِ ؛  بسيارى از آنان را فريفتيد و گمراه ساختيد .  وَ قالَ \r\n\r\n","description":"","footnote":"","page_name":" 406 ","page_number":406},
  {"content":"\r\n\r\n أَوْلِياؤُهُمْ مِنَ الْإِنْسِ .  ضمير  « أَوْلِياؤُهُمْ »  به جنّ برمىگردد : انسان‌هايى كه جنيان را دوست داشتند و از آنها پيروى كردند به خدا مىگويند :  رَبَّنَا اسْتَمْتَعَ بَعْضُنا بِبَعْضٍ ؛  يعنى جنيان از آدميان بهره‌مند شدند و آدميان از جنّيان . رازى اين بهره‌گيرى را چنين بيان داشته است :\r\n« آدميان از جنيان پيروى مىكردند و جنيان به‌سان سركردگان آنها شدند و اين بهره‌مندى جنيان از آدميان بود . امّا بهره‌گيرى آدميان از جنيان بدين‌ترتيب بود كه جنيان آدميان را به انواع شهوترانىها ، لذّت‌جويىها راهنمايى مىكردند و دسترسى به آنها را برايشان آسان مىساختند » .\r\n وَ بَلَغْنا أَجَلَنَا الَّذِي أَجَّلْتَ لَنا .  سخن همچنان نقل قول از آدميانى است كه از جنيان اطاعت كردند . معناى آيه اين است : بهره جستن برخى از ما از برخى ديگر تا وقتى معين و مدّت مشخصى بود و اين وقت عبارت بود از : روزى كه ما از زندگى دنيا جدا شديم و اينك ما در پيشگاه تو ، به گناهان خود اعتراف مىكنيم . پس آنچه را مىخواهى دربارهء ما حكم كن .\r\n قالَ النَّارُ مَثْواكُمْ خالِدِينَ فِيها إِلَّا ما شاءَ اللَّهُ .  اين است حكمى كه حق را از باطل جدا مىكند و اين است كيفرى عادلانه .  إِنَّ رَبَّكَ حَكِيمٌ عَلِيمٌ .  قضاوت او دربارهء مردم بر پايهء حكمت و آگاهى است .\r\n وَ كَذلِكَ نُوَلِّي بَعْضَ الظَّالِمِينَ بَعْضاً بِما كانُوا يَكْسِبُونَ .  از آن‌جا كه خداوند در آيه 127 فرمود : او مؤمنان را دوست دارد و تنها او سرپرست مؤمنان است لذا در اين‌جا نيز مىگويد : برخى از جنّيان و آدميان كافر با برخى ديگر دوست مىباشند ؛ زيرا آنان در كفر و ستم با يكديگر شريكند و در روز قيامت نيز در عذاب و مجازات با يكديگر شريك خواهند بود .\r\n يا مَعْشَرَ الْجِنِّ وَ الْإِنْسِ أَ لَمْ يَأْتِكُمْ رُسُلٌ مِنْكُمْ يَقُصُّونَ عَلَيْكُمْ آياتِي وَ يُنْذِرُونَكُمْ لِقاءَ يَوْمِكُمْ هذا .  اين پرسش را خداوند در فرداى قيامت از پليدان و بدان جنّ و انس\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nمىكند . البتّه ، اين پرسش از باب توبيخ و سرزنش است و نه پرسشى واقعى ؛ زيرا خدا مىداند و آنان هم مىدانند كه خدا برايشان پيامبرانى فرستاد تا مژده و بيم دهند : « . . . و هيچ ملتى نيست مگر آن‌كه ميانشان بيم‌دهنده‌اى بوده است » . « 1 »  قالُوا شَهِدْنا عَلى أَنْفُسِنا ؛  زيرا در اين موقعيت ، مجالى براى انكار نيست . و البتّه در جايگاهى ديگر كه خدا به آنان مجال داد ، آنها شرك خود را تكذيب كردند و « گفتند : به خدا ، پروردگار ما سوگند ! كه ما مشرك نبوديم » . در اين‌باره در آيهء 23 از همين سوره سخن گفته شد .\r\n وَ غَرَّتْهُمُ الْحَياةُ الدُّنْيا .  مقصود آن است كه آنان خودشان فريب‌خوردهء دنيا شدند نه اين‌كه دنيا آنها را فريب داد ؛ زيرا دنيا چيزى از اندرزها و تحولات خود را پنهان نكرد .  وَ شَهِدُوا عَلى أَنْفُسِهِمْ أَنَّهُمْ كانُوا كافِرِينَ .  خداوند در ابتدا بيان كرده است كه آنان گفتند : ما عليه خود گواهى داديم . سپس دوباره مىگويد : آنان عليه خود گواهى دادند . هدف از اين تأكيد ، نهى و جلوگيرى كردن از كفر و معصيت است ؛ زيرا هركس بخواهد گناهى مرتكب شود اگر يقين پيدا كند مجبور به اعتراف خواهد شد ، از اين گناه خوددارى خواهد كرد و اگر خردمند باشد آن‌را مرتكب نخواهد شد .\r\n ذلِكَ أَنْ لَمْ يَكُنْ رَبُّكَ مُهْلِكَ الْقُرى بِظُلْمٍ وَ أَهْلُها غافِلُونَ .  « ذلك » اشاره است به فرستادن پيامبران . معناى آيه اين است : خدا عادل است و بر هيچ‌كس ستم نمىكند و كسى را مورد مجازات قرار نمىدهد ، مگر پس از آن‌كه پيامبرى بفرستد كه امر و نهى كند . اگر اين بنده امر و نهى را نپذيرفت ، پيامبر به وى خبر مىدهد در صورتىكه از گناه توبه و خوددارى نكند چه‌چيزى برايش اتفاق خواهد افتاد . اگر او همچنان بر گناه پافشارى كند ، خداوند او را به آنچه استحقاق دارد مجازات مىكند .\r\n وَ لِكُلٍّ دَرَجاتٌ مِمَّا عَمِلُوا .  براى گناهكاران برحسب اعمالشان از قبيل استهزاى ديگران ، غارت كردن [ ثروت‌ها و 
  ] منابع غذايى ملّت‌ها و انداختن بمب‌هاى هسته‌اى بر سر هزاران انسان ، درجاتى است و براى نيكوكاران نيز مطابق اعمالشان از سلام كردن گرفته تا\r\n\r\n\r\n","description":"","footnote":"\r\n( 1 ) . فاطر ( 35 ) آيهء 24 .\r\n","page_name":" 408 ","page_number":408},
  {"content":"\r\n\r\nشهادت در راه حق و تلاش براى منافع عمومى ، درجاتى خواهد بود .  وَ ما رَبُّكَ بِغافِلٍ عَمَّا يَعْمَلُونَ ؛  زيرا هر چيزى خواه كوچك باشد خواه بزرگ ، نيكو باشد يا زشت ، ثبت مىشود . خوب است بدين‌نكته كه قبلا بارها تكرار شده است ، اشاره شود كه ما به‌طوركلى به وجود جنّ ايمان داريم ؛ چون وحى آن‌را ثابت كرده است و عقل هم آن‌را نفى نمىكند . چنان‌كه در مورد فرشتگان نيز قضيه از همين قرار است ، امّا جزئيات آن ، همچنان مربوط به جهان غيب است .\r\n\r\n","description":"","footnote":"","page_name":" 409 ","page_number":409},
  {"content":"\r\n\r\n\r\nپروردگار بىنياز\r\n\r\n[ سوره الأنعام ( 6 ) : آيات 133 تا 135 
  ]\r\nوَ رَبُّكَ الْغَنِيُّ ذُو الرَّحْمَةِ إِنْ يَشَأْ يُذْهِبْكُمْ وَ يَسْتَخْلِفْ مِنْ بَعْدِكُمْ ما يَشاءُ كَما أَنْشَأَكُمْ مِنْ ذُرِّيَّةِ قَوْمٍ آخَرِينَ ( 133 ) إِنَّ ما تُوعَدُونَ لَآتٍ وَ ما أَنْتُمْ بِمُعْجِزِينَ ( 134 ) قُلْ يا قَوْمِ اعْمَلُوا عَلى مَكانَتِكُمْ إِنِّي عامِلٌ فَسَوْفَ تَعْلَمُونَ مَنْ تَكُونُ لَهُ عاقِبَةُ الدَّارِ إِنَّهُ لا يُفْلِحُ الظَّالِمُونَ ( 135 )\r\nپروردگار تو بىنياز و مهربان است . و همچنان‌كه شما را از نسل مردمان ديگر بيافريده است ، اگر بخواهد شما را مىبرد و پس از شما هرچه را كه بخواهد جانشينتان مىكند . ( 133 )\r\nهرچه به شما وعده داده‌اند خواهد آمد و شما را راه گريزى نيست . ( 134 )\r\nبگو : اى قوم من ! هرچه از دستتان برمىآيد بكنيد كه من نيز مىكنم ؛ به زودى خواهيد دانست كه پايان اين زندگى به سود كه خواهد بود ، هرآينه ستمكاران رستگار نمىشوند . ( 135 )\r\n\r\nواژگان\r\nيذهبكم : هلاك مىسازد شما را .\r\nالإنشاء : آغاز كردن . « أنشأ اللّه الخلق ؛ آغاز كرد آفرينش را » .\r\nمكانة الإنسان : حالتى كه وى در آن بسر مىبرد .\r\n\r\n","description":"","footnote":"","page_name":" 410 ","page_number":410},
  {"content":"\r\n\r\n\r\nاعراب\r\n « كَما أَنْشَأَكُمْ » .  كاف به معناى « مثل » و صفت براى مفعول مطلق محذوف يعنى :\r\n« يستخلفكم استخلافا مثل أنشأكم » .  « إِنَّ ما تُوعَدُونَ » .   « ما »  اسم  « إِنَّ »  و  « لَآتٍ »  خبر آن .\r\n\r\nتفسير\r\n وَ رَبُّكَ الْغَنِيُّ ذُو الرَّحْمَةِ .  پس از آن‌كه خداوند بيان كرد ، از مردم برحسب كارهايشان بازپرسى مىكند و « براى هريك برابر اعمالى كه انجام داده‌اند درجاتى است » ، اينك اشاره مىكند كه او از جهانيان بىنياز مىباشد و فرمانبردارى كسى كه از او فرمان مىبرد براى او سودى و نافرمانى كسى كه از فرمانش سرباز مىزند برايش زيانى نخواهد داشت ، بلكه تمام جهان نياز به رحمت او دارد ؛ زيرا او سبب نخست براى وجود اين جهان است .  إِنْ يَشَأْ يُذْهِبْكُمْ ؛  اگر بخواهد شما را مىبرد چرا كه او بىنياز از شماست .  وَ يَسْتَخْلِفْ مِنْ بَعْدِكُمْ ما يَشاءُ  و كسانى را جايگزينتان خواهد كرد كه بيشتر از شما از او فرمان مىبرند ؛ لكن او به‌سبب بخشش و بزرگوارىاى كه دارد به شما مهلت داده است .  كَما أَنْشَأَكُمْ مِنْ ذُرِّيَّةِ قَوْمٍ آخَرِينَ ؛  همان‌گونه كه به آسانى شما را از نسل گذشته آفريده بر او آسان خواهد بود كه نسل جديدى ، از شما و يا از ديگران بيافريند . هدف از اين آيه آن است كه خداوند كافران و كينه‌توزان را به هلاكت و نابودى تهديد مىكند ، همان‌گونه كه قوم نوح ، عاد و ثمود را نابود كرد .\r\n إِنَّ ما تُوعَدُونَ لَآتٍ وَ ما أَنْتُمْ بِمُعْجِزِينَ .  خداوند پس از آن‌كه كافران را از عذاب دنيا بيم مىدهد ، آنها را از قيامت و عذاب آن نيز مىترساند ؛ قيامتى كه هيچ ترديدى در آن نيست و هيچ‌كس نمىتواند از آن فرار كند جز به سوى خداوند يگانه .\r\n قُلْ يا قَوْمِ اعْمَلُوا عَلى مَكانَتِكُمْ إِنِّي عامِلٌ فَسَوْفَ تَعْلَمُونَ مَنْ تَكُونُ لَهُ عاقِبَةُ الدَّارِ إِنَّهُ لا يُفْلِحُ الظَّالِمُونَ .  پس از آن‌كه پيامبر صلّى اللّه عليه و آله اعراب جاهلى را به اسلام فراخواند و\r\n\r\n","description":"","footnote":"","page_name":" 411 ","page_number":411},
  {"content":"\r\n\r\nكسانى از ميان آنان دعوت او را پذيرفتند و افرادى هم دشمنى ورزيدند [ و آن را نپذيرفتند 
  ] خدا به او دستور داد كه به اين دشمنان بگويد : شما بر همان وضعيتى كه داريد عمل كنيد و من هم بر وفق هدايت پروردگارم عمل مىكنم ؛ پس از مدّتى متوجّه خواهيد شد كه پايان نيكو از آن چه‌كسى خواهد بود ؛ چنان‌كه به كسى كه اندرز را نمىپذيرد مىگويى : روشت را ادامه بده و به زودى به سرنوشت خود پى خواهى برد .\r\n إِنَّهُ لا يُفْلِحُ الظَّالِمُونَ .  به سبب كفرى كه بر خود و ستمى كه بر ديگران روا مىدارند رستگار نخواهند شد و اگر شخص ستمكار رستگار شود ، بايد وضعيت عادل بدتر از او و واژه‌هاى ارزش‌ها مترادف واژه‌هاى نفاق و ريا باشد .\r\n\r\n","description":"","footnote":"","page_name":" 412 ","page_number":412},
  {"content":"\r\n\r\n\r\nتقسيم نعمت‌ها ميان خدا و شريكان\r\n\r\n[ سوره الأنعام ( 6 ) : آيات 136 تا 140 
  ]\r\nوَ جَعَلُوا لِلَّهِ مِمَّا ذَرَأَ مِنَ الْحَرْثِ وَ الْأَنْعامِ نَصِيباً فَقالُوا هذا لِلَّهِ بِزَعْمِهِمْ وَ هذا لِشُرَكائِنا فَما كانَ لِشُرَكائِهِمْ فَلا يَصِلُ إِلَى اللَّهِ وَ ما كانَ لِلَّهِ فَهُوَ يَصِلُ إِلى شُرَكائِهِمْ ساءَ ما يَحْكُمُونَ ( 136 ) وَ كَذلِكَ زَيَّنَ لِكَثِيرٍ مِنَ الْمُشْرِكِينَ قَتْلَ أَوْلادِهِمْ شُرَكاؤُهُمْ لِيُرْدُوهُمْ وَ لِيَلْبِسُوا عَلَيْهِمْ دِينَهُمْ وَ لَوْ شاءَ اللَّهُ ما فَعَلُوهُ فَذَرْهُمْ وَ ما يَفْتَرُونَ ( 137 ) وَ قالُوا هذِهِ أَنْعامٌ وَ حَرْثٌ حِجْرٌ لا يَطْعَمُها إِلاَّ مَنْ نَشاءُ بِزَعْمِهِمْ وَ أَنْعامٌ حُرِّمَتْ ظُهُورُها وَ أَنْعامٌ لا يَذْكُرُونَ اسْمَ اللَّهِ عَلَيْهَا افْتِراءً عَلَيْهِ سَيَجْزِيهِمْ بِما كانُوا يَفْتَرُونَ ( 138 ) وَ قالُوا ما فِي بُطُونِ هذِهِ الْأَنْعامِ خالِصَةٌ لِذُكُورِنا وَ مُحَرَّمٌ عَلى أَزْواجِنا وَ إِنْ يَكُنْ مَيْتَةً فَهُمْ فِيهِ شُرَكاءُ سَيَجْزِيهِمْ وَصْفَهُمْ إِنَّهُ حَكِيمٌ عَلِيمٌ ( 139 ) قَدْ خَسِرَ الَّذِينَ قَتَلُوا أَوْلادَهُمْ سَفَهاً بِغَيْرِ عِلْمٍ وَ حَرَّمُوا ما رَزَقَهُمُ اللَّهُ افْتِراءً عَلَى اللَّهِ قَدْ ضَلُّوا وَ ما كانُوا مُهْتَدِينَ ( 140 )\r\nبراى خدا از كشته‌ها و چهارپايانى كه آفريده است نصيبى معين كردند و به خيال خود گفتند كه اين از آن خداست و اين از آن بتان ماست . پس آنچه از آن بتانشان بود به خدا نمىرسيد ، و آنچه از آن خدا بود به بتانشان مىرسيد . به‌گونه‌اى بد داورى مىكردند . ( 136 )\r\nهمچنين ، كاهنان ، كشتن فرزند را در نظر بسيارى از مشركان بياراستند تا هلاكشان كنند و دربارهء دينشان به شك و اشتباهشان افكنند . اگر خدا مىخواست چنين نمىكردند . پس با دروغى كه\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nمىبافند رهايشان ساز . ( 137 )\r\nاز روى پندار گفتند : اينها ، چهارپايان و كشتزاران ، ممنوع است . هيچ‌كس جز آن‌كه ما بخواهيم ، نبايد از آنها بخورد . و اينها چهارپايانى است كه سوار شدنشان حرام است و اينها چهارپايانى است كه نام خدا را بر آنها ياد نكنند . به خدا افترا مىبندند و به‌زودى به كيفر افترايى كه مىبسته‌اند جزايشان را خواهد داد . ( 138 )\r\nو گفتند :\r\nآنچه در شكم اين چهارپايان است براى مردان ما حلال و براى زنانمان حرام است و اگر مردار باشد زن و مرد در آن شريكند . خدا به سبب اين گفتار مجازاتشان خواهد كرد . هرآينه او حكيم و داناست . ( 139 )\r\nزيان كردند كسانى كه به سفاهت ، بىهيچ حجتى فرزندان خود را كشتند و به خدا دروغ بستند و آنچه را به ايشان روزى داده بود حرام كردند . اينان گمراه شده‌اند و راه هدايت را نيافته‌اند . ( 140 )\r\n\r\nواژگان\r\nذرأ : به‌گونهء ابتكارى و بدون سابقه آفريد .\r\nيلبسوا : درهم مىآميزند .\r\nحجر : ممنوع .\r\n\r\nاعراب\r\n « ساءَ ما يَحْكُمُونَ » ،   « ساءَ »  فعل ماضى ،  « ما »  مصدريه و مصدر مؤوّل فاعل ، يعنى :\r\n« قبح حكمهم ؛ قضاوتشان زشت است » .  « حِجْرٌ »  صفت براى  « أَنْعامٌ وَ حَرْثٌ »  و در آن مفرد و جمع و مذكّر و مؤنث برابر است .  « افْتِراءً »  مفعول لأجله براى  « يَذْكُرُونَ »  .  « ما فِي بُطُونِ » ،   « ما »  در محلّ رفع ، مبتدا و  « خالِصَةٌ »  خبر آن . لفظ خالصة به سبب معناى  « أَنْعامٌ »  مؤنّث و لفظ  « مُحَرَّمٌ »  به سبب اين‌كه بر لفظ  « ما »  حمل شده ، مذكر آمده است .\r\nاسم  « يَكُنْ »  ضميرى مستتر است كه به  « ما فِي بُطُونِ »  برمىگردد .  « افْتِراءً »  مفعول لأجله براى « حرموا » .\r\n\r\n","description":"","footnote":"","page_name":" 414 ","page_number":414},
  {"content":"\r\n\r\n\r\nتفسير\r\n وَ جَعَلُوا لِلَّهِ مِمَّا ذَرَأَ مِنَ الْحَرْثِ وَ الْأَنْعامِ نَصِيباً فَقالُوا هذا لِلَّهِ بِزَعْمِهِمْ وَ هذا لِشُرَكائِنا فَما كانَ لِشُرَكائِهِمْ فَلا يَصِلُ إِلَى اللَّهِ وَ ما كانَ لِلَّهِ فَهُوَ يَصِلُ إِلى شُرَكائِهِمْ ساءَ ما يَحْكُمُونَ .  واو  « جَعَلُوا »  به مشركان عرب برمىگردد . ذرأ : آفريد . حرث : كشت .\r\nالانعام : چهارپايان . النصيب : سهم . شركاء : بتان .\r\nخلاصهء تفسير : پس از آن‌كه خداوند عقيدهء مشركان را از راه منطق عقل و فطرت در آيات پيشين باطل كرد ، در اين آيات برخى از چيزهايى را كه مشركان عرب دربارهء اموال و اولاد خود اعمال مىكردند بيان مىكند . آيه‌اى كه درصدد تفسير آن هستيم عقيده و آداب و رسوم آنها را دربارهء ثروت مالى ايشان ، كه عبارت بود از : زراعت و چهارپايان ، بيان مىكند . آنان ، چنان‌كه در تفاسير آمده است ، مقدارى از زراعت و چهارپايان خود را براى خدا در نظر مىگرفتند و آن را براى كودكان و مسكينان خرج مىكردند و مقدارى از ثروت خود را براى بت‌ها در نظر مىگرفتند و آن را به خادمان و نگهبانان اين بت‌ها مىبخشيدند . آنها در افزايش سهم بت‌ها سخت مىكوشيدند ، تا محصول سهم بت‌ها بيش از محصول سهم خدا به دست آيد ؛ زيرا [ به اعتقادشان 
  ] خدا ثروتمند است و بت‌ها نيازمند مىباشند . و هرگاه چيزى از سهم خدا با سهم بت‌ها مخلوط مىشد ، آن را براى بت‌ها كنار مىگذاشتند و هرگاه چيزى از سهم بت‌ها با سهم خدا مخلوط مىشد آن را به بت‌ها برمىگردانيدند . همچنين اگر دچار قحطى مىشدند از سهم خدا مىخوردند و سهم بت‌ها را كنار مىگذاشتند . اين تصوير ، روشن‌ترين تفسير براى آيهء كريمهء فوق است .  « ساءَ ما يَحْكُمُونَ » ؛  يعنى چه بد قضاوت مىكردند كه بت‌هايشان را بر خدا ترجيح مىدادند .\r\n وَ كَذلِكَ زَيَّنَ لِكَثِيرٍ مِنَ الْمُشْرِكِينَ قَتْلَ أَوْلادِهِمْ شُرَكاؤُهُمْ .  پيش‌تر گفته شد كه مراد از شركاء در آيهء پيشين ، بت‌هاست ، امّا در اين آيه مراد از آن بالطبع كاهنان و\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nخادمان بت‌هاست ؛ زيرا بت‌ها نه مىتوانند درك كنند و نه مىتوانند سخن بگويند ، پس چگونه توان زينت دادن و فريب دادن را داشته باشند ؟ معناى آيه اين است :\r\nمشركان همان‌گونه كه در اموال خود سهمى براى خدا قرار داده بودند و سهمى براى بت‌ها ، همچنين ، خادمان و كاهنان و ديگر دست‌اندركاران ، كشتن فرزندانشان را در نظر آنان آرايش مىدادند .\r\nسؤال : نوع برخورد مشركان با اموال و اولاد خود ، به ترتيبى كه بيان شد ، با الهام از عرف جاهليت بوده و روشن است كه عرف را مردم براى مردم وضع مىكنند . به عنوان نمونه : فردى از ميان آنها پسرش را به سبب ترس از فقر و تهىدستى مىكشت و يا دخترش را به دليل بيم داشتن از ننگ ، زنده‌به‌گور مىكرد ؛ چنان‌كه اين كار به قيس بن عاصم نسبت داده شده است و افرادى كه در سفاهت و نادانى همانند او بودند نيز از وى تقليد مىكردند ، بنابراين ، خود مردم چنين مىكردند ؛ پس به چه دليل كشتن فرزندان مشركان به بت‌ها و نگهبانان آنها نسبت داده شده است ؟\r\nپاسخ : بله ، نحوهء رفتار مشركان الهام گرفته از آداب و رسوم آن زمان بود ؛ لكن خادمان بت‌ها و سردمداران ، اين آداب و رسوم را آرايش مىدادند و تحسين مىكردند و همان‌ها بودند كه به نام بت‌ها سخن مىگفتند . ازاين‌رو ، نسبت دادن اين آداب و رسوم به آنها درست خواهد بود .\r\n لِيُرْدُوهُمْ وَ لِيَلْبِسُوا عَلَيْهِمْ دِينَهُمْ .  ضمير واو به كاهنان و همفكران آنها بر مىگردد و ضمير « هم » به مشركان . واژهء ردّ « 1 » در اين‌جا به معناى هلاكت ، « لبس » به معناى درهم آميختن و « لام » به معناى عاقبت است و معناى آيه اين است : كاهنان اعمال مشركان را در نظرشان آراستند و نتيجهء اين آرايش آن بود كه مشركان به هلاكت برسند و از حق و دين استوار منحرف گردند .  وَ لَوْ شاءَ اللَّهُ ما فَعَلُوهُ ؛  يعنى اگر خدا\r\n\r\n\r\n","description":"","footnote":"\r\n( 1 ) . شايستهء يادآورى است كه فعل « يردوهم » در آيه از ريشهء « ردى » به معناى هلاكت مشتق است نه از واژهء « ردّ » تا ، چنان‌كه مؤلف محترم اشاره مىكند ، « ردّ » به معناى « هلاكت » باشد ( مترجم ) .\r\n","page_name":" 416 ","page_number":416},
  {"content":"\r\n\r\nمىخواست از روى جبر و قهر آنان را از اين كار بازدارد ، آنها چنين برخورد زشتى با اموال و اولاد خود نمىكردند ؛ لكن پس از آن‌كه دو راه را به ايشان نشان داد ، آنها را به حال خود رها كرد .  فَذَرْهُمْ وَ ما يَفْتَرُونَ ؛  يعنى آنها را با افترايشان از قبيل نسبت دادن چيزهايى كه خودشان حلال و يا حرام مىدانند به خدا رها كن . اين‌كه خدا به رها كردن آنها با افتراهايشان امر مىكند ، براى تهديد مشركان و اخطار به آنهاست و امر حقيقى نمىباشد ؛ نظير امر در اين سخن خدا :  « اعْمَلُوا ما شِئْتُمْ إِنَّهُ بِما تَعْمَلُونَ بَصِيرٌ » .  « 1 »\r\nآن‌گاه خداوند در آيهء زير بيان مىكند كه مشركان ، زراعت و چهارپايان خود را به سه قسمت تقسيم مىكردند :\r\n1 .\r\n وَ قالُوا هذِهِ أَنْعامٌ وَ حَرْثٌ حِجْرٌ لا يَطْعَمُها إِلَّا مَنْ نَشاءُ بِزَعْمِهِمْ .  « الحجر » به معناى حرام است ؛ يعنى مشركان بخشى از زراعت و ميوه‌ها و چهارپايان خود را جدا مىساختند و تصرّف در آن را جز بر كسانى كه [ بدين منظور 
  ] برمىگزيدند ، حرام مىكردند . خداى سبحان ، افرادى را كه آنها براى اين قسمت برمىگزيدند بيان نكرده است ؛ لكن برخى از مفسران گفته‌اند : اين افراد ، كاهنان و خادمان بت‌ها بودند . ديگران گفته‌اند : آنان مردان بودند ، نه زنان .\r\n2 .  وَ أَنْعامٌ حُرِّمَتْ ظُهُورُها .  لذا نه بر آنها سوار مىشدند و نه چيزى بر آنها بار مىكردند . در اين‌باره در آيهء 103 از سورهء مائده سخن گفته شد .\r\n3 .  وَ أَنْعامٌ لا يَذْكُرُونَ اسْمَ اللَّهِ عَلَيْهَا ؛  چهارپايانى كه در هنگام ذبح آنها ، نام خدا را نمىبردند ، بلكه نام خدايان خود را مىبردند . جزئيات اين موضوع در تفسير آيهء 121 از همين سوره بيان گرديد .\r\n افْتِراءً عَلَيْهِ سَيَجْزِيهِمْ بِما كانُوا يَفْتَرُونَ ؛  آنان به دروغ اين تقسيم‌بندى را به خدا نسبت مىدادند و خداوند هم آنها را مجازات خواهد كرد .\r\n وَ قالُوا ما فِي بُطُونِ هذِهِ الْأَنْعامِ خالِصَةٌ لِذُكُورِنا وَ مُحَرَّمٌ عَلى أَزْواجِنا وَ إِنْ يَكُنْ مَيْتَةً \r\n\r\n\r\n","description":"","footnote":"\r\n( 1 ) . فصلت ( 41 ) آيهء 40 .\r\n","page_name":" 417 ","page_number":417},
  {"content":"\r\n\r\n فَهُمْ فِيهِ شُرَكاءُ سَيَجْزِيهِمْ وَصْفَهُمْ إِنَّهُ حَكِيمٌ عَلِيمٌ .  رازى مىگويد : « اين چهارمين نوع از انواع قضاوت‌هاى فاسد آنها به‌شمار مىرود ( سه نوع آن در آيهء سابق بيان شد ) آنان دربارهء بچه‌هايى كه در شكم بحيره‌ها و سائبه‌ها بود « 1 » مىگفتند : آنچه از اين شترها زنده به دنيا بيايند تنها از آن مردان باشند و زنان نبايد از آنها بخورند و آنچه مرده به دنيا آيد ، مردان و زنان در آن شريكند .  سَيَجْزِيهِمْ وَصْفَهُمْ .  مراد از اين جمله وعدهء عذاب است .  إِنَّهُ حَكِيمٌ عَلِيمٌ .  تا كيفر واقعا به اندازهء حكمت و بر حسب استحقاق باشد .\r\n قَدْ خَسِرَ الَّذِينَ قَتَلُوا أَوْلادَهُمْ سَفَهاً بِغَيْرِ عِلْمٍ .  كدامين عمل ، سفيهانه‌تر از آن است كه پدر ، پسرش را با كارد خودش ذبح كند و يا او را زنده زير خاك پنهان سازد . جملهء  « بِغَيْرِ عِلْمٍ »  تأكيد بر سفاهت است . زيان كسانى كه فرزندان خود را مىكشند ، در دنيا ، عبارت است از : كشته شدن فرزندانشان و تباه شدن زندگى اجتماعى آنها . امّا زيان آنها در آخرت به مراتب دردناك‌تر و تلخ‌تر است .  وَ حَرَّمُوا ما رَزَقَهُمُ اللَّهُ .  روزى خدا را كه عبارت بود از : زراعت و چهارپايان حرام كردند ؛ زيرا تصور مىكردند آنها حرامند .\r\n افْتِراءً عَلَى اللَّهِ ؛  زيرا اين تحريم از سوى آنان بود و نه از سوى خدا .  قَدْ ضَلُّوا وَ ما كانُوا مُهْتَدِينَ ؛  يعنى به هيچ‌گونه خير و ارشاد راه نيافتند .\r\nرازى مىگويد : « خدا هفت چيز را ياد كرده كه هركدام از آنها سبب تام براى نكوهش است و آنها عبارتند از : زيانكارى ، كم‌خردى ، نادانى ، حرام كردن حلال خدا ، دروغ بستن به خدا ، گمراهى و عدم هدايت » . آن‌گاه رازى مىگويد : ثابت شد كه خدا كسانى را كه فرزندان خود را مىكشند و حلال خدا را حرام مىسازند با اين صفات هفتگانه ، كه موجب بدترين نوع نكوهش مىباشند ، نكوهش كرده است و اين نهايت درجهء مبالغه در مذمّت است » .\r\nما از رازى مىپرسيم : اگر خدا آنها را به سبب گمراهى با بزرگ‌ترين نوع نكوهش و نهايت درجهء آن مذمّت كرده است ، چگونه شما ادّعا مىكنيد كه خدا گمراهى را در\r\n\r\n\r\n","description":"","footnote":"\r\n( 1 ) . معانى اين واژه‌ها در گذشته بيان شد .\r\n","page_name":" 418 ","page_number":418},
  {"content":"\r\n\r\nميان آنان آفريده است ؟ كدام منطق اجازه مىدهد كه فردى بىگناه براى عملى مجازات شود كه شخص نكوهش‌گر و مجازات‌كننده ، آن عمل را انجام داده است ؟\r\nرازى اين سخن را چندين‌بار در تفسير كبير خود تكرار كرده است ؛ ازجمله در هنگام تفسير آيهء 125 از همين سوره ، كه به‌زودى آن را متذكر خواهيم شد .\r\n\r\n","description":"","footnote":"","page_name":" 419 ","page_number":419},
  {"content":"\r\n\r\n\r\nخوردن ميوه‌ها\r\n\r\n[ سوره الأنعام ( 6 ) : آيات 141 تا 144 
  ]\r\nوَ هُوَ الَّذِي أَنْشَأَ جَنَّاتٍ مَعْرُوشاتٍ وَ غَيْرَ مَعْرُوشاتٍ وَ النَّخْلَ وَ الزَّرْعَ مُخْتَلِفاً أُكُلُهُ وَ الزَّيْتُونَ وَ الرُّمَّانَ مُتَشابِهاً وَ غَيْرَ مُتَشابِهٍ كُلُوا مِنْ ثَمَرِهِ إِذا أَثْمَرَ وَ آتُوا حَقَّهُ يَوْمَ حَصادِهِ وَ لا تُسْرِفُوا إِنَّهُ لا يُحِبُّ الْمُسْرِفِينَ ( 141 ) وَ مِنَ الْأَنْعامِ حَمُولَةً وَ فَرْشاً كُلُوا مِمَّا رَزَقَكُمُ اللَّهُ وَ لا تَتَّبِعُوا خُطُواتِ الشَّيْطانِ إِنَّهُ لَكُمْ عَدُوٌّ مُبِينٌ ( 142 ) ثَمانِيَةَ أَزْواجٍ مِنَ الضَّأْنِ اثْنَيْنِ وَ مِنَ الْمَعْزِ اثْنَيْنِ قُلْ آلذَّكَرَيْنِ حَرَّمَ أَمِ الْأُنْثَيَيْنِ أَمَّا اشْتَمَلَتْ عَلَيْهِ أَرْحامُ الْأُنْثَيَيْنِ نَبِّئُونِي بِعِلْمٍ إِنْ كُنْتُمْ صادِقِينَ ( 143 ) وَ مِنَ الْإِبِلِ اثْنَيْنِ وَ مِنَ الْبَقَرِ اثْنَيْنِ قُلْ آلذَّكَرَيْنِ حَرَّمَ أَمِ الْأُنْثَيَيْنِ أَمَّا اشْتَمَلَتْ عَلَيْهِ أَرْحامُ الْأُنْثَيَيْنِ أَمْ كُنْتُمْ شُهَداءَ إِذْ وَصَّاكُمُ اللَّهُ بِهذا فَمَنْ أَظْلَمُ مِمَّنِ افْتَرى عَلَى اللَّهِ كَذِباً لِيُضِلَّ النَّاسَ بِغَيْرِ عِلْمٍ إِنَّ اللَّهَ لا يَهْدِي الْقَوْمَ الظَّالِمِينَ ( 144 )\r\nو اوست كه باغ‌هايى آفريد نيازمند به داربست و بىنياز از داربست ، و درخت خرما و كشتزار ، با طعم‌هاى گوناگون ، و زيتون و انار ، همانند ، درعين‌حال ناهمانند . چون ثمره آوردند از آنها بخوريد و در روز درو ، حق آن را نيز بپردازيد و اسراف مكنيد كه خدا اسرافكاران را دوست ندارد . ( 141 )\r\nبعضى از چهارپايان بار مىبرند ( بعضى ) درخور بار برداشتن نيستند . از هرچه خدا به شما روزى داده است بخوريد و از شيطان پيروى مكنيد كه او دشمن آشكار شماست . ( 142 )\r\nهشت لنگه ، از گوسفند ، نر و ماده و از بز ، نر و ماده . بگو : آيا\r\n\r\n","description":"","footnote":"","page_name":" 420 ","page_number":420},
  {"content":"\r\n\r\nآن دو نر را حرام كرده است يا آن دو ماده را يا آنچه را در شكم مادگان است ؟ اگر راست مىگوييد از روى علم به من خبر دهيد . ( 143 )\r\nو از شتر نر و ماده و از گاو نر و ماده بگو : آيا آن دو نر را حرام كرده است يا آن دو ماده را يا آنچه را در شكم مادگان است ؟ آيا آن هنگام كه خدا چنين فرمان مىداد شما آن‌جا بوديد ؟ پس چه‌كسى ستمكارتر از آن كسى است كه به خدا دروغ مىبندد تا از روى بىخبرى مردم را گمراه كند ؟ هرآينه خدا ستمكاران را هدايت نمىكند . ( 144 )\r\n\r\nواژگان\r\nالجنّات : باغ‌ها و تاكستان‌ها .\r\nالمعروشات : درخت ميوه‌اى كه شاخه‌هايش روى پايه‌هاى بالا نگه داشته مىشود ؛ نظير انگور .\r\n غَيْرَ مَعْرُوشاتٍ :  درخت ميوه‌اى كه به طور طبيعى رها مىشود ؛ همانند درخت خرما .\r\nالاكل : به ضم همزه و كاف ، خوردنى .\r\nمتشابه : از لحاظ منظره و امثال آن با يكديگر شباهت دارند .\r\n غَيْرَ مُتَشابِهٍ :  در مزه و جز آن با يكديگر تفاوت دارند .\r\nالحمولة : حيوانى كه بار بر پشت آن حمل مىكنند .\r\nالفرش : حيوانى كه در خور ذبح است ؛ از قبيل گوسفند ، بز و بچّه‌هاى شتر و گاو و يا حيوانى كه از پشم ، مو و كرك آن فرش مىبافند .\r\n\r\nاعراب\r\n « مَعْرُوشاتٍ »  صفت براى  « جَنَّاتٍ »  . و  « النَّخْلَ وَ الزَّرْعَ »  به حذف مضاف ، يعنى ميوهء نخل و دانه زراعت .  « مُخْتَلِفاً »  حال از اين دو .  « أُكُلُهُ »  فاعل براى  « مُخْتَلِفاً »  .  « الزَّيْتُونَ وَ الرُّمَّانَ »  عطف بر  « جَنَّاتٍ »  و تقدير : « انشأ الزيتون و الرّمان » است .  « مُتَشابِهاً »  حال ،\r\n\r\n","description":"","footnote":"","page_name":" 421 ","page_number":421},
  {"content":"\r\n\r\n « وَ مِنَ الْأَنْعامِ حَمُولَةً » ؛  يعنى « أنشأ من الانعام حمولة » .  « ثَمانِيَةَ أَزْواجٍ »  بدل از  « حَمُولَةً وَ فَرْشاً » .   « اثْنَيْنِ »  بدل بعضى از  « ثَمانِيَةَ »  . « و  آلذَّكَرَيْنِ »  مفعول  « حَرَّمَ »  .  « أَمْ كُنْتُمْ شُهَداءَ » ،   « أَمِ »  به معناى « بل » .\r\n\r\nتفسير\r\nخداوند پس از آن‌كه در آيات پيشين بيان كرد كه مشركان با دروغ بستن بر خدا حلال او نظير چهارپايان و زراعت را حرام كردند ، در اين آيات بيان مىكند كه او اين زراعت و چهارپايان را آفريد تا انسان از آنها بهره گيرد . ازاين‌رو ، فرمود :\r\n وَ هُوَ الَّذِي أَنْشَأَ جَنَّاتٍ مَعْرُوشاتٍ .  معروشات : شاخه‌هاى آن بر پايه‌هايى بالا نگه داشته شده‌اند .\r\n وَ غَيْرَ مَعْرُوشاتٍ ؛  به حال طبيعى خود رها شده‌اند .  وَ النَّخْلَ وَ الزَّرْعَ  عطف است بر « جنّات » ، از باب عطف خاص بر عام .  مُخْتَلِفاً أُكُلُهُ .  حبوبات انواعى دارند و هر نوعى مزه‌اى دارد . همچنين ميوه‌ها از لحاظ مزه و بو ، انواعى دارند . سبزيجات نيز همين‌طورند .  وَ الزَّيْتُونَ وَ الرُّمَّانَ  اين دو نيز عطف بر  « جَنَّاتٍ »  هستند .  مُتَشابِهاً وَ غَيْرَ مُتَشابِهٍ ؛  زيرا ميوهء انار برخى با برخى ديگر شباهت دارند ، لكن بعضى از آنها ترشند و بعضى شيرين و همچنين ليمو . ميوهء زيتون نيز برخى عالى هستند و برخى كيفيت خوبى ندارند .  كُلُوا مِنْ ثَمَرِهِ إِذا أَثْمَرَ ؛  زيرا اين براى شما آفريده شده است .\r\n وَ آتُوا حَقَّهُ يَوْمَ حَصادِهِ  گفته شده : مراد از حق در اين‌جا زكات است . و نيز گفته شده :\r\nمراد صدقهء مستحب است . اين هر دو نظر ، خلاف ظاهر آيه مىباشد . آنچه به ذهن متبادر مىشود آن است كه ميوه را بايد جمع كرد و در معرض نابودى و تلف شدن قرار نداد .  وَ لا تُسْرِفُوا إِنَّهُ لا يُحِبُّ الْمُسْرِفِينَ .  اسراف به معناى تجاوز از حدّ است و خدا از آن نهى كرده ، خواه اين اسراف در هزينه كردن براى خود باشد و خواه در بخشش به ديگران .\r\n وَ مِنَ الْأَنْعامِ حَمُولَةً وَ فَرْشاً ؛  يعنى خدا از ميان چهارپايان حيواناتى را آفريد كه\r\n\r\n","description":"","footnote":"","page_name":" 422 ","page_number":422},
  {"content":"\r\n\r\nشما و بارهايتان را بر پشت خود حمل مىكنند همانند شتر و گاو و همچنين حيواناتى را آفريد كه شما آنها را ذبح مىكنيد و از گوشت ، پشم ، مو و كرك آن بهره مىگيريد .\r\n كُلُوا مِمَّا رَزَقَكُمُ اللَّهُ ؛  از آنچه خدا روزىتان كرد بخوريد همانند اين چهارپايان و چيزهاى ديگر خدا را براى نعمت‌هايش سپاس گوييد .  وَ لا تَتَّبِعُوا خُطُواتِ الشَّيْطانِ ؛  با حلال ساختن حرام خدا و تحريم حلال او و نيز با اسراف و زياده‌روى ، از شيطان پيروى نكنيد .  إِنَّهُ لَكُمْ عَدُوٌّ مُبِينٌ ؛  زيرا شيطان شما را به گناه و فحشا دستور مىدهد و نيز به اين‌كه بر خدا چيزى را بگوييد كه نمىدانيد .\r\n ثَمانِيَةَ أَزْواجٍ .  واژهء « زوج » بر چيزىكه جفت داشته باشد اطلاق مىشود ؛ نظير هريك از زن و شوهر و هركدام از دو لنگهء كفش و به هر دوى آنها باهم ، زوجان گفته مىشود .  مِنَ الضَّأْنِ اثْنَيْنِ ؛  نر و ماده . واژهء « ضأن » به گوسفند اختصاص دارد ؛ چنان كه اهل لغت گفته‌اند ، و بز را دربر نمىگيرد ؛ به دليل اين‌كه [ در آيه 
  ] « معز » بر « ضأن » عطف شده است .  وَ مِنَ الْمَعْزِ اثْنَيْنِ ؛  نر و ماده . « معز » اسم جنس است و از لفظ خودش مفرد دارد كه عبارت است از : « ماعز » و براى نر و ماده به كار مىرود . گاهى براى بز ماده ، واژهء « ماعزة » و « معزاة » را نيز به كار مىبرند .  قُلْ آلذَّكَرَيْنِ حَرَّمَ ؛  آيا گوسفند و بز نر را حرام كرده است ؟  أَمِ الْأُنْثَيَيْنِ ؛  يا مادينهء گوسفند و بز ماده را ؟\r\n أَمَّا اشْتَمَلَتْ عَلَيْهِ أَرْحامُ الْأُنْثَيَيْنِ ؛  و يا جنين‌هايى را كه در شكم گوسفند و بز ماده‌اند حرام كرده است ؟  نَبِّئُونِي بِعِلْمٍ إِنْ كُنْتُمْ صادِقِينَ .  از روى علم خبر دهيد و نه از روى حدس و تقليد و هواى نفس ؛ زيرا تحريم نياز به دليل قطعى دارد و اين دليل كجاست ؟\r\n وَ مِنَ الْإِبِلِ اثْنَيْنِ ؛  نر و ماده ، شتر نر و شتر ماده . « ابل » اسم جمع است ؛ نظير « قوم » و مفردى از لفظ خود ندارد .  وَ مِنَ الْبَقَرِ اثْنَيْنِ ؛  نر و ماده .  قُلْ آلذَّكَرَيْنِ حَرَّمَ  از شتر و گاو ، نرهايشان را حرام كرده است .  أَمِ الْأُنْثَيَيْنِ  يا ماده‌هايشان را .\r\n أَمَّا اشْتَمَلَتْ عَلَيْهِ أَرْحامُ الْأُنْثَيَيْنِ  يا جنين‌هايى را كه در شكم ماده شتر و ماده گاو\r\n\r\n","description":"","footnote":"","page_name":" 423 ","page_number":423},
  {"content":"\r\n\r\nقرار دارند .  أَمْ كُنْتُمْ شُهَداءَ إِذْ وَصَّاكُمُ اللَّهُ بِهذا .  مشركان تصور مىكردند كه چهارپايان و كشتزارى را كه آنها حرام كرده‌اند ، همان چيزى است كه خدا آن را حرام نموده است . ازاين‌رو ، خدا به آنان گفت : هيچ چيزى ثابت نمىشود ، مگر با يكى از دو راه : يا با ديدن و يا با گواهى دادن گواه راستگو . اى مشركان ! شما تحريم را نه مستقيما از خدا گرفتيد و نه به واسطهء انبيا و پيامبران او . بنابراين ، شما اين احكام را از كجا آورده‌ايد ؟  فَمَنْ أَظْلَمُ مِمَّنِ افْتَرى عَلَى اللَّهِ كَذِباً  وقتى شما با چشم نديده باشيد و گواه امينى به نفع شما گواهى ندهد ، در اين‌صورت ، شما دروغگو هستيد و دروغگو ستمكار و گناهكار است . شما حتّى از هر ستمكارى ستمكارتر هستيد ؛ زيرا بر خدا دروغ مىبنديد نه بر ديگران .  لِيُضِلَّ النَّاسَ بِغَيْرِ عِلْمٍ .  مردم را از راه خدا بازمىدارد و درعين‌حال ، مىپندارد كه آنها را به سوى دين خدا هدايت مىكند ؛ چنان‌كه بسيارى از معمّمين اين دوره همين‌طورند .  إِنَّ اللَّهَ لا يَهْدِي الْقَوْمَ الظَّالِمِينَ ؛  زيرا آنان رابطهء ميان خود و خدا را بريده‌اند و حتّى حلال او را حرام و حرامش را حلال كرده‌اند .\r\n\r\n","description":"","footnote":"","page_name":" 424 ","page_number":424},
  {"content":"\r\n\r\n\r\nمن حرمتى نمىبينم\r\n\r\n[ سوره الأنعام ( 6 ) : آيات 145 تا 147 
  ]\r\nقُلْ لا أَجِدُ فِي ما أُوحِيَ إِلَيَّ مُحَرَّماً عَلى طاعِمٍ يَطْعَمُهُ إِلاَّ أَنْ يَكُونَ مَيْتَةً أَوْ دَماً مَسْفُوحاً أَوْ لَحْمَ خِنزِيرٍ فَإِنَّهُ رِجْسٌ أَوْ فِسْقاً أُهِلَّ لِغَيْرِ اللَّهِ بِهِ فَمَنِ اضْطُرَّ غَيْرَ باغٍ وَ لا عادٍ فَإِنَّ رَبَّكَ غَفُورٌ رَحِيمٌ ( 145 ) وَ عَلَى الَّذِينَ هادُوا حَرَّمْنا كُلَّ ذِي ظُفُرٍ وَ مِنَ الْبَقَرِ وَ الْغَنَمِ حَرَّمْنا عَلَيْهِمْ شُحُومَهُما إِلاَّ ما حَمَلَتْ ظُهُورُهُما أَوِ الْحَوايا أَوْ مَا اخْتَلَطَ بِعَظْمٍ ذلِكَ جَزَيْناهُمْ بِبَغْيِهِمْ وَ إِنَّا لَصادِقُونَ ( 146 ) فَإِنْ كَذَّبُوكَ فَقُلْ رَبُّكُمْ ذُو رَحْمَةٍ واسِعَةٍ وَ لا يُرَدُّ بَأْسُهُ عَنِ الْقَوْمِ الْمُجْرِمِينَ ( 147 )\r\nبگو : « در ميان آنچه بر من وحى شده است چيزى را كه خوردن آن حرام باشد نمىيابم ، جز مردار يا خون ريخته يا گوشت خوك ، كه پليد است يا حيوانى كه در كشتنش مرتكب نافرمانى شوند و جز با گفتن نام اللّه ذبحش كنند . هرگاه كسى ناچار به خوردن گردد بىآن‌كه سركشى كند و از حد بگذرد ، بداند كه خدا آمرزنده و مهربان است . ( 145 )\r\nو بر يهود حرام كرديم هر حيوان صاحب ناخنى را و از گاو و گوسفند ، پيه آن دو را جز آنچه بر پشت آنهاست يا بر چرب رودهء آنهاست يا به استخوانشان چسبيده باشد . به سبب ستمكارىشان اين‌چنين كيفرشان داديم ، و ما راستگويانيم . ( 146 )\r\nاگر تو را تكذيب كردند ، بگو :\r\nپروردگار شما صاحب رحمتى گسترده است ، و خشم و عذابش از مجرمان بازداشته نخواهد شد . ( 147 )\r\n\r\n","description":"","footnote":"","page_name":" 425 ","page_number":425},
  {"content":"\r\n\r\n\r\nواژگان\r\n طاعِمٍ يَطْعَمُهُ :  خورنده‌اى كه آن را بخورد .\r\nالميتة : حيوانى كه به مرگ طبيعى مرده باشد .\r\nالدّم المسفوح : خونى كه با شدّت بيرون آيد ؛ همانند خون رگ‌ها .\r\nغير المسفوح : خونى كه بدون فشار بيرون آيد ؛ نظير خون جگر .\r\nالرّجس : پليدى .\r\nالإهلال : بلند كردن صدا .\r\n أُهِلَّ لِغَيْرِ اللَّهِ :  به نام غير خدا ذبح شود .\r\nالباغى : كسى كه بدون اقتضاى ضرورت مرتكب حرام شود .\r\nالعادى : كسى كه از حدّ تجاوز مىكند .\r\n حَمَلَتْ ظُهُورُهُما :  آنچه بر پشت آنها آويخته است .\r\nالحوايا : جمع « حاوية » و عبارتند از : روده‌ها ؛ زيرا زيادى غذا را در خود دارند .\r\nبرخى گفته‌اند : حوايا ، يعنى هر آنچه شكم آن را دربر دارد .\r\n أَوْ مَا اخْتَلَطَ بِعَظْمٍ :  آنچه به استخوان چسبيده باشد . رازى مىگويد : « به اجماع مفسران ، مراد از آن ، پيه كفل است » . اختلاطه بالعظم ؛ يعنى تماس آن با استخوان دم .\r\n\r\nاعراب\r\n « مُحَرَّماً »  صفت براى مفعول محذوف ، يعنى « مطعوما محرّما » و يا « طعاما محرّما » .\r\nاسم  « يَكُونَ »  ضمير مستتر و  « مَيْتَةً »  خبر و تقدير اين‌گونه است : « إلّا أن يكون المحرّم أو المأكول ميتة » . مصدر ريخته شده از  « أَنْ يَكُونَ »  منصوب است بنابراين كه مستثناى منقطع مىباشد ؛ زيرا از « غير محرّم » استثنا شده است .  « أَوْ فِسْقاً »  عطف است بر  « لَحْمَ \r\n\r\n","description":"","footnote":"","page_name":" 426 ","page_number":426},
  {"content":"\r\n\r\n خِنزِيرٍ » .   « إِلَّا ما حَمَلَتْ »  ،  « ما »  در موضع نصب بنابراين كه استثناى منقطع است از  « شُحُومَهُما »  .  « ذلِكَ »  مفعول است براى  « جَزَيْناهُمْ »  .\r\n\r\nتفسير\r\n قُلْ لا أَجِدُ فِي ما أُوحِيَ إِلَيَّ مُحَرَّماً عَلى طاعِمٍ يَطْعَمُهُ إِلَّا أَنْ يَكُونَ مَيْتَةً أَوْ دَماً مَسْفُوحاً أَوْ لَحْمَ خِنزِيرٍ فَإِنَّهُ رِجْسٌ أَوْ فِسْقاً أُهِلَّ لِغَيْرِ اللَّهِ بِهِ فَمَنِ اضْطُرَّ غَيْرَ باغٍ وَ لا عادٍ فَإِنَّ رَبَّكَ غَفُورٌ رَحِيمٌ .  الرّجس : پليدى . الفسق : حرام . خداوند پس از آن‌كه دروغ بستن مشركان بر ذات مقدس خود را دربارهء حلال و حرام بودن خوردنىها بيان كرد ، اينك در اين آيه خوردنىهاى حرام در نزد خدا را بيان مىكند كه عبارتند از : چهار چيز :\r\nمردار ، خون ريخته شده ، گوشت خوك و حيوانى كه بدون بردن نام خدا ذبح شده باشد . بر هيچ‌كس جايز نيست كه از اين چهار چيز بخورد ، مگر اين‌كه به خوردن آن مجبور شود و در اين‌صورت ، خوردن از آن تنها به اندازهء دفع ضرر از جان خود جايز خواهد بود . قبلا در تفسير آيهء 173 از سورهء بقره ، ج 1 در اين‌باره به تفصيل سخن گفته شد . در آن‌جا به اين پرسش پاسخ داديم كه ظاهر آيه بر منحصر بودن خوراكىهاى حرام در چهار مورد پيش گفته دلالت دارد حال آن‌كه تعداد آنها زياد است . همچنين در اين‌باره در تفسير آيهء 3 از سورهء مائده در همين جلد به نحوى گسترده‌تر سخن گفته شد .\r\n وَ عَلَى الَّذِينَ هادُوا حَرَّمْنا .  مقصود از  « الَّذِينَ هادُوا » ،  يهود مىباشد . خداى سبحان انواع خوراكىهايى را كه در آيهء پيشين آمده بود بر تمام مردم ، چه يهود و چه غير يهود ، حرام كرده است ؛ امّا خوراكىهاى حرامى كه در اين آيه آمده‌اند ، تنها به يهود اختصاص دارد ؛ زيرا خدا مىگويد :  « وَ عَلَى الَّذِينَ هادُوا حَرَّمْنا » .  اين خوراكىهاى حرام عبارتند از :\r\n1 .  كُلَّ ذِي ظُفُرٍ ؛  هر حيوان صاحب ناخن ، با تمام اعضايش و بدون استثنا . طبرى\r\n\r\n","description":"","footnote":"","page_name":" 427 ","page_number":427},
  {"content":"\r\n\r\nدر تفسير خود مىگويد : از ميان چهارپايان و پرندگان به حيوانى ، ذىظفر ( صاحب ناخن ) گفته مىشود كه ميان انگشتانش باز نباشد ؛ نظير شتر ، شترمرغ ، غاز و اردك .\r\n2 .  وَ مِنَ الْبَقَرِ وَ الْغَنَمِ حَرَّمْنا عَلَيْهِمْ شُحُومَهُما .  خدا تمام اعضاى گاو و گوسفند را بر يهود حرام نكرد ، بلكه تنها گوشت سفيد [ - پيه 
  ] آن را حرام كرد و نه گوشت قرمز آن را و حتّى از پيه گاو و گوسفند ، سه نوع آن را استثنا كرده كه اوّل آنها عبارت است از :\r\n إِلَّا ما حَمَلَتْ ظُهُورُهُما ؛  يعنى پيهى كه چسبيده به پشت آنهاست . دوم :\r\n أَوِ الْحَوايا ؛  روده‌ها و امعاء . مقصود اين است كه پيهى كه چسبيده به آنهاست حرام نيست . سوم :  أَوْ مَا اخْتَلَطَ بِعَظْمٍ .  بنابر گفتهء رازى ، تمام مفسران اتفاق نظر دارند بر اين‌كه مراد ، پيه كفل است امّا استخوانى كه پيه كفل به آن چسبيده باشد ، عبارت است از : استخوان دم .\r\n ذلِكَ جَزَيْناهُمْ بِبَغْيِهِمْ وَ إِنَّا لَصادِقُونَ .  اين آيه سبب محروميّت يهود از اين خوراكىهاى پاكيزه را بيان مىكند و اين‌كه اين حرمت كيفر جنايت بىشمار آنهاست كه برخى از آنها عبارتند از : كشتن پيامبران ، خوردن اموال مردم به باطل و اين سخنشان كه ، خدا نيازمند و دستش بسته است . در تفسير آيهء 93 از سوره آل عمران ، ج 2 مطالبى است كه با آيهء :  « وَ عَلَى الَّذِينَ هادُوا حَرَّمْنا »  ارتباط دارد .\r\n فَإِنْ كَذَّبُوكَ فَقُلْ رَبُّكُمْ ذُو رَحْمَةٍ واسِعَةٍ وَ لا يُرَدُّ بَأْسُهُ عَنِ الْقَوْمِ الْمُجْرِمِينَ ؛  يعنى اى محمّد ! گرچه آنها تو را تكذيب كردند ، اما آنان را از رحمت خدا نااميد مكن و به ايشان بگو : اگر شما توبه و زارى كنيد ، خدا شما را مىپذيرد و از گناهانتان مىگذرد ؛ چنان‌كه اگر بر گناهانتان پافشارى كنيد ، از شما انتقام مىگيرد . در اين آيه ، هم مژده وجود دارد و هم وعدهء عذاب ، هم خشنودى خدا و هم خشم او . خشنودى خدا از كسى كه به او پناه برد و درخواست آمرزش كند و خشم او بر كسى كه بر مخالفت و دشمنى پاى فشارد : « . . . اگر مرا سپاس گوييد ، بر نعمت شما مىافزايم و اگر كفران كنيد ، بدانيد كه عذاب من سخت است » . « 1 »\r\n\r\n\r\n","description":"","footnote":"\r\n( 1 ) . ابراهيم ( 14 ) آيهء 7 .\r\n","page_name":" 428 ","page_number":428},
  {"content":"\r\n\r\n\r\nمشيت خدا\r\n\r\n[ سوره الأنعام ( 6 ) : آيات 148 تا 150 
  ]\r\nسَيَقُولُ الَّذِينَ أَشْرَكُوا لَوْ شاءَ اللَّهُ ما أَشْرَكْنا وَ لا آباؤُنا وَ لا حَرَّمْنا مِنْ شَيْءٍ كَذلِكَ كَذَّبَ الَّذِينَ مِنْ قَبْلِهِمْ حَتَّى ذاقُوا بَأْسَنا قُلْ هَلْ عِنْدَكُمْ مِنْ عِلْمٍ فَتُخْرِجُوهُ لَنا إِنْ تَتَّبِعُونَ إِلاَّ الظَّنَّ وَ إِنْ أَنْتُمْ إِلاَّ تَخْرُصُونَ ( 148 ) قُلْ فَلِلَّهِ الْحُجَّةُ الْبالِغَةُ فَلَوْ شاءَ لَهَداكُمْ أَجْمَعِينَ ( 149 ) قُلْ هَلُمَّ شُهَداءَكُمُ الَّذِينَ يَشْهَدُونَ أَنَّ اللَّهَ حَرَّمَ هذا فَإِنْ شَهِدُوا فَلا تَشْهَدْ مَعَهُمْ وَ لا تَتَّبِعْ أَهْواءَ الَّذِينَ كَذَّبُوا بِآياتِنا وَ الَّذِينَ لا يُؤْمِنُونَ بِالْآخِرَةِ وَ هُمْ بِرَبِّهِمْ يَعْدِلُونَ ( 150 )\r\nمشركان خواهند گفت : اگر خدا مىخواست ، ما و پدرانمان مشرك نمىشديم و چيزى را حرام نمىكرديم . همچنين كسانى كه پيش از آنها بودند پيامبران را تكذيب كردند و خشم و عذاب ما را چشيدند . بگو : اگر شما را يقينى هست آن را براى ما آشكار سازيد . ولى شما ، تنها از گمان خويش پيروى مىكنيد و گزافه‌گويانى بيش نيستند . ( 148 )\r\nبگو : خاص خداست دليل محكم و رسا ، اگر مىخواست همهء شما را هدايت مىكرد . ( 149 )\r\nبگو : گواهانتان را كه گواهى مىدهند كه خدا اين يا آن را حرام كرده است بياوريد . پس اگر گواهى دادند تو با آن گواهى مده ، و از خواسته‌هاى آنان كه آيات ما را تكذيب كرده‌اند و به آخرت ايمان ندارند و كسانى را با پروردگارشان برابر مىدارند ، پيروى مكن . ( 150 )\r\n\r\n","description":"","footnote":"","page_name":" 429 ","page_number":429},
  {"content":"\r\n\r\n\r\nاعراب\r\n « وَ لا آباؤُنا »  عطف است بر ضمير  « أَشْرَكْنا »  . و  « مِنْ شَيْءٍ » ،   « مِنْ »  زايد و  « شَيْءٍ »  مفعول براى  « حَرَّمْنا »  .  « هَلُمَّ »  به معناى دعا ، نظير تعال و در اين‌جا دربردارندهء معناى حضور است ؛ يعنى « أحضروا شهداءكم » . ابو البقاء مىگويد : عرب در هلمّ دو لغت دارد :\r\nيكى اين‌كه با يك لفظ براى مفرد ، مثنّى ، جمع ، مذكّر و مؤنّث به‌كار رود كه در اين صورت اسم فعل مىباشد و به سبب اين‌كه به جاى فعل امر واقع شده ، مبنى است .\r\nدوم اين‌كه صرف شود و گفته شود : هلمّا ، هلمّى ، هلممن و هلمّوا . بنابراين ، هلمّ فعل است .\r\n\r\nتفسير\r\n سَيَقُولُ الَّذِينَ أَشْرَكُوا لَوْ شاءَ اللَّهُ ما أَشْرَكْنا وَ لا آباؤُنا وَ لا حَرَّمْنا مِنْ شَيْءٍ .  افرادى كه اندرز را مىپذيرند و از بهترين سخن پيروى مىكنند ، بسيار اندكند . و كمتر از آنها مردمى هستند كه عيب‌هاى خود را مىبينند و بدان‌ها اعتراف مىكنند ؛ زيرا بيشتر مردم عيب‌هاى خود را فضايل و گناهان خود را حسنات مىدانند : « . . . اعمال اسرافكاران اين‌چنين در نظرشان آراسته شده است » . « 1 »\r\nو اگر از نيكو جلوه دادن اعمال خود ناتوان بمانند ، از آن تبرّى مىجويند و آن‌را به مشيّت الهى و يا به يك منبع ديگر حواله مىكنند ، درحالىكه خداى سبحان از اين‌گونه اوصافى كه به او نسبت مىدهند ، منزّه و پاك است . او آنها را امر و نهى مىكند و نيز آنها را در انجام دادن كارها و يا ترك آنها مختار قرار مىدهد ، تا هلاك شدن و يا زنده ماندن هركسى از روى دليل باشد و هيچ‌كس بر كسى ديگر فرمان‌روايى ندارد ، حتّى شيطان مىگويد : « چون كار به پايان آيد ، شيطان\r\n\r\n\r\n","description":"","footnote":"\r\n( 1 ) . يونس ( 10 ) آيهء 12 .\r\n","page_name":" 430 ","page_number":430},
  {"content":"\r\n\r\nگويد : خدا به شما وعده داد و وعدهء او درست بود و من نيز به شما وعده دادم ولى در وعدهء خود خلاف كردم و برايتان هيچ دليل و برهانى نياوردم ، جز آن‌كه دعوتتان كردم شما نيز دعوت مرا اجابت كرديد ؛ پس مرا ملامت مكنيد و خود را ملامت كنيد . . . » . « 1 »\r\nدر آيه‌اى كه اينك در مقام تفسير آن هستيم ، خداوند ادّعاى مشركان را نقل مىكند ؛ بدين‌ترتيب : آنان ادّعا مىكردند كه شرك آنها و شرك پدرانشان و نيز تحريم زراعت و چهارپايانى كه آنان حرام كردند ، بر حسب مشيّت خدا و فرمان او بوده است و اگر خدا مىخواست كه آنان شرك نياورند ، هرآينه آنها را از شرك آوردن منع مىكرد .\r\n كَذلِكَ كَذَّبَ الَّذِينَ مِنْ قَبْلِهِمْ حَتَّى ذاقُوا بَأْسَنا ؛  يعنى مشركان عرب ، محمّد صلّى اللّه عليه و آله را تكذيب كردند ، كسىكه آنان را از شرك آوردن و دروغ بستن به خدا نهى كرد .\r\nدرست مانند كسانى كه پيش از آنها بودند ، پيامبران و فرستادگان خدا را تكذيب كردند و آنان را جز پس از فرود آمدن عذاب تصديق نكردند ؛ عذابى كه كيفر تكذيب ايشان بود .\r\nپس از آن‌كه خدا ادّعاى مشركان را نقل مىكند و اين‌كه آنان در دروغگويى همانند پيشينيان خود هستند ، به پيامبرش دستور مىدهد كه چنان پاسخى به آنان بدهد كه مجابشان سازد و ادّعايشان را باطل كند و آن پاسخ اين است :  قُلْ هَلْ عِنْدَكُمْ مِنْ عِلْمٍ فَتُخْرِجُوهُ لَنا .  مراد از علم در اين‌جا دليل است و اين از باب اطلاق مسبب بر سبب است ؛ زيرا دليل ، سبب به دست آوردن علم مىباشد . هدف از مطرح كردن اين سؤال ، آشكار ساختن ناتوانى و دروغگويى آنهاست ؛ زيرا معنايش اين است : اى مشركان ! شما تصور كرديد كه شرك آوردن با مشيت و رضايت خداوند است ، چه‌كسى اين سخن را گفته است ؟ و شما از كجا به مشيّت الهى علم پيدا كرديد ؟ درحالىكه علم به اين موضوع از دانش غيبى خداست و او از غيب خود ، هيچ‌كس را آگاه نمىسازد ،\r\n\r\n\r\n","description":"","footnote":"\r\n( 1 ) . ابراهيم ( 14 ) آيهء 22 .\r\n","page_name":" 431 ","page_number":431},
  {"content":"\r\n\r\nمگر پيامبرى را كه او خود پسنديده است . درحالىكه پيامبر اين موضوع را نه به شما گفته است و نه به ديگران . بنابراين ، چگونه اين دروغ را به خدا نسبت مىدهيد ؟\r\n إِنْ تَتَّبِعُونَ إِلَّا الظَّنَّ وَ إِنْ أَنْتُمْ إِلَّا تَخْرُصُونَ .  ما در اين امر ترديدى نداريم كه سردمداران جنايتكاران مىدانند در ادّعاى خود گزافه‌گو و دروغگو هستند و اين سخن را تنها از روى دشمنى با حقّى گفته‌اند كه ياوه‌گويىها ، غرض‌ها و منافع ستمكارانهء آنها را از بين خواهد برد .\r\n قُلْ فَلِلَّهِ الْحُجَّةُ الْبالِغَةُ .  خداى سبحان در آيه پيشين بيان كرد كه مشركان بر اثبات ادّعاى خود ، جز گزافه‌گويى و حدس و گمان ، هيچ دليلى ندارند . در اين آيه بيان مىكند كه حجّت قطعى عليه آنان و ديگران تنها از آن خداوند است . واژهء « بالغه » بدين معناست كه حجّت خداوند آن‌قدر نيرومند است كه راه هر عذر و بهانه‌اى را قطع مىكند .  فَلَوْ شاءَ لَهَداكُمْ أَجْمَعِينَ  در جلد اوّل اين تفسير بيان كرديم كه خدا دو اراده دارد : ارادهء تكوينى كه عبارت است از : سخن او : « موجود شو ، پس موجود مىشود » و نيز ارادهء تشريعى و آن عبارت است از : امر و نهى او . خداوند با ارادهء تكوينى خود ، جهان هستى را آفريده است و با اين اراده - اگر تعبير ما درست باشد - در شئون اجتماعى مردم دخالت نمىكند ، بلكه با ارادهء تشريعى و ارشاد دخالت مىكند و با اين بيان معناى جملهء  فَلَوْ شاءَ لَهَداكُمْ أَجْمَعِينَ  روشن مىشود و آن اين‌كه ، اگر خدا بخواهد با ارادهء تكوينىاش در امور اجتماعى شما دخالت كند ؛ تمامى شما ايمان مىآوريد ، لكن او چنين نمىكند ، زيرا اگر او چنين كند ، تكليف معنايى نخواهد داشت و ثواب و عقاب از بين مىرود .\r\nبه بيانى ديگر مشركان ادّعا مىكردند كه شرك آوردن آنان به سبب مشيت الهى است . خداوند سبحان اين ادّعاى آنها را باطل كرد ؛ زيرا دليل نداشت ، چراكه خداوند در امور زندگى بندگان خود ، با ارادهء تكوينى ، چه مثبت چه منفى دخالت نمىكند . به\r\n\r\n","description":"","footnote":"","page_name":" 432 ","page_number":432},
  {"content":"\r\n\r\nفرض اين‌كه از باب مماشات خداوند با ارادهء تكوينى كه انسان را مجبور مىسازد در امور او دخالت كند ، بالطّبع انسان‌ها را به ايمان آوردن به يگانگى خود مجبور خواهد كرد نه به نافرمانى و كفر و شرك نسبت به خود .\r\n قُلْ هَلُمَّ شُهَداءَكُمُ الَّذِينَ يَشْهَدُونَ أَنَّ اللَّهَ حَرَّمَ هذا .  مشركان همان‌گونه كه در تحريم زراعت و چهارپايان به خدا دروغ بستند ، در قرار دادن شريك براى خدا نيز به او دروغ بستند . ازاين‌رو ، خدا در آيهء نخست به پيامبرش حضرت محمّد صلّى اللّه عليه و آله دستور داد كه به آنان بگويد : آيا بر اثبات ادّعاى خود ، دليلى داريد كه آن‌را براى ما بياوريد ؟\r\nآن‌گاه در آيهء دوم به او دستور داد كه به آنها بگويد : آوردن دليل قاطع براى بر طرف كردن هر شبهه‌اى ، تنها در توان خداوند است نه در توان شما . آن‌گاه در همين آيه به پيامبر امر كرد كه به آنان بگويد : به من كسى را نشان دهيد كه گواهى دهد خداوند به او مستقيما و يا به واسطهء يكى از پيامبرانش ، تحريم آنچه را شما اى مشركان ! حرام كرده‌ايد وحى كرده است و دليل آن هم اين است كه شرط گواهى حق ، يقين است كه ترديد و احتمال را از بين مىبرد و براى يقين پيدا كردن به حرام و حلال خدا وسيله‌اى جز وحى وجود ندارد . بنابراين ، كسى را كه بدرستى به مدّعاى شما گواهى دهد حاضر كنيد .  فَإِنْ شَهِدُوا ؛  يعنى اگر فرضا آنها شهادت دهند\r\n فَإِنْ شَهِدُوا فَلا تَشْهَدْ مَعَهُمْ ؛  تو با آنها شهادت مده . اين نهى كنايه از دروغ گفتن آنها در گواهى دادن ايشان است ؛ زيرا محال است كه پيامبر به نفع مشركان شهادت دهد و كنايه از آشكار ، رساتر است .\r\n وَ لا تَتَّبِعْ أَهْواءَ الَّذِينَ كَذَّبُوا بِآياتِنا وَ الَّذِينَ لا يُؤْمِنُونَ بِالْآخِرَةِ وَ هُمْ بِرَبِّهِمْ يَعْدِلُونَ . \r\nخداوند پس از آن‌كه حكم افترا و دروغ بستن را عليه مشركان صادر كرد ، سه علّت براى اين حكم بيان مىكند :\r\nاوّل آن‌كه آنها از هوس‌ها و تمايلات نفسانى پيروى مىكنند و اين موضوع را چنين بيان كرده است :  وَ لا تَتَّبِعْ أَهْواءَ الَّذِينَ كَذَّبُوا بِآياتِنا ؛  زيرا محال است كه پيامبر از كسانى پيروى كند كه نبوت او را تكذيب مىكنند .\r\n\r\n","description":"","footnote":"","page_name":" 433 ","page_number":433},
  {"content":"\r\n\r\nدوم :  لا يُؤْمِنُونَ بِالْآخِرَةِ .  و كسى كه به آخرت ايمان نياورد از سرانجام دروغگويى نمىهراسد .\r\nسوم :  بِرَبِّهِمْ يَعْدِلُونَ .  كسى را همانند خدا قرار مىدهند كه مثلا در آفريدن مخلوقات با او شريك است و كسىكه به خدا شرك ورزد ، گواهىاش پذيرفته نمىشود ؛ زيرا وى زشت‌ترين عمل را مرتكب شده است .\r\n\r\n","description":"","footnote":"","page_name":" 434 ","page_number":434},
  {"content":"\r\n\r\n\r\nحرام پروردگار\r\n\r\n[ سوره الأنعام ( 6 ) : آيات 151 تا 153 
  ]\r\nقُلْ تَعالَوْا أَتْلُ ما حَرَّمَ رَبُّكُمْ عَلَيْكُمْ أَلاَّ تُشْرِكُوا بِهِ شَيْئاً وَ بِالْوالِدَيْنِ إِحْساناً وَ لا تَقْتُلُوا أَوْلادَكُمْ مِنْ إِمْلاقٍ نَحْنُ نَرْزُقُكُمْ وَ إِيَّاهُمْ وَ لا تَقْرَبُوا الْفَواحِشَ ما ظَهَرَ مِنْها وَ ما بَطَنَ وَ لا تَقْتُلُوا النَّفْسَ الَّتِي حَرَّمَ اللَّهُ إِلاَّ بِالْحَقِّ ذلِكُمْ وَصَّاكُمْ بِهِ لَعَلَّكُمْ تَعْقِلُونَ ( 151 ) وَ لا تَقْرَبُوا مالَ الْيَتِيمِ إِلاَّ بِالَّتِي هِيَ أَحْسَنُ حَتَّى يَبْلُغَ أَشُدَّهُ وَ أَوْفُوا الْكَيْلَ وَ الْمِيزانَ بِالْقِسْطِ لا نُكَلِّفُ نَفْساً إِلاَّ وُسْعَها وَ إِذا قُلْتُمْ فَاعْدِلُوا وَ لَوْ كانَ ذا قُرْبى وَ بِعَهْدِ اللَّهِ أَوْفُوا ذلِكُمْ وَصَّاكُمْ بِهِ لَعَلَّكُمْ تَذَكَّرُونَ ( 152 ) وَ أَنَّ هذا صِراطِي مُسْتَقِيماً فَاتَّبِعُوهُ وَ لا تَتَّبِعُوا السُّبُلَ فَتَفَرَّقَ بِكُمْ عَنْ سَبِيلِهِ ذلِكُمْ وَصَّاكُمْ بِهِ لَعَلَّكُمْ تَتَّقُونَ ( 153 )\r\nبگو : بياييد تا آنچه را پروردگارتان بر شما حرام كرده است برايتان بخوانم . اين‌كه به خدا شرك مياوريد و به پدر و مادر نيكى كنيد و از بيم درويشى فرزندان خود را مكشيد ، ما به شما و ايشان روزى مىدهيم و به كارهاى زشت چه پنهان و چه آشكارا نزديك مشويد و كسى را كه خدا كشتنش را حرام كرده است مگر به حق مكشيد . اينهاست آنچه خدا شما را بدان سفارش مىكند ، باشد كه به عقل دريابيد . ( 151 )\r\nبه مال يتيم نزديك مشويد مگر به نيكوترين وجهى كه به صلاح او باشد تا به سن بلوغ رسد . و پيمانه و وزن را از روى عدل تمام كنيد . ما به كسى جز به اندازهء توانش تكليف نمىكنيم . و هرگاه سخن گوييد عادلانه\r\n\r\n","description":"","footnote":"","page_name":" 435 ","page_number":435},
  {"content":"\r\n\r\nگوييد هرچند دربارهء خويشاوندان باشد . و به عهد خدا وفا كنيد . اينهاست آنچه خدا شما را بدان سفارش مىكند ، باشد كه پند گيريد . ( 152 )\r\nو اين است راه راست من از آن پيروى كنيد و به راه‌هاى گوناگون مرويد كه شما را از راه خدا پراكنده مىسازد . اينهاست آنچه خدا شما را بدان سفارش مىكند ، شايد پرهيزگار شويد . ( 153 )\r\n\r\nواژگان\r\nالإملاق : تنگدست شدن و از اين قبيل است : ملق و تملّق ؛ زيرا شخص مفلس و تنگدست در برابر صاحبان ثروت به طمع بخشش آنها تملّق و چاپلوسى مىكند .\r\nاشدّ : به ضمّ شين ، آن‌طور كه صاحب مجمع البيان مىگويد : جمع شدّ است ؛ نظير أشرّ جمع شرّ و أضرّ جمع ضرّ . درهرحال ، مراد از « أشدّ » در اين‌جا رسيدن به مرحلهء درك و بلوغ است .\r\n\r\nاعراب\r\n « أَتْلُ ما حَرَّمَ » ،   « ما »  مفعول  « أَتْلُ »  .  « أَلَّا تُشْرِكُوا »  ، « ان » مفسّره و به معناى « اى » مىباشد . « لا » ناهيه است . و نيز احتمال دارد ان ناصبه و لا نافيه باشد و مصدر ريخته شده ، بدل از  « ما حَرَّمَ » .   « شَيْئاً »  مفعول مطلق براى  « تُشْرِكُوا »  ؛ زيرا مراد از « شىء » در اين‌جا اشراك است .  « إِحْساناً »  مفعول براى فعل محذوف و تقدير آن : « أحسنوا بالوالدين احسانا و يا أوصيكم بهما إحسانا » مىباشد .  « ما ظَهَرَ مِنْها وَ ما بَطَنَ »  بدل اشتمال از  « الْفَواحِشَ »  ،  « إِلَّا بِالْحَقِّ »  در موضع حال ، يعنى : « إلا محقين » .  « ذلِكُمْ وَصَّاكُمْ بِهِ »  مبتدا و خبر .  « وَ لَوْ كانَ ذا قُرْبى »  اسم  « كانَ »  محذوف است : « و لو كان المقول له » .  « وَ أَنَّ هذا »  مصدر ريخته شده از انّ و مابعدش مجرور به لام محذوف و مجرور متعلق است به « اتبعوه » .  « مُسْتَقِيماً »  حال از  « صِراطِي »  است .\r\n\r\n","description":"","footnote":"","page_name":" 436 ","page_number":436},
  {"content":"\r\n\r\n\r\nتفسير\r\nخداوند در آيات پيشين اشاره كرد كه مشركان از طريق حدس و پيروى از خواسته‌هاى نفسانى ، حلال و حرام مىكردند و نيز از روى نادانى و دروغ بستن به خدا نسبت شرك به او مىدادند . خداوند با منطق عقل و فطرت به آنان پاسخ داد و برخى از محرّمات را نام برد كه عبارت بودند از : مردار ، خون ريخته شده ، گوشت خوك و حيوانى كه بدون بردن نام خدا ذبح مىشود . خدا در اين آيات سه‌گانه ، بخشى از محرّمات را ، كه از ديدگاه تمام شريعت‌هاى آسمانى حرام مىباشند ، ياد كرده و نيز در كنار اين محرّمات برخى از واجبات را ؛ نظير رعايت عدالت در پيمانه و وزن ، وفاى به عهد و پيروى از عدالت . بديهى است هرچيزى كه فعلش واجب باشد ، ترك آن حرام و هرچه فعلش حرام ، ترك آن واجب خواهد بود . برخى از مفسران بر محتواى اين آيات سه‌گانه ، عنوان « ده فرمان » را اطلاق كرده‌اند .\r\n\r\nده فرمان\r\n1 .\r\n قُلْ تَعالَوْا أَتْلُ ما حَرَّمَ رَبُّكُمْ عَلَيْكُمْ أَلَّا تُشْرِكُوا بِهِ شَيْئاً .  خداوند در ابتدا اصل اوّل عقيده را بيان مىكند كه عبارت است از : نفى شرك ، كه مساوى است با ثبوت توحيد ، و تمام اصول و فروع دين به همين اصل برمىگردند و تمام حقوق و واجبات از آن سرچشمه مىگيرند و همهء طاعت‌ها و كارهاى نيك با آن پذيرفته مىشوند .\r\nمعناى توحيد در اين سخن خدا خلاصه مىشود : « نيست همانند او چيزى » نه در ذات ، نه در صفات و نه در افعال .\r\n2 .  وَ بِالْوالِدَيْنِ إِحْساناً .  خداى سبحان سفارش دربارهء پدر و مادر را با سفارش دربارهء ربوبيّت يگانهء خود توأم آورده است ، تا بدين‌وسيله اعلام كند كه احسان به اين دو نيز در نوع خود بايد يگانه باشد . گويى خدا فرموده است : به خدا شرك نورزيد و با\r\n\r\n","description":"","footnote":"","page_name":" 437 ","page_number":437},
  {"content":"\r\n\r\nاحسان نسبت به پدر و مادر هم چيزى را شريك قرار ندهيد . ما قبلا در تفسير آيهء 83 از سورهء بقره ، ج 1 دربارهء نيكى به پدر و مادر سخن گفتيم .\r\n3 .  وَ لا تَقْتُلُوا أَوْلادَكُمْ مِنْ إِمْلاقٍ نَحْنُ نَرْزُقُكُمْ وَ إِيَّاهُمْ .  خداوند پس از آن‌كه به فرزندان دربارهء پدران سفارش كرده ، به پدران دربارهء فرزندان سفارش نموده است .\r\nدر اين‌باره در تفسير آيهء 137 از همين سوره سخن گفته شد .\r\n4 .  وَ لا تَقْرَبُوا الْفَواحِشَ ما ظَهَرَ مِنْها وَ ما بَطَنَ .  هرچيزى كه در زشتى از حدّ فراتر رود ، فحش به‌شمار مىرود و از اين قبيل است : زنا ، لواط ، ستم ، هتك حرمت ، آرايش زن براى جلوه دادن در انظار نامحرمان ، دروغ ، غيبت ، سخن‌چينى ، بخل و حسد .\r\nبزرگ‌ترين فواحش عبارتند از : كفر و شرك ورزيدن به خدا ، عاق كردن پدر و مادر ، كشتن نفس محترمه و خوردن مال يتيم . امّا خداوند از ميان فواحش [ - گناهان بزرگ 
  ] گناه اخير را به‌طور جداگانه آورده ، با اين‌كه جزئى از فواحش ديگر است ، تا اشاره كند كه اين عمل در زشتى و فحش به آخرين درجه خود رسيده است و تفاوت نمىكند كه آشكارا انجام شود و يا مخفيانه . از ابن عبّاس نقل شده است كه اعراب جاهلى به‌طور علنى زنا را خوش نداشتند ؛ لكن مخفيانه آن‌را مرتكب مىشدند . ازاين‌رو ، خدا آنان را از اين عمل در هر دو حالت نهى كرد .\r\nاز پيامبر خدا صلّى اللّه عليه و آله نقل شده كه فرمود : « آيا شما را به دورترين كس از خودم خبر ندهم ؟ گفتند : چرا اى فرستادهء خدا ! فرمود : فحش‌دهنده ، فحش‌پذير ، بدزبان ، بخيل ، متكبر ، كينه‌جوى ، حسود و سنگين‌دلى كه از هر خوبى كه اميد مىرود دور است و مردم از او در مورد هر بدى ايمن نيستند .\r\n5 .  وَ لا تَقْتُلُوا النَّفْسَ الَّتِي حَرَّمَ اللَّهُ إِلَّا بِالْحَقِّ .  اصل در قتل نفس حرمت است و حلال نمىشود مگر به‌سببى كه موجب اين حلّيت گردد . اسبابى كه موجب حلّيت قتل نفس مىشود ، چهارتا هستند كه در روايتى از پيامبر صلّى اللّه عليه و آله سه مورد از آنها آشكارا آمده است : « ريختن خون انسان مسلمان حلال نمىشود ، مگر به يكى از سه چيز : كافر\r\n\r\n","description":"","footnote":"","page_name":" 438 ","page_number":438},
  {"content":"\r\n\r\nشدن پس از ايمان آوردن ، زناى محصنه و قتل نفس به ناحق » . قرآن در آيهء 33 از سورهء مائده به سبب چهارم تصريح كرده است : « جزاى كسانى كه با خدا و پيامبرش جنگ مىكنند و در زمين به فساد مىكوشند ، آن است كه كشته شوند ، يا بر دار گردند . . . » .  ذلِكُمْ وَصَّاكُمْ بِهِ لَعَلَّكُمْ تَعْقِلُونَ ؛  يعنى شايد به زشتى شرك ، قتل نفس و كارهاى زشت و نيز به زيبايى نيكى به پدر و مادر پى ببريد .\r\n6 .\r\n وَ لا تَقْرَبُوا مالَ الْيَتِيمِ إِلَّا بِالَّتِي هِيَ أَحْسَنُ .  نهى از نزديك شدن به مال يتيم به مراتب از نهى از خود آن رساتر است ؛ چرا كه انواع تصرّف را دربر مىگيرد . چنان‌كه عبارت « التى هى أحسن » از عبارت « هى حسنة » ، بليغ‌تر است . مقصود از اين آيه تأكيد بر شأن و منزلت اموال هر فردى است كه حق تصرّف در اموال خود را ندارد ، مگر به صورتى كه معمول و معروف است و تفاوت نمىكند كه اين فرد يتيم باشد ، يا ديوانه ، يا سفيه ، يا غايب و يا كودكى كه پدرش ادارهء امور مالى او را به عهده دارد . بر اولياى اين اشخاص لازم است كه اموال آنها را نگه‌دارى كنند و اين اموال را به گونه‌اى كه به نفع آنان باشد به‌كار اندازند . ازاين‌رو ، گروهى از بزرگان فقها عقيده دارند كه تصرّفات وليّ در مال شخصى كه نمىتواند در مال خود تصرف كند نافذ نيست ، مگر اين‌كه با غبطه و مصلحت‌انديشى توأم باشد . ما نيز همين نظريه را انتخاب مىكنيم ، حتى اگر وليّ ، پدر و يا جد پدرى باشد . دليل ما بر اين مدّعا ، واژهء « احسن » است . امّا حديث\r\n« أنت و مالك لأبيك » ؛\r\nتو و مالت از آن پدرت مىباشى » نوعى دستور اخلاقى است نه شرعى و حقوقى ، به دليل كلمهء « انت » ؛ زيرا پسر كالايى نيست كه پدر مالك آن باشد .\r\nسؤال : واژهء « يتيم » به كسى اختصاص دارد كه پدرش فوت كرده و او كودك باشد .\r\nبنابراين ، چگونه آن را عام قرار داديد طورىكه هر قاصرى را شامل شود ؟\r\nپاسخ : ما به‌طور يقين مىدانيم ؛ سببى كه موجب وجوب تصرّف به نيكوترين وجه [ در مال 
  ] مىشود ، قصور [ - نداشتن حق تصرّف 
  ] است و نه يتيم بودن ، و بالخصوص قصور در تمامى اين افراد ، به‌طور يكسان وجود دارد .\r\n\r\n","description":"","footnote":"","page_name":" 439 ","page_number":439},
  {"content":"\r\n\r\n حَتَّى يَبْلُغَ أَشُدَّهُ .  تفسير اين جمله را مىتوانيد در آيهء 5 از سورهء نساء بيابيد :\r\n وَ ابْتَلُوا الْيَتامى حَتَّى إِذا بَلَغُوا النِّكاحَ فَإِنْ آنَسْتُمْ مِنْهُمْ رُشْداً فَادْفَعُوا إِلَيْهِمْ أَمْوالَهُمْ . \r\nتفسير اين آيه در ج 2 بيان شد .\r\n7 .  وَ أَوْفُوا الْكَيْلَ وَ الْمِيزانَ بِالْقِسْطِ ؛  يعنى در مورد پيمانه و وزن به عدالت رفتار كنيد ، چه در حال خريدن و چه در حال فروختن .  لا نُكَلِّفُ نَفْساً إِلَّا وُسْعَها .  اين جمله معترضه است و مقصود از آن ، توجّه دادن به اين نكته مىباشد كه منظور از تمام دادن پيمانه و وزن ، همان تمام دادن ممكن و معمول در ميان مردم است و آنان در اين باره تسامح و آسان‌گيرى دارند ؛ بدين‌ترتيب كه اندكى بيشتر و يا كمتر مىدهند ، زيرا رعايت عدالت واقعى مستلزم عسر و حرج است « و در دين بر شما سختى قرار نداده است » . درهرحال ، در انواع معاملات مختلف ، اساس رضايت طرفين است و تفاوت ندارد كه كالا از نوع كالاهايى باشد كه پيمانه مىشود ، يا وزن ، يا شمارش ، يا متر و يا با انديشه قيمت آن تعيين مىشود ؛ مانند كتاب و يا با نگاه ، همانند يك قطعهء هنرى .\r\n8 .  وَ إِذا قُلْتُمْ فَاعْدِلُوا وَ لَوْ كانَ ذا قُرْبى .  همين خويشاوندى ، وسيله‌اى است براى آزمايش كسىكه از خدا بترسد و به او اخلاص داشته باشد و در برابر او احساس مسئوليت كند نه در برابر همسر ، يا پدر ، يا مادر ، يا پسر و يا داماد . . . و هيچ‌چيز جز حق و عدالت برايش مطرح نباشد . اگر كسى ادّعاى دين‌دارى مىكند امّا در رفتار با خويشاوند و دوست خود از تمايل نفسانىاش تبعيت مىكند ، هيچ ارتباطى با دين ندارد .\r\n9 .  وَ بِعَهْدِ اللَّهِ أَوْفُوا .  هر امر و نهى خدا ، پيمان خداست و وفاى به آن ، اطاعت و فرمانبردارى از آن است .  ذلِكُمْ وَصَّاكُمْ بِهِ لَعَلَّكُمْ تَذَكَّرُونَ  و بايد از فرمانبردارى كسى كه از شما غافل نمىشود ، غفلت نكنيد .\r\n10 .\r\n وَ أَنَّ هذا صِراطِي مُسْتَقِيماً .  اين جمله اشاره است به تمام آنچه پيش‌تر بيان شد و آن ، راه راست خداست و پس از اين راه جز زيان و گمراهى چيزى وجود ندارد .\r\n\r\n","description":"","footnote":"","page_name":" 440 ","page_number":440},
  {"content":"\r\n\r\n فَاتَّبِعُوهُ وَ لا تَتَّبِعُوا السُّبُلَ ؛  يعنى از خداوند پيروى كنيد نه از راه‌هايى نظير شرك ، الحاد ، گروه‌ها و اديان باطل .\r\n فَتَفَرَّقَ بِكُمْ عَنْ سَبِيلِهِ .  بنابراين ، هر راهى ، جز قرآن و اسلام ، ساخته و پرداختهء هوس‌هاست و هوس‌هاى نفسانى هم حدّ و قاعده‌اى ندارند و اگر مردم از آنها پيروى كنند ، به گروه‌ها و دسته‌هاى متخاصم با يكديگر تقسيم مىشوند . امّا اگر همگى از دين خدا پيروى كنند ، عقيدهء حق و ايمان استوار ، آنان را متّحد و يكپارچه خواهد ساخت .\r\nدر حديث آمده است : پيامبر صلّى اللّه عليه و آله با دست خود خطّى كشيد و فرمود : اين راه راست خداست . آن‌گاه خطوطى را در سمت راست و سمت چپ آن خط ترسيم كرد و فرمود : هيچ‌كدام از اين راه‌ها نيست ، مگر اين‌كه شيطانى بر آن مسلط است كه [ مردم را 
  ] به سوى آن فرامىخواند . سپس اين آيه را قرائت كرد :  « وَ أَنَّ هذا صِراطِي مُسْتَقِيماً فَاتَّبِعُوهُ وَ لا تَتَّبِعُوا السُّبُلَ فَتَفَرَّقَ بِكُمْ عَنْ سَبِيلِهِ » . \r\n ذلِكُمْ وَصَّاكُمْ بِهِ لَعَلَّكُمْ تَتَّقُونَ .  بايد از راه‌هاى شيطان كه شما را به پيروى از هوس‌ها و شهوت‌هاى نفسانى تشويق مىكند بپرهيزيد .\r\n\r\n","description":"","footnote":"","page_name":" 441 ","page_number":441},
  {"content":"\r\n\r\n\r\nبه موسى كتاب داديم\r\n\r\n[ سوره الأنعام ( 6 ) : آيات 154 تا 157 
  ]\r\nثُمَّ آتَيْنا مُوسَى الْكِتابَ تَماماً عَلَى الَّذِي أَحْسَنَ وَ تَفْصِيلاً لِكُلِّ شَيْءٍ وَ هُدىً وَ رَحْمَةً لَعَلَّهُمْ بِلِقاءِ رَبِّهِمْ يُؤْمِنُونَ ( 154 ) وَ هذا كِتابٌ أَنْزَلْناهُ مُبارَكٌ فَاتَّبِعُوهُ وَ اتَّقُوا لَعَلَّكُمْ تُرْحَمُونَ ( 155 ) أَنْ تَقُولُوا إِنَّما أُنْزِلَ الْكِتابُ عَلى طائِفَتَيْنِ مِنْ قَبْلِنا وَ إِنْ كُنَّا عَنْ دِراسَتِهِمْ لَغافِلِينَ ( 156 ) أَوْ تَقُولُوا لَوْ أَنَّا أُنْزِلَ عَلَيْنَا الْكِتابُ لَكُنَّا أَهْدى مِنْهُمْ فَقَدْ جاءَكُمْ بَيِّنَةٌ مِنْ رَبِّكُمْ وَ هُدىً وَ رَحْمَةٌ فَمَنْ أَظْلَمُ مِمَّنْ كَذَّبَ بِآياتِ اللَّهِ وَ صَدَفَ عَنْها سَنَجْزِي الَّذِينَ يَصْدِفُونَ عَنْ آياتِنا سُوءَ الْعَذابِ بِما كانُوا يَصْدِفُونَ ( 157 )\r\nسپس به موسى كتاب داديم تا بر كسى كه نيكوكار بوده است نعمت را تمام كنيم و براى بيان هرچيزى و نيز براى راهنمايى و رحمت . باشد كه به ديدار پروردگارشان ايمان بياورند . ( 154 )\r\nاين كتابى است مبارك . آن را نازل كرده‌ايم . پس ، از آن پيروى كنيد و پرهيزگار باشيد . باشد كه مورد رحمت قرار گيريد . ( 155 )\r\nتا نگوييد كه تنها بر دو طايفه‌اى كه پيش از ما بودند كتاب نازل شد و ما از آموختن آنها غافل بوده‌ايم . ( 156 )\r\nيا نگوييد كه اگر بر ما نيز كتاب نازل مىشد بهتر از آنان به راه هدايت مىرفتيم . بر شما نيز از جانب پروردگارتان دليل روشن و هدايت و رحمت فرارسيد . پس چه‌كسى ستمكارتر از آن كسى است كه آيات خدا را دروغ پنداشت و از آنها روىگردان شد ؟ به‌زودى كسانى را كه از آيات ما روىگردان شده‌اند به سبب اين اعراضشان به عذابى بد كيفر خواهيم داد . ( 157 )\r\n\r\n","description":"","footnote":"","page_name":" 442 ","page_number":442},
  {"content":"\r\n\r\n\r\nاعراب\r\n « تَماماً »  حال و به معناى « متمّم » [ تمام‌كننده 
  ] .  « مُبارَكٌ »  صفت براى  « كِتابٌ »  . مصدر ريخته شده از  « أَنْ تَقُولُوا »  مجرور به اضافهء مفعول من أجله محذوف است و تقدير ، اين‌گونه است : « أنزلناه كراهية القول » .  وَ « إِنْ كُنَّا » ،   « أَنْ »  مخفّفهء از ثقيله و مهمل از عمل .\r\nلام در  « لَغافِلِينَ »  ، لام فارقه است ميان إن مخفّفه و إن نافيه .  « عَنْ دِراسَتِهِمْ »  متعلق به « غافلين » است .\r\n\r\nتفسير\r\n ثُمَّ آتَيْنا مُوسَى الْكِتابَ .  مفسّران دربارهء  « ثُمَّ »  دچار حيرت شده‌اند ؛ زيرا در آيات پيشين سخن از قرآن بود و اين آيه دربارهء تورات سخن مىگويد ، درحالىكه تورات پيش از قرآن نازل شده است و واژهء « ثمّ » بر تأخير مابعدش از ماقبلش از لحاظ زمانى دلالت دارد . بنابراين ، چگونه مىتوان چيزى را كه از لحاظ زمان مقدّم است بر چيزى عطف كرد كه متأخّر مىباشد ؟ رازى دراين‌باره سه دليل بيان كرده و طبرسى هم چهارمين توجيه را بر آن افزوده است . لكن ما دليلى براى به درازا كشاندن سخن در اين مورد نمىبينيم ؛ زيرا ترتيب در اين‌جا در سخن است و نه در زمان و عطف از باب عطف خبر بر خبر است نه از باب عطف معنا بر معنا .\r\n تَماماً عَلَى الَّذِي أَحْسَنَ .   « تَماماً »  به معناى متمّم و  « عَلَى »  در اين‌جا به معناى لام است . نظير آيهء  « وَ لِتُكَبِّرُوا اللَّهَ عَلى ما هَداكُمْ »  كه به معناى « لهدايتكم » مىباشد ؛ چنان‌كه در مغنى ابن هشام آمده است . معناى آيه اين است : ما به موسى كتاب داديم و اين كتاب نقص كسى را كه به نيكى از آن بهره مىگيرد كامل مىكند ؛ همانند آيهء :  « الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي وَ رَضِيتُ لَكُمُ الْإِسْلامَ دِيناً » .  « 1 »  وَ تَفْصِيلًا لِكُلِّ \r\n\r\n\r\n","description":"","footnote":"\r\n( 1 ) . مائده ( 5 ) آيهء 3 .\r\n","page_name":" 443 ","page_number":443},
  {"content":"\r\n\r\n شَيْءٍ .  اين ، صفت دوم براى كتاب موسى عليه السّلام است و نشان مىدهد كه اين كتاب تمام احكامى را كه مورد نياز مردم آن عصر بود ، دربرداشت . خدا مىگويد : « براى او [ موسى 
  ] در آن الواح هرگونه اندرز و تفصيل هرچيز را نوشتيم » . « 1 »  وَ هُدىً وَ رَحْمَةً . \r\nهدايت و رحمت ، دو ويژگى ديگر براى كتاب موسى مىباشند : مردم با هدايت ، حق و نيكى را مىشناسند و با رحمت ، آرام و خوش زندگى مىكنند .  لَعَلَّهُمْ بِلِقاءِ رَبِّهِمْ يُؤْمِنُونَ .  ضمير  « يُؤْمِنُونَ »  به بنى اسرائيل برمىگردد و معنايش اين است : ما به موسى كتابى داديم كه تمامى اوصاف نامبرده را در خود دارد ، تا قوم او به خدا و نيز پاداش و كيفر او ايمان بياورند . لكن آنان ، همچنان بر دشمنى پاىفشردند و گفتند :\r\n« اى موسى ! هرگز به تو ايمان نمىآوريم ، مگر اين‌كه خدا را آشكارا ببينيم » . « 2 » و بر فرض اين‌كه آنان خدا را آشكارا ببينند - كه فرض محال ، محال نيست - بازهم خواهند گفت : اين خدا نيست ؛ زيرا جنيه [ - واحد پول مصر 
  ] و دلار نيست .\r\n وَ هذا كِتابٌ أَنْزَلْناهُ مُبارَكٌ .   « هذا »  اشاره به قرآن كريم دارد ؛ زيرا قرآن بابركت است و بسيار نيكى و سود به مردم مىرساند .  فَاتَّبِعُوهُ وَ اتَّقُوا لَعَلَّكُمْ تُرْحَمُونَ ؛  از آنچه اين كتاب به شما دستور داده ، پيروى و از آنچه شما را نهى كرده پرهيز كنيد ، تا رحمت آن در دنيا و آخرت شامل حال شما گردد .\r\n أَنْ تَقُولُوا إِنَّما أُنْزِلَ الْكِتابُ عَلى طائِفَتَيْنِ مِنْ قَبْلِنا وَ إِنْ كُنَّا عَنْ دِراسَتِهِمْ لَغافِلِينَ . \r\nخطاب در  « أَنْ تَقُولُوا »  متوجّه مشركان عرب است . مراد از « كتاب » تورات و انجيل و مراد از « دو طايفهء اهل كتاب » يهود و نصاراست . ضمير  « دِراسَتِهِمْ »  به اهل كتاب بر مىگردد و معناى آيه اين است : اى گروه عرب ! ما قرآن را به زبان خودتان و بر مردى كه از شماست و در ميان شما زندگى مىكند ، فروفرستاديم ، تا براى شرك آوردنتان بهانه نياوريد كه خدا از آسمان به زبان خودمان كتابى نازل نكرده و تنها بر يهود و\r\n\r\n\r\n","description":"","footnote":"\r\n( 1 ) . اعراف ( 7 ) آيهء 144 .\r\n( 2 ) . بقره ( 2 ) آيهء 55 .\r\n","page_name":" 444 ","page_number":444},
  {"content":"\r\n\r\nنصارا نازل كرده است و ما از فهميدن كتاب آنها و تعاليم آن ناتوانيم و نمىدانيم كه چه چيزى در آن است ؛ زيرا زبان آنان غير از زبان ماست .\r\n أَوْ تَقُولُوا لَوْ أَنَّا أُنْزِلَ عَلَيْنَا الْكِتابُ لَكُنَّا أَهْدى مِنْهُمْ .  در آيهء پيش ، خدا به مشركان عرب گفت : ما قرآن را به زبان روشن عربى فروفرستاديم ، تا فردا نگوييد : تورات و انجيل به زبانى نازل شده‌اند كه ما آن‌را نمىفهميم و بدان آشنايى نداريم . در اين آيه به آنها مىگويد : يا اين‌كه اى گروه عرب ! بگوييد : اگر كتاب بر ما نازل مىشد و به زبان خود ما بود ، ما از يهود و نصارا بيشتر هدايت مىشديم و زودتر از آنان ايمان مىآورديم . خلاصه سخن آن‌كه اين آيه و آيهء قبلى به‌سان سخن كسى است كه مىگويد : فلانى ثروت هنگفتى دارد و من چيزى ندارم و اگر مىداشتم ، چنين و چنان مىكردم . ازاين‌رو ، خدا به آنها پاسخى مىدهد كه هرگونه عذر و بهانهء آنها را از بين مىبرد :  فَقَدْ جاءَكُمْ بَيِّنَةٌ مِنْ رَبِّكُمْ وَ هُدىً وَ رَحْمَةٌ .  مراد از « بينة » قرآن است ؛ زيرا در آن دلايل و شواهد روشن بر راستگويى محمّد صلّى اللّه عليه و آله وجود دارند و نيز در آن احكام و تعاليمى به چشم مىخورند كه مردم را از تاريكىها بيرون مىآورند و به روشنايى مىرسانند .\r\n فَمَنْ أَظْلَمُ مِمَّنْ كَذَّبَ بِآياتِ اللَّهِ وَ صَدَفَ عَنْها .  يقينا هيچ‌كس براى خود و مردم ، پست‌تر و ستمكارتر از كسى نيست كه به حقّ و خير كفر ورزد و با روى گرداندن از راه خدا در ايجاد تباهى در زمين تلاش كند .  سَنَجْزِي الَّذِينَ يَصْدِفُونَ عَنْ آياتِنا سُوءَ الْعَذابِ بِما كانُوا يَصْدِفُونَ .  صدف عن الشئ : روى گردانيد از آن‌چيز . آيات اللّه :\r\nحجت‌ها و دلايل خدا . معناى آيه اين است : خدا برهان قطعى بر يگانگى خود و پيامبرى محمّد صلّى اللّه عليه و آله و درستى آنچه وى از سوى پروردگارش آورد اقامه كرد ؛ لكن مشركان از اين دلايل روى برتافتند و به سبب دشمنى با حقّ و پيروان آن ، دربارهء آنها انديشه نكردند و ازاين‌رو ، سزاوار ذلّت و عذاب دردناك شدند .\r\n\r\n","description":"","footnote":"","page_name":" 445 ","page_number":445},
  {"content":"\r\n\r\n\r\nجز ايمان چيزى ديگر سود ندارد\r\n\r\n[ سوره الأنعام ( 6 ) : آيات 158 تا 160 
  ]\r\nهَلْ يَنْظُرُونَ إِلاَّ أَنْ تَأْتِيَهُمُ الْمَلائِكَةُ أَوْ يَأْتِيَ رَبُّكَ أَوْ يَأْتِيَ بَعْضُ آياتِ رَبِّكَ يَوْمَ يَأْتِي بَعْضُ آياتِ رَبِّكَ لا يَنْفَعُ نَفْساً إِيمانُها لَمْ تَكُنْ آمَنَتْ مِنْ قَبْلُ أَوْ كَسَبَتْ فِي إِيمانِها خَيْراً قُلِ انْتَظِرُوا إِنَّا مُنْتَظِرُونَ ( 158 ) إِنَّ الَّذِينَ فَرَّقُوا دِينَهُمْ وَ كانُوا شِيَعاً لَسْتَ مِنْهُمْ فِي شَيْءٍ إِنَّما أَمْرُهُمْ إِلَى اللَّهِ ثُمَّ يُنَبِّئُهُمْ بِما كانُوا يَفْعَلُونَ ( 159 ) مَنْ جاءَ بِالْحَسَنَةِ فَلَهُ عَشْرُ أَمْثالِها وَ مَنْ جاءَ بِالسَّيِّئَةِ فَلا يُجْزى إِلاَّ مِثْلَها وَ هُمْ لا يُظْلَمُونَ ( 160 )\r\nآيا انتظار جز آن دارند كه فرشتگان نزدشان بيايند ، يا پروردگارت ، يا نشانه‌اى از نشانه‌هاى خدا بر آنها ظاهر شود ؟ روزى كه برخى نشانه‌هاى خدا آشكار شود ، ايمان كسى كه پيش از آن ايمان نياورده يا به هنگام ايمان كار نيكى انجام نداده است ، براى او سودى نخواهد داشت .\r\nبگو : چشم به راه باشيد ، ما نيز چشم به راهيم . ( 158 )\r\nتو را با آنها كه دين خويش فرقه‌فرقه كردند و دسته‌دسته شدند ، كارى نيست . كار آنها با خداست . و خدا آنان را به كارهايى كه مىكردند آگاه مىسازد . ( 159 )\r\nهركس كار نيكى انجام دهد ده برابر به او پاداش دهند ، و هر كه كار بدى انجام دهد تنها همانند آن كيفر بيند و آنها مورد ستم واقع نشوند . ( 160 )\r\n\r\nواژگان\r\nالشيع : جمع شيعهء به معناى فرقه و گروه . خداوند تعالى فرموده است :  « وَ لَقَدْ أَرْسَلْنا \r\n\r\n","description":"","footnote":"","page_name":" 446 ","page_number":446},
  {"content":"\r\n\r\n مِنْ قَبْلِكَ فِي شِيَعِ الْأَوَّلِينَ » ؛  يعنى در فرقه‌هاى نخستين . و نيز فرموده است :  « ثُمَّ لَنَنْزِعَنَّ مِنْ كُلِّ شِيعَةٍ » ؛  يعنى از هر فرقه‌اى .\r\n\r\nاعراب\r\n « يَوْمَ يَأْتِي » ،   « يَوْمَ »  منصوب به ظرفيت متعلق به  « لا يَنْفَعُ » .   « أَمْثالِها »  صفت براى محذوف و تقدير آن : « عشر حسنات أمثالها » مىباشد .\r\n\r\nتفسير\r\n هَلْ يَنْظُرُونَ إِلَّا أَنْ تَأْتِيَهُمُ الْمَلائِكَةُ أَوْ يَأْتِيَ رَبُّكَ أَوْ يَأْتِيَ بَعْضُ آياتِ رَبِّكَ .  استفهام در اين‌جا براى انكار و مراد از « ينظرون » ، « ينتظرون » است .\r\nپس از آن‌كه خداوند بيان كرد كه مشركان از دلايل قرآن روى برتافته و دربارهء آن نمىانديشند ، در اين آيه مىگويد : آنها ايمان نمىآورند ، مگر به يكى از امور سه‌گانه :\r\n1 . آمدن فرشتگان .\r\n2 . آمدن پروردگار .\r\n3 . آمدن برخى از آيات . لكن خداى سبحان بيان نكرده است كه مراد از فرشتگانى كه بايد بيايند تا آنان ايمان بياورند ، آيا فرشتگان مرگ هستند و يا ديگر فرشتگان ؟ و نيز بيان نكرده است كه آيا مراد از آمدن پروردگار آن‌گونه كه آنها خيال مىكنند آمدن خود پروردگار است و يا آمدن فرمان او ؟ چنان‌كه واقعيت همين است . همچنين ، نوع بعضى از آيات را بيان نكرده كه آيا ، آياتى است كه آنان پيشنهاد كردند و يا نشانه‌هاى قيامت ؟ بسيارى از مفسران و يا بيشتر آنان گفته‌اند : مراد از ملائكه ، فرشتگان مرگ و مراد از آمدن پروردگار ، آمدن عذاب و انتقام او و مراد از برخى آيات ، اشراط قيامت ، يعنى آغاز قيامت و نشانه‌هاى فرارسيدن آن است . اين تفسير دور به نظر نمىرسد ؛\r\n\r\n","description":"","footnote":"","page_name":" 447 ","page_number":447},
  {"content":"\r\n\r\nزيرا سخنى كه خداوند پس از اين امور سه‌گانه آورده است ، نظريهء اين مفسران را تأييد مىكند و آن سخن اين است :\r\n يَوْمَ يَأْتِي بَعْضُ آياتِ رَبِّكَ لا يَنْفَعُ نَفْساً إِيمانُها لَمْ تَكُنْ آمَنَتْ مِنْ قَبْلُ أَوْ كَسَبَتْ فِي إِيمانِها خَيْراً .  خداوند مىفرمايد : توبه و ايمان در هنگام آمدن يكى از امور مذكور فايده‌اى ندارد و تنها چيزى كه فايده دارد همانا ايمان و عمل شايسته‌اى است كه انسان مؤمن پيش از گرفتار شدن در چنين حالتى آن‌را انجام مىدهد ؛ زيرا در وقت جان كندن و احتضار و نيز در هنگام فرارسيدن نشانه‌هاى قيامت و يا نازل شدن عذاب ، تكليفى وجود ندارد و با نبودن تكليف ، ايمان و عدم ايمان يكسانند . جملهء\r\n « أَوْ كَسَبَتْ فِي إِيمانِها خَيْراً »  اشاره بدين نكته دارد كه ايمان به خدا ، صاحبش را از ماندن هميشگى در آتش نجات مىدهد و نه از عذاب آتش . امّا كسى كه ايمان آورد و عمل صالح انجام دهد ، آتش او را مطلقا لمس نمىكند .  قُلِ انْتَظِرُوا  اين امور سه‌گانه را انتظار بكشيد .\r\n إِنَّا مُنْتَظِرُونَ .  « به‌زودى خواهيد دانست كه عذاب بر كه رسد و خوارش سازد و عذاب جاويد بر كه فرود آيد » . « 1 »\r\n إِنَّ الَّذِينَ فَرَّقُوا دِينَهُمْ وَ كانُوا شِيَعاً لَسْتَ مِنْهُمْ فِي شَيْءٍ .  خطاب در « لست » متوجه پيامبر است . همان‌گونه كه كسانى دينشان را فرقه‌فرقه كردند با يكديگر اختلاف كردند ، مفسران نيز در اين‌كه مراد از  « الَّذِينَ فَرَّقُوا دِينَهُمْ »  چيست ، دسته‌دسته شدند : يكى گفته است : مراد مشركان است ؛ زيرا برخى از آنان بت‌ها را مىپرستند ، برخى ستارگان را و برخى روشنى و تاريكى را . ديگرى مىگويد : مراد اهل كتاب است ، زيرا يهود به فرقه‌هايى همچون : صدوقيه ، فريسيه و حسديه « 2 » تقسيم شده‌اند .\r\nامّا نصارا ، كليسا را به كليساى شرقى و غربى تقسيم كرده‌اند . سومى مىگويد : مراد\r\n\r\n\r\n","description":"","footnote":"\r\n( 1 ) . هود ( 11 ) آيهء 39 .\r\n( 2 ) . فريسيان عقيده دارند كه مردگان به همين دنيا بازمىگردند تا در دولت مسيح كه به زودى خواهد آمد شركت كنند .\r\nصدوقيان مىگويند : پس از مردن ، مطلقا زندگى وجود ندارد نه در دنيا و نه در آخرت . حسديان عقيده دارند كه تمام مردم باهم برابرند . عبد الواحد وافى ، ألاسفار المقدسة .\r\n","page_name":" 448 ","page_number":448},
  {"content":"\r\n\r\nفرقه‌هاى اسلامى است . چهارمى مىگويد : مراد تمام پيروان اديان و مذاهب است ، بدون استثنا . بهترين نظريه كه در اين‌باره خواندم ، نظريه‌اى است كه صاحب تفسير المنار گفته است : مراد از  « الَّذِينَ فَرَّقُوا دِينَهُمْ وَ كانُوا شِيَعاً »  اهل كتاب است و مقصود از برائت پيامبر صلّى اللّه عليه و آله از آنان ، هشدارى است به مسلمانان كه مبادا مانند اهل كتاب دچار اختلاف گردند و كار آنها را انجام دهند و اگر چنين كنند ، محمّد صلّى اللّه عليه و آله از آنان به طريق اولى بيزار خواهد بود » .\r\n إِنَّما أَمْرُهُمْ إِلَى اللَّهِ ؛  زيرا خداوند به‌تنهايى كار بازپرسى و مجازات كسى را به عهده خواهد داشت كه در ميان بندگانش تفرقه ايجاد مىكند و تخم كينه و دشمنى در ميان دينداران و غير آنها مىباشد .  ثُمَّ يُنَبِّئُهُمْ بِما كانُوا يَفْعَلُونَ ؛  آنان را از اين‌كه به نيرنگ‌بازان و فتنه‌انگيزان پاسخ مثبت دادند آگاه خواهد كرد : « . . . گروه‌هايى كه پيرو بوده‌اند ، دربارهء گروههايى كه پيشوا بوده‌اند گويند : پروردگارا ! اينان ما را گمراه كردند ، دوچندان در آتش عذابشان كن . گويد : عذاب همه دوچندان است ؛ ولى شما نمىدانيد » . « 1 »\r\n مَنْ جاءَ بِالْحَسَنَةِ فَلَهُ عَشْرُ أَمْثالِها وَ مَنْ جاءَ بِالسَّيِّئَةِ فَلا يُجْزى إِلَّا مِثْلَها وَ هُمْ لا يُظْلَمُونَ .  هرچيزى كه در آن خشنودى خدا و صلاح مردم باشد ، حسنه است و هر چيزى كه در آن خشم خدا و تباهى مردم باشد ، گناه محسوب مىشود . خدا عادل و كريم است و از عدالت اوست كه گناهكار را به اندازه‌اى كه گناه كرده است عذاب كند و نيز از كرامت اوست كه گناهكار را ببخشد و به نيكوكار ، ده برابر ، يا هفتصد برابر و يا تا آن‌جا كه از شمارش بيرون است پاداش دهد . البتّه ، مقدار پاداش به نيت ، ويژگىها و حالت فرد نيكوكار بستگى دارد . در اين خصوص ، به تفسير آيهء 261 از سورهء بقره ، ج 1 نگاه كنيد .\r\nدر يكى از احاديث پيامبر صلّى اللّه عليه و آله در اين باب آمده است : « خداى تعالى فرمود : كار نيك\r\n\r\n\r\n","description":"","footnote":"\r\n( 1 ) . اعراف ( 7 ) آيهء 38 .\r\n","page_name":" 449 ","page_number":449},
  {"content":"\r\n\r\nده برابر و يا بيشتر [ پاداش دارد 
  ] و كار زشت يك كيفر دارد و يا بخشيده مىشود . پس واى بر كسى كه يكانش بر دهگانش غلبه يابد ! » . و نيز پيامبر فرمود : « خدا مىگويد :\r\nوقتى بنده‌ام قصد كار نيك كند ، براى او يك عمل نيك بنويسيد ، هرچند آن را انجام ندهد و اگر انجام دهد ، ده برابر آن پاداش دارد و اگر قصد كار زشت كند آن‌را ننويسيد و اگر آن‌را انجام داد يك گناه برايش نوشته شود » .\r\n\r\n","description":"","footnote":"","page_name":" 450 ","page_number":450},
  {"content":"\r\n\r\n\r\nهدايت پروردگار\r\n\r\n[ سوره الأنعام ( 6 ) : آيات 161 تا 165 
  ]\r\nقُلْ إِنَّنِي هَدانِي رَبِّي إِلى صِراطٍ مُسْتَقِيمٍ دِيناً قِيَماً مِلَّةَ إِبْراهِيمَ حَنِيفاً وَ ما كانَ مِنَ الْمُشْرِكِينَ ( 161 ) قُلْ إِنَّ صَلاتِي وَ نُسُكِي وَ مَحْيايَ وَ مَماتِي لِلَّهِ رَبِّ الْعالَمِينَ ( 162 ) لا شَرِيكَ لَهُ وَ بِذلِكَ أُمِرْتُ وَ أَنَا أَوَّلُ الْمُسْلِمِينَ ( 163 ) قُلْ أَ غَيْرَ اللَّهِ أَبْغِي رَبًّا وَ هُوَ رَبُّ كُلِّ شَيْءٍ وَ لا تَكْسِبُ كُلُّ نَفْسٍ إِلاَّ عَلَيْها وَ لا تَزِرُ وازِرَةٌ وِزْرَ أُخْرى ثُمَّ إِلى رَبِّكُمْ مَرْجِعُكُمْ فَيُنَبِّئُكُمْ بِما كُنْتُمْ فِيهِ تَخْتَلِفُونَ ( 164 ) وَ هُوَ الَّذِي جَعَلَكُمْ خَلائِفَ الْأَرْضِ وَ رَفَعَ بَعْضَكُمْ فَوْقَ بَعْضٍ دَرَجاتٍ لِيَبْلُوَكُمْ فِي ما آتاكُمْ إِنَّ رَبَّكَ سَرِيعُ الْعِقابِ وَ إِنَّهُ لَغَفُورٌ رَحِيمٌ ( 165 )\r\nبگو : پروردگار من مرا به راه راست هدايت كرده است ؛ به دينى همواره استوار ، دين حنيف ابراهيم . و او از مشركان نبود . ( 161 )\r\nبگو : نماز من و قربانى من و زندگى من و مرگ من براى خدا آن پروردگار جهانيان است . ( 162 )\r\nاو را شريكى نيست . به من چنين امر شده است و من از نخستين مسلمانانم . ( 163 )\r\nبگو : آيا جز اللّه ، پروردگارى جويم ؟ او پروردگار هرچيزى است و هركس تنها كيفر كار خويش را مىبيند و كسى بار گناه ديگرى را بر دوش نمىكشد .\r\nسپس بازگشت همهء شما به نزد پروردگارتان است و او شما را به آن چيزهايى كه در آن اختلاف مىورزيديد آگاه مىكند . ( 164 )\r\nاوست خدايى كه شما را خليفگان زمين كرده و بعضى را بر بعض ديگر به درجاتى برترى داد ، تا شما را در چيزى كه عطايتان كرده\r\n\r\n","description":"","footnote":"","page_name":" 451 ","page_number":451},
  {"content":"\r\n\r\nاست بيازمايد . هرآينه پروردگارت زود كيفر مىدهد و او هرآينه آمرزنده و مهربان است . ( 165 )\r\n\r\nواژگان\r\nالقيّم : كسى كه به امور مردم مىپردازد .\r\nالحنيف : كسى كه از اديان باطل به دين حق گرايش مىيابد .\r\nالنّسك : عبادت .\r\nالوزر : بار سنگين و مراد از آن در اين‌جا گناه است .\r\nخلائف : جمع خليفه ، و او كسى است كه جانشين فرد پيش از خود مىشود .\r\nالابتلاء : آزمايش .\r\n\r\nاعراب\r\n « دِيناً »  بدل از  « صِراطٍ مُسْتَقِيمٍ »  بنابر محلّ آن ؛ زيرا هر مجرور لفظى محلّا منصوب است و معناى آن اين است : « هدانى صراطا مستقيما » ؛ نظير آيهء :  « وَ يَهْدِيَكَ صِراطاً مُسْتَقِيماً » .   « قِيَماً »  صفت براى « دين » .  « مِلَّةَ إِبْراهِيمَ »  بدل از « دين » .  « حَنِيفاً »  حال از  « إِبْراهِيمَ »  .  « أَ غَيْرَ اللَّهِ » ،   « غَيْرَ »  مفعول اوّل براى  « أَبْغِي »  و  « رَبًّا »  مفعول دوم ؛ زيرا  « أَبْغِي »  به معناى « اتّخذ » است كه به دو مفعول متعدى مىشود .  « دَرَجاتٍ »  مجرور به « إلى » كه حذف شده است .\r\n\r\nتفسير\r\n قُلْ إِنَّنِي هَدانِي رَبِّي إِلى صِراطٍ مُسْتَقِيمٍ .  خداوند پس از آن‌كه از كسانى ياد كرد كه دينشان را فرقه‌فرقه كردند و خودشان دسته‌دسته شدند ، به پيامبرش دستور داد كه به مشركان ، اهل كتاب و ديگران اعلام كند كه خدا او را از طريق فطرت پاك ، عقل سالم\r\n\r\n","description":"","footnote":"","page_name":" 452 ","page_number":452},
  {"content":"\r\n\r\nو وحى كردن از سوى خودش به راهى هدايت كرده است كه او را از باطل دور مىسازد و به حق مىرساند .  دِيناً قِيَماً مِلَّةَ إِبْراهِيمَ حَنِيفاً .  الملّة : دين . حنيف : كسى كه اديان باطل را رها و از دين حق پيروى مىكند . معناى آيه اين است : راهى كه خدا با آن پيامبرش ، محمّد صلّى اللّه عليه و آله را هدايت كرد ، همان دين ابراهيم خليل الرّحمن است كه پيروان تمام اديان آن‌را بزرگ مىشمارند .  وَ ما كانَ مِنَ الْمُشْرِكِينَ ؛  ابراهيم از مشركان نبود ، بلكه از دشمن‌ترين دشمنان شرك و پيروان آن بود . اين جمله ، ردّى است بر مشركان قريش كه تصور مىكردند بر دين ابراهيم‌اند .\r\n قُلْ إِنَّ صَلاتِي وَ نُسُكِي وَ مَحْيايَ وَ مَماتِي لِلَّهِ رَبِّ الْعالَمِينَ .  موضوع آيهء قبلى اصول دين و عقيده بود ، به دليل جملهء  « وَ ما كانَ مِنَ الْمُشْرِكِينَ »  و موضوع اين آيه فروع دين و شريعت است ؛ زيرا واژه‌هاى « صلاة » ( نماز ) و « نسك » ( اعمال عبادى ) در آن آمده است ؛ عطف « نسك » بر « صلاة » از قبيل عطف عام بر خاص است ؛ نظير آيهء :  « وَ ما أُوتِيَ مُوسى وَ عِيسى وَ النَّبِيُّونَ مِنْ رَبِّهِمْ » .  « 1 »\r\n« محيا و ممات » . در اين‌جا كنايه از ثبات و استمرار مىباشد . معناى آيه اين است :\r\nحضرت محمّد صلّى اللّه عليه و آله در عبادت ، عقيده ، نيت و عمل خود در زندگىاش ، تنها به خدا روى مىآورد و از او روى برنمىتابد حتى در هنگام مرگ .\r\n لا شَرِيكَ لَهُ وَ بِذلِكَ أُمِرْتُ وَ أَنَا أَوَّلُ الْمُسْلِمِينَ .  اين آيه توضيح و تأكيدى است براى توحيد و اخلاص كه آيهء پيشين آن‌را دربر داشت و بالطبع ، محمّد صلّى اللّه عليه و آله نخستين مسلمان از ميان امّت خود به‌شمار مىرود ؛ زيرا او صاحب مكتب اسلام است .\r\n قُلْ أَ غَيْرَ اللَّهِ أَبْغِي رَبًّا  و كسى كه اين پروردگار [ - غير خدا 
  ] را بخواهد ، در كجا مىتواند او را بيابد ؟ ! :  فَأَيْنَما تُوَلُّوا فَثَمَّ وَجْهُ اللَّهِ  و كسىكه وجهى غير از وجه خدا را بجويد ، سخن آن شاعر بر او صدق مىكند كه :\r\n سوف ترى اذا انجلى الغبار * أفرس تحتك أو حمار ؛ \r\n\r\n\r\n","description":"","footnote":"\r\n( 1 ) . آل عمران ( 3 ) آيهء 84 .\r\n","page_name":" 453 ","page_number":453},
  {"content":"\r\n\r\nهرگاه غبار كنار رود ، خواهى ديد كه بر اسب‌سوارى و يا بر الاغ .\r\n وَ هُوَ رَبُّ كُلِّ شَيْءٍ ؛  يعنى او پروردگار هرچيزى است و پروردگار هرچيزى ، نه رقيب دارد و نه همتا .\r\nكسى بار گناه ديگرى را بر دوش نمىكشد\r\n وَ لا تَكْسِبُ كُلُّ نَفْسٍ إِلَّا عَلَيْها .  هر كار نيك و يا بدى را كه انسان انجام مىدهد ، مولود غرايز ، شرايط و اوضاع [ محيط 
  ] اوست و كسى كه عمل انسان را به ديگرى نسبت دهد ، به‌سان فردى است كه فرزند را به غير مادرش و ميوه را به غير درخت آن نسبت داده باشد .  وَ لا تَزِرُ وازِرَةٌ وِزْرَ أُخْرى  مراد از  « وِزْرَ »  در اين‌جا گناه است . خدا مىگويد :  « أَلا ساءَ ما يَزِرُونَ » ؛  چه‌قدر زشت است گناهانى كه آنان مرتكب مىشوند .\r\nاين جمله توضيح و تأكيدى است براى جملهء قبلى و معناى آن اين است : نيكىهاى هر شخص به سود خود اوست و بدىهايش نيز به زيان خود اوست ، اعمال ديگران ارتباطى به او ندارد ، و اين اصلى دينى و عقلى است كه نسخ و يا تعديل آن امكان‌پذير نيست و علماى كلام و فقه ، مسائل و احكام بسيارى را فرع بر آن دانسته‌اند .\r\nسؤال : اين آيه اشاره بدين‌نكته دارد كه انسان تنها دربارهء خودش مسئوليت دارد . در اين‌صورت ، وجوب جهاد ، اندرز دادن و هميارى بر نيكى و تقوا را چگونه مىتوان توجيه كرد ؟\r\nپاسخ : موضوع آيه ، تنها به مجازات اختصاص دارد و اين‌كه انسان به سبب گناه ديگرى مجازات نمىشود ، و هيچ ارتباطى با جهاد و اندرز و احكام ديگر ندارد ؛ زيرا عدم مجازات بر اثر گناه ديگرى يك چيز است و واجب بودن جهاد و اصلاح تبهكار چيزى ديگر .\r\nسؤال دوم : مردم عادت كرده‌اند كه براى ارواح مردگان خود ، مال و غذا بدهند و سوره‌هايى از قرآن بخوانند و ثواب آن‌را به آنان هديه كنند . آيا چنين كارهايى از ديدگاه شريعت جايز است ؟ و آيا مردگان از اين چيزها سود مىبرند ؟ و اگر مىبرند به\r\n\r\n","description":"","footnote":"","page_name":" 454 ","page_number":454},
  {"content":"\r\n\r\nچه صورت ؟ درحالىكه فرض بر اين است كه مردگان با گناهان زندگان عذاب نمىشوند ، پس شايسته است كه با كارهاى نيك آنها از نعمت و آسايش هم برخوردار نگردند ؟\r\nپاسخ : گفتيم كه نه شرع جايز مىداند كه بىگناه به جرم گناهكار مؤاخذه شود و در مجازات با او شريك باشد و نه عقل ؛ امّا در مورد ثواب و پاداش از ديدگاه عقل ، هيچ مانعى وجود ندارد كه غير نيكوكار با نيكوكار در پاداش عمل او شريك گردد ، وانگهى اين مورد در شرع نيز آمده و ما بايد آن‌را تصديق كنيم . پيامبر خدا صلّى اللّه عليه و آله فرمود : « هرگاه انسان بميرد پروندهء عملش بسته مىشود ، مگر از سه چيز : صدقهء جارى ، علمى كه از آن سود ببرند و فرزند شايسته‌اى كه برايش دعا كند » . و نيز فرمود : « كسى كه بميرد و به عهده‌اش روزه‌اى باشد ، بايد ولىّ او از جانب وى روزه بگيرد » . همچنين ، پيامبر صلّى اللّه عليه و آله گفت : « كسى كه وارد قبرستان شود و سورهء يس را قرائت كند ، خداوند در آن روز عذاب اهل قبرستان را تخفيف مىدهد و براى خواننده به تعداد كسانى كه در اين قبرستان هستند حسنه خواهد بود » . امام صادق عليه السّلام فرمود : « چه مانعى دارد كه فردى از شما براى پدر و مادرش نيكى كند ، خواه آن دو زنده باشند و خواه مرده ؟ » .\r\nاين احاديث و نظاير آنها ، دلالت دارند كه مرده از اهداى ثواب در برابر عمل خير سود مىبرد و عقل هم به هيچ‌روى با آن مخالف نيست ؛ زيرا اين كار با بخشش و لطف خداوند كاملا دمساز است . لكن مردم آن‌را گسترش داده و از مواردى كه نص بر آنها وارد شده ، فراتر رفته‌اند . تمام فقها وحدت‌نظر دارند بر اين‌كه هركس كارى را انجام دهد كه دربارهء آن نصّى نيامده باشد به قصد اين‌كه آن كار راجح است ، در دين بدعت انجام داده و بر خدا و پيامبرش دروغ بسته است . بنابراين ، بهتر است كه ثواب به مرده به قصد « رجا » اهدا شود و نه به قصد يك امر راجح دينى و شرعى .\r\n ثُمَّ إِلى رَبِّكُمْ مَرْجِعُكُمْ فَيُنَبِّئُكُمْ بِما كُنْتُمْ فِيهِ تَخْتَلِفُونَ ؛  يعنى او شما را به چيزهايى كه در آنها اختلاف مىورزيديد بدون آن‌كه به عقل و يا وحى تكيه كنيد ، آگاه\r\n\r\n","description":"","footnote":"","page_name":" 455 ","page_number":455},
  {"content":"\r\n\r\nمىكند . در نتيجه ، شما چيزى را معروف دانستيد كه در نزد خودتان معمول است و حق نيست و نيز چيزى را زشت شمرديد كه برحسب هوس‌ها و شهوت‌هايتان زشت است .\r\nزمين و خانه\r\n وَ هُوَ الَّذِي جَعَلَكُمْ خَلائِفَ الْأَرْضِ وَ رَفَعَ بَعْضَكُمْ فَوْقَ بَعْضٍ دَرَجاتٍ لِيَبْلُوَكُمْ فِي ما آتاكُمْ .  خداى سبحان اين زمين را آفريد و فضا و ساختار و حجم و فاصلهء آن با خورشيد و ماه را طورى قرار داد كه جايگاه شايستهء انسان باشد و نيز آن را به تمام آنچه مورد نياز انسان است و حتّى به ابزار انس و آسايش نظير خانه‌اى كه خوبىهاى هرچيزى را در خو دارد ، مجهّز ساخت . آن‌گاه انسان را درحالى در اين زمين سكونت داد كه او را از شايستگىها و استعداد كامل به منظور بهره‌گيرى از خيرات و بركات آن برخوردار كرد . همچنين حكمت الهى بر اين قرار گرفت كه انسان‌ها در برخوردارى از اين شايستگىها و توانايىها متفاوت و برخى در عقل و علم و نيروى جسمانى بالاتر از برخى ديگر باشند و روشى استوار را براى آنان ترسيم كرد ، تا نيرومندان « 1 » را آزمايش كند كه آيا سپاس اين نعمت را انجام مىدهند و نيرو و شايستگيهاى خود را صرف منافع خود و ديگر برادران خود از افراد بشر مىكنند و يا آنها را وسيله‌اى قرار مىدهند براى ستم ، بهره‌كشى ، زياده‌طلبى و بزرگ‌منشى . اين آيه نشان مىدهد كه خدا انسان را به قصد فراگيرى دانش و انجام دادن كارهاى سودمند بر روى اين زمين آفريده است .\r\nسؤال : چگونه مىتوان ميان اين آيه و آيه‌اى كه مىگويد : « نيافريدم جن و انس را مگر براى اين‌كه مرا عبادت كنند » ، جمع كرد ؟\r\nپاسخ : اين دو آيه با يكديگر منافات ندارند ؛ زيرا دانش و كار سودمند ، در واقع عبادت خدا هستند و حتّى از بهترين عبادت‌ها و كامل‌ترين طاعت‌ها به‌شمار مىروند .\r\n\r\n\r\n","description":"","footnote":"\r\n( 1 ) . معناى « اختيار » از ناحيهء خداوند به بندگانش را هنگام تفسير آيهء 94 از سورهء مائده بيان كرديم .\r\n","page_name":" 456 ","page_number":456},
  {"content":"\r\n\r\n إِنَّ رَبَّكَ سَرِيعُ الْعِقابِ .  خدا بندگانش را آزمايش مىكند تا ناپاك از پاك جدا شود و اين يكى مجازات و آن ديگرى پاداش داده شود .  وَ إِنَّهُ لَغَفُورٌ رَحِيمٌ .  رحمت خدا ، مرز و آمرزش او قيد و شرطى ندارد . شايستهء ذكر است كه پاداش مناسب « توبه » ، آمرزش است و امّا آمرزش سخاوتمندانه و كريمانه و بخششى كه موجب آن تنها ذات پاك اوست ، در جاى خود مىماند و دليل آن هم اين آيه است : « هر مصيبتى به شما رسد به سبب اعمالتان است و بسيارى را مىبخشد » ؛ « 1 » يعنى بسيارى از آنچه را خودمان انجام داده‌ايم ، مىبخشد .\r\nخدايا از بدىهاى نفس خود به تو پناه مىبريم و آمرزش گناهانمان را از تو مسئلت داريم .\r\n\r\n\r\n","description":"","footnote":"\r\n( 1 ) . شورى ( 42 ) آيهء 30 .\r\n","page_name":" 457 ","page_number":457},
  {"content":"\r\n . \r\n","description":"","footnote":"","page_name":" 458 ","page_number":458},
  {"content":"\r\n\r\n\r\nسورهء اعراف\r\n\r\n","description":"","footnote":"","page_name":" 459 ","page_number":459},
  {"content":"\r\n\r\nاين سوره مكى است و 205 آيه دارد . در مجمع البيان آمده كه از آيهء  وَ سْئَلْهُمْ عَنِ الْقَرْيَةِ  تا آيهء  بِما كانُوا يَفْسُقُونَ  در مدينه نازل شده است .\r\n\r\n","description":"","footnote":"","page_name":" 460 ","page_number":460},
  {"content":"\r\n\r\n\r\nكتابى كه به سوى تو فروفرستاده شد\r\nبسم اللّه الرّحمن الرّحيم\r\n\r\n[ سوره الأعراف ( 7 ) : آيات 1 تا 3 
  ]\r\nبِسْمِ اللَّهِ الرَّحْمنِ الرَّحِيمِ\r\nالمص ( 1 ) كِتابٌ أُنْزِلَ إِلَيْكَ فَلا يَكُنْ فِي صَدْرِكَ حَرَجٌ مِنْهُ لِتُنْذِرَ بِهِ وَ ذِكْرى لِلْمُؤْمِنِينَ ( 2 ) اتَّبِعُوا ما أُنْزِلَ إِلَيْكُمْ مِنْ رَبِّكُمْ وَ لا تَتَّبِعُوا مِنْ دُونِهِ أَوْلِياءَ قَلِيلاً ما تَذَكَّرُونَ ( 3 )\r\nالف ، لام ، ميم ، صاد . ( 1 )\r\nكتابى است كه بر تو نازل شده ، در دل تو از آن ترديدى نباشد ، تا به آن بيم دهى و مؤمنان را پند مىباشد . ( 2 )\r\nاز آنچه از جانب پروردگارتان برايتان نازل شده است پيروى كنيد و سواى او ، از خدايان ديگر متابعت مكنيد . شما چه اندك پند مىپذيريد . ( 3 )\r\n\r\nواژگان\r\nالحرج : تنگى .\r\nالذكرى للمؤمنين : يادآورى سودمند براى مؤمنان ، نظير  « هُدىً لِلْمُتَّقِينَ » . \r\n\r\nاعراب\r\n « كِتابٌ »  خبر مبتداى محذوف كه تقدير آن : « هذا كتاب » است .  « لِتُنْذِرَ »  ، فعل منصوب به « أن » مقدّر پس از لام و مصدر ريخته شده متعلق به  « أُنْزِلَ »  و  « ذِكْرى » \r\n\r\n","description":"","footnote":"","page_name":" 461 ","page_number":461},
  {"content":"\r\n\r\nعطف بر آن مىباشد .  « أَوْلِياءَ »  مفعول  « تَتَّبِعُوا »  .  « مِنْ دُونِهِ »  متعلق به محذوف و حال است از  « أَوْلِياءَ »  .  « قَلِيلًا »  صفت است براى مفعول مطلق محذوف ، يعنى : « تذكّرا قليلا » .\r\n « ما تَذَكَّرُونَ » ،   « ما »  حرف زايد كه بر معناى قلّت تأكيد مىكند و  « تَذَكَّرُونَ »  به معناى « تتذكرون » است و يكى از دو تاء به سبب تخفيف حذف شده است .\r\n\r\nتفسير\r\n  المص ،   به همين ترتيب نوشته و به نام‌هاى حروف خود تلفظ مىشود : الف ، لام ، ميم ، صاد . در اوّل سورهء بقره در اين‌باره سخن گفته شد .\r\n كِتابٌ أُنْزِلَ إِلَيْكَ فَلا يَكُنْ فِي صَدْرِكَ حَرَجٌ مِنْهُ لِتُنْذِرَ بِهِ وَ ذِكْرى لِلْمُؤْمِنِينَ .  خطاب به حضرت محمّد صلّى اللّه عليه و آله و مراد از كتاب ، قرآن است و نيز مراد از مؤمنان كسانى هستند كه از قرآن سود مىبرند ، خواه قرآن سبب ايمان آوردن آنان باشد و خواه سبب ثبات و دوام ايمان آنها . معناى آيه اين است : خداوند قرآن را به پيامبر نازل كرد تا با آن ، ملحدان و مشركان و پيروان اديان باطل را بيم دهد و نيز كسانى كه فطرت سالم دارند از آن سود ببرند و اين وظيفه‌اى دشوار است كه پيامبر براى انجام دادن آن از سوى كافرانى كه مىخواهد با قرآن آنان را مجاب سازد با دشوارىهاى بزرگى روبه‌رو مىشود ؛ زيرا او مىخواهد عقايد آنها را باطل كند و سنت‌ها و وضعيت ايشان را ، كه از پدران خود در طى صدها سال به ارث برده‌اند ، دگرگون سازد . ازاين‌رو ، پيامبر صلّى اللّه عليه و آله به سبب دشمنى و لجاجت اين كافران دلتنگ مىگردد : « مىدانيم كه سينه‌ات به سبب آنچه آنها مىگويند تنگ مىشود » . « 1 » « ما به تو سخنى دشوار را القا خواهيم كرد » . « 2 » خدا به پيامبرش دستور مىدهد كه [ در برابر اين دشوارىها 
  ] صبر پيشه كند و درحالىكه خود پند مىگيرد و به ديگران پند مىدهد از اين مرحله عبور نمايد .\r\n\r\n\r\n","description":"","footnote":"\r\n( 1 ) . حجر ( 15 ) آيهء 97 .\r\n( 2 ) . مزمل ( 73 ) آيهء 5 .\r\n","page_name":" 462 ","page_number":462},
  {"content":"\r\n\r\n اتَّبِعُوا ما أُنْزِلَ إِلَيْكُمْ مِنْ رَبِّكُمْ .  در آيهء پيشين خداوند به پيامبر صلّى اللّه عليه و آله دستور داد كه تبليغ كند و به لجاجت دشمنان اهميّت ندهد . در اين آيه به مردم دستور مىدهد كه از پيامبر تبعيت و به قرآن عمل كنند . على عليه السّلام فرمود : « خداوند به اندازه‌اى كه دانشمندان را به سبب آموزش ندادن مؤاخذه مىكند ، نادان را به سبب نياموختن مؤاخذه نمىكند » . البتّه ، عكس اين سخن هم درست است .  وَ لا تَتَّبِعُوا مِنْ دُونِهِ أَوْلِياءَ ؛  زيرا پيروى از غير قرآن جز گمراهى و هواپرستى نيست .  قَلِيلًا ما تَذَكَّرُونَ ؛  اندكى از شما از اندرزها و نصيحت‌هاى خدا پند مىگيريد ؛ زيرا از چيزى پرهيز نمىكنيد و از مجازات‌ها هراسى نداريد و تنها كسانى پند مىگيرند كه از مجازات مىترسند ، جملهء  إِلَّا قَلِيلًا  اشاره بدين‌نكته دارد كه كسانى كه پند مىگيرند بسيار اندكند .\r\n\r\n","description":"","footnote":"","page_name":" 463 ","page_number":463},
  {"content":"\r\n\r\n\r\nهلاكت مردم بسيارى از قريه‌ها\r\n\r\n[ سوره الأعراف ( 7 ) : آيات 4 تا 10 
  ]\r\nوَ كَمْ مِنْ قَرْيَةٍ أَهْلَكْناها فَجاءَها بَأْسُنا بَياتاً أَوْ هُمْ قائِلُونَ ( 4 ) فَما كانَ دَعْواهُمْ إِذْ جاءَهُمْ بَأْسُنا إِلاَّ أَنْ قالُوا إِنَّا كُنَّا ظالِمِينَ ( 5 ) فَلَنَسْئَلَنَّ الَّذِينَ أُرْسِلَ إِلَيْهِمْ وَ لَنَسْئَلَنَّ الْمُرْسَلِينَ ( 6 ) فَلَنَقُصَّنَّ عَلَيْهِمْ بِعِلْمٍ وَ ما كُنَّا غائِبِينَ ( 7 ) وَ الْوَزْنُ يَوْمَئِذٍ الْحَقُّ فَمَنْ ثَقُلَتْ مَوازِينُهُ فَأُولئِكَ هُمُ الْمُفْلِحُونَ ( 8 )\r\nوَ مَنْ خَفَّتْ مَوازِينُهُ فَأُولئِكَ الَّذِينَ خَسِرُوا أَنْفُسَهُمْ بِما كانُوا بِآياتِنا يَظْلِمُونَ ( 9 ) وَ لَقَدْ مَكَّنَّاكُمْ فِي الْأَرْضِ وَ جَعَلْنا لَكُمْ فِيها مَعايِشَ قَلِيلاً ما تَشْكُرُونَ ( 10 )\r\nچه‌بسا قريه‌هايى كه مردمش را به هلاكت رسانيديم ، و عذاب ما شب هنگام يا آن‌گاه كه به خواب نيمروزى فرورفته بودند ، به آنان دررسيد . ( 4 )\r\nچون عذاب ما به آنان دررسيد سخنشان جز اين نبود كه گفتند : ما ستمكار بوديم . ( 5 )\r\nالبته از مردمى كه برايشان پيامبرانى فرستاده شده و نيز از پيامبرانى كه فرستاده شده‌اند سؤال خواهيم كرد . ( 6 )\r\nو از هرچه كرده‌اند با آگاهى تمام برايشان حكايت خواهيم كرد ؛ زيرا ما هرگز غايب نبوده‌ايم . ( 7 )\r\nدر آن روز ، وزن كردن به حقّ خواهد بود . آنها كه ترازويشان سنگين است رستگارانند . ( 8 )\r\nآنان‌كه ترازوى اعمالشان سبك گشته است كسانى هستند كه به آيات ما ايمان نياورده بودند و ازاين رو به خدا زيان رسانيده‌اند . ( 9 )\r\nدر زمين جايگاهتان داديم و راه‌هاى معيشتتان را در آن قرار داديم . و چه اندك سپاس مىگزاريد . ( 10 )\r\n\r\n","description":"","footnote":"","page_name":" 464 ","page_number":464},
  {"content":"\r\n\r\n\r\nواژگان\r\nالبأس : به معناى شجاعت و نيرومندى به كار مىرود و هم به معناى زيان و سختى ، گفته مىشود : « لا بأس به ؛ زيان و سختى در آن نيست » و در اين‌جا ، مراد از آن عذاب است .\r\nالبيات : شب .\r\nقائلون : از ريشهء « قيلوله » به معناى خوابيدن در نيمروز مىباشد . مقصود از دو كلمهء فوق آن است كه عذاب درحالى بر آنان نازل شد كه در استراحت بودند .\r\nفلنقصّن : بخوانيم .\r\nالوزن : مقايسهء يك چيز با چيزى ديگر .\r\nمعايش : جمع معيشت و آن عبارت است از : خوراكىها و نوشيدنىهايى كه مردم با آنها زندگى مىكنند .\r\n\r\nاعراب\r\n « كَمْ »  در محلّ رفع بنابر ابتدائيت و جملهء  « أَهْلَكْناها »  خبر آن است . برخى گفته‌اند :\r\n « بَياتاً »  مصدر و در موضع حال و به معناى « بائتين » است .  « هُمْ قائِلُونَ »  عطف است بر  « بَياتاً »  ؛ يعنى : « بائتين أو قائلين » . بهتر آن است كه  « بَياتاً »  مفعول‌فيه باشد ؛ زيرا اين واژه به معناى « ليلا » است .  « دَعْواهُمْ »  اسم  « كانَ »  و مصدر ريخته شده از  « أَنْ قالُوا »  خبر آن .\r\n « بِعِلْمٍ »  در موضع حال و به معناى « عالمين » .  « الْوَزْنُ »  مبتدا و  « يَوْمَئِذٍ »  خبرش .  « الْحَقُّ »  صفت  « الْوَزْنُ »  .  « بِما كانُوا » ،  « ما » مصدريه كه مابعد خود به تأويل مصدر مجرور به باء و متعلق به  « خَسِرُوا »  ؛ يعنى : « خسروا أنفسهم بسبب ظلمهم » .  « مَعايِشَ »  مفعول براى  « جَعَلْنا »  .  « قَلِيلًا ما تَشْكُرُونَ » ،   « قَلِيلًا »  صفت براى مفعول مطلق محذوف ؛ يعنى : « شكرا قليلا » ، و  « ما »  حرف است براى تأكيد بر قلّت .\r\n\r\n","description":"","footnote":"","page_name":" 465 ","page_number":465},
  {"content":"\r\n\r\n\r\nتفسير\r\n وَ كَمْ مِنْ قَرْيَةٍ أَهْلَكْناها فَجاءَها بَأْسُنا بَياتاً أَوْ هُمْ قائِلُونَ .  پس از آن‌كه خدا به پيامبرش دستور داد كه با قرآن مردم را بيم دهد و آنان نيز از او پيروى كنند ، در اين آيه براى آنان از محلّ هلاكت درگذشتگانى ياد مىكند كه خدا آنان را بر اثر اين‌كه از او روى برتافتند و پيامبرانش را تكذيب كردند هلاك كرد . خداوند عذاب را در هنگام شب و يا وقتى در وسط روز كه در خواب بودند بر آنها فروفرستاد ؛ يعنى درست در هنگام استراحت و امنيت ، تا عذاب ، سخت‌تر و دشوارتر بر آنان وارد شود . بسيارى از مفسران گفته‌اند : عذاب بر قوم لوط هنگام شب نازل شد . امّا من نمىدانم كه آنان از كجا به اين موضوع آگاهى پيدا كردند ! درحالىكه خدا مىگويد :  « إِنَّ مَوْعِدَهُمُ الصُّبْحُ أَ لَيْسَ الصُّبْحُ بِقَرِيبٍ » .  « 1 »\r\nگروهى از مفسران گفته‌اند : در آيه ، نوعى قلب [ - جابه‌جايى 
  ] صورت گرفته است ؛ زيرا هلاك شدن پس از آمدن عذاب مىباشد و حق آن بود كه عبارت بدين ترتيب باشد : « و كم من قرية جاءها بأسنا فأهلكناها . . . » . رازى براى تأويل اين آيه سه وجه بيان كرده است و طبرسى وجه چهارم را نيز افزوده است . درست آن است كه بگوييم : لازم نيست ترتيب سخن بر طبق ترتيب واقعى معنا باشد ، درصورتىكه اين ترتيب واقعى ، روشن و شناخته شده براى همگان باشد ؛ چنان‌كه در آيه همين‌طور است . حرف « فإ » همان‌گونه كه براى تعقيب مىآيد ، زايد ، در اوّل كلام و براى تفسير هم مىآيد . واژهء « بأس » كه فاء بر سر آن [ - فجائها بأسنا 
  ] داخل شده ، نوع هلاك شدن مشركان را تفسير مىكند .\r\n فَما كانَ دَعْواهُمْ إِذْ جاءَهُمْ بَأْسُنا إِلَّا أَنْ قالُوا إِنَّا كُنَّا ظالِمِينَ .  مشركان درحالىكه در امنيت و آسايش بودند ، بت‌هاى خود را صدا مىزدند ؛ امّا وقتى كه عذاب را ديدند ،\r\n\r\n\r\n","description":"","footnote":"\r\n( 1 ) . هود ( 11 ) آيهء 81 .\r\n","page_name":" 466 ","page_number":466},
  {"content":"\r\n\r\nاز خدايانشان بيزارى جستند و به خدا روى آوردند و به كفر و شرك ، عليه خود اقرار كردند . البتّه ، اين در حالى بود كه تكليف قطع و دروازهء توبه ، بسته شده بود .\r\n فَلَنَسْئَلَنَّ الَّذِينَ أُرْسِلَ إِلَيْهِمْ وَ لَنَسْئَلَنَّ الْمُرْسَلِينَ .  خداوند پس از آن‌كه به هلاكت آنان در دنيا اشاره كرد ، بيان مىدارد كه آنها در قيامت نيز مورد سؤال قرار مىگيرند و نيز از پيامبرانى كه به سوى آنان فرستاده شده پرسيده مىشود و اين پيامبران عليه آنها گواهى مىدهند .\r\n فَلَنَقُصَّنَّ عَلَيْهِمْ بِعِلْمٍ وَ ما كُنَّا غائِبِينَ .  خدا تنها به پرسيدن از خود اين مشركان و پرسيدن از پيامبرانى كه به سوى آنها فرستاده شده ، بسنده نمىكند ، بلكه تمام گفتارها و كردارهاى آنها را نيز برايشان بازگو مىكند : « روزى كه خدا همگان را زنده مىكند ، آنان را از كارى كه كرده‌اند آگاه مىسازد . خدا اعمال آنها را شماره كرده است ، هرچند خود از ياد برده‌اند و خدا ناظر بر هر چيزى است » . « 1 »\r\nهدف از اين كار ، افزايش اندوه كافران است و اين‌كه احساس كنند عذاب و خشم خداوند ، كيفر گناهان و سرپيچى آنان است .\r\n\r\nترازوى اعمال\r\n وَ الْوَزْنُ يَوْمَئِذٍ الْحَقُّ .  در اين‌باره كه مراد از ترازويى كه خداوند در آن اعمال مردم را وزن مىكند چيست ، سخن زياد گفته شده است . حتّى برخى گفته‌اند : اين ترازو يك زبان و دو كفه دارد . امّا آنچه ما از اين واژه مىفهميم البته خدا داناتر است اين است كه مقصود از آن ، معيارى است كه فرمانبردار را از گناهكار و پاك را از ناپاك جدا مىسازد و اين معيار ، همان امر و نهى خداست . وقتى كه هنگامهء حساب و بازپرسى فرارسد به انسان نگريسته مىشود كه چه‌چيز را انجام داده و چه‌چيز را ترك كرده است و ميان كرده و ناكردهء او ، و امر و نهى خدا مقايسه مىشود ، اگر كرده و ناكردهء او با امر و نهى خدا منطبق شد ، وى از كسانى خواهد بود كه ترازوى اعمالشان\r\n\r\n\r\n","description":"","footnote":"\r\n( 1 ) . مجادله ( 58 ) آيهء 6 .\r\n","page_name":" 467 ","page_number":467},
  {"content":"\r\n\r\nسنگين و در پيشگاه خداوند از زمرهء رستگاران و خوبان است ؛ در غير اين‌صورت ، از كسانى خواهد بود كه ترازوى اعمالشان سبك است و از جملهء ستمكارانى به‌شمار مىرود كه با عذاب سوزان ، خويش را دچار زيان كرده‌اند .\r\nبه بيانى ديگر هرچيزى در اين جهان اصول و قواعدى دارد ، خواه اين چيز دانش باشد ، خواه ادبيات ، خواه هنر و . . . و با همين اصول از چيزهاى ديگر جدا و حتّى مرغوب از نامرغوب تشخيص داده مىشود . اين اصول و قواعد را ميزان ، قياس ، روش و داور مىنامند . همچنين ، حساب در روز قيامت نيز براى خود ، اصول و قواعدى دارد كه قرآن واژهء ميزان و صراط را در مورد آن به كار برده است . اين اصول و قواعد و يا ميزان اعمال و اهداف مردم عبارت است از : امر و نهى خداوند . بر اين اساس ، امر و نهى خداوند در محاكمهء انسان در فرداى قيامت ، نقش فقه و قانون در محاكمهء مدّعىعليه در دنيا را دارد .\r\n فَمَنْ ثَقُلَتْ مَوازِينُهُ .  آنان كسانى هستند كه اعمالشان بر اساس اوامر و نواهى قرآن سنجيده شده و در نتيجه ، كامل و به قدر كافى هستند .  فَأُولئِكَ هُمُ الْمُفْلِحُونَ ؛  آنها رستگارند زيرا در صحنهء آزمايش نلغزيدند .\r\n وَ مَنْ خَفَّتْ مَوازِينُهُ .  آنان كسانى هستند كه ميان اعمال آنها و احكام و تعاليم خداوند تضاد و فاصلهء زيادى وجود داشته است .  فَأُولئِكَ الَّذِينَ خَسِرُوا أَنْفُسَهُمْ بِما كانُوا بِآياتِنا يَظْلِمُونَ .  بسيارى از مفسران گفته‌اند : مراد از ظلم در اين‌جا كفر است ؛ لكن درست آن است كه مراد از ظلم ، تكذيب آيات خدا به‌طور مطلق مىباشد چنان‌كه از ظاهر آيه برمىآيد ، خواه اين آيات بر وحدانيت خدا دلالت كند ، خواه بر رسالت پيامبرانش ، يا بر قيامت و يا بر حلال و حرام او .\r\n وَ لَقَدْ مَكَّنَّاكُمْ فِي الْأَرْضِ وَ جَعَلْنا لَكُمْ فِيها مَعايِشَ قَلِيلًا ما تَشْكُرُونَ .  خداوند پس از آن‌كه به مشركان با اين سخن خود دستور داد :  « اتَّبِعُوا ما أُنْزِلَ إِلَيْكُمْ مِنْ رَبِّكُمْ »  و نيز با جملهء  « وَ كَمْ مِنْ قَرْيَةٍ أَهْلَكْناها » ،  آنها را از عذاب دنيا و با جملهء  « فَلَنَسْئَلَنَّ الَّذِينَ \r\n\r\n","description":"","footnote":"","page_name":" 468 ","page_number":468},
  {"content":"\r\n\r\n أُرْسِلَ إِلَيْهِمْ » ،  آنها را از عذاب آخرت ترسانيد ، اكنون نعمت‌هاى خود را به ايشان يادآورى مىكند و مىگويد : اوست كه آنان را در اين زمين جاى داده و نيز اين توان را به آنها بخشيده است كه به منظور تأمين منافع خود آنها را زير فرمان و به استخدام خود درآورند . يكى از مفسران جديد مىگويد :\r\n« اگر خدا انسان را در اين زمين قدرت نمىداد ، اين آفريدهء ناتوان قادر نبود طبيعت را مغلوب خود سازد و در اين‌صورت ، چگونه مىتوانست به حركت خود ادامه دهد ، درحالىكه نيروهاى بزرگ جهان هستى ، درست در نقطهء مقابل او حركت مىكنند و اين در حالى است كه ملحدان و ماترياليست‌ها عقيده دارند كه اين نيروها خود به خود در حركت و فعاليّت‌اند و نيروى ديگرى در ماوراى آنها وجود ندارد » .\r\n\r\n","description":"","footnote":"","page_name":" 469 ","page_number":469},
  {"content":"\r\n\r\n\r\nما شما را آفريديم\r\n\r\n[ سوره الأعراف ( 7 ) : آيات 11 تا 18 
  ]\r\nوَ لَقَدْ خَلَقْناكُمْ ثُمَّ صَوَّرْناكُمْ ثُمَّ قُلْنا لِلْمَلائِكَةِ اسْجُدُوا لِآدَمَ فَسَجَدُوا إِلاَّ إِبْلِيسَ لَمْ يَكُنْ مِنَ السَّاجِدِينَ ( 11 ) قالَ ما مَنَعَكَ أَلاَّ تَسْجُدَ إِذْ أَمَرْتُكَ قالَ أَنَا خَيْرٌ مِنْهُ خَلَقْتَنِي مِنْ نارٍ وَ خَلَقْتَهُ مِنْ طِينٍ ( 12 ) قالَ فَاهْبِطْ مِنْها فَما يَكُونُ لَكَ أَنْ تَتَكَبَّرَ فِيها فَاخْرُجْ إِنَّكَ مِنَ الصَّاغِرِينَ ( 13 ) قالَ أَنْظِرْنِي إِلى يَوْمِ يُبْعَثُونَ ( 14 ) قالَ إِنَّكَ مِنَ الْمُنْظَرِينَ ( 15 )\r\nقالَ فَبِما أَغْوَيْتَنِي لَأَقْعُدَنَّ لَهُمْ صِراطَكَ الْمُسْتَقِيمَ ( 16 ) ثُمَّ لَآتِيَنَّهُمْ مِنْ بَيْنِ أَيْدِيهِمْ وَ مِنْ خَلْفِهِمْ وَ عَنْ أَيْمانِهِمْ وَ عَنْ شَمائِلِهِمْ وَ لا تَجِدُ أَكْثَرَهُمْ شاكِرِينَ ( 17 ) قالَ اخْرُجْ مِنْها مَذْؤُماً مَدْحُوراً لَمَنْ تَبِعَكَ مِنْهُمْ لَأَمْلَأَنَّ جَهَنَّمَ مِنْكُمْ أَجْمَعِينَ ( 18 )\r\nو شما را بيافريديم ، و صورت بخشيديم ، آن‌گاه به فرشتگان گفتيم : آدم را سجده كنيد . همه ، جز ابليس ، سجده كردند و ابليس در شمار سجده‌كنندگان نبود . ( 11 )\r\nخدا گفت : وقتى تو را به سجده فرمان دادم ، چه‌چيز تو را از آن بازداشت ؟ گفت : من از او بهترم ، مرا از آتش آفريده‌اى و او را از گل . ( 12 )\r\nگفت : از اين مقام فروشو . تو را چه رسد كه در آن گردنكشى كنى ؟ بيرون رو كه تو از خوارشدگانى . ( 13 )\r\nگفت : مرا تا روز قيامت كه زنده مىشوند مهلت ده . ( 14 )\r\nگفت : تو از مهلت‌يافتگانى . ( 15 )\r\nگفت : حال كه مرا نوميد ساخته‌اى ، من هم ايشان را از راه راست تو منحرف مىكنم . ( 16 )\r\nآن‌گاه از پيش و از پس و از چپ و از راست بر آنها مىتازم . و بيشترينشان را ناسپاس خواهى يافت . ( 17 )\r\nگفت : از اينجا بيرون\r\n\r\n","description":"","footnote":"","page_name":" 470 ","page_number":470},
  {"content":"\r\n\r\nشو ، منفور مطرود . از كسانى كه پيروى تو گزينند هرآينه از همهء شما ، جهنم را خواهم انباشت . ( 18 )\r\n\r\nواژگان\r\nالهبوط : به زير آمدن ، افتادن .\r\nالصّغار : ذلّت و خوارى .\r\nالصاغر : ذليل .\r\nالإنظار : امهال ، تأخير و تأجيل ، همگى يك معنا دارند : مهلت دادن .\r\nذأم : عيب گرفتن از چيزى . الذّأم و الذّيم : عيب شديد .\r\nالمدحور : مطرود ، رانده شده .\r\n\r\nاعراب\r\n « ما مَنَعَكَ » ،   « ما »  براى استفهام انكارى و محلّ آن رفع است بنابر ابتدائيت . جملهء  « مَنَعَكَ »  خبر .  « أَلَّا تَسْجُدَ »  ، « لا » زايد و مصدر ريخته شده از أن و فعل ، مجرور به من محذوف و تقدير آن بدين‌گونه است : « ما منعك من السجود ؟ » برخى گفته‌اند :\r\n « صِراطَكَ »  منصوب به نزع خافض ؛ يعنى : « لأقعدن لهم على صراطك » .  « مَذْؤُماً »  حال و همچنين  « مَدْحُوراً »  .  « لَمَنْ تَبِعَكَ » ،  « لام » براى ابتدا ، « من » شرطيه و مبتدا .  « لَأَمْلَأَنَّ » ،  لام در جواب قسم محذوف واقع شده و « املئن » جواب قسم است و جانشين جواب شرط كه عبارت از « من » است . جملهء مركب از قسم و جواب آن ، خبر مبتدا .\r\n\r\nپيرامون اصل انسان\r\n وَ لَقَدْ خَلَقْناكُمْ ثُمَّ صَوَّرْناكُمْ .  خطاب متوجّه فرزندان آدم است . معناى  « خَلَقْناكُمْ »  اين است كه خداوند اصل نخستين ما را از خاك ايجاد كرده است و ما از نطفه‌اى به\r\n\r\n","description":"","footnote":"","page_name":" 471 ","page_number":471},
  {"content":"\r\n\r\nوجود آمديم كه سرانجام به همين خاك منتهى مىشود . مراد از  « صَوَّرْناكُمْ »  اين است كه خدا اوّلين مادّه‌اى را كه ما از آن آفريده شديم به شكل انسانى كامل و به همين صورت فعلى قرار داد : « آيا بر آن‌كس كه تو را از خاك و سپس از نطفه بيافريد و آن‌گاه مردى كامل و آراسته خلقت ساخت ، كافر شده‌اى ؟ » . « 1 » بنابراين ، تفاوت ميان آفرينش و صورت‌بندى آن است كه آفريدن چيزى به معناى ايجاد و پديد آوردن آن مىباشد ؛ امّا صورت‌بندى به معناى دادن شكل خاص به چيز ، پس از ايجاد آن است .\r\nسؤال : پيروان داروين مىگويند : انسان وقتى كه نخستين بار به وجود آمد ، به صورت كنونى نبوده ، بلكه از يك نوع به نوعى ديگر منتقل شده و سرانجام به صورت فعلى درآمده است ؟\r\nپاسخ : ما پيرو آن دليل علمى هستيم كه ترديد و احتمال مخالف را نپذيرد ؛ زيرا وقتى احتمال بيايد استدلال باطل مىشود و اين ، حقيقتى يقينى و بديهى است كه حتّى تجربه‌گرايان ، كه منبع شناخت را به آزمايش حسّى منحصر مىدانند ، نيز آن را انكار نمىكنند . مهم‌ترين دليل طرفداران نظريهء تكامل ، حفّارىهايى مىباشد كه از وجود انواع حيوانات پرده برداشته است ؛ حيواناتى كه برخى عالىتر از برخى ديگر و نيز زمان حيوان عالى ، متأخّر از حيوان دانى و پست است و همچنين اين حيوانات در بسيارى از ويژگىها به انسان شباهت دارند .\r\nما اين اكتشافات را انكار نمىكنيم ؛ لكن آنها نظريهء داروين را ثابت نمىكند ؛ زيرا به‌طور قطعى نشان نمىدهد كه حيوان برتر همان حيوان تحوّل يافته از حيوان پست تر است به درجه‌اى كه در اين‌باره ترديدى وجود نداشته باشد ، بلكه اين تحوّل اصلا امكان ندارد و ممكن است هركدام از عالى و دانى يك نوع حيوان مستقل و جدا از ديگرى باشد كه شرايط مناسب آن را به وجود آورده و آن‌گاه پس از دگرگونى شرايط اين نوع منقرض شده باشد ؛ چنان‌كه ديگر انواع حيوانات و گياهان از بين رفته‌اند .\r\n\r\n\r\n","description":"","footnote":"\r\n( 1 ) . كهف ( 18 ) آيهء 37 .\r\n","page_name":" 472 ","page_number":472},
  {"content":"\r\n\r\nوقتى دو احتمال وجود داشته باشند ، پذيرفتن يكى از آن دو ، نه ديگرى ، كارى است بىدليل .\r\nاين جانب خواندم كه بسيارى از دانشمندان و ازجمله ملحدان ، به نظريهء داروين اعتقاد داشتند ؛ امّا وقتى در عرصهء علم پيشرفت كردند ، به دليلى كه پيش‌تر بيان كرديم از اين نظريه عدول نمودند و نيز به اين دليل كه در انسان ويژگىهايى عقلى و روحى وجود دارد كه او را از تمام مخلوقات و انواع آن جدا مىسازد .\r\n ثُمَّ قُلْنا لِلْمَلائِكَةِ اسْجُدُوا لِآدَمَ فَسَجَدُوا إِلَّا إِبْلِيسَ لَمْ يَكُنْ مِنَ السَّاجِدِينَ .  تفسير نظير اين آيه قبلا در سورهء بقره ، آيهء 34 ، ج 1 بيان شد .\r\n قالَ ما مَنَعَكَ أَلَّا تَسْجُدَ إِذْ أَمَرْتُكَ .  « لا » در اين‌جا زايد است و دليل بر زايد بودن آن ، حذف آن در آيهء 75 از سورهء ص است :  قالَ يا إِبْلِيسُ ما مَنَعَكَ أَنْ تَسْجُدَ لِما خَلَقْتُ بِيَدَيَّ .  دليل ديگر اين‌كه با وجود « لا » معناى آيه درست نخواهد بود ، مگر اين‌كه كلمهء  « مَنَعَكَ »  به معناى « حملك » باشد كه در اين صورت تأويل سخن بدين‌ترتيب خواهد بود : چه‌چيز تو را بر ترك سجده كردن وادار كرد ؟ مراد از سجود در اين‌جا سجدهء تحيت است [ - درود فرستادن 
  ] و نه سجدهء عبادت ، و سجدهء تحيت همان فرمان بردن از خداست ؛ زيرا اين سجده به فرمان او مىباشد .\r\n قالَ أَنَا خَيْرٌ مِنْهُ خَلَقْتَنِي مِنْ نارٍ وَ خَلَقْتَهُ مِنْ طِينٍ .  ابليس كارى انجام نمىداد مگر اين‌كه آن را توجيه مىكرد و شرط اساسى در منطق او براى هر توجيهى آن بود كه با اراده و خشنودى خدا مخالفت كند و همين شرط نخستين اصلى بود كه ابليس در تمامى گفتارها و كردارهايش بر آن تكيه مىكرد . هر فقيه به تحقيق مىپردازد تا به احكام خدا راه پيدا كند ؛ امّا ابليس احكامى را جعل مىكند كه مبتنى بر اين روش است :\r\n« خدا چنان گفت و من چنين مىگويم » . خدا به او فرمان داد كه آدم را سجده كند و او نپذيرفت و هيچ عذرى هم نياورد ، بلكه با كمال جرئت و خودستايى به خداوند اعتراض كرد و گفت : چگونه به كسى سجده كنم كه از او بهترم ؟ گويى او به خدايى كه\r\n\r\n","description":"","footnote":"","page_name":" 473 ","page_number":473},
  {"content":"\r\n\r\nمقامش از اين سخن بسيار بالاتر است مىگويد : بهتر بود كه آدم را دستور مىدادى تا مرا سجده كند ، نه اين‌كه مرا فرمان دهى تا به او سجده كنم . او براى اين برترى خود دليل مىآورد و آن عبارت است از : افتخار به آفرينش خود و تعصّب به اصل و ريشه‌اش :  « خَلَقْتَنِي مِنْ نارٍ وَ خَلَقْتَهُ مِنْ طِينٍ » . \r\nبراين‌اساس ، عزّت و بزرگوارى در منطق ابليس ، در تعصب نژادى است و نه در تقوا و فرمانبردارى از خدا ؛ درحالىكه در پيشگاه خدا ، عزّت در عمل و تقواست و نه در نژاد . همچنين علم و دانش از ديدگاه ابليس ، قياس و هواى نفس است ، اما در نزد خدا ، وحى و حكم عقلى است كه به سبب بديهى و روشن بودنش حتّى دو نفر هم دربارهء آن اختلاف نداشته باشند . ازاين‌رو ، هركس كه تعصب نژادى داشته باشد و يا دين را با رأى خود قياس كند ، خواسته يا ناخواسته از ابليس پيروى كرده است .\r\nصاحب تفسير المنار مىگويد : « امام جعفر صادق عليه السّلام از پدرش و از جدّش روايت كرده است كه پيامبر خدا صلّى اللّه عليه و آله گفت : نخستين كسى كه امر دين را با رأى خود قياس كرد ابليس بود . خداوند تعالى فرمود : به آدم سجده كن و او گفت : من از او بهترم . . . آن‌گاه امام جعفر صادق عليه السّلام گفت : هركس امر دين را با رأى خود قياس كند ، خداوند او را در روز قيامت همنشين ابليس قرار خواهد داد » .\r\nسؤال : اين آيه دلالت دارد كه حيات از آتش به وجود مىآيد و نظير آن است آيهء 15 از سورهء الرحمن :  « وَ خَلَقَ الْجَانَّ مِنْ مارِجٍ مِنْ نارٍ » .  مارج ، شعلهء آتش است كه به شدّت زبانه كشد . چگونه مىتوان ميان اين دو آيه و آيهء  « وَ جَعَلْنا مِنَ الْماءِ كُلَّ شَيْءٍ حَيٍّ ؛  ما هر چيز زنده را از آب قرار داديم » ، جمع كرد ؟\r\nپاسخ : موجودات زنده‌اى كه در قرآن از آنها ياد شده ، بر چند نوعند كه برخى از آنها عبارتند از : جهان فرشتگان ، جهان جنّ و موجوداتى كه در زمين زندگى مىكنند .\r\nبرخى از افراد نوع اخير با آب زنده مىمانند ؛ نظير حيوان ، گياه و انسان و مقصود از عموميت سخن خداوند :  « وَ جَعَلْنا مِنَ الْماءِ كُلَّ شَيْءٍ حَيٍّ »  نيز همين است . و برخى از\r\n\r\n","description":"","footnote":"","page_name":" 474 ","page_number":474},
  {"content":"\r\n\r\nافراد آن با آتش زنده مىماند ؛ به بيانى ديگر آب براى زندگى انسان به موجب سرشت و آفرينش او امرى ضرورى است و نيز براى زندگى ساير افراد و انواع حيوان و گياه و اقسام آن . و اين ، با بودن آفريده‌هايى كه آتش براى زندگى آنها ضرورت دارد ، هيچ منافاتى ندارد . حشره‌شناسان مىگويند : نوعى حشره وجود دارد كه جز در هواى مسموم و چاه‌هاى نفت نمىتواند زندگى كند .\r\n قالَ فَاهْبِطْ مِنْها فَما يَكُونُ لَكَ أَنْ تَتَكَبَّرَ فِيها فَاخْرُجْ إِنَّكَ مِنَ الصَّاغِرِينَ .  برخى گفته‌اند : ضمير « منها » به بهشت برمىگردد . برخى گفته‌اند : به آسمان برمىگردد . ما به جزئيات اهميّت نمىدهيم ؛ زيرا در قرآن و سنّت از آن سخنى به ميان نيامده است و به سخن گفتن اجمالى در اين‌باره بسنده مىكنيم . سياق سخن نشان مىدهد كه ضمير به درجهء بلند در پيشگاه خداوند برمىگردد و معناى آيه اين است : خداوند به عنوان كيفر خودخواهى و خوددارى ابليس از اطاعت او ، وى را از رحمت خويش دور و به نفرينش گرفتار كرد ؛ زيرا سجده كردن اطاعت خداست و نه اطاعت آدم و هركس كه اين حقّ را به خودش بدهد كه حكم خدا را نپذيرد ، سزاوار نفرين او تا روز قيامت خواهد بود .\r\n قالَ أَنْظِرْنِي إِلى يَوْمِ يُبْعَثُونَ .  به سبب نيازى كه در خود ابليس بود به زودى آن را بيان خواهد كرد از خدا خواست كه او را تا روز قيامت مهلت دهد .\r\n قالَ إِنَّكَ مِنَ الْمُنْظَرِينَ .  برخى گفته‌اند : ابليس خواست كه او را تا روزى كه تمام مردگان براى بازپرسى و گرفتن پاداش زنده مىشوند ، مهلت دهد و خداوند اين درخواست او را رد كرد و وى را تا روزى مهلت داد كه تمام زندگان در اين روز مىميرند و در آيهء 38 از سورهء حجر بدين موضوع اشاره شده است : « گفت : تو در شمار مهلت‌يافتگانى تا آن روزى كه وقتش معلوم است » . مراد از اين روز همان ساعتى است كه در صور دميده مىشود و آيهء 68 از سورهء زمر به اين امر دلالت دارد :\r\n« و در صور دميده شود پس هركه در آسمان‌ها و هركه در زمين است بيهوش مىشود . . . » .\r\n\r\n","description":"","footnote":"","page_name":" 475 ","page_number":475},
  {"content":"\r\n\r\n قالَ فَبِما أَغْوَيْتَنِي لَأَقْعُدَنَّ لَهُمْ صِراطَكَ الْمُسْتَقِيمَ  ابليس با خود پيمان بست كه به سبب مصيبتى كه از اين آفريده [ - آدم 
  ] به او رسيده و همو باعث دور شدنش از رحمت خدا و گرفتار آمدنش به نفرين او شده است از وى انتقام بگيرد . و نيز نوع اين انتقام را بيان كرد و آن اين‌كه بر سر راهى كه به خدا و فرمانبردارى او منتهى مىشود بنشيند و آدم و فرزندانش را از آن بازدارد .\r\n ثُمَّ لَآتِيَنَّهُمْ مِنْ بَيْنِ أَيْدِيهِمْ وَ مِنْ خَلْفِهِمْ وَ عَنْ أَيْمانِهِمْ وَ عَنْ شَمائِلِهِمْ وَ لا تَجِدُ أَكْثَرَهُمْ شاكِرِينَ  آمدن ابليس از جهات چهارگانه ، كنايه از وسوسه و جديّت او در گمراه كردن آنان است ، طورىكه هيچ معصيتى را فرونمىگذارد مگر اين‌كه آنها را به ارتكاب آن وسوسه مىكند و هيچ طاعتى را رها نمىكند مگر اين‌كه آنان را از آن منحرف مىسازد . به عنوان مثال اگر خدا انسان‌ها را به جهاد و فداكارى دستور دهد ، ابليس عشق به زنده بودن و زندگى را در نظر آنان جلوه‌گر مىسازد و اگر خداى سبحان آنها را به بخشش مال و ثروت در راه خودش تشويق كند ، ابليس ملعون آنان را از تهىدستى مىترساند . اگر خداوند آنها را از شراب و زنا و قمار نهى كند ، ابليس پليد لذّت‌جويىها و شهوت‌ها را در نظر آنان زيبا جلوه مىدهد . اگر خدا آنها را از آتش بترساند و وعدهء بهشت دهد ، ابليس كه دشمن خدا و دشمن آنهاست مىگويد : نه بهشتى است و نه جهنّم و بدين‌ترتيب ، براى هر حق ، باطلى و براى هر راستى ، كژيى آماده مىسازد . اين تصور شيطانى دقيقا بر كسانى منطبق مىشود كه دين خود را به شيطان فروخته‌اند و اعمال استعمارگران و كشتار زنان و كودكان و آواره ساختن مردم را از سرزمينشان توجيه مىكنند .\r\n قالَ اخْرُجْ مِنْها مَذْؤُماً مَدْحُوراً .  ذأم : عيب و حقارت . الدحر : طرد . خداوند ابليس را به اين دو ويژگى اختصاص داده است ؛ زيرا خدا او را از مقامى كه داشت پايين آورد . امّا جهنّم از آن ابليس و كسانى است كه او را اطاعت و از فرمان خدا سرباز زده‌اند .  لَمَنْ تَبِعَكَ مِنْهُمْ لَأَمْلَأَنَّ جَهَنَّمَ مِنْكُمْ أَجْمَعِينَ .  نظير اين آيه است آيهء\r\n\r\n","description":"","footnote":"","page_name":" 476 ","page_number":476},
  {"content":"\r\n\r\n « لَأَمْلَأَنَّ جَهَنَّمَ مِنْكَ وَ مِمَّنْ تَبِعَكَ مِنْهُمْ أَجْمَعِينَ » .  « 1 »\r\nدر اين‌جا پرسش‌هايى مطرح است كه نياز به پاسخ دارد . اين پرسش‌ها عبارتند از :\r\n1 . آيا خطاب خدا به ابليس با واسطه بوده يا بدون واسطه ؟\r\n2 . سخن ابليس : « . . . حال كه مرا گمراه ساخته‌اى . . . » نشان مىدهد كه گمراه شدن شيطان از سوى خدا بوده است . بنابراين ، چگونه خدا او را مجازات مىكند ؟\r\n3 . چرا خداوند ابليس را مهلت داد ، درحالىكه مىدانست او فاسد است و ديگران را هم فاسد مىكند ؟\r\nما به اين پرسش‌هاى سه‌گانه بسيار كوتاه پاسخ مىدهيم :\r\nامّا پاسخ پرسش اوّل : ما به وجود اين گفتگو [ - گفتگوى ابليس و خداوند 
  ] ايمان داريم ؛ زيرا وحى بر آن دلالت دارد و عقل هم آن را نفى نمىكند و از طرف ديگر ، بر ما لازم نيست كه دربارهء شكل و چگونگى اين گفتگو تحقيق كنيم ؛ چراكه وحى آن را بيان نكرده است .\r\nپاسخ پرسش دوم : گمراهى از جانب خود ابليس است نه از سوى خداوند ؛ زيرا ابليس در آيهء 40 - 39 از سورهء حجر اعتراف مىكند كه او گمراه‌كننده است : « . . . و همگان را گمراه كنم ، مگر آنها كه بندگان بااخلاص تو باشند » . چگونه خدا بنده را گمراه مىكند و آن‌گاه او را به سبب همين گمراهى مورد مجازات قرار مىدهد ؟ ! شأن خداوند از اين سخنان بسيار بالاتر است . امّا سخن ابليس :  « فَبِما أَغْوَيْتَنِي » ،  بدين معناست كه چون مرا با امر به سجدهء آدم - آنچه مرا در گمراهى و معصيت انداخت - آزمودى من همچنين و چنان خواهم كرد ؛ به سخن ديگر گويى ابليس به خداوند مىگويد : خدايا ! تو به من دستور دادى و من از دستور تو اطاعت نكردم و هيچ‌كس را هم نخواهم گذاشت كه از فرمان تو اطاعت كند .\r\nپاسخ پرسش سوم : مشيت الهى اقتضا دارد كه به انسان از طريق عقل و اندرز\r\n\r\n\r\n","description":"","footnote":"\r\n( 1 ) . ص ( 38 ) آيهء 85 .\r\n","page_name":" 477 ","page_number":477},
  {"content":"\r\n\r\nپيامبران و نيز با بخشيدن توان انجام دادن كار نيك و بد ، كمك كند و او را مختار بگذارد و از طريق شهوت‌ها و فريب‌دهندگانى كه ابليس و سپاهش با آنها او را وسوسه مىكند ، آزمايشش كند ، تا پاك از ناپاك و اخلاصمند از خيانتكار جدا شود . به تفسير آيه 94 از سوره مائده ، بخش « معناى آزمايش خدا » و نيز به جلد دوم از همين تفسير در بخش « همنشين شيطان » نگاه كنيد .\r\n\r\n","description":"","footnote":"","page_name":" 478 ","page_number":478},
  {"content":"\r\n\r\n\r\nسكونت آدم و همسرش در بهشت\r\n\r\n[ سوره الأعراف ( 7 ) : آيات 19 تا 25 
  ]\r\nوَ يا آدَمُ اسْكُنْ أَنْتَ وَ زَوْجُكَ الْجَنَّةَ فَكُلا مِنْ حَيْثُ شِئْتُما وَ لا تَقْرَبا هذِهِ الشَّجَرَةَ فَتَكُونا مِنَ الظَّالِمِينَ ( 19 ) فَوَسْوَسَ لَهُمَا الشَّيْطانُ لِيُبْدِيَ لَهُما ما وُورِيَ عَنْهُما مِنْ سَوْآتِهِما وَ قالَ ما نَهاكُما رَبُّكُما عَنْ هذِهِ الشَّجَرَةِ إِلاَّ أَنْ تَكُونا مَلَكَيْنِ أَوْ تَكُونا مِنَ الْخالِدِينَ ( 20 ) وَ قاسَمَهُما إِنِّي لَكُما لَمِنَ النَّاصِحِينَ ( 21 ) فَدَلاَّهُما بِغُرُورٍ فَلَمَّا ذاقَا الشَّجَرَةَ بَدَتْ لَهُما سَوْآتُهُما وَ طَفِقا يَخْصِفانِ عَلَيْهِما مِنْ وَرَقِ الْجَنَّةِ وَ ناداهُما رَبُّهُما أَ لَمْ أَنْهَكُما عَنْ تِلْكُمَا الشَّجَرَةِ وَ أَقُلْ لَكُما إِنَّ الشَّيْطانَ لَكُما عَدُوٌّ مُبِينٌ ( 22 ) قالا رَبَّنا ظَلَمْنا أَنْفُسَنا وَ إِنْ لَمْ تَغْفِرْ لَنا وَ تَرْحَمْنا لَنَكُونَنَّ مِنَ الْخاسِرِينَ ( 23 )\r\nقالَ اهْبِطُوا بَعْضُكُمْ لِبَعْضٍ عَدُوٌّ وَ لَكُمْ فِي الْأَرْضِ مُسْتَقَرٌّ وَ مَتاعٌ إِلى حِينٍ ( 24 ) قالَ فِيها تَحْيَوْنَ وَ فِيها تَمُوتُونَ وَ مِنْها تُخْرَجُونَ ( 25 )\r\nاى آدم ! تو و همسرت در بهشت مكان گيريد . از هركجا كه خواهيد بخوريد ولى به اين درخت نزديك مشويد كه در شمار بر خويش ستم‌كنندگان خواهيد شد . ( 19 )\r\nپس شيطان آن دو را وسوسه كرد ، تا شرمگاهشان را كه از آنها پوشيده بود در نظرشان آشكار كند . و گفت : پروردگارتان شما را از اين درخت منع كرد تا مبادا از فرشتگان يا جاويدانان شويد . ( 20 )\r\nو برايشان سوگند خورد كه نيك‌خواه شمايم . ( 21 )\r\nپس آن دو را با فريب به آن درخت نزديك كرد . چون از آن درخت خوردند شرمگاه‌هايشان آشكار شد و به پوشيدن\r\n\r\n","description":"","footnote":"","page_name":" 479 ","page_number":479},
  {"content":"\r\n\r\nخويش از برگ‌هاى بهشت پرداختند . پروردگارشان ندا داد : آيا شما را از آن درخت منع نكرده بودم و نگفته بودم كه شيطان آشكارا دشمن شماست . ( 22 )\r\nگفتند : اى پروردگار ما ! به خود ستم كرديم و اگر ما را نيامرزى و بر ما رحمت نياورى هرآينه از زيان‌ديدگان خواهيم بود . ( 23 )\r\nگفت : فرو شويد ، برخى دشمن برخى ديگر ، و تا روز قيامت زمين ، قرارگاه و جاى بهره‌ورى شما خواهد بود . ( 24 )\r\nگفت : در آن‌جا زندگى خواهيد كرد و در آن‌جا خواهيد مرد و از آن بيرونتان آورند . ( 25 )\r\n\r\nواژگان\r\nالوسوسة : صداى مخفى . در اين‌جا مراد از آن ، چيزهاى زيان‌آورى است كه در ذهن انسان خطور مىكنند .\r\nورى الشىء : آن‌چيز پوشانده شد .\r\nالسوءة : آنچه به نظر انسان زشت آيد و مراد از آن در اين‌جا شرمگاه انسان است ؛ زيرا آشكار شدن آن به نظر او زشت مىآيد .\r\nقاسمهما : براى آن دو سوگند ياد كرد .\r\nدلّاهما : استنزلّهما : پايين آوردشان .\r\nالغرور : فريب به‌وسيلهء باطل .\r\nطفقا : آغاز كردند ، شروع كردند .\r\nيخصفان : آن دو ، برگى را روى برگى مىچسباندند . از اين سخن عرب‌ها گرفته شده است كه مىگويند : « خصف الإسكافى النعل ؛ گفشگر كفش را دوخت » .\r\n\r\nاعراب\r\n « فَتَكُونا »  ممكن است به جزم خوانده شود ، بنابراين كه عطف باشد بر  « لا تَقْرَبا »  و ممكن است منصوب به « أن » باشد كه پس از فا در تقدير است . مصدر ريخته شده از\r\n\r\n","description":"","footnote":"","page_name":" 480 ","page_number":480},
  {"content":"\r\n\r\n « أَنْ تَكُونا »  مجرور به اضافهء مفعول لأجله محذوف كه تقديرش اين است : « ما نهاكما إلّا مخافة كونكما ملكين » .  « تِلْكُمَا »  اشاره است به « شجرة » و مخاطب اين اشاره دو نفر است . از اين‌رو ، حرف خطاب را مثنّى آورده است .  « بَعْضُكُمْ »  مبتدا و  « عَدُوٌّ »  خبر .\r\n « لِبَعْضٍ »  متعلق به  « عَدُوٌّ »  . و  « لَكُمْ فِي الْأَرْضِ مُسْتَقَرٌّ » ،  مبتدا و خبر .\r\n\r\nتفسير\r\n وَ يا آدَمُ اسْكُنْ أَنْتَ وَ زَوْجُكَ الْجَنَّةَ فَكُلا مِنْ حَيْثُ شِئْتُما وَ لا تَقْرَبا هذِهِ الشَّجَرَةَ فَتَكُونا مِنَ الظَّالِمِينَ .  تفسير اين آيه به تفصيل در ضمن تفسير آيهء 35 از سورهء بقره ، ج 1 ، بيان شد .\r\n فَوَسْوَسَ لَهُمَا الشَّيْطانُ لِيُبْدِيَ لَهُما ما وُورِيَ عَنْهُما مِنْ سَوْآتِهِما .  « وري » از مواراة گرفته شده و به معناى پوشش است . السوءة : شرمگاه . « عنهما » ، يعنى هيچ‌كدام از آن دو ، نه شرمگاه خود را مىديد و نه شرمگاه ديگرى را . امّا وسوسهء شيطان را ما نمىدانيم كه چگونه بوده است ؛ لكن اعتقاد داريم كه هر انديشه ، يا سخن يا عملى كه باعث بسته شدن راه زندگى و مانع پيشرفت آن گردد وسوسهء شيطانى است . در هر حال ، شيطان در ظاهر به نصيحت آدم و حوا پرداخت و قصد فريب را پنهان ساخت .\r\nظاهر آيه مىفهماند كه ابليس مىدانست هركس از اين درخت بخورد ، شرمگاه او آشكار خواهد شد و كسىكه شرمگاهش پيدا باشد ، از بهشت رانده مىشود . از اين‌رو ، براى بيرون كردن آدم و حوا از بهشت دست به نيرنگ زد :\r\n  وَ قالَ ما نَهاكُما رَبُّكُما عَنْ هذِهِ الشَّجَرَةِ إِلَّا أَنْ تَكُونا مَلَكَيْنِ أَوْ تَكُونا مِنَ الْخالِدِينَ . وَ قاسَمَهُما إِنِّي لَكُما لَمِنَ النَّاصِحِينَ .   ابليس ملعون كاملا آيه را وارونه كرد . از اين‌رو ، سوگند خورد كه از اندرزدهندگان آن دو مىباشد ، درحالىكه دشمن سرسخت آنها بود . همچنين ، سوگند خورد كه هرگاه آن دو از آن درخت بخورند ، در بهشت جاويدان مىمانند ، در حالى كه او به‌طور يقين مىدانست كه سرانجام خوردن ، دورى و بدبختى و مرگ\r\n\r\n","description":"","footnote":"","page_name":" 481 ","page_number":481},
  {"content":"\r\n\r\nاست . آرى ، شياطين بشرى نيز براى ساده‌لوحان چنين وانمود مىكنند كه سراب آب است و آب سراب .\r\n فَدَلَّاهُما بِغُرُورٍ .  « دلّاهما » از « تدلية » گرفته شده ، به معناى اسقطهما : به سقوط كشانيد آن دو تن را . غرور به معناى فريب دادن به باطل است . مقصود اين جمله اين است : شيطان پس از آن‌كه براى آدم و حوا سوگند خورد كه اندرزدهندهء امينى براى آنهاست ، آنها فريب خوردند ؛ زيرا گمان داشتند كه كسى جرئت نمىكند به دروغ به خدا سوگند بخورد ، چون شيطان ملعون نخستين كسى بود كه جرئت كرد به دروغ سوگند بخورد ؛ چنان‌كه او نخستين كسى بود كه تعصب نژادى داشت و حكم خدا را با رأى خود قياس كرد .  فَلَمَّا ذاقَا الشَّجَرَةَ بَدَتْ لَهُما سَوْآتُهُما وَ طَفِقا يَخْصِفانِ عَلَيْهِما مِنْ وَرَقِ الْجَنَّةِ .  طفقا : آغاز كردند آن دو . يخصفان : مىگذاشتند . معناى آيه اين است :\r\nوقتى آدم و حوا از آن درخت خوردند ، براى هركدام از آنها شرمگاه خودش و نيز شرمگاه همراهش آشكار شد ، درحالىكه در قبل پوشيده بود . ازاين‌رو ، هر دو شرمگين شدند و احساس كردند كه بايد آن‌را بپوشانند و به گردآورى برگ‌هاى درخت بهشت پرداختند و آنها را روى شرمگاه خود گذاشتند .\r\n وَ ناداهُما رَبُّهُما أَ لَمْ أَنْهَكُما عَنْ تِلْكُمَا الشَّجَرَةِ وَ أَقُلْ لَكُما إِنَّ الشَّيْطانَ لَكُما عَدُوٌّ مُبِينٌ .  اين جمله ، سرزنشى است از سوى خداوند براى آدم و حوا ، زيرا آنها از سخن ابليس فريب خوردند و در برابر گمراه كردن و فريب دادن او از خود ضعف نشان دادند و درعين‌حال ، خداوند با اين سخن خود ، آنها را به توبه و زارى توجّه مىدهد . ازاين‌رو ، آدم و حوا با شتاب به گناه خود اعتراف كردند و از خدا آمرزش خواستند .\r\n قالا رَبَّنا ظَلَمْنا أَنْفُسَنا وَ إِنْ لَمْ تَغْفِرْ لَنا وَ تَرْحَمْنا لَنَكُونَنَّ مِنَ الْخاسِرِينَ . \r\nخداوند هم آنها را آمرزيد و بدان‌ها رحم كرد ، به دليل آيهء 37 از سورهء بقره : « آدم از پروردگارش كلمه‌اى چند فراگرفت ، پس خدا توبهء او را بپذيرفت ؛ زيرا توبه‌پذير و مهربان است » .\r\n\r\n","description":"","footnote":"","page_name":" 482 ","page_number":482},
  {"content":"\r\n\r\n قالَ اهْبِطُوا بَعْضُكُمْ لِبَعْضٍ عَدُوٌّ .  اين خطاب متوجه آدم و همسرش و نيز ابليس است . مراد از « بعضكم » ، ابليس و طايفهء ابليسيان است و مقصود از بعض ، آدم و فرزندان او . عامل اين دشمنى ابليس است ؛ زيرا او عمدا به گمراه كردن انسان پرداخت و او را به تباهى كشانيد تا از او انتقام مشكلات خودش را بستاند . امّا انسان ، ابليس را نمىبيند تا او را آزار دهد . خداى تعالى مىفرمايد : « او و قبيله‌اش از جايىكه آنها را نمىبينيد شما را مىبينند » . « 1 » و نيز مىفرمايد : « شيطان دشمن شماست ، او را دشمن گيريد » . « 2 »\r\n  وَ لَكُمْ فِي الْأَرْضِ مُسْتَقَرٌّ وَ مَتاعٌ إِلى حِينٍ قالَ فِيها تَحْيَوْنَ وَ فِيها تَمُوتُونَ وَ مِنْها تُخْرَجُونَ .   پس از آن‌كه آدم چنين عملى را مرتكب شد ، خداوند هم براى ما انسان‌ها چنين مقرّر كرد كه در اين زمين با مواجه شدن با گرفتارىها و سختىها زندگى كنيم و بميريم و آن‌گاه براى بازپرسى و كيفر كردار از آن بيرون آورده شويم .\r\n\r\nداستان آدم در قرآن\r\nخداى سبحان داستان آدم را در آيهء 33 و آيات پس از آن در سورهء بقره ، در آيهء 18 و آيات پس از آن از سورهء اعراف و نيز در آيهء 115 و آيات پس از آن از سورهء طه بيان كرده است . خلاصهء داستان ، چنان‌كه در اين آيات آمده ، از اين قرار است :\r\nخداى بزرگ به فرشتگانش خبر داد كه به‌زودى در زمين آفريدگانى را پديد خواهد آورد . آنان در اطراف و اكناف زمين راه مىروند و روزى خدا را مىخورند .\r\nفرشتگان به خدا گفتند : چگونه كسانى را در زمين مىآفرينى كه فساد مىكنند و براى دستيابى به منابع زمين ، خون‌ها مىريزند ، درحالىكه ما هميشه تو را مىپرستيم ؟\r\nخداوند سبحان به فرشتگان پاسخى داد كه دل‌هايشان آرام گرفت و نيز از آنان\r\n\r\n\r\n","description":"","footnote":"\r\n( 1 ) . اعراف ( 7 ) آيهء 27 .\r\n( 2 ) . فاطر ( 35 ) آيهء 6 .\r\n","page_name":" 483 ","page_number":483},
  {"content":"\r\n\r\nخواست كه وقتى آدم را به صورت انسان كامل درآورد به او سجده كنند . پس از آن‌كه او را از خاك آفريد و شكل نهايى را به او بخشيد ، فرشتگان به آدم روى آوردند ، او را بزرگ شمردند و به او سجده كردند ، جز ابليس كه آشكارا مخالفت كرد و از فرمان خدا سرباز زد .\r\nوقتى خداوند از ابليس پرسيد ، او در پاسخ گفت : من از لحاظ نژادى از او برترم . از اين‌رو ، خدا او را با راندن از خود و نفرين ، كيفر داد . خدا تمام نام‌هاى موجودات را به آدم آموخت ، درحالىكه فرشتگان آنها را نمىدانستند . ازاين‌رو ، خدا به آدم دستور داد كه نام‌هاى موجودات را به فرشتگان خبر دهد تا فضيلت وى آشكار گردد و حكمت جانشينى او در زمين روشن شود . آدم ، آنچه را فرشتگان نمىدانستند به آنها خبر داد . در اين هنگام فضيلت آدم آشكار گرديد و آنان به حكمت خدا در آفرينش آدم پى بردند .\r\nخداوند از جنس آدم ، همسرى براى او آفريد و آن دو را در بهشت نعمت‌هايش جاى داد و در چيدن ميوه‌هاى اين بهشت آزادشان گذارد و آنها را از ميان درختان آن ، تنها از يك درخت نهى كرد و براى آن دو ضمانت كرد كه اگر فرمان خدا را امتثال كنند ، نه گرسنه شوند ، نه تشنه و نه برهنه . آن‌گاه آنها را از ابليس و گمراه كردن او برحذر داشت . بر شيطان سخت آمد كه او شقّى و بدبخت شود و كسىكه سبب بدبختى و دور شدن او از رحمت خدا گرديده ، از نعمت برخوردار شود . ازاين‌رو ، ابليس آهسته آهسته به سوى بهشت رفت و كوشيد كه از آدم و همسرش دلجويى كند . درنتيجه ، آن دو با سخنان فريبندهء او فريب خوردند و به سبب گمراه كردن او دچار لغزش شدند .\r\nآدم و حوا لباسى داشتند كه شرمگاه آنها را مىپوشاند به‌نحوىكه هيچ‌كدام نه شرمگاه خود را مىديد و نه شرمگاه ديگرى را . زمانىكه از ميوه آن درخت خوردند ، لباس آن دو ، كنار رفت و شرمگاهشان پديدار شد و به سوى برگ‌هاى درختان بهشت شتافتند تا آن‌را بپوشانند .\r\n\r\n","description":"","footnote":"","page_name":" 484 ","page_number":484},
  {"content":"\r\n\r\nخداى بزرگ آن دو را صدا زد و به سبب اين‌كه از اندرز او غفلت ورزيدند و نيز هشدار او دربارهء ابليس را به فراموشى سپرده بودند ، سرزنششان كرد . آنها نيز با اعتراف به گناه و اظهار پشيمانى در پيشگاه خدا زارى كردند و تقاضاى رحمت و آمرزش نمودند . خداوند هم آنها را مورد رحمت و مغفرت قرار داد ؛ لكن از نعمت‌هايى كه برخوردار بودند ، دورشان ساخت و آنها را در اين زمين جاى داد و در آن ، دو راه برايشان قرار داد : هدايت و گمراهى . همچنين ، خدا كسانى را كه از هدايت او پيروى كنند به بهشت وعده داد و كسانى را كه گمراه شوند به آتش و به آدم و فرزندانش خبر داد كه دشمنى ميان آنان و ابليس تا قيامت ادامه خواهد داشت و در مورد فريب و گمراه كردن ابليس به آنان هشدار داد .\r\nآنچه گفته شد ، خلاصهء داستان آدم و همسرش در قرآن بود . مردم دربارهء اين داستان دو عقيده دارند : گروهى منكر وحىاند و گروهى مؤمن به آن . گروه اخير نيز بر دو دسته‌اند : دسته‌اى از ظاهر نص قرآنى فراتر رفته و در تفسير بهشت آدم و حوا به اسرائيليات تكيه كرده و گفته‌اند : اين بهشت در دنيا و نامش بهشت عدن بود و درختى كه آدم و حوا از آن خوردند ، درخت گندم است . همچنين ، آن دو شرمگاه خود را با برگ انجير پوشاندند و ابليس ، درحالىكه در شكم يك مار بود ، وارد بهشت شد و سخنان ديگرى از اين قبيل كه نه روايتى دربارهء آن آمده است و نه وحىاى .\r\nگروهى نيز سخن را به ماوراى حس كشانده ، درخت را به امتحان ، شيطان را به شهوت و سوءة را به رذيلت تفسير كرده‌اند و اظهارنظرهاى ديگرى نيز وجود دارد كه از فراست صوفيه و سليقهء آنها سرچشمه گرفته است .\r\nما ، حدّ وسط ميان دو گروه را اختيار مىكنيم . ازاين‌رو ، به‌طوركلى به آنچه ظاهر نص به ما الهام مىكند ايمان داريم ؛ بدين‌ترتيب كه درخت ، سوءه و برگ درخت ، همگى به‌طور ملموس وجود داشتند ؛ زيرا همين‌ها معناى حقيقى لفظ مىباشند و هيچ نيازى به تأويل وجود ندارد ؛ چون عقل ، معناى ظاهر را مىپذيرد و آن‌را رد\r\n\r\n","description":"","footnote":"","page_name":" 485 ","page_number":485},
  {"content":"\r\n\r\nنمىكند . همچنين ، دربارهء حقيقت بهشت آدم سخن نمىگوييم و اين‌كه آيا در اين جهان بوده و يا در جهان ديگر . و نيز از نوع برگى كه آدم و حوا شرمگاه خود را با آن پوشانيدند و از نوع درخت و اين‌كه چگونه ابليس مخفيانه به بهشت رفت ، سخن نمىگوييم ؛ زيرا اين جزئيات به علم غيب ارتباط دارد و وحى دربارهء آن نازل نشده و عقل هم از درك آن ناتوان است . از امام احمد نقل شده كه گفت : « سه چيز است كه ريشه ندارد : تفسير ، و . . . » . مقصود [ احمد از تفسير 
  ] ، تفسير بر خلاف معناى ظاهرى سخن خداوند متعال است ؛ زيرا وى از كسانى است كه هم در اصول و هم در فروع دين به همين معناى ظاهر استدلال مىكنند .\r\n\r\n","description":"","footnote":"","page_name":" 486 ","page_number":486},
  {"content":"\r\n\r\n\r\nلباس مادى و لباس معنوى\r\n\r\n[ سوره الأعراف ( 7 ) : آيات 26 تا 27 
  ]\r\nيا بَنِي آدَمَ قَدْ أَنْزَلْنا عَلَيْكُمْ لِباساً يُوارِي سَوْآتِكُمْ وَ رِيشاً وَ لِباسُ التَّقْوى ذلِكَ خَيْرٌ ذلِكَ مِنْ آياتِ اللَّهِ لَعَلَّهُمْ يَذَّكَّرُونَ ( 26 ) يا بَنِي آدَمَ لا يَفْتِنَنَّكُمُ الشَّيْطانُ كَما أَخْرَجَ أَبَوَيْكُمْ مِنَ الْجَنَّةِ يَنْزِعُ عَنْهُما لِباسَهُما لِيُرِيَهُما سَوْآتِهِما إِنَّهُ يَراكُمْ هُوَ وَ قَبِيلُهُ مِنْ حَيْثُ لا تَرَوْنَهُمْ إِنَّا جَعَلْنَا الشَّياطِينَ أَوْلِياءَ لِلَّذِينَ لا يُؤْمِنُونَ ( 27 )\r\nاى فرزندان آدم ! براى شما جامه‌اى فرستاديم تا شرمگاهتان را بپوشد و نيز جامهء زينت . و جامهء پرهيزگارى از هر جامه‌اى بهتر است و اين از آيات خداست ، باشد كه پند گيرند . ( 26 )\r\nاى فرزندان آدم ! شيطان شما را نفريبد ، همچنان‌كه پدر و مادرتان را از بهشت بيرون راند ، لباس از تنشان كند تا شرمگاهشان را به ايشان بنماياند . او و قبيله‌اش از جايىكه آنها را نمىبينيد شما را مىبينند . ما شيطان‌ها را دوستان كسانى قرار داديم كه ايمان نمىآورند . ( 27 )\r\n\r\nواژگان\r\nالرّيش : در اين‌جا مراد از آن ، لباس و اثاث زينتى است و همانند آن است « رياش » .\r\nالفتنة : امتحان و آزمايش .\r\nالقبيل : گروه ، نظير قبيله .\r\n\r\n","description":"","footnote":"","page_name":" 487 ","page_number":487},
  {"content":"\r\n\r\n\r\nاعراب\r\n « لِباسُ التَّقْوى »  مبتداى اوّل و  « ذلِكَ »  مبتداى دوم و  « خَيْرٌ »  خبر آن و جمله خبر مبتداى اوّل .  « لا يَفْتِنَنَّكُمُ »  مضارع و لفظا مبنى بر فتح ؛ زيرا متصل به نون تأكيد شده است و محل آن جزم مىباشد ، به جهت وجود  « لا »  ناهيه .\r\n « كَما أَخْرَجَ » ،  « كاف » به معناى مثل و صفت براى مفعول مطلق محذوف . « ما » مصدريه و مصدر ريخته شده ، مجرور به اضافهء « مثل » و تقديرش اين است :\r\n« لا يفتننكم فتنة مثل فتنة إخراج أبويكم » . جملهء  « يَنْزِعُ عَنْهُما »  حال از  « أَبَوَيْكُمْ » . \r\n\r\nتفسير\r\nخداى سبحان در آيهء 141 از سورهء انعام از خوراكىهايى كه به بندگانش ارزانى داشته ، ياد مىكند و مىفرمايد : « و اوست كه باغ‌هايى آفريد نيازمند به داربست و بىنياز از داربست و درخت خرما و كشتزار ، با طعم‌هاى گوناگون و زيتون و انار ، همانند ، درعين‌حال ناهمانند . چون ثمره آوردند از آنها بخوريد . . . » . در آيه‌اى كه ما در مقام تفسير آن هستيم لباس‌هايى را كه به بندگان خود ارزانى داشته ياد مىكند و مىفرمايد :\r\n يا بَنِي آدَمَ قَدْ أَنْزَلْنا عَلَيْكُمْ لِباساً يُوارِي سَوْآتِكُمْ وَ رِيشاً .  خطاب به تمامى فرزندان آدم است .  « أَنْزَلْنا عَلَيْكُمْ :  به شما عطا كرديم » . خداى تعالى فرموده است :\r\n« و أنزلنا من الأنعام ثمانية أزواج » و نيز فرموده است :  « وَ أَنْزَلْنَا الْحَدِيدَ فِيهِ بَأْسٌ شَدِيدٌ »  [ كه در اين آيات ، أنزلنا به معناى أعطينا مىباشد 
  ] . خداوند سبحان انواع لباس‌ها را به بندگانش ارزانى داشته است : از لباس‌هاى پست كه شرمگاه وى را مىپوشاند گرفته تا لباس‌ها و اثاث‌هاى زيبا .  وَ لِباسُ التَّقْوى ذلِكَ خَيْرٌ .  لباس تقوا عبارت است از : بيم داشتن از خدا و انجام دادن كارهاى نيك . سبب اين‌كه خداوند از تقوا به لباس تعبير\r\n\r\n","description":"","footnote":"","page_name":" 488 ","page_number":488},
  {"content":"\r\n\r\nكرده ، آن است كه تقوا صاحبش را از عذاب خدا نگه مىدارد ؛ چنان‌كه لباس انسان را از گرما و سرما حفظ مىكند . خداوند مىفرمايد : « و جامه‌هايى كه شما را از گرما حفظ مىكند و جامه‌هايى كه در جنگ نگه‌دار شماست . . . » « 1 »  ذلِكَ مِنْ آياتِ اللَّهِ لَعَلَّهُمْ يَذَّكَّرُونَ :  خداوند از باب كرم و بخشش ، لباس به شما داد تا از او فرمان ببريد و از معصيت او خوددارى كنيد .\r\n يا بَنِي آدَمَ لا يَفْتِنَنَّكُمُ الشَّيْطانُ كَما أَخْرَجَ أَبَوَيْكُمْ مِنَ الْجَنَّةِ يَنْزِعُ عَنْهُما لِباسَهُما لِيُرِيَهُما سَوْآتِهِما .   لا يَفْتِنَنَّكُمُ الشَّيْطانُ :  شما از نيرنگ و فريب شيطان غافل نشويد .\r\n يَنْزِعُ عَنْهُما لِباسَهُما :  شيطان سبب كندن لباس و پديدار شدن شرمگاه آن دو بود .\r\nخداوند سبحان در آيهء پيشين به دشمنى شيطان با آدم اشاره كرد و اين‌كه چگونه با او نيرنگ كرد تا او و همسرش را از زندگى آسوده و گوارا بيرون آورد و به زندگى پر زحمت و مشقت گرفتار كرد . در اين آيه ، خداوند جليل به فرزندان آدم هشدار مىدهد كه مبادا شيطان آنان را در دام نيرنگ خود گرفتار سازد و آنها را به معصيت خدا وادارد تا مانع ورودشان به بهشت شود . همان‌گونه كه قبلا ، با پدر و مادرشان نيرنگ كرد و باعث پديدار شدن شرمگاه و نيز بيرون كردن اين دو از بهشت گرديد . بديهى است كه جلوگيرى از وارد شدن به بهشت ، آسان‌تر از بيرون كردن از بهشت پس از ورود به آن است ؛ زيرا طرد اشغالگر به مراتب مشكل‌تر از جلوگيرى كسى است كه هواى اشغالگرى در سر دارد . يكى از وعّاظ مىگفت : با اين‌كه آدم عليه السّلام در كمال امنيت وارد بهشت شد ، يك گناه سبب خروج وى از آن گرديد ، پس چگونه فرزندان او وارد بهشت شوند ، درحالىكه انبوه گناهان در آنان انباشته شده است .\r\n إِنَّهُ يَراكُمْ هُوَ وَ قَبِيلُهُ مِنْ حَيْثُ لا تَرَوْنَهُمْ .  شيطان و سپاهش ما را مىبينند ، در حالىكه ما هيچ‌يك از آنان را نمىبينيم . اين موضوع را وحى به ما خبر داده و ما هم بدان ايمان داريم .  إِنَّا جَعَلْنَا الشَّياطِينَ أَوْلِياءَ لِلَّذِينَ لا يُؤْمِنُونَ .  اين جمله پاسخى\r\n\r\n\r\n","description":"","footnote":"\r\n( 1 ) . نحل ( 16 ) آيهء 81 .\r\n","page_name":" 489 ","page_number":489},
  {"content":"\r\n\r\nاست به سؤالى مقدّر كه از اين قرار است : اگر شيطان ما را مىبيند و ما او را نمىبينيم ، معنايش اين است كه او تواناى بر ما و ما ناتوان از او هستيم و او هروقت بخواهد مىتواند ما را فريب دهد و ما نمىتوانيم از خود نگه‌دارى كنيم . بنابراين ، چگونه خدا به ما دستور داده است كه از او برحذر باشيم و به او گوش فراندهيم ؟\r\nپاسخ پرسش بالا را با اندكى تفصيل مىتوان چنين بيان كرد : بله ، ما شخص شيطان را نمىبينيم ؛ لكن آثار او را احساس مىكنيم كه همان وسوسه‌هاى اوست كه مثلا بهشت و دوزخى نيست و . . . . بنابراين هركس از اين وسوسه‌ها اعراض كند و به خدا و روز قيامت ايمان بياورد و به اين وسوسه‌ها پاسخ مثبت ندهد و از اين وسوسه‌ها و نيز از وسوسه‌كننده [ شيطان 
  ] به خدا پناه برد ، شيطان با نااميدى از او روى مىگرداند . اما كسىكه به خدا و روز قيامت كافر شود ، مجذوب اين وسوسه‌ها مىگردد و شيطان بر او غلبه مىكند و هر زمان به هرجايى كه دلش بخواهد وى را مىبرد و اين معناى اين سخن خداى تعالى است :  « إِنَّا جَعَلْنَا الشَّياطِينَ أَوْلِياءَ لِلَّذِينَ لا يُؤْمِنُونَ » .  امّا مؤمنان كسانى هستند كه شيطان بر آنها تسلط ندارد ؛ زيرا آنان زمام خود را تنها به خداى يكتا سپرده‌اند : « خدا ولىّ مؤمنان است . ايشان را از تاريكىها به روشنى مىبرد . ولى آنان كه كافر شده‌اند طاغوت ياور آنهاست كه آنها را از روشنى به تاريكىها مىكشد » . « 1 »\r\nبرخى از مفسران گفته‌اند : شياطينى كه ما آنها را نمىبينيم ، ميكرب‌هايى هستند كه مگس‌ها و پشه‌ها آنها را حمل و به بدن انسان منتقل مىكنند و در نتيجه ، اين ميكرب‌ها در بدن توليد مثل مىكنند و به سرعت رشد مىنمايند و سبب بروز بيماريهايى خطرناك مىشوند . اين نظريه ، تفسير مقصود خدا از طريق حدس و تخمين است و اين روش با روش ما كاملا متفاوت است .\r\n\r\n\r\n","description":"","footnote":"\r\n( 1 ) . بقره ( 2 ) آيهء 257 .\r\n","page_name":" 490 ","page_number":490},
  {"content":"\r\n\r\n\r\nانجام كار زشت و تقليد از پدران\r\n\r\n[ سوره الأعراف ( 7 ) : آيات 28 تا 30 
  ]\r\nوَ إِذا فَعَلُوا فاحِشَةً قالُوا وَجَدْنا عَلَيْها آباءَنا وَ اللَّهُ أَمَرَنا بِها قُلْ إِنَّ اللَّهَ لا يَأْمُرُ بِالْفَحْشاءِ أَ تَقُولُونَ عَلَى اللَّهِ ما لا تَعْلَمُونَ ( 28 ) قُلْ أَمَرَ رَبِّي بِالْقِسْطِ وَ أَقِيمُوا وُجُوهَكُمْ عِنْدَ كُلِّ مَسْجِدٍ وَ ادْعُوهُ مُخْلِصِينَ لَهُ الدِّينَ كَما بَدَأَكُمْ تَعُودُونَ ( 29 ) فَرِيقاً هَدى وَ فَرِيقاً حَقَّ عَلَيْهِمُ الضَّلالَةُ إِنَّهُمُ اتَّخَذُوا الشَّياطِينَ أَوْلِياءَ مِنْ دُونِ اللَّهِ وَ يَحْسَبُونَ أَنَّهُمْ مُهْتَدُونَ ( 30 )\r\nچون كار زشتى كنند ، گويند : پدران خود را نيز چنين يافته‌ايم و خدا ما را بدان فرمان داده است . بگو : خدا به زشت‌كارى فرمان نمىدهد . چرا چيزهايى به خدا نسبت مىدهيد كه نمىدانيد ؟ ( 28 )\r\nبگو : پروردگار من به عدل فرمان داده است و به هنگام هر نماز روى به جانب او داريد و او را با ايمان خالص بخوانيد . و همچنان‌كه شما را آفريده است باز مىگرديد . ( 29 )\r\nفرقه‌اى را هدايت كرده و فرقه‌اى گمراهى را درخورند . اينان شيطان‌ها را به جاى خدا به دوستى گرفتند و مىپندارند كه هدايت يافته‌اند . ( 30 )\r\n\r\nواژگان\r\nالفاحشة : گناه كبيره ، و كار زشتى است كه در زشتى به نهايت رسيده باشد .\r\nالقسط : عدالت .\r\n\r\n","description":"","footnote":"","page_name":" 491 ","page_number":491},
  {"content":"\r\n\r\n\r\nاعراب\r\n « أَقِيمُوا »  عطف است بر معناى امر به قسط ، يعنى : « أقسطوا و أقيموا » .  « مُخْلِصِينَ »  حال از واو  « ادْعُوهُ »  .  « الدِّينَ »  مفعول براى  « مُخْلِصِينَ »  .  « كَما بَدَأَكُمْ » ،  « كاف » به معناى مثل و صفت براى محذوف ، يعنى « تعودون عودا مثل بدءكم » .  « فَرِيقاً هَدى وَ فَرِيقاً حَقَّ » ،  « فريق » اوّل مفعول  « هَدى »  و « فريق » دوم مفعول « أضّل » مىباشد كه حذف شده است و سياق كلام بر آن دلالت دارد .\r\n\r\nتفسير\r\n وَ إِذا فَعَلُوا فاحِشَةً .  ضمير  « فَعَلُوا »  به « الذين لا يؤمنون » كه در آخر آيهء پيشين ذكر شده است برمىگردد . گروهى از مفسران مىگويند : مراد از فاحشه ، عملى است كه در دوران جاهليت انجام مىشد و آن اين‌كه زنان و مردان درحالىكه برهنه بودند به دور خانهء كعبه طواف مىكردند . اما درست آن است كه بگوييم اين واژه تمام كارهاى حرامى را كه عرب‌ها انجام مىدادند دربر مىگيرد و زمانىكه از آن نهى شدند ، « گفتند :\r\nپدران خود را بر آن يافتيم . و خدا ما را بدان امر كرده است » . عمل پدران ، حجت و دليل مشركان و نيز دليل ديگران است و حتّى [ عمل پدران 
  ] دليل بسيارى از علماى دينى است . و لكن آنان [ به اين موضوع 
  ] توجه ندارند . امّا تصوّر مشركان مبنى بر اين كه خدا آنان را به كار زشت دستور داده ، همان است كه آنها براى اثبات آن به آنچه خداوند سبحان در آيهء 149 از سورهء انعام از آنها حكايت كرده استدلال كرده‌اند :\r\n« مشركان خواهند گفت : اگر خدا مىخواست ، ما و پدرانمان مشرك نمىشديم » .\r\nخداوند در ردّ سخن آنها فرمود : « بگو : اگر شما را دانشى است آن را براى ما آشكار سازيد ؛ ولى شما تنها از گمان خويش پيروى مىكنيد » . ما ، پيش‌تر اين تصوّر و نيز ردّ آن‌را كاملا شرح داديم .\r\n\r\n","description":"","footnote":"","page_name":" 492 ","page_number":492},
  {"content":"\r\n\r\nاما در اين‌جا خداوند متعال در ردّ مشركان چنين مىفرمايد :  قُلْ إِنَّ اللَّهَ لا يَأْمُرُ بِالْفَحْشاءِ ؛  خداوند به شما دستور فحشا نمىدهد ، بلكه « شيطان به شما وعدهء تنگدستى مىدهد و به زشتكارى امر مىكند » . « 1 »  أَ تَقُولُونَ عَلَى اللَّهِ ما لا تَعْلَمُونَ .  و هركس كه بدون دانش سخن گويد ، افترازننده و دروغگو است و هركس دروغ ببندد ، نااميد خواهد شد .\r\n قُلْ أَمَرَ رَبِّي بِالْقِسْطِ .  « قسط » ، يعنى عدالت و راستى . طبرسى مىگويد : « قسط » اسم جامعى است كه تمام كارهاى نيك را شامل مىشود . حال ، معناى قسط هرچه باشد ، امر به آن ، تصور مشركان را مبنى بر اين‌كه خدا به زشتكارى دستورشان داده ، تكذيب مىكند .\r\n وَ أَقِيمُوا وُجُوهَكُمْ عِنْدَ كُلِّ مَسْجِدٍ وَ ادْعُوهُ مُخْلِصِينَ لَهُ الدِّينَ .  مراد از  « أَقِيمُوا وُجُوهَكُمْ » ،  پرستش خداست . واژه  « مَسْجِدٍ »  به معناى محلّ سجده و زمان آن است ؛ لكن به معناى ساختمانى كه محلّ عبادت مىباشد ، آن‌قدر زياد به كار رفته كه اسم خاصّ براى آن شده است و مراد از  « كُلِّ مَسْجِدٍ »  تمام مساجد نيست ، بلكه مقصود يكى از مساجد است ، « 2 » هر مسجد كه باشد و معناى آيه اين است : خدا شما را به عبادت دستور داده و در هر مسجدى كه انجام شود ، تفاوت نمىكند ، مشروط به اين‌كه در دين و عبادتتان اخلاصمند باشيد .  كَما بَدَأَكُمْ تَعُودُونَ .  در روز قيامت به سوى خدا بازمىگرديد تا مورد بازپرسى قرار گيريد و كيفر داده شويد . اين جمله ، هشدارى است به كسانى كه با فرمان خدا در مورد عدالت ، انجام دادن عبادت و اخلاص مخالفت مىكنند .\r\n\r\n\r\n","description":"","footnote":"\r\n( 1 ) . بقره ( 2 ) آيهء 268 .\r\n( 2 ) . عموم دو معنا دارد : يكى عموم استغراقى ، نظير « جاء كلّ رجال البلد ؛ تمام مردان شهر آمدند » . مقصود اين است كه حتى يك نفر هم باقى نمانده است . ديگرى عموم بدلى همانند « أريد رجلا من البلد ؛ يكى از مردان شهر را مىخواهم » ؛ يعنى هر مردى كه باشد . واژهء « كلّ » براى استغراق وضع شده ؛ لكن گاهى به معناى بدل به‌كار مىرود ؛ چنان‌كه در آيه به همين معناست .\r\n","page_name":" 493 ","page_number":493},
  {"content":"\r\n\r\n فَرِيقاً هَدى .  اين فرقه ، كسانى هستند كه خدا را ولّى خود قرار دادند و امر و نهى او را امتثال كردند و سخنان بيهوده و فريبندهء شيطان فريبشان نداد .  وَ فَرِيقاً حَقَّ عَلَيْهِمُ الضَّلالَةُ .  براى اينان در آخرت عذاب سختى خواهد بود ؛ زيرا\r\n إِنَّهُمُ اتَّخَذُوا الشَّياطِينَ أَوْلِياءَ مِنْ دُونِ اللَّهِ ؛  يعنى آنها شياطين را اولياى خود قرار دادند و هركس شيطان را ولىّ خود قرار دهد ، زيانى آشكار ديده است .  وَ يَحْسَبُونَ أَنَّهُمْ مُهْتَدُونَ  آنان گمان مىكنند كه در انجام دادن كارهاى زشت ، تقليد از پدران و دروغ بستن به خدا ، راه درستى رفته‌اند . « بگو : آيا شما را آگاه كنيم كه كردار چه كسانى بيش از همه به زيانشان خواهد بود . آنهايى كه كوشششان در زندگى تباه شد و مىپنداشتند كارى نيكو مىكنند » . « 1 »\r\n\r\n\r\n","description":"","footnote":"\r\n( 1 ) . كهف ( 18 ) آيهء 104 .\r\n","page_name":" 494 ","page_number":494},
  {"content":"\r\n\r\n\r\nاى فرزندان آدم !\r\n\r\n[ سوره الأعراف ( 7 ) : آيات 31 تا 34 
  ]\r\nيا بَنِي آدَمَ خُذُوا زِينَتَكُمْ عِنْدَ كُلِّ مَسْجِدٍ وَ كُلُوا وَ اشْرَبُوا وَ لا تُسْرِفُوا إِنَّهُ لا يُحِبُّ الْمُسْرِفِينَ ( 31 ) قُلْ مَنْ حَرَّمَ زِينَةَ اللَّهِ الَّتِي أَخْرَجَ لِعِبادِهِ وَ الطَّيِّباتِ مِنَ الرِّزْقِ قُلْ هِيَ لِلَّذِينَ آمَنُوا فِي الْحَياةِ الدُّنْيا خالِصَةً يَوْمَ الْقِيامَةِ كَذلِكَ نُفَصِّلُ الْآياتِ لِقَوْمٍ يَعْلَمُونَ ( 32 ) قُلْ إِنَّما حَرَّمَ رَبِّيَ الْفَواحِشَ ما ظَهَرَ مِنْها وَ ما بَطَنَ وَ الْإِثْمَ وَ الْبَغْيَ بِغَيْرِ الْحَقِّ وَ أَنْ تُشْرِكُوا بِاللَّهِ ما لَمْ يُنَزِّلْ بِهِ سُلْطاناً وَ أَنْ تَقُولُوا عَلَى اللَّهِ ما لا تَعْلَمُونَ ( 33 ) وَ لِكُلِّ أُمَّةٍ أَجَلٌ فَإِذا جاءَ أَجَلُهُمْ لا يَسْتَأْخِرُونَ ساعَةً وَ لا يَسْتَقْدِمُونَ ( 34 )\r\nاى فرزندان آدم ! به هنگام هر عبادت زينت خود برگيريد و نيز بخوريد و بياشاميد ولى اسراف مكنيد ، كه خدا اسرافكاران را دوست نمىدارد . ( 31 )\r\nبگو : چه‌كسى زينت‌هايى را كه خدا براى بندگانش پديد آورده و روزى نيكو را حرام كرده است ؟ بگو : اين چيزها در اين دنيا براى كسانى است كه ايمان آورده‌اند و در روز قيامت ، خالص [ نياميخته به اندوهى 
  ] براى آنها باشد . آيات خدا را براى دانايان اين‌چنين به تفصيل بيان مىكنيم . ( 32 )\r\nبگو :\r\nپروردگار من زشتكارىها را چه آشكار باشند و چه پنهان و نيز گناه و افزونى جستن به ناحق را ، حرام كرده است ، و نيز حرام است چيزى را شريك خدا سازيد كه هيچ دليلى بر وجود آن نازل نشده است ، يا دربارهء خدا چيزهايى بگوييد كه نمىدانيد . ( 33 )\r\nهر امتى را مدت معيّنى است . چون اجلشان فراز آيد ، يك ساعت پيش و پس نشوند . ( 34 )\r\n\r\n","description":"","footnote":"","page_name":" 495 ","page_number":495},
  {"content":"\r\n\r\n\r\nاعراب\r\n « عِنْدَ »  ظرف است براى  « خُذُوا »  .  « كُلِّ »  [ مجرور است 
  ] به حذف مضاف است در تقدير : « قصد كلّ مسجد » است .  « مَنْ حَرَّمَ »  مبتدا و خبر .  « الطَّيِّباتِ »  عطف بر  « زِينَةَ »  .\r\n « هِيَ »  مبتدا و  « لِلَّذِينَ »  متعلق به محذوف ، خبر مبتدا و تقدير آن بدين‌ترتيب است :\r\n« هى مستقرّة للّذين آمنوا » .  « خالِصَةً »  حال از ضمير در خبر محذوف كه عبارت است از « مستقرة » . و نيز ممكن است  « خالِصَةً »  مرفوع خوانده شود ، بنابراين كه خبر براى  « هِيَ »  باشد .  « لِلَّذِينَ آمَنُوا »  متعلق به  « خالِصَةً »  .  « ما ظَهَرَ مِنْها وَ ما بَطَنَ »  بدل از  « الْفَواحِشَ »  .\r\n\r\nتفسير\r\n يا بَنِي آدَمَ خُذُوا زِينَتَكُمْ عِنْدَ كُلِّ مَسْجِدٍ .  مفسران گفته‌اند : مردم دوران جاهليت ، چه زن و چه مرد ، برهنه در اطراف خانهء خدا طواف مىكردند و در ايّام حج روغن نمىخوردند و همچنين غذا نمىخوردند ، مگر به‌اندازه‌اى كه توان خود را حفظ كنند و اين كار را به سبب بزرگ‌داشت حج انجام مىدادند . لذا اين آيه نازل شد و پيامبر صلّى اللّه عليه و آله فرمود : پس از اين سال ، هيچ مشركى حج نكند و هيچ برهنه‌اى پيرامون خانهء كعبه نگردد و سخن او در هنگام حج به مردم اعلام شد . يكى از حكاياتى كه در اين‌باره نقل شده اين است كه زن زيبايى از عرب ، لباس خود را بيرون آورد و دست خود را روى شرمگاهش گذارد و به طواف [ خانهء كعبه 
  ] پرداخت . وقتى نگاه‌هاى مردم به سوى او جلب شد ، درحالىكه طواف مىكرد ، اين شعر را سرود :\r\n اليوم يبدو بعضه او كلّه * و ما بدا منه فلا احلّه\r\nجهم من الجهم عظيم ظلّه * كم من لبيب عقله يضلّه\r\nو ناظر ينظر ما يملّه ؛ \r\n\r\n","description":"","footnote":"","page_name":" 496 ","page_number":496},
  {"content":"\r\n\r\nامروز مقدارى از آن ( شرمگاه ) نمايان شود و يا تمام آن ، و مقدارى را كه نمايان مىشود [ براى بينندگان 
  ] حلال نمىكنم .\r\nشرمگاه من به كسى روى خوش نشان نمىدهد و با هيبت خاصّى در جايگاهش قرار دارد و چه بسيار خردمندى كه عقلش او را گمراه مىسازد .\r\nو چه بسا نگاه‌كننده‌اى كه به چيزى نگاه مىكند كه موجب ملامت او مىشود .\r\nواژهء « جهم » به معناى ترش‌روست . مقصود آن زن اين بود كه فرج [ - شرمگاه 
  ] او با هيبت و شكوه خاصّى در جايگاه خود قرار دارد و داراى مصونيت است و هيچ‌كس نمىتواند به آن دسترسى پيدا كند و اين فرج ، جلو نگاه‌كنندهء خود را مىگيرد و از او بدش مىآيد .\r\nحال ، سبب نزول آيه هرچه باشد ، خداوند نگاه كردن به شرمگاه نامحرم را حرام كرده است ، خواه وى مرد باشد و خواه زن . و نيز پوشاندن عورتين ( جلو و عقب ) را در حال نماز و طواف واجب قرار داده است . مراد از ( كلّ ) در اين‌جا عموم بدلى است نه عموم استغراقى . ما پيش‌تر در هنگام تفسير آيهء پيشين براى تفاوت ميان اين دو عموم در حاشيه مثال زديم . مقصود از آيهء مورد بحث آن است كه مىخواهد به نظافت و پاكيزگى از چرك و آلودگىها و نيز به پوشيدن لباس‌هاى زيبا در نماز جمعه و جماعت و عيدها و طواف ، تشويق كند ؛ زيرا در اين اوقات مردم گرد هم مىآيند و برخى از بوى بد برخى ديگر و منظرهء آنان نفرت نداشته باشند . آرايش حتّى براى شخص تهىدست ، به اندازهء توانى كه دارد ، نيز خوب است . در حديث آمده است :\r\n« خدا زيباست و زيبايى را دوست دارد » .\r\n وَ كُلُوا وَ اشْرَبُوا .  اين سخن ردّى است بر كسانى كه برخى از خوردنىها و آشاميدنىها را حرام مىكنند .  وَ لا تُسْرِفُوا ؛  در خوردن و آشاميدن و نيز در آرايش لباس و نماى بيرونى خود زياده‌روى نكنيد .  إِنَّهُ لا يُحِبُّ الْمُسْرِفِينَ .  در آيهء 27 از سورهء اسرا آمده است : « اسرافكاران با شياطين برادرند » . در حديث آمده است : « معده ،\r\n\r\n","description":"","footnote":"","page_name":" 497 ","page_number":497},
  {"content":"\r\n\r\nخانهء بيمارىها و تدبير غذايى سركردهء داروهاست و تن را به چيزى كه عادت كرده عادت دهيد » . امام على عليه السّلام فرمود : « چه‌بسا لقمه‌اى كه مانع لقمه‌هاى زياد مىشود » .\r\n قُلْ مَنْ حَرَّمَ زِينَةَ اللَّهِ الَّتِي أَخْرَجَ لِعِبادِهِ وَ الطَّيِّباتِ مِنَ الرِّزْقِ .  ظاهر لفظ براى استفهام امّا مقصود از آن مبالغه در نفى تحريم است و اين‌كه اين تحريم از وسوسه‌هاى شيطان مىباشد و نه از وحى رحمان . اين‌كه زينت به خدا نسبت داده شده ، نشان‌دهندهء حليّت آن است و امّا واژهء « طيبات » ذاتا دلالت بر حليّت دارد ؛ زيرا هرچيزى كه حرام باشد ، آلوده است و نه پاكيزه . همچنين واژهء « زينت » شامل تمام انواع آن مىشود ؛ نظير مسكن ، لباس ، سوارى و اثاث و نيز واژهء « طيبات » ، تمام خوردنىها ، آشاميدنىها ، لذّت بردن از بوى خوش و زنان ، صداى خوش و منظرهء زيبا و حتّى تمام آنچه را لذيذ و پاكيزه است و در دين از آن نهى نشده ، دربر مىگيرد .\r\nعلماى اسلام وحدت نظر دارند بر اين‌كه « هرچيزى حلال است ، مگر آن‌كه دربارهء آن نهى وارد شود » و براى اثبات اين ادّعا به حكم عقل ، يعنى « قبح عقاب بلابيان » استدلال كرده‌اند و نيز به سخنى از پيامبر بزرگ صلّى اللّه عليه و آله كه فرمود :\r\n« مردم نسبت به آنچه نمىدانند در وسعت‌اند » . و به سخن او : « هر حكمى كه خداوند دانستن آن را از بندگان خود پنهان كرده ، از آنان برداشته شده است » و همچنين به اين سخن او : « هرچيزى مطلق است ، تا اين‌كه دربارهء آن نهىاى وارد شود » .\r\n قُلْ هِيَ لِلَّذِينَ آمَنُوا فِي الْحَياةِ الدُّنْيا خالِصَةً يَوْمَ الْقِيامَةِ ؛  يعنى كسانىكه هم اكنون و در همين جهان ايمان بياورند ، در فرداى قيامت ، تنها آنان از زيور خدا و روزىهاى پاك او بهره‌مند مىشوند و هيچ‌يك از كافران و مشركان با ايشان شريك نخواهد بود . امّا در زندگى دنيوى تمام مؤمنان و كافران از اين نعمت‌ها برخوردارند .\r\n كَذلِكَ نُفَصِّلُ الْآياتِ لِقَوْمٍ يَعْلَمُونَ .  هركس در آيات قرآن تحقيق كند ، در مىيابد كه خداى سبحان واژهء « عالم » را براى كسى به‌كار مىبرد كه احكام خدا را بداند\r\n\r\n","description":"","footnote":"","page_name":" 498 ","page_number":498},
  {"content":"\r\n\r\nو بدان عمل كند و نيز بر كسى اطلاق مىكند كه از او اميد مىرود در صورت تشريح احكام براى وى ، به آنها آگاهى پيدا كند و از آنها سود ببرد . مراد از « قوم يعلمون » در اين جا نوع دوم است ؛ يعنى كسانى كه از بيان احكام زينت و پاكيزگىها و . . . بهره‌مند مىشوند و با شناخت حكم خدا ، عالمان دينى مىشوند و براى اثبات حلال و حرام خداوند سبحان به آيات او استدلال مىكنند .\r\nپس از آن‌كه خداوند سبحان كسى را كه زينت و چيزهاى پاكيزه را حرام مىكند ، سرزنش كرد ، محرمات اصلى را بيان فرموده است كه عبارتند از :\r\n1 .\r\n قُلْ إِنَّما حَرَّمَ رَبِّيَ الْفَواحِشَ ما ظَهَرَ مِنْها وَ ما بَطَنَ .  شرح اين آيه در هنگام تفسير آيهء 151 از سورهء انعام ، در بخش ده فرمان و در شمارهء 4 بيان شد .\r\n2 .  وَ الْإِثْمَ  مراد از اثم هر سخن و يا عملى است كه با آن معصيت خدا انجام شود . عطف « اثم » بر « فواحش » از باب عطف عام بر خاص است ؛ نظير آيهء :  « كَما أَوْحَيْنا إِلى نُوحٍ وَ النَّبِيِّينَ » .  « 1 »\r\n3 .  وَ الْبَغْيَ بِغَيْرِ الْحَقِّ .  بغى ، يعنى ستم . در حديث است : « اگر كوهى بر كوهى ستم كند ، خداوند آن را كه ستمگر است هموار مىكند » . امير مؤمنان عليه السّلام فرمود : « كسى كه شمشير ستم را بركشد با همان شمشير كشته خواهد شد » .\r\n4 .  وَ أَنْ تُشْرِكُوا بِاللَّهِ ما لَمْ يُنَزِّلْ بِهِ سُلْطاناً .  بالاتر از شرك و كفر گناهى وجود ندارد . شرك ضدّ توحيد است كه در اين سخن خداى تعالى خلاصه مىشود :  « لَيْسَ كَمِثْلِهِ شَيْءٌ ؛  همانند او چيزى نيست » . در اين‌باره در وصيّت‌هاى ده‌گانه در تفسير آيهء 153 از سورهء انعام ، مطالبى بيان شد .\r\n5 .  وَ أَنْ تَقُولُوا عَلَى اللَّهِ ما لا تَعْلَمُونَ .  از مصاديق اين آيه ، همان چيزى است كه مردم دوران جاهليت مىگفتند و در آيهء 28 از سورهء اعراف بدان اشاره شد :  « وَ إِذا فَعَلُوا فاحِشَةً قالُوا وَجَدْنا عَلَيْها آباءَنا وَ اللَّهُ أَمَرَنا بِها »  هيچ پستى زشت‌تر از سخن بدون\r\n\r\n\r\n","description":"","footnote":"\r\n( 1 ) . نساء ( 4 ) آيهء 163 .\r\n","page_name":" 499 ","page_number":499},
  {"content":"\r\n\r\nآگاهى نيست و ميان دروغ بستن بر خدا و ميان شرك آوردن به او از لحاظ حكم هيچ تفاوتى وجود ندارد . امام على عليه السّلام فرمود : « كسى كه گفتن « نمىدانم » را ترك نمايد [ به هر سؤالى ، چه بداند يا نداند ، پاسخ دهد 
  ] گرفتارىهاى اين كار به او خواهد رسيد » .\r\n وَ لِكُلِّ أُمَّةٍ أَجَلٌ .  مراد از امّت ، در اين‌جا گروه است ؛ چنان‌كه در آيهء 23 از سورهء قصص به همين معناست :  « وَ لَمَّا وَرَدَ ماءَ مَدْيَنَ وَجَدَ عَلَيْهِ أُمَّةً مِنَ النَّاسِ يَسْقُونَ » .  پس از آن‌كه خداى سبحان در آيهء 28 فرمود : مشركان كارهاى زشت انجام مىدهند و مىگويند : خدا ما را بدان دستور داده است و نيز در آيهء 31 چيزهايى را كه حلال كرده و در آيهء 33 چيزهايى را كه حرام نموده ، بيان كرد ، اكنون مىفرمايد :  « وَ لِكُلِّ أُمَّةٍ أَجَلٌ » ؛  يعنى براى هر گروهى از مشركانى كه بر خدا دروغ بسته‌اند ، اجل معينى است در همين دنيا و آن‌گاه به سوى خدا بازگردانده مىشوند و خدا آنان را از كارهايى كه انجام داده‌اند آگاه مىكند . اين سخن ، هشدار و وعدهء عذاب به مشركان ، گناهكاران و ستمكاران و به هركسى است كه بدون آگاهى بر خدا دروغ مىبندند .\r\n فَإِذا جاءَ أَجَلُهُمْ لا يَسْتَأْخِرُونَ ساعَةً وَ لا يَسْتَقْدِمُونَ .  تفسير اين آيه در هنگام تفسير آيهء 145 از سورهء آل عمران ، بخش « اجل حتمى » ، ج 2 بيان گرديد .\r\n\r\n","description":"","footnote":"","page_name":" 500 ","page_number":500},
  {"content":"\r\n\r\n\r\nپرهيزگارى و اصلاح شدن\r\n\r\n[ سوره الأعراف ( 7 ) : آيات 35 تا 39 
  ]\r\nيا بَنِي آدَمَ إِمَّا يَأْتِيَنَّكُمْ رُسُلٌ مِنْكُمْ يَقُصُّونَ عَلَيْكُمْ آياتِي فَمَنِ اتَّقى وَ أَصْلَحَ فَلا خَوْفٌ عَلَيْهِمْ وَ لا هُمْ يَحْزَنُونَ ( 35 ) وَ الَّذِينَ كَذَّبُوا بِآياتِنا وَ اسْتَكْبَرُوا عَنْها أُولئِكَ أَصْحابُ النَّارِ هُمْ فِيها خالِدُونَ ( 36 ) فَمَنْ أَظْلَمُ مِمَّنِ افْتَرى عَلَى اللَّهِ كَذِباً أَوْ كَذَّبَ بِآياتِهِ أُولئِكَ يَنالُهُمْ نَصِيبُهُمْ مِنَ الْكِتابِ حَتَّى إِذا جاءَتْهُمْ رُسُلُنا يَتَوَفَّوْنَهُمْ قالُوا أَيْنَ ما كُنْتُمْ تَدْعُونَ مِنْ دُونِ اللَّهِ قالُوا ضَلُّوا عَنَّا وَ شَهِدُوا عَلى أَنْفُسِهِمْ أَنَّهُمْ كانُوا كافِرِينَ ( 37 ) قالَ ادْخُلُوا فِي أُمَمٍ قَدْ خَلَتْ مِنْ قَبْلِكُمْ مِنَ الْجِنِّ وَ الْإِنْسِ فِي النَّارِ كُلَّما دَخَلَتْ أُمَّةٌ لَعَنَتْ أُخْتَها حَتَّى إِذَا ادَّارَكُوا فِيها جَمِيعاً قالَتْ أُخْراهُمْ لِأُولاهُمْ رَبَّنا هؤُلاءِ أَضَلُّونا فَآتِهِمْ عَذاباً ضِعْفاً مِنَ النَّارِ قالَ لِكُلٍّ ضِعْفٌ وَ لكِنْ لا تَعْلَمُونَ ( 38 ) وَ قالَتْ أُولاهُمْ لِأُخْراهُمْ فَما كانَ لَكُمْ عَلَيْنا مِنْ فَضْلٍ فَذُوقُوا الْعَذابَ بِما كُنْتُمْ تَكْسِبُونَ ( 39 )\r\n4 / اى فرزندان آدم ! هرگاه پيامبرانى از خود شما بيايند و آيات مرا بر شما بخوانند ، كسانى كه پرهيزگارى كنند و به صلاح آيند بيمى بر آنها نيست و خود غمگين نمىشوند . ( 35 )\r\nو آنها كه آيات ما را به دروغ نسبت داده و از آن سر برتافته‌اند اهل جهنمند و جاودانه در آن خواهند بود . ( 36 )\r\nكيست ستمكارتر از آن‌كه به خدا دروغ بندد يا آيات او را دروغ انگارد ؟ نصيبى كه برايشان مقرر شده به آنها خواهد رسيد . آن‌گاه كه فرستادگان ما بيايند تا جانشان را بگيرند\r\n\r\n","description":"","footnote":"","page_name":" 501 ","page_number":501},
  {"content":"\r\n\r\nمىپرسند : آن چيزهايى كه به جاى خدا پرستش مىكرديد ، اكنون كجايند ؟ گويند : تباه شدند و از دست ما رفتند . و دراين‌حال به زيان خود شهادت دهند ؛ زيرا كه كافر بوده‌اند . ( 37 )\r\nگويد : در ميان امت‌هايى كه پيش از شما بوده‌اند ، از جن و انس ، در آتش داخل شويد . هر امتى كه به آتش داخل شود امّت همكيش خود را لعنت كند . تا چون همگى در آن‌جا گردآيند ، گروه‌هايى كه پيرو بوده‌اند دربارهء گروه‌هايى كه پيشوا بوده‌اند گويند : پروردگارا ! اينان ما را گمراه كردند ، دو چندان در آتش عذابشان كن . گويد : عذاب همه دو چندان است ولى شما نمىدانيد . ( 38 )\r\nپيشوايان به پيروان گويند : شما را بر ما هيچ برترى نيست ، اكنون به كيفر كارهايى كه كرده بوديد عذاب را بچشيد . ( 39 )\r\n\r\nاعراب\r\n « إِمَّا يَأْتِيَنَّكُمْ » ،   « إِمَّا »  از دو كلمه : إن شرطيه و ماى زايده مؤكّده تركيب يافته و به سبب داخل شدن ما بر إن ، نون تأكيد ثقيله بر « يأتى » داخل شده است .  « فَمَنِ اتَّقى »  جواب شرط .  « حَتَّى إِذا » ،   « حَتَّى »  به معناى غايت و در اين‌جا عمل نكرده و همچنين است هرگاه بر سر جمله‌ها درآيد .  « إِذا »  ظرف و در محلّ نصب به  « قالُوا »  .  « أَيْنَ ما كُنْتُمْ تَدْعُونَ » ،   « أَيْنَ »  مبتدا ،  « ما »  خبر ؛ يعنى كجاست خدايانى كه شما آنها را پرستش مىكرديد ؟ !  « كُلَّما »  منصوب است بنابر ظرفيت و اين ظرفيت را هم از « ما » كسب كرده كه به معناى وقت مىباشد .  « جَمِيعاً »  حال از واو  « ادَّارَكُوا »  .  « ضِعْفاً »  به معناى مضاعف و صفت براى « عذاب » .  « مِنَ النَّارِ »  متعلّق به محذوف و صفت دوم .  « لِكُلٍّ »  متعلق به محذوف و خبر مبتداى محذوف .  « ضِعْفٌ »  صفت براى مبتداى محذوف و تقدير آن بدين‌ترتيب است : « لكلّ من الاخرى و الاولى عذاب ضعف » .\r\n\r\nتفسير\r\n يا بَنِي آدَمَ إِمَّا يَأْتِيَنَّكُمْ رُسُلٌ مِنْكُمْ يَقُصُّونَ عَلَيْكُمْ آياتِي فَمَنِ اتَّقى وَ أَصْلَحَ فَلا \r\n\r\n","description":"","footnote":"","page_name":" 502 ","page_number":502},
  {"content":"\r\n\r\n خَوْفٌ عَلَيْهِمْ وَ لا هُمْ يَحْزَنُونَ .  خداى سبحان آدم و فرزندانش را آفريد و براى آنان راه و روشى را مشخص كرد كه در آن حركت كنند و به سوى آنها كسى را فرستاد كه اين راه را براى آنان بيان كند و نيز پيامبران تبليغ‌كننده را از ميان افرادى برگزيد كه اين پيامبران به سوى آنان فرستاده شدند ؛ زيرا اين كار براى آنها مؤثرتر بود و حجت را بيشتر بر آنان تمام مىكرد . بنابراين ، كسى كه [ از پيامبر خدا 
  ] اطاعت كند و [ به سخن او 
  ] گوش فرادهد ، از خشم و عذاب خدا در امن و امان خواهد بود .\r\n وَ الَّذِينَ كَذَّبُوا بِآياتِنا وَ اسْتَكْبَرُوا عَنْها أُولئِكَ أَصْحابُ النَّارِ هُمْ فِيها خالِدُونَ ؛  اما كسانى كه آيات ما را به دروغ نسبت دهند در جهنم جاودانه‌اند . استاد ما - كه خدا از او خشنود باشد و او را خشنود گرداند - كتابى را كه قرار بود براى شاگردانش تدريس كند ، قسمتى از آن‌را برايشان مىخواند و سپس به خواندن قسمت ديگر مىپرداخت و هر قسمت را با بيانى كه همه‌كس آن را مىفهميدند شرح مىداد . اگر آن قسمت مفهوم و روشن بود به گفتن اين سخن بسنده مىكرد : « توضيح واضحات از همه مشكلات مشكل‌تر است » .\r\nآن‌گاه قسمت ديگر را مىخواند .\r\n فَمَنْ أَظْلَمُ مِمَّنِ افْتَرى عَلَى اللَّهِ كَذِباً أَوْ كَذَّبَ بِآياتِهِ .  شرح اين آيه در آيهء 21 از سورهء انعام گذشت .  أُولئِكَ يَنالُهُمْ نَصِيبُهُمْ مِنَ الْكِتابِ .  « اولئك » اشاره به كسانى است كه پيش‌تر از آنان ياد شد ؛ يعنى كسانى كه آنچه را وجود ندارد مىآفرينند و آنچه را وجود دارد تكذيب مىكنند . مراد از كتاب ، اجل‌ها و روزىهاست كه براى هر انسانى مقرّر شده و معناى آيه اين است : خداوند دروغگويان و تكذيب‌كنندگان را وا مىگذارد تا از عمر و روزىاى كه در همين دنيا برايشان مقرر شده ، كاملا بهره برگيرند .  حَتَّى إِذا جاءَتْهُمْ رُسُلُنا .  مراد فرشتگان مرگ است .  يَتَوَفَّوْنَهُمْ قالُوا أَيْنَ ما كُنْتُمْ تَدْعُونَ مِنْ دُونِ اللَّهِ ؛  كجايند خدايانى كه آنها را پرستش مىكرديد ؟  قالُوا ضَلُّوا عَنَّا ؛  نه ، ما مىدانيم آنها كجا هستند ؟ و نه آنها براى رهايى ما از عذاب مىآيند .\r\n وَ شَهِدُوا عَلى أَنْفُسِهِمْ أَنَّهُمْ كانُوا كافِرِينَ .  اقرار به گناه در جايى مفيد است كه پنهان\r\n\r\n","description":"","footnote":"","page_name":" 503 ","page_number":503},
  {"content":"\r\n\r\nكردن آن و نيز فرار از كيفرش امكان‌پذير باشد ؛ امّا پس از آن‌كه گناه همچون خورشيد آشكار گشت و در هنگام اعمال مجازات ، اعتراف و پشيمانى سودى ندارد .\r\nپس از آن‌كه كافران عليه خود گواهى مىدهند ، دادگاه پايان مىيابد و حكم عذاب سوزان ، عليه آنان صادر مىشود .\r\n قالَ ادْخُلُوا فِي أُمَمٍ قَدْ خَلَتْ مِنْ قَبْلِكُمْ مِنَ الْجِنِّ وَ الْإِنْسِ فِي النَّارِ .  مراد از امم ، ملّت‌هاى كافرند ؛ يعنى خداوند به كسانى كه به نبوت محمّد صلّى اللّه عليه و آله كافر شده‌اند ، مىفرمايد : به آتش درآييد تا كيفرى باشد بر كفر شما ؛ چنان‌كه كسانى كه پيش از شما پيامبران را تكذيب كردند نيز وارد آتش شدند .\r\n كُلَّما دَخَلَتْ أُمَّةٌ لَعَنَتْ أُخْتَها .  ملّت‌هاى كافر يكديگر را لعنت مىكنند ، درحالى كه [ در دنيا 
  ] همگى داراى يك كيش و نيز با يكديگر خويشاوندان نسبى و سببى بودند . آرى ، اين‌چنين هستند هواپرستان و گمراهان كه در هنگام رفاه و روزهاى اميد ، نسبت به همديگر اظهار دوستى و احساسات مىكنند ؛ امّا وقتى به آرزوى خود نمىرسند و از جيره ، قطع اميد مىكنند ، يكديگر را نفرين مىكنند و با يكديگر دشمن مىشوند .\r\n حَتَّى إِذَا ادَّارَكُوا فِيها جَمِيعاً ،  يعنى هنگامى كه به همديگر بپيوندند و برخى به برخى ديگر برسند و در اين هنگام است كه دشمنى و جدال آغاز مىشود .  قالَتْ أُخْراهُمْ لِأُولاهُمْ رَبَّنا هؤُلاءِ أَضَلُّونا فَآتِهِمْ عَذاباً ضِعْفاً مِنَ النَّارِ .  برخى از مفسران مىگويند : مراد از « أولاهم » كسانى هستند كه در مرحلهء نخست وارد آتش مىشوند و مراد از « أخراهم » كسانى مىباشند كه در مرحلهء بعدى وارد آتش مىشوند . عدّهء ديگرى از مفسران مىگويند : مراد از « أولاهم » ، رهبران و مقصود از « أخراهم » پيروان است . نظريهء اخير نزديك‌تر و مناسب‌تر است ؛ زيرا گروه پيرو مىگويند : اينها ما را گمراه كردند و مقصودشان گروه پيشواست ؛ چراكه گمراه‌كننده ، پيروى شده و گمراه شده ، پيروىكننده است . گروه‌هاى پيرو از خدا مىخواهند كه عذاب گروه‌هاى پيشوا\r\n\r\n","description":"","footnote":"","page_name":" 504 ","page_number":504},
  {"content":"\r\n\r\nرا دوچندان كند ؛ زيرا آنها سبب گمراهىشان هستند .  قالَ لِكُلٍّ ضِعْفٌ وَ لكِنْ لا تَعْلَمُونَ ؛  هم براى شما و هم براى آنان عذاب دوچندان خواهد بود ؛ لكن هيچ گروه ، مقدار و شدّت عذاب گروهى ديگر را نمىداند .\r\n وَ قالَتْ أُولاهُمْ لِأُخْراهُمْ فَما كانَ لَكُمْ عَلَيْنا مِنْ فَضْلٍ .  پيروان مىخواهند كه بر عذاب پيشوايان افزوده شود . ازاين‌رو ، گروه پيشوا به گروه پيرو مىگويد : اين درخواست براى چيست ؟ درحالىكه كيفر همهء ما يكسان است و تفاوتى وجود ندارد ، تا خداوند بر عذاب ما بيفزايد و نه بر عذاب شما . آن‌گاه ، پيشوايان رو به پيروان كرده ، در پاسخ درخواست آنان مبنى بر افزايش عذاب پيشوايان ، مىگويند :  فَذُوقُوا الْعَذابَ بِما كُنْتُمْ تَكْسِبُونَ ؛  يعنى عذاب را بچشيد ؛ چرا كه شما با اختيار خود ، مرتكب گناهان شديد و ما شما را مجبور نكرديم .\r\n\r\n","description":"","footnote":"","page_name":" 505 ","page_number":505},
  {"content":"\r\n\r\n\r\nشتر و سوراخ سوزن\r\n\r\n[ سوره الأعراف ( 7 ) : آيات 40 تا 43 
  ]\r\nإِنَّ الَّذِينَ كَذَّبُوا بِآياتِنا وَ اسْتَكْبَرُوا عَنْها لا تُفَتَّحُ لَهُمْ أَبْوابُ السَّماءِ وَ لا يَدْخُلُونَ الْجَنَّةَ حَتَّى يَلِجَ الْجَمَلُ فِي سَمِّ الْخِياطِ وَ كَذلِكَ نَجْزِي الْمُجْرِمِينَ ( 40 ) لَهُمْ مِنْ جَهَنَّمَ مِهادٌ وَ مِنْ فَوْقِهِمْ غَواشٍ وَ كَذلِكَ نَجْزِي الظَّالِمِينَ ( 41 ) وَ الَّذِينَ آمَنُوا وَ عَمِلُوا الصَّالِحاتِ لا نُكَلِّفُ نَفْساً إِلاَّ وُسْعَها أُولئِكَ أَصْحابُ الْجَنَّةِ هُمْ فِيها خالِدُونَ ( 42 ) وَ نَزَعْنا ما فِي صُدُورِهِمْ مِنْ غِلٍّ تَجْرِي مِنْ تَحْتِهِمُ الْأَنْهارُ وَ قالُوا الْحَمْدُ لِلَّهِ الَّذِي هَدانا لِهذا وَ ما كُنَّا لِنَهْتَدِيَ لَوْ لا أَنْ هَدانَا اللَّهُ لَقَدْ جاءَتْ رُسُلُ رَبِّنا بِالْحَقِّ وَ نُودُوا أَنْ تِلْكُمُ الْجَنَّةُ أُورِثْتُمُوها بِما كُنْتُمْ تَعْمَلُونَ ( 43 )\r\nدرهاى آسمان بر روى كسانى كه آيات ما را تكذيب كرده‌اند و از آنها سر برتافته‌اند ، گشوده نخواهد شد تا آن‌گاه كه شتر از سوراخ سوزن بگذرد . و مجرمان را اين‌چنين كيفر مىدهيم . ( 40 )\r\nبسترى از آتش جهنم در زير و پوششى از آتش جهنم بر روى دارند . و ستمكاران را اين‌چنين كيفر مىدهيم . ( 41 )\r\nبه هيچ‌كس جز اندازهء توانش تكليف نمىكنيم .\r\nآنان‌كه ايمان آورده‌اند و كارهاى نيكو كرده‌اند اهل بهشتند و در آن‌جا جاويدانند . ( 42 )\r\nو هرگونه كينه‌اى را از دلشان برمىكنيم . نهرها در زير پايشان جارى است . گويند : سپاس خدايى را كه ما را بدين راه رهبرى كرده و اگر ما را رهبرى نكرده بود ، راه خويش نمىيافتيم .\r\nرسولان پروردگار ما به حق آمدند . و آن‌گاه ايشان را ندا دهند كه به پاداش كارهايى كه مىكرديد اين بهشت را به شما داده‌اند . ( 43 )\r\n\r\n","description":"","footnote":"","page_name":" 506 ","page_number":506},
  {"content":"\r\n\r\n\r\nواژگان\r\nالسّم : به فتح و يا ضمّ سين به معناى سوراخ .\r\nالخياط : سوزن .\r\nالمهاد : بستر .\r\nالغواشى : جمع غاشية : چيزىكه شىء را بپوشاند .\r\nالوسع : چيزىكه در توان شخص باشد .\r\nالنّزع : كندن چيزى از جايش .\r\nالغل : كينه .\r\n\r\nاعراب\r\n « يَلِجَ »  منصوب به أن كه پس از حتّى در تقدير است . محلّ « كاف » در  « كَذلِكَ »  نصب است ؛ چراكه صفت براى مصدر محذوف مىباشد ؛ يعنى : « نجزى المجرمين جزاء مثل ذلك » .  « لَهُمْ مِنْ جَهَنَّمَ مِهادٌ » ،  مبتدا و خبر . و  « مِنْ فَوْقِهِمْ غَواشٍ »  نيز مبتدا و خبر .\r\nتنوين در  « غَواشٍ »  عوض از ياى محذوف و اين واژه همانند « مساجد » غيرمنصرف است .  « الَّذِينَ آمَنُوا »  مبتداى اوّل و  « أُولئِكَ »  مبتداى دوم و  « أَصْحابُ الْجَنَّةِ »  خبر آن و جمله خبر مبتداى اوّل . جملهء  « لا نُكَلِّفُ نَفْساً » ،  جملهء معترضه بين مبتدا و خبر است . از  « أَنْ »  و  « هَدانا »  مصدرى ريخته مىشود كه به‌سبب ابتدائيت مرفوع است و خبرش محذوف مىباشد ؛ يعنى : « لولا هداية اللّه حاصلة لنا » .  « أَنْ تِلْكُمُ » ،  « ان » مفسّره به معناى « اي » و  « تِلْكُمُ »  مبتدا ،  « الْجَنَّةُ »  عطف بيان و جملهء  « أُورِثْتُمُوها »  خبر مبتدا .\r\n\r\nتفسير\r\n إِنَّ الَّذِينَ كَذَّبُوا بِآياتِنا وَ اسْتَكْبَرُوا عَنْها لا تُفَتَّحُ لَهُمْ أَبْوابُ السَّماءِ .  آيات خدا ،\r\n\r\n","description":"","footnote":"","page_name":" 507 ","page_number":507},
  {"content":"\r\n\r\nشامل دلايل وجود خدا و دلايل نبوت پيامبران او ، و نيز تمام آنچه اين پيامبران از سوى او آورده‌اند مىشود . معناى تكذيب آيات خدا روشن است . عطف استكبار بر تكذيب از باب عطف تفسيرى است . جملهء  « لا تُفَتَّحُ لَهُمْ أَبْوابُ السَّماءِ »  كنايه از ردّ اعمال اين تكذيب‌كنندگان است و اين‌كه اعمال آنان پذيرفته نمىشود ، آن‌گونه كه اعمال صالحان پذيرفته مىشود . خداى تعالى مىفرمايد : « سخن پاك و كردار شايسته به سوى او بالا مىرود » . « 1 »\r\n وَ لا يَدْخُلُونَ الْجَنَّةَ حَتَّى يَلِجَ الْجَمَلُ فِي سَمِّ الْخِياطِ .  اين سخن از نوع تعليق به محال است ؛ نظير آيهء  « قُلْ إِنْ كانَ لِلرَّحْمنِ وَلَدٌ فَأَنَا أَوَّلُ الْعابِدِينَ » .  « 2 » و وجود آنچه بر محال تعليق مىشود محال است . عرب براى چيزىكه تحقق پيدا نمىكند ، چنين مثل مىزنند : « لا أفعله حتّى يشيب الغراب و حتّى يدخل الجمل فى سمّ الخياط ؛ آن كار را انجام نمىدهم ، مگر آن‌كه كلاغ سياه سفيد شود و شتر از سوراخ سوزن بگذرد » .\r\n وَ كَذلِكَ نَجْزِي الْمُجْرِمِينَ ؛  جنايتكاران را با محروم كردن از بهشت مجازات مىكنيم .\r\nبا اين محروميّت\r\n لَهُمْ مِنْ جَهَنَّمَ مِهادٌ وَ مِنْ فَوْقِهِمْ غَواشٍ وَ كَذلِكَ نَجْزِي الظَّالِمِينَ . \r\nمهاد : بستر . الغواشى : پرده‌ها و معناى آيه اين است : جهنّم ، جنايتكاران را از هر سو احاطه مىكند .\r\n وَ الَّذِينَ آمَنُوا وَ عَمِلُوا الصَّالِحاتِ لا نُكَلِّفُ نَفْساً إِلَّا وُسْعَها أُولئِكَ أَصْحابُ الْجَنَّةِ هُمْ فِيها خالِدُونَ .  از آن‌جا كه خداوند ، گناهكاران را به عذاب جهنّم تهديد كرد ، اكنون فرمانبرداران را به بهشت وعده مىدهد و اين‌كه آنان هميشه از آن برخوردار خواهند بود . خداوند با اين سخن خود :  « لا نُكَلِّفُ نَفْساً إِلَّا وُسْعَها » ،  به اين نكته اشاره مىفرمايد كه بهشتى با اين عظمت را مىتوان بدون تحمّل رنج و سختى به‌دست آورد\r\n\r\n\r\n","description":"","footnote":"\r\n( 1 ) . فاطر ( 35 ) آيهء 10 .\r\n( 2 ) . زخرف ( 43 ) آيهء 81 .\r\n","page_name":" 508 ","page_number":508},
  {"content":"\r\n\r\nو اگر كسى به جهنّم مىرود ، تنها بدين‌سبب است كه با اراده و اختيار خود ، راه آن را رفته است .\r\n وَ نَزَعْنا ما فِي صُدُورِهِمْ مِنْ غِلٍّ تَجْرِي مِنْ تَحْتِهِمُ الْأَنْهارُ .  چرا در بهشت كينه وجود داشته باشد ؟ اگر در دنيا كينه ، حسد ، ريا ، دروغ و نفاق به چشم مىخورد بدان سبب است كه در آن ، تهىدست و ثروتمند ، ستمگر و ستم‌ديده ، منزوى و مشهور وجود دارند ؛ امّا در بهشت نه تهىدستى است ، نه ستم و نه شهرت ؛ زيرا خداوند به هر كس مقامى را مىدهد كه استحقاقش را دارد و رتبه‌اى را به او عطا مىكند كه براى آن كار كرده است و هركدام از بهشتيان به جهت اين‌كه از آتش جهنم رهايى يافته ، احساس خوشبختى مىكند و به هيچ روى به بالاتر از خود نگاهى ندارد : « هركس از آتش رهايى يابد و به بهشت درآيد پيروز شده است » .\r\n وَ قالُوا الْحَمْدُ لِلَّهِ الَّذِي هَدانا لِهذا ؛  ما را به راه راست هدايت كرده است .  وَ ما كُنَّا لِنَهْتَدِيَ لَوْ لا أَنْ هَدانَا اللَّهُ .  اين جمله ، سپاس خداوند است در برابر نعمت‌هايش .\r\n لَقَدْ جاءَتْ رُسُلُ رَبِّنا بِالْحَقِّ .  پيامبران الهى آنان را از بهشت خبر دادند و آنان هم به غيب ايمان آوردند و زمانىكه آن را با چشمان خود ديدند خوشحال شدند ؛ زيرا غيب به شهود تبديل شد .  وَ نُودُوا أَنْ تِلْكُمُ الْجَنَّةُ أُورِثْتُمُوها بِما كُنْتُمْ تَعْمَلُونَ .  ارث بردن از طريق كار نشان مىدهد كه بهشت حق لازم براى كسانى است كه به دستور خدا عمل مىكنند ، كاملا همانند ميراثى كه حق وارثان آن است ؛ به بيانى ديگر آيه نشان مىدهد كه پاداش ، حقّ است ، نه بخشش .\r\n\r\n","description":"","footnote":"","page_name":" 509 ","page_number":509},
  {"content":"\r\n\r\n\r\nآواز دادن بهشتيان\r\n\r\n[ سوره الأعراف ( 7 ) : آيات 44 تا 45 
  ]\r\nوَ نادى أَصْحابُ الْجَنَّةِ أَصْحابَ النَّارِ أَنْ قَدْ وَجَدْنا ما وَعَدَنا رَبُّنا حَقًّا فَهَلْ وَجَدْتُمْ ما وَعَدَ رَبُّكُمْ حَقًّا قالُوا نَعَمْ فَأَذَّنَ مُؤَذِّنٌ بَيْنَهُمْ أَنْ لَعْنَةُ اللَّهِ عَلَى الظَّالِمِينَ ( 44 ) الَّذِينَ يَصُدُّونَ عَنْ سَبِيلِ اللَّهِ وَ يَبْغُونَها عِوَجاً وَ هُمْ بِالْآخِرَةِ كافِرُونَ ( 45 )\r\nبهشتيان دوزخيان را آواز دهند كه ما به حقيقت يافتيم آنچه را پروردگارمان وعده داده بود ، آيا شما نيز به حقيقت يافته‌ايد آنچه را پروردگارتان وعده داده بود ؟ گويند : آرى . آن‌گاه آوازدهنده‌اى در آن ميان آواز دهد كه لعنت خدا بر ستمكاران باد . ( 44 )\r\nآنان‌كه از راه خدا روى برمىگردانند و آن‌را كجروى مىپندارند و به قيامت ايمان ندارند . ( 45 )\r\n\r\nواژگان\r\nالعوج : كجروى ، به فتح عين به ديدنىها اختصاص دارد و به كسر آن به چيزى كه ديدنى نيست . چنان‌كه گفته مىشود : « فى ساقه عوج » و « في رأيه عوج » .\r\n\r\nاعراب\r\n « أَنْ قَدْ وَجَدْنا » ،   « أَنْ »  مفسّره به معناى أي و همانند آن است  « أَنْ لَعْنَةُ اللَّهِ » .   « حَقًّا »  حال از  « ما وَعَدَنا »  و نيز جايز است كه مفعول دوم براى  « وَجَدْنا »  باشد ، بنابراين كه\r\n\r\n","description":"","footnote":"","page_name":" 510 ","page_number":510},
  {"content":"\r\n\r\n « وَجَدْنا »  معناى « علمنا » را دربر دارد .  « عِوَجاً »  حال از واو  « يَبْغُونَها »  ؛ يعنى « يبغونها معوجين أو ضالّين » . طبرسى در مجمع البيان مىگويد :  « عِوَجاً »  مفعول به و به معناى « يبغون لها العوج » است .\r\n\r\nتفسير\r\n وَ نادى أَصْحابُ الْجَنَّةِ أَصْحابَ النَّارِ أَنْ قَدْ وَجَدْنا ما وَعَدَنا رَبُّنا حَقًّا فَهَلْ وَجَدْتُمْ ما وَعَدَ رَبُّكُمْ حَقًّا .  بهشتيان علىرغم اين‌كه مىدانند دوزخيان آن وعدهء عذاب و هشدار [ الهى را كه در دنيا به آنان داده مىشد 
  ] دريافته‌اند ؛ لكن اين پرسش را از آنها مىكنند ، تا بدين طريق سپاس نعمت‌هاى خدا را به جاى آورده باشند و نيز جهنميان را به سبب كفر و دشمنى ايشان سرزنش كنند و تمسخر و تحقيرى را ، كه در مورد دين حق و پيروانش مىكردند ، به يادشان آورند .\r\n قالُوا نَعَمْ ؛  زيرا هيچ وسيله‌اى براى منكر شدن وجود ندارد .  فَأَذَّنَ مُؤَذِّنٌ بَيْنَهُمْ أَنْ لَعْنَةُ اللَّهِ عَلَى الظَّالِمِينَ .  آوازدهنده در روز قيامت با اين لعنت صدايش را بلند مىكند و سه ويژگى را براى ستمكاران بيان مىدارد :\r\n1 .  الَّذِينَ يَصُدُّونَ عَنْ سَبِيلِ اللَّهِ .  با ابزار گوناگون ، مردم را از پيروى حق باز مىدارند .\r\n2 .  وَ يَبْغُونَها عِوَجاً .  آنان به راستگويى ، اخلاص و درستى تمايل ندارند ، بلكه به دنبال دروغگويى ، دورويى و خيانت هستند .\r\n3 .  وَ هُمْ بِالْآخِرَةِ كافِرُونَ .  ازاين‌رو ، از بازپرسى و مجازات جنايات و گناهانشان بيم ندارند .\r\n\r\n","description":"","footnote":"","page_name":" 511 ","page_number":511},
  {"content":"\r\n\r\n\r\nمردان اعراف\r\n\r\n[ سوره الأعراف ( 7 ) : آيات 46 تا 49 
  ]\r\nوَ بَيْنَهُما حِجابٌ وَ عَلَى الْأَعْرافِ رِجالٌ يَعْرِفُونَ كُلاًّ بِسِيماهُمْ وَ نادَوْا أَصْحابَ الْجَنَّةِ أَنْ سَلامٌ عَلَيْكُمْ لَمْ يَدْخُلُوها وَ هُمْ يَطْمَعُونَ ( 46 ) وَ إِذا صُرِفَتْ أَبْصارُهُمْ تِلْقاءَ أَصْحابِ النَّارِ قالُوا رَبَّنا لا تَجْعَلْنا مَعَ الْقَوْمِ الظَّالِمِينَ ( 47 ) وَ نادى أَصْحابُ الْأَعْرافِ رِجالاً يَعْرِفُونَهُمْ بِسِيماهُمْ قالُوا ما أَغْنى عَنْكُمْ جَمْعُكُمْ وَ ما كُنْتُمْ تَسْتَكْبِرُونَ ( 48 ) أَ هؤُلاءِ الَّذِينَ أَقْسَمْتُمْ لا يَنالُهُمُ اللَّهُ بِرَحْمَةٍ ادْخُلُوا الْجَنَّةَ لا خَوْفٌ عَلَيْكُمْ وَ لا أَنْتُمْ تَحْزَنُونَ ( 49 )\r\nو ميانشان حايلى است ، و بر اعراف مردانى هستند كه همه را به نشانىشان مىشناسند . و اهل بهشت را آواز مىدهند كه سلام بر شما باد . اينان هرچند طمع بهشت دارند ولى هنوز بدان داخل نشده‌اند . ( 46 )\r\nچون چشم به جانب دوزخيان گردانند گويند : اى پروردگار ما ! ما را در شمار ستمكاران قرار مده . ( 47 )\r\nساكنان اعراف مردانى را كه از نشانىشان مىشناسند آواز دهند و گويند : آن‌چه گرد آورده بوديد و آن همه سركشى كه داشتيد شما را فايده‌اى نبخشيد . ( 48 )\r\nآيا اينان همان كسانند كه شما سوگند خورده بوديد كه رحمت خداوند نصيبشان نمىشود ؟ داخل در بهشت شويد ، نه بيمى بر شما هست و نه غمگين مىشويد . ( 49 )\r\n\r\nواژگان\r\nالحجاب : مانع ، حايل .\r\n\r\n","description":"","footnote":"","page_name":" 512 ","page_number":512},
  {"content":"\r\n\r\nالأعراف : جمع عرف و آن به معناى جاى بلند مىباشد و از اين قبيل است : عرف الدّيك و الفرس : تاج خروس و يا اسب .\r\nسيما : اين واژه و نيز سيماء و سيمياء يك معنا دارند : نشانه .\r\nتلقاء : سمت ديدار ، يعنى سمت رويارويى و از اين‌رو تلقاء ظرف مكان است ؛ نظير « حذاءك » .\r\n\r\nاعراب\r\n « تِلْقاءَ »  منصوب است بنابر ظرفيت و عامل آن صرفت مىباشد .  « ما أَغْنى » ،   « ما »  نافيه و  « أَغْنى »  فعل ماضى و  « جَمْعُكُمْ »  فاعل .  « ما »  كنتم ، ما مصدريه و مصدر ريخته شده عطف است بر  « جَمْعُكُمْ »  ، يعنى : « و كونكم تستكبرون » .  « هؤُلاءِ »  مبتدا و  « الَّذِينَ »  خبر مبتداى محذوف و جمله ، خبر  « هؤُلاءِ »  ؛ يعنى : « أ هؤلاء هم الّذين أقسمتم » و جايز نيست كه  « الَّذِينَ »  عطف بيان براى  « هؤُلاءِ »  باشد ؛ زيرا در اين صورت ، مبتدا بدون خبر مىماند .\r\n\r\nاعراف\r\nما به روز قيامت و نيز به بازپرسى و كيفر آن به‌طوركلّى - به‌سان يك اصل از اصول دين ايمان داريم و امّا تفصيل و جزئيات آن به جهان غيب مربوط مىشود و هيچ‌چيزى از اين جهان قابل اثبات نيست ، مگر با آيه‌اى كه معنايش روشن باشد و يا حديثى روشن از معصوم عليه السّلام كه از طريق تواتر به ما رسيده باشد و نه از طريق آحاد ؛ زيرا خبر واحد در فروع حجت است و نه در اصول . خبر متواتر خبرى است كه گروه زيادى آن را روايت كنند به نحوى كه توافق اين گروه بر دروغ معمولا محال باشد و مقابل آن ، خبر واحد است .\r\nاز طريق وحى ثابت شده است كه در آخرت ، ميان بهشت و دوزخ جايگاهى است\r\n\r\n","description":"","footnote":"","page_name":" 513 ","page_number":513},
  {"content":"\r\n\r\nكه آن‌را « اعراف » « 1 » مىنامند . اين جايگاه نه جزء بهشت است و نه جزء جهنم ، لكن درون آن رحمت است ؛ يعنى قسمتى كه در سمت بهشت قرار دارد و بيرون آن عذاب است ؛ يعنى قسمتى كه در سمت جهنم قرار دارد : « . . . ميانشان ديوارى برآورند كه بر آن ديوار درى باشد ؛ درون آن رحمت باشد و بيرون آن عذاب » . « 2 » بر بالاى اين جايگاهى كه نامش اعراف است مردانى هستند كه تمام اهل بهشت و جهنم را مىشناسند . البته آنان را با نام‌ها و خصوصياتشان نمىشناسند ، بلكه با نشانه‌هايى مىشناسند كه آنها را از يكديگر متمايز مىسازند . مردان مستقر در اعراف به اهل بهشت مىنگرند و به ايشان سلام مىكنند و آرزو مىنمايند كه روزى همراه آنان باشند . اما زمانى كه نگاهشان به اهل جهنم مىافتد ، از خدا درخواست مىكنند آنان را همراه گروه ستمگر و هلاك‌شونده قرار ندهد . آن‌گاه ، سرانجام اهل اعراف وارد بهشت مىشوند ؛ زيرا آنان از گويندگان لا إله إلّا اللّه هستند و خداوند عنايت خاصّى نسبت به آنها دارد .\r\nسخنانى كه گفته شد ، خلاصه‌اى است از آنچه قرآن دربارهء اعراف و اهل آن گفته است ؛ لكن بسيارى از مفسران پا را از اين فراتر نهاده و به جزئياتى پرداخته‌اند كه ما اصل و منبعى براى آن سراغ نداريم . پس از اين مقدمه به تفسير مفاهيم الفاظ آيات مىپردازيم :\r\n وَ بَيْنَهُما حِجابٌ ؛  ميان بهشت و دوزخ و يا ميان اهل اين دو ، حجاب قرار دارد و مراد از حجاب همان اعراف است كه خدا با اين سخن خود بدان اشاره مىفرمايد :\r\n وَ عَلَى الْأَعْرافِ رِجالٌ يَعْرِفُونَ كُلًّا بِسِيماهُمْ .  مردان مستقر در اعراف هركدام از بهشتيان و دوزخيان را با نشانه‌هايى مىشناسند كه آنان را متمايز مىسازد . دور نيست كه مقصود از اين نشانه‌ها ، همان‌هايى باشد كه در آيهء 106 از سورهء آل عمران بدان\r\n\r\n\r\n","description":"","footnote":"\r\n( 1 ) . اعراف ، نام اين مكان است ؛ امّا برزخ ، فاصلهء زمانى ميان مرگ و رستاخيز مىباشد .\r\n( 2 ) . حديد ( 57 ) آيهء 14 .\r\n","page_name":" 514 ","page_number":514},
  {"content":"\r\n\r\nاشاره شده است : « روزى كه چهره‌هايى سفيد و چهره‌هايى سياه مىشوند » . و نيز در آيهء 38 و مابعد آن از سورهء عبس : « چهره‌هايى در آن روز درخشانند ، خندانند و شادانند و چهره‌هايى در آن روز غبارآلودند ، در سياهى فرورفته‌اند ، اينان كافران و فاجرانند » . برخى گفته‌اند : اينها نشانه‌هاى عمومى هستند كه همهء مردم آنها را مىشناسند . و ظاهر آيه دلالت دارد كه اين نشانه‌ها را تنها مردان اعراف مىشناسند . در هرحال ، اين قضيه بسيار ساده است ؛ زيرا ما تكليف و مسئوليت نداريم كه ماهيت اين نشانه‌ها و ويژگىهاى خصوصى و يا عمومى آنها را بشناسيم .\r\nسؤال : مردان اعراف چه كسانى هستند ؟\r\nپاسخ : مفسران دراين‌باره نظريات مختلفى دارند كه بهترين آنها - از لحاظ ذوق - نظريه‌اى است كه بيشتر مفسران قائل به آن مىباشند : مردان اعراف كسانى هستند كه دو كفّهء ترازوى اعمالشان برابر است و كفّهء كارهاى نيك بر كفّهء كارهاى زشت آنها برترى ندارد و برعكس ؛ اگر به اندازهء يك مثقال يكى از اين دو كفّه بر ديگرى سنگينى مىكرد ، سرنوشت اين افراد مشخص مىشد : آنان به بهشت مىرفتند و يا به جهنم .\r\nسؤال دوم : بهشتيان با ورود به بهشت و دوزخيان با ورود به دوزخ شناخته مىشوند . بنابراين ، نيازى به وجود ، علامات و نشانه‌ها نيست ؟\r\nپاسخ : اين نشانه‌ها ممكن است براى تشخيص دو گروه پيش از بازپرسى و مجازات باشد ؛ چنان‌كه وقتى جنايتكار را به دادگاه مىبرند از نشانه‌هاى چهره‌اش شناخته مىشود .\r\n وَ نادَوْا أَصْحابَ الْجَنَّةِ أَنْ سَلامٌ عَلَيْكُمْ .  ضمير « نادوا » به رجال اعراف بر مىگردد . معناى آيه اين است : وقتى اين مردان به بهشتيان مىنگرند با احترام به آنان سلام مىكنند .  لَمْ يَدْخُلُوها وَ هُمْ يَطْمَعُونَ .  مردان اعراف آرزوى وارد شدن بهشت را دارند ؛ زيرا آنان اهل لا إله الّا اللّه مىباشند و هركس كه به خدا ايمان آورد ، آرزوى رحمت و آمرزش او را دارد : « از رحمت خدا جز كافران نااميد نمىشوند » . « 1 »\r\n\r\n\r\n","description":"","footnote":"\r\n( 1 ) . يوسف ( 12 ) آيهء 87 .\r\n","page_name":" 515 ","page_number":515},
  {"content":"\r\n\r\nدر حديث آمده است : « مردى گفت : به خدا سوگند ! خدا فلانى را نمىآمرزد .\r\nخداوند فرمود : كيست اين كسىكه به من سوگند ياد مىكند كه من فلانى را نمىآمرزم ؟ به‌راستى كه من فلانى را آمرزيدم و عمل سوگند خورنده را باطل كردم » .\r\n وَ إِذا صُرِفَتْ أَبْصارُهُمْ تِلْقاءَ أَصْحابِ النَّارِ قالُوا رَبَّنا لا تَجْعَلْنا مَعَ الْقَوْمِ الظَّالِمِينَ . \r\nاين‌كه صيغهء فعل « صرفت » مجهول است ، نشان مىدهد كه نگاه مردان اعراف به دوزخيان ناخودآگاه است . مراد از ظلم در اين‌جا ، شرك و كفر مىباشد و معناى آيه از اين قرار است : وقتى آنان به‌طور تصادفى به وضعيت دوزخيان نگاه مىكنند مىترسند و از خداوند با تضرع و زارى مىخواهند كه آنان را همراه كافران و هلاك شوندگان قرار ندهد .\r\n وَ نادى أَصْحابُ الْأَعْرافِ رِجالًا يَعْرِفُونَهُمْ بِسِيماهُمْ قالُوا ما أَغْنى عَنْكُمْ جَمْعُكُمْ وَ ما كُنْتُمْ تَسْتَكْبِرُونَ .  مستكبران زمين ، مؤمنان را ريشخند مىكردند و به سبب مقام و ثروتى كه داشتند ، خود را بزرگ‌تر و برتر از آنان مىدانستند و به آنها مىگفتند : شما هيچ‌گاه به رحمت خدا نمىرسيد . امّا زمانى كه ساعت حق ( قيامت ) فرارسد و مرفّهين كيفر كردارشان را ببينند ، اهل اعراف دو چيز را به آنان يادآورى مىكنند :\r\n1 . ثروت و چيزهايى را كه آنان [ در دنيا 
  ] گرد مىآوردند و با آن تكبّر مىورزيدند به ياد آنها مىآورند و اين جمله بدين نكته اشاره دارد :  قالُوا ما أَغْنى عَنْكُمْ جَمْعُكُمْ وَ ما كُنْتُمْ تَسْتَكْبِرُونَ . \r\n2 . سخنى را كه آنان به مؤمنان مىگفتند به يادشان مىآورند : شما وارد بهشت نمىشويد و اين جمله بدين يادآورى اشاره دارد :\r\n أَ هؤُلاءِ الَّذِينَ أَقْسَمْتُمْ لا يَنالُهُمُ اللَّهُ بِرَحْمَةٍ .  « هؤلاء » اشاره است به مؤمنان مستضعف و خطاب « أقسمتم » از سوى اهل اعراف متوجه مرفهين مستكبر است كه به مؤمنان مىگفتند :  « لا يَنالُهُمُ اللَّهُ بِرَحْمَةٍ » . \r\n\r\n","description":"","footnote":"","page_name":" 516 ","page_number":516},
  {"content":"\r\n\r\n ادْخُلُوا الْجَنَّةَ لا خَوْفٌ عَلَيْكُمْ وَ لا أَنْتُمْ تَحْزَنُونَ .  به مؤمنانى كه مرفهين به آنان گفتند : رحمت خدا شامل حال شما نمىگردد و شما وارد بهشت نمىشويد ، گفته شود : شما وارد بهشت شويد . . . و بالطبع به مرفهين مستكبر گفته شود : شما ، زيانكار از وارد دوزخ شويد . درود بر كسى كه گفت : تهىدستى و ثروت پس از حضور در پيشگاه خداوند مشخص خواهد شد .\r\n\r\n","description":"","footnote":"","page_name":" 517 ","page_number":517},
  {"content":"\r\n\r\n\r\nميان بهشتيان و دوزخيان\r\n\r\n[ سوره الأعراف ( 7 ) : آيات 50 تا 53 
  ]\r\nوَ نادى أَصْحابُ النَّارِ أَصْحابَ الْجَنَّةِ أَنْ أَفِيضُوا عَلَيْنا مِنَ الْماءِ أَوْ مِمَّا رَزَقَكُمُ اللَّهُ قالُوا إِنَّ اللَّهَ حَرَّمَهُما عَلَى الْكافِرِينَ ( 50 ) الَّذِينَ اتَّخَذُوا دِينَهُمْ لَهْواً وَ لَعِباً وَ غَرَّتْهُمُ الْحَياةُ الدُّنْيا فَالْيَوْمَ نَنْساهُمْ كَما نَسُوا لِقاءَ يَوْمِهِمْ هذا وَ ما كانُوا بِآياتِنا يَجْحَدُونَ ( 51 ) وَ لَقَدْ جِئْناهُمْ بِكِتابٍ فَصَّلْناهُ عَلى عِلْمٍ هُدىً وَ رَحْمَةً لِقَوْمٍ يُؤْمِنُونَ ( 52 ) هَلْ يَنْظُرُونَ إِلاَّ تَأْوِيلَهُ يَوْمَ يَأْتِي تَأْوِيلُهُ يَقُولُ الَّذِينَ نَسُوهُ مِنْ قَبْلُ قَدْ جاءَتْ رُسُلُ رَبِّنا بِالْحَقِّ فَهَلْ لَنا مِنْ شُفَعاءَ فَيَشْفَعُوا لَنا أَوْ نُرَدُّ فَنَعْمَلَ غَيْرَ الَّذِي كُنَّا نَعْمَلُ قَدْ خَسِرُوا أَنْفُسَهُمْ وَ ضَلَّ عَنْهُمْ ما كانُوا يَفْتَرُونَ ( 53 )\r\nدوزخيان بهشتيان را آواز دهند كه اندكى آب يا از چيزهايى كه خدا به شما ارزانى كرده است بر ما فروريزيد . گويند : خدا آنها را بر كافران حرام كرده است . ( 50 )\r\nامروز آنان را كه دين خويش لهو و بازيچه پنداشتند و زندگى دنيا فريبشان داده بود فراموش مىكنيم ، همچنان‌كه آنها نيز رسيدن به اين روز را از ياد برده بودند و آيات ما را تكذيب مىكردند . ( 51 )\r\nبراى هدايت مؤمنان و بخشايش ايشان كتابى آورديم كه در آن هرچيز را از روى دانش به تفصيل بيان كرده‌ايم . ( 52 )\r\nآيا جز نتيجهء اعمال انتظارى دارند ؟ روزى كه نتيجهء اعمال پديدار شود ، كسانى كه آن‌روز را از ياد برده بودند مىگويند : پيامبران پروردگار ما به حق آمدند . آيا شفيعانى هستند كه ما را شفاعت كنند ؟ يا آن‌كه كسى هست كه ما را بازگرداند تا\r\n\r\n","description":"","footnote":"","page_name":" 518 ","page_number":518},
  {"content":"\r\n\r\nكارهاى ديگرى جز آن كارها كه مىكرديم ، انجام دهيم ؟ به خود زيان رسانيدند و آن بتان را كه شريك خدا مىخواندند اينك از دست داده‌اند . ( 53 )\r\n\r\nاعراب\r\n « أَنْ أَفِيضُوا » ،   « أَنْ »  مفسّره به معناى « اى » . خداوند  « حَرَّمَهُما »  گفته است و نه « حرّمه » ، با اين‌كه عطف سابق با  « أَوْ »  مىباشد و نه با واو ؛ بدين‌سبب كه  « حَرَّمَهُما »  به معناى « حرّم كلّا منهما » است .  « الَّذِينَ اتَّخَذُوا »  در محلّ جر و صفت براى « كافرين » .\r\n « لَهْواً »  مفعول دوم براى  « اتَّخَذُوا »  .  « عَلى عِلْمٍ »  متعلق به محذوف و حال از فاعل  « فَصَّلْناهُ »  .  « هُدىً »  حال از مفعول و يا مفعول لاجله .  « يَوْمَ »  منصوب به  « يَقُولُ »  .\r\n « فَيَشْفَعُوا »  منصوب است به « ان » كه پس از فايى كه در جواب استفهام واقع شده ، در تقدير است .  « نُرَدُّ »  به رفع خوانده مىشود ؛ زيرا تقدير آن : « أو هل نردّ » است .  « فَنَعْمَلَ »  منصوب است به ان مقدّره .\r\n\r\nتفسير\r\nدر حديث آمده است : شادى بهشتيان به سبب رهايى از دوزخ مرتب بر نعمت آنان مىافزايد و حسرت جهنّميان براى نعمت‌هايى كه از دست داده‌اند عذاب آنها را افزون مىكند . دوزخيان مىدانند كه بهشتيان در نعمت هميشگىاند . ازاين‌رو ،\r\n وَ نادى أَصْحابُ النَّارِ أَصْحابَ الْجَنَّةِ أَنْ أَفِيضُوا عَلَيْنا مِنَ الْماءِ أَوْ مِمَّا رَزَقَكُمُ اللَّهُ ؛  از بهشتيان مىخواهند كه آب يا غذا به آنها بدهند اما بهشتيان در پاسخ آنان مىگويند :\r\n إِنَّ اللَّهَ حَرَّمَهُما عَلَى الْكافِرِينَ ؛  خدا آنها را بر كافران حرام كرده است .\r\nدوزخيان پس از نااميد شدن از بهشتيان از نگهبانان دوزخ يارى مىطلبند . چنان‌كه در آيهء 49 از سورهء غافر آمده است : « و آنان‌كه در آتشند به نگهبانان جهنم مىگويند : از پروردگارتان بخواهيد تا يك روز از عذاب ما بكاهد . نگهبانان مىگويند : \" آيا\r\n\r\n","description":"","footnote":"","page_name":" 519 ","page_number":519},
  {"content":"\r\n\r\nپيامبرانتان با دلايل روشن نزد شما نيامده بودند ؟ مىگويند : بله . مىگويند : پس دعا كنيد . و دعاى كافران جز آن‌كه تباه شود هيچ نخواهد بود \" .\r\nاهل دوزخ پس از نااميد شدن از نگهبانان از خداى جهان كمك مىخواهند ، در حالىكه در هنگام آسايش و راحتى ، هيچ‌گونه توجهى به خدا نداشتند : « گويند : اى پروردگار ما ! شوربختىمان بر ما غلبه كرد و ما مردم گمراه بوديم . اى پروردگار ما ! ما را از اين آتش بيرون آور . اگر ديگربار چنان كرديم ، از ستمكاران باشيم . خداوند در پاسخ آنها گويد : « در آتش گم شويد و با من سخن مگوييد » . « 1 »\r\n الَّذِينَ اتَّخَذُوا دِينَهُمْ لَهْواً وَ لَعِباً وَ غَرَّتْهُمُ الْحَياةُ الدُّنْيا .  تفسير اين آيه در ضمن تفسير آيهء 70 از سورهء انعام بيان شد .  فَالْيَوْمَ نَنْساهُمْ كَما نَسُوا لِقاءَ يَوْمِهِمْ هذا وَ ما كانُوا بِآياتِنا يَجْحَدُونَ .  مراد از نسيان در اين‌جا اهمال است : « و ما كان ربّك نسيّا » . « 2 » خدا آنان را در روز قيامت ناديده مىگيرد ؛ چنان‌كه از عمل براى خدا چشم پوشيدند و نيز دلايل و آياتى را كه خدا بر پيامبرانش نازل كرده بود منكر شدند .\r\n وَ لَقَدْ جِئْناهُمْ بِكِتابٍ فَصَّلْناهُ عَلى عِلْمٍ هُدىً وَ رَحْمَةً لِقَوْمٍ يُؤْمِنُونَ .  خدا در آيات پيشين از بهشتيان و دوزخيان و اعرافيان ياد كرد ؛ لكن اين آيه و آيهء پس از آن تنها به دوزخيان اختصاص دارد ؛ يعنى به كسانى كه زندگى دنيا آنها را فريب داده است .\r\nخداى سبحان مىگويد : ما براى اين گروه قرآن را آورديم تا آنان را هدايت كند و آنچه را مردم در معاد و معاش خود نياز دارند از روى آگاهى بيان نمايد و نيكى در دنيا و رحمت و پاداش خدا را در آخرت براى كسانى كه به تعاليم قرآن ايمان مىآورند و بدان عمل مىكنند ، تضمين كند .\r\nامّا كسى كه از قرآن روى برتابد و از هواى نفسانىاش پيروى كند ، سرنوشت او دوزخ خواهد بود .\r\n هَلْ يَنْظُرُونَ إِلَّا تَأْوِيلَهُ .   « يَنْظُرُونَ »  به معناى « ينتظرون » است و\r\n\r\n\r\n","description":"","footnote":"\r\n( 1 ) . مؤمن ( 40 ) آيهء 108 .\r\n( 2 ) . مريم ( 19 ) آيهء 64 .\r\n","page_name":" 520 ","page_number":520},
  {"content":"\r\n\r\nضمير  « تَأْوِيلَهُ »  به « كتاب » برمىگردد . معناى  « تَأْوِيلَهُ »  در اين‌جا آن است كه هرچه را كه قرآن خبر دهد ، به ناچار به وقوع مىپيوندد .  يَوْمَ يَأْتِي تَأْوِيلُهُ .  با وقوع آنچه قرآن خبر داده تأويل آن آشكار و درستى آن براى كافران روشن خواهد شد .  يَقُولُ الَّذِينَ نَسُوهُ مِنْ قَبْلُ قَدْ جاءَتْ رُسُلُ رَبِّنا بِالْحَقِّ .  اين سخن را پس از آن‌كه عذاب را مشاهده كنند مىگويند . آنان پيش‌تر به پيامبران « ساحران دروغگو » مىگفتند . همچنين آنها پس از ديدن عذاب مىگويند :  فَهَلْ لَنا مِنْ شُفَعاءَ فَيَشْفَعُوا لَنا ؛  آيا شفاعت‌كنندگانى هستند كه براى آمرزيدن گناهانمان در پيشگاه خدا شفاعت كنند ، تا با ذلّت و مجازاتى كه استحقاقش را داريم با ما برخورد نكند .\r\n أَوْ نُرَدُّ فَنَعْمَلَ غَيْرَ الَّذِي كُنَّا نَعْمَلُ .  اگر خداوند اين خواستهء دوزخيان را برآورده سازد ، تمام معيار و ارزش‌ها از بين مىرود و فرد ناپاكى كه جز با شمشير ايمان نمىآورد با انسان پاكى كه با كمال اراده و اختيار خود به حق ايمان مىآورد و جان و مالش را در راه او فدا مىكند ، برابر مىشود .\r\n قَدْ خَسِرُوا أَنْفُسَهُمْ وَ ضَلَّ عَنْهُمْ ما كانُوا يَفْتَرُونَ .  و بدين‌ترتيب اعمال باطل پيشگان بر باد مىرود و شفاعت‌كنندگان و يارانى كه اين باطل‌گرايان براى آنها كار و براى روز گرفتارى خود پس‌انداز مىكردند از ديد آنها ناپديد مىشوند .\r\n\r\n","description":"","footnote":"","page_name":" 521 ","page_number":521},
  {"content":"\r\n\r\n\r\nآفرينش آسمان‌ها و زمين در شش روز\r\n\r\n[ سوره الأعراف ( 7 ) : آيات 54 تا 56 
  ]\r\nإِنَّ رَبَّكُمُ اللَّهُ الَّذِي خَلَقَ السَّماواتِ وَ الْأَرْضَ فِي سِتَّةِ أَيَّامٍ ثُمَّ اسْتَوى عَلَى الْعَرْشِ يُغْشِي اللَّيْلَ النَّهارَ يَطْلُبُهُ حَثِيثاً وَ الشَّمْسَ وَ الْقَمَرَ وَ النُّجُومَ مُسَخَّراتٍ بِأَمْرِهِ أَلا لَهُ الْخَلْقُ وَ الْأَمْرُ تَبارَكَ اللَّهُ رَبُّ الْعالَمِينَ ( 54 ) ادْعُوا رَبَّكُمْ تَضَرُّعاً وَ خُفْيَةً إِنَّهُ لا يُحِبُّ الْمُعْتَدِينَ ( 55 ) وَ لا تُفْسِدُوا فِي الْأَرْضِ بَعْدَ إِصْلاحِها وَ ادْعُوهُ خَوْفاً وَ طَمَعاً إِنَّ رَحْمَتَ اللَّهِ قَرِيبٌ مِنَ الْمُحْسِنِينَ ( 56 )\r\nپروردگار شما اللّه است كه آسمان‌ها و زمين را در شش روز آفريد . پس به عرش پرداخت .\r\nشب را در روز مىپوشاند و روز شتابان آن را مىطلبد . و آفتاب و ماه و ستارگان مسخّر فرمان او هستند . آگاه باشيد كه اوراست آفرينش و فرمانروايى . خدا آن پروردگار جهانيان به غايت بزرگ است . ( 54 )\r\nپروردگارتان را با تضرع و در نهان بخوانيد ؛ زيرا او متجاوزان سركش را دوست ندارد . ( 55 )\r\nدر زمين آن‌گاه كه به صلاح آمده است فساد مكنيد . و خدا را از روى بيم و اميد بخوانيد . و رحمت خدا به نيكوكاران نزديك است . ( 56 )\r\n\r\nواژگان\r\nاستوى : در اين‌جا به معناى « استولى ؛ غلبه يافت » .\r\nالعرش : كنايه از ملك و سلطنت .\r\n\r\n","description":"","footnote":"","page_name":" 522 ","page_number":522},
  {"content":"\r\n\r\nالغشاوة : پرده . برخى گفته‌اند : مراد از آن رفتن است ؛ يعنى شب با آمدن روشنايى روز مىرود .\r\nحثيثا : شتابان .\r\nالمسخّر : فروتن و فرمان‌بردار .\r\n تَبارَكَ اللَّهُ :  بسيار بزرگ است .  « تَبارَكَ »  فعل جامد است ، نه امر از آن ساخته مىشود و نه مضارع .\r\nالتّضرع : تذلّل .\r\nالخفية : ضدّ علانيه است ( پنهان ) .\r\n\r\nاعراب\r\nجملهء  « يَطْلُبُهُ »  حال از  « اللَّيْلَ »  .  « حَثِيثاً »  صفت براى مفعول مطلق محذوف ؛ يعنى :\r\n« طلبا حثيثا » ، و نيز جايز است كه حال باشد .  « الشَّمْسَ »  مفعول براى فعل محذوف ، يعنى « و خلق الشمس » .  « مُسَخَّراتٍ »  حال از  « الشَّمْسَ »  و آنچه بر آن عطف شده [ - القمر و النجوم 
  ] .  « تَضَرُّعاً »  در موضع حال از واو  « ادْعُوا »  يعنى « متضرعين و مخفين » . و از اين قبيل است :  « خَوْفاً »  و  « طَمَعاً »  كه به معناى « خائفين » و « طامعين » است .  « قَرِيبٌ »  بر وزن فعيل كه مذكر و مؤنث در آن يكسان مىباشد .\r\n\r\nتفسير\r\n إِنَّ رَبَّكُمُ اللَّهُ الَّذِي خَلَقَ السَّماواتِ وَ الْأَرْضَ فِي سِتَّةِ أَيَّامٍ .  مفسران دربارهء اين آيه نظريات مختلفى دارند و سبب اختلاف به دو چيز برمىگردد :\r\n1 . افعال خدا با زمان تعيين نمىشود : « فرمان ما تنها يك فرمان است ، آن هم چشم بر هم زدنى است » ؛ « 1 » يعنى فرمان ما تنها يك سخن است كه عبارت است از :  « كُنْ فَيَكُونُ ؛  موجود شو پس موجود مىشود » .\r\n\r\n\r\n","description":"","footnote":"\r\n( 1 ) . قمر ( 54 ) آيهء 50 .\r\n","page_name":" 523 ","page_number":523},
  {"content":"\r\n\r\n2 . زمان پس از به وجود آمدن آسمان‌ها و زمين و نيز حوادثى كه در آن رخ مىدهند تعيين و محاسبه مىشود ؛ زيرا پيش از آفرينش جهان ، زمان يا روزهايى وجود نداشته است . بنابراين ، چگونه ايجاد زمان از روزها و در روزهاى آن امكان‌پذير است ؟ و آيا اين امر از قبيل سخن گوينده‌اى نيست كه بگويد : من خانه‌اى را از سقف و ديوارهايش ساختم ؟\r\nبنابراين ، بايد ايّام را به معنايى توجيه كرد كه معقول و پذيرفتنى باشد . مفسران در تعيين اين معناى مجازى اختلاف نظر دارند . برخى مىگويند : در اين سخن خدا چيزى حذف شده و در تقدير : « فى مقدار ستّة أيّام » است . برخى مىگويند : واژهء ايّام در اين‌جا كنايه از مراحل و دفعات است ؛ زيرا خدا جهان را يك مرتبه نيافريد ، بلكه در طيّ شش مرحله آفريد ، تا هرچيزى حدّى معين و زمانى مشخص داشته باشد .\r\nبرخى هم مىگويند : ايام كنايه از حالت‌هاست و خداوند جهان را از ابتدا به صورت فعلى آن نيافريد ، بلكه خلق خود را ، چنان‌كه نظريهء تكامل انواع نيز معتقد است ، از يك دوره به دورهء ديگر منتقل كرد تا به ششمين و آخرين دوره ، كه همان چيزى است كه هم‌اكنون ما شاهد آن هستيم .\r\nتمام اين اقوال احتمالى است و با وجود جستجوى زيادى كه در تفاسير قديم و جديد كرديم ، دليلى بر تعيين و يا برترى يكى از اين نظريات نيافتيم . لذا ما نظريهء كسانى را مىپذيريم كه مىگويند :\r\n« مقصود از  « أَيَّامٍ »  ممكن است شش مرحله باشد ، ممكن است شش حالت باشد و ممكن است شش روز از روزهاى خدا باشد كه با معيار زمان ما قابل سنجش نيست و نيز ممكن است چيز ديگرى باشد . بنابراين ، سزاوار نيست كه كسى به يك معناى مشخص در مورد اين عدد يقين پيدا كند و اگر گمان ، يقين ناميده شود تلاشى بدون دليل و شكست معنوى در مقابل چيزى خواهد بود كه بدان علم گفته مىشود ؛ زيرا اين تصور از مرحله گمان و فرض فراتر نمىرود » .\r\n\r\n","description":"","footnote":"","page_name":" 524 ","page_number":524},
  {"content":"\r\n\r\n ثُمَّ اسْتَوى عَلَى الْعَرْشِ .  اين جمله را جمله‌اى كه پس از آن مىآيد تفسير مىكند و آن عبارت از :  « أَلا لَهُ الْخَلْقُ وَ الْأَمْرُ »  او مالك جهان هستى است و امور آن‌را اداره مىكند و از اين قبيل است : آيهء 3 از سورهء يونس : « پروردگار شما اللّه است كه آسمان‌ها و زمين را در شش روز بيافريد سپس به عرش پرداخت ؛ ترتيب كارها را از روى تدبير بداد . . . » . خداوند بدان سبب از سلطنت و تدبيرش به  « اسْتَوى عَلَى الْعَرْشِ ؛  بر عرش مستولى شد » تعبير كرده است كه پادشاه بر مملكت خود تسلط دارد و آن را در حالى اداره مىكند كه بر تخت خود قرار دارد . منظور از اين سخن ، نزديك كردن موضوع به ذهن است نه تشبيه ؛ چرا كه « همانند او كسى نيست و او شنوا و بيناست » .\r\n يُغْشِي اللَّيْلَ النَّهارَ يَطْلُبُهُ حَثِيثاً .  اين ، ازجمله تدابير خداوند در مورد امور جهان است و معناى جمله اين است : شب به دنبال روز مىآيد و شتابان آن را دنبال مىكند و بر مكانى كه روز در آن بود غلبه مىيابد و اين مكان كه پيش‌تر روشن بود تاريك مىشود . از اين قبيل است آيهء :   « وَ اللَّيْلِ إِذا يَغْشى ؛   سوگند به شب ! هنگامىكه بر روشنايى روز غلبه كند » . و نيز آيهء  « وَ اللَّيْلِ إِذا يَغْشاها ؛  سوگند به شب ! هنگامىكه بر روشنايى خورشيد غالب شود » .\r\n وَ الشَّمْسَ وَ الْقَمَرَ وَ النُّجُومَ مُسَخَّراتٍ بِأَمْرِهِ .  خدا اين ستارگان را آفريد تا فرمان بردار خواستهء او باشند و بر طبق حكمت و مصلحت حركت كنند . سخن گفتن دربارهء اين ستارگان نياز به دانستن دانش ستاره‌شناسى دارد كه ما از آن بهره‌اى نداريم .  أَلا لَهُ الْخَلْقُ وَ الْأَمْرُ .  اين جمله ، چنان‌كه پيش‌تر گفتيم ، بيان است براى جملهء :  « ثُمَّ اسْتَوى عَلَى الْعَرْشِ » .  در حديث است كه : هركس گمان كند كه خداوند اندكى از فرمان‌روايى را براى بندگانش قرار داده به آنچه او بر پيامبرانش فروفرستاده ، كافر شده است و آن اين‌كه مىفرمايد : « آفرينش و فرمان‌روايى تنها از آن اوست » .  تَبارَكَ اللَّهُ رَبُّ الْعالَمِينَ .  او به سبب يگانگى ، سلطنت و تدبيرش بسيار بلندمرتبه است .\r\n ادْعُوا رَبَّكُمْ تَضَرُّعاً وَ خُفْيَةً .  معناى دعاى به درگاه پروردگار آن نيست كه بگويد :\r\n\r\n","description":"","footnote":"","page_name":" 525 ","page_number":525},
  {"content":"\r\n\r\n« اللّهم رحمتك و غفرانك ؛ خدايا ! رحمت و آمرزشت را مىخواهم » . ابدا چنين نيست ، بلكه خواندن پروردگار بدين معناست كه از او بترسد و بپرهيزد و به اوامر و نواهىاش ملتزم باشد . همچنين تضرّع بدين معنا نيست كه بنده بگويد : « اللّهم ! اتضرّع إليك تائبا ؛ خدايا ! با كمال ذلّت به سوى تو بازمىگردم و به تو پناه مىبرم » بلكه مراد از تضرّع آن است كه شخص نسبت به خدا در گفتار و كردار اخلاصمند و راستگو باشد .\r\nامّا معناى « خفية » آن است كه شخص به كار نيكى كه انجام مىدهد مباهات نكند و آن را در ملأ عام علنى نسازد ؛ زيرا اين‌كار نوعى تجاوز است و خدا مىفرمايد : « او متجاوزان را دوست ندارد » ؛ يعنى كسانى را كه از امر و نهى خدا تجاوز مىكنند ، در حالىكه خدا از مباهات به عبادت‌ها و انجام دادن كارهاى نيك ، نهى كرده است .\r\n\r\nخدا زمين را اصلاح ، اما انسان آن را فاسد مىكند\r\n وَ لا تُفْسِدُوا فِي الْأَرْضِ بَعْدَ إِصْلاحِها .  خدا زمين را اصلاح كرد ؛ زيرا گنج‌هايى در آن قرار داد كه از لحاظ كثرت قابل شمارش نيست و نيز چيزهاى پاكيزه ، لذت‌هاى روحى و مادّى ، مناظر طبيعى ، زيبايى زن ، وفاى دوستان ، نيكى فرزندان ، شناخت و آگاهى ، آهنگ‌ها و نغمه‌هاى خوش و . . . تا بىنهايت .\r\nاشياى پاكيزهء مادّى عبارتند از : خوردنىها ، نظير حبوبات ، سبزيجات ، ميوه‌ها و گوشت‌ها كه هركدام داراى اشكال و انواع گوناگون است و پوشيدنىها ، نظير پشم ، پنبه ، پوست و ابريشم . آن‌گاه انسان [ در قرن اخير 
  ] نايلون را هم كشف كرد و در آينده نيز چيزهايى را كشف خواهد كرد كه در حال حاضر ما گمان مىكنيم آنها از محالاتاند .\r\nهمان‌گونه كه بشر وسايل شگفت‌انگيزى را براى پيمودن زمين و آسمان و عبور از قاره‌ها در چند دقيقه و چند لحظه ، كشف و اختراع كرده است . اما سوخت [ مورد نياز بشر 
  ] از درخت به زغال‌سنگ و از نفت به برق و گرماى خورشيدى و انرژى هسته‌اى تبديل شده است . در جايى خواندم كه دانش انسان از نفت ، لاستيك مصنوعى براى\r\n\r\n","description":"","footnote":"","page_name":" 526 ","page_number":526},
  {"content":"\r\n\r\nچرخ خودروها كشف كرده و نيز شيشهء نشكن ، بمب‌هاى ناپالم ، پلاستيك ، كود شيميايى ، ظروف ملامين ، شلنگ‌هاى آبيارى براى مزرعه‌ها ، لوازم آرايش ، ميزهايى براى بهره‌گيرى در باغ‌ها ، سفره ، گل‌هاى مصنوعى ، ماتيك لب ، سرمهء چشم ، لاك ناخن ، زيرپوش ، مسواك دندان ، جوهر چاپخانه‌ها ، فيلم و آن‌طوركه كارشناسان مىگويند ، تعداد اين فراوردهاى نفتى به سه هزار و حتّى به تعدادى كه كسى نمىتواند آن‌را بشمارد بالغ مىشود ، جز كسى كه همه‌چيز را مىداند : « اگر خواهيد كه نعمت‌هاى خدا را شمار كنيد نتوانيد كه انسان ستمكار و كفران‌كنندهء نعمت است » . « 1 »  « إِنَّ الْإِنْسانَ لَظَلُومٌ كَفَّارٌ ؛  انسان بسيار ستمكار و كفران‌كننده است » . اين آيه به صيغهء مبالغه آمده و در عين‌حال دو ادات تأكيد براى اين مبالغه آورده شده است كه اوّلى انّ مىباشد و دومى لام . كدامين چيز ظالمانه‌تر ، كفرآميزتر و از لحاظ فساد و سركشى بزرگ‌تر از اين عمل انسان است كه روزىهاى پاكيزه را به بمب‌هاى ناپالم تبديل مىكند تا كودكان را بكشد و بزرگ‌سالان را مسخ كند و نيز اين روزىها را به گازهاى سمّى و آتش‌زا مبدّل مىسازد كه تر و خشك را مىسوزاند . امّا بمبهاى هسته‌اى و هيدروژنى كه ابدا چيزى را باقى نمىگذارند .\r\nآرى ، انسان نعمت خدا را به كفر تبديل كرد و بهشت زمين او را به جهنّم ، و نيز سرنوشت انسانيت را به سرنوشت بمب‌هاى هسته‌اى و هيدروژنى پيوند داد .\r\nخداوند در اين زمين ، لذّت‌ها و روزىهاى پاكيزه را براى بندگان و عيال خود به وديعت نهاد ، امّا انسان ستمگر و كافر ، بمب‌هاى هسته‌اى را در زرّادخانه‌ها و هواپيماهاى خود به امانت گذارد ؛ هواپيماهايى كه فضاى قارّه‌ها را شب و روز مىپيمايند و انسان در انتظار فرصتى مناسب است تا زمين و آنچه را بر روى آن قرار دارد به خاكستر و غبار تبديل كند و اين تأويل سخن خداوند است كه مىگويد :\r\n « وَ لا تُفْسِدُوا فِي الْأَرْضِ بَعْدَ إِصْلاحِها » .  بنابراين ، ما بايد كسى را كه پس از اصلاح\r\n\r\n\r\n","description":"","footnote":"\r\n( 1 ) . ابراهيم ( 14 ) آيهء 34 .\r\n","page_name":" 527 ","page_number":527},
  {"content":"\r\n\r\nخداوند ، زمين را به فساد كشانيد بشناسيم و با تمام وسايلى كه در اختيار داريم راه را بر او ببنديم و دست‌كم ماهيت او را به مردم بشناسانيم و او را به همان نام واقعىاش كه عبارت است از : « دشمن خدا و انسانيّت » بناميم ، تا تمام مردم از نيرنگ و فريب او بپرهيزند .\r\n وَ ادْعُوهُ خَوْفاً وَ طَمَعاً .  انتشار روح نااميدى خيانت است ؛ زيرا با نااميدى زندگى وجود ندارد و انتشار روح اميد بدون تدبير و احتياط نيز خيانت به‌شمار مىرود ؛ زيرا اين كار نوعى فريب و وسوسه و تخدير است و راه رستگارى در ميان اين دو قرار دارد . خدا مىفرمايد : « به رحمت او اميدوارند و از عذاب او مىترسند » . « 1 » و نيز مىگويد : « به بندگانم خبر بده كه من آمرزنده و مهربانم و عذاب من عذابى دردناك است » . « 2 » شخص باايمان و خردمند عمل مىكند و در همين‌حال از خدا بيم دارد كه مبادا به سبب نارسايى كه در عملش وجود دارد ، آن را نپذيرد و نيز در همين وقت به موفقيت و قبولى اميدوار است و بيم و اميد ، انسان را وامىدارد تا كارش را با كمال احتياط و استحكام انجام دهد .  إِنَّ رَحْمَتَ اللَّهِ قَرِيبٌ مِنَ الْمُحْسِنِينَ ؛  رحمت خدا به نيكوكاران نزديك است . اين آيه اشاره بدين‌نكته دارد كه هركس ، هم از خدا بترسد و هم به او اميدوار باشد ، از زمرهء نيكوكاران است و خدا نيكى را با نيكى پاداش مىدهد .\r\n\r\n\r\n","description":"","footnote":"\r\n( 1 ) . اسراء ( 17 ) آيهء 57 .\r\n( 2 ) . حجر ( 15 ) آيهء 49 - 50 .\r\n","page_name":" 528 ","page_number":528},
  {"content":"\r\n\r\n\r\nبادهاى نويددهنده\r\n\r\n[ سوره الأعراف ( 7 ) : آيات 57 تا 58 
  ]\r\nوَ هُوَ الَّذِي يُرْسِلُ الرِّياحَ بُشْراً بَيْنَ يَدَيْ رَحْمَتِهِ حَتَّى إِذا أَقَلَّتْ سَحاباً ثِقالاً سُقْناهُ لِبَلَدٍ مَيِّتٍ فَأَنْزَلْنا بِهِ الْماءَ فَأَخْرَجْنا بِهِ مِنْ كُلِّ الثَّمَراتِ كَذلِكَ نُخْرِجُ الْمَوْتى لَعَلَّكُمْ تَذَكَّرُونَ ( 57 ) وَ الْبَلَدُ الطَّيِّبُ يَخْرُجُ نَباتُهُ بِإِذْنِ رَبِّهِ وَ الَّذِي خَبُثَ لا يَخْرُجُ إِلاَّ نَكِداً كَذلِكَ نُصَرِّفُ الْآياتِ لِقَوْمٍ يَشْكُرُونَ ( 58 )\r\nو اوست كه پيشاپيش رحمت خود ، بادها را به بشارت مىفرستد . چون بادها ابرهاى گران‌بار را بردارند ، ما آن را به سرزمين‌هاى مرده روان سازيم و از آن باران مىفرستيم و به باران هرگونه ثمره‌اى را مىرويانيم . مردگان را نيز اين‌چنين زنده مىگردانيم شايد پند گيريد . ( 57 )\r\nو سرزمين خوب ، گياه آن به فرمان پروردگارش مىرويد ، و زمين بد ، جز اندك گياهى از آن پديد نمىآيد . براى مردمى كه سپاس مىگويند آيات خدا را اين‌چنين گونه‌گون بيان مىكنيم . ( 58 )\r\n\r\nواژگان\r\n بُشْراً  : به سكون شين و اصل آن به ضمّ شين ( بشرا ) است ، جمع بشير و معنايش مبشّرات ( مژده‌دهندگان ) است .\r\nالرّحمة : در اين‌جا ، مراد از آن باران است .\r\n\r\n","description":"","footnote":"","page_name":" 529 ","page_number":529},
  {"content":"\r\n\r\nثقال : جمع ثقيل و مقصود از آن در اين‌جا ، چيزى است كه با بخار آب ، سنگين شده باشد .\r\nالبلد الميت : زمين بدون گياه .\r\n الْبَلَدُ الطَّيِّبُ :  سرزمينى كه داراى خاك خوب [ - حاصل‌خيز 
  ] باشد .\r\nالنّكد : هرچيزى كه به سختى و دشوارى بيرون آيد .\r\n\r\nاعراب\r\n « بُشْراً »  حال از  « الرِّياحَ »  و به معناى  « مُبَشِّراتٍ »  .  « حَتَّى »  به سبب اين‌كه بر سر  « إِذا »  داخل شده ، عمل نمىكند .  « نَكِداً »  حال از ضمير  « يَخْرُجُ »  .\r\n\r\nتفسير\r\n وَ هُوَ الَّذِي يُرْسِلُ الرِّياحَ بُشْراً بَيْنَ يَدَيْ رَحْمَتِهِ حَتَّى إِذا أَقَلَّتْ سَحاباً ثِقالًا سُقْناهُ لِبَلَدٍ مَيِّتٍ فَأَنْزَلْنا بِهِ الْماءَ فَأَخْرَجْنا بِهِ مِنْ كُلِّ الثَّمَراتِ .   « لِبَلَدٍ مَيِّتٍ »  به حذف مضاف و تقديرش : « لحياة بلد ميت » است . ضمير  « بِهِ »  اوّل به « بلد ميت » برمىگردد و ضمير  « بِهِ »  دوم به « ماء » .  « كُلِّ الثَّمَراتِ » ،  در اين‌جا ،  « كُلِّ »  ، به معناى عموم عرفى است نه عموم واقعى .\r\nبادها مىوزد ، خورشيد آب درياها را به بخار تبديل مىكند . بادها اين بخار را به سمت بالا مىبرد . آن‌گاه ، زمين آن را به سوى خود جذب مىكند و در نتيجه ، قطره‌هاى انبوه بر زمين مىچكد . تمام اين فعل و انفعال‌ها و امثال آن بر وفق سنت‌هاى طبيعت انجام مىشود و هيچ ترديدى در آن نيست .\r\nلكن سؤال اين است كه چه كسى اين طبيعت را ايجاد كرده و اين سنّت‌ها را به آن سپرده است ، سنت‌هايى كه ميليون‌ها قرن يكسان جريان دارد و هيچ دگرگونى در آن پيدا نشده است . آيا طبيعت خودبه‌خود به‌وجود آمده است ؟ و آيا قوانين و سنت‌ها از\r\n\r\n","description":"","footnote":"","page_name":" 530 ","page_number":530},
  {"content":"\r\n\r\nآغاز تا پايان به‌طور تصادفى و بدون سبب بر آن حاكم شده‌اند ؟ در اين‌صورت ، چنين انديشه‌اى بهتر است يك انديشهء گزاف و بدون سبب باشد ؟ چگونه چيزى كه خود نظم ندارد نظم به وجود مىآورد و چيزىكه آگاهى ندارد آگاهى مىبخشد ؟\r\nدر نتيجه ، آيا براى اين پرسش‌ها پاسخى معقول و پذيرفتنى وجود دارد ؟ جز اين كه بگوييم آفريننده‌اى توانا و تدبيركننده‌اى حكيم طبيعت را ايجاد كرده و سنت‌ها و قوانين را در آن به وديعت نهاده است . همه‌چيز به او منتهى مىشود و هرچيزى به او نياز دارد و او به چيزى نياز ندارد .\r\nبادها و باران و زندگى سرزمين‌هاى بىگياه به‌طور مستقيم به سنت‌هاى طبيعى ، و با واسطه به آفرينندهء طبيعت نسبت داده مىشود .\r\n كَذلِكَ نُخْرِجُ الْمَوْتى لَعَلَّكُمْ تَذَكَّرُونَ .  كافران مىگويند : چگونه به قيامت ايمان بياوريم ، درحالىكه حتى يك نفر را نديديم كه پس از مردن دوباره زنده شده باشد ؟ آنان اين سخن را مىگويند حال آن كه با چشمان خود مىبينند كه زمين پس از مردن دوباره زنده مىشود ؛ لكن آنها از اين نكته غفلت كرده‌اند كه سبب [ در زنده شدن انسان و زنده شدن زمين يكى است 
  ] و تنها شكل آنها تفاوت دارد . ازاين‌رو ، خداوند با سخن فوق به آنها تذكر مىدهد شايد براى آنان سودمند افتد و يا حجت بر آنها تمام شود .\r\n وَ الْبَلَدُ الطَّيِّبُ يَخْرُجُ نَباتُهُ بِإِذْنِ رَبِّهِ وَ الَّذِي خَبُثَ لا يَخْرُجُ إِلَّا نَكِداً .   « بِإِذْنِ رَبِّهِ »  كنايه است از عطاى زياد به آسانى و  « نَكِداً »  كنايه است از عطاى اندك با سختى و دشوارى . بيشتر و يا گروه زيادى از مفسران برآنند كه اين آيه به نوعى تشبيه قلب مؤمن و كافر و قلب پاك و ناپاك است به زمين كه همگى از آن آفريده شده‌اند .\r\nوجه شبه از اين قرار است : همان‌گونه كه تمام زمين از يك جنس است ؛ لكن برخى از نقاط زمين خوب است به‌طورى كه هرگاه آب بدان برسد ، به اهتزاز درمىآيد ، نمو مىكند و از هرگونه گياه بهجت‌انگيز مىروياند و برخى از نقاط زمين سخت و ناهموار مىباشد و قابل اصلاح و برداشت محصول نيست ، مگر به مقدار بسيار اندك .\r\n\r\n","description":"","footnote":"","page_name":" 531 ","page_number":531},
  {"content":"\r\n\r\nقلب انسان‌ها نيز چنين است .  كَذلِكَ نُصَرِّفُ الْآياتِ لِقَوْمٍ يَشْكُرُونَ .  خدا اين مثال‌ها را براى همهء انسان‌ها زده است : هم براى پاكان و هم براى ناپاكان ؛ لكن انسان‌هاى پاك كسانى هستند كه از اين مثال‌ها سود مىبرند و خدا را سپاس مىگزارند ؛ امّا اين مثال‌ها بر ناپاكان حجت قاطعى است كه جلو بهانه‌ها و علت‌تراشىهاى آنان را مىگيرد .\r\n\r\n","description":"","footnote":"","page_name":" 532 ","page_number":532},
  {"content":"\r\n\r\n\r\nحضرت نوح عليه السّلام\r\n\r\n[ سوره الأعراف ( 7 ) : آيات 59 تا 64 
  ]\r\nلَقَدْ أَرْسَلْنا نُوحاً إِلى قَوْمِهِ فَقالَ يا قَوْمِ اعْبُدُوا اللَّهَ ما لَكُمْ مِنْ إِلهٍ غَيْرُهُ إِنِّي أَخافُ عَلَيْكُمْ عَذابَ يَوْمٍ عَظِيمٍ ( 59 ) قالَ الْمَلَأُ مِنْ قَوْمِهِ إِنَّا لَنَراكَ فِي ضَلالٍ مُبِينٍ ( 60 ) قالَ يا قَوْمِ لَيْسَ بِي ضَلالَةٌ وَ لكِنِّي رَسُولٌ مِنْ رَبِّ الْعالَمِينَ ( 61 ) أُبَلِّغُكُمْ رِسالاتِ رَبِّي وَ أَنْصَحُ لَكُمْ وَ أَعْلَمُ مِنَ اللَّهِ ما لا تَعْلَمُونَ ( 62 ) أَ وَ عَجِبْتُمْ أَنْ جاءَكُمْ ذِكْرٌ مِنْ رَبِّكُمْ عَلى رَجُلٍ مِنْكُمْ لِيُنْذِرَكُمْ وَ لِتَتَّقُوا وَ لَعَلَّكُمْ تُرْحَمُونَ ( 63 )\r\nفَكَذَّبُوهُ فَأَنْجَيْناهُ وَ الَّذِينَ مَعَهُ فِي الْفُلْكِ وَ أَغْرَقْنَا الَّذِينَ كَذَّبُوا بِآياتِنا إِنَّهُمْ كانُوا قَوْماً عَمِينَ ( 64 )\r\nنوح را بر قومش به رسالت فرستاديم . گفت : اى قوم من ! اللّه را بپرستيد ، شما را خدايى جز او نيست ، من از عذاب روزى بزرگ بر شما بيمناكم . ( 59 )\r\nمهتران قومش گفتند : تو را به آشكارا در گمراهى مىبينيم . ( 60 )\r\nگفت : اى قوم من ! گمراهى را در من راهى نيست ، من پيامبرى از جانب پروردگار جهانيانم . ( 61 )\r\nپيام‌هاى پروردگارم را به شما مىرسانم و شما را اندرز مىدهم و از خدا ، آن مىدانم كه شما نمىدانيد . ( 62 )\r\nآيا از اين‌كه بر مردى از خودتان از جانب پروردگارتان وحى نازل شده است تا شما را بترساند و پرهيزگارى كنيد و كارى كند كه مورد رحمت قرار گيريد ، به شگفت آمده‌ايد ؟ ( 63 )\r\nپس تكذيبش كردند و ما او و كسانى را كه با او در كشتى بودند رهانيديم و آنان را كه آيات ما را دروغ مىانگاشتند غرقه ساختيم ، كه مردمى بىبصيرت بودند . ( 64 )\r\n\r\n","description":"","footnote":"","page_name":" 533 ","page_number":533},
  {"content":"\r\n\r\n\r\nواژگان\r\n الْمَلَأُ  : اشراف و بزرگان قوم .\r\n الْفُلْكِ  : به ضم فاء كشتى ، هم بر مفرد اطلاق مىشود و هم بر جمع .\r\nعمين : جمع عم كسى كه فاقد بصيرت و آگاهى باشد و اعمى كسى است كه نابينا باشد .\r\n\r\nاعراب\r\n « مِنْ »  زايد و  « إِلهٍ »  مبتدا ،  « لَكُمْ »  خبر .  « غَيْرُهُ »  صفت براى  « إِلهٍ »  بنا به اعتبار محلّ آن [ كه مرفوع است 
  ] .  « يا قَوْمِ »  در اصل يا قومى بوده و « يا » به سبب تخفيف حذف شده است و ميم ، كسره داده شده ، تا بر ياى محذوف دلالت كند .  « لِيُنْذِرَكُمْ »  منصوب به آن مضمره و مصدر ريخته شده متعلق به  « جاءَكُمْ »  .  « مَعَهُ »  متعلق به محذوف و صلة  « الَّذِينَ »  ، يعنى : « الّذين استقرّوا معه فى الفلك » .  « عَمِينَ »  صفت براى « قوم » و اصل آن « عميين » است .\r\n\r\nتفسير\r\nپس از آن‌كه خداوند در آيهء 35 از همين سوره فرمود : « اى فرزندان آدم ! پيامبرانى از خود شما مىآيند » ، در اين آيات و پس از آن ، به داستان نوح ، هود ، صالح ، لوط و شعيب اشاره مىكند . خداى سبحان در اين‌جا به‌طور بسيار موجز داستان نوح را آورده ؛ زيرا تنها به بيان گفتگو ميان او و قومش ، روى گردانيدن آنان از دعوت او ، در شگفت آمدن آنها از اين‌كه چگونه خداوند پيامبرى از خودشان برمىگزيند و نيز چگونه تكذيب‌كنندگان را غرق كرد و مؤمنان را رهايى بخشيد ، پرداخته است .\r\n لَقَدْ أَرْسَلْنا نُوحاً إِلى قَوْمِهِ .  طبرسى در مجمع البيان مىگويد : وى نوح فرزند\r\n\r\n","description":"","footnote":"","page_name":" 534 ","page_number":534},
  {"content":"\r\n\r\nملك فرزند متوشلخ فرزند اخنوخ ، ادريس پيامبر است . نوح پس از ادريس نخستين پيامبر بود . برخى گفته‌اند : او نجّار بود و در سالى كه آدم در آن سال وفات يافت ، متولّد شد . ما براى اين سخن هيچ‌گونه منبعى را سراغ نداريم .\r\n فَقالَ يا قَوْمِ اعْبُدُوا اللَّهَ ما لَكُمْ مِنْ إِلهٍ غَيْرُهُ إِنِّي أَخافُ عَلَيْكُمْ عَذابَ يَوْمٍ عَظِيمٍ . \r\nنوح رسالتى را كه از سوى خدا به سوى قومش آورد ، در يك كلمه خلاصه كرد و آن اين‌كه ، تنها خدا را پرستش كنيد ؛ زيرا خدايى جز او نيست . و اين‌كه نوح قومش را به پرستش خداى يكتا فراخوانده بدان‌سبب است كه وى از عذاب روز قيامت دربارهء آنها بيم دارد .\r\n قالَ الْمَلَأُ مِنْ قَوْمِهِ إِنَّا لَنَراكَ فِي ضَلالٍ مُبِينٍ .  قوم نوح تنها بدين‌سبب نسبت گمراهى و كم‌خردى را به او مىداد كه وى آنها را از پرستش خدايان سنگى ، كه بدان انس گرفته و از پدران خود به ارث برده بودند ، بازمىداشت . اين‌چنين است كه هر گمراه و كم‌خرد ، درد خويش را به كسى نسبت مىدهد كه در مسير هدايت و رشاد حركت مىكند .\r\n  قالَ يا قَوْمِ لَيْسَ بِي ضَلالَةٌ وَ لكِنِّي رَسُولٌ مِنْ رَبِّ الْعالَمِينَ . أُبَلِّغُكُمْ رِسالاتِ رَبِّي وَ أَنْصَحُ لَكُمْ وَ أَعْلَمُ مِنَ اللَّهِ ما لا تَعْلَمُونَ .   نوح با نفى گمراهى و كم‌خردى از خود و بيان بهترين ويژگىها براى خود ، به سخنان قومش پاسخ مىدهد . او خود را با بهترين ويژگىها وصف مىكند و اين‌كه وى فرستادهء خداست . خدا او را فرستاده تا آنان را از نابودى و گمراهى نجات دهد و نيز او اندرزدهنده‌اى امين براى آنهاست و او مىداند كه خدا يگانه و عادل است . بنابراين ، كسى كه چنين ويژگىهايى داشته باشد ، گمراه نخواهد بود .\r\n أَ وَ عَجِبْتُمْ أَنْ جاءَكُمْ ذِكْرٌ مِنْ رَبِّكُمْ عَلى رَجُلٍ مِنْكُمْ لِيُنْذِرَكُمْ وَ لِتَتَّقُوا وَ لَعَلَّكُمْ تُرْحَمُونَ .  قوم نوح به او گفت : تو نيستى مگر انسانى همانند ما و اگر خدا مىخواست پيامبرى بفرستد ، او را به صورت فرشته مىفرستاد . خدا اين سخن آنها را رد مىكند ؛\r\n\r\n","description":"","footnote":"","page_name":" 535 ","page_number":535},
  {"content":"\r\n\r\nبدين‌ترتيب كه هيچ شگفتى ندارد كه خدا مردى را به سوى قومش بفرستد و او از اين مقام هيچ نفع و هدفى نداشته باشد ، جز اين‌كه آنان را به چيزى هدايت كند كه خير و صلاح آنها در آن باشد . شگفت آن است كه خدا اين قوم را بدون راهنما رها كند .\r\nرازى مىگويد : اين ترتيب در نهايت درجهء زيبايى است ؛ زيرا مقصود از بعثت پيامبران بيم دادن به مردم و هدف از بيم دادن ، تقوا و مقصود از تقوا رسيدن به رحمت خدا در خانهء آخرت است .\r\n فَكَذَّبُوهُ فَأَنْجَيْناهُ وَ الَّذِينَ مَعَهُ فِي الْفُلْكِ وَ أَغْرَقْنَا الَّذِينَ كَذَّبُوا بِآياتِنا إِنَّهُمْ كانُوا قَوْماً عَمِينَ .  درهاى آسمان براى فروريختن آب باز شد و چشمه‌هاى زمين جوشيدن گرفت و خدا ستمكاران و تكذيب‌كنندگان را غرق كرد و نوح و نيز كسانى را كه همراهش بودند رهايى بخشيد . در آينده دربارهء نوح و قومش در سورهء نوح به تفصيل سخن گفته خواهد شد ، إن شاء اللّه .\r\n\r\n","description":"","footnote":"","page_name":" 536 ","page_number":536},
  {"content":"\r\n\r\n\r\nحضرت هود عليه السّلام\r\n\r\n[ سوره الأعراف ( 7 ) : آيات 65 تا 72 
  ]\r\nوَ إِلى عادٍ أَخاهُمْ هُوداً قالَ يا قَوْمِ اعْبُدُوا اللَّهَ ما لَكُمْ مِنْ إِلهٍ غَيْرُهُ أَ فَلا تَتَّقُونَ ( 65 ) قالَ الْمَلَأُ الَّذِينَ كَفَرُوا مِنْ قَوْمِهِ إِنَّا لَنَراكَ فِي سَفاهَةٍ وَ إِنَّا لَنَظُنُّكَ مِنَ الْكاذِبِينَ ( 66 ) قالَ يا قَوْمِ لَيْسَ بِي سَفاهَةٌ وَ لكِنِّي رَسُولٌ مِنْ رَبِّ الْعالَمِينَ ( 67 ) أُبَلِّغُكُمْ رِسالاتِ رَبِّي وَ أَنَا لَكُمْ ناصِحٌ أَمِينٌ ( 68 ) أَ وَ عَجِبْتُمْ أَنْ جاءَكُمْ ذِكْرٌ مِنْ رَبِّكُمْ عَلى رَجُلٍ مِنْكُمْ لِيُنْذِرَكُمْ وَ اذْكُرُوا إِذْ جَعَلَكُمْ خُلَفاءَ مِنْ بَعْدِ قَوْمِ نُوحٍ وَ زادَكُمْ فِي الْخَلْقِ بَصْطَةً فَاذْكُرُوا آلاءَ اللَّهِ لَعَلَّكُمْ تُفْلِحُونَ ( 69 )\r\nقالُوا أَ جِئْتَنا لِنَعْبُدَ اللَّهَ وَحْدَهُ وَ نَذَرَ ما كانَ يَعْبُدُ آباؤُنا فَأْتِنا بِما تَعِدُنا إِنْ كُنْتَ مِنَ الصَّادِقِينَ ( 70 ) قالَ قَدْ وَقَعَ عَلَيْكُمْ مِنْ رَبِّكُمْ رِجْسٌ وَ غَضَبٌ أَ تُجادِلُونَنِي فِي أَسْماءٍ سَمَّيْتُمُوها أَنْتُمْ وَ آباؤُكُمْ ما نَزَّلَ اللَّهُ بِها مِنْ سُلْطانٍ فَانْتَظِرُوا إِنِّي مَعَكُمْ مِنَ الْمُنْتَظِرِينَ ( 71 ) فَأَنْجَيْناهُ وَ الَّذِينَ مَعَهُ بِرَحْمَةٍ مِنَّا وَ قَطَعْنا دابِرَ الَّذِينَ كَذَّبُوا بِآياتِنا وَ ما كانُوا مُؤْمِنِينَ ( 72 )\r\nو بر قوم عاد ، برادرشان هود را فرستاديم . گفت : اى قوم من ! اللّه را بپرستيد كه شما را جز او خدايى نيست ، و چرا نمىپرهيزيد ؟ ( 65 )\r\nمهتران قوم او كه كافر شده بودند ، گفتند : مىبينيم كه به بىخردى گرفتار شده‌اى و پنداريم كه از دروغگويان باشى . ( 66 )\r\nگفت : اى قوم من ! در من نشانى از بىخردى نيست ، من پيامبر پروردگار جهانيانم . ( 67 )\r\nپيام‌هاى پروردگارم را به شما مىرسانم و شما را اندرزگويى امينم . ( 68 )\r\nآيا از اين‌كه بر مردى از خودتان از جانب\r\n\r\n","description":"","footnote":"","page_name":" 537 ","page_number":537},
  {"content":"\r\n\r\nپروردگارتان وحى نازل شده است تا شما را بترساند ، تعجب مىكنيد ؟ به ياد آريد آن زمان را كه شما را جانشين قوم نوح ساخت و به جسم فزونى داد . پس نعمت‌هاى خدا را به ياد آوريد . باشد كه رستگار گرديد . ( 69 )\r\nگفتند : آيا نزد ما آمده‌اى تا تنها اللّه را بپرستيم و آنچه را پدرانمان مىپرستيدند رها كنيم ؟ اگر راست مىگويى آنچه را به ما وعده مىدهى بياور . ( 70 )\r\nگفت : عذاب و خشم پروردگارتان حتما بر شما نازل خواهد شد . آيا دربارهء اين بت‌هايى كه خود و پدرانتان بدين نام‌ها ناميده‌ايد و خدا هيچ دليلى بر آنها نازل نساخته است ، با من ستيزه مىكنيد ؟ به انتظار بمانيد من هم با شما به انتظار مىمانم . ( 71 )\r\nهود و همراهانش را به پايمردى رحمت خويش رهانيديم و كسانى را كه آيات ما را تكذيب كردند و ايمان نياورده بودند از ريشه بركنديم . ( 72 )\r\n\r\nتفسير\r\nدر تفسير المنار به نقل از اسحاق بن بشر و ابن عساكر آمده است : « هود نخستين كسى بود كه به زبان عربى سخن گفت او را چهار فرزند بود : قحطان ، مقحط ، قاحط و فالغ ، و همو پدر قبيلهء مضر است ؛ اما قحطان پدر عرب‌هاى يمن است و قاحط و مقحط اولاد ندارند » .\r\nمفسران مىگويند : قوم هود از نسل نوح بودند و از دين او پيروى مىكردند . وقتى آنها مدّت زيادى زندگى كردند ، شيطان آنها را فريب داد و در نتيجه ، بت‌پرست شدند و در زمين فساد كردند . در تفسير طبرى آمده است كه حضرت على عليه السّلام به فردى از ساكنان حضرموت فرمود : آيا تو آن تپّهء ريگ قرمز را كه با پاره كلوخ‌هاى قرمز مخلوط است و درختان اراك و سدر دارد ، در فلان ناحيهء حضرموت ديده‌اى ؟ آن مرد گفت :\r\nبله ، يا امير مؤمنان ! به خدا سوگند تو آن را به گونه‌اى وصف مىكنى كه گويى آن را ديده‌اى . امام فرمود : من نديدم ؛ لكن برايم تعريف كرده‌اند . آن مرد پرسيد : چگونه جايى است آن‌جا ؟ امام فرمود : قبر هود عليه السّلام در آن‌جاست .\r\n\r\n","description":"","footnote":"","page_name":" 538 ","page_number":538},
  {"content":"\r\n\r\nاگر اين خبر درست باشد بايد تابلويى كه روى قبر امام على عليه السّلام [ در نجف اشرف 
  ] آويزان است برداشته شود ؛ زيرا در آن آمده است : « السلام عليك و على جاريك هود و صالح ؛ سلام بر تو و بر دو همسايه‌ات : هود و صالح » . مگر آن‌كه در اين‌جا مقصود ، همسايگى در آخرت باشد نه در دنيا و يا اين‌كه جسد هود پس از وفات امام عليه السّلام به جوار آن حضرت منتقل شده باشد .\r\nآياتى كه در داستان هود نازل شده با آياتى كه در داستان نوح نازل شده‌اند هم از لحاظ لفظ هماهنگى دارند و هم از لحاظ معنا ، جز در مواردى كه در زير بدان‌ها اشاره مىكنيم :\r\n1 . نوح به قوم خود گفت : « من از عذاب روز بزرگ بر شما بيمناكم » . امّا هود به قومش گفت : « چرا نمىپرهيزيد ؟ » اين اختلاف بدان سبب است كه پيش از نوح در جهان ، همانند آن عذاب ، يعنى طوفان نازل نشده بود و قوم هود اين موضوع را مىدانست . ازاين‌رو ، هود آنان را بيم داد و به آنها امر كرد كه با ترك شرك و اعتراف به وحدانيت خدا از او بپرهيزند .\r\n2 . قوم نوح به او گفتند : « ما تو را در گمراهى آشكار مىبينيم » اما قوم هود به وى گفتند : « مىبينيم كه به بىخردى گرفتار شده‌اى و پنداريم كه از دروغگويان باشى » .\r\nاختلاف اين دو تعبير بدان‌سبب است كه نوح كشتى مىساخت ، درحالىكه نه دريايى وجود داشت و نه رودخانه‌اى و اين كار در ظاهر نشان‌دهندهء نادانى و گمراهى است .\r\nامّا هود ، چنين كارى نكرد و تنها قومش را به سبب اين‌كه بت‌ها را مىپرستيدند ، افرادى بىخرد دانست و قوم او نيز با وى مقابله به مثل كردند و او را به بىخردى نسبت دادند .\r\n3 . نوح به قومش گفت : « شايد مورد رحمت قرار گيريد » . هود به قومش گفت :\r\n« باشد كه رستگار گرديد » . هدف نوح از « رحمت » دفع عذاب از قومش و منظور هود از « رستگارى » هدايت به راه راست بود . البتّه ، هر دو مقصود وابسته به يكديگرند و يكى از ديگرى جدا نيست .\r\n\r\n","description":"","footnote":"","page_name":" 539 ","page_number":539},
  {"content":"\r\n\r\n4 . خدا در اين آيات [ - در داستان 
  ] چيزهايى را ياد كرده كه قوم هود به پيامبرشان گفتند ؛ لكن چيزهايى را كه قوم نوح به پيامبر خود گفتند ، متذكر نشده است . چيزهايى را كه قوم هود به وى گفتند از اين قرار بود :\r\n قالُوا أَ جِئْتَنا لِنَعْبُدَ اللَّهَ وَحْدَهُ وَ نَذَرَ ما كانَ يَعْبُدُ آباؤُنا .  اين سخن پيش‌پاافتاده‌اى است كه هر نادان و تقليدكننده‌اى آن را به زبان مىراند .  فَأْتِنا بِما تَعِدُنا إِنْ كُنْتَ مِنَ الصَّادِقِينَ .  قوم هود به آمدن عذاب شتاب كردند ، به‌سان كسى كه اندرزگويندهء امين را به باد مسخره مىگيرد . هود نيز پاسخ كوبنده و قاطعى به آنان مىدهد :\r\n قالَ قَدْ وَقَعَ عَلَيْكُمْ مِنْ رَبِّكُمْ رِجْسٌ وَ غَضَبٌ .   « وَقَعَ »  در اين‌جا به معناى وجب ( واجب شد ) است و مراد از رجس عذاب و مقصود از غضب ، عاملى است كه موجب عذاب مىشود .\r\n أَ تُجادِلُونَنِي فِي أَسْماءٍ سَمَّيْتُمُوها أَنْتُمْ وَ آباؤُكُمْ ما نَزَّلَ اللَّهُ بِها مِنْ سُلْطانٍ .  خدايانى كه آنان مىپرستيدند وجود خارجى نداشتند و هرچيزى كه وجود نداشته باشد ، اثر و دليلى ندارد . بنابراين ، نامى كه براى آن‌چيز وضع مىشود ، سخنى است بىمعنا .\r\n فَانْتَظِرُوا إِنِّي مَعَكُمْ مِنَ الْمُنْتَظِرِينَ .  اين جمله ، پاسخ سخن آنان است كه مىگفتند :\r\n « فَأْتِنا بِما تَعِدُنا إِنْ كُنْتَ مِنَ الصَّادِقِينَ »  .\r\n فَأَنْجَيْناهُ وَ الَّذِينَ مَعَهُ بِرَحْمَةٍ مِنَّا وَ قَطَعْنا دابِرَ الَّذِينَ كَذَّبُوا بِآياتِنا وَ ما كانُوا مُؤْمِنِينَ . \r\n « دابِرَ »  ، يعنى آخر . « قطع دابر القوم » ؛ يعنى با هلاك كردن آن قوم ، آنان را از ريشه بركنده است . خداى سبحان نوع عذابى را كه با آن قوم هود را نابود كرد ، در آيهء 6 و آيات پس از آن از سورهء حاقّه بيان كرده است : « امّا قوم عاد با وزش باد صرصر به هلاكت رسيدند . آن عذاب را هفت شب و هشت روز پىدرپى بر آنان بگماشت . آن قوم را چون تنه‌هاى پوسيدهء خرما مىديدى كه افتاده‌اند و مرده‌اند . آيا كسى را مىبينى كه از آنها برجاى مانده باشد ؟ »\r\nسخنان بيشترى دربارهء احوال هود و قوم او - إن شاء اللّه در سورهء هود خواهد آمد .\r\n\r\n","description":"","footnote":"","page_name":" 540 ","page_number":540},
  {"content":"\r\n\r\n\r\nحضرت صالح عليه السّلام\r\n\r\n[ سوره الأعراف ( 7 ) : آيات 73 تا 79 
  ]\r\nوَ إِلى ثَمُودَ أَخاهُمْ صالِحاً قالَ يا قَوْمِ اعْبُدُوا اللَّهَ ما لَكُمْ مِنْ إِلهٍ غَيْرُهُ قَدْ جاءَتْكُمْ بَيِّنَةٌ مِنْ رَبِّكُمْ هذِهِ ناقَةُ اللَّهِ لَكُمْ آيَةً فَذَرُوها تَأْكُلْ فِي أَرْضِ اللَّهِ وَ لا تَمَسُّوها بِسُوءٍ فَيَأْخُذَكُمْ عَذابٌ أَلِيمٌ ( 73 ) وَ اذْكُرُوا إِذْ جَعَلَكُمْ خُلَفاءَ مِنْ بَعْدِ عادٍ وَ بَوَّأَكُمْ فِي الْأَرْضِ تَتَّخِذُونَ مِنْ سُهُولِها قُصُوراً وَ تَنْحِتُونَ الْجِبالَ بُيُوتاً فَاذْكُرُوا آلاءَ اللَّهِ وَ لا تَعْثَوْا فِي الْأَرْضِ مُفْسِدِينَ ( 74 ) قالَ الْمَلَأُ الَّذِينَ اسْتَكْبَرُوا مِنْ قَوْمِهِ لِلَّذِينَ اسْتُضْعِفُوا لِمَنْ آمَنَ مِنْهُمْ أَ تَعْلَمُونَ أَنَّ صالِحاً مُرْسَلٌ مِنْ رَبِّهِ قالُوا إِنَّا بِما أُرْسِلَ بِهِ مُؤْمِنُونَ ( 75 ) قالَ الَّذِينَ اسْتَكْبَرُوا إِنَّا بِالَّذِي آمَنْتُمْ بِهِ كافِرُونَ ( 76 ) فَعَقَرُوا النَّاقَةَ وَ عَتَوْا عَنْ أَمْرِ رَبِّهِمْ وَ قالُوا يا صالِحُ ائْتِنا بِما تَعِدُنا إِنْ كُنْتَ مِنَ الْمُرْسَلِينَ ( 77 )\r\nفَأَخَذَتْهُمُ الرَّجْفَةُ فَأَصْبَحُوا فِي دارِهِمْ جاثِمِينَ ( 78 ) فَتَوَلَّى عَنْهُمْ وَ قالَ يا قَوْمِ لَقَدْ أَبْلَغْتُكُمْ رِسالَةَ رَبِّي وَ نَصَحْتُ لَكُمْ وَ لكِنْ لا تُحِبُّونَ النَّاصِحِينَ ( 79 )\r\nبر قوم ثمود برادرشان صالح را فرستاديم . گفت : اى قوم من ! اللّه را بپرستيد ، شما را هيچ خدايى جز او نيست ، از جانب خدا براى شما نشانه‌اى آشكار آمد . اين ماده شتر خدا ، برايتان نشانه‌اى است . رهايش كنيد تا در زمين خدا بچرد و هيچ آسيبى به او نرسانيد كه عذابى دردآور شما را فراخواهد گرفت . ( 73 )\r\nبه ياد آريد آن زمان را كه شما را جانشين قوم عاد كرد و در اين زمين جاى داد تا بر روى خاكش قصرها برافرازيد و در كوهستان‌هايش خانه‌هايى\r\n\r\n","description":"","footnote":"","page_name":" 541 ","page_number":541},
  {"content":"\r\n\r\nبكنيد . نعمت‌هاى خدا را ياد كنيد و در زمين تبهكارى و فساد مكنيد . ( 74 )\r\nمهتران قومش كه گردنكشى مىكردند ، به زبون‌شدگان قوم كه ايمان آورده بودند گفتند : آيا مىدانيد كه صالح از جانب پروردگارش آمده است ؟ گفتند : ما به آيينى كه بدان مأمور شده ايمان داريم . ( 75 )\r\nگردنكشان گفتند : ما به كسىكه شما ايمان آورده‌ايد ايمان نمىآوريم . ( 76 )\r\nپس ماده شتر را پى كردند و از فرمان پروردگارشان سر باز زدند و گفتند : اى صالح ! اگر پيامبر هستى آنچه را به ما وعده مىدهى بياور . ( 77 )\r\nپس زلزله‌اى سخت آنان را فروگرفت و در خانه‌هاى خود برجاى مردند . ( 78 )\r\nصالح از آنان روى برگردانيد و گفت : اى قوم من ! رسالت پروردگارم را به شما رسانيدم و اندرزتان دادم ؛ ولى شما نيك‌خواهان را دوست نداريد . ( 79 )\r\n\r\nواژگان\r\nالبيّنة : نشانى كه حق را از باطل جدا مىكند .\r\n بَوَّأَكُمْ  : فرو فرستاد شما را .\r\nالعثّى : فراتر رفتن از حدّ .\r\nعقروا الناقة : نحر كردند آن شتر را ؛ پى كردند .\r\nالعتو : سركشى .\r\n الرَّجْفَةُ  : از رجف گرفته شده كه به معناى حركت و اضطراب است .\r\nالجثوم : زانو زدن و مراد از آن در اين‌جا نابود شدن است .\r\n\r\nاعراب\r\n « إِلى ثَمُودَ »  متعلق به محذوف ، يعنى : « و أرسلنا إلى ثمود » . ثمود غير منصرف است به سبب علميت و تأنيث . مقصود از ثمود در اين‌جا قبيلهء ثمود است .  « صالِحاً »  بدل از  « أَخاهُمْ »  .  « آيَةً »  حال از  « ناقَةُ اللَّهِ » .   « تَأْكُلْ »  مجزوم و جواب امر كه عبارت است از :\r\n « فَذَرُوها »  .  « فَيَأْخُذَكُمْ »  جواب نهى كه  « لا تَمَسُّوها »  باشد . « يأخذكم » را آن نصب داده كه\r\n\r\n","description":"","footnote":"","page_name":" 542 ","page_number":542},
  {"content":"\r\n\r\nپس از فاء در تقدير است .  « قُصُوراً »  مفعول اوّل براى  « تَتَّخِذُونَ »  و  « مِنْ سُهُولِها »  مفعول دوم .  « تَنْحِتُونَ »  به معناى  « تَتَّخِذُونَ »  . بنابراين ،  « الْجِبالَ »  مفعول اوّل و « البيوت » مفعول دوم آن است .  « مُفْسِدِينَ »  حال از واو در  « تَعْثَوْا »  .  « لِمَنْ آمَنَ »  بدل بعض از « الذين استضعفوا » با اعادهء عامل ، از قبيل « مررت بزيد بأخيك » .  « جاثِمِينَ »  خبر  « فَأَصْبَحُوا »  .  « فِي دارِهِمْ »  متعلق به  « جاثِمِينَ »  .\r\n\r\nتفسير\r\n وَ إِلى ثَمُودَ أَخاهُمْ صالِحاً قالَ يا قَوْمِ اعْبُدُوا اللَّهَ ما لَكُمْ مِنْ إِلهٍ غَيْرُهُ .  ثمود قبيله‌اى از عرب مىباشند كه به نام جدّشان ثمود بن عامر ناميده شدند . محلّ سكوت آنها « حجر » ، به كسر جيم ، واقع در ميان حجاز و شام تا وادى القرى بوده است . خدا مىفرمايد :  « وَ لَقَدْ كَذَّبَ أَصْحابُ الْحِجْرِ الْمُرْسَلِينَ ؛  « 1 » مردم حجر پيامبران را به دروغ نسبت دادند » . آيهء  « وَ إِلى ثَمُودَ أَخاهُمْ صالِحاً »  نظير آيهء  « وَ لَقَدْ أَرْسَلْنا نُوحاً إِلى قَوْمِهِ »  و نيز همانند آيهء  « وَ إِلى عادٍ أَخاهُمْ هُوداً »  است . و تفسير اين آيه در ضمن تفسير آيات 59 و 65 از همين سوره بيان شد .\r\n هذِهِ ناقَةُ اللَّهِ لَكُمْ آيَةً .  گروهى از مفسران گفته‌اند : قوم صالح از وى خواستند كه برايشان شترى از دل سنگ بيرون آورد و او اين درخواست را از پروردگار خود مسئلت كرد ، ازاين‌رو ، آن سنگ به‌سان زنى كه او را درد زاييدن مىگيرد ، لرزيد و شترى عشراء « 2 » و بىعيب بيرون آمد . ما به‌طور اجمال ايمان داريم كه آن شتر دليل و آيت خدا بوده و به طريق معمول وجود پيدا نكرده است و خداوند به سبب بالا بردن مقام اين شتر ، آن را به خود نسبت داده است [ -  ناقَةُ اللَّهِ  
  ] . ما تنها به همين مقدار ايمان داريم ، نه بيشتر ؛ زيرا نه وحى دربارهء آن نازل شده و نه خبر متواتر از معصوم عليهم السّلام به ما رسيده است .\r\n\r\n\r\n","description":"","footnote":"\r\n( 1 ) . حجر ( 15 ) آيهء 80 .\r\n( 2 ) . شترى كه ده ماه از باردارى آن گذشته باشد ( مترجم ) .\r\n","page_name":" 543 ","page_number":543},
  {"content":"\r\n\r\n فَذَرُوها تَأْكُلْ فِي أَرْضِ اللَّهِ وَ لا تَمَسُّوها بِسُوءٍ فَيَأْخُذَكُمْ عَذابٌ أَلِيمٌ .  صالح به قومش دستور داد كه آن شتر را آزاد بگذارند تا از زمين خدا هرچه مىخواهد بخورد و به آنها هشدار داد كه اگر آن‌را آزار دهند گرفتار سرنوشت بدى خواهند شد . آن‌گاه به آنان گفت :\r\n وَ اذْكُرُوا إِذْ جَعَلَكُمْ خُلَفاءَ مِنْ بَعْدِ عادٍ .  خداوند قوم عاد را به سبب گناهانشان نابود كرد و قوم ثمود ، سرزمين و آبادىهاى آنان را به ارث بردند . از اين رو ، صالح اين نعمت جانشينى را به آنها يادآورى مىكند و نيز به منظور يادآورى به آنان مىگويد :  وَ بَوَّأَكُمْ فِي الْأَرْضِ تَتَّخِذُونَ مِنْ سُهُولِها قُصُوراً وَ تَنْحِتُونَ الْجِبالَ بُيُوتاً . \r\nاين نص با وجود اين‌كه موجز است نشان مىدهد كه قوم ثمود از لحاظ عمارت و آبادى بسيار متمدّن و نيز در آسايش و رفاه بودند .  فَاذْكُرُوا آلاءَ اللَّهِ وَ لا تَعْثَوْا فِي الْأَرْضِ مُفْسِدِينَ .   آلاءَ اللَّهِ  : نعمت‌هاى خدا .  « لا تَعْثَوْا فِي الْأَرْضِ مُفْسِدِينَ ؛  يعنى در زمين فساد نكنيد » . صالح پس از آن‌كه نعمتهايى را كه خدا به قومش ارزانى داشته ، به آنان يادآورى مىكند ، به آنها دستور مىدهد كه اين نعمت‌ها را به ياد آورند و سپاس بگزارند و همچنين از ايجاد فساد نهىشان مىكند و بدين‌ترتيب آنها را از عذاب خدا مىترساند .\r\n قالَ الْمَلَأُ الَّذِينَ اسْتَكْبَرُوا مِنْ قَوْمِهِ لِلَّذِينَ اسْتُضْعِفُوا لِمَنْ آمَنَ مِنْهُمْ .  مرفهين قوم صالح بر ادامهء سركشى و پرستش بت‌ها پاى فشردند ، اما مستضعفان به دو دسته تقسيم شدند : دسته‌اى ايمان آوردند و دسته‌اى به پيروى از مرفهين ، همچنان بر شرك باقى ماندند و همين گروه به مستضعفانى كه ايمان آورده بودند گفتند :\r\n أَ تَعْلَمُونَ أَنَّ صالِحاً مُرْسَلٌ مِنْ رَبِّهِ ؟  آنها درحالى اين پرسش را از مستضعفان مىنمودند كه آنان را تهديد و سرزنش و يا تمسخر و ريشخند مىكردند .\r\n قالُوا إِنَّا بِما أُرْسِلَ بِهِ مُؤْمِنُونَ .  مستضعفان اين سخن را بدون توجه به تهديد و تمسخر مرفّهان گفتند ؛ زيرا نسبت به دين خود يقين و نسبت به كار خود اطمينان داشتند .\r\n\r\n","description":"","footnote":"","page_name":" 544 ","page_number":544},
  {"content":"\r\n\r\n قالَ الَّذِينَ اسْتَكْبَرُوا إِنَّا بِالَّذِي آمَنْتُمْ بِهِ كافِرُونَ .  با وجود دلايل و شواهد قطعى بر نبوت صالح ، مستكبران بدان ايمان نياوردند ؛ زيرا منافع آنها بالاتر از اديان آسمانى و دلايل عقلى است . رازى مىگويد : « اين آيه بزرگ‌ترين دليل بر اثبات اين موضوع است كه استكبار زاييدهء افزايش ثروت و بالا رفتن مقام مىباشد ؛ چراكه همين افزايش ، آنان را به سركشى و مخالفت و كفر وامىدارد » .\r\n فَعَقَرُوا النَّاقَةَ وَ عَتَوْا عَنْ أَمْرِ رَبِّهِمْ .  اين مخالفت امر پروردگار ، از ماهيت و خميرهء آنها پرده برمىدارد و اين‌كه آنان تنها به منافع خود اهميّت مىدهند . مستكبران قوم صالح با درخواست عذاب زودرس و شتابان براى خود ، در واقع صالح را به مبارزه فراخواندند :  وَ قالُوا يا صالِحُ ائْتِنا بِما تَعِدُنا إِنْ كُنْتَ مِنَ الْمُرْسَلِينَ .  خداوند نيز آنان را مهلت نداد تا كيفر اين دشمنى ايشان باشد\r\n فَأَخَذَتْهُمُ الرَّجْفَةُ فَأَصْبَحُوا فِي دارِهِمْ جاثِمِينَ .  جاثمين ، يعنى هالكين ( هلاك‌شوندگان ) . و مراد از رجفه صاعقه است . خداوند مىگويد : « و نيز عبرتى است در قوم ثمود ، آن‌گاه‌كه به آنها گفته شد : تا زمانى چند برخوردار شويد . آنان از فرمان پروردگارشان سر باز زدند و همچنان‌كه مىنگريستند صاعقه فروگرفتشان » . « 1 »\r\n فَتَوَلَّى عَنْهُمْ وَ قالَ يا قَوْمِ لَقَدْ أَبْلَغْتُكُمْ رِسالَةَ رَبِّي وَ نَصَحْتُ لَكُمْ وَ لكِنْ لا تُحِبُّونَ النَّاصِحِينَ .  وقتى صالح ديد كه عذاب بر قومش نازل شده ، از آنان روى برگردانيد و از اين سرنوشت آنها كه بر اثر مخالفت و نافرمانى گرفتار آن شده بودند بيزارى جست .\r\nرازى مىگويد : پيامبر خدا صلّى اللّه عليه و آله فرمود : « اى على ! بدبخت‌ترين پيشينيان پىكنندهء شتر صالح و بدبخت‌ترين پسينيان كشندهء توست » .\r\nما بار ديگر دربارهء صالح پيامبر عليه السّلام به خواست خداوند ، سخن خواهيم گفت .\r\n\r\n\r\n","description":"","footnote":"\r\n( 1 ) . ذاريات ( 51 ) آيهء 44 .\r\n","page_name":" 545 ","page_number":545},
  {"content":"\r\n\r\n\r\nحضرت لوط عليه السّلام\r\n\r\n[ سوره الأعراف ( 7 ) : آيات 80 تا 84 
  ]\r\nوَ لُوطاً إِذْ قالَ لِقَوْمِهِ أَ تَأْتُونَ الْفاحِشَةَ ما سَبَقَكُمْ بِها مِنْ أَحَدٍ مِنَ الْعالَمِينَ ( 80 ) إِنَّكُمْ لَتَأْتُونَ الرِّجالَ شَهْوَةً مِنْ دُونِ النِّساءِ بَلْ أَنْتُمْ قَوْمٌ مُسْرِفُونَ ( 81 ) وَ ما كانَ جَوابَ قَوْمِهِ إِلاَّ أَنْ قالُوا أَخْرِجُوهُمْ مِنْ قَرْيَتِكُمْ إِنَّهُمْ أُناسٌ يَتَطَهَّرُونَ ( 82 ) فَأَنْجَيْناهُ وَ أَهْلَهُ إِلاَّ امْرَأَتَهُ كانَتْ مِنَ الْغابِرِينَ ( 83 ) وَ أَمْطَرْنا عَلَيْهِمْ مَطَراً فَانْظُرْ كَيْفَ كانَ عاقِبَةُ الْمُجْرِمِينَ ( 84 )\r\nو لوط را فرستاديم . آن‌گاه به قوم خود گفت : چرا كارى زشت مىكنيد ، كه هيچ‌كس از مردم جهان پيش از شما نكرده است ؟ ( 80 )\r\nشما به جاى زنان با مردان شهوت مىرانيد . شما مردمى تجاوزكار هستيد . ( 81 )\r\nجواب قوم او جز اين نبود كه گفتند : آنها را از قريهء خود برانيد كه آنان مردمى هستند كه از كار ما بيزارى مىجويند . ( 82 )\r\nلوط و خاندانش را نجات داديم . جز زنش كه با ديگران در شهر ماند . ( 83 )\r\nبر آنها بارانى باريديم . بنگر كه عاقبت مجرمان چگونه بود . ( 84 )\r\n\r\nاعراب\r\n « وَ لُوطاً » ،  در تقدير ، « و أرسلنا لوطا » است . واژهء لوط با اين‌كه اسباب منع صرف را دارد ؛ امّا به سبب خفّت منصرف مىباشد . جملهء  « ما سَبَقَكُمْ »  حال از  « الْفاحِشَةَ » . \r\n\r\n","description":"","footnote":"","page_name":" 546 ","page_number":546},
  {"content":"\r\n\r\n « شَهْوَةً »  مفعول لأجله براى « تأتون » .  « جَوابَ »  خبر مقدم براى  « كانَ »  و مصدر ريخته شده از  « أَنْ قالُوا »  اسم آن .  « مَطَراً »  مفعول مطلق .\r\n\r\nتفسير\r\n وَ لُوطاً إِذْ قالَ لِقَوْمِهِ أَ تَأْتُونَ الْفاحِشَةَ .  صاحب تفسير المنار از كتاب‌هاى انساب عرب و نيز سفر تكوين ، نقل كرده كه لوط برادرزادهء ابراهيم خليل عليه السّلام است و او در « اوركلدانىها » كه در سمت شرق جنوب غربى عراق از استان بصره واقع شده ، به دنيا آمده است و اين منطقه به نام « بابل » ناميده مىشود . آن‌گاه لوط به همراه عمويش ابراهيم به سمت ما بين النهرين سفر كرد و اين مكانى است كه رود دجله آن را احاطه كرده ؛ جايى كه مملكت آشور در آن‌جا بوده است . آن‌گاه ابراهيم وى را در شرق اردن سكونت داد .\r\n ما سَبَقَكُمْ بِها مِنْ أَحَدٍ مِنَ الْعالَمِينَ .  اين آيه نشان مىدهد كه قوم لوط نخستين كسانى بودند كه اين نوع فساد را مرتكب شدند :\r\n إِنَّكُمْ لَتَأْتُونَ الرِّجالَ شَهْوَةً مِنْ دُونِ النِّساءِ .  اين آيه ، تفسيرى است براى فاحشه و مراد از فاحشه در اين‌جا لواط است كه امروز از آن به « انحراف جنسى » و عمل زشت تعبير مىشود .  بَلْ أَنْتُمْ قَوْمٌ مُسْرِفُونَ . \r\nشما در هرچيزى از حدّ تجاوز كرديد ، تا آن‌جا كه به اين انحراف اخلاقى روآورديد ؛ انحرافى كه طبع بشر آن را زشت مىداند و فطرت او آن را قبول نمىكند و با سنت‌هاى زندگى در تضاد است .\r\n وَ ما كانَ جَوابَ قَوْمِهِ إِلَّا أَنْ قالُوا أَخْرِجُوهُمْ مِنْ قَرْيَتِكُمْ إِنَّهُمْ أُناسٌ يَتَطَهَّرُونَ .  آرى ، پاكى و پاكدامنى از ديدگاه زناكار و آلوده ، گناه محسوب مىشود و امانت‌دارى از ديدگاه مزدور و خيانتكار ، جنايت . « آنان را بيرون كنيد ، زيرا آنها افرادى . پاك هستند ! » جامعهء آلوده اين‌چنين است كه پاكان و پاكيزگان را تنها بدين‌سبب طرد مىكند كه پاكاند . البتّه عكس اين قضيه نيز صادق است .\r\n\r\n","description":"","footnote":"","page_name":" 547 ","page_number":547},
  {"content":"\r\n\r\n فَأَنْجَيْناهُ وَ أَهْلَهُ إِلَّا امْرَأَتَهُ كانَتْ مِنَ الْغابِرِينَ .  مراد از اهل لوط كسانى هستند كه به او ايمان آوردند ، خواه از خويشاوندانش باشند و خواه نباشند . « غبر » به معناى مضى ( گذشت ) و نيز به معناى بقى ( باقى ماند ) مىآيد و در اين‌جا معناى اخير مراد است ؛ يعنى همسر لوط همچنان همراه كافران باقى ماند و لوط هنگامى كه با اهل خود به سبب فرار از عذاب در نيمهء شب بيرون رفت همسرش را با خود نبرد ؛ زيرا وى منافق بود و با مشركان عليه شوهرش توطئه مىكرد . برخى مىگويند : نام او واهله بود .\r\nخداوند فرمود :  « مِنَ الْغابِرِينَ »  و نفرمود : « من الغابرات » ، از باب غلبه دادن مردان بر زنان ؛ زيرا كسانى كه خدا آنان را هلاك كرد از هر دو گروه بودند .\r\nاين‌چنين ، زن لوط گرفتار عذابى گرديد كه مشركان گرفتار شدند ؛ زيرا وى از زمرهء آنان بود و نزديكى و پيوند او با پيامبر خدا هيچ فايده‌اى براى او نداشت . در حديث آمده است : « انسان به همراه كسى است كه او را دوست دارد » .\r\n وَ أَمْطَرْنا عَلَيْهِمْ مَطَراً .  خداى سبحان عذابى را كه بر آنان فروفرستاد بيان مىكند كه اين عذاب نوعى باران بود ؛ امّا بارانى از سنگ و نه از آب ؛ چنان‌كه در آيهء 81 از سورهء هود آمده است : « . . . و بر آن شهر بارانى از سنگ‌هايى از سجّيل پىدرپى فرو باريديم كه بر آنها نشان پروردگارت بود و چنين عذابى از ستمكاران دور نيست » .\r\nتفصيل اين قضيه ، به خواست خدا ، در جاى خود خواهد آمد .  فَانْظُرْ كَيْفَ كانَ عاقِبَةُ الْمُجْرِمِينَ ؟  سرنوشت گناهكاران عذابى دردناك است و خردمند كسى است كه از ديگران پند گيرد .\r\nسؤال : در آيات پيشين ، هركدام از نوح ، هود و صالح ، قومش را به پرستش خداى يكتا فراخواند ؛ امّا لوط در اين آيات ، قوم خود را به خوددارى كردن از گناه فرا مىخواند . آيا اين كار بدان معناست كه قوم لوط يكتاپرست بودند ؛ لكن اين عمل زشت را انجام مىدادند ؟\r\nپاسخ : قوم لوط كافر بودند و او آنان را به يكتاپرستى فراخواند و نيز از كفر و شرك\r\n\r\n","description":"","footnote":"","page_name":" 548 ","page_number":548},
  {"content":"\r\n\r\nنهىشان كرد ؛ چنان‌كه آنها را از لوط بازداشت . كافر بودن قوم لوط به دليل اين سخن خداست كه مىگويد : « قوم لوط پيامبران را تكذيب كردند . آن‌گاه كه برادرشان لوط گفت : آيا پروا نمىكنيد ؟ من براى شما پيامبرى امين هستم . از خدا بترسيد و از من اطاعت كنيد » . « 1 » اين‌كه لوط به اين اخلاق پست آنها توجّه بيشترى كرد ، بدان‌سبب بود كه در ميان آنها شيوع داشت و منجر به پديدار شدن گناهانى ديگر شده بود و نيز آنان را به سركشى و دشمنى با حق وادار مىكرد و اين جرئت را به آنها مىداد كه پيامبران و فرستادگان الهى را تكذيب كنند .\r\nتمام مذاهب اسلامى بر حرمت لواط وحدت‌نظر دارند و اين‌كه اين عمل از گناهان كبيره محسوب مىشود ؛ امّا در مجازات آن اختلاف دارند . مذهب حنفى مىگويد : مجازات لواط تعزير است ، آن‌هم به اندازه‌اى كه حاكم صلاح بداند . ساير مذاهب مىگويند : مجازات لواط ، كشتن است ؛ زيرا در روايت آمده است : « هركس را ديديد كه عمل قوم لوط را انجام مىدهد ، پس هم فاعل را بكشيد و هم مفعول را » .\r\nشايستهء يادآورى است كه دولت انگليس عمل لواط [ - همجنس‌بازى 
  ] را مجاز اعلام كرد و مجلس عوام انگليس هم آن را در سال 1967 ، تصويب كرد . روزنامهء الاهرام در تاريخ 6 / 9 / 1967 به نقل از روزنامهء تايمز چاپ لندن نوشت : گروهى از شخصيت‌هاى سرشناس در انگلستان به جهت تصويب شدن قانون همجنس‌بازى ، جشنى عمومى برگزار كردند و اين عمل زشت را در برابر ديدگان صدها نفر از تماشاچيان انجام دادند . بىترديد ، وجود خانم‌ها و دختران در اين مراسم بر شادمانى و تازگى آن افزوده بود .\r\n\r\n\r\n","description":"","footnote":"\r\n( 1 ) . شعراء ( 26 ) آيهء 163 .\r\n","page_name":" 549 ","page_number":549},
  {"content":"\r\n\r\n\r\nحضرت شعيب\r\n\r\n[ سوره الأعراف ( 7 ) : آيات 85 تا 87 
  ]\r\nوَ إِلى مَدْيَنَ أَخاهُمْ شُعَيْباً قالَ يا قَوْمِ اعْبُدُوا اللَّهَ ما لَكُمْ مِنْ إِلهٍ غَيْرُهُ قَدْ جاءَتْكُمْ بَيِّنَةٌ مِنْ رَبِّكُمْ فَأَوْفُوا الْكَيْلَ وَ الْمِيزانَ وَ لا تَبْخَسُوا النَّاسَ أَشْياءَهُمْ وَ لا تُفْسِدُوا فِي الْأَرْضِ بَعْدَ إِصْلاحِها ذلِكُمْ خَيْرٌ لَكُمْ إِنْ كُنْتُمْ مُؤْمِنِينَ ( 85 ) وَ لا تَقْعُدُوا بِكُلِّ صِراطٍ تُوعِدُونَ وَ تَصُدُّونَ عَنْ سَبِيلِ اللَّهِ مَنْ آمَنَ بِهِ وَ تَبْغُونَها عِوَجاً وَ اذْكُرُوا إِذْ كُنْتُمْ قَلِيلاً فَكَثَّرَكُمْ وَ انْظُرُوا كَيْفَ كانَ عاقِبَةُ الْمُفْسِدِينَ ( 86 ) وَ إِنْ كانَ طائِفَةٌ مِنْكُمْ آمَنُوا بِالَّذِي أُرْسِلْتُ بِهِ وَ طائِفَةٌ لَمْ يُؤْمِنُوا فَاصْبِرُوا حَتَّى يَحْكُمَ اللَّهُ بَيْنَنا وَ هُوَ خَيْرُ الْحاكِمِينَ ( 87 )\r\nو بر مدين برادرشان شعيب را فرستاديم . گفت : اى قوم من ! اللّه را بپرستيد ، شما را خدايى جز او نيست ، از جانب پروردگارتان نشانه‌اى روشن آمده است . در پيمانه و ترازو خيانت مكنيد و به مردم كم مفروشيد و از آن پس كه زمين به صلاح آمده است در آن فساد مكنيد . كه اگر ايمان آورده‌ايد ، اين برايتان بهتر است . ( 85 )\r\nو بر سر راه‌ها منشينيد تا مؤمنان به خدا را بترسانيد و از راه خدا روىگردان سازيد و به كجروى واداريد . و به يادآريد آن‌گاه كه اندك بوديد ، خدا بر شمار شما افزود . و بنگريد كه عاقبت مفسدان چگونه بوده است . ( 86 )\r\nاگر گروهى از شما به آنچه من از جانب خدا بدان مبعوث شده‌ام ، ايمان آورده و گروهى هنوز ايمان نياورده‌اند ، صبر كنيد تا خدا ميان ما حكم كند كه او بهترين داوران است . ( 87 )\r\n\r\n","description":"","footnote":"","page_name":" 550 ","page_number":550},
  {"content":"\r\n\r\n\r\nواژگان\r\n الْكَيْلَ  : تعيين چيز با پيمانه .\r\nالوزن : وزن با ميزان ( ترازو ) تعيين مىشود و مساحت با متر و ذراع .\r\nالبخس : نقص ، كم .\r\nالعوج : كثر ، با فتح عين در چيزهاى قابل رؤيت به‌كار مىرود ؛ نظير چوب و ديوار و به كسر عين در چيزهاى غيرقابل رؤيت ؛ همانند دين و امثال آن .\r\n\r\nاعراب\r\n « إِلى مَدْيَنَ »  متعلق به فعل محذوف ، يعنى « و أرسلنا إلى مدين » .  مَدْيَنَ  مجرور به فتح ، زيرا غيرمنصرف است به دليل داشتن دو سبب : تعريف و تأنيث .  « شُعَيْباً »  بدل از  « أَخاهُمْ »  .  « لا تَبْخَسُوا »  به دو فعل متعدى مىشود كه اوّل ،  « النَّاسَ »  و دوم ،  « أَشْياءَهُمْ »  مىباشد . جملهء  « تُوعِدُونَ »  حال از واو  « لا تَقْعُدُوا »  است .  « مَنْ آمَنَ »  مفعول به براى  « تَصُدُّونَ »  . ضمير  « تَبْغُونَها »  به  « سَبِيلِ اللَّهِ »  بازمىگردد .\r\n\r\nتفسير\r\n وَ إِلى مَدْيَنَ أَخاهُمْ شُعَيْباً قالَ يا قَوْمِ اعْبُدُوا اللَّهَ ما لَكُمْ مِنْ إِلهٍ غَيْرُهُ . \r\nنظير اين سخن در آيهء 59 از همين سوره بيان شد . شعيب همانند هود و صالح از پيامبران عرب است و اهل مدين نيز عرب بودند و در سرزمين معان از نواحى شام سكونت داشتند .\r\n قَدْ جاءَتْكُمْ بَيِّنَةٌ مِنْ رَبِّكُمْ .  بينه ، يعنى چيزى كه با آن حق آشكار مىشود ، خواه برهانى عقلى باشد و يا معجزه‌اى خارق‌العاده . ترديدى نيست كه شعيب معجزه‌اى براى قومش آورد كه بر نبوت او دلالت داشت ؛ چه ، در غيراين‌صورت وى پيش‌گو\r\n\r\n","description":"","footnote":"","page_name":" 551 ","page_number":551},
  {"content":"\r\n\r\nمحسوب مىشد و نه پيامبر . در قرآن نصّى كه بر نوع اين معجزه دلالت كند وجود ندارد . و امّا تعيين آن بدون بهره‌گيرى از نصّ ، چنان‌كه در برخى از تفاسير ديده مىشود ، نسبت دادن سخن است به خدا از روى ناآگاهى .\r\n فَأَوْفُوا الْكَيْلَ وَ الْمِيزانَ وَ لا تَبْخَسُوا النَّاسَ أَشْياءَهُمْ .  اين نص نشان مىدهد كه قوم شعيب در خريد و فروش مرتكب خلاف مىشدند و اين امر در ميان آنان شايع بود . ازاين‌رو ، شعيب پس از آن‌كه آنان را به يكتاپرستى امر كرد ، فرمان داد كه به پيمانه و ترازو خيانت نكنند . آن‌گاه دستورشان داد كه در تمام حقوق ، عدالت را رعايت كنند و حق را كم ندهند ، خواه حقوق مادّى باشد ؛ نظير كالاهاى فروخته شده و خواه حقوق معنوى باشد ؛ همانند دانش و اخلاق . بنابراين ، نبايد دانا را به نادانى و امين را به خيانت توصيف كنند .\r\n وَ لا تُفْسِدُوا فِي الْأَرْضِ بَعْدَ إِصْلاحِها .  تفسير اين آيه در آيهء 56 از همين سوره ، تحت عنوان « خدا زمين را اصلاح و انسان آن را فاسد كرد » بيان شد .  ذلِكُمْ خَيْرٌ لَكُمْ إِنْ كُنْتُمْ مُؤْمِنِينَ .  « ذلك » اشاره دارد به پنج موردى كه پيش‌تر گفته شد و عبارت بودند از : پرستش خدا ، خيانت نكردن به پيمانه ، خيانت نكردن به ترازو ، كم ندادن و فساد نكردن .\r\n وَ لا تَقْعُدُوا بِكُلِّ صِراطٍ تُوعِدُونَ وَ تَصُدُّونَ عَنْ سَبِيلِ اللَّهِ مَنْ آمَنَ بِهِ وَ تَبْغُونَها عِوَجاً .  اين آيه بيان و تفسيرى است براى جملهء  « وَ لا تُفْسِدُوا فِي الْأَرْضِ » ؛  زيرا معناى آن اين است كه مردم را به حال خودشان واگذاريد و بر آنان القاى شبهه نكنيد و اگر آنان خواستند به خدا و پيامبرش ايمان بياورند ، مورد تهديدشان قرار ندهيد و كسى را كه ايمان آورده ، از برپا كردن شعاير دينى منع نكنيد و او را از راه مستقيم خداوند باز نداريد و نيز نكوشيد كه مردم را بر رفتن در راه كثرى كه خود از آن مىرويد وادار سازيد . روشنترين و موجزترين تفسير اين آيه ، مطلبى است كه از ابن عبّاس روايت شده است كه ، آنان بر سر راه مىنشستند و مردم را بيم مىدادند از اين‌كه مبادا به\r\n\r\n","description":"","footnote":"","page_name":" 552 ","page_number":552},
  {"content":"\r\n\r\nشعيب گرايش پيدا كنند و به آنان مىگفتند : او دروغگوست ، مبادا كه شما را از دينتان منحرف كند .\r\n وَ اذْكُرُوا إِذْ كُنْتُمْ قَلِيلًا فَكَثَّرَكُمْ .  آنان پس از آن‌كه نيازمند بودند ، خداوند بىنيازشان ساخت ، ضعيف بودند نيرومندشان ساخت و اندك بودند زيادشان كرد .\r\nبنابراين ، واجب است بر آنان كه خدا را اطاعت و سپاسگزارى كنند .  وَ انْظُرُوا كَيْفَ كانَ عاقِبَةُ الْمُفْسِدِينَ .  و گرنه ، آنچه به كسانى زمين را به فساد كشانيدند ؛ نظير قوم نوح ، قوم هود ، قوم صالح و قوم لوط رسيد ، به شما نيز خواهيد رسيد .\r\n وَ إِنْ كانَ طائِفَةٌ مِنْكُمْ آمَنُوا بِالَّذِي أُرْسِلْتُ بِهِ وَ طائِفَةٌ لَمْ يُؤْمِنُوا فَاصْبِرُوا حَتَّى يَحْكُمَ اللَّهُ بَيْنَنا .  گروهى به شعيب ايمان آوردند و گروهى ديگر كافر شدند . ازاين‌رو ، وى همه را به همزيستى مسالمت‌آميز فراخواند و اين‌كه سرنوشت هر گروهى را بايد به خودش واگذاشت و هيچ‌كس مزاحم كسى ديگر نشود ، خواه او مؤمن باشد ، خواه كافر ، وانگهى هر دو گروه بايد منتظر باشند تا خداوند در ميان آنان حكم كند  وَ هُوَ خَيْرُ الْحاكِمِينَ .  و اين منطق را نمىتوان رد كرد و با چه‌چيزى مىتوانى سخن كسى را رد كنى كه به تو مىگويد : منتظر حكم خدا دربارهء خودت باش ؟\r\n\r\n","description":"","footnote":"","page_name":" 553 ","page_number":553},
  {"content":"\r\n\r\n\r\nاى شعيب ! بيرونت خواهيم كرد\r\n\r\n[ سوره الأعراف ( 7 ) : آيات 88 تا 89 
  ]\r\nقالَ الْمَلَأُ الَّذِينَ اسْتَكْبَرُوا مِنْ قَوْمِهِ لَنُخْرِجَنَّكَ يا شُعَيْبُ وَ الَّذِينَ آمَنُوا مَعَكَ مِنْ قَرْيَتِنا أَوْ لَتَعُودُنَّ فِي مِلَّتِنا قالَ أَ وَ لَوْ كُنَّا كارِهِينَ ( 88 ) قَدِ افْتَرَيْنا عَلَى اللَّهِ كَذِباً إِنْ عُدْنا فِي مِلَّتِكُمْ بَعْدَ إِذْ نَجَّانَا اللَّهُ مِنْها وَ ما يَكُونُ لَنا أَنْ نَعُودَ فِيها إِلاَّ أَنْ يَشاءَ اللَّهُ رَبُّنا وَسِعَ رَبُّنا كُلَّ شَيْءٍ عِلْماً عَلَى اللَّهِ تَوَكَّلْنا رَبَّنَا افْتَحْ بَيْنَنا وَ بَيْنَ قَوْمِنا بِالْحَقِّ وَ أَنْتَ خَيْرُ الْفاتِحِينَ ( 89 )\r\nمهتران قومش كه سركشى پيشه كرده بودند گفتند : اى شعيب ! تو و كسانى را كه به تو ايمان آورده‌اند از قريهء خويش مىرانيم مگر آن‌كه به آيين ما برگرديد . گفت : و هرچند از آن كراهت داشته باشيم ؟ ( 88 )\r\nپس از آن‌كه خدا ما را از كيش شما رهانيده است اگر بدان بازگرديم ، بر خدا دروغ بسته باشيم ، و ما ديگر بار بدان كيش بازنمىگرديم ، مگر آن‌كه خدا آن پروردگار ما خواسته باشد ؛ زيرا علم پروردگار ما بر همه چيز احاطه دارد . ما بر خدا توكل مىكنيم . اى پروردگار ما ! ميان ما و قوم ما به حق ، راهى بگشا كه تو بهترين راهگشايان هستى . ( 89 )\r\n\r\nواژگان\r\nالملّة : ديانت .\r\n\r\n","description":"","footnote":"","page_name":" 554 ","page_number":554},
  {"content":"\r\n\r\nالفتح : چند معنا دارد و ازجمله ، به معناى داورى است و در اين‌جا همين معنا مراد مىباشد .\r\n\r\nاعراب\r\n « أَ وَ لَوْ كُنَّا كارِهِينَ » ؛  همزه براى انكار و واو براى حال است و  « لَوْ »  به معناى « ان » و جمله به معناى حال و تقدير آن بدين‌ترتيب است : « كيف نعود فى ملتكم و نحن كارهون لها ؟ »  « رَبُّنا »  بدل از  « اللَّهِ »  و مصدر ريخته شده از  « أَنْ يَشاءَ اللَّهُ »  مجرور به اضافهء ظرف محذوف ، يعنى « إلّا عند مشيئة اللّه » ، يا « مع مشيئة اللّه » ،  « عِلْماً »  تميز است كه اصل آن فاعل بوده و بدين معناست : « وسع علم ربّنا كلّ شىء » .\r\n\r\nتفسير\r\n قالَ الْمَلَأُ الَّذِينَ اسْتَكْبَرُوا مِنْ قَوْمِهِ لَنُخْرِجَنَّكَ يا شُعَيْبُ وَ الَّذِينَ آمَنُوا مَعَكَ مِنْ قَرْيَتِنا أَوْ لَتَعُودُنَّ فِي مِلَّتِنا .  پيش‌تر گفتيم كه شعيب مرفهين كافر را به صلح و همزيستى با كسانى كه به وى ايمان آورده‌اند فراخواند و اين‌كه هركس را بايد آزاد گذارد ، تا هر دينى را كه مىخواهد برگزيند ؛ لكن مرفهين دعوت او را رد كردند و او را در انتخاب يكى از دو چيز مخيّر گذاردند كه سومى ندارند : يا وى و همراهانش از شهر آنان بيرون روند و يا كسانى كه ايمان آوردند دوباره به كفر برگردند و خود او هم همان موضع پيش از نبوت خود را داشته باشد ؛ يعنى نه دين آنها را تكذيب كند و نه تأييد ؛ به بيانى ديگر اين سخن آنان كه « و يا به آيين ما برگرديد » ، بدين معناست كه بايد همان وضعيت پيش از نبوت برگردد .\r\n قالَ أَ وَ لَوْ كُنَّا كارِهِينَ ؟  اين ، منطق انسان باانصاف و اخلاصمند است كه نه او كسى را بر چيزى كه دوست ندارد مجبور مىكند و نه دوست دارد كسى او را بر چيزى كه نمىخواهد وادارد . وانگهى آيا مىشود ايمان اجبارى باشد ؟ و آيا يك مؤمن\r\n\r\n","description":"","footnote":"","page_name":" 555 ","page_number":555},
  {"content":"\r\n\r\nواقعى سكونت در وطن را بر دين و عقيده‌اش ترجيح مىدهد ؟\r\n قَدِ افْتَرَيْنا عَلَى اللَّهِ كَذِباً إِنْ عُدْنا فِي مِلَّتِكُمْ بَعْدَ إِذْ نَجَّانَا اللَّهُ مِنْها .  مشركان از شعيب خواستند كه از ايمان به شرك برگردد . شعيب به آنها گفت : ارتداد ( بازگشت به كفر ) دروغ بستن به خداست و اين كار ، بيچارگى و عذاب را در پى دارد و درحالىكه خدا ما را از عذاب رهايى بخشيده ، ما چگونه بر او دروغ ببنديم ؟\r\nامّا اين‌كه ارتداد ، دروغ بستن بر خدا به‌شمار مىرود ، روشن است ؛ زيرا معنايش اين است كه شرك به خدا از ايمان به او بهتر و پاينده‌تر است .  وَ ما يَكُونُ لَنا أَنْ نَعُودَ فِيها إِلَّا أَنْ يَشاءَ اللَّهُ رَبُّنا .  ضمير  « فِيها »  به آيين كفر و شرك برمىگردد و تعليق به مشيت خدا ، در اين‌جا ، تعليق به محال است ؛ زيرا خدا كفر و شرك را نمىخواهد .\r\nبنابراين ، تعليق مزبور درست همانند اين سخن خداست :  « لا يَدْخُلُونَ الْجَنَّةَ حَتَّى يَلِجَ الْجَمَلُ فِي سَمِّ الْخِياطِ » . \r\n وَسِعَ رَبُّنا كُلَّ شَيْءٍ عِلْماً .  نظير اين آيه در آيه 80 از سورهء انعام بيان شد .  عَلَى اللَّهِ تَوَكَّلْنا .  كسىكه به خدا توكل كند از تهديد و ارعاب نمىترسد ؛ زيرا او يقين دارد كه آفريده نمىتواند زيان و يا سود برساند .  رَبَّنَا افْتَحْ بَيْنَنا وَ بَيْنَ قَوْمِنا بِالْحَقِّ وَ أَنْتَ خَيْرُ الْفاتِحِينَ .  پس از آن‌كه شعيب از آنان نااميد شد و پافشارى آنها را بر كفر مشاهده كرد ، به خدا پناه برد و با تضرّع و زارى از او خواست كه ميان او كسانىكه از قوم او كافر شده‌اند داورى كند ؛ زيرا او منبع قدرت و عدالت است .\r\n\r\n","description":"","footnote":"","page_name":" 556 ","page_number":556},
  {"content":"\r\n\r\n\r\nپيروى از شعيب از ديدگاه كافران\r\n\r\n[ سوره الأعراف ( 7 ) : آيات 90 تا 93 
  ]\r\nوَ قالَ الْمَلَأُ الَّذِينَ كَفَرُوا مِنْ قَوْمِهِ لَئِنِ اتَّبَعْتُمْ شُعَيْباً إِنَّكُمْ إِذاً لَخاسِرُونَ ( 90 ) فَأَخَذَتْهُمُ الرَّجْفَةُ فَأَصْبَحُوا فِي دارِهِمْ جاثِمِينَ ( 91 ) الَّذِينَ كَذَّبُوا شُعَيْباً كَأَنْ لَمْ يَغْنَوْا فِيهَا الَّذِينَ كَذَّبُوا شُعَيْباً كانُوا هُمُ الْخاسِرِينَ ( 92 ) فَتَوَلَّى عَنْهُمْ وَ قالَ يا قَوْمِ لَقَدْ أَبْلَغْتُكُمْ رِسالاتِ رَبِّي وَ نَصَحْتُ لَكُمْ فَكَيْفَ آسى عَلى قَوْمٍ كافِرِينَ ( 93 )\r\nمهتران قومش كه كافر بودند ، گفتند : اگر از شعيب پيروى كنيد سخت زيان كرده‌ايد . ( 90 )\r\nپس زلزله‌اى سخت آنان را فروگرفت و در خانه‌هاى خود برجاى مردند . ( 91 )\r\nآنان كه شعيب را به دروغگويى نسبت دادند خود زيان كردند . ( 92 )\r\nپس ، از آنها روىگردان شد و گفت : اى قوم من ! هرآينه پيام‌هاى پروردگارم را به شما رسانيدم و اندرزتان دادم . چگونه بر مردمى كافر اندوهگين شوم ؟ ( 93 )\r\n\r\nواژگان\r\nغنى بالمكان : در آن اقامت گزيد .\r\nآسى عليه : بر آن غمگين شد .\r\n\r\nاعراب\r\n « لَئِنِ »  ، لام بر قسم محذوف دلالت دارد و جملهء  « إِنَّكُمْ إِذاً لَخاسِرُونَ »  جواب قسم و\r\n\r\n","description":"","footnote":"","page_name":" 557 ","page_number":557},
  {"content":"\r\n\r\nجانشين جواب شرط .  « إِذاً »  عمل نمىكند ؛ زيرا ميان اسم إنّ و خبر آن واقع شده است .\r\n « الَّذِينَ كَذَّبُوا شُعَيْباً »  اوّل ، مبتدا .  « كَأَنْ »  ، اسم آن ضمير شأن محذوف كه در تقدير :\r\n« كأنّه » بوده است . جملهء كأن و اسم و خبرش خبر مبتدا .  « الَّذِينَ كَذَّبُوا شُعَيْباً »  دوم بدل از اوّل .  « هُمُ »  ضمير فصل ميان اسم « كان » و خبر آن و محلّى از اعراب ندارد .\r\n\r\nتفسير\r\n وَ قالَ الْمَلَأُ الَّذِينَ كَفَرُوا مِنْ قَوْمِهِ لَئِنِ اتَّبَعْتُمْ شُعَيْباً إِنَّكُمْ إِذاً لَخاسِرُونَ .  مشركان ، نخست به شعيب ، صاحب دعوت روكردند و او را مورد تهديد قرار دادند . وقتى از خود او نااميد شدند ، به كسانىكه به او ايمان آورده بودند روى آوردند و كوشيدند تا آنان را از دينشان منحرف سازند ؛ ازجمله به آنها گفتند : شما در پيروى از شعيب زيان خواهيد ديد و اين ، روش كسى است كه جز فريب دادن و گمراه كردن ، هيچ دليلى با خود ندارد .\r\n فَأَخَذَتْهُمُ الرَّجْفَةُ فَأَصْبَحُوا فِي دارِهِمْ جاثِمِينَ .  اين آيه پاسخ درستى است براى كسىكه دشمنى و مخالفت مىورزد و جز گمراهى و تباهى نمىخواهد . اين آيه عينا در آيهء 78 از همين سوره بيان شد .\r\n الَّذِينَ كَذَّبُوا شُعَيْباً كَأَنْ لَمْ يَغْنَوْا فِيهَا .  عذاب بر كافران و خانه‌ها و تمام آثار آنان فرود آمد آن‌سان‌كه گويى ابدا در اين دنيا وجود نداشتند . . . و هر انسانى ، دير يا زود ، به سزاى اعمالى كه در گذشته انجام داده ، مىرسد .  الَّذِينَ كَذَّبُوا شُعَيْباً كانُوا هُمُ الْخاسِرِينَ .  مشركان به مؤمنان گفتند : شما زيانكاريد ؛ لكن سرانجام ، خود آنها زيان ديدند و نابود شدند و مؤمنان سود بردند و رهايى يافتند . انسان خردمند به شخصى كه در آسايش و رفاه است نمىگويد : گوارايت باد و به مستضعف نمىگويد : واى بر تو ! زيرا روزگار حوادث پنهانى و ناگهاني فراواني دارد و مهم ، پايان امور است . جملهء  الَّذِينَ كَذَّبُوا شُعَيْباً  تأكيدى است بر زيان و خوارى آنان .\r\n\r\n","description":"","footnote":"","page_name":" 558 ","page_number":558},
  {"content":"\r\n\r\n فَتَوَلَّى عَنْهُمْ وَ قالَ يا قَوْمِ لَقَدْ أَبْلَغْتُكُمْ رِسالاتِ رَبِّي وَ نَصَحْتُ لَكُمْ فَكَيْفَ آسى عَلى قَوْمٍ كافِرِينَ ؛  چگونه غمگين شوم بر كسىكه با اصرار بر كفر به خدا و كتاب‌ها و پيامبران او ، خودش ، خود را هلاك مىكند و كسى را كه به خدا و راه راست او ايمان آورده ، به باد ريشخند مىگيرد . نظير اين سخن در آيهء 79 از همين سوره بيان شد .\r\n\r\n","description":"","footnote":"","page_name":" 559 ","page_number":559},
  {"content":"\r\n\r\n\r\nارسال پيامبران و گرفتارى مردم\r\n\r\n[ سوره الأعراف ( 7 ) : آيات 94 تا 95 
  ]\r\nوَ ما أَرْسَلْنا فِي قَرْيَةٍ مِنْ نَبِيٍّ إِلاَّ أَخَذْنا أَهْلَها بِالْبَأْساءِ وَ الضَّرَّاءِ لَعَلَّهُمْ يَضَّرَّعُونَ ( 94 ) ثُمَّ بَدَّلْنا مَكانَ السَّيِّئَةِ الْحَسَنَةَ حَتَّى عَفَوْا وَ قالُوا قَدْ مَسَّ آباءَنَا الضَّرَّاءُ وَ السَّرَّاءُ فَأَخَذْناهُمْ بَغْتَةً وَ هُمْ لا يَشْعُرُونَ ( 95 )\r\nو ما هيچ پيامبرى را به هيچ قريه‌اى نفرستاديم مگر آن‌كه ساكنانش را به سختى و بيمارى گرفتار كرديم ، باشد كه تضرّع كنند . ( 94 )\r\nآن‌گاه جاى بلا و محنت را به خوشى و خوبى سپرديم ، تا شمارشان افزون شد و گفتند : آن پدران ما بودند كه دچار سختى و بيمارى شدند .\r\nناگهان آنان را بىخبر فروگرفتيم . ( 95 )\r\n\r\nواژگان\r\nالبأساء : شدّت .\r\n الضَّرَّاءِ  : چيزىكه باعث ضرر مادى و يا معنوى انسان مىشود .\r\nالتضّرع : خضوع و فروتنى .\r\nالعفو : ترك كردن و در اين‌جا مقصود از آن فزونى و رشد است ؛ يعنى به حال خود رها شدند تا اين‌كه بچه آوردند و شمارشان افزون شد .\r\nالبغتة : ناگهانى .\r\n\r\n","description":"","footnote":"","page_name":" 560 ","page_number":560},
  {"content":"\r\n\r\n\r\nاعراب\r\n « يَضَّرَّعُونَ »  در اصل « يتضّرعون » بوده و تاء در ضاد ادغام شده است .  « حَتَّى عَفَوْا »  به معناى « إلى أن عفوا » مىباشد .  « بَغْتَةً »  صفت است براى مصدر محذوف ، يعنى « أخذه بغتة » . و نيز ممكن است  « بَغْتَةً »  مصدر و در موضع حال و به معناى « مباغتين » باشد .\r\n\r\nتفسير\r\n وَ ما أَرْسَلْنا فِي قَرْيَةٍ مِنْ نَبِيٍّ إِلَّا أَخَذْنا أَهْلَها بِالْبَأْساءِ وَ الضَّرَّاءِ لَعَلَّهُمْ يَضَّرَّعُونَ . \r\nمراد از قريه شهرى است كه در آن غالبا بزرگان و رهبران سكونت دارند . لعلّ در اينجا به معناى كى [ و بيان علت 
  ] است .\r\nدر آيات پيشين خداوند به هلاكت تكذيب‌كنندگان از قوم نوح ، هود ، صالح ، لوط و شعيب اشاره كرد و نيز به عبرت‌ها و اندرزهايى كه مىتوان از سرنوشت آنان گرفت و اين‌كه پايان كار از آن پرهيزگاران و سرنوشت بد از آن باطل‌گرايان است . در اين آيه بيان مىكند كه آنچه در مورد اقوام پيامبران سابق انجام شده تنها به آنان اختصاص ندارد ، بلكه اين سرگذشت‌ها سنّت الهى است كه دربارهء هر قومى كه پيامبر خود را تكذيب كنند اجرا مىشود و خدا آنها را از لحاظ جسمى ، روحى و مالى به سختى مجازات مىكند ، آن هم تنها بدين منظور كه آنان پند گيرند و از كردار خود دست بردارند و نيز كسانى كه پس از آنها مىآيند از سرنوشت آنها اندرز بگيرند .\r\n ثُمَّ بَدَّلْنا مَكانَ السَّيِّئَةِ الْحَسَنَةَ حَتَّى عَفَوْا وَ قالُوا قَدْ مَسَّ آباءَنَا الضَّرَّاءُ وَ السَّرَّاءُ . \r\nمراد از سيئه در اين‌جا تنگدستى و سختى و مقصود از حسنه ، دارايى و آسايش و مراد از عفو ، فراوانى است . معناى آيه اين است : خداى سبحان آنها را به تنگدستى و سختى مبتلا كرد تا پند گيرند و ثروت و فراوانى به آنها بخشيد تا او را سپاس گويند ؛ لكن چه‌قدر اندك‌اند كسانىكه پند مىگيرند و اندك‌تر از آنها كسانى هستند كه سپاس مىگزارند .\r\n\r\n","description":"","footnote":"","page_name":" 561 ","page_number":561},
  {"content":"\r\n\r\nزمانىكه نعمت و اولاد آنها افزايش پيدا كرد ، حق را سبك شمردند و طرفداران آن را به باد تمسخر گرفتند و درحالىكه نادان بودند به تفسير سنّت‌هاى الهى بر وفق هواهاى نفسانى خود پرداختند و گفتند : زيان‌هايى كه به پدران ما رسيد ، كيفر گمراهى و فسادشان نبود و نعمت و آسايشى كه برايشان عطا شد ، پاداش خوبىها و هدايتشان ، بلكه صرفا يك نوع تصادف محسوب مىشد و هيچ‌گونه تدبير و آگاهى در اين امور وجود نداشت .\r\nهرچند اين نوع افراد و امثال آنها از فرمان و حكمت خدا غفلت مىكنند ؛ امّا خدا از آنان و كردارهايشان غافل نيست .  فَأَخَذْناهُمْ بَغْتَةً وَ هُمْ لا يَشْعُرُونَ ؛  آن گروه كافر را به طور ناگهانى مجازات كرديم ، تا كيفرى باشد بر خودخواهىها و حركت ايشان بر طبق هوس‌ها و خواسته‌هاى نفسانى . اين‌چنين ، قرآن به كسانى كه پرهيزگار نيستند و از هيچ عملى خوددارى نمىكنند ، هشدار مىدهد كه به‌طور ناگهانى و درحالىكه آگاهى ندارند مجازات خواهند شد .\r\n\r\n","description":"","footnote":"","page_name":" 562 ","page_number":562},
  {"content":"\r\n\r\n\r\nرابطهء ايمان و تقوا با بركات الهى\r\n\r\n[ سوره الأعراف ( 7 ) : آيات 96 تا 100 
  ]\r\nوَ لَوْ أَنَّ أَهْلَ الْقُرى آمَنُوا وَ اتَّقَوْا لَفَتَحْنا عَلَيْهِمْ بَرَكاتٍ مِنَ السَّماءِ وَ الْأَرْضِ وَ لكِنْ كَذَّبُوا فَأَخَذْناهُمْ بِما كانُوا يَكْسِبُونَ ( 96 ) أَ فَأَمِنَ أَهْلُ الْقُرى أَنْ يَأْتِيَهُمْ بَأْسُنا بَياتاً وَ هُمْ نائِمُونَ ( 97 ) أَ وَ أَمِنَ أَهْلُ الْقُرى أَنْ يَأْتِيَهُمْ بَأْسُنا ضُحًى وَ هُمْ يَلْعَبُونَ ( 98 ) أَ فَأَمِنُوا مَكْرَ اللَّهِ فَلا يَأْمَنُ مَكْرَ اللَّهِ إِلاَّ الْقَوْمُ الْخاسِرُونَ ( 99 ) أَ وَ لَمْ يَهْدِ لِلَّذِينَ يَرِثُونَ الْأَرْضَ مِنْ بَعْدِ أَهْلِها أَنْ لَوْ نَشاءُ أَصَبْناهُمْ بِذُنُوبِهِمْ وَ نَطْبَعُ عَلى قُلُوبِهِمْ فَهُمْ لا يَسْمَعُونَ ( 100 )\r\nاگر مردم قريه‌ها ايمان آورده و پرهيزگارى پيشه كرده بودند بركات آسمان و زمين را به رويشان مىگشوديم . ولى پيامبران را به دروغگويى نسبت دادند . ما نيز به كيفر كردارشان مؤاخذه‌شان كرديم . ( 96 )\r\nآيا اهل اين آبادىها از اين ايمنند كه عذاب ، شبانه به سراغ آنها بيايد ، درحالىكه در خواب باشند ؟ ! ( 97 )\r\nآيا اهل اين آبادىها از اين ايمنند كه عذاب ما هنگام روز به سراغشان بيايد ، درحالىكه سرگرم بازى هستند ؟ ! ( 98 )\r\nآيا پنداشتند كه از مكر خدا درامانند ؟ از مكر خدا جز زيانكاران ايمن ننشينند . ( 99 )\r\nآيا براى آنان كه زمين را از پيشينيان به ارث برده‌اند ، باز ننموده است كه اگر بخواهيم آنها را نيز به كيفر گناهانشان به عقوبت مىرسانيم و بر دل‌هايشان مهر مىنهيم تا شنيدن نتوانند ؟ ( 100 )\r\n\r\nواژگان\r\nالبركات : به‌طوركلّى : نعمت‌هاى رو به افزايش . و بركت‌هاى آسمانى نيز فراوانند\r\n\r\n","description":"","footnote":"","page_name":" 563 ","page_number":563},
  {"content":"\r\n\r\nكه بارزترين آنها باران است . بركت‌هاى زمين نيز فراوان مىباشد كه آشكارترين آنها گياهان و معادن ، به‌ويژه طلاى سياه [ - نفت 
  ] است .\r\nالبأس : در اين‌جا مراد عذاب است .\r\nالبيات : وقت بيتوته كردن ، يعنى شب .\r\nالضحى : گسترش يافتن نور خورشيد .\r\n\r\nاعراب\r\n « أَ فَأَمِنَ »  ، همزه براى استفهام و به معناى سرزنش و انكار است . فاء براى عطف جمله بر ماقبلش .  « بَياتاً »  منصوب بنابر ظرفيت براى  « يَأْتِيَهُمْ »  ؛ زيرا مراد از آن ، شب است . مصدر ريخته شده از  « أَنْ يَأْتِيَهُمْ »  مفعول براى « أمن » ، يعنى : « آمنوا اتيان بأسنا » .\r\n « أَنْ لَوْ نَشاءُ » ،   « أَنْ »  مخفّفهء از ثقيله و ضمير شأن محذوف اسم آن و جمله‌اى كه پس از  « لَوْ »  مىباشد خبرش است . مصدر ريخته شده ، فاعل « يهد » و تقديرش : « اولم يهد لهم هذا الشأن » است ؛ يعنى آيا براى آنان باز ننموده كه اگر بخواهيم آنها را نيز به كيفر گناهانشان به عقوبت مىرسانيم .\r\n\r\nتفسير\r\n وَ لَوْ أَنَّ أَهْلَ الْقُرى آمَنُوا وَ اتَّقَوْا لَفَتَحْنا عَلَيْهِمْ بَرَكاتٍ مِنَ السَّماءِ وَ الْأَرْضِ .  بارزترين بركت‌هاى آسمان باران است و آشكارترين بركت‌هاى زمين عبارتند از : گياهان ، حيوانات و انواع معادن .\r\nما قبلا در هنگام تفسير آيهء 100 از سورهء مائده ، تحت عنوان « آيا روزى تصادفى است يا بر اساس تقدير الهى » بيان كرديم كه تنها ايمان به خدا موجب روييدن گندم نمىشود . همچنين در تفسير آيهء 66 از سورهء مائده و در بخش « روزى و فساد اوضاع » بيان كرديم كه مراد از ايمانى كه روزى مىآورد ، ايمان به خدا توأم با عمل به تمام\r\n\r\n","description":"","footnote":"","page_name":" 564 ","page_number":564},
  {"content":"\r\n\r\nاحكام و اصول الهى و نيز رعايت عدالت در هر چيز است و هر زمان كه عدالت گسترش يابد و حاكم شود ، اوضاع هم اصلاح مىشود و مشكلات و بدبختى از بين مىرود .\r\n وَ لكِنْ كَذَّبُوا فَأَخَذْناهُمْ بِما كانُوا يَكْسِبُونَ .  آنها به احكام خدا عمل نكردند ، بلكه از طريق ظلم و ستم كوشيدند تا در زمين ايجاد فساد كنند ، دست به چپاول و غارت زنند و به نام مستمندان و مستضعفان ثروت بيندوزند ، خداوند نيز آنان را هلاك و عذاب كرد ؛ زيرا آنها كافر شده و راه كفر را برگزيده بودند .\r\n أَ فَأَمِنَ أَهْلُ الْقُرى أَنْ يَأْتِيَهُمْ بَأْسُنا بَياتاً وَ هُمْ نائِمُونَ ؟  اين سخن نوعى بيم و هشدار خداوند است به مخالفان و انتخاب‌كنندگان راه كفر ، كه ممكن است خداوند به طور ناگهانى و در غفلت كامل آنان عذابشان كند ؛ چنان‌كه افرادى را كه پيش از آنها بودند عذاب كرد . آيا انسان مىتواند قضا و قدر الهى را در حال بيدارى و هوشيارى دفع كند ؟ پس چگونه توان چنين كارى را داشته باشد ، درحالىكه به‌سان مردگان غافل و بىخبر باشد ؟\r\n أَ وَ أَمِنَ أَهْلُ الْقُرى أَنْ يَأْتِيَهُمْ بَأْسُنا ضُحًى وَ هُمْ يَلْعَبُونَ ؟  واژهء  « يَلْعَبُونَ »  در اين‌جا كنايه از غفلت و بىخبرى است و اين‌كه آنان خودشان را مورد بازپرسى قرار نمىدهند .\r\nسؤال : در برابر عذاب خدا هيچ تفاوتى ميان بيدارى و غفلت انسان وجود ندارد .\r\nبنابراين ، هدف از ذكر نوم و لعب چيست ؟\r\nپاسخ : هدف آن است كه انسان به جهات ضعف خودش توجّه پيدا كند تا به ياد خدا بيفتد و يا از او بترسد .\r\n أَ فَأَمِنُوا مَكْرَ اللَّهِ فَلا يَأْمَنُ مَكْرَ اللَّهِ إِلَّا الْقَوْمُ الْخاسِرُونَ .  مقصود از مكر خدا در اين‌جا عذاب است كه بدون هشدار قبلى و ناگهانى به سراغ آنها مىآيد . در تفسير آيهء 54 از آل عمران ، ج 2 ، دربارهء مكر خدا سخن گفته شد . خداوند خود را به عنوان\r\n\r\n","description":"","footnote":"","page_name":" 565 ","page_number":565},
  {"content":"\r\n\r\n« مكر كننده » وصف مىكند ؛ زيرا او مكر مكركنندگان را باطل مىكند و همچنين خود را با عنوان « شكركننده » ؛ زيرا او به شكركنندگان پاداش مىدهد و نيز خود را « توّاب » ؛ چون توبهء توبه‌كنندگان را مىپذيرد . امّا اين‌كه آنان با واژهء « زيانكاران » وصف شده‌اند ، بدان سبب است كه آنها بر اثر دشمنى با خدا خود را گرفتار زيان ساختند .\r\n أَ وَ لَمْ يَهْدِ لِلَّذِينَ يَرِثُونَ الْأَرْضَ مِنْ بَعْدِ أَهْلِها أَنْ لَوْ نَشاءُ أَصَبْناهُمْ بِذُنُوبِهِمْ ؛  يعنى همين مشركانى كه اكنون وارث زمين شده‌اند ، بازماندهء كسانى هستند كه ما آنها را به سبب گناهانشان هلاك كرديم ، درحالىكه آنها از اين مشركان به مراتب نيرومندتر بودند . آيا براى اين مشركان آشكار نشده است كه ما همان توانى را كه به پيشينيان آنها داشتيم ، به آنها نيز داريم ؛ يعنى اگر بخواهيم آنان را عذاب مىكنيم ، چنان‌كه پيشينيان آنها را عذاب كرديم ؟ زيرا سنت خدا در مورد تمام آفريده‌هايش يكسان است . هدف از اين مبالغه در اندرز و هشدار آن است كه انسان مراقب نفس خود باشد و از آن غفلت نكند و از ديگران عبرت گيرد و مظاهر توخالى ، او را فريب ندهد . لكن « اين آيات و هشدارها قومى را كه ايمان نمىآورند سود نمىكند » . « 1 »\r\n وَ نَطْبَعُ عَلى قُلُوبِهِمْ فَهُمْ لا يَسْمَعُونَ .  در اين‌باره ، در آيهء 7 از سورهء بقره ، ج 1 سخن گفته شد .\r\n\r\n\r\n","description":"","footnote":"\r\n( 1 ) . يونس ( 10 ) آيهء 101 .\r\n","page_name":" 566 ","page_number":566},
  {"content":"\r\n\r\n\r\nداستان قريه‌ها\r\n\r\n[ سوره الأعراف ( 7 ) : آيات 101 تا 102 
  ]\r\nتِلْكَ الْقُرى نَقُصُّ عَلَيْكَ مِنْ أَنْبائِها وَ لَقَدْ جاءَتْهُمْ رُسُلُهُمْ بِالْبَيِّناتِ فَما كانُوا لِيُؤْمِنُوا بِما كَذَّبُوا مِنْ قَبْلُ كَذلِكَ يَطْبَعُ اللَّهُ عَلى قُلُوبِ الْكافِرِينَ ( 101 ) وَ ما وَجَدْنا لِأَكْثَرِهِمْ مِنْ عَهْدٍ وَ إِنْ وَجَدْنا أَكْثَرَهُمْ لَفاسِقِينَ ( 102 )\r\nاينها قريه‌هايى است كه ما اخبارشان را بر تو حكايت كنيم . پيامبرانشان با دلايل روشن آمدند . و به آن چيزها كه از آن پيش دروغ خوانده بودند ، ايمان نياوردند . و خدا بر دلهاى كافران اينچنين مهر مىنهد . ( 101 )\r\nدر بيشترينشان وفاى به عهد نيافتيم و بيشترين را جز نافرمانان نديديم . ( 102 )\r\n\r\nواژگان\r\n نَقُصُّ عَلَيْكَ :  مىخوانيم بر تو .\r\nالنّبأ : خبر دادن از يك امر بزرگ و مهم .\r\nالعهد : در اين‌جا مراد از آن ، ملتزم شدن به دلايلى است كه بر يگانگى خدا و نبوت و هرچيزى كه خدا و عقل از آن نهى و يا بدان امر مىكند ، دلالت دارند .\r\n\r\nاعراب\r\n « تِلْكَ »  مبتدا ،  « الْقُرى »  عطف بيان و جملهء  « نَقُصُّ »  خبر .  « مِنْ عَهْدٍ » ،   « مِنْ »  زايد و\r\n\r\n","description":"","footnote":"","page_name":" 567 ","page_number":567},
  {"content":"\r\n\r\n « عَهْدٍ »  مفعول براى  « وَجَدْنا »  .  « لِأَكْثَرِهِمْ »  متعلق به محذوف و حال از  « عَهْدٍ »  . ان مخفّفهء از ثقيله كه مىتواند عمل نكند و يا عامل باشد و اسم آن محذوف است ؛ يعنى « إنا وجدنا » .  « لَفاسِقِينَ »  مفعول دوم براى  « وَجَدْنا »  و لام بر سر آن داخل شده ، تا تفاوتى باشد ميان ان مخففه و ان نافيه .\r\n\r\nتفسير\r\n تِلْكَ الْقُرى نَقُصُّ عَلَيْكَ مِنْ أَنْبائِها .   « تِلْكَ الْقُرى »  اشاره است به اهل قريه‌هاى پنجگانه كه عبارتند از : قوم نوح ، هود ، صالح ، لوط و شعيب . و خطاب در  « نَقُصُّ عَلَيْكَ »  متوجّه پيامبر خدا حضرت محمّد صلّى اللّه عليه و آله است . مقصود از اين خطاب آن است كه مىخواهد اوضاع و احوال گذشتگان را به مسلمانان خبر دهد ، تا آنان عبارت گيرند و بترسند  وَ لَقَدْ جاءَتْهُمْ رُسُلُهُمْ بِالْبَيِّناتِ فَما كانُوا لِيُؤْمِنُوا بِما كَذَّبُوا مِنْ قَبْلُ . \r\nرازى براى تفسير اين قسمت از آيه سه وجه بيان كرده و طبرسى هم وجه چهارم را بر آن افزوده است و هيچ‌يك از آن دو ، يكى از اين چهار وجه را ترجيح نداده و خوانندهء معمولى را در وادى حيرت و سرگردانى رها كرده‌اند ، با اين‌كه معنا روشن است و هيچ‌گونه پيچيدگى در آن وجود ندارد و خلاصهء آن از اين قرار است : اهالى اين قريه‌ها پيش از آن‌كه خداوند پيامبران خود را به سوى آنها بفرستد ، مشرك و گمراه بودند و پس از آن‌كه پيامبران با دلايل و معجزات به سوى آنها آمدند ، باز هم به شرك و گمراهىشان ادامه دادند و آمدن اين پيامبران هيچ تأثيرى بر آنان نگذارد آن‌سان‌كه گويى خداوند هيچ مژده‌دهنده و بيم‌دهنده‌اى به سوى آنها نفرستاده است و جملهء  كَذلِكَ يَطْبَعُ اللَّهُ عَلى قُلُوبِ الْكافِرِينَ  نيز بر همين معنا دلالت دارد . واژهء طبع ( مهر زدن ) در اين جمله ، كنايه از سنگدلى آنان است و اين‌كه آنها از گمراهىشان دست برنمىدارند و اميد نيك به آنها نمىرود .\r\n وَ ما وَجَدْنا لِأَكْثَرِهِمْ مِنْ عَهْدٍ ؛  يعنى در بيشتر آنها وفاى به عهد نيافتيم بنابراين\r\n\r\n","description":"","footnote":"","page_name":" 568 ","page_number":568},
  {"content":"\r\n\r\nآنها به دين خدا ايمان نمىآورند و به هيچ‌چيزى كه به انسانيت ارتباط داشته باشد پاىبند نيستند . البتّه ، آنان به يك پيمان همچنان پاىبند خواهند ماند و از آن دست برنخواهند داشت و آن عبارت است از : پيروى از منافع شخصى و هواهاى نفسانى .\r\n وَ إِنْ وَجَدْنا أَكْثَرَهُمْ لَفاسِقِينَ ؛  يعنى ما بسيارى از آنان را گمراه و منحرف از راه راست ، يافتيم .\r\n\r\n","description":"","footnote":"","page_name":" 569 ","page_number":569},
  {"content":"\r\n\r\n\r\nموسى و فرعون\r\n\r\n[ سوره الأعراف ( 7 ) : آيات 103 تا 112 
  ]\r\nثُمَّ بَعَثْنا مِنْ بَعْدِهِمْ مُوسى بِآياتِنا إِلى فِرْعَوْنَ وَ مَلائِهِ فَظَلَمُوا بِها فَانْظُرْ كَيْفَ كانَ عاقِبَةُ الْمُفْسِدِينَ ( 103 ) وَ قالَ مُوسى يا فِرْعَوْنُ إِنِّي رَسُولٌ مِنْ رَبِّ الْعالَمِينَ ( 104 ) حَقِيقٌ عَلى أَنْ لا أَقُولَ عَلَى اللَّهِ إِلاَّ الْحَقَّ قَدْ جِئْتُكُمْ بِبَيِّنَةٍ مِنْ رَبِّكُمْ فَأَرْسِلْ مَعِيَ بَنِي إِسْرائِيلَ ( 105 ) قالَ إِنْ كُنْتَ جِئْتَ بِآيَةٍ فَأْتِ بِها إِنْ كُنْتَ مِنَ الصَّادِقِينَ ( 106 ) فَأَلْقى عَصاهُ فَإِذا هِيَ ثُعْبانٌ مُبِينٌ ( 107 )\r\nوَ نَزَعَ يَدَهُ فَإِذا هِيَ بَيْضاءُ لِلنَّاظِرِينَ ( 108 ) قالَ الْمَلَأُ مِنْ قَوْمِ فِرْعَوْنَ إِنَّ هذا لَساحِرٌ عَلِيمٌ ( 109 ) يُرِيدُ أَنْ يُخْرِجَكُمْ مِنْ أَرْضِكُمْ فَما ذا تَأْمُرُونَ ( 110 ) قالُوا أَرْجِهْ وَ أَخاهُ وَ أَرْسِلْ فِي الْمَدائِنِ حاشِرِينَ ( 111 ) يَأْتُوكَ بِكُلِّ ساحِرٍ عَلِيمٍ ( 112 )\r\nبعد از آنها موسى را با آياتمان بر فرعون و قومش مبعوث داشتيم . به خلافش برخاستند .\r\nاينك بنگر كه عاقبت مفسدان چگونه بوده است . ( 103 )\r\nموسى گفت : اى فرعون ! من پيامبرى از جانب پروردگار عالميانم . ( 104 )\r\nشايسته است كه دربارهء خدا جز به راستى سخن نگويم . من همراه با معجزه‌اى از جانب پروردگارتان آمده‌ام . بنى اسرائيل را با من بفرست . ( 105 )\r\nگفت : اگر راست مىگويى و معجزه‌اى به همراه دارى ، آن را بياور . ( 106 )\r\nعصايش را انداخت ، اژدهايى راستين شد . ( 107 )\r\nو دستش را بيرون آورد ، در نظر آنان كه مىديدند سفيد و درخشان بود . ( 108 )\r\nمهتران قوم فرعون گفتند : اين جادوگرى است\r\n\r\n","description":"","footnote":"","page_name":" 570 ","page_number":570},
  {"content":"\r\n\r\nدانا . ( 109 )\r\nمىخواهد شما را از سرزمينتان بيرون كند ، چه مىفرمايى ؟ ( 110 )\r\nگفتند : او و برادرش را نگه دار و كسان به شهرها بفرست . ( 111 )\r\nتا همهء جادوگران دانا را نزد تو بياورند . ( 112 )\r\n\r\nواژگان\r\nظلموا بها : انكار كردند آن را .\r\nحقيق : سزاوار است .\r\nالنّزع : بيرون كردن چيز از جايش .\r\nتأمرون : در اين‌جا يعنى اشاره مىكنيد .\r\nأرجأ الشىء : به تأخير انداخت آن‌را .\r\nمدائن : مدائن و مدن جمع مدينه : شهر .\r\nحاشرين : يعنى مأموران ، جادوگران را بر ضدّ موسى عليه السّلام گرد آورند .\r\n\r\nاعراب\r\n « كَيْفَ »  خبر مقدم براى  « كانَ »  و  « عاقِبَةُ »  اسم آن و جمله مفعول « انظر » .  « حَقِيقٌ »  مبتدا و  « عَلى »  متعلق به آن . مصدر ريخته شده از  « أَنْ لا أَقُولَ »  خبر مبتدا و يا فاعل  « حَقِيقٌ »  و جانشين خبر و تقديرش اين است : « حقيق علىّ قول الحق على اللّه » .  « فَإِذا »  براى مفاجات [ ناگهانى 
  ]  « فَإِذا هِيَ ثُعْبانٌ »  مبتدا و خبر .  « فَما ذا تَأْمُرُونَ »  جايز است « ما » مبتدا و « ذا » موصول و خبر آن باشد و نيز جايز است كه « ماذا » ، يك كلمه و منصوب به نزع خافض و مفعول دوم براى  « تَأْمُرُونَ »  و در تقدير : « باىّ شىء تأمروننى » باشد .\r\n « أَرْجِهْ »  در اصل ، ارجئه با همزه و يا أرجيه با ياء بوده ؛ زيرا هر دو وجه در آن جايز است . در صورتىكه با ياء باشد ، حذف آن بر طبق اصل است و بر فرض اين‌كه همزه باشد ، حذف آن از باب الحاق همزه به ياء و يا به سبب تخفيف است .  « وَ أَخاهُ »  مفعول معه .  « حاشِرِينَ »  مفعول به براى  « أَرْسِلْ »  .\r\n\r\n","description":"","footnote":"","page_name":" 571 ","page_number":571},
  {"content":"\r\n\r\n\r\nخلاصه داستان\r\nپيش‌تر ، آيات چندىكه داستان موسى با بنى اسرائيل را بيان مىكرد از نظر خوانندگان گذشت . اينك اين آيات ، داستان موسى با فرعون را بيان مىكند .\r\nواژهء فرعون لقب پادشاهان باستانى مصر است ؛ نظير لقب قيصر [ سزار 
  ] براى پادشاهان روم و كسرى براى پادشاهان ايران و نجاشى براى پادشاهان حبشه . از بسيارى كسانى كه با تاريخ مصر كهن آشنايى دارند ، نقل شده است : نام فرعون موسى ، « منفتاح » و لقب او « سليل الإله » ( فرزند خدا ) بوده است . در كنار مجسمهء فرعون ، كه در موزهء آثار باستانى مصر قرار دارد نوشته شده :  « فَالْيَوْمَ نُنَجِّيكَ بِبَدَنِكَ لِتَكُونَ لِمَنْ خَلْفَكَ آيَةً »  ؛ امروز تو را با بدنت رهايى مىبخشيم ، تا نشانه‌اى باشى براى كسانى كه پس از تو مىآيند » .\r\n\r\nنام مادر موسى و افسانه\r\nموسى عليه السّلام پسر عمران است و اهل كتاب مىگويند : « عمرام » . در جلد اوّل همين تفسير گفتيم كه نام موسى از « مو » يعنى آب و « سى » يعنى درخت [ در زبان عبرى 
  ] تركيب شده است ؛ زيرا مادرش او را در صندوق قرار داد و آن‌را محكم قفل كرد و سپس او را در دريا انداخت ؛ چرا كه از فرعون در مورد او مىترسيد . . . .\r\nخنده‌آورست كه فردى از همين قفلى كه مادر موسى با آن ، صندوق بچّه‌اش را قفل كرد ، افسانه‌اى ساخته كه قرن‌هاى متمادى نشر يافته و شيوع پيدا كرده است و عدّهء زيادى از افراد ساده‌لوح هم بدان ايمان آورده‌اند . اين افسانه از اين قرار است : هر قفلى كه نام مادر موسى بر آن خوانده شود ، خودبه‌خود باز مىشود و به همين دليل ، جز خواصّ و اهل راز آن‌را نمىدانند . روزى نزديكى از روحانيون كه در ميان قومش داراى اسم و رسم بود رفتم ، ديدم وى مشغول جستجو در مجلّدات بحار الانوار\r\n\r\n","description":"","footnote":"","page_name":" 572 ","page_number":572},
  {"content":"\r\n\r\nمجلسى است . گفتم : دنبال چه مىگردى ؟ گفت : مىخواهم نام مادر موسى را پيدا كنم . . . .\r\nدو سال پيش مردى نزد من آمد كه گمان مىكرد من از اهل رازم و نام مادر موسى را از من پرسيد . در پاسخ او گفتم : سؤال‌شونده از سؤال‌كننده داناتر نيست و او باور نكرد . پس به او گفتم : اين سخن خرافه است . امّا عقيده داشت كه من از او فرار مىكنم و نمىخواهم وى را از اين راز بزرگ آگاه سازم ! وقتى از او نااميد شدم ، گفتم : بر من جايز نيست كه تو را از اين راز آگاه كنم ؛ زيرا مىترسم اموال مردم را بدزدى . او سوگند خورد كه هرگز چنين نخواهد كرد و همچنان سوگندش را تشديد مىكرد و من هم وانمود مىكردم كه به وى اعتماد ندارم . مدّتى گذشت و من به تفسير قرآن كريم پرداختم . وقتى به اين آيات رسيدم ، به منابع آن رجوع كردم ازجمله : به كتاب قصص القرآن ، كه چهار نفر از نويسندگان مصرى آن‌را تأليف كرده‌اند كه عبارتند از : محمّد احمد جاد المولى ، على محمّد البجاوى ، محمّد ابو الفضل و سيد شحاته . در اين كتاب آمده كه نام مادر موسى « يوكابد » بوده است ؛ لكن مؤلفان كتاب اين سخن را به هيچ منبعى نسبت نداده‌اند .\r\nپس از اين حاشيه‌پردازى برمىگرديم به داستان موسى با فرعون ، به ترتيبى كه در اين آيات آمده است ؛ يعنى آياتى كه ما در مقام تفسير آن هستيم . خلاصه معناى آيات از اين قرار است :\r\nفرعون ادّعاى خدايى مىكرد و به اللّه اعتقاد نداشت و بنى اسرائيل را آزار مىداد .\r\nازاين‌رو ، خداوند موسى و هارون را به سوى او فرستاد و آن دو بىباكانه وارد قصر فرعون شدند و از قدرت و ستم او نهراسيدند . موسى عليه السّلام با اين سخن با وى روبه‌رو شد : اى فرعون ! من از سوى پروردگار جهانيان به سوى تو و هر كافر ديگرى فرستاده شدم . من دليلى دارم كه رسالتم را ثابت مىكند و تو بايد بنى اسرائيل را از اسارت خودت رها كنى و آنان را آزاد بگذارى تا هرجا كه مىخواهند بروند . فرعون او را\r\n\r\n","description":"","footnote":"","page_name":" 573 ","page_number":573},
  {"content":"\r\n\r\nتحقير كرد و گفت : آنچه را رسالتت را ثابت مىكند بياور . ازاين‌رو ، موسى عليه السّلام عصايش را انداخت كه ناگهان به اژدهايى تبديل شد . سپس دستش را در جيب پيراهنش كرد و آن را بيرون آورد ، نورى از آن درخشيد كه چشمان هر بيننده‌اى را خيره مىكرد . موسى گندم‌گون بود .\r\nاطرافيان و مشاوران فرعون گفتند : اين مرد جادوگرى ماهر است . فرعون جادوگران را براى مبارزه با موسى گرد آورد . آنها پيش از آن‌كه به بازىهاى خود بپردازند ، به فرعون گفتند : اگر ما بر موسى پيروز شديم ، آيا پاداشى هم داريم ؟ فرعون گفت : هم پاداش داريد و هم از مقرّبان دربارم خواهيد شد . جادوگران ريسمان‌ها و عصاهايشان را روى زمين انداختند و به نظر تماشاچيان چنين آمد كه آنها مارهايى هستند كه حركت مىكنند . موسى هم عصايش را انداخت . به ناگاه ديدند كه همهء جادوهايشان را مىبلعد . ازاين‌رو ، جادوگران تسليم شدند و به رسالت موسى عليه السّلام ايمان آوردند . فرعون آنها را به عذاب و شكنجه تهديد كرد . امّا آنان اعتنايى نكردند و بر ايمان خود پايدار ماندند . در برخى از روايات آمده است كه فرعون تهديد خويش را دربارهء اين جادوگران عملى ساخت و روند طبيعى داستان نيز همين نظريه را تأييد مىكند .\r\nفرعون انواع شكنجه‌ها را بر موسى و همراهانش وارد مىكرد و به آن شدّت مىبخشيد . لكن موسى همچنان به دعوت خود به سوى خدا ادامه مىداد و هيچ‌چيز او را از اين كار بازنمىداشت . بنى اسرائيل به فرياد آمدند و به موسى گفتند : هم پيش از آمدنت آزار ديديم و هم پس از آمدنت . ازاين‌رو ، موسى عليه السّلام آنان را امر به شكيبايى كرد و به آنان وعدهء پيروزى داد .\r\nخداوند با قحطى و تنگدستى ، فرعونيان را مجازات كرد و باران‌هايى بر آنان فرستاد كه كشت‌ها و ميوه‌هايشان را از بين برد و نيز ملخ‌هايى كه كشتهاى برجاى مانده از سيل را خوردند و شپش‌هايى كه بدن‌هاى آنها را رنج مىدادند و قورباغه‌هايى\r\n\r\n","description":"","footnote":"","page_name":" 574 ","page_number":574},
  {"content":"\r\n\r\nكه زندگى آنها را به تباهى كشانده بودند و بالاتر از همهء اين بلاها اين‌كه آب‌هايشان به خون تبديل شده بود . در اين هنگام بود كه نزد موسى به شكايت و زارى پرداختند و به او گفتند : اگر پروردگارت ، عذاب را از ما بردارد ، از مؤمنان خواهيم بود . خدا هم عذاب را براى مدّتى از آنها برداشت تا شايد به سوى او برگردند . لكن فرعونيان پيمان خود را شكستند و همچنان بر كفر خود پاى فشردند . ازاين‌رو ، خدا آنان را در دريا غرق و ريشهء كافران را قطع كرد .\r\nآنچه گفته شد ، خلاصه‌اى گذرا از محتواى آياتى است كه ما درصدد تفسير آنها هستيم . اين آيات از آيهء 103 آغاز مىشود و به آيهء 137 پايان مىپذيرد . ما اين آيات را به صورت زير شرح مىكنيم :\r\n\r\nتفسير\r\n ثُمَّ بَعَثْنا مِنْ بَعْدِهِمْ مُوسى بِآياتِنا إِلى فِرْعَوْنَ وَ مَلَائِهِ فَظَلَمُوا بِها .  ضمير  « بَعْدِهِمْ »  به پيامبران پنجگانه ، يعنى نوح ، هود ، صالح ، لوط و شعيب و يا به اقوام آنان بر مىگردد . آياتى كه موسى عليه السّلام با آنها مبعوث شد ، عبارتند از : معجزاتى كه بر نبوت او دلالت مىكنند . منظور از ملأ فرعون ، بزرگان قوم او هستند ؛ يعنى كسانى كه اهل حلّ و عقدند و ديگران بايد از آنها پيروى كنند و در برابر آنان تسليم محض باشند . « ظلموا بها » ؛ يعنى به معجزات و آيات كافر شدند و آنها را انكار كردند .  فَانْظُرْ كَيْفَ كانَ عاقِبَةُ الْمُفْسِدِينَ .  مفسدان عبارتند از : فرعون و ياران او كه بر بندگان خدا حكومت مىكنند . نوع اين مجازات در آينده بيان خواهد شد .\r\n وَ قالَ مُوسى يا فِرْعَوْنُ إِنِّي رَسُولٌ مِنْ رَبِّ الْعالَمِينَ .  موسى عليه السّلام با نداى  « يا فِرْعَوْنُ ! »  او را مخاطب قرار مىدهد ، بدون آن‌كه براى وى احترامى قائل شود ؛ زيرا او از زبان خدا سخن مىگويد و رسالت خدايى را به او ابلاغ مىكند كه هر بزرگى در نزد او كوچك است . از اين‌جا ، ما به رمز شيوهء صالحان پى مىبريم كه در برابر گناهكاران\r\n\r\n","description":"","footnote":"","page_name":" 575 ","page_number":575},
  {"content":"\r\n\r\nو نااهلان ، از خود بزرگى نشان مىدادند و با مؤمنان با كمال فروتنى و مهربانى رفتار مىكردند .\r\n حَقِيقٌ عَلى أَنْ لا أَقُولَ عَلَى اللَّهِ إِلَّا الْحَقَّ ؛  يعنى شايسته است دربارهء خدا جز به حق سخن نگويم درست مانند هر پيامبرى كه خدا او را امين وحى خود قرار داده و براى رسالت خود برگزيده ، چنين است .  قَدْ جِئْتُكُمْ بِبَيِّنَةٍ مِنْ رَبِّكُمْ ؛  من با خود ، دليلى آوردم كه نشان مىدهد من فرستادهء پروردگار جهانيان هستم .  فَأَرْسِلْ مَعِيَ بَنِي إِسْرائِيلَ .  فرعون ، بنى اسرائيل را به بردگى گرفته بود و در سخت‌ترين كارها ، آنان را به كار مىگرفت . ازاين‌رو ، موسى عليه السّلام از او خواست تا آنان را رها كند و بگذارد كه هرجا مايلند بروند .\r\n قالَ إِنْ كُنْتَ جِئْتَ بِآيَةٍ فَأْتِ بِها إِنْ كُنْتَ مِنَ الصَّادِقِينَ .  چنين پيداست كه فرعون گمان مىكرد موسى در ادّعاى خود دروغگوست و خواست كه او را در نزد اطرافيان خود رسوا كند . ازاين‌رو ، به او گفت : اگر از راستگويان هستى آن معجزات را بياور .\r\nموسى هم با آوردن دليل كوبنده و معجزهء قطعى خود ، او را به سكوت واداشت .\r\n فَأَلْقى عَصاهُ فَإِذا هِيَ ثُعْبانٌ مُبِينٌ .  تبديل عصاى موسى به اژدها توهم نبود ، بلكه واقعيت بود . بدين جهت ، فرعون ترسيد ؛ لكن خود را كنترل كرد ؛ زيرا وى ادّعاى ربوبيت داشت . موسى يك‌بار ديگر ، همچون بار اوّل ، به‌طور ناگهانى او را مبهوت ساخت :\r\n وَ نَزَعَ يَدَهُ فَإِذا هِيَ بَيْضاءُ لِلنَّاظِرِينَ .  رنگ پوست دست موسى تيره بود ؛ زيرا رنگ خود او گندم‌گون بود ، پس چگونه دست وى بدون داشتن بيمارى ، سفيد و درخشنده گرديد ؟\r\nبا ديدن اين معجزات ، فرعون احساس ذلّت و خوارى كرد و تحقير شد و درباريان و اطرافيانش نيز اين احساس او را درك كردند و اين‌كه موسى عليه السّلام او را از آن حالت كبرايىاش به زير كشيده است . ازاين‌رو ، كوشيدند رنج اربابشان را كاهش دهند و به او و نيز به خودشان دروغ بگويند .\r\n\r\n","description":"","footnote":"","page_name":" 576 ","page_number":576},
  {"content":"\r\n\r\n قالَ الْمَلَأُ مِنْ قَوْمِ فِرْعَوْنَ إِنَّ هذا لَساحِرٌ عَلِيمٌ .  آرى ، اين حجت فرد ناتوان است كه بيگناهان را متهم مىسازد و كرامت پاكان را به خود نسبت مىدهد .\r\nآن‌گاه اشراف قوم فرعون گفتند :\r\n يُرِيدُ أَنْ يُخْرِجَكُمْ مِنْ أَرْضِكُمْ ؛  يعنى موسى عليه السّلام مىخواهد حكومت و سلطنت را از دست آنها بگيرد . وقتى فرعون اين سخن را شنيد ، گفت :  فَما ذا تَأْمُرُونَ ؛  وقتى قضيه از اين قرار است ، پس چه صلاح مىدانيد ؟\r\n قالُوا أَرْجِهْ وَ أَخاهُ ؛  موسى و برادرش را نگه‌دار ؛ لكن به قتل نرسان ؛ زيرا اگر اين كار را بكنى ، افكار عمومى به خشم خواهد آمد و تو و سلطنتت را مورد تهديد و خطر قرار خواهد داد .  وَ أَرْسِلْ فِي الْمَدائِنِ حاشِرِينَ .  « مدائن » جمع مدينه و  « حاشِرِينَ »  به معناى پليس است\r\n يَأْتُوكَ بِكُلِّ ساحِرٍ عَلِيمٍ .  مورخان مىگويند : در عصر فراعنه ، سرزمين مصر پر از جادوگران بوده است . كاهنان اديان و نگهبانان خدايان كسانى بودند كه جادوگرى مىكردند . عقّاد در كتاب ابليس ، بخش « تمدّن مصرى » مىگويد :\r\n« فراعنه خود به جادو پناه مىبردند تا بر ارواح پنهان غلبه كنند . از بقاياى داستان‌هاى جادوگرى ، گزيده‌اى در دسترس ماست كه باستان‌شناسان آن‌را گزينش نكرده‌اند ، بلكه آن را از لابه‌لاى ويرانه‌ها و حفريات به دست آوردند و تمام اينها از كارهاى جادوگرى در مجازات اشرار حكايت مىكنند . آنها جادو را به چند دسته تقسيم مىكردند : برخى از اين جادوها ، چيزهايى بود كه از آنها براى غالب شدن خداى خير بر خداى شر كمك مىگرفتند و برخى ديگر ، كارهايى بود كه از آنها براى غالب شدن شيطان بزرگ بر شيطان‌هاى كوچك يارى مىگرفتند » .\r\nگسترش جادوگرى در دوران فرعون براى ما معجزهء عصاى موسى عليه السّلام را توجيه و اين اصل را تأييد مىكند كه مىگويد : معجزهء هر پيامبرى از نوع آنچه در\r\n\r\n","description":"","footnote":"","page_name":" 577 ","page_number":577},
  {"content":"\r\n\r\nدوران او حاكم است مىآيد ، تا مبارزه‌طلبى اين پيامبر در آوردن دليل رساتر باشد و جلو هر بهانه‌اى را بگيرد . به عنوان نمونه : موسى عليه السّلام جادو را باطل كرد ؛ زيرا اين عمل در عصر او رايج بوده است . عيسى عليه السّلام مردگان را زنده كرد و محمّد صلّى اللّه عليه و آله تمام افراد بليغ و خوش‌بيان را منكوب ساخت ، عينا به همان دليلى كه پيش‌تر گفته شد .\r\n\r\n","description":"","footnote":"","page_name":" 578 ","page_number":578},
  {"content":"\r\n\r\n\r\nآمدن جادوگران\r\n\r\n[ سوره الأعراف ( 7 ) : آيات 113 تا 126 
  ]\r\nوَ جاءَ السَّحَرَةُ فِرْعَوْنَ قالُوا إِنَّ لَنا لَأَجْراً إِنْ كُنَّا نَحْنُ الْغالِبِينَ ( 113 ) قالَ نَعَمْ وَ إِنَّكُمْ لَمِنَ الْمُقَرَّبِينَ ( 114 ) قالُوا يا مُوسى إِمَّا أَنْ تُلْقِيَ وَ إِمَّا أَنْ نَكُونَ نَحْنُ الْمُلْقِينَ ( 115 ) قالَ أَلْقُوا فَلَمَّا أَلْقَوْا سَحَرُوا أَعْيُنَ النَّاسِ وَ اسْتَرْهَبُوهُمْ وَ جاؤُ بِسِحْرٍ عَظِيمٍ ( 116 ) وَ أَوْحَيْنا إِلى مُوسى أَنْ أَلْقِ عَصاكَ فَإِذا هِيَ تَلْقَفُ ما يَأْفِكُونَ ( 117 )\r\nفَوَقَعَ الْحَقُّ وَ بَطَلَ ما كانُوا يَعْمَلُونَ ( 118 ) فَغُلِبُوا هُنالِكَ وَ انْقَلَبُوا صاغِرِينَ ( 119 ) وَ أُلْقِيَ السَّحَرَةُ ساجِدِينَ ( 120 ) قالُوا آمَنَّا بِرَبِّ الْعالَمِينَ ( 121 ) رَبِّ مُوسى وَ هارُونَ ( 122 )\r\nقالَ فِرْعَوْنُ آمَنْتُمْ بِهِ قَبْلَ أَنْ آذَنَ لَكُمْ إِنَّ هذا لَمَكْرٌ مَكَرْتُمُوهُ فِي الْمَدِينَةِ لِتُخْرِجُوا مِنْها أَهْلَها فَسَوْفَ تَعْلَمُونَ ( 123 ) لَأُقَطِّعَنَّ أَيْدِيَكُمْ وَ أَرْجُلَكُمْ مِنْ خِلافٍ ثُمَّ لَأُصَلِّبَنَّكُمْ أَجْمَعِينَ ( 124 ) قالُوا إِنَّا إِلى رَبِّنا مُنْقَلِبُونَ ( 125 ) وَ ما تَنْقِمُ مِنَّا إِلاَّ أَنْ آمَنَّا بِآياتِ رَبِّنا لَمَّا جاءَتْنا رَبَّنا أَفْرِغْ عَلَيْنا صَبْراً وَ تَوَفَّنا مُسْلِمِينَ ( 126 )\r\nجادوگران نزد فرعون آمدند و گفتند : اگر غلبه يابيم ، ما را پاداشى هست ؟ ( 113 )\r\nگفت : آرى ، و شما از مقرّبان خواهيد بود . ( 114 )\r\nگفتند : اى موسى ! آيا نخست تو مىافكنى ، يا ما بيفكنيم ؟ ( 115 )\r\nگفت : شما بيفكنيد . چون افكندند ، ديدگان مردم را جادو كردند و آنان را ترسانيدند و جادويى عظيم آوردند . ( 116 )\r\nو به موسى وحى كرديم كه عصاى خود را بيفكن . به ناگاه ديدند كه همهء جادوهايشان را مىبلعد . ( 117 )\r\nپس حق به ثبوت رسيد و\r\n\r\n","description":"","footnote":"","page_name":" 579 ","page_number":579},
  {"content":"\r\n\r\nكارهاى آنان باطل شد . ( 118 )\r\nدر همان‌جا مغلوب شدند ، و خوار و زبون بازگشتند . ( 119 )\r\nجادوگران به سجده وادار شدند . ( 120 )\r\nگفتند : به پروردگار جهانيان ايمان آورديم ؛ ( 121 )\r\nپروردگار موسى و هارون . ( 122 )\r\nفرعون گفت : آيا پيش از آن‌كه من به شما رخصت دهم به او ايمان آورديد ؟ اين حيله‌اى است كه دربارهء اين شهر انديشيده‌ايد تا مردمش را بيرون كنيد .\r\nبه‌زودى خواهيد دانست . ( 123 )\r\nدست‌ها و پاهايتان را به خلاف يكديگر خواهم بريد و همگىتان را بر دار خواهم كرد . ( 124 )\r\nگفتند : ما به نزد پروردگارمان بازمىگرديم . ( 125 )\r\nخشم بر ما نمىگيرى ، جز آن‌كه چون نشانه‌هاى پروردگارمان بر ما آشكار شد به آنها ايمان آورديم . اى پروردگار ما ! بر ما شكيبايى ببار و ما را مسلمان بميران . ( 126 )\r\n\r\nواژگان\r\n اسْتَرْهَبُوهُمْ :  آنان را از كارهاى سحرآميز ترسانيد .\r\nتلقف الشىء : آن‌را با مهارت و سرعت مىبلعد .\r\nالإفك : تغيير دادن چيزى از چهرهء اصلى آن ؛ دروغ نيز در واقع همين است .\r\nالمكر : نيرنگ . هرگاه هدف از نيرنگ ، انجام كار بد باشد ، اين عمل نكوهيده و هرگاه هدف از آن ، انجام كار خوب باشد ، پسنديده است .\r\nتقطيع الأيدى و الأرجل من خلاف : دست راست و پاى چپ و يا برعكس آن بريده شود .\r\n\r\nاعراب\r\nمصدر ريخته شده از  « إِمَّا أَنْ تُلْقِيَ »  و  « إِمَّا أَنْ نَكُونَ »  مفعول است براى فعل محذوف ، يعنى « اختر إمّا إلقاءك و إمّا إلقاءنا ؛ انتخاب كن : افكندن خودتان را و يا افكندن ما را » .  « أَنْ أَلْقِ »   « أَنْ »  مفسّره است و  « أَوْحَيْنا »  را تفسير مىكند ؛ زيرا  « أَنْ »  در اين جا با « اي » هم‌معناست . و نيز جايز است كه  « أَنْ »  مصدريه باشد و مصدر ريخته شده مجرور به باى جرّ محذوف ؛ يعنى « و أوحينا بالإلقاء » .  « هُنالِكَ »  در محلّ نصب بنابر\r\n\r\n","description":"","footnote":"","page_name":" 580 ","page_number":580},
  {"content":"\r\n\r\nظرفيت و متعلق به « غلبوا » ؛ زيرا اشاره است به مكانى كه آنان در آن مغلوب شدند .\r\n « صاغِرِينَ »  حال و همانند آن است  « ساجِدِينَ »  .  « رَبِّ مُوسى وَ هارُونَ »  بدل از « رب العالمين » . و  « ما تَنْقِمُ » ،   « ما »  براى استفهام انكارى و محلّ آن رفع است ؛ چون مبتدا مىباشد و جمله  « تَنْقِمُ »  خبر . مصدر ريخته شده از  « أَنْ آمَنَّا »  مفعول  « تَنْقِمُ »  ؛ يعنى « لا تنقم منّا إلّا إلايمان » .\r\n\r\nتفسير\r\n  وَ جاءَ السَّحَرَةُ فِرْعَوْنَ قالُوا إِنَّ لَنا لَأَجْراً إِنْ كُنَّا نَحْنُ الْغالِبِينَ . قالَ نَعَمْ وَ إِنَّكُمْ لَمِنَ الْمُقَرَّبِينَ .   اين جادوگران كه با فرعون عليه موسى تبانى و سازش كردند ، نمايندگان دينى در عصر خود بودند . در هر عصرى چنين افرادى وجود دارند ، افرادى كه عليه دين و وجدان خود با هركسى كه به آنان حق حساب بپردازد چانه مىزنند . به عنوان مثال : در دوران ما صهيونيست‌ها و استعمارگران افراد زيادى از روحانى نمايان و غير روحانيان را مىخرند و به آنها حق‌حساب مىپردازند در مقابل ، آنها نيز از صهيونيست‌ها فرمان مىبرند و از طريق فريب دادن و گمراه كردن مردم ، به يارى استعمار و استثمارگران مىپردازند و بدين منظور انجمن‌ها و گروه‌هايى را به نام دين و اصول آن تشكيل داده‌اند . لكن اينان به زودى رسوا خواهند شد و مورد نفرين و لعن افراد آگاه و مخلص قرار خواهند گرفت .\r\n قالُوا يا مُوسى إِمَّا أَنْ تُلْقِيَ وَ إِمَّا أَنْ نَكُونَ نَحْنُ الْمُلْقِينَ .  جادوگران موسى را مخير گذاشتند كه او آغاز كند و يا آنان شروع كنند ؛ زيرا به جادو و پيروزى خود اطمينان داشتند و براى موسى عليه السّلام اهميتى قائل نبودند . در اين‌جا سخن رازى بسيار شگفت‌آور است كه مىگويد : جادوگران به سبب رعايت ادب و احترام ، موسى عليه السّلام را مخيّر گذاردند .\r\n قالَ أَلْقُوا .  موسى به سبب سبك شمردن آنان و جادويشان گفت :\r\nشما بيندازيد .  فَلَمَّا أَلْقَوْا سَحَرُوا أَعْيُنَ النَّاسِ وَ اسْتَرْهَبُوهُمْ وَ جاؤُ بِسِحْرٍ عَظِيمٍ .  اين\r\n\r\n","description":"","footnote":"","page_name":" 581 ","page_number":581},
  {"content":"\r\n\r\nكه سحر به  « أَعْيُنَ »  نسبت داده شده ، دليل بر آن است كه جادوى آنها واقعيت نداشته و صرفا نيرنگ و گمراهى بوده است .  « وَ اسْتَرْهَبُوهُمْ » ؛  يعنى جادوگران تماشاچيان را ترسانيدند و از روى نيرنگ و گمراهى جادوى بزرگى آوردند نه از روى حقيقت و واقعيت .\r\n  وَ أَوْحَيْنا إِلى مُوسى أَنْ أَلْقِ عَصاكَ فَإِذا هِيَ تَلْقَفُ ما يَأْفِكُونَ * فَوَقَعَ الْحَقُّ وَ بَطَلَ ما كانُوا يَعْمَلُونَ .   موسى ترسيد كه مبادا نادانان با نيرنگ و گمراهى جادوگران فريب بخورند . ازاين‌رو خداوند ارادهء او را محكم و به وى وحى كرد كه با اوست و آنچه را جادوگران آورده‌اند واقعيت ندارد ، بلكه تنها نيرنگ و ساختگى است و به او فرمان داد كه عصايش را بيندازد . وقتى موسى عصاى خود را انداخت ، تمام آنچه را آنها با نيرنگ ساخته بودند بلعيد و آنچه را ساخته و پرداختهء آنها بود باطل كرد و حق براى همگان آشكار گرديد . فرعون از وحشت ضربه‌اى كه بر او وارد آمد ، گيج و مبهوت شد ؛ زيرا او مردم را گرد آورده و جادوگران را از تمام نقاط دعوت كرده بود تا با آنان تخت قدرت و سلطنت خود را تحكيم بخشد و دروغگويى موسى را براى مردم ثابت كند . امّا ناگهان ، معجزهء موسى ، قضيه را معكوس كرد و تمام مردم و ازجمله خود جادوگران به راستگويى و امانت‌دارى موسى عليه السّلام و همچنين به دروغگويى و خيانت فرعون ايمان مىآورند .\r\n فَغُلِبُوا هُنالِكَ وَ انْقَلَبُوا صاغِرِينَ .  جادوگران پس از آن‌همه غرور و خودخواهى مغلوب و زبون شدند . اگر كار در همين حد ، متوقّف مىشد ، كار ، تا حدودى براى فرعون آسان بود ؛ لكن او با چيزى روبه‌رو گرديد كه به مراتب شكننده‌تر و تلخ‌تر بود .\r\n   وَ أُلْقِيَ السَّحَرَةُ ساجِدِينَ . قالُوا آمَنَّا بِرَبِّ الْعالَمِينَ . رَبِّ مُوسى وَ هارُونَ .    همين جادوگرانى كه فرعون با آنان ، موسى و هارون را به مبارزه طلبيده بود ، با كمال فروتنى تسليم مىشوند و در برابر پروردگار جهانيان ، پروردگار موسى و هارون به سجده مىافتند و نه در برابر فرعونى كه آنها را آورده بود تا دعوت خدا و حق را باطل كنند .\r\n\r\n","description":"","footnote":"","page_name":" 582 ","page_number":582},
  {"content":"\r\n\r\nسؤال : مقصود از سخن جادوگران :  « رَبِّ مُوسى وَ هارُونَ » ،  چيست ، با اين‌كه مىدانيم باوجود اين سخن آنان :  « آمَنَّا بِرَبِّ الْعالَمِينَ »  نيازى بدان نيست .\r\nپاسخ : فرعون به مردم مىگفت : « من بالاترين پروردگار شما هستم و جز خودم ، خداى ديگرى براى شما سراغ ندارم » و اگر جادوگران تنها به گفتن « رب العالمين » بسنده مىكردند ، فرعون با نيرنگ آن‌را تحريف مىكرد و مىگفت : منظور آنان از رب العالمين ، من هستم . ازاين‌رو ، آنها راه نيرنگ و تحريف او را با سخن خود :  « رَبِّ مُوسى وَ هارُونَ » ،  بستند .\r\n\r\nدربارهء جادوگرى\r\nدر جلد اوّل ، تحت عنوان « جادو و حكم آن » دربارهء جادو سخن گفتيم و ازجمله بيان كرديم كه ما با كسانى هستيم كه جادو را امرى واقعى نمىدانند و بر اثبات اين مدّعا دليل اقامه كرديم ؛ اكنون عطف به سخنان پيشين ، مطالب زير را مىآوريم :\r\nاين سخن خدا :  « سَحَرُوا أَعْيُنَ النَّاسِ ؛  چشمان مردم را جادو كردند » دليل روشنى است بر اين‌كه جادو واقعيت ندارد ، بلكه شعبده و نيرنگ است . امّا معناى سخن خدا :\r\n « جاؤُ بِسِحْرٍ عَظِيمٍ »  آن است كه آنچه آنان آوردند در ظاهر و در چشم مردم بزرگ است و نيز آنها در شعبده و نيرنگ به مرحلهء نهايى رسيده‌اند . اين معنا را آيهء 66 از سورهء طه روشن و تأكيد مىكند : « . . . ناگهان از جادويى كه كردند چنان در نظرش آمد كه آن رسن‌ها و عصاها به هرسو مىدوند » ؛ زيرا آنها در حقيقت نمىدويدند ، بلكه چنين به نظر مىرسيد . از پيامبر اكرم صلّى اللّه عليه و آله روايت شده كه فرمود : « هر كس جادوگر يا كاهن و يا دروغگويى را تصديق كند ، به آنچه خدا فروفرستاده ، كافر شده است » .\r\nبسيارى از مفسران مىگويند : جادوگران فرعون براى به حركت درآوردن رسن‌ها و عصاها حيله‌اى به كار بردند ؛ بدين ترتيب كه در داخل آنها مادّهء جيوه قرار دادند ، تا با گرماى خورشيد به حركت درآيند . عامل حركت آنها هرچه باشد ، ما ايمان يقينى\r\n\r\n","description":"","footnote":"","page_name":" 583 ","page_number":583},
  {"content":"\r\n\r\nداريم كه جادوگر دروغگوست و جز فردى ناآگاه او را تصديق نمىكند و نيز يقين داريم كه كارهاى شگفت‌آورى كه جادوگران فرعون انجام دادند و يا در زمان ما هندىها و ديگران انجام مىدهند ، بىترديد سببى دارد و ما هرچند نوع اين سبب را نمىدانيم ؛ لكن يقين داريم كه واقعيت را دگرگون نمىسازد ؛ زيرا در غيراين‌صورت ، بايد جادوگر مىتوانست زيان را از خود دفع و منفعت را جلب كند و با ارادهء خود بر تمام جهان حكم براند و شريك خداى متعال در قدرتش باشد ، حال آن‌كه خدا بسيار بالاتر از اين پندارهاست .\r\n قالَ فِرْعَوْنُ آمَنْتُمْ بِهِ قَبْلَ أَنْ آذَنَ لَكُمْ .  آيا به اين منطق توجه مىكنيد ؟ فرعون از جادوگران مىخواهد كه در امور قلبى خود نظير ايمان ، محبت و كينه از او اجازه بگيرند ، درحالىكه در جهان هستى انسانى وجود ندارد كه كسى بر قلب او حكومت كند ؛ لكن منطق خودكامگان چنين است .  إِنَّ هذا لَمَكْرٌ مَكَرْتُمُوهُ فِي الْمَدِينَةِ لِتُخْرِجُوا مِنْها أَهْلَها فَسَوْفَ تَعْلَمُونَ .  فرعون با سخنان خود ، اين تهمت را به جادوگران مىزند كه ايمانشان به موسى عليه السّلام از روى دليل و باور نيست ، بلكه صرفا توطئه و نيرنگى است كه از پيش آن را با موسى زمينه‌سازى كرده‌اند و هدف از اين توطئه آن است كه زمامداران مصر را بيرون كنند و خود زمام حكومت را در دست بگيرند . فرعون اين سخن را گفت ، درحالىكه او خود مىدانست كه دروغ مىگويد : لكن مىخواست ، امر را بر مردم مشتبه سازد ؛ زيرا از اين بيم داشت كه آنان عليه او قيام كنند و به موسى ايمان بياورند . امّا مردم مىدانستند كه جادوگران ، فرعون را خدا مىدانسته و به نام دين او را بر بندگان خدا مسلط كرده بودند و آنان جز از روى آگاهى و باور به موسى ايمان نياورده‌اند و نيز مردم مىدانستند كه موسى با هيچ كدام از آنها [ پيش از اين حادثه 
  ] ديدار نداشته است ؛ زيرا فرعون اين جادوگران را از جاهاى مختلف گرد آورده بود .\r\n لَأُقَطِّعَنَّ أَيْدِيَكُمْ وَ أَرْجُلَكُمْ مِنْ خِلافٍ ثُمَّ لَأُصَلِّبَنَّكُمْ أَجْمَعِينَ .  اين اسلحهء ستمكاران در هنگامهء رويارويى با حق است . مسعودى در مروج الذهب مىگويد :\r\n\r\n","description":"","footnote":"","page_name":" 584 ","page_number":584},
  {"content":"\r\n\r\nمعاويه در سال 59 ه . مردم را گرد آورد تا با فرزندش يزيد بيعت كنند . مردى از قبيلهء ازد برخاست و گفت : اگر اين مرد ( به معاويه اشاره كرد ) ، اين ( با اشاره به يزيد ) به جاى اوست و هر كس نپذيرد با اين مواجه خواهد شد و شمشيرش را تكان داد . سپس معاويه به او گفت : بنشين . تو از بهترين سخنوران مردم هستى .\r\n قالُوا إِنَّا إِلى رَبِّنا مُنْقَلِبُونَ  هرچه مىخواهى بكن كه ما به تو و به كشتار تو اهميت نمىدهيم ؛ زيرا ما به ديدار و عدالت پروردگار خود يقين داريم و هر كس كه به ديدار خدا ايمان داشته باشد ، چنين موضعى خواهد داشت و حتى شهادت را سعادت و وسيله‌اى براى خشنودى و پاداش خداوند مىداند ؛ امّا كسانى كه از مرگ در راه خدا مىترسند و از آن فرار مىكنند ، افرادى هستند كه تنها از لحاظ تئورى به ديدار خدا ايمان دارند و از لحاظ عملى به او كافرند .\r\n وَ ما تَنْقِمُ مِنَّا إِلَّا أَنْ آمَنَّا بِآياتِ رَبِّنا لَمَّا جاءَتْنا .  اين سخن جادوگران نوعى هشدار به فرعون است ؛ زيرا معنايش اين است كه [ اى فرعون ! 
  ] تو از ما خشمگين نمىباشى ! بلكه تنها از خدا و پيامبرش خشمگين هستى ؛ چرا كه ما هيچ گناهى نداريم جز اين‌كه به خدا و پيامبرش موسى ايمان آورديم : « آيا نمىدانند كه هر كس با خدا و پيامبرش مخالفت مىورزد جاودانه در آتش جهنم خواهد بود و اين رسوايى بزرگى است » . « 1 »\r\n رَبَّنا أَفْرِغْ عَلَيْنا صَبْراً .  در چنين موقعيّتى ، شكيبايى در كشته شدن و شكنجه شدن ، پسنديده است ؛ زيرا در راه خدا مىباشد . جادوگران از خداى سبحان خواستند كه اين فضيلت را به آنان عطا كند تا مبادا اعصاب آنان خرد شود و هنگامى كه اثر ضربهء شمشير را در بدن خود احساس كنند اراده‌شان متلاشى گردد .  وَ تَوَفَّنا مُسْلِمِينَ ؛  ما را در حالى بميران كه در برابر تو و پيامبرت تسليم باشيم و به شكنجه و عذاب در راهت خشنود .\r\n\r\n\r\n","description":"","footnote":"\r\n( 1 ) . توبه ( 9 ) آيهء 63 .\r\n","page_name":" 585 ","page_number":585},
  {"content":"\r\n\r\n\r\nآزاد گذاردن موسى و قوم او\r\n\r\n[ سوره الأعراف ( 7 ) : آيات 127 تا 129 
  ]\r\nوَ قالَ الْمَلَأُ مِنْ قَوْمِ فِرْعَوْنَ أَ تَذَرُ مُوسى وَ قَوْمَهُ لِيُفْسِدُوا فِي الْأَرْضِ وَ يَذَرَكَ وَ آلِهَتَكَ قالَ سَنُقَتِّلُ أَبْناءَهُمْ وَ نَسْتَحْيِي نِساءَهُمْ وَ إِنَّا فَوْقَهُمْ قاهِرُونَ ( 127 ) قالَ مُوسى لِقَوْمِهِ اسْتَعِينُوا بِاللَّهِ وَ اصْبِرُوا إِنَّ الْأَرْضَ لِلَّهِ يُورِثُها مَنْ يَشاءُ مِنْ عِبادِهِ وَ الْعاقِبَةُ لِلْمُتَّقِينَ ( 128 ) قالُوا أُوذِينا مِنْ قَبْلِ أَنْ تَأْتِيَنا وَ مِنْ بَعْدِ ما جِئْتَنا قالَ عَسى رَبُّكُمْ أَنْ يُهْلِكَ عَدُوَّكُمْ وَ يَسْتَخْلِفَكُمْ فِي الْأَرْضِ فَيَنْظُرَ كَيْفَ تَعْمَلُونَ ( 129 )\r\nمهتران قوم فرعون گفتند : آيا موسى و قومش را مىگذارى تا در زمين فساد كنند و تو خدايانت را ترك گويد ؟ گفت : پسرانشان را خواهم كشت و زنانشان را زنده خواهم گذاشت .\r\nما بالاتر از ايشانيم و بر آنها غلبه مىيابيم . ( 127 )\r\nموسى به قومش گفت : از خدا مدد جوييد و صبر پيشه سازيد كه اين زمين از آن خداست و به هر كس از بندگانش كه بخواهد آن را به ميراث مىدهد . و سرانجام نيك از آن پرهيزگاران است . ( 128 )\r\nگفتند : پيش از آن‌كه تو بيايى در رنج بوديم و پس از آن‌كه آمدى باز در رنجيم . گفت : اميد است كه پروردگارتان دشمنتان را هلاك كند و شما را در روى زمين جانشين او گرداند . آن‌گاه بنگرد كه چه مىكنيد . ( 129 )\r\n\r\nتفسير\r\n وَ قالَ الْمَلَأُ مِنْ قَوْمِ فِرْعَوْنَ أَ تَذَرُ مُوسى وَ قَوْمَهُ لِيُفْسِدُوا فِي الْأَرْضِ .  پس از آن\r\n\r\n","description":"","footnote":"","page_name":" 586 ","page_number":586},
  {"content":"\r\n\r\nنمايش وحشتناك ، كه موسى در آن پيروز و فرعون رسوا شد ، موسى به فراخوانى خود به سوى خداى يكتا ادامه داد و دليل او همان چيزى بود كه ديروز ميان او و جادوگران اتفاق افتاد . ازاين‌رو ، پيرامون او گروه زيادى گرد آمدند . سران قوم فرعون ترسيدند كه مبادا اوضاع دگرگون شود و چرخ زمانه عليه آنان و اربابشان بچرخد .\r\nبدين‌سبب ، آنان فرعون را بر ضدّ موسى تشويق كردند و گفتند : تا كى دربارهء موسى سكوت اختيار مىكنى و او را آزاد مىگذارى كه در زمين فساد كند ؟ البته مقصود آنها از ايجاد فساد در زمين اين بود كه مردم خداى يگانه را پرستش كنند ؛ امرى كه به ستم آنان و خودكامگى فرعون پايان خواهد داد .\r\n وَ يَذَرَكَ وَ آلِهَتَكَ .  اين سخن اطرافيان فرعون نشان مىدهد كه وى خدايانى داشته كه آنها را پرستش مىكرده است و ظاهر سخن مزبور با اين سخن فرعون منافات دارد : « من خدايى جز خودم براى شما سراغ ندارم . . . من عالىترين پروردگار شما هستم » . مفسران از اين تضاد پاسخ‌هايى داده‌اند كه بهترين آنها اين است : فرعون را خدايانى بود كه گمان مىكرد وى پسر محبوب آنهاست و او در حكومت و سلطنت خود از آنها كمك مىگيرد . براين‌اساس ، سخن او كه مىگفت : من خدايى جز خودم براى شما سراغ ندارم ، بدين معناست كه حاكمى به نام رب و يا إله براى مصرىها جز او وجود ندارد و او در اين باره شريك و همتايى ندارد و اين معنا را سخن ديگر فرعون تأييد مىكند كه قرآن از زبان او نقل مىكند : « آيا پادشاهى مصر و اين جويباران كه از زير پاى من جارى هستند از آن من نيستند ؟ » « 1 »\r\n قالَ سَنُقَتِّلُ أَبْناءَهُمْ وَ نَسْتَحْيِي نِساءَهُمْ .  فرعون پيش از زاده شدن موسى عليه السّلام ، پسران بنى اسرائيل را مىكشت و دختران را باقى مىگذارد . وقتى كه سران قوم فرعون ، وى را بر ضد موسى تشويق كردند ، او در پاسخ آنان گفت : به زودى همان رفتار نخستين خود را با بنى اسرائيل از سر خواهد گرفت ؛ يعنى پسران را مىكشد و\r\n\r\n\r\n","description":"","footnote":"\r\n( 1 ) . زخرف ( 43 ) آيهء 51 .\r\n","page_name":" 587 ","page_number":587},
  {"content":"\r\n\r\nدختران را زنده نگه مىدارد تا نسل آنان از بين برود .  وَ إِنَّا فَوْقَهُمْ قاهِرُونَ ؛  يعنى او [ فرعون 
  ] درحال حاضر نيز بر بنى اسرائيل غالب است ، چنان‌كه پيش از موسى نيز غالب بود .\r\n قالَ مُوسى لِقَوْمِهِ اسْتَعِينُوا بِاللَّهِ وَ اصْبِرُوا إِنَّ الْأَرْضَ لِلَّهِ يُورِثُها مَنْ يَشاءُ مِنْ عِبادِهِ وَ الْعاقِبَةُ لِلْمُتَّقِينَ .  وقتى بنى اسرائيل تهديد فرعون و وعدهء او به اين كشتار را شنيدند ، به زارى و انابه افتادند و موسى عليه السّلام آنان را به آرامش فراخواند و به شكيبايى و توكّل بر خدا دستورشان داد و نيز درصورتىكه صبر و تقوا را پيشه كنند ، به پيروزى اميدوارشان كرد ؛ زيرا زمين و پادشاهى از آن خداست و نه از آن فرعون و خدا با پرهيزگاران است .\r\n قالُوا أُوذِينا مِنْ قَبْلِ أَنْ تَأْتِيَنا وَ مِنْ بَعْدِ ما جِئْتَنا .  فرعون پيش از آمدن موسى بنى اسرائيل آزار مىداد و پس از آمدن او نيز بر ستم و آزار خود افزود . وقتى آنان اين موضوع را به موسى گفتند ،  قالَ عَسى رَبُّكُمْ أَنْ يُهْلِكَ عَدُوَّكُمْ وَ يَسْتَخْلِفَكُمْ فِي الْأَرْضِ فَيَنْظُرَ كَيْفَ تَعْمَلُونَ .  موسى يقين داشت كه فرعون به هلاكت مىرسد و نيز او مىدانست كه به‌زودى بر بنى اسرائيل منّت خواهد گذارد . و آنان‌را رهايى مىبخشد و بر زمين حاكم خواهد ساخت . موسى اين وعده‌ها را به‌طور اميدوارى بيان كرد و نه به طور يقين ، تا آنها به وعده‌اش متكى باشند . آن‌گاه موسى عليه السّلام به قومش اين نكته را گوشزد كرد : مهم نيست كه خدا دشمن آنان را هلاك و آنها را جانشين او در زمين كند ، بلكه مهم آن است كه آنان از خدا بپرهيزند و وظيفهء جانشينى او را در زمين به خوبى انجام دهند ؛ چراكه خداوند مىنگرد كه آيا آنان خوب رفتار مىكنند و يا در زمين فساد به‌وجود مىآورند . بنى اسرائيل كارهاى زيادى در زمين انجام دادند ؛ زيرا در گذشته پيامبران و مصلحان را كشته بودند و بعدها نيز دولتى برپا كردند كه جز كشتار و آواره كردن ، هيچ قانونى ندارد .\r\nدر سال 1968 م ؛ كتابى در اسرائيل منتشر شد به نام سياخ لوخاميم ، يعنى سخن\r\n\r\n","description":"","footnote":"","page_name":" 588 ","page_number":588},
  {"content":"\r\n\r\nسربازان . روزنامهء الاهرام در شمارهء مورّخ 68 / 8 / 23 ، برخى از مطالب اين كتاب را ترجمه كرده است . و ما مطلب كوتاه زير را از ترجمهء الاهرام نقل مىكنيم :\r\n« هر كس نتواند فردى را بكشد و يا خانه‌اى را بر سر كسانىكه در آن قرار دارند خراب كند ، بهتر است كه در خانهء خود بنشيند ؛ زيرا جنبش صهيونيستى برهمين پايه استوار است . وقتى ما به سرزمين فلسطين آمديم ملت ديگرى در آن سكونت داشت و زندگى مىكرد و ما انتظار نداشتيم كه آنان به‌زودى كشتزارها و خانه‌هاى خود را با كمال خشنودى و رضايت به ما واگذارند . ازاين‌رو ، ناچار شديم آنان‌را بكشيم تا خانه و مزرعهء آنها را بگيريم و يا آنان را به كشتن تهديد كنيم تا فرار كنند و خانه و مزرعه را براى ما رها نمايند » .\r\nاين است آيين اسرائيل و اين است هدف آن ؛ يعنى كشتار و آواره كردن . . . اسرائيل صرفا كشورى به‌سان ديگر كشورها نيست ، بلكه تنها يك گروه و باند مسلح صهيونيستى و استعمارى است كه هدفش كشتار و آواره كردن صاحبان خانه و كشتزارها از نيل تا فرات است ، تا خانه‌ها و كشتزارهايشان را اشغال كنند . . . امّا عرب‌ها براى اين گروه چه آماده كرده‌اند ؟ آرى ، هيچ وسيله و راه حلّى وجود ندارد ، جز همان اصل ويتنامىها كه مىگويد : يا مرگ يا زندگى . يا بايد اسرائيل كشته و آواره شود و يا عرب‌ها ، راه سومى وجود ندارد ؛ چراكه جمع شدن اين دو گروه در يك منطقه امكان‌ناپذير است .\r\n\r\n","description":"","footnote":"","page_name":" 589 ","page_number":589},
  {"content":"\r\n\r\n\r\nمؤاخذه قوم فرعون\r\n\r\n[ سوره الأعراف ( 7 ) : آيات 130 تا 133 
  ]\r\nوَ لَقَدْ أَخَذْنا آلَ فِرْعَوْنَ بِالسِّنِينَ وَ نَقْصٍ مِنَ الثَّمَراتِ لَعَلَّهُمْ يَذَّكَّرُونَ ( 130 ) فَإِذا جاءَتْهُمُ الْحَسَنَةُ قالُوا لَنا هذِهِ وَ إِنْ تُصِبْهُمْ سَيِّئَةٌ يَطَّيَّرُوا بِمُوسى وَ مَنْ مَعَهُ أَلا إِنَّما طائِرُهُمْ عِنْدَ اللَّهِ وَ لكِنَّ أَكْثَرَهُمْ لا يَعْلَمُونَ ( 131 ) وَ قالُوا مَهْما تَأْتِنا بِهِ مِنْ آيَةٍ لِتَسْحَرَنا بِها فَما نَحْنُ لَكَ بِمُؤْمِنِينَ ( 132 ) فَأَرْسَلْنا عَلَيْهِمُ الطُّوفانَ وَ الْجَرادَ وَ الْقُمَّلَ وَ الضَّفادِعَ وَ الدَّمَ آياتٍ مُفَصَّلاتٍ فَاسْتَكْبَرُوا وَ كانُوا قَوْماً مُجْرِمِينَ ( 133 )\r\nقوم فرعون را به قحط و نقصان محصول مبتلا كرديم ، شايد پند گيرند . ( 130 )\r\nچون نيكىاى نصيبشان مىشد مىگفتند : حق ماست . و چون بدىاى به آنها مىرسيد ، موسى و همراهانش را بدشگون مىدانستند . آگاه باشيد ، آن نيك و بد كه به ايشان رسد از خداست ، ولى بيشترينشان نمىدانند . ( 131 )\r\nو گفتند : هرگونه نشانه‌اى براى ما بياورى كه ما را بدان مسحور كنى به تو ايمان نخواهيم آورد . ( 132 )\r\nما نيز بر آنها نشانه‌هايى آشكار و گوناگون ، چون طوفان و ملخ و شپش و قورباغه و خون فرستاديم . باز سركشى كردند ، كه مردمى مجرم بودند . ( 133 )\r\n\r\nواژگان\r\nالأخذ : گرفتن با دست و در اين‌جا مراد از آن گرفتار شدن است .\r\n\r\n","description":"","footnote":"","page_name":" 590 ","page_number":590},
  {"content":"\r\n\r\nالسنة : به معناى سال و نيز به معناى قحطى به كار مىرود . گفته مىشود : « أسنت القوم » ؛ يعنى دچار قحطى شدند و در آيه همين معنا مراد است .\r\nالتطير : فال بد زدن و مقصود از « طائرهم » نصيبى است كه برايشان مقدر شده بود .\r\n\r\nاعراب\r\n « يَطَّيَّرُوا »  در اصل « يتطيروا » بوده و « تاء » به « طاء » قلب و در آن ادغام شده است .\r\nضمير « به » به  « مَهْما »  مىگردد .  « بِمُؤْمِنِينَ »  ، « باء » زايد و « مؤمنين » خبر براى  « نَحْنُ »  .\r\n « آياتٍ »  حال از چيزهايى است كه در آيه ذكر شده [ ؛ از قبيل الطوفان و الجراد و . . . 
  ] .\r\n\r\nتفسير\r\n وَ لَقَدْ أَخَذْنا آلَ فِرْعَوْنَ بِالسِّنِينَ وَ نَقْصٍ مِنَ الثَّمَراتِ لَعَلَّهُمْ يَذَّكَّرُونَ .  مصر سرزمينى بود حاصل‌خيز و پر از نعمت و فرعون به حاصل‌خيزى آن مباهات مىكرد ؛ زيرا مىگفت : « و اين جويبارهاست كه از زير پايم روان است » . متنبى شاعر معروف عرب دربارهء روباهان مصر چنين گفته است : « فقد بشمن ، ما تفنى العناقيد ؛ هرآينه روباهان از پرخورى به ناراحتى افتاده‌اند و خوشه‌هاى انگور هنوز تمام نشدند » .\r\nخداوند در دوران فرعون و موسى قحطى و تنگدستى را به مصر آورد تا فرعون از گمراهىاش دست بردارد و به دعوت حق پاسخ مثبت دهد . در برخى از روايات آمده است كه هرگاه زمامداران ، ستم پيشه كنند باران بند مىآيد . خواه ميان ستم حاكم و خشك‌سالى ، به‌طوركلى ، رابطه‌اى باشد و خواه نباشد ، خداوند قوم فرعون را به سبب ستمكارى آنان مجازات كرد تا شايد پيش از آن‌كه در ژرفاى دريا غرق شوند به خود آيند .\r\n فَإِذا جاءَتْهُمُ الْحَسَنَةُ قالُوا لَنا هذِهِ وَ إِنْ تُصِبْهُمْ سَيِّئَةٌ يَطَّيَّرُوا بِمُوسى وَ مَنْ مَعَهُ .  آنها با اين منطق رويدادها را تفسير و تحليل مىكردند كه هرآنچه از نيكى به\r\n\r\n","description":"","footnote":"","page_name":" 591 ","page_number":591},
  {"content":"\r\n\r\nآنان مىرسد حق ايشان است ؛ زيرا آنها بر بندگان خدا حكومت مىكنند و هرآنچه از بدى به آنان مىرسد به سبب كسى است كه آنها را به سوى حق فرامىخواند ؛ امّا خدا و طبيعتى كه خدا آن‌را آفريده است هيچ نقشى در فراوانى و قحطى ندارد . ازاين‌رو ، خدا سخن آنها را رد مىكند و مىگويد :  أَلا إِنَّما طائِرُهُمْ عِنْدَ اللَّهِ وَ لكِنَّ أَكْثَرَهُمْ لا يَعْلَمُونَ .   « طائِرُهُمْ »  كنايه از قحطىاى است كه به آنان رسيد و اين‌كه اين قحطى به ارادهء خداوندى است كه تمام اسباب به او منتهى مىشود و شگون بد زدن آنها به موسى ، خرافات و نادانى است .\r\nسؤال : چرا  « الْحَسَنَةُ »  با الف و لام و معرفه و  « سَيِّئَةٌ »  بدون الف و لام و نكره آمده است ؟\r\nپاسخ : دور نيست كه معرفه بودن الحسنة اشاره بدين نكته باشد كه خير طبيعت همچون حاصل‌خيزى و امثال آن زياد است و نكره بودن سيّئة اشاره به اين باشد كه شرّ طبيعت همانند زلزله و طوفان اندك است .\r\n وَ قالُوا مَهْما تَأْتِنا بِهِ مِنْ آيَةٍ لِتَسْحَرَنا بِها فَما نَحْنُ لَكَ بِمُؤْمِنِينَ .  اين سخن اعتراف آشكارى است به اين‌كه آنان حق را نمىپذيرند و نيز اعتراف به ناتوانى از اين كه از روى دليل و برهان با حقّ روبه‌رو شوند . ازاين‌رو ، كيفر دشمنى آنان با حق آن بود كه خدا ايشان را به پنج نوع عذاب گرفتار ساخت :\r\n1 .\r\n فَأَرْسَلْنا عَلَيْهِمُ الطُّوفانَ :  از باران آسمانى بر آنها طوفان فرستاديم كه كشتزارها و دام‌هاى آنان را نابود كرد .\r\n2 .  وَ الْجَرادَ :  بالطبع پس از طوفان ، ملخ به سراغ آنان آمد و باقى علف و زراعت آنها را خورد .\r\n3 .  وَ الْقُمَّلَ :  به ضم قاف و تشديد ميم ، حيوانات كوچكى هستند شبيه ميمون كه بر شتر لاغر سوار مىشوند . به فتح قاف و تخفيف ميم به معناى شپش است و هر دوى آنها موجب فرود آمدن بلا و گسترش و با مىشوند .\r\n\r\n","description":"","footnote":"","page_name":" 592 ","page_number":592},
  {"content":"\r\n\r\n4 .  وَ الضَّفادِعَ :  قورباغه‌ها كه زندگى را بر آنان ناگوار مىكنند .\r\n5 .  وَ الدَّمَ :  خون . برخى گفته‌اند : آب‌هاى آنان به خون تبديل شد و آنان از دسترسى به آب گوارا محروم شدند . برخى گفته‌اند : آنها به بيمارى خون‌دماغ مبتلا شده بودند .\r\n\r\n","description":"","footnote":"","page_name":" 593 ","page_number":593},
  {"content":"\r\n\r\n\r\nوقتى كه عذاب بر آنها فرود آمد\r\n\r\n[ سوره الأعراف ( 7 ) : آيات 134 تا 137 
  ]\r\nوَ لَمَّا وَقَعَ عَلَيْهِمُ الرِّجْزُ قالُوا يا مُوسَى ادْعُ لَنا رَبَّكَ بِما عَهِدَ عِنْدَكَ لَئِنْ كَشَفْتَ عَنَّا الرِّجْزَ لَنُؤْمِنَنَّ لَكَ وَ لَنُرْسِلَنَّ مَعَكَ بَنِي إِسْرائِيلَ ( 134 ) فَلَمَّا كَشَفْنا عَنْهُمُ الرِّجْزَ إِلى أَجَلٍ هُمْ بالِغُوهُ إِذا هُمْ يَنْكُثُونَ ( 135 ) فَانْتَقَمْنا مِنْهُمْ فَأَغْرَقْناهُمْ فِي الْيَمِّ بِأَنَّهُمْ كَذَّبُوا بِآياتِنا وَ كانُوا عَنْها غافِلِينَ ( 136 ) وَ أَوْرَثْنَا الْقَوْمَ الَّذِينَ كانُوا يُسْتَضْعَفُونَ مَشارِقَ الْأَرْضِ وَ مَغارِبَهَا الَّتِي بارَكْنا فِيها وَ تَمَّتْ كَلِمَتُ رَبِّكَ الْحُسْنى عَلى بَنِي إِسْرائِيلَ بِما صَبَرُوا وَ دَمَّرْنا ما كانَ يَصْنَعُ فِرْعَوْنُ وَ قَوْمُهُ وَ ما كانُوا يَعْرِشُونَ ( 137 )\r\nو چون عذاب بر آنها فرود آمد ، گفتند : اى موسى ! بدان عهدى كه خدا را با تو هست او را بخوان ، كه اگر اين عذاب از ما دور كنى به تو ايمان مىآوريم و بنى اسرائيل را با تو مىفرستيم . ( 134 )\r\nچون تا آن‌زمان كه قرار نهاده بودند عذاب را از آنها دور كرديم ، پيمان خود را شكستند . ( 135 )\r\nپس ، از ايشان انتقام گرفتيم و در دريا غرقشان كرديم ؛ زيرا آيات ما را دروغ مىانگاشتند و از آنها غفلت مىورزيدند . ( 136 )\r\nو به آن مردم كه به ناتوانى افتاده بودند ، شرق و غرب آن سرزمين را كه بركت داده بوديم به ميراث داديم ، و وعدهء نيكويى كه پروردگار تو به بنى اسرائيل داده بود بدان سبب كه شكيبايى ورزيده بودند ، به كمال رسيد و هرچه را فرعون و قومش مىساختند و كاخ‌هايى را كه برمىافراشتند ويران كرديم . ( 137 )\r\n\r\n","description":"","footnote":"","page_name":" 594 ","page_number":594},
  {"content":"\r\n\r\n\r\nواژگان\r\n الرِّجْزُ  : منحرف شدن از حق و از اين قبيل است :  « وَ الرُّجْزَ فَاهْجُرْ ؛  از پليدى دورى كن » .\r\nنكث العهد : پيمان را شكست .\r\n الْيَمِّ  : دريا .\r\n يَعْرِشُونَ  : اگر از عرش گرفته شده باشد ، به معناى ساختن ساختمان است و اگر از عريش گرفته شده باشد به معناى درختان انگور [ تاك 
  ] است .\r\n\r\nاعراب\r\n « إِذا هُمْ »  ،  « إِذا »  به معناى مفاجات و ناگهان است .  « أَوْرَثْنَا »  به سبب همزهء [ باب افعال 
  ] به دو مفعول متعدى مىشود كه اوّل ،  « الْقَوْمَ »  و دوم ،  « مَشارِقَ الْأَرْضِ »  است .  « ما كانَ يَصْنَعُ »  ،  « ما »  به معناى الّذى و اسم  « كانَ »  ضمير مستترى است كه به  « ما »  برمىگردد .\r\n\r\nتفسير\r\nخداى سبحان در آيهء پيشين بيان كرد كه او قوم فرعون را به پنج نوع عذاب مبتلا ساخت و هروقت كه يك نوع از اين عذاب‌ها بر آنان فرود مىآمد ، به موسى عليه السّلام متوسل مىشدند تا به سبب احترامى كه در پيشگاه خدا دارد از او بخواهد كه عذاب را از آنها بردارد و پيمان مىبستند كه هرگاه موسى خواستهء آنها را برآورده سازد ، دعوت حق را اجابت كنند . خداوند نيز عذاب را تا مدّت معينى از آنها برمىداشت تا راه توبه را براى آنها هموار سازد و حجت را بر آنان تمام كند . لكن آنها پيمان را مىشكستند و به گفتهء خود عمل نمىكردند . ازاين‌رو ، خدا دومين عذاب را بر آنها فرومىفرستاد .\r\nبار ديگر ، آنها به انابه و توسل مىپرداختند و خدا نيز دوباره عذاب را از آنها بر\r\n\r\n","description":"","footnote":"","page_name":" 595 ","page_number":595},
  {"content":"\r\n\r\nمىداشت و به‌همين‌ترتيب ادامه يافت تا به عذاب پنجم يا تجربهء پنجم رسيد كه پس از اين مرحله ، نوبت به انتقام قطعى خداوند مىرسيد . بدين‌سبب ، خدا از آنان انتقام گرفت و آنها را به ژرفاى دريا فروانداخت .\r\nپس از گذشت مدت درازى از غرق شدن فرعون و وفات موسى و هارون ، از ميان بنى اسرائيل ، داوود و سليمان عليه السّلام به‌پا خاستند و دولتى را به‌وجود آوردند كه مرزهاى آن شرق و غرب را فرامىگرفت ؛ لكن اين دولت به زودى از بين رفت و بختنصّر بر اسرائيليان مسلط شد ، سپس ايرانيان بر آنان حكومت كردند و آن‌گاه جانشينان اسكندر و پس از آنها ، روميان .\r\n\r\n","description":"","footnote":"","page_name":" 596 ","page_number":596},
  {"content":"\r\n\r\n\r\nعبور بنى اسرائيل از دريا\r\n\r\n[ سوره الأعراف ( 7 ) : آيات 138 تا 141 
  ]\r\nوَ جاوَزْنا بِبَنِي إِسْرائِيلَ الْبَحْرَ فَأَتَوْا عَلى قَوْمٍ يَعْكُفُونَ عَلى أَصْنامٍ لَهُمْ قالُوا يا مُوسَى اجْعَلْ لَنا إِلهاً كَما لَهُمْ آلِهَةٌ قالَ إِنَّكُمْ قَوْمٌ تَجْهَلُونَ ( 138 ) إِنَّ هؤُلاءِ مُتَبَّرٌ ما هُمْ فِيهِ وَ باطِلٌ ما كانُوا يَعْمَلُونَ ( 139 ) قالَ أَ غَيْرَ اللَّهِ أَبْغِيكُمْ إِلهاً وَ هُوَ فَضَّلَكُمْ عَلَى الْعالَمِينَ ( 140 ) وَ إِذْ أَنْجَيْناكُمْ مِنْ آلِ فِرْعَوْنَ يَسُومُونَكُمْ سُوءَ الْعَذابِ يُقَتِّلُونَ أَبْناءَكُمْ وَ يَسْتَحْيُونَ نِساءَكُمْ وَ فِي ذلِكُمْ بَلاءٌ مِنْ رَبِّكُمْ عَظِيمٌ ( 141 )\r\nو بنى اسرائيل را از دريا گذرانيديم . بر قومى گذشتند كه به پرستش بت‌هاى خود دل بسته بودند . گفتند : اى موسى ! همان‌طور كه آنها را خدايانى است براى ما هم خدايى بساز . گفت :\r\nشما مردمى بىخرد هستيد . ( 138 )\r\nآنچه اينان درآنند ، نابود شود و كارى كه مىكنند باطل است . ( 139 )\r\nگفت : آيا جز اللّه ، برايتان خدايى بجويم ، و حال‌آن‌كه اوست كه شما را بر جهانيان برترى بخشيد ؟ ( 140 )\r\nو شما را از آل فرعون رهانيديم . به عذاب‌هاى سختتان مىآزردند ، پسرانتان را مىكشتند و زنانتان را زنده مىگذاشتند و در اين ، از جانب پروردگارتان آزمايش بزرگ بود . ( 141 )\r\n\r\nواژگان\r\nتجاوز الشىء : از آن گذشت .\r\n\r\n","description":"","footnote":"","page_name":" 597 ","page_number":597},
  {"content":"\r\n\r\nعكف عليه : به آن كار ادامه داد و هميشه با آن بود .\r\nالتبار و التّبر : هلاك شدن و نابود شدن .\r\nالتتبير : هلاك كردن و خراب نمودن .\r\n\r\nاعراب\r\nزمخشرى و بيضاوى گفته‌اند : « ما » ، در  « كَما لَهُمْ »  كافّه است و كاف را از عمل باز مىدارد و در  « ما هُمْ فِيهِ »  به معناى الّذى و فاعل  « مُتَبَّرٌ »  « 1 » مىباشد .\r\n « هُمْ فِيهِ »  مبتدا و خبر و جمله صلة موصول . « ما كانوا يفعلون » ،  « ما »  فاعل است براى  « باطِلٌ »  . « ابغى » به دو مفعول متعدى مىشود كه اوّلى ضمير مخاطب « كم » است و دومى  « إِلهاً »  و  « غَيْرَ اللَّهِ »  حال مقدم از « إله » .\r\n\r\nتفسير\r\n وَ جاوَزْنا بِبَنِي إِسْرائِيلَ الْبَحْرَ فَأَتَوْا عَلى قَوْمٍ يَعْكُفُونَ عَلى أَصْنامٍ لَهُمْ قالُوا يا مُوسَى اجْعَلْ لَنا إِلهاً كَما لَهُمْ آلِهَةٌ قالَ إِنَّكُمْ قَوْمٌ تَجْهَلُونَ .  در برخى از روايات آمده است كه موسى عليه السّلام مدّت 23 سال براى گسترش كلمهء توحيد و رهايى بنى اسرائيل از ستم با فرعون مبارزه كرد و آنان معجزات آشكارى را كه به دست موسى بروز كرد ، شاهد بودند و سرانجام شكافته شدن دريا با زدن عصاى موسى عليه السّلام را هم ديدند كه چگونه از آن دوازده راه خشك قرار داد ؛ يعنى براى هر تيره‌اى از بنى اسرائيل يك راه مشخص .\r\nو نيز ديدند كه چگونه دريا به‌هم آمد و فرعون و سپاهيانش را در خود فروبرد . آنان تمام اين معجزات را مشاهده كردند و پيش از آن‌كه مدّتى بگذرد و اين حوادث را فراموش كنند ، چشم آنها به قومى افتاد كه بت مىپرستيدند . ازاين‌رو ، از موسى\r\n\r\n\r\n","description":"","footnote":"\r\n( 1 ) . از آن‌جا كه  « مُتَبَّرٌ »  در آيه اسم مفعول است و اسم مفعول به فعل مجهول شباهت دارد ، به نظر مىرسد كه  « ما »  نايب فاعل  « مُتَبَّرٌ »  است نه فاعل آن ( مترجم ) .\r\n","page_name":" 598 ","page_number":598},
  {"content":"\r\n\r\nخواستند كه براى آنها نيز بتى تعيين كند تا آن‌را بپرستند . آنان در حالى اين درخواست را مطرح كردند كه مىدانستند موسى پيامبر خداست و مهم‌ترين وظيفهء او فراخواندن به يكتاپرستى و ستيز با شرك مىباشد و نيز مىدانستند كه خداوند فرعون و سپاهيانش را به سبب شرك فرعون در قعر دريا غرق كرد . برخى از مفسران مىگويند :\r\nاگر آنان خود خدايانى براى خويش مىگرفتند ، كمتر شگفت‌آور بود تا اين‌كه از فرستاده پروردگار جهانيان بخواهند كه براى آنها خدايانى قرار دهد ؛ لكن اين شيوهء بنى اسرائيل است .\r\n إِنَّ هؤُلاءِ مُتَبَّرٌ ما هُمْ فِيهِ وَ باطِلٌ ما كانُوا يَعْمَلُونَ .  موسى عليه السّلام پاسخ خود را به قومش آغاز كرد ؛ بدين‌ترتيب كه ابتدا آنان را احمق و نادان خواند و در مرحلهء دوم آنها را از سرنوشت مشركان و بت‌پرستان ، كه همانا زيان و نابودى است ، آگاه كرد .\r\n قالَ أَ غَيْرَ اللَّهِ أَبْغِيكُمْ إِلهاً وَ هُوَ فَضَّلَكُمْ عَلَى الْعالَمِينَ .  تفسير اين آيه در ضمن تفسير آيهء 47 از سورهء بقره ، ج 1 بيان شد . درهرحال ، برترى دادن بنى اسرائيل بر فرعون و قوم او ، هيچ فضيلتى را براى آنها ثابت نمىكند .\r\n وَ إِذْ أَنْجَيْناكُمْ مِنْ آلِ فِرْعَوْنَ يَسُومُونَكُمْ سُوءَ الْعَذابِ يُقَتِّلُونَ أَبْناءَكُمْ وَ يَسْتَحْيُونَ نِساءَكُمْ وَ فِي ذلِكُمْ بَلاءٌ مِنْ رَبِّكُمْ عَظِيمٌ .  نظير اين آيه در آيهء 49 از سورهء بقره ، در جلد اوّل بيان شد .\r\n\r\n","description":"","footnote":"","page_name":" 599 ","page_number":599},
  {"content":"\r\n\r\n\r\nسى شب با موسى وعده نهاديم\r\n\r\n[ سوره الأعراف ( 7 ) : آيات 142 تا 145 
  ]\r\nوَ واعَدْنا مُوسى ثَلاثِينَ لَيْلَةً وَ أَتْمَمْناها بِعَشْرٍ فَتَمَّ مِيقاتُ رَبِّهِ أَرْبَعِينَ لَيْلَةً وَ قالَ مُوسى لِأَخِيهِ هارُونَ اخْلُفْنِي فِي قَوْمِي وَ أَصْلِحْ وَ لا تَتَّبِعْ سَبِيلَ الْمُفْسِدِينَ ( 142 ) وَ لَمَّا جاءَ مُوسى لِمِيقاتِنا وَ كَلَّمَهُ رَبُّهُ قالَ رَبِّ أَرِنِي أَنْظُرْ إِلَيْكَ قالَ لَنْ تَرانِي وَ لكِنِ انْظُرْ إِلَى الْجَبَلِ فَإِنِ اسْتَقَرَّ مَكانَهُ فَسَوْفَ تَرانِي فَلَمَّا تَجَلَّى رَبُّهُ لِلْجَبَلِ جَعَلَهُ دَكًّا وَ خَرَّ مُوسى صَعِقاً فَلَمَّا أَفاقَ قالَ سُبْحانَكَ تُبْتُ إِلَيْكَ وَ أَنَا أَوَّلُ الْمُؤْمِنِينَ ( 143 ) قالَ يا مُوسى إِنِّي اصْطَفَيْتُكَ عَلَى النَّاسِ بِرِسالاتِي وَ بِكَلامِي فَخُذْ ما آتَيْتُكَ وَ كُنْ مِنَ الشَّاكِرِينَ ( 144 ) وَ كَتَبْنا لَهُ فِي الْأَلْواحِ مِنْ كُلِّ شَيْءٍ مَوْعِظَةً وَ تَفْصِيلاً لِكُلِّ شَيْءٍ فَخُذْها بِقُوَّةٍ وَ أْمُرْ قَوْمَكَ يَأْخُذُوا بِأَحْسَنِها سَأُرِيكُمْ دارَ الْفاسِقِينَ ( 145 )\r\nسى شب با موسى وعده نهاديم و ده شب ديگر بر آن افزوديم تا وعدهء پروردگارش چهل شب كامل شد . و موسى به برادرش هارون گفت : بر قوم من جانشين من باش و راه صلاح پيش گير و به طريق مفسدان مرو . ( 142 )\r\nچون موسى به ميعادگاه ما آمد و پروردگارش با او سخن گفت . گفت : اى پروردگار من ! بنماى ، تا در تو نظر كنم . گفت : هرگز مرا نخواهى ديد .\r\nبه آن كوه بنگر ، اگر بر جاى خود قرار يافت . تو نيز مرا خواهى ديد . چون پروردگارش بر كوه تجلى كرد ، كوه را خرد كرد و موسى بيهوش بيفتاد . چون به هوش آمد گفت : تو منزهى ، به تو بازگشتم و من نخستين مؤمنانم . ( 143 )\r\nگفت : اى موسى ! من تو را به پيام‌هايم و سخن گفتنم\r\n\r\n","description":"","footnote":"","page_name":" 600 ","page_number":600},
  {"content":"\r\n\r\nاز ميان مردم برگزيدم ، پس آنچه را به تو داده‌ام فراگير و از سپاسگزاران باش . ( 144 )\r\nبراى او در آن الواح هرگونه اندرز و تفصيل هرچيز را نوشتيم . پس گفتيم : آن‌را به نيرومندى بگير ، و قومت را بفرماى تا به بهترين آن عمل كنند ، به‌زودى جايگاه نافرمان را به شما نشان دهم . ( 145 )\r\n\r\nواژگان\r\nالميقات : وقت معينى كه مقرّر مىشود كارى در آن انجام شود .\r\n اخْلُفْنِي  : پس از من جانشينم باش .\r\nتجلّى الشىء : آشكار شدن خود چيز و يا نشانه‌ها و دلايل آن .\r\n خَرَّ  : افتاد .\r\n صَعِقاً  : مدهوش .\r\n\r\nاعراب\r\n « ثَلاثِينَ لَيْلَةً »  مفعول دوم براى  « واعَدْنا »  ، بنابر حذف مضاف ، يعنى « تمام ثلاثين » .\r\n « أَرْبَعِينَ لَيْلَةً »  متعلق به محذوف و حال از ميقات و تقديرش : « كاملا أربعين ليلة » است .  « هارُونَ »  بدل از « أخيه » .  « دَكًّا »  مفعول دوم براى  « جَعَلَهُ »  .  « صَعِقاً »  حال از  « مُوسى »  .  « مَوْعِظَةً وَ تَفْصِيلًا »  بدل از  « كُلِّ شَيْءٍ » ،  به اعتبار محلّ آن است ؛ زيرا  « كُلِّ شَيْءٍ »  مفعول و يا به معناى مفعول براى  « كَتَبْنا »  است و نيز بدين‌سبب كه مراد از  « كُلِّ شَيْءٍ »  عموم اندرز و جزئيات احكام است .\r\n\r\nتفسير\r\n وَ واعَدْنا مُوسى ثَلاثِينَ لَيْلَةً وَ أَتْمَمْناها بِعَشْرٍ فَتَمَّ مِيقاتُ رَبِّهِ أَرْبَعِينَ لَيْلَةً . \r\nموسى عليه السّلام از پروردگارش درخواست كرد كه كتابى بر او فروفرستد كه با آن مردم را به\r\n\r\n","description":"","footnote":"","page_name":" 601 ","page_number":601},
  {"content":"\r\n\r\nآنچه نياز دارند ، يعنى امور دينشان راهنمايى كند . خدا به او وعده داد كه اين كتاب را پس از سى شب بر او فروخواهد فرستاد و عمل فروفرستادن آن در ده شب ادامه پيدا خواهد كرد . بنابراين ، مجموع مدّت وعده و مدّت فروفرستادن چهل شب مىشود كه خداوند در اين‌جا آن‌را به تفصيل و در آيهء 51 از سورهء بقره به اجمال بيان كرده است .\r\nدر آن‌جا مىفرمايد :  « وَ إِذْ واعَدْنا مُوسى أَرْبَعِينَ لَيْلَةً » . \r\n وَ قالَ مُوسى لِأَخِيهِ هارُونَ اخْلُفْنِي فِي قَوْمِي وَ أَصْلِحْ وَ لا تَتَّبِعْ سَبِيلَ الْمُفْسِدِينَ . \r\nوقتى موسى [ به ميقات 
  ] رفت ، برادرش هارون را به عنوان جانشين خود در ميان بنى اسرائيل تعيين كرد و به او سفارش كرد كه به اداره و اصلاح امور آنان بپردازد و به سرشت آنها ، كه همانا تمايل به تباهى است ، به او هشدار داد ؛ چراكه در همين گذشتهء بسيار نزديك بود كه آنان به پرستش بت‌ها گرايش پيدا كردند و موسى عليه السّلام به آنها فرمود : شما قومى نادان هستيد ، چنان‌كه در آيهء 138 بيان شد . هارون با كمال ميل اندرز را پذيرفت ، چنان‌كه مرئوس از رئيس اندرزگو و امين خود مىپذيرد .\r\n وَ لَمَّا جاءَ مُوسى لِمِيقاتِنا .  وقتى موسى عليه السّلام به ميعادگاهى آمد كه خداوند آن‌را براى دادن كتاب تورات تعيين كرده بود .  وَ كَلَّمَهُ رَبُّهُ ؛  و پروردگارش از آن سوى پرده با او سخن گفت : « هيچ بشرى را نرسد كه خدا جز به وحى يا از آن سوى پرده با او سخن گويد . يا فرشته‌اى مىفرستد » . « 1 »\r\n قالَ رَبِّ أَرِنِي أَنْظُرْ إِلَيْكَ ؛  گفت : اى پروردگار من ! بنماى تا در تو نظر كنم . برخى از علما مىگويند : موسى رؤيت خدا را براى خودش تقاضا نكرد ، بلكه آن‌را به جهت قومش خواست . اين نظريه با سخن موسى منافات دارد كه گفت : « تو منزهى . به تو بازگشتم » . در هرصورت ، موسى عليه السّلام رؤيت پروردگار را خواه براى خودش خواه براى قومش ، درخواست كرد و از ديدگاه ما هيچ ايرادى در اين درخواست وجود ندارد ؛ زيرا روح انسان در جستجوى موجود و غير موجود است ؛ به ويژه در\r\n\r\n\r\n","description":"","footnote":"\r\n( 1 ) . شورى ( 42 ) آيهء 51 .\r\n","page_name":" 602 ","page_number":602},
  {"content":"\r\n\r\nجستجوى رؤيتى كه موجب افزايش اطمينان و اعتماد به نفس مىشود . ابراهيم عليه السّلام نيز چنين درخواستى از پيشگاه خداوند كرده بود : « ابراهيم گفت : اى پروردگار من ! به من بنماى كه چگونه مردگان را زنده مىسازى . گفت : آيا هنوز ايمان نياورده‌اى ؟ گفت :\r\nآرى ، و لكن مىخواهم كه دلم آرام يابد » . « 1 »\r\n قالَ لَنْ تَرانِي ؛  گفت : مرا نخواهى ديد ؛ زيرا رؤيت خدا با چشم محال است . ما دراين‌باره ، در تفسير آيهء 51 از سورهء بقره ، ج 1 ، تحت عنوان « رؤيت خدا » به تفصيل سخن گفتيم .  وَ لكِنِ انْظُرْ إِلَى الْجَبَلِ فَإِنِ اسْتَقَرَّ مَكانَهُ فَسَوْفَ تَرانِي .  موسى رويش را به سوى كوه برگرداند تا خدا را ببيند و ناگهان آن كوه در زمين فرورفت و اثرى از آن برجاى نماند . خدا با اين رويداد خواست به موسى بفهماند كه ديدن خدا بر او و بر ديگران محال است . خداى سبحان ديدنش را به برجاى ماندن كوه مربوط كرد و وقتى آن كوه برجاى نماند ، بنابراين ديدن خدا نيز محال و غير ممكن است . اين شيوه از قبيل اين ضرب‌المثل معروف است كه ، هرگاه كلاغ سفيد شود و هرگاه شتر از سوراخ سوزن عبور كند .\r\n فَلَمَّا تَجَلَّى رَبُّهُ لِلْجَبَلِ جَعَلَهُ دَكًّا ؛  يعنى وقتى فرمان پروردگارش آشكار شد نه خود پروردگار . اين آيه نظير آيهء  « جاءَ رَبُّكَ وَ الْمَلَكُ صَفًّا صَفًّا »  مىباشد كه معنايش اين است : « جاء امر ربك » ؛ يعنى فرمان پروردگارت آمد .  وَ خَرَّ مُوسى صَعِقاً .  موسى به سبب پديدار شدن حادثه‌اى ناگهانى بيهوش شد . خداوند به او لطف و او را مشمول رحمت خود كرد و در نتيجه ، وى به هوش آمد .  فَلَمَّا أَفاقَ قالَ سُبْحانَكَ تُبْتُ إِلَيْكَ ؛  وقتى به هوش آمد گفت : از درخواست ديدنت به سوى تو بازگشتم .  وَ أَنَا أَوَّلُ الْمُؤْمِنِينَ ؛  و من از نخستين كسانى هستم كه ايمان دارم تو بزرگ‌تر از آن هستى كه با چشم ديده شوى . مقصود از اين جمله آن نيست كه موسى عليه السّلام از لحاظ زمانى ، نخستين مسلمان است ، بلكه مقصود پايدارى و تأكيد بر اسلام مىباشد .\r\n\r\n\r\n","description":"","footnote":"\r\n( 1 ) . بقره ( 2 ) آيهء 260 .\r\n","page_name":" 603 ","page_number":603},
  {"content":"\r\n\r\n قالَ يا مُوسى إِنِّي اصْطَفَيْتُكَ عَلَى النَّاسِ بِرِسالاتِي وَ بِكَلامِي فَخُذْ ما آتَيْتُكَ وَ كُنْ مِنَ الشَّاكِرِينَ .  پس از آن‌كه موسى در پيشگاه آفريننده‌اش زارى كرد ، خدا نعمت‌هاى خود به وى را ، كه بزرگ‌ترين آنها نبوت است ، يادآور شد . مراد از واژهء  « النَّاسِ »  در آيه ، مردم زمان موسى است ؛ زيرا خدا مىگويد :  « بِرِسالاتِي »  ؛ يعنى تو را به پيام‌هاى خود برگزيدم ، در حالى كه خدا پيش و پس از موسى افراد زيادى را به عنوان پيامبران خود برگزيده است . امّا اين‌كه موسى را به سخن گفتن اختصاص داده ، دليلى بر برترى او نيست ؛ زيرا اگر اين امر نشان‌دهنده فضيلت و برترى باشد ، همانا فرستادن جبرئيل به سوى آخرين فرستادگان و سرور پيامبران [ - حضرت محمّد صلّى اللّه عليه و آله 
  ] بىچون‌وچرا بالاترين و برترين درجه فضيلت است .\r\n وَ كَتَبْنا لَهُ فِي الْأَلْواحِ مِنْ كُلِّ شَيْءٍ مَوْعِظَةً وَ تَفْصِيلًا لِكُلِّ شَيْءٍ .  مراد از الواح ، تورات است ؛ زيرا همو بود كه خدا آن‌را بر موسى عليه السّلام فروفرستاد و در آن هرگونه اندرز و تفصيل هرچيزى است .  « كُلِّ شَيْءٍ »  واژه‌اى است عام و مقصود از آن خاص مىباشد و آن عبارت است از : آنچه به موضوع رسالت مربوط مىشود ؛ يعنى اندرزها و حكمت‌ها و اصول عقيده نظير ايمان به خدا و پيامبر او و روز قيامت و نيز احكام شرعى همچون حلال و حرام . بنابراين ، سخن خدا :  مَوْعِظَةً وَ تَفْصِيلًا  بيان و تفسير است براى اين سخن خدا :  « مِنْ كُلِّ شَيْءٍ » ؛  زيرا مراد از تفصيل ، بيان احكام شرعى است .  فَخُذْها بِقُوَّةٍ ؛  يعنى نگهبان تورات باش و با نيّت راستين بدان عمل كن .\r\n وَ أْمُرْ قَوْمَكَ يَأْخُذُوا بِأَحْسَنِها .  هرچيزى را كه خدا در كتاب خود فروفرستاده باشد نيكوست ؛ لكن برخى نيكوتر مىباشد . خدا مىفرمايد : « هركس بر شما ستم كند - سپس مىگويد : - نيكى كنيد كه خدا نيكوكاران را دوست دارد » . « 1 » و نيز مىگويد : « . . . و هر زخمى را قصاصى است و هركه از قصاص درگذرد ، گناهش را كفاره‌اى خواهد بود » . « 2 »\r\n\r\n\r\n","description":"","footnote":"\r\n( 1 ) . بقره ( 2 ) آيهء 194 - 195 .\r\n( 2 ) . مائده ( 5 ) آيهء 45 .\r\n","page_name":" 604 ","page_number":604},
  {"content":"\r\n\r\n سَأُرِيكُمْ دارَ الْفاسِقِينَ ؛  يعنى فاسق و ستمگر مراحل سخت و دردناكى را پشت مىگذارد و اين معنايى است كه من آن‌را ، پيش از رجوع به تفاسير ، از اين جمله فهميدم امّا پس از رجوع به تفاسير نظرياتى را دربارهء تفسير آن يافتيم كه از جملهء آنها اين نظريه بود : خدا به زودى جايگاه فرعون و قومش را پس از هلاك شدن به آنها نشان خواهد داد . نظريهء ديگر اين بود كه به زودى سرزمين شام را به آنان نشان خواهد داد كه در آن زمان در چنگال بت‌پرستان قرار داشت .\r\n\r\n","description":"","footnote":"","page_name":" 605 ","page_number":605},
  {"content":"\r\n\r\n\r\nروىگردانيدن متكبران از آيات خدا\r\n\r\n[ سوره الأعراف ( 7 ) : آيات 146 تا 149 
  ]\r\nسَأَصْرِفُ عَنْ آياتِيَ الَّذِينَ يَتَكَبَّرُونَ فِي الْأَرْضِ بِغَيْرِ الْحَقِّ وَ إِنْ يَرَوْا كُلَّ آيَةٍ لا يُؤْمِنُوا بِها وَ إِنْ يَرَوْا سَبِيلَ الرُّشْدِ لا يَتَّخِذُوهُ سَبِيلاً وَ إِنْ يَرَوْا سَبِيلَ الغَيِّ يَتَّخِذُوهُ سَبِيلاً ذلِكَ بِأَنَّهُمْ كَذَّبُوا بِآياتِنا وَ كانُوا عَنْها غافِلِينَ ( 146 ) وَ الَّذِينَ كَذَّبُوا بِآياتِنا وَ لِقاءِ الْآخِرَةِ حَبِطَتْ أَعْمالُهُمْ هَلْ يُجْزَوْنَ إِلاَّ ما كانُوا يَعْمَلُونَ ( 147 ) وَ اتَّخَذَ قَوْمُ مُوسى مِنْ بَعْدِهِ مِنْ حُلِيِّهِمْ عِجْلاً جَسَداً لَهُ خُوارٌ أَ لَمْ يَرَوْا أَنَّهُ لا يُكَلِّمُهُمْ وَ لا يَهْدِيهِمْ سَبِيلاً اتَّخَذُوهُ وَ كانُوا ظالِمِينَ ( 148 ) وَ لَمَّا سُقِطَ فِي أَيْدِيهِمْ وَ رَأَوْا أَنَّهُمْ قَدْ ضَلُّوا قالُوا لَئِنْ لَمْ يَرْحَمْنا رَبُّنا وَ يَغْفِرْ لَنا لَنَكُونَنَّ مِنَ الْخاسِرِينَ ( 149 )\r\nآن‌كسانى را كه به ناحق در زمين سركشى مىكنند ، زود است كه از آيات خويش روىگردان سازم ؛ چنان‌كه هر آيتى را كه ببينند ايمان نياورند و اگر طريق هدايت ببينند از آن نروند و اگر طريق گمراهى ببينند از آن بروند ؛ زيرا اينان آيات را دروغ انگاشتند و از آن غفلت ورزيدند . ( 146 )\r\nو اعمال آنان كه آيات ما و ديدار قيامت را دروغ انگاشتند ، ناچيز شد . آيا جز در مقابل كردارشان كيفر خواهند ديد ؟ ( 147 )\r\nقوم موسى بعد از او از زيورهايشان تنديس گوساله‌اى ساختند كه بانگ مىكرد . آيا نمىبينند كه آن گوساله با آنها سخن نمىگويد و ايشان را به هيچ راهى هدايت نمىكند ؟ آن‌را به خدايى گرفتند و بر خود ستم كردند . ( 148 )\r\nو چون از آن كار پشيمان شدند و ديدند كه در گمراهى افتاده‌اند ،\r\n\r\n","description":"","footnote":"","page_name":" 606 ","page_number":606},
  {"content":"\r\n\r\nگفتند : اگر پروردگارمان به ما رحم نكند و ما را نيامرزد ، در زمرهء زيان‌كردگان خواهيم بود . ( 149 )\r\n\r\nواژگان\r\nلا يخضع للحق : نسبت به حق تكبّر مىكند .\r\nالحلىّ : به ضمّ حاء و تشديد ياء ، جمع حلى به فتح حاء و تخفيف لام ، زيور ، زينت .\r\nالخوار : صداى گاو .\r\nسقط و أسقط فى يده : كنايه از پشيمانى .\r\n\r\nاعراب\r\n « جَسَداً »  صفت براى « عجل » و به معناى « مجسّدا » [ مجسمه يا تنديس 
  ] است ، نه به معناى نقاشى كردن با رنگ‌ها . برخى گفته‌اند : « جسد » بدل از « عجل » است و در هر دو صورت ، معنايش يكى است .\r\n\r\nتفسير\r\n سَأَصْرِفُ عَنْ آياتِيَ الَّذِينَ يَتَكَبَّرُونَ فِي الْأَرْضِ بِغَيْرِ الْحَقِّ .  منظور از كسانى كه در زمين تكبّر مىكنند ، افرادى هستند كه با حق دشمنى مىورزند و در برابر آن سر فرود نمىآورند . اين سخن خدا :  « بِغَيْرِ الْحَقِّ »  به منظور توضيح است نه براى دورى جستن ؛ نظير آيهء :  « وَ يَقْتُلُونَ النَّبِيِّينَ بِغَيْرِ الْحَقِّ » .  امّا آيات خداوند ، گاهى قرآن اين واژه را براى آياتى به كار مىبرد كه اصول عقيده ، احكام شريعت و امثال آن‌را بيان مىكند و گاهى براى حجت‌ها و دلايلى به كار مىبرد كه الوهيّت و نبوت را ثابت مىكند . براين اساس ، اگر معناى اوّلى در آيه‌اى كه ما در مقام تفسير آن هستيم مراد باشد ، معناى آيه اين است : خدا آيات خود را از تحريف مصون و محفوظ مىدارد ؛ چنان‌كه مىگويد :\r\n\r\n","description":"","footnote":"","page_name":" 607 ","page_number":607},
  {"content":"\r\n\r\n« ما قرآن را فروفرستاديم و ما آن‌را حفظ مىكنيم » . « 1 »\r\nو اگر معناى دوم ، يعنى دلايل و شواهد مراد باشد معنايش اين است : دشمنان پس از آن‌كه از آيات خدا روى برتافتند و بدان گوش ندادند ، خداوند هم آنان را به حال خود وامىگذارد و آنان را به ايمان به اين دلايل مجبور نمىكند . دراين‌باره در تفسير آيهء 88 از سورهء نساء ، تحت عنوان : « گمراه كردن خداوند منفى است نه مثبت » ، سخن گفته شد .\r\n وَ إِنْ يَرَوْا كُلَّ آيَةٍ لا يُؤْمِنُوا بِها وَ إِنْ يَرَوْا سَبِيلَ الرُّشْدِ لا يَتَّخِذُوهُ سَبِيلًا وَ إِنْ يَرَوْا سَبِيلَ الغَيِّ يَتَّخِذُوهُ سَبِيلًا ذلِكَ بِأَنَّهُمْ كَذَّبُوا بِآياتِنا وَ كانُوا عَنْها غافِلِينَ .  اين آيه بيانگر ماهيت خودخواهان و سركشان است و نيز بيان سبب سركشى آنان . امّا ماهيت آنان اين است كه از گمراهى دست برنمىدارند و به هدايت تمايل ندارند و امّا سبب سركشى آنها اين است كه خداى سبحان براى آنها دلايل و براهين ارائه كرد و از آنها خواست كه بدان‌ها بنگرند و درباره آنها بينديشند و بر طبق آن عمل كنند ؛ لكن آنها فرمان خدا را نپذيرفتند و بر دورى جستن از آيات خدا پافشارى كردند و دربارهء آن نينديشيدند . اگر آنان خواستهء خدا را اجابت و اين دلايل را بررسى مىكردند ، اين نگرش و بررسى منجر به اين مىشد كه آنها به حق ايمان بياورند و بدان اعتراف كنند و در زمين سركشى و فساد نكنند .\r\n وَ الَّذِينَ كَذَّبُوا بِآياتِنا وَ لِقاءِ الْآخِرَةِ حَبِطَتْ أَعْمالُهُمْ هَلْ يُجْزَوْنَ إِلَّا ما كانُوا يَعْمَلُونَ . \r\nهركس كه به خدا و ديدار او ايمان نياورد ، در فرداى قيامت از هلاك‌شوندگان است و تمام آنچه بدان مباهات مىكرد بر باد خواهد رفت ، تا كيفرى باشد بر كفر و عناد او .\r\nآنچه را يكى از مفسران رحمت خدا بر او در اين‌جا گفته است ، برايم جالب و خوشايند است ازاين‌رو ، عينا آن‌را نقل مىكنم :\r\nحبوط اعمال ( باطل شدن عمل‌ها ) از اين سخن گرفته شده كه مىگويند : « حبطت\r\n\r\n\r\n","description":"","footnote":"\r\n( 1 ) . حجر ( 15 ) آيهء 9 .\r\n","page_name":" 608 ","page_number":608},
  {"content":"\r\n\r\nالناقة » . اين عبارت را وقتى مىگويند كه شتر گياه سمّى بخورد و شكمش باد كند و آن‌گاه بادش خالى شود . اين ويژگى در سرشت باطل تكذيب‌كنندگان آيات خدا و ديدار در قيامت كاملا مشهود است ؛ زيرا فرد تكذيب‌كننده ، چنان بزرگ‌نمايى و باد مىكند كه مردم گمان مىكنند او داراى عظمت و نيروست . آن‌گاه بادش خالى مىشود به‌سان شترى كه گياه سمى خورده باشد .\r\n وَ اتَّخَذَ قَوْمُ مُوسى مِنْ بَعْدِهِ مِنْ حُلِيِّهِمْ عِجْلًا جَسَداً لَهُ خُوارٌ .  در آيهء 142 بيان شد كه موسى عليه السّلام به ميعادگاه پروردگارش رفت و برادرش هارون را به جانشينى خود در ميان قومش منصوب كرد . همچنين در آيهء 138 گفته شد كه بنى اسرائيل پس از آن‌كه از دريا عبور كردند ، از موسى عليه السّلام خواستند كه براى آنان بتى قرار دهد تا آن را بپرستند ، آن هم به اين دليل كه پرستش‌كنندگان بت‌ها را ديدند . همين‌كه موسى از آنها دور شد ، آنها از فرصت غيبت او بهره جستند و سامرى زيورهاى زنان را گرد آورد و از آن گوساله‌اى ساخت و آن‌را به گونه‌اى قرار داد كه صداى گاو از آن بيرون مىآمد . سپس به بنى اسرائيل گفت : اين است خداى شما و خداى موسى . آنها كوركورانه به پرستش آن گوساله پرداختند . هارون آنان را از اين كار منع كرد ؛ لكن وى نتوانست آنان را از گمراهى برگرداند و جز اندكى از ايشان به وى پاسخ مثبت ندادند و در آيهء 51 از سورهء بقره ج 1 ، بدين مطلب اشاره شد و در آينده نيز دراين‌باره سخن گفته خواهد شد . اين آيه آنچه را كه ما ، در جلد اوّل و جلد دوم گفتيم تأييد مىكند و آن اين‌كه ، اسرائيل جز بر اصل شهوت‌ها و هوسرانىها پايدار نمىماند . البته ، اگر هواپرستى ، يك اصل باشد .\r\n أَ لَمْ يَرَوْا أَنَّهُ لا يُكَلِّمُهُمْ وَ لا يَهْدِيهِمْ سَبِيلًا اتَّخَذُوهُ وَ كانُوا ظالِمِينَ .  اين است منطق فطرت و عقل كه اجازه نمىدهد انسان خدايى را پرستش كند كه با دست خودش ساخته است ؛ لكن اسرائيل نه عقل دارد ، نه وجدان و نه دين .\r\n وَ لَمَّا سُقِطَ فِي أَيْدِيهِمْ وَ رَأَوْا أَنَّهُمْ قَدْ ضَلُّوا قالُوا لَئِنْ لَمْ يَرْحَمْنا رَبُّنا وَ يَغْفِرْ لَنا لَنَكُونَنَّ مِنَ الْخاسِرِينَ .  اين آيه تنها منقبت و نخستين و آخرين منقبتى است كه قرآن\r\n\r\n","description":"","footnote":"","page_name":" 609 ","page_number":609},
  {"content":"\r\n\r\nآن‌را براى ماهيت بنى اسرائيل به‌طور كلى ثبت كرده است البتّه ، با صرف نظر از آن تعداد اندكى كه به موسى عليه السّلام ايمان آوردند و تا آخر به او وفادار ماندند . برخى از مفسران از توبه بنى اسرائيل چنين برداشت كرده‌اند كه در آن زمان مقدارى استعداد صلاح در آنها وجود داشت و سپس همين مقدار استعداد و آمادگى هم از بين رفت و اثرى از استعداد نيكى در ميان آنها برجاى نماند . اين برداشت محتمل به نظر مىرسد و آيهء 74 از سورهء بقره نيز بدان اشاره مىكند : « پس از آن دل‌هاى شما چون سنگ ، سخت گرديد ، حتى سخت‌تر از سنگ . . . » . البته اين آيه پس از داستان ذبح گاو نازل شد و ماجراى اين ذبح پس از پرستش گوساله توسط بنى اسرائيل رخ داد .\r\n\r\n","description":"","footnote":"","page_name":" 610 ","page_number":610},
  {"content":"\r\n\r\n\r\nوقتى كه موسى به سوى قوم خود بازگشت\r\n\r\n[ سوره الأعراف ( 7 ) : آيات 150 تا 154 
  ]\r\nوَ لَمَّا رَجَعَ مُوسى إِلى قَوْمِهِ غَضْبانَ أَسِفاً قالَ بِئْسَما خَلَفْتُمُونِي مِنْ بَعْدِي أَ عَجِلْتُمْ أَمْرَ رَبِّكُمْ وَ أَلْقَى الْأَلْواحَ وَ أَخَذَ بِرَأْسِ أَخِيهِ يَجُرُّهُ إِلَيْهِ قالَ ابْنَ أُمَّ إِنَّ الْقَوْمَ اسْتَضْعَفُونِي وَ كادُوا يَقْتُلُونَنِي فَلا تُشْمِتْ بِيَ الْأَعْداءَ وَ لا تَجْعَلْنِي مَعَ الْقَوْمِ الظَّالِمِينَ ( 150 ) قالَ رَبِّ اغْفِرْ لِي وَ لِأَخِي وَ أَدْخِلْنا فِي رَحْمَتِكَ وَ أَنْتَ أَرْحَمُ الرَّاحِمِينَ ( 151 ) إِنَّ الَّذِينَ اتَّخَذُوا الْعِجْلَ سَيَنالُهُمْ غَضَبٌ مِنْ رَبِّهِمْ وَ ذِلَّةٌ فِي الْحَياةِ الدُّنْيا وَ كَذلِكَ نَجْزِي الْمُفْتَرِينَ ( 152 ) وَ الَّذِينَ عَمِلُوا السَّيِّئاتِ ثُمَّ تابُوا مِنْ بَعْدِها وَ آمَنُوا إِنَّ رَبَّكَ مِنْ بَعْدِها لَغَفُورٌ رَحِيمٌ ( 153 ) وَ لَمَّا سَكَتَ عَنْ مُوسَى الْغَضَبُ أَخَذَ الْأَلْواحَ وَ فِي نُسْخَتِها هُدىً وَ رَحْمَةٌ لِلَّذِينَ هُمْ لِرَبِّهِمْ يَرْهَبُونَ ( 154 )\r\nچون موسى خشمگين و اندوهناك نزد قوم خود بازگشت ، گفت : در غيبت من چه بد جانشينانى بوديد . چرا از فرمان پروردگار خود پيشى گرفتيد ؟ و الواح را بر زمين افكند ، و سر برادرش را گرفت و به سوى كشيد : هارون گفت : اى پسر مادرم ! اين قوم مرا زبون يافتند و نزديك بود كه مرا بكشند . مرا دشمن‌كام مكن و در شمار ستمكاران مياور . ( 150 )\r\nگفت :\r\nاى پروردگار من ! مرا و برادرم را بيامرز و ما را در رحمت خويش داخل كن كه تو مهربان‌ترين مهربانانى . ( 151 )\r\nآنان‌كه گوساله را برگزيدند به‌زودى به غضب پروردگارشان گرفتار خواهند شد و در زندگانى اين جهانى به خوارى خواهند افتاد و دروغگويان را\r\n\r\n","description":"","footnote":"","page_name":" 611 ","page_number":611},
  {"content":"\r\n\r\nاين‌چنين كيفر مىدهيم . ( 152 )\r\nآنان‌كه مرتكب كارهاى بد شدند ، آن‌گاه توبه كردند و ايمان آوردند ، بدانند كه پروردگار تو پس از توبه ، آمرزنده و مهربان است . ( 153 )\r\nچون خشم موسى فرونشست ، الواح را برگرفت و در نوشته‌هاى آن ، براى آنهايى كه از پروردگارشان بيمناكند ، هدايت و رحمت بود . ( 154 )\r\n\r\nواژگان\r\nأسف : خشم و از اين قبيل است : سخن خداى تعالى :  « فَلَمَّا آسَفُونا انْتَقَمْنا مِنْهُمْ ؛  وقتى ما را به خشم آوردند ، از آنها انتقام گرفتيم » ، و نيز به معناى اندوه مىآيد و از اين قبيل است :  « وَ قالَ يا أَسَفى عَلى يُوسُفَ  ؛ گفت : اى اندوه بر يوسف ! » و در آيه همين معنا مراد است .\r\nالشماتة : خوشحالى به سبب مصيبت و اين عمل جز از دشمن سر نمىزند .\r\n فِي نُسْخَتِها :  آنچه از آن نوشته شده است .\r\n\r\nاعراب\r\n « غَضْبانَ »  حال از  « مُوسى »  و  « أَسِفاً »  حال دوم .  « ابْنَ أُمَّ »  به فتح ميم خوانده شده است بنابراين كه ابن و امّ از قبيل خمسة عشر [ مركب 
  ] باشد و نيز به كسر ميم خوانده شده است ؛ زيرا كسره بر ياى محذوف دلالت دارد ؛ چه در اصل ، « يابن امّى » بوده است .  « وَ الَّذِينَ عَمِلُوا السَّيِّئاتِ »  مبتدا و جملهء  « إِنَّ رَبَّكَ مِنْ بَعْدِها لَغَفُورٌ رَحِيمٌ »  خبر . لام در  « لِرَبِّهِمْ »  براى تقويت رسيدن فعل به مفعولش مىباشد نظير لام در  « لِلرُّءْيا تَعْبُرُونَ »  .\r\n\r\nتفسير\r\n وَ لَمَّا رَجَعَ مُوسى إِلى قَوْمِهِ غَضْبانَ أَسِفاً .  وقتىكه موسى عليه السّلام در كوه طور با پروردگارش راز و نياز مىكرد ، خدا به او خبر داد كه قومش پس از او گوساله‌پرست\r\n\r\n","description":"","footnote":"","page_name":" 612 ","page_number":612},
  {"content":"\r\n\r\nشدند ، چنان‌كه آيهء 87 از سورهء طه بر اين مطلب دلالت دارد : « گفت : ما قوم تو را پس از تو آزمايش كرديم و سامرى گمراهشان ساخت . موسى خشمگين و پراندوه نزد قومش بازگشت . . . » خشم موسى از اين سخن او پيداست :  قالَ بِئْسَما خَلَفْتُمُونِي مِنْ بَعْدِي أَ عَجِلْتُمْ أَمْرَ رَبِّكُمْ .  او قومش را در حالى ترك گفت كه آنان يكتاپرست بودند و زمانىكه به سوى آنها بازگشت ، آنها را مشرك يافت . امّا مقصود از فرمان پروردگار كه آنها تا رسيدن آن صبر نكردند ، عبارت بود از : انتظار كشيدن موسى به مدّت چهل شب و اين مطلب را سخن موسى خطاب به آنان در سورهء طه ثابت مىكند : « آيا درنگ من به درازا كشيد ؟ »\r\nخشم موسى علاوه بر سخن او ، در عملش نيز آشكار شد :  وَ أَلْقَى الْأَلْواحَ وَ أَخَذَ بِرَأْسِ أَخِيهِ يَجُرُّهُ إِلَيْهِ .  گروهى از علما مىگويند : موسى درحالى تورات را بر زمين افكند كه در آن نام خدا بود و سر برادرش هارون را گرفت ، درحالىكه او بندهء پاك و شايستهء خدا بود و موسى عليه السّلام نيز معصوم است . بنابراين ، چگونه چنين كارى از او سر مىزند ؟ آنها پس از طرح اين پرسش به تأويل و توجيه آن پرداخته‌اند .\r\nلكن ما نه تأويل مىكنيم و نه تعليل و توجيه ، بلكه سخن را بر همان معناى ظاهرىاش وامىنهيم ؛ زيرا عصمت ، طبيعت انسان را متحول نمىكند و از او ماهيّت ديگرى نمىسازد و خاصيّت خشم و خشنودى را از او برنمىدارد ، به‌ويژه اگر اين خشم و خشنودى براى خدا باشد و بالاخصّ اگر انسان به‌طور ناگهانى با وضعيتى رو به‌رو شود كه موسى عليه السّلام روبه‌رو شد ؛ چراكه موسى يك عمر در ميان قوم خود درنگ كرد و درس توحيد به آنها آموخت و آنان را براساس دين خدا تربيت كرد تا آن‌جا كه به ايمان آنان مطمئن شد ؛ امّا ناگهان با ارتداد و شرك آنان روبه‌رو مىشود ، بدون آن‌كه سبب و عاملى براى اين كار وجود داشته باشد .\r\nعدّه‌اى ديگر مىگويند : موسى مرد آهنين و هارون انعطاف‌پذير بود . ما نيز مىگوييم : موسى داراى عزم استوار ، ارادهء نيرومند و اعتماد به نفس بود و هارون در\r\n\r\n","description":"","footnote":"","page_name":" 613 ","page_number":613},
  {"content":"\r\n\r\nاين ويژگىها به پايهء او نمىرسيد .  قالَ ابْنَ أُمَّ إِنَّ الْقَوْمَ اسْتَضْعَفُونِي وَ كادُوا يَقْتُلُونَنِي فَلا تُشْمِتْ بِيَ الْأَعْداءَ وَ لا تَجْعَلْنِي مَعَ الْقَوْمِ الظَّالِمِينَ .  مقصود هارون از دشمنان كسانى است كه گوساله را مىپرستيدند ؛ زيرا آنها با هارون به دشمنى برخاستند و زمانى كه او آنها را از شرك و گوساله‌پرستى نهى كرد ، مىخواستند او را بكشند ، بنابراين گويى به برادرش موسى مىگويد : آيا تو به همراه كسانى كه هم دشمن من و هم دشمن تو مىباشند بدخواه منى و در پيش روى آنها سر و ريشم را مىگيرى تا آنها از حالت من خوشحال شوند ؟ چگونه همان‌طور كه به آنها خشمگينى به من هم خشمگينى ، در حالىكه من از آنان و از كارهايشان بيزارم و بر ضد آنها موضع گرفتم و آنها را تكذيب كردم و از انجام آنچه تكليفم بوده است ؛ يعنى اندرز و هشدار كوتاهى نكردم .\r\nدر اين‌جا خشم موسى عليه السّلام فرومىنشيند و عاطفهء برادرى و مهر او را فرامىگيرد\r\n قالَ رَبِّ اغْفِرْ لِي وَ لِأَخِي وَ أَدْخِلْنا فِي رَحْمَتِكَ وَ أَنْتَ أَرْحَمُ الرَّاحِمِينَ  او براى خود آمرزش مىطلبد ؛ زيرا در مورد برادرش خشونت نشان داده بود و براى برادرش آمرزش مىخواهد ؛ زيرا بيم داشت كه مبادا وى در هدايت آنها و نيز جلوگيرى ايشان از شرك و ارتداد كوتاهى كرده باشد . ترديدى نيست كه خداوند دعاى موسى عليه السّلام را اجابت كرد ؛ زيرا او از همه مهربان‌تر و به اخلاصمندى موسى و هارون آگاه‌تر بود .\r\n إِنَّ الَّذِينَ اتَّخَذُوا الْعِجْلَ سَيَنالُهُمْ غَضَبٌ مِنْ رَبِّهِمْ وَ ذِلَّةٌ فِي الْحَياةِ الدُّنْيا وَ كَذلِكَ نَجْزِي الْمُفْتَرِينَ .  ممكن است بپرسيد : ظاهر اين آيه دلالت دارد كه خداوند بر كسانى كه آن گوساله را پرستيدند خشم گرفت و آنها را در زندگى دنيا تا روز قيامت خوار و زبون ساخت ، درحالىكه مىدانيم آنان توبه كردند و آمرزش و رحمت خدا را خواستار شدند ؛ چنان‌كه آيهء 149 آشكارا بر اين موضوع تصريح دارد . همچنين خداى سبحان مىگويد : « پروردگار تو براى كسانى كه از روى نادانى مرتكب كارى زشت شوند ، سپس توبه كنند و به صلاح آيند ، آمرزنده و مهربان است » . « 1 » دراين\r\n\r\n\r\n","description":"","footnote":"\r\n( 1 ) . نحل ( 16 ) آيهء 119 .\r\n","page_name":" 614 ","page_number":614},
  {"content":"\r\n\r\nصورت ، چگونه خشم هميشگى و نفرين جاودانى شامل حال كسى مىشود كه از پرستش آن گوساله توبه كرده است ؟\r\nبرخى از اين پرسش پاسخ داده‌اند كه پرستش‌كنندگان گوساله ، پس از بازگشت موسى عليه السّلام به دو دسته تقسيم شدند : دسته‌اى توبهء واقعى كردند كه خدا آنها را آمرزيد و دسته‌اى همچون سامرى و پيروانش بر شرك پافشارى كردند و ادامه دادند و همين گروه بودند كه خدا بر آنان خشم گرفت و در زندگى دنيا زبونشان ساخت .\r\nايرادى كه بر اين پاسخ وارد مىشود اين است كه در آيه چيزى وجود ندارد كه بر اين تقسيم‌بندى دلالت كند . مناسب‌ترين پاسخ آن است كه خدا مىدانست يهوديان از گمراهى و پيروى از هوس‌ها هرگز مخلصانه و بىبازگشت توبه نخواهند كرد و سرشت و روش آنها گواه اين حقيقت است ؛ زيرا هيچ بيمى از خدا و وجدان ندارند و هيچ بازدارنده‌اى جز زور ، نمىتواند آنها را از گمراهى و فساد بازدارد .\r\nسؤال دوم : يهوديان امروز كشورى دارند به نام اسرائيل و با اين كشور ، ذلّت آنان در دنيا از بين رفته است و اين با ظاهر آيه منافات دارد ؟\r\nپاسخ : نه يك بار ، بلكه هزار بار چنين نيست . كشور يهود نه برپا شده و نه برپا خواهد شد همان‌طور كه خدا اين موضوع را در كتاب حكيم خود ثبت كرده است . امّا اسرائيل ، كشورى به‌سان ساير كشورها نيست ، بلكه گروهى است مسلّح همانند يك ارتش مزدور ، كه استعمار آن‌را به منظور حفظ منافع خود و ضربه زدن به نيروهاى ملّى به وجود آورده است و از دولت و كشور تنها نام آن را دارد . اين ادّعا را ما ، در هنگام تفسير آيهء 109 از سورهء آل عمران و نيز در موارد ديگر در جلد اوّل و دوم همين تفسير و همچنين در كتاب من هنا و هناك در بخش « دينش را به شيطان فروخته است » و ديگر بخش‌هاى اين كتاب ثابت كرديم .\r\n وَ الَّذِينَ عَمِلُوا السَّيِّئاتِ ثُمَّ تابُوا مِنْ بَعْدِها وَ آمَنُوا إِنَّ رَبَّكَ مِنْ بَعْدِها لَغَفُورٌ رَحِيمٌ .  معناى آيه روشن است و نظير آن در گذشته چند بار بيان شده است . هدف از\r\n\r\n","description":"","footnote":"","page_name":" 615 ","page_number":615},
  {"content":"\r\n\r\nآوردن اين آيه پس از آيهء پيشين ، تأكيد بر اين موضوع است كه هركس مخلصانه توبه و انابه كند و به گناه بازنگردد ؛ چنان‌كه بنى اسرائيل بازگشتند ، خداى سبحان او را مورد رحمت و آمرزش خود قرار مىدهد ، خواه اين فرد اسرائيلى باشد خواه قرشى .\r\n وَ لَمَّا سَكَتَ عَنْ مُوسَى الْغَضَبُ أَخَذَ الْأَلْواحَ وَ فِي نُسْخَتِها هُدىً وَ رَحْمَةٌ لِلَّذِينَ هُمْ لِرَبِّهِمْ يَرْهَبُونَ .  موسى پيامبرى معصوم است و در اين هيچ ترديدى نيست ؛ لكن در عين‌حال ، وى انسانى است كه اندوهگين و خوشحال مىشود ، خشنود و خشمناك مىگردد . . . خشم زمانى بر او مسلط شد كه ناگهان با برگشتن قومش از دين خدا روبه رو گرديد و اين خشم هنگامى فرونشست كه برادرش هارون از او دلجويى كرد و نيز خدا به او وعده داد كه از مرتدها انتقام خواهد گرفت . پس از آن‌كه موسى عليه السّلام به حالت طبيعى خود بازگشت به دنبال الواحى رفت كه آنها را در هنگام خشم به دور افكنده بود و دلش آرام گرفت ؛ زيرا ديد كه اين الواح هدايت است براى كسى كه قلبش را بر روى نيكى مىگشايد و رحمت است براى كسىكه از نقمت و عذاب خدا مىترسد ؛ زيرا حكمت خدا چنين اقتضا كرده است كه بهشت و رحمت خود را به كسانى ببخشد كه به جهت ترس از عذابش از او اطاعت كرده و نقمت و عذاب خود را بر كسانى فروفرستد كه به سبب اعتماد به رحمتش او را نافرمانى مىكنند .\r\n\r\n","description":"","footnote":"","page_name":" 616 ","page_number":616},
  {"content":"\r\n\r\n\r\nامتحان الهى\r\n\r\n[ سوره الأعراف ( 7 ) : آيات 155 تا 157 
  ]\r\nوَ اخْتارَ مُوسى قَوْمَهُ سَبْعِينَ رَجُلاً لِمِيقاتِنا فَلَمَّا أَخَذَتْهُمُ الرَّجْفَةُ قالَ رَبِّ لَوْ شِئْتَ أَهْلَكْتَهُمْ مِنْ قَبْلُ وَ إِيَّايَ أَ تُهْلِكُنا بِما فَعَلَ السُّفَهاءُ مِنَّا إِنْ هِيَ إِلاَّ فِتْنَتُكَ تُضِلُّ بِها مَنْ تَشاءُ وَ تَهْدِي مَنْ تَشاءُ أَنْتَ وَلِيُّنا فَاغْفِرْ لَنا وَ ارْحَمْنا وَ أَنْتَ خَيْرُ الْغافِرِينَ ( 155 ) وَ اكْتُبْ لَنا فِي هذِهِ الدُّنْيا حَسَنَةً وَ فِي الْآخِرَةِ إِنَّا هُدْنا إِلَيْكَ قالَ عَذابِي أُصِيبُ بِهِ مَنْ أَشاءُ وَ رَحْمَتِي وَسِعَتْ كُلَّ شَيْءٍ فَسَأَكْتُبُها لِلَّذِينَ يَتَّقُونَ وَ يُؤْتُونَ الزَّكاةَ وَ الَّذِينَ هُمْ بِآياتِنا يُؤْمِنُونَ ( 156 ) الَّذِينَ يَتَّبِعُونَ الرَّسُولَ النَّبِيَّ الْأُمِّيَّ الَّذِي يَجِدُونَهُ مَكْتُوباً عِنْدَهُمْ فِي التَّوْراةِ وَ الْإِنْجِيلِ يَأْمُرُهُمْ بِالْمَعْرُوفِ وَ يَنْهاهُمْ عَنِ الْمُنْكَرِ وَ يُحِلُّ لَهُمُ الطَّيِّباتِ وَ يُحَرِّمُ عَلَيْهِمُ الْخَبائِثَ وَ يَضَعُ عَنْهُمْ إِصْرَهُمْ وَ الْأَغْلالَ الَّتِي كانَتْ عَلَيْهِمْ فَالَّذِينَ آمَنُوا بِهِ وَ عَزَّرُوهُ وَ نَصَرُوهُ وَ اتَّبَعُوا النُّورَ الَّذِي أُنْزِلَ مَعَهُ أُولئِكَ هُمُ الْمُفْلِحُونَ ( 157 )\r\nموسى براى وعده‌گاه ما از ميان قومش هفتاد مرد را برگزيد . چون زلزله آنها را فروگرفت ، گفت : اى پروردگار من ! اگر مىخواستى ايشان را و مرا پيش از اين هلاك مىكردى . آيا به سبب اعمالى كه بىخردان ما انجام داده‌اند ما را به هلاكت مىرسانى ؟ و اين جز امتحان تو نيست . هركس را بخواهى بدان گمراه مىكنى و هركس را بخواهى هدايت . تو ياور ما هستى ، ما را بيامرز و بر ما ببخشاى كه تو بهترين آمرزندگانى . ( 155 )\r\nبراى ما در دنيا و آخرت نيكى\r\n\r\n","description":"","footnote":"","page_name":" 617 ","page_number":617},
  {"content":"\r\n\r\nبنويس . ما به سوى تو راه يافته‌ايم . گفت : عذاب خود را به هركس كه بخواهم مىرسانم و رحمت من همه‌چيز را دربر مىگيرد . آن را براى كسانى كه پرهيزگارى مىكنند و زكات مىدهند و به آيات ما ايمان مىآورند مقرر خواهم داشت . ( 156 )\r\nآنان‌كه از اين رسول ، اين پيامبر امّى ، كه نامش را در تورات و انجيل خود نوشته مىيابند ، پيروى مىكنند ، آن‌كه به نيكى فرمانشان مىدهد و از ناشايست بازشان مىدارد و چيزهاى پاكيزه را بر آنها حلال مىكند و چيزهاى ناپاك را حرام و بار گرانشان را از دوششان برمىدارد و بند و زنجيرشان را مىگشايد . پس كسانىكه به او ايمان آوردند و حرمتش را نگاه داشتند و يارىاش كردند و از آن كتاب كه بر او نازل كرده‌ايم پيروى كردند ، رستگارانند . ( 157 )\r\n\r\nواژگان\r\nالفتنة : در اين‌جا مراد ، عذاب است و توضيح بيشتر در بخش تفسير خواهد آمد .\r\n هُدْنا إِلَيْكَ :  به سوى تو بازگشتيم .\r\nالإصر : سنگينى كه بردارنده‌اش را از حركت بازدارد .\r\nالأغلال : جمع غل به ضم غين ، آهنى كه دست اسير و يا فرد جنايتكار را به گردنش مىبندد . و مراد از آن در اين‌جا ، دشوارى است .\r\nالتعزير : مقصود از آن يارى كردن و احترام است .\r\n\r\nاعراب\r\n « قَوْمَهُ »  منصوب به نزع خافض و تقدير آن : « و اختار من قومه » بوده است .\r\n « سَبْعِينَ »  مفعول  « اخْتارَ »  و  « رَجُلًا »  تميز . و  « لَوْ شِئْتَ » ،  مفعول  « شِئْتَ »  محذوف است ؛ يعنى « لو شئت إهلاكنا » .  « أَهْلَكْتَهُمْ »  جواب  « لَوْ »  .  « إِيَّايَ »  عطف است بر ضمير منصوب در  « أَهْلَكْتَهُمْ »  . و  « إِنْ هِيَ » ،   « إِنْ »  نافيه و به معناى « ما » .  « هِيَ »  ضميرى است كه به « رجفة » برمىگردد .  « الَّذِينَ يَتَّبِعُونَ الرَّسُولَ »  بدل است از  « لِلَّذِينَ يَتَّقُونَ » . \r\n\r\n","description":"","footnote":"","page_name":" 618 ","page_number":618},
  {"content":"\r\n\r\n\r\nتفسير\r\n وَ اخْتارَ مُوسى قَوْمَهُ سَبْعِينَ رَجُلًا لِمِيقاتِنا .  مفسران سخن را پيرامون اين آيه به درازا كشانده‌اند و نظريات آنها در تفسير آن مختلف است . به عنوان نمونه : در مورد ميقات اختلاف كرده‌اند كه آيا مقصود ، ميعادگاه نزول تورات است و يا چيز ديگر ؟ و نيز اختلاف كرده‌اند كه چرا موسى عليه السّلام براى رفتن به ميقات از ميان قوم خود هفتاد مرد را برگزيد : آيا بدين سبب بود كه آنها موسى را متهم مىكردند و به او مىگفتند : ما هرگز به تو ايمان نمىآوريم تا اين‌كه سخن خدا را همان‌گونه كه تو شنيدى ما هم بشنويم . از اين‌رو آنها وى را همراهى كردند تا همان‌طور كه او شنيده ، آنها هم بشنوند . يا اين‌كه رفتن آنها همراه موسى عليه السّلام دليل ديگرى داشت ؟\r\nهمچنين ، مفسران دربارهء سبب مجازات آنها و نيز دراين‌خصوص اختلاف كرده‌اند كه آيا زلزله به مرگ آن هفتاد نفر انجاميد يا به‌گونه‌اى بود كه ستون فقرات آنها را شكست و مفصل‌هاى آنان را از يكديگر جدا كرد ! ولى به مرحلهء مرگ نرسيد .\r\nدر آيه ، نشانه‌اى وجود ندارد كه به ترجيح نظر گروهى از مفسران اشاره داشته باشد ، و آيه تنها بر اين موضوع دلالت دارد كه موسى هفتاد مرد را از ميان قومش برگزيد تا آنها را به ميعادگاه پروردگارش ببرد . بالطبع اين گزينش بر طبق فرمان خداوند بوده است ؛ زيرا موسى جز آنچه را از سوى خدا به او امر شده بود ، انجام نمىدهد . و نيز آيه نشان مىدهد كه خداوند به سبب اقتضاى حكمت ، نوعى عذاب را بر اين هفتاد تن فروفرستاد . ما دليلى نداريم كه آن ميعادگاه را مشخص كند و نيز سببى كه موجب اين گزينش و عذاب شد در اختيار ما نيست . شايستهء ذكر است كه سخن موسى با خداوند :  « أَ تُهْلِكُنا بِما فَعَلَ السُّفَهاءُ » ،  نشان مىدهد كه آنان عملى انجام دادند كه موجب هلاكت آنها شد ؛ امّا او بيان نداشته كه اين عمل چه بوده است و ما هم نبايد آنچه را نمىدانيم بگوييم .\r\n\r\n","description":"","footnote":"","page_name":" 619 ","page_number":619},
  {"content":"\r\n\r\n فَلَمَّا أَخَذَتْهُمُ الرَّجْفَةُ قالَ رَبِّ لَوْ شِئْتَ أَهْلَكْتَهُمْ مِنْ قَبْلُ وَ إِيَّايَ .  موسى از ميان بهترين‌هاى قومش هفتاد مرد را برگزيد و آنان‌را به ميعادگاه پروردگارش برد و وقتى كه آنان به آن‌جا رسيدند همگى هلاك شدند و موسى تنها باقى ماند . اين موقعيت ، موقعيتى بسيار دشوار است كه دل انسان را تنگ و صبرش را كم مىكند و انسان بيچاره مىشود . با اين وضع موسى عليه السّلام چه بايد بكند ؟ آيا به تنهايى به سوى بنى اسرائيل بازگردد ؟ و در اين‌صورت ، اگر آنان دربارهء مردانشان بپرسند او چه پاسخ دهد ؟ هيچ پناهگاهى براى او وجود ندارد جز خدا . لذا در پيشگاه خدا زارى مىكند كه اين مشكل را بر طرف سازد و آرزو مىكند كه اى كاش پيش از آن‌كه آنان را به اين مكان بياورد خدا او را به همراه آنان هلاك مىكرد ! آن‌گاه خطاب به خداوند عرض مىكند :\r\n أَ تُهْلِكُنا بِما فَعَلَ السُّفَهاءُ مِنَّا .  تو بزرگ‌تر از آن هستى كه چنين كنى ؛ زيرا تو بردبار و كريمى .\r\n إِنْ هِيَ إِلَّا فِتْنَتُكَ تُضِلُّ بِها مَنْ تَشاءُ وَ تَهْدِي مَنْ تَشاءُ .  واژهء فتنه چند معنا دارد كه برخى از آنها عبارتند از :\r\n1 . گمراه كردن و فاسد نمودن و از اين قبيل است : آيهء 26 از سورهء اعراف :  « يا بَنِي آدَمَ لا يَفْتِنَنَّكُمُ الشَّيْطانُ كَما أَخْرَجَ أَبَوَيْكُمْ مِنَ الْجَنَّةِ ؛  اى فرزندان آدم ! شيطان شما را گمراه نكند ؛ چنان‌كه پدر و مادر شما را از بهشت بيرون كرد » . گفته مىشود : هذا مفتن :\r\nفاسدكننده است .\r\n2 . جنگيدن و كشتن . گفته مىشود : افتتن القوم : با يكديگر جنگيدند و ستيز كردند .\r\n3 . امتحان كردن و آزمودن ، همانند  « وَ كَذلِكَ فَتَنَّا بَعْضَهُمْ بِبَعْضٍ ؛  و اين‌چنين برخى را به وسيلهء برخى ديگر آزمايش مىكنيم » .\r\n4 . در موارد متعددى به معناى عذاب به‌كار مىرود و از اين قبيل است : آيهء 25 از سورهء انفال :  « وَ اتَّقُوا فِتْنَةً لا تُصِيبَنَّ الَّذِينَ ظَلَمُوا مِنْكُمْ خَاصَّةً وَ اعْلَمُوا أَنَّ اللَّهَ شَدِيدُ \r\n\r\n","description":"","footnote":"","page_name":" 620 ","page_number":620},
  {"content":"\r\n\r\n الْعِقابِ ؛  و بترسيد از عذابى كه تنها ستمكارانتان را دربر نخواهد گرفت . و بدانيد كه خدا به سختى عقوبت مىكند » .\r\nدر جملهء  « إِنْ هِيَ إِلَّا فِتْنَتُكَ »  واژهء « فتنه » به معناى عذاب است و ضمير  « هِيَ »  به « رجفة » كه پيش‌تر آشكارا ذكر شده است برمىگردد . معناى جملهء  « تُضِلُّ بِها مَنْ تَشاءُ »  اين است كه خدا ، هريك از بندگانش را كه بخواهد عذاب مىكند و معناى  « وَ تَهْدِي مَنْ تَشاءُ »  آن است كه خدا از هركس كه بخواهد اين عذاب را برمىگرداند و معناى آيه به‌طور كلّى آن است كه اگر خدا بخواهد به هركس كه استحقاق عذاب را دارد عذاب فرومىفرستد و از هركس كه استحقاق آن‌را ندارد برمىگرداند . با اين بيان روشن مىشود كه معناى جملهء  « إِنْ هِيَ إِلَّا فِتْنَتُكَ »  به آنچه پيش از آن آمده و نيز به آنچه پس از آن آمده است ارتباط دارد و نمىتوان بدان استدلال كرد بر اين‌كه گمراه كردن از سوى خداست . چگونه خدا كسى را گمراه و سپس او را به‌سبب گمراهى مجازات مىكند ؟ خدا هرگز ستم را بر بندگانش روا نمىدارد . تنها شيطان است كه دشمن و گمراه‌كنندهء انسان است ؛ اما خداوند هدايت‌كننده و يارىدهنده است . « 1 »\r\n  أَنْتَ وَلِيُّنا فَاغْفِرْ لَنا وَ ارْحَمْنا وَ أَنْتَ خَيْرُ الْغافِرِينَ . وَ اكْتُبْ لَنا فِي هذِهِ الدُّنْيا حَسَنَةً وَ فِي الْآخِرَةِ إِنَّا هُدْنا إِلَيْكَ   هيچ ترجمانى براى اين مناجات ، بالاتر از سخن سرور شهيدان امام حسين بن على عليه السّلام وجود ندارد ، در آن‌هنگام كه هزاران تن از هرسوى او را در ميان گرفته بودند و او يكه و تنها مانده بود ، به پروردگارش روىآورد و از دشمنان خود به او پناه برد و عرضه داشت : « خداوندا ! در هر مصيبتى تكيه‌گاه من تويى ، در هر سختى اميدم تويى ، در هر مشكلى كه بر من فرود آيد تكيه‌گاه و كمك من تويى ، چه‌بسيار مصيبتى را كه موجب ضعف قلب ، كم شدن صبر ، خوارى دوست و خوشحالى دشمن مىشود ، بر من فروفرستادى و من به سبب دوست داشتن تو و روىبرتافتن از ديگران ، به تو شكايت بردم و تو به من گشايش عطا كردى و آن\r\n\r\n\r\n","description":"","footnote":"\r\n( 1 ) . رك : بخش « هدايت و گمراهى » ، ج 1 از همين تفسير ، آيهء 2 از سورهء بقره .\r\n","page_name":" 621 ","page_number":621},
  {"content":"\r\n\r\nمصيبت را از من برداشتى . پس تو وليّ هر نعمت ، صاحب هر نيكى و مقصد هر محبّتى » .\r\n قالَ عَذابِي أُصِيبُ بِهِ مَنْ أَشاءُ ؛  عذابم به هركس كه استحقاق آن را داشته باشد مىرسد ؛ زيرا مشيت الهى جز به حق و عدالت اجرا نمىشود و خداوند ، نه كار بيهوده مىكند و نه ستم . رازى مىگويد : « حسن ، اصيب به من أساء را با سين قرائت كرده است نه با شين و شافعى نيز همين قرائت را برگزيده است » .\r\n\r\nرحمت خدا حتى شامل حال ابليس نيز مىشود\r\nقرآن ، رحمت خدا را بر عنايت و پاداش او اطلاق مىكند . معناى عنايت خدا اين است كه تمام موجودات و حتّى ابليس هم براى بقا و دوامشان نياز به او دارند ؛ چنان كه در اصل وجود به او نيازمندند و اين خداوند است كه در بقاى موجودات به آنها كمك مىكند و لحظه‌به‌لحظه به آنها وجود مىبخشد ، به‌نحوى كه حتّى اگر يك لحظه عنايت خود را از آنها قطع كند ، ديگر موجودى باقى نخواهد ماند . بهترين بيان و تفسير براى توضيح مفهوم اين رحمت و عنايت ، آيهء 45 از سورهء فاطر است : « و اگر خدا بخواهد كه مردم را به سبب كارهايى كه كرده‌اند بازخواست كند ، بر روى زمين هيچ جنبنده‌اى باقى نگذارد » .\r\nرحمت با اين معنا مقصود سخن خداست :  وَ رَحْمَتِي وَسِعَتْ كُلَّ شَيْءٍ .  رحمت خدا حتّى شامل حال ابليس ملعون هم مىشود [ يعنى عنايت خدا 
  ] .\r\nامّا دربارهء رحمت به معناى پاداش بايد گفت كه خداوند اين رحمت را تنها به مؤمنان و پرهيزكاران مىبخشد و به اين مطلب در سخن خود اشاره كرده است :\r\n فَسَأَكْتُبُها لِلَّذِينَ يَتَّقُونَ ؛  اين رحمت را براى كسانى مقرر خواهم داشت كه از گناهان پرهيز و از امر و نهى خدا اطاعت كنند .  وَ يُؤْتُونَ الزَّكاةَ .  خداوند در اينجا زكات را ذكر نموده نه نماز را ؛ زيرا انسان هرگاه خود را بىنياز ببيند ، سركشى مىكند .\r\n\r\n","description":"","footnote":"","page_name":" 622 ","page_number":622},
  {"content":"\r\n\r\n  وَ الَّذِينَ هُمْ بِآياتِنا يُؤْمِنُونَ . الَّذِينَ يَتَّبِعُونَ الرَّسُولَ النَّبِيَّ الْأُمِّيَّ .   رحمت به معناى پاداش الهى تنها كسانى را دربر مىگيرد كه از خدا باك داشته باشند و از ثروت خود در راه او ببخشند و هرگاه خبر نبوت محمّد صلّى اللّه عليه و آله به آنها برسد ، به او ايمان بياورند . . . اين‌كه خداوند تنها از مال نام برده ، بدان سبب است كه پيش‌تر آن را بيان كرديم . دليل ديگر آن‌كه سخن دربارهء يهود است و مال و ثروت ، خداى آنان است كه جز آن خداى ديگرى را باور ندارند . خداوند حضرت محمّد صلّى اللّه عليه و آله را در اين آيه با ويژگىهاى زير وصف كرده است :\r\n1 .  الرَّسُولَ النَّبِيَّ الْأُمِّيَّ .  پيامبر امّى . امّيّت ( كسىكه خواندن و نوشتن نمىداند ) صفتى است كه از ميان پيامبران تنها به او اختصاص دارد ، تا نشان دهد كه او به رغم امّيّت خود ، مردم را از تاريكىها به روشنايى بيرون آورد و در زندگى تمام امّت‌ها در هر زمان و مكانى تأثير گذارد .\r\n2 .  الَّذِي يَجِدُونَهُ مَكْتُوباً عِنْدَهُمْ فِي التَّوْراةِ وَ الْإِنْجِيلِ .  به تفسير آيهء 146 از سورهء بقره ، ج 1 رجوع كنيد و نيز به بخش « آيا پيامبران همگى شرقى هستند ؟ » ج 2 ، آيهء 163 از سورهء نساء .\r\n3 .  يَأْمُرُهُمْ بِالْمَعْرُوفِ وَ يَنْهاهُمْ عَنِ الْمُنْكَرِ .  به ج 2 ، آيه 104 و 110 از سورهء آل عمران رجوع كنيد .\r\n4 .  وَ يُحِلُّ لَهُمُ الطَّيِّباتِ وَ يُحَرِّمُ عَلَيْهِمُ الْخَبائِثَ ؛  چيزهاى پاكيزه را بر آنها حلال و ناپاك را حرام مىكند .\r\n5 .  وَ يَضَعُ عَنْهُمْ إِصْرَهُمْ وَ الْأَغْلالَ الَّتِي كانَتْ عَلَيْهِمْ .  « إصر » به معناى سنگينى كه مانع از حركت انسان شود و مراد از « أغلال » ، مشقت و سختى است . خداوند برخى از چيزهاى پاكيزه را كه در آيهء 146 از سورهء انعام بدان اشاره كرده ، بر بنى اسرائيل حرام نموده است . چنان‌كه آيين موسى عليه السّلام نيز بسيار سخت بود ، تا آن‌جا كه هرگاه كسى توبه مىكرد ، تنها در صورتى توبهء او پذيرفته مىشد كه خود را مىكشت : « اينك به درگاه\r\n\r\n","description":"","footnote":"","page_name":" 623 ","page_number":623},
  {"content":"\r\n\r\nآفريدگارتان توبه كنيد و يكديگر را بكشيد » . « 1 » خدا به اسرائيليانى كه محمّد صلّى اللّه عليه و آله را درك كردند مىگويد : اگر آنها ايمان بياورند ، چيزهاى پاكيزه‌اى كه برايشان حرام شده بود ، حلال مىشود و سختى تكليف از آنان برداشته خواهد شد ؛ زيرا محمّد صلّى اللّه عليه و آله با آيين آسان و باگذشت مبعوث شده است .\r\n فَالَّذِينَ آمَنُوا بِهِ ،  منظور كسانى از يهوديان و غير يهوديان هستند كه به حضرت محمّد ايمان آوردند .  وَ عَزَّرُوهُ ؛  يعنى به محمّد صلّى اللّه عليه و آله كمك كردند و او را بزرگ داشتند .  وَ نَصَرُوهُ ؛  و او را در برابر دشمنانش يارى كردند .  وَ اتَّبَعُوا النُّورَ الَّذِي أُنْزِلَ مَعَهُ ؛  يعنى به قرآن عمل كردند .\r\n أُولئِكَ هُمُ الْمُفْلِحُونَ ؛  در دنيا و آخرت رستگارند .\r\n\r\n\r\n","description":"","footnote":"\r\n( 1 ) . بقره ( 2 ) آيهء 54 .\r\n","page_name":" 624 ","page_number":624},
  {"content":"\r\n\r\n\r\nفرستادهء خدا براى همه\r\n\r\n[ سوره الأعراف ( 7 ) : آيات 158 تا 159 
  ]\r\nقُلْ يا أَيُّهَا النَّاسُ إِنِّي رَسُولُ اللَّهِ إِلَيْكُمْ جَمِيعاً الَّذِي لَهُ مُلْكُ السَّماواتِ وَ الْأَرْضِ لا إِلهَ إِلاَّ هُوَ يُحيِي وَ يُمِيتُ فَآمِنُوا بِاللَّهِ وَ رَسُولِهِ النَّبِيِّ الْأُمِّيِّ الَّذِي يُؤْمِنُ بِاللَّهِ وَ كَلِماتِهِ وَ اتَّبِعُوهُ لَعَلَّكُمْ تَهْتَدُونَ ( 158 ) وَ مِنْ قَوْمِ مُوسى أُمَّةٌ يَهْدُونَ بِالْحَقِّ وَ بِهِ يَعْدِلُونَ ( 159 )\r\nبگو : اى مردم ! من فرستادهء خدا بر همهء شما هستم . آن خدايى كه فرمانروايى آسمان‌ها و زمين از آن اوست و هيچ خدايى جز او نيست . زنده مىكند و مىميراند . پس به خدا و رسول او ، آن پيامبر امّى كه به خدا و كلمات او ايمان دارد ، ايمان بياوريد و از او پيروى كنيد . باشد كه هدايت شويد . ( 158 )\r\nگروهى از قوم موسى هستند كه مردم را به حق راه مىنمايند و به عدالت رفتار مىكنند . ( 159 )\r\n\r\nاعراب\r\n « جَمِيعاً »  حال از « الرسول » .  « الَّذِي لَهُ »  خبر مبتداى محذوف كه در تقدير : « هو الّذى له ملك . . . » بوده است . ابو البقاء در كتاب الاملاء گفته است : جايز نيست كه  « الَّذِي »  بدل يا صفت براى  « رَسُولُ اللَّهِ »  باشد ؛ زيرا دو فاصله ميان آنها واقع شده كه يكى  « إِلَيْكُمْ »  و ديگرى  « جَمِيعاً »  است  « لا إِلهَ »  خبر لا محذوف و تقدير آن : « لا إله موجود إلّا هو » .  « هُوَ »  بدل از ضمير مستتر در « موجود » مىباشد .\r\n\r\n","description":"","footnote":"","page_name":" 625 ","page_number":625},
  {"content":"\r\n\r\n\r\nتفسير\r\n قُلْ يا أَيُّهَا النَّاسُ إِنِّي رَسُولُ اللَّهِ إِلَيْكُمْ جَمِيعاً .  اين آيه مكى است در سوره‌اى مكّى و كسانى را تكذيب مىكند كه گفتند : محمّد صلّى اللّه عليه و آله وقتى ضعيف بود ، گفت : من براى مردم مكه و حومهء آن ، پيامبر خدا هستم و پس از آن‌كه نيرومند شد ، گفت : من براى تمام مردم ، پيامبر خدا هستم . ما به گفتهء اين دروغگويان در تفسير آيهء 92 از سورهء انعام پاسخ‌هايى دندان‌شكن داديم .\r\n الَّذِي لَهُ مُلْكُ السَّماواتِ وَ الْأَرْضِ لا إِلهَ إِلَّا هُوَ يُحيِي وَ يُمِيتُ .  اين آيه و آيات زياد ديگرى ، بر اين موضوع تأكيد مىكند كه ميان خدا و بندگانش واسطه‌اى وجود ندارد و قدرت و ادارهء امور تنها از آن خداست . بنابراين ، محمّد صلّى اللّه عليه و آله هرچند فرستادهء خدا براى همهء مردم ، در هرزمان و مكان و بهترين موجودات و آخرين و سرور پيامبران است ؛ لكن او دربارهء خود ، مالك چيزى نيست چه‌رسد به اين‌كه دربارهء ديگران مالك باشد : « بگو : من دربارهء خود جز آنچه خدا بخواهد مالك هيچ سود و زيانى نيستم » . « 1 » اين معنا در چندين آيه تكرار شده است و هدف اين آيات آن است كه حقيقت محمّد صلّى اللّه عليه و آله را به مسلمانان بشناساند و اين‌كه او همانند آنها يك انسان است ، تا نسبت به او غلوّ و افراط نكنند ؛ چنان‌كه نصارا دربارهء به مسيح عليه السّلام غلو كردند . آرى ، بر پاك بودن مسلمانان از غلو و نيز بر ايمان آنان به اين‌كه محمّد صلّى اللّه عليه و آله جز رسالت و پيام‌رسانى مالك چيزى نيست ، همين دليل بس است كه هر مسلمانى در شبانه‌روز چندبار مىگويد : « لا إله إلّا اللّه ، محمّد رسول اللّه ؛ هيچ معبودى جز خدا نيست و محمّد پيامبر خداست » .\r\n فَآمِنُوا بِاللَّهِ وَ رَسُولِهِ النَّبِيِّ الْأُمِّيِّ الَّذِي يُؤْمِنُ بِاللَّهِ وَ كَلِماتِهِ وَ اتَّبِعُوهُ لَعَلَّكُمْ تَهْتَدُونَ .  آوردن جملهء  « اتَّبِعُوهُ »  پس از جملهء « آمنوا بالله و رسوله » ، دليل بر آن است\r\n\r\n\r\n","description":"","footnote":"\r\n( 1 ) . يونس ( 10 ) آيهء 49 .\r\n","page_name":" 626 ","page_number":626},
  {"content":"\r\n\r\nكه صرف ايمان آوردن ، مادام كه عمل بر طبق كتاب خدا و سنت پيامبرش نباشد ، هيچ سودى ندارد . به بخش « ايمان ، بدون تقوا وجود ندارد » ، ج 1 ، آيهء 212 از سورهء بقره رجوع كنيد .\r\n\r\nيهوديت و صهيونيزم\r\n وَ مِنْ قَوْمِ مُوسى أُمَّةٌ يَهْدُونَ بِالْحَقِّ وَ بِهِ يَعْدِلُونَ .  رازى مىگويد : « در اين‌كه اين امّت [ مورد اشارهء آيه 
  ] كى به وجود آمده و در چه زمانى بوده است ؟ اختلاف نظر وجود دارد . برخى گفته‌اند : مقصود از اين امّت يهوديانى هستند كه به محمّد صلّى اللّه عليه و آله ايمان آوردند ؛ نظير عبد اللّه بن سلام و ابن صوريا و . . . برخى گفته‌اند : آنان طايفه‌اى هستند كه بر دين موسى پابرجا ماندند و آن‌را به‌سان كسانى ديگر از قوم بنى اسرائيل كه بدعت‌هايى را در آن پديد آوردند تحريف نكردند » .\r\nما اعتقاد داريم كه اين امت در دوران موسى عليه السّلام بودند و آن‌گاه از بين رفتند ؛ چنان كه خدا بدان اشاره مىكند :  « وَ مِنْ قَوْمِ مُوسى » .  امّا امثال ابن سلام و ابن صوريا ، حتّى اگر تعدادشان به ده نفر هم برسد ، امّت و طايفه به آنها گفته نمىشود . درهرحال ، قرآن كريم يهود را با تمام زشتىها وصف كرده و در چندين آيه ننگ و عار را به آنان و تاريخشان نسبت داده است و امّا جملهء :  « وَ مِنْ قَوْمِ مُوسى »  تنها بدين نكته دلالت دارد كه هر قانونى استثنايى دارد و بديهى است كه استثنا نه‌تنها قانون را نقض نمىكند ، بلكه آن‌را تأكيد هم مىكند .\r\nبا قطع‌نظر از قرآن و آيات آن ، آيا تباهى و گمراهى از سرنوشت و شيوهء يهود به دور است ؟ آيا يهود از گمراهى و تقلّب پاكند ؟ و آيا در تاريخ يهود ، حتّى يك نشانهء خير وجود دارد ؟\r\nممكن است كسى بگويد : تباهى و گمراهى از خصوصيات جدايىناپذير صهيونيزم است ؛ زيرا جنبش نژادپرستى ، فاشيستى و سياسى است كه هدفش خدمت\r\n\r\n","description":"","footnote":"","page_name":" 627 ","page_number":627},
  {"content":"\r\n\r\nبه استعمار و گسترش آن مىباشد ؛ امّا يهوديت دينى است همانند ساير اديان !\r\nدر پاسخ مىگوييم : اوّلا ، منبعى كه اين تفاوت را القا كرده ، براى ما مشخص نيست .\r\nممكن است خود يهوديانى باشند ، تا از اين طريق بتوانند آن عار و ننگى را كه به‌طور گسترده به تاريخ نو و كهنه آنان نسبت داده شده از خود دفع كنند . به بخش « تبانى صهيونيزم و نازيسم » در تفسير آيهء 64 از سورهء مائده رجوع كنيد .\r\nثانيا ، برفرض وجود تفاوت ميان يهوديت و صهيونيزم - كه مورد تأمل است - آيا يهود به‌طور كلّى از كردار صهيونيست‌هايى كه باندى مسلّح به نام اسرائيل را به وجود آورده‌اند و تنها هدف اين باند ، حمايت از منافع استعمار و ضربه‌زدن به نيروهاى آزادىبخش است ، خشنودند يا ناخشنود ؟ چرا يهود اين باند صهيونيستى را يارى كردند و انواع كمك‌هاى مادّى و غير مادّى در اختيارش قرار دادند و هزاران زن و مرد يهودى داوطلبانه ، در جنگ پنجم ژوئن سال 1967 م . و پس از آن ، كه دورهء آموزش سلاح‌هاى جهنّمى را گذراندند ، شركت كردند ؟\r\nوانگهى مگرنه اين است كه يهوديان عقيده دارند ملّت برگزيدهء خداوند هستند و خداوند بر ضدّ تمام مردم در كنار آنها قرار دارد و نيز خداوند خون آنها را حرام و خون تمام انسان‌ها را براى آنها حلال كرده است آنها كليهء نظام‌ها و قوانين خود را بر همين‌اساس وضع كرده‌اند و قدرت اجراكنندهء اين قوانين اسرائيل است ؟\r\nبه‌علاوه ، يهوديت به عنوان يك دين از آسمان بر موسى عليه السّلام نازل شد و از بين رفت و پيروان آن نابود شدند و كسى از آنها برجاى نماند ؛ چنان‌كه اديان ديگر از بين رفتند و يهوديان امروز ، همگى صهيونيست هستند ، جز تعداد بسيار اندكى از آنان‌كه نمىتوان آن را معيار قرار داد .\r\n\r\n","description":"","footnote":"","page_name":" 628 ","page_number":628},
  {"content":"\r\n\r\n\r\nتقسيم شدن بنى اسرائيل به دوازده گروه\r\n\r\n[ سوره الأعراف ( 7 ) : آيات 160 تا 162 
  ]\r\nوَ قَطَّعْناهُمُ اثْنَتَيْ عَشْرَةَ أَسْباطاً أُمَماً وَ أَوْحَيْنا إِلى مُوسى إِذِ اسْتَسْقاهُ قَوْمُهُ أَنِ اضْرِبْ بِعَصاكَ الْحَجَرَ فَانْبَجَسَتْ مِنْهُ اثْنَتا عَشْرَةَ عَيْناً قَدْ عَلِمَ كُلُّ أُناسٍ مَشْرَبَهُمْ وَ ظَلَّلْنا عَلَيْهِمُ الْغَمامَ وَ أَنْزَلْنا عَلَيْهِمُ الْمَنَّ وَ السَّلْوى كُلُوا مِنْ طَيِّباتِ ما رَزَقْناكُمْ وَ ما ظَلَمُونا وَ لكِنْ كانُوا أَنْفُسَهُمْ يَظْلِمُونَ ( 160 ) وَ إِذْ قِيلَ لَهُمُ اسْكُنُوا هذِهِ الْقَرْيَةَ وَ كُلُوا مِنْها حَيْثُ شِئْتُمْ وَ قُولُوا حِطَّةٌ وَ ادْخُلُوا الْبابَ سُجَّداً نَغْفِرْ لَكُمْ خَطِيئاتِكُمْ سَنَزِيدُ الْمُحْسِنِينَ ( 161 ) فَبَدَّلَ الَّذِينَ ظَلَمُوا مِنْهُمْ قَوْلاً غَيْرَ الَّذِي قِيلَ لَهُمْ فَأَرْسَلْنا عَلَيْهِمْ رِجْزاً مِنَ السَّماءِ بِما كانُوا يَظْلِمُونَ ( 162 )\r\nبنى اسرائيل را به دوازده سبط تقسيم كرديم و چون قوم موسى از او آب خواستند به او وحى كرديم كه عصايت را بر سنگ بزن . از آن سنگ دوازده چشمه روان شد . و هر گروه آبشخور خويش را بشناخت . و ابر را سايبانشان ساختيم و بر ايشان منّ و سلوى نازل كرديم . بخوريد از اين چيزهاى پاكيزه كه بر شما روزى داده‌ايم . و آنان به ما ستم نكردند ، بلكه به خودشان ستم مىكردند . ( 160 )\r\nو به آنان گفته شد كه در اين قريه سكونت كنيد و هرجا هرچه خواهيد بخوريد و بگوييد كه گناهان ما را بريز و سجده‌كنان از دروازه داخل شويد . تا گناهانتان را بيامرزيم . به پاداش نيكوكاران خواهيم افزود . ( 161 )\r\nاز ميان آنان ، آن گروه كه بر خود ستم كرده بودند سخنى را كه به آنها گفته شده بود ديگر كردند . پس به كيفر ستمى كه مىكردند برايشان از آسمان عذاب فرستاديم . ( 162 )\r\n\r\n","description":"","footnote":"","page_name":" 629 ","page_number":629},
  {"content":"\r\n\r\n\r\nواژگان\r\nالسبط : فرزند فرزند ، خواه مرد باشد خواه زن . سبط غالبا براى فرزند دختر به كار مىرود ، در مقابل حفيد كه براى فرزند پسر به كار مىرود .\r\n قَطَّعْناهُمُ  : آنان را به پاره‌ها و گروه‌هايى تقسيم كرديم\r\nالاستسقاء : درخواست آب .\r\nالانبجاس : منفجر شدن .\r\n الْمَنَّ  : يك نوع مادّهء سفيد كه از آسمان فرود مىآيد .\r\n السَّلْوى  : پرنده‌اى كه به بلدرچين شباهت دارد .\r\n\r\nاعراب\r\n « اثْنَتَيْ عَشْرَةَ »  مفعول دوم براى « قطّعنا » ؛ زيرا در اينجا به معناى « صيّرنا » است .\r\nتميز [ معدود 
  ] آن محذوف است ، يعنى « اثنتى عشرة فرقة » و به همين دليل ،  « عَشْرَةَ »  مؤنّث آورده شده است .  « أَسْباطاً »  بدل از  « اثْنَتَيْ عَشْرَةَ »  است نه تميز ؛ زيرا « أسباط » جمع است ، درحالىكه تميز عدد مركب ، مفرد مىآيد .  « أُمَماً »  صفت براى « اسباط » .\r\n « أَنِ اضْرِبْ »  به معناى « اي » ؛ زيرا مابعد  « أَنِ »  يعنى  « اضْرِبْ »  تفسير  « أَوْحَيْنا »  ست .\r\n « حِطَّةٌ »  خبر مبتداى محذوف كه در تقدير : « أمرنا حطّة » است .  « نَغْفِرْ »  مجزوم ؛ زيرا جواب امر است كه عبارت باشد از :  « قُولُوا »  و  « ادْخُلُوا »  .\r\n\r\nتفسير\r\n وَ قَطَّعْناهُمُ اثْنَتَيْ عَشْرَةَ أَسْباطاً أُمَماً ؛  بنى اسرائيل را به دوازده گروه تقسيم كرديم ، و هر گروه به يك سبط از سبطهاى دوازده‌گانهء يعقوب بن اسحاق بن ابراهيم منتسب مىشد ؛ زيرا وى دوازده فرزند داشت و هركدام داراى نسلى بود .\r\n\r\n","description":"","footnote":"","page_name":" 630 ","page_number":630},
  {"content":"\r\n\r\n وَ أَوْحَيْنا إِلى مُوسى إِذِ اسْتَسْقاهُ قَوْمُهُ أَنِ اضْرِبْ بِعَصاكَ الْحَجَرَ فَانْبَجَسَتْ مِنْهُ اثْنَتا عَشْرَةَ عَيْناً قَدْ عَلِمَ كُلُّ أُناسٍ مَشْرَبَهُمْ .  نظير اين آيه قبلا در آيهء 60 از سورهء بقره ، ج 1 بيان شد .\r\n وَ ظَلَّلْنا عَلَيْهِمُ الْغَمامَ وَ أَنْزَلْنا عَلَيْهِمُ الْمَنَّ وَ السَّلْوى كُلُوا مِنْ طَيِّباتِ ما رَزَقْناكُمْ وَ ما ظَلَمُونا وَ لكِنْ كانُوا أَنْفُسَهُمْ يَظْلِمُونَ .  نظير اين آيه در آيهء 57 از سورهء بقره ، ج 1 بيان شد .\r\nاين سخن خدا :\r\n  وَ إِذْ قِيلَ لَهُمُ اسْكُنُوا هذِهِ الْقَرْيَةَ وَ كُلُوا مِنْها حَيْثُ شِئْتُمْ وَ قُولُوا حِطَّةٌ وَ ادْخُلُوا الْبابَ سُجَّداً نَغْفِرْ لَكُمْ خَطِيئاتِكُمْ سَنَزِيدُ الْمُحْسِنِينَ . فَبَدَّلَ الَّذِينَ ظَلَمُوا مِنْهُمْ قَوْلًا غَيْرَ الَّذِي قِيلَ لَهُمْ فَأَرْسَلْنا عَلَيْهِمْ رِجْزاً مِنَ السَّماءِ بِما كانُوا يَظْلِمُونَ   و تفسير آن در ج 1 آيهء 58 - 59 از سورهء بقره بيان شد .\r\n\r\n","description":"","footnote":"","page_name":" 631 ","page_number":631},
  {"content":"\r\n\r\n\r\nپرسش درباره قريه\r\n\r\n[ سوره الأعراف ( 7 ) : آيات 163 تا 166 
  ]\r\nوَ سْئَلْهُمْ عَنِ الْقَرْيَةِ الَّتِي كانَتْ حاضِرَةَ الْبَحْرِ إِذْ يَعْدُونَ فِي السَّبْتِ إِذْ تَأْتِيهِمْ حِيتانُهُمْ يَوْمَ سَبْتِهِمْ شُرَّعاً وَ يَوْمَ لا يَسْبِتُونَ لا تَأْتِيهِمْ كَذلِكَ نَبْلُوهُمْ بِما كانُوا يَفْسُقُونَ ( 163 ) وَ إِذْ قالَتْ أُمَّةٌ مِنْهُمْ لِمَ تَعِظُونَ قَوْماً اللَّهُ مُهْلِكُهُمْ أَوْ مُعَذِّبُهُمْ عَذاباً شَدِيداً قالُوا مَعْذِرَةً إِلى رَبِّكُمْ وَ لَعَلَّهُمْ يَتَّقُونَ ( 164 ) فَلَمَّا نَسُوا ما ذُكِّرُوا بِهِ أَنْجَيْنَا الَّذِينَ يَنْهَوْنَ عَنِ السُّوءِ وَ أَخَذْنَا الَّذِينَ ظَلَمُوا بِعَذابٍ بَئِيسٍ بِما كانُوا يَفْسُقُونَ ( 165 ) فَلَمَّا عَتَوْا عَنْ ما نُهُوا عَنْهُ قُلْنا لَهُمْ كُونُوا قِرَدَةً خاسِئِينَ ( 166 )\r\nدربارهء آن قريهء نزديك به دريا از ايشان بپرس . آن‌گاه كه در روز شنبه سنّت مىشكستند .\r\nهمان‌هنگام كه ماهيانشان روز شنبه ( كه روز تعطيل و عبادت بود بر سطح آب ) آشكار مىشدند ؛ امّا در غير روز شنبه به سراغ آنها نمىآمدند . اينان را كه مردمى نافرمان بودند اين چنين مىآزموديم . ( 163 )\r\nو آن‌گاه كه گروهى از ايشان گفتند : چرا قومى را پند مىدهيد كه خدا هلاكشان خواهد كرد و به عذابى دردناك مبتلا خواهد ساخت ؟ گفتند : تا ما را نزد پروردگارتان عذرى باشد . و باشد كه پرهيزگار شوند . ( 164 )\r\nچون اندرزى را كه به آنها داده شده بود فراموش كردند ، آنان را كه از بدى پرهيز مىكردند نجات داديم و گنهكاران را به سبب گناهشان به عذابى سخت فروگرفتيم . ( 165 )\r\nو چون از ترك چيزىكه از آن منعشان كرده بودند سرپيچى كردند ، گفتيم : بوزينگانى مطرود شويد . ( 166 )\r\n\r\n","description":"","footnote":"","page_name":" 632 ","page_number":632},
  {"content":"\r\n\r\n\r\nواژگان\r\n حاضِرَةَ الْبَحْرِ :  كنار دريا .\r\n يَعْدُونَ  : از حكم خدا تجاوز مىكردند .\r\n شُرَّعاً  : بر روى آب آشكار مىشدند .\r\nالمعذرة و العذر : هردو يك معنا دارند : عذر ، پوزش .\r\nبئيس : سخت .\r\nعتوّ : سركش .\r\nخاسئين : كوچك و مطرود .\r\n\r\nاعراب\r\n « شُرَّعاً »  حال از « حيتان » .  « مَعْذِرَةً »  خبر براى مبتداى محذوف ، يعنى « موعظتنا معذرة » .  « بَئِيسٍ »  صفت براى « عذاب » .\r\n\r\nتفسير\r\n وَ سْئَلْهُمْ عَنِ الْقَرْيَةِ الَّتِي كانَتْ حاضِرَةَ الْبَحْرِ .  اين خطاب متوجّه حضرت محمّد صلّى اللّه عليه و آله است .  « الْقَرْيَةِ »  بنابر حذف مضاف و تقديرش : « اهل القرية » است . ضمير « هم » در  « وَ سْئَلْهُمْ »  به يهوديان مدينه كه معاصر با پيامبر خدا صلّى اللّه عليه و آله بودند برمىگردد ؛ زيرا اين آيه در مدينه براى رويارويى با يهود نازل شد ؛ اما به اين سورهء مكّى پيوست داده شد تا سخن دربارهء يهود كامل گردد . خداى سبحان نام قريه را بيان نكرده است .\r\nبرخى گفته‌اند : اين قريه در كنار درياى سرخ بوده است . درهرصورت ، قريهء مزبور براى يهوديانى كه پيامبر صلّى اللّه عليه و آله از آنها دربارهء آن پرسيد ، شناخته شده بود . امّا عامل اين پرسش دو چيز است :\r\n\r\n","description":"","footnote":"","page_name":" 633 ","page_number":633},
  {"content":"\r\n\r\n1 . رودررو شدن پيامبر صلّى اللّه عليه و آله با يهود مدينه كه نبوت او را انكار مىكردند ، درحالى كه در دل‌هاى خود يقين داشتند كه او پيامبر است ؛ زيرا پيامبر از تاريخ گذشتگان ايشان و از آن‌جمله از داستان قريه‌اى كه در كنار دريا قرار داشت به آنها خبر داد ، با وجود اين‌كه آنها مىدانستند كه پيامبر صلّى اللّه عليه و آله اين داستان را نه در كتابى خوانده و نه از كسى شنيده است . دراين‌صورت ، آگاهى او از اين داستان تنها از طريق وحى خواهد بود .\r\n2 . پيامبر به يهوديان توجّه دهد كه آنان افرادى زورگو و دشمن حقاند و اين دشمنى از سرشت و شيوهء يهود دور و بيگانه نيست ، بلكه رسم و قانون آنها از دير زمان چنين بوده است و دليل آن هم داستان مردم قريه‌اى مىباشد كه خداوند بدان اشاره كرده است :  إِذْ يَعْدُونَ فِي السَّبْتِ إِذْ تَأْتِيهِمْ حِيتانُهُمْ يَوْمَ سَبْتِهِمْ شُرَّعاً وَ يَوْمَ لا يَسْبِتُونَ لا تَأْتِيهِمْ كَذلِكَ نَبْلُوهُمْ بِما كانُوا يَفْسُقُونَ . \r\nخلاصهء اين داستان بدين ترتيب است : خداوند كار را در روز شنبه بر يهود حرام كرد و از آن‌جمله صيد ماهى را . خداوند براى اين‌كه آنها را بيازمايد و ماهيت آنها را براى مردم آشكار سازد ، ماهىها را در روز شنبه به‌طور فراوان به سوى ايشان مىفرستاد و اين ماهىها بر روى آن ظاهر مىشدند و در ساير روزها از آمدن آنها جلوگيرى مىكرد . ازاين‌رو ، گروهى از آنان به نيرنگى دست زدند كه بدين وسيله حرام خدا را حلال مىكردند . آنها گودال‌هايى كندند و كانال‌هايى براى اين گودال‌ها قرار دادند كه به آب وصل مىشد و ماهىها از اين راه‌ها به آن گودال‌ها نفوذ مىكردند و نمىتوانستند از آن بيرون آيند و يهوديان آنها را در روز يكشنبه صيد مىكردند و مىگفتند : ما روز يكشنبه صيد مىكنيم و نه روز شنبه . گروهى از آنان به آنها اعتراض و آنها را از اين نيرنگ با دين منع كردند و از عذاب خدا بيم دادند ؛ امّا آنان اندرز نگرفتند .\r\n وَ إِذْ قالَتْ أُمَّةٌ مِنْهُمْ لِمَ تَعِظُونَ قَوْماً اللَّهُ مُهْلِكُهُمْ أَوْ مُعَذِّبُهُمْ عَذاباً شَدِيداً ؛  گروهى از بنى اسرائيل به نهىكنندگان از منكر گفتند : نهى و هشدار شما به گناهكاران چه\r\n\r\n","description":"","footnote":"","page_name":" 634 ","page_number":634},
  {"content":"\r\n\r\nسودى دارد ، درحالىكه آنان نه از گناه خوددارى مىكنند و نه ترسى به خود راه مىدهند . آنها را واگذاريد ، خداوند يا ريشهء آنها را از زمين مىكند و يا آنان را با عذاب دردناك باقى مىگذارد . گروه امر به معروف گفتند :  مَعْذِرَةً إِلى رَبِّكُمْ وَ لَعَلَّهُمْ يَتَّقُونَ ؛  يعنى ما آنها را از منكر نهى مىكنيم تا خدا بداند كه ما با آنها مخالف هستيم و از كارهايشان نفرت داريم و درعين‌حال ، اميدواريم كه آنها از نهى و اندرزهاى ما سود ببرند .\r\n فَلَمَّا نَسُوا ما ذُكِّرُوا بِهِ أَنْجَيْنَا الَّذِينَ يَنْهَوْنَ عَنِ السُّوءِ وَ أَخَذْنَا الَّذِينَ ظَلَمُوا بِعَذابٍ بَئِيسٍ بِما كانُوا يَفْسُقُونَ .  ضمير در  « نَسُوا »  ،  « ذُكِّرُوا »  ،  « ظَلَمُوا »  و  « يَفْسُقُونَ »  به نافرمانان و گناهكاران برمىگردد و ضمير  « يَنْهَوْنَ »  به گروه امر به معروف و نهى از منكر بر مىگردد . خداوند گناهكاران را با عنوان فاسقان وصف كرده است ؛ زيرا آنان از فرمان پروردگار خود سرپيچى كردند و نيز با عنوان ظالمان ؛ زيرا هركس از دستور پروردگارش سرپيچى كند به خود ستم نموده است . معناى آيه اين است : خدا گناهكاران را به سبب گناهشان مجازات مىكند و فرمانبرداران را به سبب فرمانبردارى آنها نجات مىدهد .\r\n فَلَمَّا عَتَوْا عَنْ ما نُهُوا عَنْهُ قُلْنا لَهُمْ كُونُوا قِرَدَةً خاسِئِينَ .  خداى سبحان آن گناهكاران را مجازات كرد ؛ زيرا آنها را به صورت بوزينگان درآورد . در روايتى آمده است : آنها به مدّت سه روز به همين صورت باقى ماندند و آن‌گاه هلاك شدند ؛ زيرا موجودى كه مسخ شود بيشتر از اين مدّت زندگى نمىكند و چيزى از جنس آن هم به دنيا نمىآيد .\r\nسؤال : سنّت خدا بر اين جارى شده است كه گناهكار را به سبب گناهش در دنيا مجازات نكن و افزون بر آشكار بودن اين مدّعا ، سخن خدا نيز بر اثبات آن گواهى مىدهد : « اگر خدا بخواهد مردم را به سبب كارهايى كه كرده‌اند بازخواست كند ، بر روى زمين هيچ جنبنده‌اى باقى نگذارد . . . » . « 1 » بنابراين ، چگونه خدا كسانى را كه در\r\n\r\n\r\n","description":"","footnote":"\r\n( 1 ) . فاطر ( 35 ) آيهء 45 .\r\n","page_name":" 635 ","page_number":635},
  {"content":"\r\n\r\nشكار ماهىها فرمان او را اطاعت نكردند مورد مجازات قرار داد ؛ لكن كسانى را كه در فلسطين ، ويتنام ، كنگو ، ژاپن و ديگر جاها از خون غيرنظاميان بىگناه جوىهاى خون روان ساختند ، رها كرده است ؟\r\nپاسخ : بله ، سنت الهى بر اين جارى شده كه گناهكار را در اين دنيا ، هرچند گناهش بزرگ باشد ، مجازات نكند و اگر چنين كند ، پاك از ناپاك تشخيص داده نمىشود و فردى كه كار بد را ترك مىكند هيچ‌گونه برترى نخواهد داشت ؛ زيرا اين ترك با انگيزهء ترس از مجازات صورت مىگيرد نه به سبب دوست داشتن كار نيك و نفرت از كار بد . لكن حكمت خدا اقتضا كرد معجزات پيامبران را از اين سنّت استثنا كند تا دعاى آنان در حقّ گناهكاران و مفسدان مستجاب شود ؛ چه ، آنها در پيشگاه خدا احترام دارند و نيز به سبب اين‌كه نبوّت آنان به اثبات برسد .\r\nمفسران در تفسير آيهء 78 از سورهء مائده :  « لُعِنَ الَّذِينَ كَفَرُوا مِنْ بَنِي إِسْرائِيلَ عَلى لِسانِ داوُدَ وَ عِيسَى ابْنِ مَرْيَمَ ذلِكَ بِما عَصَوْا وَ كانُوا يَعْتَدُونَ »  گفته‌اند : داوود ساكنان ايله از قوم بنى اسرائيل را نفرين كرد ؛ زيرا آنان فرمان خدا را زير پا گذاردند و در روز شنبه دست به صيد ماهى زدند و چنين گفت : خدايا ! نفرينت را همچون جامه‌اى بر اندام آنان بپوشان و خداوند آنها به‌صورت بوزينگان مسخ كرد . بنابراين ، سبب مسخ ماهىگيران نيرنگ‌باز ، نفرين داوود پيامبر بوده است . امّا در عصر ما پيامبرى وجود ندارد كه عليه خونخواران و غارت‌كنندگان ملّت‌ها نفرين كند . درهرحال ، ما به عدالت خدا ايمان داريم و نيز ايمان داريم كه حق در نزد خدا هدر نمىرود و انسان كيفر كردارش را خواهد ديد هرچند زمان به درازا بكشد و كسى شتاب مىكند كه بيم تلف شدن را داشته باشد .\r\n\r\n","description":"","footnote":"","page_name":" 636 ","page_number":636},
  {"content":"\r\n\r\n\r\nيهود و عذاب ناگوار\r\n\r\n[ سوره الأعراف ( 7 ) : آيه 167 
  ]\r\nوَ إِذْ تَأَذَّنَ رَبُّكَ لَيَبْعَثَنَّ عَلَيْهِمْ إِلى يَوْمِ الْقِيامَةِ مَنْ يَسُومُهُمْ سُوءَ الْعَذابِ إِنَّ رَبَّكَ لَسَرِيعُ الْعِقابِ وَ إِنَّهُ لَغَفُورٌ رَحِيمٌ ( 167 )\r\nو پروردگار تو اعلام كرد كه كسى را بر آنان بگمارد كه تا روز قيامت به عذابى ناگوار معذّبشان گرداند . هرآينه پروردگار تو زود عقوبت مىكند و نيز آمرزنده و مهربان است . ( 167 )\r\n\r\nواژگان\r\n تَأَذَّنَ  : از أذان گرفته شده و به معناى اعلام كردن است .\r\n يَسُومُهُمْ  : به آنان مىچشاند .\r\n\r\nتفسير\r\nقرآن دربارهء بنى اسرائيل زياد سخن گفته است : دربارهء كفر آنان ، فساد آنها در زمين و مخالفتشان با حق . ما نيز به پيروى از آيات قرآن دربارهء آنها فراوان سخن گفتيم و ده‌ها نمونه از شيوهء رفتار آنها را بيان كرديم كه در واقع تفسير و تطبيق متن قرآن دربارهء آنها به‌شمار مىروند . لكن در اين‌جا پيرامون آيهء مورد بحث :\r\n وَ إِذْ تَأَذَّنَ رَبُّكَ لَيَبْعَثَنَّ \r\n\r\n","description":"","footnote":"","page_name":" 637 ","page_number":637},
  {"content":"\r\n\r\n عَلَيْهِمْ إِلى يَوْمِ الْقِيامَةِ مَنْ يَسُومُهُمْ سُوءَ الْعَذابِ  و نيز پيرامون آيهء 112 از سورهء آل عمران :  « ضُرِبَتْ عَلَيْهِمُ الذِّلَّةُ أَيْنَ ما ثُقِفُوا »  پرسشى مطرح است كه انسان را [ دربارهء اين آيات 
  ] به ترديد و حيرت مىاندازد .\r\nما به اين پرسش در جلد دوم ، در تفسير آيهء 112 از سوره مائده پاسخ داديم و نيز به شيوه‌اى ديگر ، در تفسير آيهء 153 از سوره‌اى كه اكنون مشغول تفسير آن هستيم ( سورهء اعراف ) پاسخ گفتيم و در اين‌جا هم به صورت كوتاه و بسيار موجز به اين پاسخ اشاره مىكنيم :\r\nخداوند در گذشته ، فرعونيان را بر بنى اسرائيل مسلّط كرد ، آن‌گاه بابليان ، سپس ايرانيان ، آن‌گاه جانشينان اسكندر و آن‌گاه مسيحيان را . آنچه در تفسير البحر المحيط آمده ، سخنى است جالب و شگفت‌آور و آن اين‌كه زمانى گروهى از مسيحيان نادار شدند و يهوديانى را كه در كشورشان بودند به كشور همسايهء خود فروختند و سرانجام ، يهودىها از تحقير و شكنجه ، آنها فرار كردند و به كشورهاى عرب پناهنده شدند و در آن‌جا با كمال امنيت زندگى كردند ؛ لكن اين يهوديان پيمانى را كه با پيامبر خدا صلّى اللّه عليه و آله بسته بودند شكستند . از اين‌رو ، برخى از آنها كشته و بقيه توسط عمر بن خطاب رانده شدند و در شرق و غرب زمين آواره گرديدند و به صورت اقليت‌هاى پيرو و نه مستقل ، كه اهميتى نداشتند و فرمان ديگران را مىبردند ، به زندگى خود ادامه دادند .\r\nسرانجام ، يهود دريافتند كه جز از راه نوكرى استعمار ، هرگز داراى اسم و رسمى نخواهند شد . ازاين‌رو ، خود را به هر استعمارگر نيرومندى كه توان اجراى توطئه‌ها و نيرنگ‌هاى آنها را داشت فروختند . در دوران ما - هم‌اكنون ما ، در تابستان سال 1968 م . قرار داريم - برخى از دولت‌ها كشف كردند كه استعمارگران به يهوديان اروپاى شرقى چراغ سبز نشان دادند كه دست به فعاليت‌هايى بزنند كه اين كشورها را به حمايت از استعمارگران وادار كنند . يهود هم براى اجراى اين نقشه دست به‌كار\r\n\r\n","description":"","footnote":"","page_name":" 638 ","page_number":638},
  {"content":"\r\n\r\nشدند ؛ لكن پيش از انجام آن رسوا شدند و نزديك بود كه جهان را در جنگ سومى درگير كنند . در راستاى همين طرح ، يعنى طرح سوق دادن ملّت‌ها به دامن استعمار ، استعمارگران ، باند مسلح يهودى را در سرزمين فلسطين به وجود آوردند و نام آن را « دولت اسرائيل » گذاشتند .\r\nهر خردمندى مىپرسد : آيا درست است كه از اسرائيل به نام يك دولت ياد شود ، با اين‌كه مىدانيم ، اگر حتّى يك روز ، استعمار دست از حمايت آن بردارد ، از صفحهء وجود و صحنهء روزگار محو مىشود ؟ اگر اسرائيل به معناى واقعى كلمه ، دولت است ، پس چرا روابط خود را با دولت‌ها و ملّت‌هاى همسايه بر اساس نيرنگ ، تجاوز و توسعه‌طلبى برقرار مىكند ؟\r\nواقعيت آن است كه دولت نه بر اساس نيرنگ تشكيل مىشود و نه به زور اسلحه ؛ بلكه پيش از هرچيزى ، موجوديتى است كه بر پايهء صلح استوار مىباشد و نظامى است كه بر محور حق دور مىزند و ارزش‌هايى است كه با آن از نژادپرستى و تعصّب دور مىشود . امّا موجوديت اسرائيل موجوديتى نظامى و بر اساس جنگ استوار است و نظام آن ادامهء تجاوز و ارزش‌هاى آن صهيونيستى ، نژادپرستى ، كينه ، مكر و نيرنگ است . نويسندهء انگليسى ، كرستوفر مارلو ، در نمايشنامهء يهودى مالتى مىگويد : « تصوّر امكان زندگى مسالمت‌آميز با يهود ، نوعى ديوانگى است و براى بهبود بيمارى دل‌هاى آنان جز شمشير برنده چيزى وجود ندارد » .\r\nآيا پس از اين امور درست است به اعراب گفته شود : با يهود زندگى صلح‌آميز داشته باشيد و يا گفته شود : يهود عزيز هستند ؛ زيرا باند مسلّحى دارند به نام دولت اسرائيل ، كه با پشتيبانى استعمار ، صدها هزار انسان را مىكشد و آواره مىسازد ؟ آرى ، هرگاه دزدى دريايى عزّت به‌شمار رود و رذالت و پستى ، بزرگوارى ، دراين‌صورت يهود در اوج بزرگى و عزّت خواهند بود .\r\n\r\n","description":"","footnote":"","page_name":" 639 ","page_number":639},
  {"content":"\r\n\r\nدرنتيجه ، اين خداوند است كه گام بعدى را مىداند و شخص خردمند فريب ظواهر را نمىخورد و از رويدادها جلوتر نمىرود .\r\n إِنَّ رَبَّكَ لَسَرِيعُ الْعِقابِ  پروردگارت در مجازات كسانىكه استحقاق عذاب را دارند شتاب مىكند .  وَ إِنَّهُ لَغَفُورٌ رَحِيمٌ .  و براى كسى كه از گناه دست بردارد و توبه كند ، بخشنده و مهربان خواهد بود .\r\n\r\n","description":"","footnote":"","page_name":" 640 ","page_number":640},
  {"content":"\r\n\r\n\r\nآزمايش به نيكىها و بدىها\r\n\r\n[ سوره الأعراف ( 7 ) : آيات 168 تا 171 
  ]\r\nوَ قَطَّعْناهُمْ فِي الْأَرْضِ أُمَماً مِنْهُمُ الصَّالِحُونَ وَ مِنْهُمْ دُونَ ذلِكَ وَ بَلَوْناهُمْ بِالْحَسَناتِ وَ السَّيِّئاتِ لَعَلَّهُمْ يَرْجِعُونَ ( 168 ) فَخَلَفَ مِنْ بَعْدِهِمْ خَلْفٌ وَرِثُوا الْكِتابَ يَأْخُذُونَ عَرَضَ هذَا الْأَدْنى وَ يَقُولُونَ سَيُغْفَرُ لَنا وَ إِنْ يَأْتِهِمْ عَرَضٌ مِثْلُهُ يَأْخُذُوهُ أَ لَمْ يُؤْخَذْ عَلَيْهِمْ مِيثاقُ الْكِتابِ أَنْ لا يَقُولُوا عَلَى اللَّهِ إِلاَّ الْحَقَّ وَ دَرَسُوا ما فِيهِ وَ الدَّارُ الْآخِرَةُ خَيْرٌ لِلَّذِينَ يَتَّقُونَ أَ فَلا تَعْقِلُونَ ( 169 ) وَ الَّذِينَ يُمَسِّكُونَ بِالْكِتابِ وَ أَقامُوا الصَّلاةَ إِنَّا لا نُضِيعُ أَجْرَ الْمُصْلِحِينَ ( 170 ) وَ إِذْ نَتَقْنَا الْجَبَلَ فَوْقَهُمْ كَأَنَّهُ ظُلَّةٌ وَ ظَنُّوا أَنَّهُ واقِعٌ بِهِمْ خُذُوا ما آتَيْناكُمْ بِقُوَّةٍ وَ اذْكُرُوا ما فِيهِ لَعَلَّكُمْ تَتَّقُونَ ( 171 )\r\nآنان را گروه‌گروه در زمين تقسيم كرديم ، بعضى نيكوكار و بعضى جز آن . و به نيكىها و بدىها آزموديم ، شايد بازگردند . ( 168 )\r\nبعد ازين گروهى به جايشان نشستند و وارث آن كتاب شدند و به متاع دنيوى دل بستند و گفتند كه به‌زودى آمرزيده مىشويم . و اگر همانند آن باز هم متاعى بيابند برگيرند . آيا از ايشان پيمان نگرفته‌اند كه دربارهء خدا جز به راستى سخن نگويند ، حال آن‌كه آنچه در آن كتاب آمده بود خوانده بودند ؟ سراى آخرت براى كسانى كه مىپرهيزند بهتر است . آيا تعقل نمىكنيد ؟ ( 169 )\r\nآنان كه به كتاب خدا تمسك مىجويند و نماز مىگزارند بدانند كه پاداش نيكوكاران را تباه نمىسازيم . ( 170 )\r\nو كوه را بر فراز سرشان چون سايبانى نگه داشتيم و مىپنداشتند كه اكنون بر سرشان خواهد افتاد . كتابى\r\n\r\n","description":"","footnote":"","page_name":" 641 ","page_number":641},
  {"content":"\r\n\r\nرا كه به شما داده‌ايم با نيرومندى بگيريد و هرچه را كه در آن آمده است به ياد داريد ، باشد كه پرهيزگار شويد . ( 171 )\r\n\r\nواژگان\r\n قَطَّعْناهُمْ   أُمَماً  : آنها را به گروه‌هايى تقسيم كرديم .\r\nالخلف : به سكون لام ، گروه بدكارى كه پس از گروه قبلى مىآيد و به فتح لام ، گروه نيكوكار .\r\n عَرَضَ  : به فتح راء ، چيزى كه از بين رفتنى است و پايدارى ندارد .\r\n الْأَدْنى  : در اين‌جا مراد ، دنياست .\r\n دَرَسُوا ما فِيهِ  : خواندند آنچه را در آن است .\r\n يُمَسِّكُونَ بِالْكِتابِ  : بدان عمل مىكنند .\r\nالنّتق : بركندن چيز و در اين‌جا مراد ، بالا بردن كوه در بالاى سر آنان پس از كندن آن است .\r\n ظُلَّةٌ  : مفرد است و جمع آن ظلل و ظلال . هرچيزى كه بر انسان سايه افكند ؛ نظير سقف و امثال آن . ظلّه ، به ضمّ ظاء است .\r\n\r\nاعراب\r\nجايز است كه  « أُمَماً »  مفعول دوم باشد ، بنابراين كه  « قَطَّعْناهُمْ »  به معناى « صيّرناهم » باشد و نيز ممكن است حال باشد ، درصورتىكه  « قَطَّعْناهُمْ »  به معناى « فرقناهم » گرفته شود .  « مِنْهُمُ الصَّالِحُونَ » ،  مبتدا و خبر و چنين است جملهء  « وَ مِنْهُمْ دُونَ ذلِكَ » ،  البته بر فرض اين‌كه مبتدا محذوف و  « دُونَ »  صفت آن باشد ؛ يعنى « قوم دون ذلك » . واژهء  « ذلِكَ »  در لفظ مفرد و در معنا جمع است ؛ يعنى « دون اولئك » ؛ زيرا  « ذلِكَ »  هم براى مفرد ، هم براى مثنا و هم براى جمع به‌كار مىرود .  « الَّذِينَ يُمَسِّكُونَ »  مبتدا و جملهء  « إِنَّا لا نُضِيعُ »  خبر آن مىباشد .\r\n\r\n","description":"","footnote":"","page_name":" 642 ","page_number":642},
  {"content":"\r\n\r\n\r\nتفسير\r\n وَ قَطَّعْناهُمْ فِي الْأَرْضِ أُمَماً .  خداوند بنى اسرائيل را در زمين به گروه‌ها و دسته‌هاى پراكنده تقسيم كرد كه نه ميهنى دارند كه آنها را گرد آورد و نه دولتى دارند كه از آنان نگه‌دارى كند . صهيونيزم كوشيد كه براى آنان دولتى به وسعت نيل تا فرات ، از طريق دزدى دريايى و ترور برپا كند و چنين پنداشت كه تجاوز اسرائيل تمام خواسته‌هايش را برآورده مىسازد غافل از اين‌كه اسرائيل بر روى مين‌ها برپا شده و حوادث يكى پس از ديگرى رخ مىدهد و نيز سرنوشت مردم تنها به دست خداست و نه به دست صهيونيزم و استعمار .\r\n مِنْهُمُ الصَّالِحُونَ وَ مِنْهُمْ دُونَ ذلِكَ .  چنين برمىآيد كه مراد از صلاح در اين‌جا ايمان و مقصود از  « دُونَ ذلِكَ »  كافران است ؛ نظير اين آيه است ، آيهء 159 از همين سوره كه پيش‌تر بيان شد .\r\n وَ بَلَوْناهُمْ بِالْحَسَناتِ وَ السَّيِّئاتِ لَعَلَّهُمْ يَرْجِعُونَ .  مقصود از « حسنات » ، تندرستى و آسايش و مراد از « سيئات » ، ضدّ اين دو است . هدف از آزمودن آنان گاهى با نعمت و گاهى با سختى ، اين است كه آنها هدايت شوند و به سوى آفريدگارشان برگردند .\r\n فَخَلَفَ مِنْ بَعْدِهِمْ خَلْفٌ وَرِثُوا الْكِتابَ يَأْخُذُونَ عَرَضَ هذَا الْأَدْنى وَ يَقُولُونَ سَيُغْفَرُ لَنا وَ إِنْ يَأْتِهِمْ عَرَضٌ مِثْلُهُ يَأْخُذُوهُ .  مراد از  « عَرَضَ هذَا الْأَدْنى »  مال حرام است ؛ نظير ربا و رشوه . خداوند پس از آن‌كه يادآور شد : در دوران موسى عليه السّلام گروهى از بنى اسرائيل نيكوكار و گروهى بدكار بودند ، اكنون مىگويد : اين دو گروه ، نسلى را بر جاى گذاشتند كه حلال و حرام تورات را مىشناختند ؛ لكن آنان حلال خدا را حرام و حرام او را حلال مىكردند و مىگفتند : خدا ما را مىبخشد و به سبب هيچ‌چيزى مجازاتمان نمىكند ؛ زيرا ما فرزندان ، دوستان و ملّت برگزيدهء او هستيم .\r\nسؤال : چرا خداوند گفت :  « وَ إِنْ يَأْتِهِمْ عَرَضٌ مِثْلُهُ يَأْخُذُوهُ » ،  پس از آن‌كه فرمود :\r\n\r\n","description":"","footnote":"","page_name":" 643 ","page_number":643},
  {"content":"\r\n\r\n « يَأْخُذُونَ عَرَضَ هذَا الْأَدْنى » ،  به‌رغم اين‌كه معناى هر دو سخن يكى است ؟ هدف از اين تكرار در يك آيه چيست ؟\r\nپاسخ : هدف ردّ عملكرد آنهاست كه همچنان بر گناهان كبيره پاى مىفشارند و بارها و بارها مرتكب آن مىشوند و از اين عمل خود باك ندارند و نه تنها درخواست آمرزش نمىكنند ، بلكه مىگويند :  « سَيُغْفَرُ لَنا »  ، درحالىكه پافشارى بر گناهان كوچك ، گناهى است بزرگ ، چه‌رسد به پافشارى بر گناهان بزرگ .\r\n أَ لَمْ يُؤْخَذْ عَلَيْهِمْ مِيثاقُ الْكِتابِ أَنْ لا يَقُولُوا عَلَى اللَّهِ إِلَّا الْحَقَّ وَ دَرَسُوا ما فِيهِ . \r\nاين جمله ردّ و پاسخ دومى است به آنان ؛ بدين ترتيب كه ، آنان تصور مىكنند به خدا و تورات ايمان آورده‌اند و نيز اين كتاب را خوانده و تمام محتواى آن‌را فهميده‌اند . از جمله چيزهايى كه در تورات آمده ، آن است كه خداوند هركس را كه توبه كند و از گناه دست بردارد مىبخشد ؛ امّا اگر كسى بر آن اصرار ورزد ، از زمرهء هلاك‌شوندگان خواهد بود . و نيز تورات از هركس كه به خدا ايمان آورده ، پيمان گرفته است كه بر خدا دروغ نبندد . لكن گناهكاران باوجود اين‌كه اين حقيقت را مىدانند بر گناهان بزرگ پاى مىفشارند و مىگويند : خدا ما را خواهد بخشيد . درحالىكه اين كار ، پيمان‌شكنى و دروغ بستن بر خداست و كسىكه دروغ ببندد از رحمت خدا محروم خواهد شد .  وَ الدَّارُ الْآخِرَةُ خَيْرٌ لِلَّذِينَ يَتَّقُونَ .  و نيز آخرت از آن كسانى است كه بدون دليل به متاع دنيا دل نمىبندند و به دروغ نمىگويند : خدا ما را مىبخشد .  أَ فَلا تَعْقِلُونَ .  چگونه بينديشد كسىكه شهوت‌ها ، عقل او را كور و هوس‌ها ، قلبش را بيمار كرده است ؟\r\n وَ الَّذِينَ يُمَسِّكُونَ بِالْكِتابِ وَ أَقامُوا الصَّلاةَ إِنَّا لا نُضِيعُ أَجْرَ الْمُصْلِحِينَ .  منظور از  « الَّذِينَ يُمَسِّكُونَ بِالْكِتابِ »  كسانى هستند كه به كتاب عمل مىكنند و واژهء « يمسّك » از واژهء « يعمل » رساتر است ؛ زيرا تمسّك نشان‌دهندهء جدّيت و ارادهء استوار بر انجام عمل است و عطف  « أَقامُوا الصَّلاةَ »  بر  « يُمَسِّكُونَ »  از باب عطف خاص بر عام مىباشد\r\n\r\n","description":"","footnote":"","page_name":" 644 ","page_number":644},
  {"content":"\r\n\r\nو به جهت رمزى كه در خاص وجود داشته ، مستقلا آورده شده است . اين آيه نوعى تعريض به يهوديانى است كه به تورات ايمان آوردند اما به احكام آن عمل نكردند و نيز گوشه زدن به هركسى است كه منتسب به دينى مىباشد ؛ اما در احكام آن سهل‌انگارى مىكند ، به‌ويژه در نماز ، كه ستون دين است . متأسفانه نماز در ميان نسل فعلى [ مسلمانان 
  ] به صورت امرى فرعى و حاشيه‌اى درآمده ؛ زيرا دين از ديدگاه آنان چنين است .\r\n وَ إِذْ نَتَقْنَا الْجَبَلَ فَوْقَهُمْ كَأَنَّهُ ظُلَّةٌ وَ ظَنُّوا أَنَّهُ واقِعٌ بِهِمْ خُذُوا ما آتَيْناكُمْ بِقُوَّةٍ وَ اذْكُرُوا ما فِيهِ لَعَلَّكُمْ تَتَّقُونَ .  خداوند كوه طور را بالاى سر بنى اسرائيل نگه داشت آن‌سان كه گويى سقف و يا ابرى است كه بر آنها سايه مىافكند و در سايهء اين معجزه و اين هشدار به آنان دستور داد كه از خدا بپرهيزند ؛ لكن اسرائيل ، اسرائيل است [ و هيچ‌گاه از خدا فرمان نمىبرد 
  ] . نظير اين آيه در سورهء بقره ، آيهء 63 ، ج 1 بيان شد .\r\n\r\n","description":"","footnote":"","page_name":" 645 ","page_number":645},
  {"content":"\r\n\r\n\r\nآيا من پروردگارتان نيستم ؟\r\n\r\n[ سوره الأعراف ( 7 ) : آيات 172 تا 174 
  ]\r\nوَ إِذْ أَخَذَ رَبُّكَ مِنْ بَنِي آدَمَ مِنْ ظُهُورِهِمْ ذُرِّيَّتَهُمْ وَ أَشْهَدَهُمْ عَلى أَنْفُسِهِمْ أَ لَسْتُ بِرَبِّكُمْ قالُوا بَلى شَهِدْنا أَنْ تَقُولُوا يَوْمَ الْقِيامَةِ إِنَّا كُنَّا عَنْ هذا غافِلِينَ ( 172 ) أَوْ تَقُولُوا إِنَّما أَشْرَكَ آباؤُنا مِنْ قَبْلُ وَ كُنَّا ذُرِّيَّةً مِنْ بَعْدِهِمْ أَ فَتُهْلِكُنا بِما فَعَلَ الْمُبْطِلُونَ ( 173 ) وَ كَذلِكَ نُفَصِّلُ الْآياتِ وَ لَعَلَّهُمْ يَرْجِعُونَ ( 174 )\r\nو پروردگار تو از پشت بنى آدم فرزندانشان را بيرون آورد و آنان را بر خودشان گواه گرفت و پرسيد : آيا من پروردگارتان نيستم ؟ گفتند : آرى . گواهى مىدهيم . تا در روز قيامت نگوييد كه ما از آن بىخبر بوديم . ( 172 )\r\nيا نگوييد كه پدران ما پيش از اين مشرك بودند و ما نسلى بوديم بعد از آنها و آيا به سبب كارى كه گمراهان كرده بودند ما را به هلاكت مىرسانى ؟ ( 173 )\r\nآيات را اين‌چنين به تفصيل بيان مىكنيم ، شايد بازگردند . ( 174 )\r\n\r\nواژگان\r\nالظّهور : جمع ظهر و معناى آن روشن است : پشت .\r\nالذرّية : نسل انسان ، خواه نرينه باشد خواه مادينه .\r\n\r\nاعراب\r\n « مِنْ ظُهُورِهِمْ »  بدل اشتمال از  « بَنِي آدَمَ »  است كه حرف جرّ در بدل نيز تكرار شده\r\n\r\n","description":"","footnote":"","page_name":" 646 ","page_number":646},
  {"content":"\r\n\r\nو معنايش اين است : خداوند از پشت بنى آدم ، نسل ايشان را بيرون آورد .\r\n « بَلى »  حرف جواب است كه نفى را باطل مىكند . به عنوان مثال : وقتى گوينده‌اى به شما بگويد : « ليس لى عندك درهم ؛ از من درهمى نزد شما نيست » و شما در پاسخ او بگوييد :  « بَلى »  ، اين حرف به‌معناى اقرار وجود درهم در نزد شماست ؛ امّا اگر بگوييد : « نعم » ، به معناى اعتراف نيست . ازاين‌رو ، گفته‌اند : اگر آنان در پاسخ :\r\n « أَ لَسْتُ بِرَبِّكُمْ » ،  مىگفتند : « نعم » ، هرآينه كافر مىشدند . مصدر ريخته‌شده از  « أَنْ تَقُولُوا » ،  مجرور به اضافه است كه مضاف آن مفعول لاجله محذوف است ؛ يعنى :\r\n« مخافة قولكم » .\r\n\r\nعالم ذر\r\n وَ إِذْ أَخَذَ رَبُّكَ مِنْ بَنِي آدَمَ مِنْ ظُهُورِهِمْ ذُرِّيَّتَهُمْ وَ أَشْهَدَهُمْ عَلى أَنْفُسِهِمْ أَ لَسْتُ بِرَبِّكُمْ قالُوا بَلى شَهِدْنا أَنْ تَقُولُوا يَوْمَ الْقِيامَةِ إِنَّا كُنَّا عَنْ هذا غافِلِينَ .  در ميان مسلمانان گروهى است كه به وجود « عالم ذر » با استناد به اين آيه و برخى از روايات عقيده دارند . معناى عالم ذر از ديدگاه اين گروه آن است كه خداوند پس از آن‌كه آدم را آفريد ، همهء مردان و زنانى را كه از صلب او - در آينده - از آدم اوّل تا فرجام جهان به‌وجود مىآيند بيرون آورد و تمام آنها را به صورت ذرّه ، يكباره و يك جا گرد آورد و آن‌گاه به آنها گفت : آيا من پروردگارتان نيستم ؟ گفتند : بله ، تو پروردگار ما هستى . پس از اين اعتراف ، خداوند آنها را به صلب آدم برگردانيد . ما نيز با كسانى خواهيم بود كه به وجود عالم ذر ايمان دارند ، مشروط بر اين‌كه به پرسش‌هاى زير پاسخ دهند :\r\n1 . خدا اين نسل را در كجا گرد آورد ؟\r\n2 . آيا آنها را در همين زمين گرد آورد و يا در جايى ديگر ؟\r\n3 . آيا اين زمين گنجايش همهء آنها را داشته است ؟\r\n\r\n","description":"","footnote":"","page_name":" 647 ","page_number":647},
  {"content":"\r\n\r\n4 . بر فرض اين‌كه زمين گنجايش آنها را داشته است ؛ زيرا آنها به شكل ذرّه بوده‌اند ؛ امّا آيا آدم آن‌قدر درشت بوده است كه تمام فرزندانش را كه به‌طور مستقيم و باواسطه از او تا روز قيامت بيرون مىآيند دربر گيرد ؟\r\n5 . آيا تنها يكى از آن جمعيتى كه تعدادشان بيش از تعداد ريگ‌هاست ، اين خطاب الهى و پيمانى را كه به‌طور شفاهى با خداوند بسته است ، به ياد دارد ؟ و اگر گفته شود طولانى شدن زمان موجب فراموشى او از اين پيمان شده است ، بايد گفت كه خداوند چگونه عليه او به چيزى استدلال مىكند كه آن‌را به‌خاطر نمىآورد ؟\r\nاين سؤال‌ها از ديدگاه عقل است ؛ يعنى آنچه در ذهن يك انسان خردمند خلجان مىكند .\r\nامّا از لحاظ نصّ آيه ، بايد گفت : آيه برعكس عالم ذر كه از صلب آدم اوّل گرفته شد دلالت دارد ؛ زيرا خداوند فرموده است :  « أَخَذَ رَبُّكَ مِنْ بَنِي آدَمَ »  و نگفته است : « من آدم » ، بااين‌كه مىدانيم ، به فرزند آدم گفته مىشود : آدم ؛ امّا به آدم اوّل گفته نمىشود :\r\nابن آدم . و نيز خدا فرموده است :  « مِنْ ظُهُورِهِمْ »  و نفرموده است : « من ظهره » و همچنين گفته :  « ذُرِّيَّتَهُمْ »  و نگفته است : « ذريّته » . بعلاوه ، خدا در آيهء دوم گفته است :\r\n« او اين پيمان را بدان جهت از آنان گرفت كه هيچ‌كس شرك پدرانش را بر او حجت قرار ندهد ، درحالىكه مىدانيم نخستين فردى كه از آدم به‌وجود آمد نمىتواند به شرك پدرش استدلال كند ؛ زيرا فرض بر آن است كه او مشرك نبوده است . بنابراين ، آيهء دوم دلالت دارد كه خداوند از تك‌تك فرزندان آدم و پس از آن‌كه وجود پيدا كرد ، بلكه پس از رشد و ادراك او ، پيمان گرفت [ و مىگيرد 
  ] .\r\nما از اين سخن كه « خدا از انسان پيمان گرفت » تنها اين را مىفهميم كه خدا فطرت و غريزه و استعداد را در نهاد هر انسان خردمندى به وديعت گذارد كه اگر بخواهد مىتواند با آن ، هدايت را از گمراهى و حق را از باطل تميز دهد و نيز با آن ، به سوى ايمان به خدا و دين حق او هدايت شود ؛ به بيانى ديگر : هر انسانى مىتواند دربارهء\r\n\r\n","description":"","footnote":"","page_name":" 648 ","page_number":648},
  {"content":"\r\n\r\nنشانه‌ها و دلايل وجود خدا بينديشد . مسلمانان بر اين مطلب وحدت‌نظر دارند كه سنت نبوى صلّى اللّه عليه و آله آيات قرآنى را بيان و تفسير مىكند و اين سخن پيامبر صلّى اللّه عليه و آله به تواتر نقل شده كه فرمود : « هر مولودى بر فطرت خداشناسى زاده مىشود و آن‌گاه ، پدر و مادرش او را يهودى يا نصرانى و يا مجوسى مىسازند » . و نيز اين سخن پيامبر صلّى اللّه عليه و آله كه گفت : « خدا مىفرمايد : من بندگانم را خداپرست آفريدم و شياطين آمدند آنها را از دينشان منحرف كردند » .\r\n وَ أَشْهَدَهُمْ عَلى أَنْفُسِهِمْ أَ لَسْتُ بِرَبِّكُمْ قالُوا بَلى شَهِدْنا .  هركدام از اين پرسش و پاسخ تا امروز پابرجاست و تا آخرين روز دنيا خواهد بود ؛ زيرا زبان حال واقعيت است ؛ نظير آيهء 11 از سورهء فصلت : « . . . پس به آسمان و زمين گفت : خواه يا ناخواه بياييد . گفتند : فرمان‌بردار آمديم » .  أَنْ تَقُولُوا يَوْمَ الْقِيامَةِ ؛  يعنى از بيم اين كه بگوييد و يا براى اين‌كه نگوييد .  إِنَّا كُنَّا عَنْ هذا غافِلِينَ .  « هذا » اشاره است به توحيدى كه جملهء :  « أَ لَسْتُ بِرَبِّكُمْ قالُوا بَلى » ،  بدان دلالت دارد . براى كسى كه خدا استعداد كامل درك و فهم دلايل و براهين وحدانيت و عظمت خودش را به او بخشيده ولى با وجود اين ، كافر شده است ، هيچ دليل و عذرى ، نه در اين جهان و نه در جهان آخرت وجود ندارد .\r\n أَوْ تَقُولُوا إِنَّما أَشْرَكَ آباؤُنا مِنْ قَبْلُ وَ كُنَّا ذُرِّيَّةً مِنْ بَعْدِهِمْ أَ فَتُهْلِكُنا بِما فَعَلَ الْمُبْطِلُونَ . \r\nانسان در چيزهايى از ديگران تقليد مىكند كه نياز به تخصص و چند سال پژوهش دارند ؛ از قبيل علوم پزشكى و هندسه و . . . ؛ امّا ادراك‌هاى فطرى نظير درك وجود خدا و يگانگى او كه بيش از داشتن توّجه و بيدارى ، انسان را به زحمت نمىاندازند ، براى همهء انسان‌ها يكسان است . خداوند دلايل كافى بر يگانگىاش ارائه داده و استعداد فهم آنها را به هر خردمندى ارزانى داشته است و هيچ بهانه‌اى را براى كسى باقى نگذاشته تا با تقليد از باطل‌گرايان ، وجود او را انكار كند و يا براى او شريك قائل شود . از ديدگاه عقل ، ميان كسىكه از روى عمد به دانش خود عمل نمىكند و كسىكه\r\n\r\n","description":"","footnote":"","page_name":" 649 ","page_number":649},
  {"content":"\r\n\r\nاز روى نادانى از باطل پيروى مىكند ، درحالىكه مىتواند آن‌را شناسايى كند و تشخيص دهد ، هيچ تفاوتى وجود ندارد .\r\n وَ كَذلِكَ نُفَصِّلُ الْآياتِ وَ لَعَلَّهُمْ يَرْجِعُونَ ؛  شايد آنان به خردهاى خود رجوع كنند كه با كمك دليل يقينا آنها را به عقيدهء يگانه‌پرستى مىرساند . به تفسير آيهء 41 از سورهء انعام ، در بخش « خدا و فطرت » نگاه كنيد .\r\n\r\n","description":"","footnote":"","page_name":" 650 ","page_number":650},
  {"content":"\r\n\r\n\r\nآيات خويش را به او عطا كرده بوديم\r\n\r\n[ سوره الأعراف ( 7 ) : آيات 175 تا 177 
  ]\r\nوَ اتْلُ عَلَيْهِمْ نَبَأَ الَّذِي آتَيْناهُ آياتِنا فَانْسَلَخَ مِنْها فَأَتْبَعَهُ الشَّيْطانُ فَكانَ مِنَ الْغاوِينَ ( 175 ) وَ لَوْ شِئْنا لَرَفَعْناهُ بِها وَ لكِنَّهُ أَخْلَدَ إِلَى الْأَرْضِ وَ اتَّبَعَ هَواهُ فَمَثَلُهُ كَمَثَلِ الْكَلْبِ إِنْ تَحْمِلْ عَلَيْهِ يَلْهَثْ أَوْ تَتْرُكْهُ يَلْهَثْ ذلِكَ مَثَلُ الْقَوْمِ الَّذِينَ كَذَّبُوا بِآياتِنا فَاقْصُصِ الْقَصَصَ لَعَلَّهُمْ يَتَفَكَّرُونَ ( 176 ) ساءَ مَثَلاً الْقَوْمُ الَّذِينَ كَذَّبُوا بِآياتِنا وَ أَنْفُسَهُمْ كانُوا يَظْلِمُونَ ( 177 )\r\nخبر آن مرد را برايشان بخوان كه آيات خويش را به او عطا كرده بوديم و او از آن علم عارى گشت و شيطان در پىاش افتاد و در زمرهء گمراهان درآمد . ( 175 )\r\nاگر خواسته بوديم به سبب آن علم كه به او داده بوديم به آسمانش مىبرديم ؛ ولى او در زمين بماند و از پى هواى خويش رفت . مثل او چون مثل آن سگ است كه اگر به او حمله كنى زبان از دهان بيرون آرد و اگر رهايش كنى باز هم زبان از دهان بيرون مىآورد . مثل آنان كه آيات ما را دروغ انگاشتند نيز چنين است . قصّه را بگوى شايد به انديشه فروروند . ( 176 )\r\nبد است مثل مردمى كه آيات ما را دروغ انگاشتند و به خود ستم روا مىداشتند . ( 177 )\r\n\r\nواژگان\r\nالنّبأ : خبرى كه مهم باشد .\r\n\r\n","description":"","footnote":"","page_name":" 651 ","page_number":651},
  {"content":"\r\n\r\n فَانْسَلَخَ مِنْها :  از آن عارى شد .\r\n أَخْلَدَ إِلَى الْأَرْضِ :  چسبيد به آن ، در اين‌جا مقصود از آن سر فرود آوردن در برابر دنياست .\r\nاللّهث : به فتح لام و لهاث به ضم آن ، يك معنا دارند : نفس زدن سخت ، همواره با بيرون آوردن زبان به سبب تشنگى يا خستگى .\r\nالمثل : در اين‌جا مقصود از آن ، صفت است .\r\n\r\nاعراب\r\n « ساءَ »  به معناى « بئس » و فاعل آن مستتر است كه  « مَثَلًا »  آن‌را تفسير مىكند و  « مَثَلًا »  منصوب است ؛ زيرا تميز است ؛  « الْقَوْمُ »  مجرور به اضافهء اسم محذوف ؛ يعنى « مثل القوم » و همين محذوف ، مخصوص به ذمّ و مبتداست و جملهء  « ساءَ »  خبر آن .\r\n\r\nتفسير\r\n وَ اتْلُ عَلَيْهِمْ نَبَأَ الَّذِي آتَيْناهُ آياتِنا فَانْسَلَخَ مِنْها فَأَتْبَعَهُ الشَّيْطانُ فَكانَ مِنَ الْغاوِينَ . \r\n « اتْلُ »  خطابى است كه به محمّد صلّى اللّه عليه و آله توجه دارد و ضمير  « عَلَيْهِمْ »  به يهود برمىگردد . امّا اين‌كه مراد از كسىكه خدا آياتش را به او داد و او از آن عارى گشت ، چه شخصى است ، بر ما معلوم نيست و ما نيز در چيزىكه در قرآن و سنّت متواتر نيست دخالت نمىكنيم . لكن داستان‌سرايان و بسيارى از مفسران گفته‌اند : نام آن مرد ، بلعم بن باعور بود كه با دين موسى و احكام آن آشنايى كامل داشت و بعد مرتد شد . البتّه ، ما به اين روايت و امثال آن ، محتاطانه نگاه مىكنيم و جز به نصّ قرآنى اطمينان نداريم . نصّ قرآن بر اين دلالت دارد كه خدا به پيامبرش دستور داد كه داستان مردى را به يهود خبر دهد كه از دين و آيات خدا آگاه بود . بالطبع ، علماى يهود هم از وجود اين مرد آگاهى\r\n\r\n","description":"","footnote":"","page_name":" 652 ","page_number":652},
  {"content":"\r\n\r\nداشتند . آن‌گاه شيطان او را گمراه كرد و او علم و دين خود را رها كرد و به دنبال گمراهى رفت و از زمرهء گمراهان و هلاك‌شوندگان شد .\r\n وَ لَوْ شِئْنا لَرَفَعْناهُ بِها .  اگر مىخواستيم او را با آنچه خدا به او داده بود ؛ يعنى آگاهى از آيات او ، بالا مىبرديم ؛ لكن خدا نخواست كه او را به عمل كردن به آيات خودش مجبور كند ؛ زيرا خدا نمىخواهد با مردم از طريق مشيّت تكوينى خود ، كه به چيز مىگويد : « موجود شو ، پس موجود مىشود » برخورد كند ، بلكه با آنان از طريق مشيت اندرز و ارشاد ، كه از آن به امر و نهى تعبير مىشود ، رفتار مىكند و به‌همين دليل ، فردى را كه از آيات خدا عارى شد ، آزاد و مختار گذارد و او نقد را بر نسيه ترجيح داد .  وَ لكِنَّهُ أَخْلَدَ إِلَى الْأَرْضِ وَ اتَّبَعَ هَواهُ .  « اخلاد » ، يعنى ملازمت و مراد از « ارض » در اين‌جا زندگى دنياست ؛ زيرا منبع اين زندگى ، زمين است و تمام چيزهاى پاكيزه و لذّت‌بخش از آن سرچشمه مىگيرند . معناى آيه اين است : اين مرد عارى از آيات خدا از فرمان مولايش سر باز زد و پيوسته از هواى نفس خود پيروى كرد . رازى مىگويد : اين آيه سخت‌ترين آيات بر دانشمندان است . پيامبر خدا صلّى اللّه عليه و آله فرمود : « هركه بر دانش خود بيفزايد اما در كنار آن بر هدايتش نيفزايد ؛ جز بر دورىاش از خدا نيفزوده است » .\r\n فَمَثَلُهُ كَمَثَلِ الْكَلْبِ إِنْ تَحْمِلْ عَلَيْهِ يَلْهَثْ أَوْ تَتْرُكْهُ يَلْهَثْ .  سگى كه به سبب تشنگى و يا زوزه كشيدن زبانش را هميشه بيرون مىآورد . خواه آن را اذيت كنى و خواه رهايش بگذارى در هر دو حالت زبانش را از دهان بيرون مىآورد . همچنين است كسىكه همواره از هواى نفس خود پيروى مىكند و به گمراهىاش ادامه مىدهد ، در هرحال گمراه است ، خواه او را اندرز دهى و يا به حال خودش واگذارى .  ذلِكَ مَثَلُ الْقَوْمِ الَّذِينَ كَذَّبُوا بِآياتِنا .  اين ، ويژگى هركسى است كه بر گناه پاىفشارد ؛ يعنى نه از آيه‌اى سود مىبرد و نه به اندرزى گوش فرامىدهد . خداوند براى شخصى كه بر گناه اصرار مىورزد ، سگى را همانند آورده است كه زبانش را از دهان بيرون مىآورد تا او را تحقير كند .\r\n\r\n","description":"","footnote":"","page_name":" 653 ","page_number":653},
  {"content":"\r\n\r\n فَاقْصُصِ الْقَصَصَ لَعَلَّهُمْ يَتَفَكَّرُونَ ؛  يعنى اى محمّد ! يهود را از پيشينيان دروغگويشان خبر بده و اين‌كه سرنوشت آنان به كجا انجاميد ؛ نظير آن قريه‌اى كه نزديك دريا بود و نيز همانند اين مردى كه از آيات خدا عارى شد تا عبرتى باشند براى آنان و موجب شود كه آنها نبوت تو را تكذيب نكنند .\r\n ساءَ مَثَلًا الْقَوْمُ الَّذِينَ كَذَّبُوا بِآياتِنا وَ أَنْفُسَهُمْ كانُوا يَظْلِمُونَ .  دروغ بستن به خدا و تكذيب آيات خدا هردو بدعت است ؛ زيرا اوّلى موجب مىشود كه آنچه از دين نيست جزء دين محسوب شود و دومى باعث مىگردد كه آنچه جزء دين است از دين نفى شود و اين عين بدعت است و هر بدعتى گمراهى و هر گمراهى در آتش .\r\nبنابراين ، هركس بدعت كند بر خود ستم كرده ؛ زيرا خود را در معرض عذاب و هلاكت قرار داده است .\r\nسؤال : اگر كسى حق را به سبب اين‌كه از ستمگرى بر خودش بيم دارد تحريف كند ، آيا بدعتگذار محسوب مىشود يا خير ؟\r\nپاسخ : بله ، او بدعتگذارى است كه بايد مورد نكوهش و مجازات قرار گيرد و در اين هيچ ترديدى نيست ؛ زيرا او بايد به سبب تحريف حق از خشم خدا بترسد و نه از خشم ستمگر به جرم پايدارى بر حق . البتّه ، گاهى به جهت دفع ضرر از خود ، جايز است كه انسان به حق عمل نكند ؛ امّا تحريف دين از طريق دروغ بستن بر خدا ، مطلقا توجيهى ندارد ، نتيجه‌اش هرچه باشد .\r\n\r\n","description":"","footnote":"","page_name":" 654 ","page_number":654},
  {"content":"\r\n\r\n\r\nهدايت ، هدايت خداست\r\n\r\n[ سوره الأعراف ( 7 ) : آيات 178 تا 181 
  ]\r\nمَنْ يَهْدِ اللَّهُ فَهُوَ الْمُهْتَدِي وَ مَنْ يُضْلِلْ فَأُولئِكَ هُمُ الْخاسِرُونَ ( 178 ) وَ لَقَدْ ذَرَأْنا لِجَهَنَّمَ كَثِيراً مِنَ الْجِنِّ وَ الْإِنْسِ لَهُمْ قُلُوبٌ لا يَفْقَهُونَ بِها وَ لَهُمْ أَعْيُنٌ لا يُبْصِرُونَ بِها وَ لَهُمْ آذانٌ لا يَسْمَعُونَ بِها أُولئِكَ كَالْأَنْعامِ بَلْ هُمْ أَضَلُّ أُولئِكَ هُمُ الْغافِلُونَ ( 179 ) وَ لِلَّهِ الْأَسْماءُ الْحُسْنى فَادْعُوهُ بِها وَ ذَرُوا الَّذِينَ يُلْحِدُونَ فِي أَسْمائِهِ سَيُجْزَوْنَ ما كانُوا يَعْمَلُونَ ( 180 ) وَ مِمَّنْ خَلَقْنا أُمَّةٌ يَهْدُونَ بِالْحَقِّ وَ بِهِ يَعْدِلُونَ ( 181 )\r\nهركس را كه خداى راه نمايد ، راه خويش بيابد و آنان را كه گمراه سازد زيانكار شوند . ( 178 )\r\nبراى جهنم بسيارى از جن و انس را بيافريديم . ايشان را دل‌هايى است كه بدان نمىفهمند و چشم‌هايى است كه بدان نمىبينند و گوش‌هايى است كه بدان نمىشنوند . اينان همانند چهارپايانند حتّى گمراه‌تر از آنهايند . اينان خود غافلانند . ( 179 )\r\nاز آن خداوند است نيكوترين نام‌ها . بدان نام‌هايش بخوانيد . آنها را كه به نام‌هاى خدا الحاد مىورزند واگذاريد .\r\nاينان به كيفر اعمال خود خواهند رسيد . ( 180 )\r\nاز آفريدگان ما گروهى هستند كه به حق راه مىنمايند و به عدالت رفتار مىكنند . ( 181 )\r\n\r\nواژگان\r\nالذّرأ : ايجاد و آفرينش .\r\nالإلحاد : منحرف شدن از راه راست .\r\n\r\n","description":"","footnote":"","page_name":" 655 ","page_number":655},
  {"content":"\r\n\r\n\r\nاعراب\r\n« لام » در  « لِجَهَنَّمَ »  براى عاقبت و نتيجه است ؛ نظير جملهء :  « فَالْتَقَطَهُ آلُ فِرْعَوْنَ لِيَكُونَ لَهُمْ عَدُوًّا »  كه لام به معناى عاقبت است جملهء  « لَهُمْ قُلُوبٌ »  صفت براى  « كَثِيراً »  و جملهء  « لا يَفْقَهُونَ »  صفت براى  « قُلُوبٌ »  .  « مِمَّنْ خَلَقْنا »  خبر مقدم و  « أُمَّةٌ »  مبتداى مؤخّر .\r\n\r\nتفسير\r\n مَنْ يَهْدِ اللَّهُ فَهُوَ الْمُهْتَدِي وَ مَنْ يُضْلِلْ فَأُولئِكَ هُمُ الْخاسِرُونَ .  مقصود آيه ، آن نيست كه كسى را كه خدا در او هدايت مىآفريند ، هدايت يافته و كسى را كه در او گمراهى مىآفريند ، گمراه است . ابدا چنين نيست ؛ زيرا فطرت اين معنا را نمىپذيرد و بطلان آن بديهى است ؛ چراكه خدا به بندگانش ستم نمىكند . و نيز نصّ قرآن اين معنا را نفى مىكند : « پس هركس كه هدايت يابد ، هدايت به سود اوست و هركه گمراه گردد ، به زيان خويش به گمراهى افتاده است . . . » . « 1 » چگونه خداوند ميان دو صفت :\r\nعدالت و گمراه كردن گرد مىآورد ؟ درحالىكه تنها شيطان است كه انسان را گمراه مىكند : « گفت : اين كار شيطان بود . او به آشكارا دشمنى گمراه‌كننده است » ، « 2 » « و فرعون قومش را گمراه كرد » . « 3 »\r\nاز ديدگاه ما ، معناى مورد نظر آيه اين است كه هدايت‌يافتهء حقيقى كسى است كه در نزد خدا هدايت يافته محسوب شود ، هرچند از نظر مردم گمراه باشد و ترديدى نيست كه انسان در معيار الهى ، تنها در صورتى هدايت يافته به شمار مىرود كه هم ايمان بياورد و هم كار شايسته انجام دهد : « كسانىكه ايمان آوردند و كارهاى شايسته\r\n\r\n\r\n","description":"","footnote":"\r\n( 1 ) . يونس ( 10 ) آيهء 108 .\r\n( 2 ) . قصص ( 28 ) آيهء 15 .\r\n( 3 ) . طه ( 20 ) آيهء 79 .\r\n","page_name":" 656 ","page_number":656},
  {"content":"\r\n\r\nانجام دادند ، پروردگارشان به ايمانشان هدايت مىكند » ، « 1 » « كسانى را كه در راه ما مجاهدت كنند ، به راه‌هاى خويش هدايتشان مىكنيم » . « 2 » همچنين ، گمراه كسى است كه به حساب خدا ، گمراه باشد نه به حساب مردم ؛ به بيانى ديگر آيه ، معناى هركدام از هدايت يافته و گمراه را مشخص مىكند كه بايد در نزد خدا چنين باشند ؛ چنان‌كه امام على عليه السّلام فرمود : « دارايى و نادارى پس از عرضه كردن در پيشگاه خدا مشخص مىشود » .\r\n وَ لَقَدْ ذَرَأْنا لِجَهَنَّمَ كَثِيراً مِنَ الْجِنِّ وَ الْإِنْسِ .  ذرأنا : آفريديم . خداى سبحان كسى را به قصد اين‌كه عذاب كند نيافريد و هرگز نخواهد آفريد . چگونه بيافريند ؟ مگر خدا از شكنجه و عذاب مستضعفانى كه هيچ چاره‌اى ندارند و راهى را نمىتوانند بيابند لذّت مىبرد ؟ در جايى خواندم كه وقتى آمريكايىها مىخواستند تفريح كنند ، يكى از رنگين‌پوستان را مىآوردند و به دور او حلقه مىزدند و آن‌گاه او را به رگبار گلوله‌هاى تپانچه‌هايشان مىبستند و او بر زمين مىافتاد و در ميان خون خود دست و پا مىزد و آنها با صداى بلند مىخنديدند . خدا هرگز بشر را با آتش خود نمىسوزاند ، مگر اين كه وى از جنس آمريكايى و يا صهيونيستى باشد . شأن خدا بالاتر از آن چيزى است كه آنها وصف مىكنند .\r\nخدا انسان را براى فراگيرى دانش سودمند و انجام دادن كار شايسته آفريد و او را به تمام لوازم و ابزار دست‌يابى به اين هدف مجهّز كرد و به او عقل داد تا هدايت و گمراهى را از يكديگر تشخيص دهد و براى بيدارى و ارشاد او پيامبرانى فرستاد و او را در پيمودن راهى كه مىخواهد آزاد گذاشت ؛ زيرا آزادى ، مايهء قوام حقيقت انسان است و اگر آزادى را از او بگيرند ميان او و موجودات بىجان تفاوتى نخواهد بود . با توجه به اين امر ، اگر انسان راه هدايت را برگزيند به خشنودى و پاداش خداوند\r\n\r\n\r\n","description":"","footnote":"\r\n( 1 ) . يونس ( 10 ) آيهء 9 .\r\n( 2 ) . عنكبوت ( 29 ) آيهء 69 .\r\n","page_name":" 657 ","page_number":657},
  {"content":"\r\n\r\nمىرسد و اگر راه گمراهى را در پيش گيرد ، سرنوشت او جهنّم خواهد بود و چه بد سرنوشتى است ! بنابراين ، لام در  « لِجَهَنَّمَ »  لام عاقبت است ؛ نظير لام در  « لِيَكُونَ »  در آيهء  « فَالْتَقَطَهُ آلُ فِرْعَوْنَ لِيَكُونَ لَهُمْ عَدُوًّا »  و نيز همانند « لدوا للموت و ابنوا للخراب » .\r\nسؤال : خداى سبحان فرموده است :  « وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ ؛  نيافريدم جن و انس را مگر براى اين‌كه مرا عبادت كنند » و تو مىگويى : خدا انسان را براى دانش سودمند و كارهاى شايسته آفريده است ؟\r\nپاسخ : دانش سودمند و كار شايسته از برترين عبادت‌هاست ؛ زيرا در روايت آمده است : « يك دانشمند از هزار عابد و هزار زاهد برتر است » . در روايت ديگرى آمده است : « دانشمندى كه از دانش او سود برده شود ، از عبادت هفتاد هزار عابد برتر است » .\r\n لَهُمْ قُلُوبٌ لا يَفْقَهُونَ بِها وَ لَهُمْ أَعْيُنٌ لا يُبْصِرُونَ بِها وَ لَهُمْ آذانٌ لا يَسْمَعُونَ بِها . \r\nهرچيزى كه به هدفى كه از آن خواسته مىشود ، منتهى نشود ، وجود و عدمش يكسان است . از مهم‌ترين هدف‌هايى كه براى قلب در نظر گرفته شده ، آن است كه بر روى دلايل حق باز شود و هدف از چشم آن است كه اين دلايل را ببيند و هدف از گوش آن است كه آنها را بشنود و هرگاه اين اهداف از اين سه دستگاه به دست نيايد و از دلايل حق بهره‌گيرى نشود ، وجود آنها مانند عدم است . خدا مىگويد : « و در اين سخن براى صاحبدلان يا آنان كه با حضور ، گوش فرامىدارند اندرزى است » . « 1 » بنابراين ، به‌رغم اين‌كه قلب و گوش وجود دارند ، هرگاه از آيات حق و دلايل آن غفلت كنند ، مىتوان گفت آنها وجود ندارند .  أُولئِكَ كَالْأَنْعامِ ؛  آنها همانند چهارپايان هستند كه دل و چشم و گوش دارند ، لكن دل‌هايشان به روى حق بسته‌اند ، چشم‌هايشان اين دلايل را نمىبينند و گوش‌هايشان آن‌را نمىشنوند . ازاين‌رو آنها به‌سان چهارپايانند .  بَلْ هُمْ أَضَلُّ ؛  بلكه گمراه‌ترند ؛ زيرا چهارپايان كاملا وظيفه‌اى را كه برايشان در نظر گرفته\r\n\r\n\r\n","description":"","footnote":"\r\n( 1 ) . ق ( 50 ) آيهء 37 .\r\n","page_name":" 658 ","page_number":658},
  {"content":"\r\n\r\nشده ، انجام مىدهند و نيز آنها از به دست آوردن كمال ناتوانند و به همين دليل ، مورد بازپرسى و مجازات قرار نمىگيرند و درنتيجه ، آنها آفرينندهء خود را فطرتا مىشناسند .\r\nامّا كافران وظيفهء خود را انجام نمىدهند و درحالىكه توان رسيدن به كمال را دارند ، به دنبال آن نمىروند و مورد بازپرسى و مجازات قرار مىگيرند .\r\n أُولئِكَ هُمُ الْغافِلُونَ ؛  آنان از دلايلى كه در وجود خودشان و نيز در جهان هستى وجود دارد بىخبرند و به سرنوشت خود و خوارى و عذابى كه در قيامت به سراغ آنها خواهد آمد توجه ندارند .\r\n\r\nآيا نام‌هاى خدا توقيفى هستند يا قياسى ؟\r\n وَ لِلَّهِ الْأَسْماءُ الْحُسْنى .  تمام نام‌هاى خدا نيكوست ؛ زيرا اين نام‌ها بيانگر بهترين و كامل‌ترين مفاهيم است و در نيكويى و زيبايى همگى در يك درجه قرار دارند ؛ زيرا خدا حالات متعدّد و صفات متغير ندارد حتّى از ديدگاه كسانى كه مىگويند : صفات او غير ذات اوست ، و نيز كارهاى او با يكديگر تفاوت ندارند . ازاين‌رو ، آفرينش بال يك پشه و آفرينش كلّ جهان براى او يكسان است و با يك كلمهء « باش پس موجود مىشود » وجود پيدا مىكند . وقتى معناها برابر باشند ، واژه‌ها نيز برابرند ؛ زيرا واژه‌ها فرعاند و فرع پيرو اصل است .\r\n فَادْعُوهُ بِها .  خدا را ياد كنيد و او را به هريك از نام‌هايش كه مىخواهيد بخوانيد ؛ زيرا تمام آنها واژه‌هايى هستند كه در يك سطح ، پاكى و عظمت او را بيان مىكنند و براى خدا اسم اعظم و غير اعظم وجود ندارد ؛ زيرا هر واژه‌اى كه بر او دلالت كند بزرگ‌ترين دلالت‌كننده است ؛ چراكه مدلول آن بزرگ‌ترين موجودات است .\r\nازاين‌رو ، ما با اين نظريه موافق نيستيم كه مىگويد : خدا را نام ويژه‌اى است كه\r\n\r\n","description":"","footnote":"","page_name":" 659 ","page_number":659},
  {"content":"\r\n\r\nاسم اعظم او مىباشد و هركس آن را بشناسد ، تمام نيكىها و بركت‌ها به سوى او جريان مىيابد و به دست او معجزه‌ها پديدار مىشود . برخى مىگويند : « خدا 99 اسم دارد و هركس آنها را بشمارد وارد بهشت مىشود » . گويى خداوند بهشت خود را براى گردآورندگان فرهنگ‌هاى لغت آفريده است نه براى پرهيزگاران !\r\n وَ ذَرُوا الَّذِينَ يُلْحِدُونَ فِي أَسْمائِهِ سَيُجْزَوْنَ ما كانُوا يَعْمَلُونَ .  واژه‌هاى « لحد » و « الحاد » به معناى منحرف شدن از راه راست است و معناى آيه اين است كه هر واژه‌اى كه بر ربوبيت دلالت كند ، نبايد براى غير خدا به كار رود و تفاوت نمىكند كه اين غير ، پيامبر باشد ، يا ستاره ، يا بت و يا هرچيز ديگرى و نيز روا نيست كه واژه‌اى براى پروردگار به كار رود كه بر غير ربوبيت دلالت دارد ؛ نظير پدر و پسر .\r\nعلماى كلام در مورد نام‌هاى خدا اختلاف نظر دارند كه ، آيا اين نام‌ها توقيفى هستند يا قياسى ؟ توقيفى ، يعنى آگاهى بر نام‌هاى خدا منحصر است به آنچه در قرآن و سنّت آمده ، به‌طورى كه به كار بردن نامى براى خدا جايز نيست ، مگر آن‌كه آيه و يا روايتى بر آن تصريح كرده باشد . قياسى ، يعنى هر واژه‌اى كه معنايش در حق خدا ثابت باشد ، مىتوان آن را براى خدا به كار برد ، خواه اين واژه در كتاب خدا آمده باشد يا نيامده باشد .\r\nبيشتر علما گفته‌اند : نام‌هاى خدا توقيفى هستند . لكن از نظر ما ، خطاب و مناجات خدا با هر لفظى كه بر پاكى و عظمت او دلالت كند جايز است ، خواه در قرآن و حديث آمده باشد و يا نيامده باشد و جز آنچه را خدا منع كرده ، ممنوع نمىدانيم ؛ زيرا به اين اصل عمل مىكنيم كه مىگويد : هرچيزى مباح است ، تا اين‌كه نهىاى دربارهء آن وارد شود ، البتّه مشروط بر اين‌كه اين لفظ بر عظمت خدا دلالت داشته باشد و اين ، مقتضاى اصول و قواعد علمى دينى است . به‌علاوه ، امّت اسلامى ، در گذشته و حال و در هر زمان و مكانى اجماع دارند كه غير عرب‌ها مىتوانند كه از ذات ، صفات و افعال خدا با واژه‌هايى كه مخصوص زبان خودشان است تعبير كنند .\r\n\r\n","description":"","footnote":"","page_name":" 660 ","page_number":660},
  {"content":"\r\n\r\n وَ مِمَّنْ خَلَقْنا أُمَّةٌ يَهْدُونَ بِالْحَقِّ وَ بِهِ يَعْدِلُونَ .  تمام مردم ، برخى از آنان مؤمن و برخى كافر ، برخى پاك و برخى ناپاك هستند و هركسى اين حقيقت را مىداند . پس هدف از بيان آن چيست ؟\r\nپاسخ : خداى سبحان در آيهء پيشين گفت : بسيارى از جنّ و انس به جهنم خواهند رفت :  « وَ لَقَدْ ذَرَأْنا لِجَهَنَّمَ كَثِيراً مِنَ الْجِنِّ وَ الْإِنْسِ » .  ازاين‌رو ، مناسب بود كه در اين‌جا بگويد : گروهى از آنان به بهشت مىروند ، هرچند تعداد اين گروه اندك است ؛ چنان كه واژه « من » بر آن دلالت دارد . خداوند از بهشتيان به عنوان كسانى تعبير مىكند كه به حق راه مىيابند و به عدالت رفتار مىكنند . اين تعبير نشان مىدهد كه سبب ورود آنها به بهشت ، هدايت و عدالت است .\r\n\r\n","description":"","footnote":"","page_name":" 661 ","page_number":661},
  {"content":"\r\n\r\n\r\nكسانىكه آيات ما را دروغ انگاشتند\r\n\r\n[ سوره الأعراف ( 7 ) : آيات 182 تا 186 
  ]\r\nوَ الَّذِينَ كَذَّبُوا بِآياتِنا سَنَسْتَدْرِجُهُمْ مِنْ حَيْثُ لا يَعْلَمُونَ ( 182 ) وَ أُمْلِي لَهُمْ إِنَّ كَيْدِي مَتِينٌ ( 183 ) أَ وَ لَمْ يَتَفَكَّرُوا ما بِصاحِبِهِمْ مِنْ جِنَّةٍ إِنْ هُوَ إِلاَّ نَذِيرٌ مُبِينٌ ( 184 ) أَ وَ لَمْ يَنْظُرُوا فِي مَلَكُوتِ السَّماواتِ وَ الْأَرْضِ وَ ما خَلَقَ اللَّهُ مِنْ شَيْءٍ وَ أَنْ عَسى أَنْ يَكُونَ قَدِ اقْتَرَبَ أَجَلُهُمْ فَبِأَيِّ حَدِيثٍ بَعْدَهُ يُؤْمِنُونَ ( 185 ) مَنْ يُضْلِلِ اللَّهُ فَلا هادِيَ لَهُ وَ يَذَرُهُمْ فِي طُغْيانِهِمْ يَعْمَهُونَ ( 186 )\r\nو آنان را كه آيات ما را دروغ انگاشتند ، از راهى كه خود نمىدانند به تدريج خوارشان مىسازيم . ( 182 )\r\nو به آنها مهلت دهم كه تدبير من استوار است . ( 183 )\r\nآيا فكر نكرده‌اند كه در يارشان نشانى از ديوانگى نيست و او به آشكارا بيم‌دهندهء آنهاست ؟ ( 184 )\r\nآيا در ملكوت آسمان‌ها و زمين و چيزهايى كه خدا آفريده است نمىانديشند ؟ و شايد كه مرگشان نزديك باشد . و بعد از قرآن كدام سخن را باور دارند ؟ ( 185 )\r\nهركس را كه خدا گمراه كند هيچ راهنمايى برايش نيست و آنان را وامىگذارد تا همچنان در سركشى خويش سرگردان بمانند . ( 186 )\r\n\r\nواژگان\r\nالاستدراج : از « درجه » گرفته شده است ؛ يعنى خدا آنان را به تدريج به سوى هلاكت\r\n\r\n","description":"","footnote":"","page_name":" 662 ","page_number":662},
  {"content":"\r\n\r\nسوق مىدهد ، دقيقا همانند كسى كه از پله‌هاى نردبان بالا مىرود .\r\nالإملاء : مهلت دادن و به تأخير انداختن .\r\nالكيد : مكر و نيرنگ و در اين‌جا مقصود ، تدبير پنهانى است ، به‌گونه‌اى فردى كه مورد نيرنگ قرار مىگيرد بدان توجّه پيدا نكند ، مگر پس از تحمل زيان و خوارى .\r\nالجنّة : به كسر جيم ، در اصل به معناى پوشش و پرده است .\r\nالملكوت : مالكى كه مملوك نيست .\r\nالعمه : كورى دل .\r\nالعمى : كورى چشم .\r\n\r\nاعراب\r\n « إِنَّ كَيْدِي مَتِينٌ » ،  جملهء مستأنفه و از همين‌رو ، همزهء انّ كسره داده شده است . ما ، استفهاميهء انكاريه و در محلّ رفع ؛ زيرا مبتداست .  « بِصاحِبِهِمْ »  متعلق به محذوف و خبر و جمله مفعول براى  « يَتَفَكَّرُوا »  ؛ چراكه  « يَتَفَكَّرُوا »  از افعال قلوب است كه تعليق آن از عمل جايز مىباشد . و  « أَنْ عَسى »  ،  « أَنْ »  مخففهء از ثقيله و اسم آن ضمير شأن محذوف است ؛ يعنى « أنّه عسى » . مصدر ريخته‌شده از  « أَنْ يَكُونَ »  فاعل  « عَسى »  و در اين‌جا به سبب فاعل از خبر بىنياز شده است ؛ چنان‌كه جملهء « عسى ان تقوم » نيز از همين قبيل است و گويى شما گفتيد : « قرب مكانك » و از اين قبيل است جملهء :  « عَسى أَنْ تَكْرَهُوا شَيْئاً » .  اسم  « يَكُونَ »  ضمير مستترى است كه به شأن برمىگردد و جملهء  « قَدِ اقْتَرَبَ أَجَلُهُمْ »  خبر « كان » و جملهء  « عَسى »  و فاعلش خبر  « أَنْ »  .\r\n\r\nتفسير\r\n وَ الَّذِينَ كَذَّبُوا بِآياتِنا سَنَسْتَدْرِجُهُمْ مِنْ حَيْثُ لا يَعْلَمُونَ .  گاهى نعمت‌ها پىدرپى\r\n\r\n","description":"","footnote":"","page_name":" 663 ","page_number":663},
  {"content":"\r\n\r\nنصيب انسان مىشود و افزايش اين نعمت‌ها سبب مىشود كه او درحالىكه از بلاها و رويدادهاى غير مترقبه بىخبر است به سركشى خود ادامه دهد تا آن‌جا كه مردم به وى مىگويند : خوش به حال او ! امّا ناگهان هنگامهء سختى فرامىرسد . ابو سفيان در جنگ احد دچار غرور شد و گفت : امروز در مقابل روز بدر ، تا آن‌گاه كه روز فتح و پيروزى خدا فرارسيد و او با كمال خوارى تسليم [ نيروهاى اسلام 
  ] شد . امام على عليه السّلام فرمود : « چه‌بسا كسىكه به‌تدريج به او احسان مىشود و او به سبب پوشيده شدن عيب‌هايش دچار غرور مىگردد و بر اثر سخنان خوشايند درباره‌اش فريب مىخورد و خداوند هيچ‌كس را به چيزى همچون مهلت دادن آزمايش نمىكند .\r\n وَ أُمْلِي لَهُمْ إِنَّ كَيْدِي مَتِينٌ .  واژه « املاء » به معناى مهلت دادن و شتاب نكردن است . مقصود از كيد خدا آن است كه آنان را رها كرد تا به سبب احسانى كه در ظاهر به ايشان مىشود مغرور گردند ، تا وقتىكه به همين نيكى اعتماد مىكنند آن‌گاه خداوند از جايى كه آنها نمىدانند مجازاتشان مىكند : « آيا مىپندارند كه آن مال و فرزندان كه ارزانىشان مىداريم ، براى آن است كه مىكوشيم خيرى به آنها برسانيم ؟ نه ، كه آنان در نمىيابند » . « 1 »\r\n أَ وَ لَمْ يَتَفَكَّرُوا ما بِصاحِبِهِمْ مِنْ جِنَّةٍ إِنْ هُوَ إِلَّا نَذِيرٌ مُبِينٌ .  آرى ، دزدان و خونريزان اين‌چنين تبليغات گمراه‌كنندهء خود را بر ضدّ هر اخلاصمند و در هرزمان و مكانى منتشر مىكنند . محمّد ديوانه است ، محمّد جادوگر و دروغگوست . . . ، چرا ؟\r\nبراى اين‌كه او دروغگويى و گمراهى را نمىپذيرد و با دزدى و استثمار مبارزه مىكند . قريش بر محمّد صلّى اللّه عليه و آله دروغ مىبندند ، درحالىكه محمّد را از آغاز تولدش تا آن‌گاه كه چهل سال از عمر شريفش سپرى مىشود ، مىشناسند و از هوش ، راستگويى و امانت‌دارى او آگاهى دارند ؛ لكن از سوى ديگر نيز مىدانند كه رسالت محمّد صلّى اللّه عليه و آله بزرگ‌ترين خطر براى سلطنت و ستمگرى قريش است و از همين‌جهت\r\n\r\n\r\n","description":"","footnote":"\r\n( 1 ) . مؤمنون ( 23 ) آيهء 55 - 56 .\r\n","page_name":" 664 ","page_number":664},
  {"content":"\r\n\r\nگفتند : او ديوانه است ، بدين اميد كه از طريق اين دروغ بستن ، بتوانند كسانى را كه به بهره‌كشى و بردگى كشانده بودند فريب دهند . ازاين‌رو ، قرآن آنها را به تفكر و انديشه كردن دربارهء محمّد صلّى اللّه عليه و آله فرامىخواند ، با اين‌كه او همراه و همنشين آنهاست و آنان از وضعيت وى كاملا باخبرند و او را بارها آزموده‌اند . قرآن آنها را فرامىخواند تا بينديشند : آيا ايرادى عليه او دارند و يا در عقل و آفرينش او نقصى مىبينند ؟  إِنْ هُوَ إِلَّا نَذِيرٌ مُبِينٌ .  او حق را بيان مىكند و به مخالفانش بيم مىدهد و اين تنها گناه او از نظر آنان است .\r\n أَ وَ لَمْ يَنْظُرُوا فِي مَلَكُوتِ السَّماواتِ وَ الْأَرْضِ وَ ما خَلَقَ اللَّهُ مِنْ شَيْءٍ .   « مَلَكُوتِ »  مبالغه در ملك است و معنايش اين است : آسمان‌ها و زمين و هرآنچه در آنهاست در سيطرهء او قرار دارند و نشان‌دهندهء يگانگى او مىباشند و هر خردمندى اگر بدون غرض به هرچيزى در اين جهان هستى بنگرد ، به خدا ، كتاب‌ها و پيامبران او ايمان مىآورد . امّا كسىكه جز به منافع خود نمىانديشد ، هرگز نه به سوى خدا راه مىيابد و نه به هيچ كار نيك ديگرى .  وَ أَنْ عَسى أَنْ يَكُونَ قَدِ اقْتَرَبَ أَجَلُهُمْ .  خداوند پس از آن كه كافران قريش را به انديشه كردن و غور نمودن در آفرينش جهان هستى و موجودات آن فرامىخواند ، آنها را به ياد مرگ كه نابودكنندهء تمام لذت‌ها و پراكندهء تمام جمعيت‌هاست مىاندازد و اين‌كه به‌زودى و به‌طور ناگهانى با آن روبه‌رو خواهد شد و اين در حالى است كه آنان همچنان در گمراهى خود دست و پا مىزنند .\r\nخدا آنها را به مرگ و فرا رسيدن اجل ايشان توجّه مىدهد ، تا شايد توبه كنند و به هدايت روى آورند .\r\n فَبِأَيِّ حَدِيثٍ بَعْدَهُ يُؤْمِنُونَ .  ضمير  « بَعْدَهُ »  به قرآن برمىگردد . بيانى رساتر و دليلى نيرومندتر از قرآن وجود ندارد و كسى را كه دلايل خدا قانعش نسازد ، چيزى او را قانع نخواهد كرد .\r\n مَنْ يُضْلِلِ اللَّهُ فَلا هادِيَ لَهُ .  معناى اين جمله را پيش‌تر در تفسير آيهء 178 از همين سوره بيان كرديم .  وَ يَذَرُهُمْ فِي طُغْيانِهِمْ يَعْمَهُونَ ؛  يعنى خدا\r\n\r\n","description":"","footnote":"","page_name":" 665 ","page_number":665},
  {"content":"\r\n\r\nآنها را رها مىكند تا در گمراهى سرگردان بمانند و آنها را تا مدّتى مهلت مىدهد و آن‌گاه به سبب كارهايى كه در قبل انجام داده‌اند مجازاتشان مىكند . در اين مهلت دادن ، هيچ‌گونه ستمى وجود ندارد ؛ زيرا پس از بيان و هشدار و پس از نااميد شدن از بازگشت و هدايت آنها آمده است .\r\n\r\n","description":"","footnote":"","page_name":" 666 ","page_number":666},
  {"content":"\r\n\r\n\r\nپرسش درباره قيامت\r\n\r\n[ سوره الأعراف ( 7 ) : آيات 187 تا 188 
  ]\r\nيَسْئَلُونَكَ عَنِ السَّاعَةِ أَيَّانَ مُرْساها قُلْ إِنَّما عِلْمُها عِنْدَ رَبِّي لا يُجَلِّيها لِوَقْتِها إِلاَّ هُوَ ثَقُلَتْ فِي السَّماواتِ وَ الْأَرْضِ لا تَأْتِيكُمْ إِلاَّ بَغْتَةً يَسْئَلُونَكَ كَأَنَّكَ حَفِيٌّ عَنْها قُلْ إِنَّما عِلْمُها عِنْدَ اللَّهِ وَ لكِنَّ أَكْثَرَ النَّاسِ لا يَعْلَمُونَ ( 187 ) قُلْ لا أَمْلِكُ لِنَفْسِي نَفْعاً وَ لا ضَرًّا إِلاَّ ما شاءَ اللَّهُ وَ لَوْ كُنْتُ أَعْلَمُ الْغَيْبَ لاسْتَكْثَرْتُ مِنَ الْخَيْرِ وَ ما مَسَّنِيَ السُّوءُ إِنْ أَنَا إِلاَّ نَذِيرٌ وَ بَشِيرٌ لِقَوْمٍ يُؤْمِنُونَ ( 188 )\r\nدربارهء قيامت از تو مىپرسند كه چه‌وقت فرامىرسد . بگو : علم آن نزد پروردگار من است .\r\nتنها اوست كه چون زمانش فرارسد آشكارش مىسازد . فرارسيدن آن بر آسمانيان و زمينيان پوشيده است ، جز به ناگهان بر شما نيايد . چنان از تو مىپرسند كه گويى تو از آن آگاهى . بگو : علم آن نزد خداست ؛ ولى بيشتر مردم نمىدانند . ( 187 )\r\nبگو : من مالك سود و زيان خود نيستم ، مگر آنچه خدا بخواهد و اگر علم غيب مىدانستم بر خير خود بسى مىافزودم و هيچ شرى به من نمىرسيد . من كسى جز بيم‌دهنده و مژده‌دهنده‌اى براى مؤمنان نيستم . ( 188 )\r\n\r\nواژگان\r\n السَّاعَةِ  : در لغت ، جزئى اندك از زمان كه مشخص نباشد و در عرف ، يك جزء از 24\r\n\r\n","description":"","footnote":"","page_name":" 667 ","page_number":667},
  {"content":"\r\n\r\nجزء شبانه‌روز . در اين‌جا مراد از ساعت ، زمانى است كه در آن جهان نابود مىشود و تمام مردم مىميرند .\r\n مُرْساها  : اثبات شدن و وجود پيدا كردن آن ، از « رسا الشىء » گرفته شده است يعنى ؛ ثابت شد و تحقق پيدا كرد .\r\nالحفىّ : كسىكه زياد مىپرسد [ آگاهى دارد 
  ] .\r\n\r\nاعراب\r\n « أَيَّانَ »  اسم مبنى ؛ زيرا دربردارندهء معناى حرف استفهام است و با آن از زمان پرسيده مىشود . در اين‌جا محلّش رفع ، خبر مقدم و  « مُرْساها »  مبتداى مؤخّر .  « بَغْتَةً »  حال از ضمير در  « تَأْتِيكُمْ »  ، كه به  « السَّاعَةِ »  برمىگردد .\r\n\r\nتفسير\r\n يَسْئَلُونَكَ عَنِ السَّاعَةِ أَيَّانَ مُرْساها قُلْ إِنَّما عِلْمُها عِنْدَ رَبِّي لا يُجَلِّيها لِوَقْتِها إِلَّا هُوَ . \r\nمراد از ساعت ، خراب شدن جهان و مردن خلايق است .  « يُجَلِّيها »  ؛ يعنى آشكار مىكند و بروز مىدهد آن‌را . لام در  « لِوَقْتِها »  براى توقيت است ؛ نظير :  « أَقِمِ الصَّلاةَ لِدُلُوكِ الشَّمْسِ » .  ظاهر آيه نشان مىدهد كه گروهى از پيامبر خدا صلّى اللّه عليه و آله پرسيدند : چه‌وقت روز قيامت برپا مىشود ؟ خدا به او دستور داد كه به آنان بگويد : قيامت از امورى است كه شناخت آن در توان بشر نيست و علم آن به خدا اختصاص دارد و اوست كه آن‌را در هنگامهء معيّن خود آشكار مىسازد .  ثَقُلَتْ فِي السَّماواتِ وَ الْأَرْضِ .  وقوع قيامت براى اهل آسمان‌ها و زمين بسيار سنگين خواهد بود ؛ زيرا اين روز بسيار بزرگ و سخت است .  لا تَأْتِيكُمْ إِلَّا بَغْتَةً ؛  بدون اعلام قبلى خواهد آمد .\r\n يَسْئَلُونَكَ كَأَنَّكَ حَفِيٌّ عَنْها .  گويى تو به پرسيدن از قيامت اهميت مىدهى ؛ چنان‌كه آنها اهميت مىدهند . البتّه ، پيامبر صلّى اللّه عليه و آله به دانستن قيامت و اين‌كه چه‌وقت برپا\r\n\r\n","description":"","footnote":"","page_name":" 668 ","page_number":668},
  {"content":"\r\n\r\nمىشود ، اهميت نمىداد ، بلكه تنها به عمل براى اين روز و بيم دادن از آن اهميت مىداد و رهايى يافتن از وحشت آن را با عمل شايسته مربوط مىكرد ، و به‌همين جهت ، دربارهء آن از پروردگارش نمىپرسيد . گفته‌اند : مردى اعرابى از آن حضرت پرسيد : روز قيامت كى برپا مىشود ؟ پيامبر فرمود : براى آن چه‌چيزى آماده كرده‌اى ؟\r\nاو با اين پاسخ مىخواست به آن عرب بفهماند كه بر تو سزاوارتر آن است كه دربارهء آنچه تو را از آن رهايى مىبخشد بپرسى و نه دربارهء وقت و شكل آن ؛ چه ، هرگاه خردمند بيمار شود ، نمىپرسد ، چگونه با اين بيمارى مىميرد ؟ بلكه مىپرسد : چه چيزى باعث بهبودى او از اين بيمارى مىشود ؟ خداوند بار ديگر مىفرمايد :\r\n قُلْ إِنَّما عِلْمُها عِنْدَ اللَّهِ  تا تأكيد كند كه علم روز قيامت تنها منحصر به اوست و نيز بدين منظور كه مقدمه‌اى باشد براى اين سخن او :  وَ لكِنَّ أَكْثَرَ النَّاسِ لا يَعْلَمُونَ ؛  بسيارى از مردم نمىدانند كه علم به وقوع روز قيامت تنها در نزد خدا آفرينندهء آن است و هيچ كسى را از آن آگاهى نمىدهد .\r\n\r\nپيامبر و دانستن غيب\r\n قُلْ لا أَمْلِكُ لِنَفْسِي نَفْعاً وَ لا ضَرًّا إِلَّا ما شاءَ اللَّهُ .  اين عقيدهء مسلمانان به بهترين آفريدگار خدا ، پيامبرشان ، محمّد صلّى اللّه عليه و آله است كه او مالك چيزى براى خود نيست ، تا چه رسد به اين كه مالك براى ديگران باشد . اين اعتقاد دربارهء محمّد صلّى اللّه عليه و آله ، نتيجهء حتمى عقيدهء توحيد است .\r\n وَ لَوْ كُنْتُ أَعْلَمُ الْغَيْبَ لَاسْتَكْثَرْتُ مِنَ الْخَيْرِ وَ ما مَسَّنِيَ السُّوءُ .  واژهء « غيب » تنها بر معناى خودش دلالت ندارد ، بلكه نشان مىدهد كه دانستن غيب به خدا اختصاص دارد .\r\nبه‌علاوه ، نزديك‌ترين مردم به خدا براى نسل‌هاى بشرى اعلان مىدارد كه او در برابر غيب يك بشر است و در اين جهت ، ميان او و ديگر مردم هيچ تفاوتى وجود\r\n\r\n","description":"","footnote":"","page_name":" 669 ","page_number":669},
  {"content":"\r\n\r\nندارد . وانگهى پيامبر صلّى اللّه عليه و آله تنها به اين اعلان بسنده نمىكند ، بلكه براى اثبات آن به حسّ و وجدان استدلال مىكند ؛ بدين‌ترتيب كه اگر او غيب مىدانست ، از سرنوشت امور آگاهى داشت و دراين‌صورت ، كارى را كه پايانش خوب است انجام مىداد و آنچه را پايان بد دارد انجام نمىداد ، و در نتيجه در اين دنيا گرفتار حوادث ناگوار و ناخوشايند نمىشد .\r\nبراى اين‌كه كسى ايراد نكند : چگونه محمّد صلّى اللّه عليه و آله غيب نمىداند ، درحالىكه او پيامبر مقرّب در پيشگاه خداوند است ؟ محمّد صلّى اللّه عليه و آله برطبق فرمان خداوند فرمود :  إِنْ أَنَا إِلَّا نَذِيرٌ وَ بَشِيرٌ لِقَوْمٍ يُؤْمِنُونَ .  در اين‌كه او پيامبر خداست ترديدى نيست ؛ لكن وظيفهء پيامبر تنها اين است كه پيام‌هاى پروردگار مردم را به آنان برساند ، گناهكار را از مجازات بترساند و فرمانبردار را به پاداش مژده دهد ؛ امّا دانستن غيب و نيز آگاهى از سود و زيان تنها در دست خداست . اين‌كه در آيه ، مژده و بيم را به مؤمنان اختصاص داده ، با اين‌كه اين دو براى همگان مىباشند ، بدان‌سبب است كه از مژده و بيم ، تنها كسانى سود مىبرند كه به حق ايمان آورند ؛ امّا براى فردى كه از منطق پيروى نمىكند ، هيچ‌چيزى سود نخواهد داشت .\r\nسؤال : در سيرهء پيامبر صلّى اللّه عليه و آله و كتاب‌هاى حديث آمده است : محمّد صلّى اللّه عليه و آله از امور غيب بسيار خبر داده است . برخى از اين غيب‌گويىها عبارتند از : اين‌كه مسلمانان پس از او بر روم و ايران چيره مىشوند و به‌زودى سلمان فارسى تاج كسرى را بر سر خواهد نهاد و چنين شد . و نيز از مرگ نجاشى ، از شهادت زيد بن حارثه و جعفر بن ابى طالب و عبد اللّه بن رواحه و همچنين از صداى عوعوى سگ‌هاى حوأب عليه عايشه ، از جنگ على بن ابى طالب عليه السّلام با ناكثين ، قاسطين و مارقين و از شهادت فرزندانش ، حسن و حسين بن على عليه السّلام و ديگر موارد خبر داد . بنابراين ، چگونه مىتوان ميان خبر دادن او از امور غيب و سخن او كه فرمود :  « وَ لَوْ كُنْتُ أَعْلَمُ الْغَيْبَ »  ، جمع كرد ؟\r\nپاسخ : غيب خدا بىنهايت است و اندازهء معينى ندارد و اين غيب بر چند نوع است :\r\n\r\n","description":"","footnote":"","page_name":" 670 ","page_number":670},
  {"content":"\r\n\r\n1 . غيبى كه خدا آن‌را از بندگانش پنهان مىدارد و هيچ‌كس را - هركه باشد - از آن آگاه نمىكند ؛ نظير زمان برپا شدن روز قيامت .\r\n2 . نوعى كه هركس را از ميان بندگانش كه بخواهد از آن آگاه مىكند و در آيهء 26 از سورهء جنّ به اين نوع اشاره كرده است : « او داناى غيب است و غيب خود را بر هيچ كس آشكار نمىسازد ، مگر بر آن پيامبرى كه از او خشنود باشد » و نيز در آيه 179 از سورهء آل عمران : » . . . و خدا بر آن نيست كه شما را از غيب بياگاهاند ؛ ولى برخى از پيامبرانش را كه خود بخواهد برمىگزيند » .\r\n3 . نوعى كه تمام مردم را از آن باخبر مىكند ؛ نظير برانگيخته شدن و جمع شدن مردم در روز قيامت و بهشت و دوزخ .\r\nبراين‌اساس ، مراد از اين‌كه غيب تنها در نزد خدا و از آن خداست ، آن است كه نه از طريق تجربه مىتوان از غيب آگاهى پيدا كرد ، نه از طريق عقل و نه از هيچ راه ديگر ، بلكه تنها از طريق وحى الهى مىتوان غيب را دانست ؛ و او برحسب آنچه حكمت و نياز مردم اقتضا كند ، هريك از پيامبرانش را كه بخواهد از غيب خود آگاه مىكند و پيامبر او هم به نوبهء خود مردم را از اين غيب ، همان‌طور كه از خدا دريافت كرده ، باخبر مىسازد . بنابراين ، خبر دادن پيامبر از غيب ، دانستن غيب نيست ، بلكه نقل غيب است از كسىكه غيب مىداند و تفاوت ميان منبع علم و نقل از اين منبع زياد است ؛ زيرا اوّلى اصل و دومى فرع است . و نيز فرق است ميان كسىكه به‌طور مستقيم از منبع علم نقل مىكند و كسىكه از اين ناقل نقل مىكند : « گفتند : منزهى تو . ما را جز آنچه خود به ما آموخته‌اى دانشى نيست . تويى داناى حكيم » . « 1 »\r\nاين آيات دليل روشنى است بر بطلان نظريهء صوفيان كه مىگويد : امور غيبى از طريق رياضت ، در نفس انسان منعكس مىشود و اين انعكاس را « علم لدنى » مىنامند .\r\n\r\n\r\n","description":"","footnote":"\r\n( 1 ) . بقره ( 2 ) آيهء 32 .\r\n","page_name":" 671 ","page_number":671},
  {"content":"\r\n\r\nمن نمىدانم كه صوفيه چگونه ميان ايمان به خدا و رسالت محمّد صلّى اللّه عليه و آله و باور داشتن به اين علم لدنى جمع مىكنند ؟\r\nشگفت‌آورتر از سخن مزبور ، گفتهء ابن عربى در جزء سوم الفتوحات المكيه ، باب 311 است : « كسىكه مخلصانه خدا را دوست بدارد ، مىتواند خود را به هر حقيقتى كه بخواهد از قبيل حيوان ، يا درخت ، يا سنگ و يا آب ، تغيير دهد و اين تغيير عملا تحقق يافته است ؛ زيرا يكى از دوستان اين طريقت ( صوفيه ) بر شيخ و مرشدى وارد شد و در برابر او خود را به كف آبى تغيير داد . وقتى به شيخ گفتند : فلانى بر تو وارد شد و بيرون نرفت پس كجاست ؟ شيخ به آنها گفت : اين آب هموست » .\r\n\r\n","description":"","footnote":"","page_name":" 672 ","page_number":672},
  {"content":"\r\n\r\n\r\nاوست كه شما را آفريد\r\n\r\n[ سوره الأعراف ( 7 ) : آيات 189 تا 190 
  ]\r\nهُوَ الَّذِي خَلَقَكُمْ مِنْ نَفْسٍ واحِدَةٍ وَ جَعَلَ مِنْها زَوْجَها لِيَسْكُنَ إِلَيْها فَلَمَّا تَغَشَّاها حَمَلَتْ حَمْلاً خَفِيفاً فَمَرَّتْ بِهِ فَلَمَّا أَثْقَلَتْ دَعَوَا اللَّهَ رَبَّهُما لَئِنْ آتَيْتَنا صالِحاً لَنَكُونَنَّ مِنَ الشَّاكِرِينَ ( 189 ) فَلَمَّا آتاهُما صالِحاً جَعَلا لَهُ شُرَكاءَ فِيما آتاهُما فَتَعالَى اللَّهُ عَمَّا يُشْرِكُونَ ( 190 )\r\nاوست كه همهء شما را از يك تن بيافريد . و از آن يك تن زنش را نيز بيافريد تا به او آرامش يابد . چون با او درآميخت ، به بارى سبك بارور شد و مدتى با آن سر كرد . و چون بار سنگين گرديد ، آن دو ، اللّه پروردگار خويش را بخواندند كه اگر ما را فرزندى صالح دهى از سپاسگزاران خواهيم بود . ( 189 )\r\nچون خدا آن دو را فرزندى صالح داد ، براى او در آنچه به آنها عطا كرده بود شريكانى انگاشتند ، حال آن‌كه خدا از هرچه با او شريك مىسازند برتر است . ( 190 )\r\n\r\nتفسير\r\nاين دو آيه از رويداد ويژه‌اى كه ميان يك زن و شوهر به وقوع پيوسته است حكايت نمىكند ؛ چنان‌كه ظاهر لفظ اين توهم را پيش مىآورد . ابدا چنين نيست ، بلكه اين دو آيه از حالت انسان به‌طور كلّى و با صرف نظر از افراد معيّنى حكايت\r\n\r\n","description":"","footnote":"","page_name":" 673 ","page_number":673},
  {"content":"\r\n\r\nمىكند . خلاصهء اين حكايت و يا اين نمونه از اين قرار است : هرگاه انسان گرفتار سختى شود و يا بخواهد به چيز مورد علاقه‌اش دست يابد ، به خدا روى مىآورد و دعا و زارى مىكند و در دلش با خدا پيمان مىبندد كه هرگاه به مرادش برسد ، از او سپاسگزارى و اطاعت كند ؛ اما وقتى كه خدا خواستهء وى را داد ، از پيمان‌هايش روى بر مىتابد . پس از اين مقدمه كه شايسته است اساس فهم اين دو آيه قرار گيرد ، اينك به توضيح آن دو مىپردازيم .\r\n هُوَ الَّذِي خَلَقَكُمْ مِنْ نَفْسٍ واحِدَةٍ وَ جَعَلَ مِنْها زَوْجَها لِيَسْكُنَ إِلَيْها .  خطاب در  « خَلَقَكُمْ »  متوجه تمامى مردم است و معنايش اين است : اى مردم ! شما همگى از يك نژاد ، طبيعت و عنصر هستيد و هيچ تفاوتى ميان شرقى و غربى ، عرب و عجم ، سياه و سفيد ، مرد و زن و . . . نيست . مسئلهء زن و مرد مسأله‌اى كلى است كه تمام نژادها را فرا مىگيرد و به نژاد خاصّى منحصر نمىشود . خدا مىگويد : « و از هرچيزى جفتى بيافريده‌ايم ، باشد كه عبرت گيريد » . « 1 » هدف از آفريدن اين جفت مشخص است و آن عبارت است از : حفظ نوع و نيز خداوند بدان سبب براى انسان جفتى از جنس خودش آفريد كه هريك با ديگرى آرام گيرد و اطمينان پيدا كند و ميان آن دو ، رابطهء دوستى و مهربانى برقرار شود .\r\n فَلَمَّا تَغَشَّاها حَمَلَتْ حَمْلًا خَفِيفاً فَمَرَّتْ بِهِ فَلَمَّا أَثْقَلَتْ دَعَوَا اللَّهَ رَبَّهُما لَئِنْ آتَيْتَنا صالِحاً لَنَكُونَنَّ مِنَ الشَّاكِرِينَ .  تغشاها : نزديكى كرد شوهر با زن . ضمير مستتر در « تغشّا » به شوهر برمىگردد و ضمير « ها » به زن . « مرت به » : مدّتى با اين بار سر كرد ، آن را نينداخت ، سنگين شد و هنگامهء زاييدن فرا رسيد . در اين وقت ، هركدام از پدر و مادر به خداى سبحان روى آورد و در پيشگاه او زارى كرد كه فرزندى صالح ، يعنى فرزندى كه هم از لحاظ خلقت و هم از لحاظ اخلاق كامل باشد برايشان روزى كند و اگر خواستهء آنها را اجابت كند ، آنها نيز به بهترين وجه ، از پس سپاس اين نعمت\r\n\r\n\r\n","description":"","footnote":"\r\n( 1 ) . ذاريات ( 51 ) آيهء 49 .\r\n","page_name":" 674 ","page_number":674},
  {"content":"\r\n\r\nبرخواهند آمد .\r\n فَلَمَّا آتاهُما صالِحاً ،  همان‌گونه كه درخواست كرده بودند ؛  جَعَلا لَهُ شُرَكاءَ فِيما آتاهُما .  ضمير  « جَعَلا »  به زن و شوهر برمىگردد و ضمير  « لَهُ »  به « اللّه » و مراد از  « آتاهُما »  فرزندى است كه آن دو خواسته بودند و معناى آيه چنين است : وقتى خدا فرزند به آنها روزى كرد ، گفتند : اين نعمت از بت‌ها و بركت‌هاى آنهاست و خدا و پيمانى را كه بسته بودند فراموش كردند .  فَتَعالَى اللَّهُ عَمَّا يُشْرِكُونَ :  تمام كافران و از جمله اين زن و شوهر ، شرك مىآورند . بارديگر مىگوييم : هدف از اين آيات ، حكايت حال انسان به‌طور كلى است نه حكايت رويدادى خاصّ .\r\n\r\n","description":"","footnote":"","page_name":" 675 ","page_number":675},
  {"content":"\r\n\r\n\r\nچيزهايى را شريك خدا مىسازند كه توان آفرينش ندارند\r\n\r\n[ سوره الأعراف ( 7 ) : آيات 191 تا 198 
  ]\r\nأَ يُشْرِكُونَ ما لا يَخْلُقُ شَيْئاً وَ هُمْ يُخْلَقُونَ ( 191 ) وَ لا يَسْتَطِيعُونَ لَهُمْ نَصْراً وَ لا أَنْفُسَهُمْ يَنْصُرُونَ ( 192 ) وَ إِنْ تَدْعُوهُمْ إِلَى الْهُدى لا يَتَّبِعُوكُمْ سَواءٌ عَلَيْكُمْ أَ دَعَوْتُمُوهُمْ أَمْ أَنْتُمْ صامِتُونَ ( 193 ) إِنَّ الَّذِينَ تَدْعُونَ مِنْ دُونِ اللَّهِ عِبادٌ أَمْثالُكُمْ فَادْعُوهُمْ فَلْيَسْتَجِيبُوا لَكُمْ إِنْ كُنْتُمْ صادِقِينَ ( 194 ) أَ لَهُمْ أَرْجُلٌ يَمْشُونَ بِها أَمْ لَهُمْ أَيْدٍ يَبْطِشُونَ بِها أَمْ لَهُمْ أَعْيُنٌ يُبْصِرُونَ بِها أَمْ لَهُمْ آذانٌ يَسْمَعُونَ بِها قُلِ ادْعُوا شُرَكاءَكُمْ ثُمَّ كِيدُونِ فَلا تُنْظِرُونِ ( 195 )\r\nإِنَّ وَلِيِّيَ اللَّهُ الَّذِي نَزَّلَ الْكِتابَ وَ هُوَ يَتَوَلَّى الصَّالِحِينَ ( 196 ) وَ الَّذِينَ تَدْعُونَ مِنْ دُونِهِ لا يَسْتَطِيعُونَ نَصْرَكُمْ وَ لا أَنْفُسَهُمْ يَنْصُرُونَ ( 197 ) وَ إِنْ تَدْعُوهُمْ إِلَى الْهُدى لا يَسْمَعُوا وَ تَراهُمْ يَنْظُرُونَ إِلَيْكَ وَ هُمْ لا يُبْصِرُونَ ( 198 )\r\nآيا شريك خدا مىسازند چيزهايى را كه نمىتوانند هيچ‌چيز بيافرينند و خود مخلوق ديگرى هستند ؟ ( 191 )\r\nنه مىتوانند يارىشان كنند و نه مىتوانند به يارى خود برخيزند . ( 192 )\r\nاگر آنها را به راه هدايت بخوانى ، از شما پيروى نخواهند كرد . برايتان يكسان است ، چه دعوتشان كنيد و چه خاموشى پيشه سازيد . ( 193 )\r\nآنها را كه جز اللّه به خدايى مىخوانيد ، بندگانى چون شمايند . اگر راست مىگوييد ، آنها را بخوانيد تا شما را اجابت كنند . ( 194 )\r\nآيا آنها را پاهايى هست كه با آن راه بروند يا آنها را دست‌هايى هست كه با آن حمله كنند يا چشم‌هايى هست كه با آن ببينند يا گوش‌هايى هست كه با آن بشنوند ؟\r\n\r\n","description":"","footnote":"","page_name":" 676 ","page_number":676},
  {"content":"\r\n\r\nبگو : شريكانتان را بخوانيد و بر ضد من تدبير كنيد و مرا مهلت مدهيد . ( 195 )\r\nياور من اللّه است كه اين كتاب را نازل كرده و او دوست شايستگان است . ( 196 )\r\nآنان‌را به جاى اللّه به خدايى مىخوانيد ، نه شما را مىتوانند يارى كنند و نه خود را . ( 197 )\r\nو اگر آنها را به راه هدايت بخوانى نمىشنوند و مىبينى كه به تو مىنگرند ؛ ولى گويىكه نمىبينند . ( 198 )\r\n\r\nتفسير\r\n أَ يُشْرِكُونَ ما لا يَخْلُقُ شَيْئاً وَ هُمْ يُخْلَقُونَ .  آفريدن و صدور فرمان در دست خداست و تنها اوست كه به چيز مىگويد : « موجود شو پس موجود مىشود » . هركس و هرچيزى سواى ذات اقدس او ، و ازجمله ، بت‌ها در اصل وجود خود و نيز استمرار آن به او نيازمند است .\r\n وَ لا يَسْتَطِيعُونَ لَهُمْ نَصْراً وَ لا أَنْفُسَهُمْ يَنْصُرُونَ .  پيروزى ، غالب شدن ، عزّت يافتن و خوار شدن [ همگى 
  ] در دست خداست و بت‌ها سنگ‌هايى هستند كه گربه‌ها و سگ‌ها روى آنها ادرار مىكنند . بنابراين ، آنها نه مىتوانند خود را يارى كنند و نه ديگران را .\r\n وَ إِنْ تَدْعُوهُمْ إِلَى الْهُدى لا يَتَّبِعُوكُمْ سَواءٌ عَلَيْكُمْ أَ دَعَوْتُمُوهُمْ أَمْ أَنْتُمْ صامِتُونَ .  اين بت‌ها نه مىآفرينند ، نه به خود يارى مىكنند و نه به ديگران ، نه خود هدايت يافته‌اند و نه ديگران را هدايت مىكنند ، نه كسى را فرامىخوانند و نه خواندن كسى را اجابت مىكنند ؛ لكن در عين حال ، پرستيده مىشوند .\r\n إِنَّ الَّذِينَ تَدْعُونَ مِنْ دُونِ اللَّهِ عِبادٌ أَمْثالُكُمْ فَادْعُوهُمْ فَلْيَسْتَجِيبُوا لَكُمْ إِنْ كُنْتُمْ صادِقِينَ .  اى مشركان ! شما تصوّر مىكنيد كه بت‌ها خدا هستند ، همه مىدانند كه خدا مىتواند سود و زيان برساند ، ببخشد و خوددارى كند . بنابراين ، از آنها بخواهيد كه چنين كنند تا ما ببينيم ، آيا آنها تقاضاى شما را برآورده خواهند كرد ؟\r\n أَ لَهُمْ أَرْجُلٌ يَمْشُونَ بِها أَمْ لَهُمْ أَيْدٍ يَبْطِشُونَ بِها أَمْ لَهُمْ أَعْيُنٌ يُبْصِرُونَ بِها أَمْ لَهُمْ آذانٌ يَسْمَعُونَ بِها .  اين سخن ، به مشركان توجّه و بيدارباش مىدهد كه آنان از بت‌هايى كه مىپرستند بهتر و برترند ؛ زيرا آنان عقلى دارند كه با آن درك مىكنند ، چشمانى دارند كه مىبينند ،\r\n\r\n","description":"","footnote":"","page_name":" 677 ","page_number":677},
  {"content":"\r\n\r\nگوش‌هايى دارند كه مىشنوند ، پاهايى دارند كه راه مىروند ، دست‌هايى دارند كه حمله مىكنند و زبان‌هايى دارند كه سخن مىگويند ؛ امّا بت‌ها هيچ‌يك از اينها را ندارند . پس چگونه موجود پست ، خدا و موجود برتر ، بردهء آن شده است ؟\r\nسؤال : واو ضميرى است كه براى عاقل به كار مىرود ، چگونه قرآن اين ضمير را براى بت‌ها كه عقل ندارند به‌كار برده است ؛ نظير  « يُخْلَقُونَ »  و  « يُبْصِرُونَ »  ؟\r\nپاسخ : ضمير واو براى عاقل و غير عاقل به‌كار مىرود و از اين قبيل است آيهء :  « يا أَيُّهَا النَّمْلُ ادْخُلُوا مَساكِنَكُمْ »  و نيز آيهء  « وَ كُلٌّ فِي فَلَكٍ يَسْبَحُونَ » ،  لكن بيشتر موارد در عاقل به‌كار مىرود .\r\n قُلِ ادْعُوا شُرَكاءَكُمْ ثُمَّ كِيدُونِ فَلا تُنْظِرُونِ .   « قُلِ »  خطاب است به حضرت محمّد صلّى اللّه عليه و آله . واو  « ادْعُوا »  خطاب به مشركان مىباشد و امر در اين‌جا براى ناتوانى است .\r\n « شُرَكاءَكُمْ »  ، يعنى بت‌هاى شما .  « كِيدُونِ »  در اصل « كيدونى » بوده و از اين قبيل است  « فَلا تُنْظِرُونِ » .  خلاصهء معناى آيه اين است : خدا به پيامبرش دستور داد كه به مشركان بگويد : اگر بت‌هاى شما ، آن‌گونه كه شما تصور مىكنيد ، مقامى دارند ، من شما و آنها را تحقير مىكنم و شما از اين بت‌ها كمك بخواهيد ، تا بر ضدّ من تدبير كنيد و از من انتقام بگيريد و حتى يك لحظه مرا مهلت ندهيد ؛ چراكه لحظه ، لحظهء قدرت‌نمايى آنهاست .\r\n إِنَّ وَلِيِّيَ اللَّهُ الَّذِي نَزَّلَ الْكِتابَ وَ هُوَ يَتَوَلَّى الصَّالِحِينَ .  پيامبر صلّى اللّه عليه و آله پس از آن‌كه مشركان و خدايانشان را به مبارزه طلبيد ، به آنها گفت : شما اين بتان را دوست مىداريد و من خداوندى را دوست دارم كه قرآن را بر من فروفرستاد و در اين قرآن هرچيزى بيان شده است و نيز همين خدا حفظ و نگه‌دارى مرا به عهده دارد . آيا بت‌هاى شما كتابى دارند ؟ و آيا آنها از شما محافظت و نگه‌دارى مىكنند ؟\r\nنتيجهء اين گفتگوى پيامبر صلّى اللّه عليه و آله با مشركان - چنان‌كه همه مىدانند - ذليل و خوار شدن شرك و مشركان و اقتدار اسلام و مسلمانان بود .\r\n وَ الَّذِينَ تَدْعُونَ مِنْ دُونِهِ لا يَسْتَطِيعُونَ نَصْرَكُمْ وَ لا أَنْفُسَهُمْ يَنْصُرُونَ .  مفهوم اين\r\n\r\n","description":"","footnote":"","page_name":" 678 ","page_number":678},
  {"content":"\r\n\r\nآيه در آيهء 192 آمده بود و تكرار آن بدين سبب است كه پيامبر صلّى اللّه عليه و آله بت‌ها را به مبارزه مىطلبد تا به وى آزار برسانند . بنابراين ، مناسب است كه خداوند اشاره كند كه بت‌ها نه مىتوانند خود را يارى كنند و نه ديگران را .\r\n وَ إِنْ تَدْعُوهُمْ إِلَى الْهُدى لا يَسْمَعُوا .  مفهوم اين آيه نيز در آيهء 193 آمده بود و تكرار آن هم به همان دليلى است كه در سطور بالا گفته شد .\r\n وَ تَراهُمْ يَنْظُرُونَ إِلَيْكَ وَ هُمْ لا يُبْصِرُونَ .  اين عبارت نشان مىدهد كه بت‌ها همانند تنديس‌هايى بودند كه در كليساها قرار دارند و نيز ثابت مىكند كه اعراب دوران جاهليت در پيكرتراشى مهارت داشتند ؛ زيرا بت‌هاى خود را طورى مىساختند كه بيننده در وهلهء نخست خيال مىكرد كه آنها نگاه مىكنند و مىبينند .\r\nسؤال : چرا خداوند در آياتى پىدرپى و به هم پيوسته تكرار مىكند كه بت‌ها نه توان سود رساندن را دارند و نه توان زيان رساندن را ، نه خود را يارى مىكنند و نه ديگران را ، آنها نه دست دارند ، نه پا دارند و نه چشم . . . ، تا آن‌جا كه تعداد اين آيات به نه مىرسد . با اين‌كه مىدانيم تنها جملهء : « انها احجار ؛ آنها سنگهايى هستند » از همهء سخنان مزبور بىنياز مىكند ؟\r\nپاسخ : بت‌پرستى بر انديشه و خرد اعراب كاملا حاكم شده و با جان و خون آنها درهم آميخته بود ؛ زيرا آنان بت‌پرستى را از قرن‌ها پيش و نسل‌اندرنسل از پدران خود به ارث برده بودند . ايمان آنان به اين بت‌ها از ايمانشان به خدايى كه آنها را شريك او مىدانستند نيرومندتر بود . بنابراين ، دگرگون كردن اين عقيدهء آنها كار ساده و آسانى نبود . اگر كسى بت‌ها را به بدى ياد مىكرد آنها از جان و مال خود مىگذشتند .\r\nازاين‌رو ، موضوع بت‌ها نياز به تكرار ، تأكيد و توضيح داشت . فرض كنيم كه اگر يكى از روحانيون كليسا بخواهد كه اين عكس‌ها و مجسمه‌ها را از كليسا دور سازد ، آيا كافى است كه بگويد : اينها كاغذها و سنگ‌هايى بيش نيستند ، و يا بايد سخنرانىهاى طولانى ايراد كند ؟\r\n\r\n","description":"","footnote":"","page_name":" 679 ","page_number":679},
  {"content":"\r\n\r\n\r\nعفو را پيشه كن و به نيكى فرمان ده\r\n\r\n[ سوره الأعراف ( 7 ) : آيات 199 تا 203 
  ]\r\nخُذِ الْعَفْوَ وَ أْمُرْ بِالْعُرْفِ وَ أَعْرِضْ عَنِ الْجاهِلِينَ ( 199 ) وَ إِمَّا يَنْزَغَنَّكَ مِنَ الشَّيْطانِ نَزْغٌ فَاسْتَعِذْ بِاللَّهِ إِنَّهُ سَمِيعٌ عَلِيمٌ ( 200 ) إِنَّ الَّذِينَ اتَّقَوْا إِذا مَسَّهُمْ طائِفٌ مِنَ الشَّيْطانِ تَذَكَّرُوا فَإِذا هُمْ مُبْصِرُونَ ( 201 ) وَ إِخْوانُهُمْ يَمُدُّونَهُمْ فِي الغَيِّ ثُمَّ لا يُقْصِرُونَ ( 202 ) وَ إِذا لَمْ تَأْتِهِمْ بِآيَةٍ قالُوا لَوْ لا اجْتَبَيْتَها قُلْ إِنَّما أَتَّبِعُ ما يُوحى إِلَيَّ مِنْ رَبِّي هذا بَصائِرُ مِنْ رَبِّكُمْ وَ هُدىً وَ رَحْمَةٌ لِقَوْمٍ يُؤْمِنُونَ ( 203 )\r\nعفو را پيشه كن و به نيكى فرمان ده و از جاهلان اعراض كن . ( 199 )\r\nو اگر از جانب شيطان در تو وسوسه‌اى پديد آمد به خدا پناه ببر ؛ زيرا او شنوا و داناست . ( 200 )\r\nكسانىكه پرهيزگارى مىكنند چون از شيطان وسوسه‌اى به آنها برسد ، خدا را ياد مىكنند ؛ زيرا مردمى صاحب بصيرتند . ( 201 )\r\nو برادرانشان ايشان را به ضلالت مىكشند و از عمل خويش بازنمىايستند . ( 202 )\r\nچون آيه‌اى برايشان نياورى ، گويند : چرا از خود چيزى نمىگويى ؟\r\nبگو : من پيرو چيزى هستم كه از پروردگارم به من وحى مىشود . و اين حجت‌هايى است از جانب پروردگارتان و رهنمود و رحمت است براى مردمى كه ايمان مىآورند . ( 203 )\r\n\r\nواژگان\r\n الْعَفْوَ  : چيزىكه بدون زحمت و سختى به دست مىآيد .\r\n\r\n","description":"","footnote":"","page_name":" 680 ","page_number":680},
  {"content":"\r\n\r\nالعرف : معروف ، يعنى كار نيك .\r\nالنّزغ : وسوسه كردن ، وادار كردن . نزغ الشيطان : وسوسهء او به بدى و فساد . الاستعاذة باللّه : پناه بردن به خدا .\r\nالمسّ : رسيدن .\r\nالطّائف : آنچه پيرامون چيز مىچرخد و از هرسوى آن مىآيد .\r\n اجْتَبَيْتَها  : برگزيدى آن‌را . در اين‌جا مراد از آن ، از پيش خود سخن گفتن است .\r\n\r\nاعراب\r\n « فَإِذا هُمْ مُبْصِرُونَ » ،  « إذا » در اين‌جا براى مفاجات است و نياز به جواب ندارد .\r\n « لَوْ لا »  ادات طلب و به معناى « هلّا » مىباشد .\r\n\r\nتفسير\r\n خُذِ الْعَفْوَ وَ أْمُرْ بِالْعُرْفِ وَ أَعْرِضْ عَنِ الْجاهِلِينَ .  خداوند پيامبرش محمّد صلّى اللّه عليه و آله را تربيت كرد و چه نيكو بود تربيت او . پيامبر صلّى اللّه عليه و آله در دعاى خود مىگفت : « خدايا ! آفرينش و اخلاق مرا نيكو گردان و از روش‌هاى زشت دورم كن » . خداوند دعاى او را اجابت كرد و اخلاق نيك را در او به مرحلهء كمال رسانيد . آن‌گاه وى را به سوى تمام مردم فرستاد ، تا اخلاق نيك را براى آنان نيز كامل كند . ازجمله آياتى كه خداوند با آن ، پيامبر خود را تربيت كرد همين آيه است كه سه اصل را در شريعت و اخلاق دربر دارد :\r\n1 . بخشش ، و اين امرى است ساده و آسان كه هيچ‌گونه رنج و سختى ندارد و در كردارها و اخلاق قابل اجرا مىباشد . بخشش در اموال به آن مقدارى است كه افزون بر نياز باشد . خدا به پيامبر خود دستور داد كه دربارهء آنچه مردم را بدان فرمان مىدهد و يا از آن نهى مىكند بر آنها سخت نگيرد و زكات اموالشان را از مقدارى كه افزون بر نياز\r\n\r\n","description":"","footnote":"","page_name":" 681 ","page_number":681},
  {"content":"\r\n\r\nآنهاست بگيرد و اين يك اصل از اصول شريعت است : « و برايتان در دين هيچ تنگنايى پديد نياورد » . « 1 » و نيز نبايد آنان را از لحاظ اخلاقى در سختى و تنگنا قرار دهد ؛ نظير اين‌كه مثلا كسى را ملزم سازد كه حق خود را از بدهكارش نستاند و از او تقاصّ نكند .\r\n2 . امر به عرف [ معروف 
  ] ، يعنى كار نيك و شناخته شده كه فطرت انسان آن‌را درك مىكند .\r\n3 . اعراض از جاهلان ، و آنها كسانى هستند كه نه با حجت و دليل مىتوان هدايتشان كرد و نه با اندرز و راهنمايى . چه‌بسا كه ناديده گرفتن آنان و روى برتافتن از ايشان در هدايت آنها سودمندتر افتد .\r\nشيخ مراغى در تفسير اين آيه گفته است : « از [ امام 
  ] صادق عليه السّلام روايت شده كه در قرآن آيه‌اى كه خوهاى پسنديده را دربر داشته باشد ، جامع‌تر از اين آيه نيست » .\r\n وَ إِمَّا يَنْزَغَنَّكَ مِنَ الشَّيْطانِ نَزْغٌ فَاسْتَعِذْ بِاللَّهِ إِنَّهُ سَمِيعٌ عَلِيمٌ .  ترديدى نيست كه پيامبر صلّى اللّه عليه و آله خشم مىكند ؛ لكن خشم او براى خداست و حتّى اگر براى خود خشم كند ، باز هم براى خدا خشم كرده است . چه‌بسا پيامبر بر اثر نادانى يكى از كسانىكه خدا به اعراض از آنها دستور داده است خشمگين مىشود و نفسش او را وامىدارد كه با گفتن سخنى كه شايستهء اين نادان است به مقابلهء او برخيزد . از اين‌رو ، تربيت‌كنندهء بزرگ او ، يعنى خداوند به او مىگويد : اگر احيانا چنين حالتى برايت پيش آمد ، مبادا خشمت ، موجب از بين رفتن صبرت گردد و در اين صورت ، شكيبا باش و به خدا پناه ببر كه او دعاى تو را مىشنود و اجابت مىكند و نيز آنچه را تو از نادانان و بىخردان مىبينى ، مىداند و به جهت آن تو را پاداش مىدهد .\r\nبايد بدين نكته اشاره كرد كه جملهء  « وَ إِمَّا يَنْزَغَنَّكَ مِنَ الشَّيْطانِ نَزْغٌ » ،  صرفا يك فرض است ؛ زيرا « إن » شرطيه داراى چنين مفهومى است ؛ نظير آيهء  « لَئِنْ أَشْرَكْتَ \r\n\r\n\r\n","description":"","footnote":"\r\n( 1 ) . حج ( 22 ) آيهء 78 .\r\n","page_name":" 682 ","page_number":682},
  {"content":"\r\n\r\n لَيَحْبَطَنَّ عَمَلُكَ » .  بديهى است فرض محال ، محال نيست . در جلد دوم ، تحت عنوان « پيامبران و گناه » ، بيان كرديم كه فقط خداوند مىتواند پيامبران معصوم را از گناه نهى كند ؛ زيرا نهى او از بالا به پايين است و هيچ‌كس جز خدا نبايد به آنان امر و نهى كند .\r\n إِنَّ الَّذِينَ اتَّقَوْا إِذا مَسَّهُمْ طائِفٌ مِنَ الشَّيْطانِ تَذَكَّرُوا .  هيچ انسانى نيست ، مگر اين‌كه انگيزه‌هاى درونى با وى به ستيز برمىخيزند . برخى از اين انگيزه‌ها عاطفى ، برخى عقلى و برخى دينى مىباشند . در بسيارى از موارد ، دين و عقل در برابر عاطفه شكست مىخورند ؛ زيرا عاطفه از ذات انسان سرچشمه مىگيرد و از آغاز تشكيل نطفه در شكم مادر ، به همراه اوست . عقل ، از لحاظ وجود ، پس از عاطفه است و با آموزش و تجربه رشد مىكند . امّا دين آمده است تا عاطفه را پرورش دهد و جلو سركشى آن‌را بگيرد . بنابراين ، دين ضعيف‌ترين عامل و انگيزه‌هاست ، مگر آن‌كه انسان آن‌را همچون ذات و هويت خويش باور كند ، به نحوى كه جز در سايهء دين و عمل به احكام آن ، وجود سعادتمند براى خود تصور نكند و اين‌گونه دين‌داران هستند كه دين آنها بر تمايل‌هاى آنان غلبه دارد و همين‌ها مصداق سخن خدا :\r\n « إِذا مَسَّهُمْ طائِفٌ مِنَ الشَّيْطانِ تَذَكَّرُوا » ،  مىباشند ؛ يعنى هرگاه شيطان بخواهد آنان‌را از طريق معصيت خدا فريب دهد و نفس امّاره وسوسه‌شان كند ، امر و نهى خدا را به خاطر مىآورند .  فَإِذا هُمْ مُبْصِرُونَ ؛  يعنى آنان مكرهاى شيطان و وسوسهء نفس را مىبينند ازاين‌رو ، از گناه خوددارى مىكنند و دينشان بر هواهاى نفسانى آنان غالب مىشود .\r\n وَ إِخْوانُهُمْ يَمُدُّونَهُمْ فِي الغَيِّ ثُمَّ لا يُقْصِرُونَ .  مراد از « اخوان » در اين‌جا شياطين است و ضمير  « إِخْوانُهُمْ »  به مشركانى برمىگردد كه پيش‌تر از آنها ياد شد . ضمير مرفوع  « يَمُدُّونَهُمْ »  به شياطين و ضمير منصوب آن به مشركان برمىگردد . مقصود از  « لا يُقْصِرُونَ »  آن است كه شياطين با گمراه كردن و ايجاد فساد ، دست از كمك مشركان برنمىدارند . خلاصه معناى آيه اين است كه ، شياطين برادران مشركين هستند و از فريب دادن و گمراه كردن آنان دست برنمىدارند .\r\n\r\n","description":"","footnote":"","page_name":" 683 ","page_number":683},
  {"content":"\r\n\r\n وَ إِذا لَمْ تَأْتِهِمْ بِآيَةٍ قالُوا لَوْ لا اجْتَبَيْتَها .  مشركان به منظور اين‌كه پيامبر را به زحمت بيندازند ، از او آيات و معجزات مشخصى را درخواست مىكردند . اگر پيامبر اين معجزه‌ها را برايشان نمىآورد ، به او مىگفتند : چرا آن‌را از پيش خودت نمىآورى ؟ مگر تو پيامبر نيستى ؟  قُلْ إِنَّما أَتَّبِعُ ما يُوحى إِلَيَّ مِنْ رَبِّي ؛  يعنى اى محمّد ! به اينها بگو : آرى ، من پيامبرم ، لكن پيامبر معجزات را نمىسازد و از پيش خود آيات را ابداع نمىكند و آنها را به خدا پيشنهاد نمىدهد ، بلكه چشم به راه وحى است و آن‌را به بندگان خدا ابلاغ مىكند .\r\n هذا بَصائِرُ مِنْ رَبِّكُمْ وَ هُدىً وَ رَحْمَةٌ لِقَوْمٍ يُؤْمِنُونَ .   « هذا »  اشاره است به قرآن و  « بَصائِرُ »  عبارت است از : حجّت‌ها و دلايلى كه شخص خردمند با آنها حق را مىبيند و آن‌را از باطل تشخيص مىدهد . پس از آن‌كه پيامبر صلّى اللّه عليه و آله به مشركان گفت : من تنها از آنچه از سوى پروردگارم به من وحى شده پيروى مىكنم ، به آنان فرمود : پروردگارم اين قرآن را به من وحى كرده است كه در آن دلايل روشنى بر نبوّتم وجود دارد و قرآن براى كسى كه مىخواهد به حق براى حق ايمان بياورد هدايت و رحمت است و اگر شما ، آن‌گونه كه مىپنداريد ، جويندگان حق هستيد بايد شرك را رها كنيد و اسلام بياوريد و در غير اين صورت ، شما طالبان سود و صاحبان مقصدهاى شخصى خود مىباشيد .\r\n\r\n","description":"","footnote":"","page_name":" 684 ","page_number":684},
  {"content":"\r\n\r\n\r\nوقتى قرآن خوانده مىشود\r\n\r\n[ سوره الأعراف ( 7 ) : آيات 204 تا 206 
  ]\r\nوَ إِذا قُرِئَ الْقُرْآنُ فَاسْتَمِعُوا لَهُ وَ أَنْصِتُوا لَعَلَّكُمْ تُرْحَمُونَ ( 204 ) وَ اذْكُرْ رَبَّكَ فِي نَفْسِكَ تَضَرُّعاً وَ خِيفَةً وَ دُونَ الْجَهْرِ مِنَ الْقَوْلِ بِالْغُدُوِّ وَ الْآصالِ وَ لا تَكُنْ مِنَ الْغافِلِينَ ( 205 ) إِنَّ الَّذِينَ عِنْدَ رَبِّكَ لا يَسْتَكْبِرُونَ عَنْ عِبادَتِهِ وَ يُسَبِّحُونَهُ وَ لَهُ يَسْجُدُونَ ( 206 )\r\nچون قرآن خوانند بدان گوش فرادهيد و خاموش باشيد ، شايد مشمول رحمت خدا شويد . ( 204 )\r\nپروردگارت را در دل خود به تضرع و ترس ، بىآن‌كه صداى خود بلند كنى ، هر صبح و شام ياد كن و از غافلان مباش . ( 205 )\r\nهرآينه آنان‌كه در نزد پروردگار تو هستند از پرستش او سرنمىتابند و تسبيحش مىگويند و برايش سجده مىكنند . ( 206 )\r\n\r\nواژگان\r\nاستمع له و إليه : از روى قصد به آن گوش فراداد .\r\nالانصات : سكوت به منظور گوش فرادادن .\r\nالغدو : جمع غدوة به معناى بامداد .\r\n الْآصالِ  : جمع اصيل ، يعنى شامگاه . هدف از اين دو واژه ، استمرار ذكر است .\r\nخيفة : حالت ترس .\r\n\r\n","description":"","footnote":"","page_name":" 685 ","page_number":685},
  {"content":"\r\n\r\n\r\nاعراب\r\n « تَضَرُّعاً وَ خِيفَةً »  دو مصدر و در موضع حال از واو  « فَاسْتَمِعُوا »  مىباشند به معناى « متضرّعين » و « الخائفين » .  « دُونَ الْجَهْرِ » ؛  يعنى « و اذكر ربّك دون الجهر ؛ پروردگارت را بدون صداى بلند ياد كن » . و اين جمله عطف است بر :  « وَ اذْكُرْ رَبَّكَ فِي نَفْسِكَ » . \r\n « بِالْغُدُوِّ »  متعلق است به  « اذْكُرْ »  .\r\n\r\nتفسير\r\n وَ إِذا قُرِئَ الْقُرْآنُ فَاسْتَمِعُوا لَهُ وَ أَنْصِتُوا لَعَلَّكُمْ تُرْحَمُونَ .  از آن‌جا كه خداوند در آيهء پيشين بيان كرد كه قرآن ، دليل ، رحمت و هدايت است ، در اين آيه دستور مىدهد كه هنگام قرائت آن سكوت كنيد و بدان گوش فرادهيد تا دربارهء هدايت و دلايلى كه در آن است بينديشيد و ترديدى نيست كه هركس دربارهء قرآن انديشه كند و از آن پند گيرد ، شايستهء رحمت و خشنودى خداوند خواهد بود .\r\nتمام فقها به استثناى فرقهء ظاهريّه بر اين موضوع وحدت‌نظر دارند كه سكوت در هنگام قرائت قرآن ، بر غير مأمومى كه پشت سر امام ، نماز جماعت مىخواند مستحب است ، نه واجب و امّا دربارهء مأموم اختلاف نظر دارند كه ، آيا در وقتى كه امام در نماز خود قرآن مىخواند بر مأموم واجب است كه به آن گوش فرادهد و سكوت كند ؟\r\nگروهى به وجوب معتقدند و گروهى ديگر به عدم آن .\r\nدرهرحال ، صيغهء امر در سخن خداى تعالى :  « فَاسْتَمِعُوا  و  أَنْصِتُوا » .  براى استحباب است نه براى وجوب ؛ زيرا اين امر به منزلهء امر در اين آيه است :\r\n وَ اذْكُرْ رَبَّكَ فِي نَفْسِكَ تَضَرُّعاً وَ خِيفَةً وَ دُونَ الْجَهْرِ مِنَ الْقَوْلِ ؛  چراكه اين دو امر در يك سياق مىباشند . چنان‌كه امر به ذكر براى استحباب است ، امر به گوش دادن و سكوت كردن نيز براى استحباب مىباشد .\r\n\r\n","description":"","footnote":"","page_name":" 686 ","page_number":686},
  {"content":"\r\n\r\nبه‌علاوه ، سكوت براى هر قارى مستلزم عسر و حرج ( مشكل و طاقت‌فرسا ) است به‌ويژه در عصر ما كه صداى قرائت قرآن در بلندگوها به‌سان موسيقى و بازيچه ، با مناسبت و بىمناسبت [ در مسجد و كوچه و بازار 
  ] بلند است .\r\n وَ اذْكُرْ رَبَّكَ فِي نَفْسِكَ تَضَرُّعاً وَ خِيفَةً وَ دُونَ الْجَهْرِ مِنَ الْقَوْلِ بِالْغُدُوِّ وَ الْآصالِ وَ لا تَكُنْ مِنَ الْغافِلِينَ .   « اذْكُرْ »  خطاب به پيامبر است ؛ امّا مقصود همگان مىباشد .\r\n « تَضَرُّعاً وَ خِيفَةً » ؛  يعنى ذكر بايد با خشوع و ترس از خدا همراه باشد .  « وَ دُونَ الْجَهْرِ مِنَ الْقَوْلِ » ؛  يعنى پروردگارت را با صدايى ياد كن كه متوسط باشد ، نه خيلى بلند و نه خيلى آهسته .  « بِالْغُدُوِّ وَ الْآصالِ » .  كنايه از دوام ذكر است . اين سخن خدا :  « وَ دُونَ الْجَهْرِ مِنَ الْقَوْلِ » ،  آشكارا دلالت بر اين دارد كه هركس صدايش را با قرآن بلند كند ، مستحب را ترك كرده و كارى انجام داده كه ترك آن بهتر است به‌ويژه اگر در بلندگو بخواند و به‌ويژه اگر اين‌كار موجب ناراحتى افرادى شود كه در خوابند  « وَ لا تَكُنْ مِنَ الْغافِلِينَ » ؛  از ياد خدا در دل خود غفلت مكن ؛ زيرا ياد خدا تنها با زبان به سخنى بيهوده مىماند كه معنا نداشته باشد .\r\nياد خدا در دل بدين معناست كه بايد درك كنيم كه تنها خدا آفريننده و روزىدهنده ، زنده‌كننده و ميراننده ، آغازكننده و دوباره زنده‌كننده است .\r\nبهترين ياد خدا ، به‌طوركلّى ، آن است كه انسان به سبب ترس از مجازات خدا به همنوع خود بدى نكند و بهتر از اين ذكر ، آن است كه به اميد پاداش خدا به همنوع خود نيكى كند .\r\nما قاطعانه مىگوييم : اين معنا ، مراد آيهء 45 از سورهء عنكبوت است كه مىگويد :\r\n « وَ لَذِكْرُ اللَّهِ أَكْبَرُ وَ اللَّهُ يَعْلَمُ ما تَصْنَعُونَ ؛  و ذكر خدا بزرگ‌تر است و خدا به كارهايى كه مىكنيد آگاه است » . جملهء  « وَ اللَّهُ يَعْلَمُ ما تَصْنَعُونَ »  پس از جملهء :  « وَ لَذِكْرُ اللَّهِ أَكْبَرُ » ،  تأييد مىكند كه ذكر اكبر ، همان نيكى كردن به بندگان خداست . زيانبارترين مردم از لحاظ معامله با خدا كسى است كه خدا را تهليل و تكبير گويد ؛ امّا با تقلب و نيرنگ ، در\r\n\r\n","description":"","footnote":"","page_name":" 687 ","page_number":687},
  {"content":"\r\n\r\nزمين خدا ايجاد فساد ، و با ستمكاران و استعمارگران بر ضدّ مردم بىسلاح و مستضعف كه در واقع عيال خدا هستند ، همراهى كند .\r\n إِنَّ الَّذِينَ عِنْدَ رَبِّكَ لا يَسْتَكْبِرُونَ عَنْ عِبادَتِهِ وَ يُسَبِّحُونَهُ وَ لَهُ يَسْجُدُونَ .  مفسران گفته‌اند : مقصود خدا از اين تسبيح‌كنندگان و سجده‌كنندگان فرشتگان است و براى اثبات اين نظريه ، به جملهء  « عِنْدَ رَبِّكَ »  استدلال كرده‌اند ؛ زيرا آنان‌كه در نزد پروردگار هستند ، همان فرشتگانند . اين نظريه مردود است ؛ به اين دليل كه ممكن است مراد هر كسى باشد كه در پيشگاه خدا آبرومند و داراى منزلت است ، خواه فرشته باشد و خواه انسان .\r\nفقها اختلاف نظر دارند بر اين‌كه آيا در هنگام تلاوت آيه‌اى كه كلمهء « يسجدون » داشته باشد ، نظير آيهء مورد بحث ، سجده كردن واجب است يا نه ؟ طبرسى در مجمع البيان نقل كرده است كه از ديدگاه ابو حنيفه سجده واجب ، و از ديدگاه شافعى و اماميه مستحب مؤكد است .\r\nبر اين نظر مىتوان ايراد گرفت كه از ديدگاه شيعهء اماميه ، سجده كردن در هنگام خواندن آيات سجده در چهار سوره ، هم بر خواننده واجب است و هم بر شنونده . اين چهار سوره عبارتند از : ألم تنزيل ، حم فصلت ، النّجم و العلق .\r\n\r\n","description":"","footnote":"","page_name":" 688 ","page_number":688},
  {"content":"\r\n\r\n\r\nسورهء انفال\r\n\r\n","description":"","footnote":"","page_name":" 689 ","page_number":689},
  {"content":"\r\n\r\nاين سوره مشتمل بر 75 آيه و مدنى است ، جز آيات 30 تا 36 كه مكّىاند .\r\n\r\n","description":"","footnote":"","page_name":" 690 ","page_number":690},
  {"content":"\r\n\r\n\r\nبگو انفال از آن خدا و رسول است\r\nبسم اللّه الرّحمن الرّحيم\r\n\r\n[ سوره الأنفال ( 8 ) : آيات 1 تا 4 
  ]\r\nبِسْمِ اللَّهِ الرَّحْمنِ الرَّحِيمِ\r\nيَسْئَلُونَكَ عَنِ الْأَنْفالِ قُلِ الْأَنْفالُ لِلَّهِ وَ الرَّسُولِ فَاتَّقُوا اللَّهَ وَ أَصْلِحُوا ذاتَ بَيْنِكُمْ وَ أَطِيعُوا اللَّهَ وَ رَسُولَهُ إِنْ كُنْتُمْ مُؤْمِنِينَ ( 1 ) إِنَّمَا الْمُؤْمِنُونَ الَّذِينَ إِذا ذُكِرَ اللَّهُ وَجِلَتْ قُلُوبُهُمْ وَ إِذا تُلِيَتْ عَلَيْهِمْ آياتُهُ زادَتْهُمْ إِيماناً وَ عَلى رَبِّهِمْ يَتَوَكَّلُونَ ( 2 ) الَّذِينَ يُقِيمُونَ الصَّلاةَ وَ مِمَّا رَزَقْناهُمْ يُنْفِقُونَ ( 3 ) أُولئِكَ هُمُ الْمُؤْمِنُونَ حَقًّا لَهُمْ دَرَجاتٌ عِنْدَ رَبِّهِمْ وَ مَغْفِرَةٌ وَ رِزْقٌ كَرِيمٌ ( 4 )\r\nتو را از غنايم جنگى مىپرسند ، بگو : غنايم جنگى متعلق به خدا و پيامبر است .\r\nپس اگر از مؤمنان هستيد ، از خداى بترسيد و با يكديگر به آشتى زيست كنيد و از خدا و پيامبرش فرمان بريد . ( 1 )\r\nمؤمنان كسانى هستند كه چون نام خدا برده شود خوف بر دل‌هاشان چيره گردد و چون آيات خدا بر آنان خوانده شود ايمانشان افزون گردد و بر پروردگارشان توكل مىكنند . ( 2 )\r\nهمان كسان كه نماز مىگزارند و از آنچه روزىشان داده‌ايم انفاق مىكنند . ( 3 )\r\nاينان مؤمنانى حقيقى هستند . در نزد پروردگارشان صاحب درجاتند و مغفرت و رزقى نيكو . ( 4 )\r\n\r\n","description":"","footnote":"","page_name":" 691 ","page_number":691},
  {"content":"\r\n\r\n\r\nواژگان\r\n  الْأَنْفالِ   : جمع نفل ، يعنى زيادى و در اين‌جا مراد از آن نوعى از مال است كه بيان آن خواهد آمد .\r\nبين : ظرف است به معناى ميان دو چيز و يا بيشتر .\r\n  ذاتَ   : در اين‌جا مراد از آن حالتى است كه ميان دو نفر و يا گروهى واقع مىشود .\r\nالوجل : بيم و ترس .\r\n\r\nاعراب\r\n « حَقًّا »  منصوب است بنابر ظرفيت و تقديرش : « أحقّ حقّا » بوده است و يا صفت است براى موصوف محذوف : « ايمانا حقّا » .\r\n\r\nتفسير\r\n  يَسْئَلُونَكَ عَنِ الْأَنْفالِ .   خداوند در اين آيه يادآور شده كه گروهى از پيامبر صلّى اللّه عليه و آله دربارهء انفال پرسيدند و معناى آن را بيان نكرده است . علماى دين بر اين نكته وحدت‌نظر دارند كه هر كلمه‌اى كه در كتاب خدا و سنت پيامبر صلّى اللّه عليه و آله بيايد و معناى آن مشخص نباشد ، بر معنايى حمل مىشود كه مردم اين معنا را از آن مىفهمند و اگر مردم معنايى را از آن نفهمند بايد به فرهنگ‌هاى لغت رجوع شود . اين فرهنگ‌ها مىگويند : نفل به معناى غنيمت و زيادى است به‌طوركلى و بدون آن‌كه نوع آن مشخص باشد و به همين دليل مفسران در معناى انفال دچار اختلاف شدند كه آيا مقصود از انفال تمام غنيمت‌هاست و يا خصوص غنيمت‌هاى جنگ بدر و يا ديگر غنيمت‌ها ؟\r\nشيعهء اماميه مىگويد : دليلى بر اين اختلاف وجود ندارد ؛ زيرا در سنّت پيامبر صلّى اللّه عليه و آله به\r\n\r\n","description":"","footnote":"","page_name":" 692 ","page_number":692},
  {"content":"\r\n\r\nروايت اهل بيت او ثابت شده است كه مراد از انفال زمينى است كه بدون جنگ از كفّار گرفته شود و نيز زمين‌هاى باير ، خواه اين زمين متعلق به كسى بوده مالك از بين رفته و يا متعلّق به كسى نبوده است و همچنين قلّهء كوه‌ها ، درون درّه‌ها ، نىزارها ، هرچيزى كه از آن فرمانده جنگ باشد ، مشروط به اين‌كه آن‌را از مسلمان و يا هم‌پيمان با مسلمانان غصب نكرده باشد و ميراث كسى باشد كه وارث ندارد .\r\nاين نظريه با نظريهء مالكيّه همخوانى دارد ؛ زيرا آنها گفته‌اند : انفال عبارت از چيزى است كه بدون جنگ گرفته شده باشد . « 1 » ابو اسحاق فيروزآبادى شافعى در كتاب المهذب گفته است : « انفال ، چيزى است كه فرمانده ارتش آن‌را به كسى مىدهد كه براى پيروزى بر دشمن كارى انجام داده باشد ؛ نظير جاسوسى ، نشان دادن راه و يا دژ دشمن و امثال آن » . جصاص حنفى در كتاب احكام القرآن گفته است : « اصحاب ما گفته‌اند : انفال آن است كه فرمانده [ به سربازانش 
  ] بگويد : هركس فردى را بكشد ، هرچه از او مىگيرد از آن خودش است و هركس به چيزى دست يابد ، آن چيز مال خودش خواهد بود » .\r\n  قُلِ الْأَنْفالُ لِلَّهِ وَ الرَّسُولِ .   اين جمله مورد انفال را بيان مىكند و اين‌كه انفال از آن خدا و پيامبر اوست . هرآنچه از آن خدا باشد از پيامبر اوست و هرآنچه از آن پيامبر او باشد براى بالا بردن كلمهء اسلام و مصالح مسلمانان مىشود و هر نيازمندى نياز خود را از آن مىگيرد . تفصيل احكام انفال در كتاب‌هاى فقه ازجمله در كتاب ما : فقه الامام جعفر الصادق عليه السّلام موجود است .\r\n  فَاتَّقُوا اللَّهَ وَ أَصْلِحُوا ذاتَ بَيْنِكُمْ وَ أَطِيعُوا اللَّهَ وَ رَسُولَهُ إِنْ كُنْتُمْ مُؤْمِنِينَ .   اين آيه نشان مىدهد كه صحابه در مورد انفال دچار اختلاف شدند . وقتى از پيامبر صلّى اللّه عليه و آله پرسيدند او به فرمان خداوند در پاسخ آنان گفت : انفال از آن خدا و پيامبر است و آنان وظيفه دارند كه در برابر خدا و پيامبر او تسليم باشند و دربارهء انفال و چيزهاى ديگر\r\n\r\n\r\n","description":"","footnote":"\r\n( 1 ) . ابوبكر مالكى ، معروف به ابن عربى معافرى ، احكام القرآن .\r\n","page_name":" 693 ","page_number":693},
  {"content":"\r\n\r\nاختلاف نكنند و همان‌طور كه شأن مؤمنان واقعى است ، يكديگر را براى خدا دوست داشته باشند .\r\nآن‌گاه خدا براى آنان بيان مىدارد كه مؤمنان واقعى كسانى هستند كه داراى ويژگىهاى زير باشند :\r\n1 .\r\n إِنَّمَا الْمُؤْمِنُونَ الَّذِينَ إِذا ذُكِرَ اللَّهُ وَجِلَتْ قُلُوبُهُمْ .  بر اين اساس ، از ديدگاه مؤمنان ، هيچ‌وقت خوف و بيم از نام خدا جدا نمىشود ، خوف از ديدار ، حساب و كيفر او . لكن آنان درعين‌حال به رحمت خدا اميدوارند ؛ زيرا به اين سخن خدا نيز ايمان دارند :  « قُلْ يا عِبادِيَ الَّذِينَ أَسْرَفُوا عَلى أَنْفُسِهِمْ لا تَقْنَطُوا مِنْ رَحْمَةِ اللَّهِ » .  « 1 » همچنين به اين سخن خدا :  « كَتَبَ رَبُّكُمْ عَلى نَفْسِهِ الرَّحْمَةَ » .  « 2 » امام على عليه السّلام در وصف مؤمنان فرموده است : « آنان در مورد بهشت همانند افرادى هستند كه آن را ديده و در آن متنعّم باشند و در مورد دوزخ به‌سان كسانى هستند كه آن‌را ديده و در آن گرفتار عذاب باشند » . شاعر در وصف مؤمنان مىگويد :\r\n تعادل الخوف فيهم و الرّجاء فلم * يفرط بهم طمع يوما و لا وجل ؛ \r\nبيم و اميد در مؤمنان يكسانند نه آز ، روزى در آنان افزايش مىيابد و نه بيم\r\n2 .  وَ إِذا تُلِيَتْ عَلَيْهِمْ آياتُهُ زادَتْهُمْ إِيماناً .  مؤمنان به دين خود آگاهى كامل دارند ، گويى غيب را به چشم خود ديده‌اند و حتّى گاهى از آنچه چشم مىبيند شكايت دارند ؛ زيرا برخى از اوقات ، حواسّ انسان دچار اشتباه مىشود و سراب را آب مىبيند و آماس را پيه ؛ امّا در سخن خدا ترديد و احتمال خلاف راه ندارد .\r\n\r\nاز دين گندم نمىرويد\r\n3 .  وَ عَلى رَبِّهِمْ يَتَوَكَّلُونَ .  معناى توكّل بر خدا اين نيست كه با زبان خود\r\n\r\n\r\n","description":"","footnote":"\r\n( 1 ) . زمر ( 39 ) آيهء 53 .\r\n( 2 ) . انعام ( 6 ) آيهء 54 .\r\n","page_name":" 694 ","page_number":694},
  {"content":"\r\n\r\nبگوييم : « ما بر خدا توكّل كرديم » و نيز توكّل بدين معنا نيست كه اسباب و كار را رها كنيم و بنشينيم و اميدوار باشيم كه خدا همه‌چيز را در اختيار ما قرار مىدهد . معناى توكّل اين است كه آن‌گونه كه خدا به ما دستور داده ، تلاش كنيم و در اين تلاش توفيق را از او بخواهيم و درعين‌حال ، معتقد باشيم كه كار ، شرط اساسى توكّل و نيز نوعى عبادت و اطاعت از فرمان خداوند است كه مىگويد : » . . . پس بر روى آن سير كنيد و از رزق خدا بخوريد » . « 1 » آرى ، ايمان و توكّل به خدا ، بدون كار ، نه گندمى را مىروياند و نه بيمارى را شفا مىدهد و اگر چنين نبود ، خدا براى انسان ، دو دست و دو پا براى كار كردن نمىآفريد . البتّه ، دين حق موجب رويش دوستى ، اخلاص و پشتكار در انسان مىشود ، لكن نان و دارو به او نمىبخشد . حتّى دانش هم به ما گندم نمىدهد و بيمارى ما را بهبود نمىبخشد ، بلكه به ما مىآموزد كه چگونه گندم بكاريم و دارو بسازيم و پس از اين آموزش ، براى آن مهم نيست كه ما از گرسنگى و بيمارى بميريم يا زنده بمانيم . امّا دين ، به زندگى علاقه‌مند است و به همين سبب ، ما را به فراگيرى دانش و حركت در مسير آن تشويق مىكند و ناديده گرفتن شيوه‌هاى عملى را در صورتى كه به تباهى و زيان منجر شود ، جرم مىداند . دانش ، خطوط زندگى مورد پسند را ترسيم مىكند و اين ، همان چيزى است كه اسلام در پى آن است . از اين‌رو ، اسلام همان‌گونه كه به نماز و روزه دستور داده ، به فراگيرى علم و دانش نيز دستور داده است و همانطور كه كسى را كه دين را به جهت منافع شخصى خود تحريف مىكند كيفر مىدهد ، كسى را كه دانش را براى غارت و تجاوز به كار مىگيرد نيز مجازات مىكند . خلاصهء سخن آن‌كه ، اگر اين درست است كه بگوييم : انسان تنها با نان نمىتواند زندگى كند ، اين نيز درست خواهد بود كه بگوييم : انسان تنها با نماز هم نمىتواند زندگى كند .\r\n4 و 5 .\r\n الَّذِينَ يُقِيمُونَ الصَّلاةَ وَ مِمَّا رَزَقْناهُمْ يُنْفِقُونَ .  ويژگىهاى پيشين از حالات قلب بود و نماز و زكات از كارهاى بدن است و اين دو ، نتيجهء حتمى ايمان به\r\n\r\n\r\n","description":"","footnote":"\r\n( 1 ) . ملك ( 67 ) آيهء 15 .\r\n","page_name":" 695 ","page_number":695},
  {"content":"\r\n\r\nخدا ، ترس از او و توكّل بر اوست و كسىكه نماز نمىخواند و زكات نمىپردازد در حقيقت مؤمن نيست و دليل آن ، سخن خداست كه مىگويد :\r\n أُولئِكَ هُمُ الْمُؤْمِنُونَ حَقًّا لَهُمْ دَرَجاتٌ عِنْدَ رَبِّهِمْ وَ مَغْفِرَةٌ وَ رِزْقٌ كَرِيمٌ .   « أُولئِكَ »  اشاره به كسانى است كه ميان ويژگىهاى پنجگانهء مزبور جمع كرده‌اند . مؤمنان حقيقى كسانى مىباشند كه ايمان نه‌تنها در گفتارشان كه در كردارشان نيز بازتابيده است . درجات در پيشگاه خداوند برحسب تفاوت جهاد و فداكارى متفاوتند و بالاترين درجه از آن كسانى است كه مردم از آنان سود مىبرند و نيز بار سنگينى را بر دوش مىكشند تا عيال اللّه [ - مردم 
  ] در سايهء امنيت ، عدالت و فراوانى زندگى كنند .\r\nواژهء مغفرت به معناى صرف‌نظر كردن از لغزش‌ها و  « رِزْقٌ كَرِيمٌ »  به معناى بهشت است .\r\n\r\n","description":"","footnote":"","page_name":" 696 ","page_number":696},
  {"content":"\r\n\r\n\r\nآن‌چنان كه پروردگارت تو را بيرون آورد\r\n\r\n[ سوره الأنفال ( 8 ) : آيات 5 تا 8 
  ]\r\nكَما أَخْرَجَكَ رَبُّكَ مِنْ بَيْتِكَ بِالْحَقِّ وَ إِنَّ فَرِيقاً مِنَ الْمُؤْمِنِينَ لَكارِهُونَ ( 5 ) يُجادِلُونَكَ فِي الْحَقِّ بَعْدَ ما تَبَيَّنَ كَأَنَّما يُساقُونَ إِلَى الْمَوْتِ وَ هُمْ يَنْظُرُونَ ( 6 ) وَ إِذْ يَعِدُكُمُ اللَّهُ إِحْدَى الطَّائِفَتَيْنِ أَنَّها لَكُمْ وَ تَوَدُّونَ أَنَّ غَيْرَ ذاتِ الشَّوْكَةِ تَكُونُ لَكُمْ وَ يُرِيدُ اللَّهُ أَنْ يُحِقَّ الْحَقَّ بِكَلِماتِهِ وَ يَقْطَعَ دابِرَ الْكافِرِينَ ( 7 ) لِيُحِقَّ الْحَقَّ وَ يُبْطِلَ الْباطِلَ وَ لَوْ كَرِهَ الْمُجْرِمُونَ ( 8 )\r\nآن‌چنان بود كه پروردگارت تو را از خانه‌ات به‌حق بيرون آورد ، حال آن‌كه گروهى از مؤمنان ناخشنود بودند . ( 5 )\r\nبا آن‌كه حقيقت بر آنها آشكار شده دربارهء آن با تو مجادله مىكنند ؛ چنان قدم برمىدارند كه گويى مىبينند آنها را به سوى مرگ مىبرند . ( 6 )\r\nو به يادآر آن‌گاه را كه خدا به شما وعده داد كه يكى از آن دو گروه به دست شما افتد و دوست داشتيد كه آن گروه ، كه عارى از قدرت است ، به دست شما افتد ، حال آن‌كه خدا مىخواست با سخنان خويش حق را بر جاى خود نشاند و ريشهء كافران را قطع كند . ( 7 )\r\nتا حق را ثابت و باطل را ناچيز گرداند ، هرچند گناهكاران ناخشنود باشند . ( 8 )\r\n\r\nواژگان\r\n الشَّوْكَةِ  : در اين‌جا ، مراد قدرت و نيرو است .\r\n\r\n","description":"","footnote":"","page_name":" 697 ","page_number":697},
  {"content":"\r\n\r\nالطائفتان : آن دو گروه يكى كاروان بود و يكى سپاه [ كه از مكه آمده بود 
  ] . سپاه داراى قدرت و نيرو بود و كاروان اين قدرت را نداشت و توضيح آن خواهد آمد .\r\nدابر القوم : آخرين نفر آنها .\r\n\r\nاعراب\r\n « كَما »  متعلّق به محذوف است كه سياق آيه بر آن دلالت دارد و در تقدير اين‌گونه است : « إنّ القتال حقّ كما أخرجك من بيتك بالحق ؛ پيكار حق است ، چنان‌كه تو را از خانه‌ات به حق بيرون آورد » . همان‌طور كه گروهى بيرون آوردن تو را از خانه‌ات دوست نداشتند ، گروهى نيز پيكار را دوست ندارند .  « وَ إِذْ يَعِدُكُمُ » ،   « إِذْ »  منصوب به فعل محذوف ؛ يعنى « اذكروا إذ يعدكم » .  « إِحْدَى »  مفعول دوم براى  « يَعِدُكُمُ »  .  « أَنَّها لَكُمْ »  به تأويل مصدر مىرود ، در موضع نصب و بدل اشتمال از  « إِحْدَى »  و در تقدير :\r\n« يعدكم إحدى الطائفتين ملكيّتها » و معناى آن ، مالكيت يكى از دو طايفه است ؛ چنان‌كه مىگويى : « أعجبنى زيد ثوبه » ؛ يعنى به شگفت آورد مرا لباس زيد .\r\n\r\nتا بدر\r\nپيامبر صلّى اللّه عليه و آله در چهل سالگى برانگيخته شد و پس از بعثت ، مدّت سيزده سال در مكّه اقامت و آن‌گاه به سوى مدينه هجرت كرد و در روز دوشنبه ، 12 ربيع الاول وارد مدينه شد و ده سال در آن‌جا اقامت گزيد و در روز دوشنبه 12 ربيع الاوّل ، در 63 سالگى به ديدار پروردگارش شتافت . زمانىكه پيامبر صلّى اللّه عليه و آله در مدينه مستقر شد ، سريه‌هايى [ - گشت‌هاى نظامى 
  ] را اعزام مىكرد تا سر راه كاروان‌هاى مشركان را بگيرند و از وضعيت آنها اطلاعاتى به دست آورند و آسايش ايشان را برهم زنند . مسعودى مىگويد : غزواتى كه پيامبر صلّى اللّه عليه و آله ، فرماندهى آنها را شخصا به عهده داشت 26 غزوه بود كه در نه مورد خودش مستقيما جنگيد .\r\n\r\n","description":"","footnote":"","page_name":" 698 ","page_number":698},
  {"content":"\r\n\r\nدر اين‌جا به رفتن آن حضرت به سوى بدر ، كه موضوع آيات مورد بحث است ، اشاره مىكنيم . در اين غزوه ، نخستين نيروى مسلمانان بر نيروى مشركانى كه آنان را در مدّت بيش از سيزده سال آزار و شكنجه دادند و سپس تبعيد كردند ، پيروز شد .\r\nمسلمانان با صبر و شكيبايى آن آزار و شكنجه‌ها را تحمل مىكردند و مقاومت آنها با توجّه به آن وضعيت ضعيفى كه داشتند به منزلهء خودكشى بود . خلاصهء داستان رفتن به سوى بدر از اين قرار است : پيامبر خدا صلّى اللّه عليه و آله شنيد كه ابو سفيان با كاروانى بزرگ كه قريش آن‌را با ثروت‌هاى خود مجهز ساخته بودند از شام برگشته است و اموال مهاجرانى كه قريش آنها را از مكّه تبعيد كرده بودند نيز ازجمله اموال همين كاروان بود .\r\nپيامبر صلّى اللّه عليه و آله اصحاب را گرد آورد و آنان را به رفتن به سوى بدر تشويق كرد تا اموال آن كاروان را مصادره كنند . برخى از اصحاب از رفتن اظهار ناخرسندى كردند و به سبب ترس از نيروى قريش دوست نداشتند از مدينه بيرون شوند . آن‌گاه اصحاب همراه پيامبر صلّى اللّه عليه و آله رهسپار شدند و اين حادثه در هفدهم رمضان ، سال دوم هجرت اتفاق افتاد . در آن‌زمان ، هيچ‌يك از صحابه نمىدانست كه پا به عرصهء نبردى مىگذارد كه از بزرگ‌ترين نبردهاى مسلمانان و مؤثرترين آنها در زندگى اسلام و مسلمانان است .\r\nدر حالىكه ابو سفيان در ميان راه بود ، يهوديان مدينه كسى را به سوى او فرستادند تا وى را از اين موضوع باخبر سازد . ابو سفيان هم فردى را به سوى قريش فرستاد و از آنها يارى خواست . ازاين‌رو ، قريش با تمام مردان خود بيرون آمد و حتّى يك نفر كه قادر بر حمل سلاح بود در مكه باقى نماند . در اين هنگام ، مسلمانان همچنان در راه بدر بودند . لكن ابو سفيان مسير كاروان را به سمت كنارهء درياى سرخ تغيير داد . خبر قريش به پيامبر صلّى اللّه عليه و آله رسيد . ازاين‌رو ، با صحابه مشورت كرد كه آيا به نبرد با قريش بروند و يا به مدينه برگردند ؟ امّا درعين‌حال به آنان گفت : اگر بجنگند ، خدا به دست يافتن به يكى از دو گروه ، او را وعده داده است . اين دو گروه عبارت بودند از :\r\n\r\n","description":"","footnote":"","page_name":" 699 ","page_number":699},
  {"content":"\r\n\r\n1 . كاروان كه اموال را با خود داشتند .\r\n2 . سپاه قريش كه از مكّه بيرون آمده بودند تا از اين اموال حمايت كنند . بيشتر مسلمانان رأى دادند كه براى جنگ به راه خود ادامه دهند و برخى از آنان هم به جنگ ميل نداشتند ؛ چنان‌كه از همان آغاز ، بيرون آمدن از مدينه را دوست نداشتند . آن‌گاه ، مسلمانان براى برخورد با قريش به توافق رسيدند .\r\nدر اين هنگام بود كه پيامبر صلّى اللّه عليه و آله به آنان فرمود : برويد با بركت خدا . به خدا سوگند ! كه من به خاك و خون افتادن آن قوم را مىبينم . پس براى جنگيدن آماده شويد . قريش جنگ را آغاز كردند . تعداد جنگجويان آنها در حدود هزار تن بود كه در ميان آنها يكصد تن جنگجوى سواره حضور داشتند . مسلمانان در حدود سيصد نفر بودند كه تنها يك و به قولى دو تن سواركار در ميان آنها حضور داشت . مسلمانان هفتاد تن از مشركان را كشتند و هفتاد تن را اسير گرفتند و بقيه فرار كردند . چهارده نفر از مسلمانان به شهادت رسيدند و حتّى يك نفر هم اسير نشد . اين غزوه ، نخستين پيروزى [ نظامى 
  ] مسلمانان بود كه پس از آن ، اوضاع به نفع آنان تغيير كرد و طرفداران زيادى پيدا كردند و به مرحله‌اى رسيدند كه نيرو را با نيرو ، و خشونت را با خشونت پاسخ مىدادند ، در حالى كه در گذشته با سكوت و يا فرار از ميهن با آن روبه‌رو مىشدند . پس از اين مقدّمه به تفسير نصّ آيات مىپردازيم .\r\n\r\nتفسير\r\n كَما أَخْرَجَكَ رَبُّكَ مِنْ بَيْتِكَ بِالْحَقِّ وَ إِنَّ فَرِيقاً مِنَ الْمُؤْمِنِينَ لَكارِهُونَ .  مراد از بيت در اين‌جا مدينه است . هنگامىكه پيامبر صلّى اللّه عليه و آله خواست از مدينه به قصد مصادرهء كاروان بيرون آيد ، گروهى از مؤمنان اظهار ناخرسندى كردند و گفتند : ما توان رويارويى با قريش را نداريم . سپس همين گروه با اين‌كه تمايل نداشتند به همراه كسانىكه متمايل بودند از مدينه بيرون آمدند . در ميان راه ، پيامبر صلّى اللّه عليه و آله بيرون آمدن\r\n\r\n","description":"","footnote":"","page_name":" 700 ","page_number":700},
  {"content":"\r\n\r\nقريش از مكه را به آنان خبر داد و به مشورت با آنها پرداخت كه آيا به جنگ بروند و يا به مدينه بازگردند ؟ گروهى مخالف با جنگ بودند و گفتند : بيرون شدن ما صرفا براى كاروان بوده است . اكثريت گفتند : ما همراه تو به جنگ مىرويم . آن‌گاه همگى با بركت خدا به سوى ميدان نبرد شتافتند . آيهء مزبور به دو موضع و ايستار برخى از صحابه اشاره مىكند : اوّل : آنها به بيرون آمدن از مدينه و رفتن به سوى كاروان راضى نبودند .\r\nدوم : پس از آن‌كه اين گروه از مدينه به قصد كاروان بيرون آمدند ، با جنگيدن با سپاه قريش مخالف بودند . بنابراين ، همان‌گونه كه آنها از رفتن به سوى كاروان نفرت داشتند ، از جنگيدن با سپاه نيز متنفر بودند و معناى آيه نيز همين است كه بسيار ساده و روشن مىباشد . لكن مفسران در تفسير آن دچار سردرگمى شدند و حتى صاحب البحر المحيط پانزده نظريه در اين‌باره بيان كرده است .\r\nشگفت‌آور اين‌كه مفسر نام برده در كتاب ديگرى گفته است : او در البحر المحيط پانزده نظريه را دربارهء آيه بيان كرده است ، و به هيچ‌كدام قانع نشده است ، تا اين‌كه در خواب ديده كه وى در يك پياده‌رو سنگ‌فرش شده ، راه مىرفته و به همراه او مردى است كه درباره آيهء  « كَما أَخْرَجَكَ رَبُّكَ مِنْ بَيْتِكَ » ،  با وى مباحثه مىكند و آن مرد به وى مىگويد : من در قرآن به مشكلى همانند اين آيه برنخوردم . شايد در آن‌جا چيزى حذف شده باشد كه معنا با آن درست مىشود و من از هيچ مفسرى نشنيدم كه آن‌را گفته باشد . آن‌گاه من به آن مرد گفتم : هم‌اكنون آن محذوف برايم آشكار شد و آن عبارت است از : « نصرك » .\r\nهدف من از بيان ماجراى اين مفسر بزرگ آن نيست كه مقام او را ناديده بگيرم ، بلكه تنها مىخواهم اين نكته را روشن كنم كه گاهى دريچه‌هاى زيركى براى يك دانشمند زيرك هم بسته مىشود و آن‌چنان حالت سردرگمى به او دست مىدهد كه به هرچيزى چنگ مىزند و حتّى قرآن را با رؤيا تفسير مىكند . البتّه ، او در فطرتش يقين دارد كه در اشتباه است ؛ لكن به اين واقعيت توجه ندارد و اين ، جاى شگفت است كه\r\n\r\n","description":"","footnote":"","page_name":" 701 ","page_number":701},
  {"content":"\r\n\r\nچگونه او يقين دارد امّا بدان توجه ندارد ؟ در هرحال ، اين ، چيزى است كه واقعيت دارد و دليل آن‌هم اين است كه اگر او آنچه را خودش مىپسندد از فرد ديگرى مىديد ، آن‌را انكار مىكرد .\r\n يُجادِلُونَكَ فِي الْحَقِّ بَعْدَ ما تَبَيَّنَ .  گروهى از مؤمنان براى برخورد و پيكار با سپاه قريش چانه مىزدند با اين‌كه اين برخورد و پيكار حق و خير بود . اين گروه ، كاروان را به اين دليل ترجيح مىدادند كه اموالى بيشتر و مردانى كمتر داشت . جملهء\r\n « بَعْدَ ما تَبَيَّنَ »  بدين اشاره دارد كه آنان پس از آن‌كه پيامبر صلّى اللّه عليه و آله آنها را از پيروزى خبر داد ، به مجادله پرداختند .  كَأَنَّما يُساقُونَ إِلَى الْمَوْتِ وَ هُمْ يَنْظُرُونَ ؛  گويى آنان آشكارا به سوى مرگ و اسباب آن سوق داده مىشوند . اين آيه تصويرى است از شدّت بيم آنان از قريش كه قرآن كريم ، آن را ترسيم مىكند . بيم و ترس آنها بدين سبب بود كه قريش از لحاظ نيرو و تعداد ، از ايشان نيرومندتر و بيشتر بودند .\r\nسؤال : مسلمانان ، بدريون را تقديس مىكنند و آنان را به بالاترين مقام مىرسانند .\r\nامّا قرآن برخى از آنها را آشكارا محكوم مىكند ؛ زيرا آنان به‌رغم اين‌كه حق برايشان روشن و آشكار شد و پيامبر بزرگوار صلّى اللّه عليه و آله از طريق وحى ، آنان را از حق خبر داده بود ، با او به جدال پرداختند ؟\r\nپاسخ : اين جدال ، مقام آنان را پايين نمىآورد و به ايمانشان به خدا و پيامبرش زيان نمىرساند ؛ زيرا آنها بشرند و هنگامىكه آثار مرگ را ببينند ، به‌رغم ايمان و آرامشى كه دارند ، دل‌هايشان به تپش مىافتد . به‌علاوه ، اين حالت آنها همچون ابر تابستانى بود كه پديدار و سپس پراكنده مىشود ؛ زيرا آنان پيامبر را همراهى كردند و با عزم راسخ و استوار با مرگ روبه‌رو گشتند .\r\n وَ إِذْ يَعِدُكُمُ اللَّهُ إِحْدَى الطَّائِفَتَيْنِ ؛  خداوند شما را به يكى از دو چيز وعده داده است : يا پيروزى بر قريش در جنگ و رها كردن كاروان و يا كاروان و رها كردن پيروزى .  وَ تَوَدُّونَ أَنَّ غَيْرَ ذاتِ الشَّوْكَةِ تَكُونُ لَكُمْ ؛  مقصود از  « غَيْرَ ذاتِ الشَّوْكَةِ » \r\n\r\n","description":"","footnote":"","page_name":" 702 ","page_number":702},
  {"content":"\r\n\r\nكاروان و اموال آن است . آنها آن را بر جنگ و جهاد در راه خدا ترجيح دادند ؛ لكن خداوند صلاح آنان و اسلام را اراده كرد و شرك و ستم را سركوب نمود .  وَ يُرِيدُ اللَّهُ أَنْ يُحِقَّ الْحَقَّ بِكَلِماتِهِ وَ يَقْطَعَ دابِرَ الْكافِرِينَ .  مراد از « حق » در اين‌جا پيروزى مسلمانان بر مشركان است و مراد از « كلماته » ، وعدهء خداوند به اين‌كه يكى از دو گروه از آن مسلمانان باشد . معناى آيه اين است : شما اى مسلمان‌ها ! متاعى را كه از بين رفتنى است خواستيد ، در حالىكه خدا خواست تا شما را بر سران قريش ، كه دشمنان خدا و دشمنان شما هستند ، پيروز گرداند و آنها را با دست شما به هلاكت برساند و نيز كافران را ريشه‌كن كند و وعدهء پيروزى را كه به شما داده بود تحقق بخشد . پس كدام يك از اين دو براى شما بهتر است : عزّت و كرامت ، يا شتران و بارهاى آنها ؟\r\n لِيُحِقَّ الْحَقَّ وَ يُبْطِلَ الْباطِلَ وَ لَوْ كَرِهَ الْمُجْرِمُونَ .  مراد از « حق » در آيهء پيشين  أَنْ يُحِقَّ الْحَقَّ بِكَلِماتِهِ  پيروزى مسلمانان بر قريش بود و مراد از « حق » در اين‌جا ، اسلام است . همچنين مراد از « مجرمون » دشمنان اسلام و مقصود از « باطل » ، شرك است . ثابت كردن حق ، يا با علنى و آشكار كردن آن است ، يا با پيروزى طرفدارانش و يا با هر دو . از بين بردن باطل نيز يا با آشكار كردن آن است ، يا با خوار ساختن طرفداران آن و يا با هر دو . روشن‌ترين تفسير براى آيه مزبور ، اين سخن خداوند است : « او كسى است كه پيامبر خود را براى هدايت مردم فرستاد ، با دينى درست و برحق ، تا او را بر همهء دين‌ها پيروز گرداند ، هرچند مشركان را خوش نيايد » . « 1 »\r\n\r\n\r\n","description":"","footnote":"\r\n( 1 ) . توبه ( 9 ) آيهء 33 .\r\n","page_name":" 703 ","page_number":703},
  {"content":"\r\n\r\n\r\nآن‌گاه كه از پروردگارتان يارى خواستيد\r\n\r\n[ سوره الأنفال ( 8 ) : آيات 9 تا 14 
  ]\r\nإِذْ تَسْتَغِيثُونَ رَبَّكُمْ فَاسْتَجابَ لَكُمْ أَنِّي مُمِدُّكُمْ بِأَلْفٍ مِنَ الْمَلائِكَةِ مُرْدِفِينَ ( 9 ) وَ ما جَعَلَهُ اللَّهُ إِلاَّ بُشْرى وَ لِتَطْمَئِنَّ بِهِ قُلُوبُكُمْ وَ مَا النَّصْرُ إِلاَّ مِنْ عِنْدِ اللَّهِ إِنَّ اللَّهَ عَزِيزٌ حَكِيمٌ ( 10 ) إِذْ يُغَشِّيكُمُ النُّعاسَ أَمَنَةً مِنْهُ وَ يُنَزِّلُ عَلَيْكُمْ مِنَ السَّماءِ ماءً لِيُطَهِّرَكُمْ بِهِ وَ يُذْهِبَ عَنْكُمْ رِجْزَ الشَّيْطانِ وَ لِيَرْبِطَ عَلى قُلُوبِكُمْ وَ يُثَبِّتَ بِهِ الْأَقْدامَ ( 11 ) إِذْ يُوحِي رَبُّكَ إِلَى الْمَلائِكَةِ أَنِّي مَعَكُمْ فَثَبِّتُوا الَّذِينَ آمَنُوا سَأُلْقِي فِي قُلُوبِ الَّذِينَ كَفَرُوا الرُّعْبَ فَاضْرِبُوا فَوْقَ الْأَعْناقِ وَ اضْرِبُوا مِنْهُمْ كُلَّ بَنانٍ ( 12 ) ذلِكَ بِأَنَّهُمْ شَاقُّوا اللَّهَ وَ رَسُولَهُ وَ مَنْ يُشاقِقِ اللَّهَ وَ رَسُولَهُ فَإِنَّ اللَّهَ شَدِيدُ الْعِقابِ ( 13 )\r\nذلِكُمْ فَذُوقُوهُ وَ أَنَّ لِلْكافِرِينَ عَذابَ النَّارِ ( 14 )\r\nو آن‌گاه كه از پروردگارتان يارى خواستيد و خدا بپذيرفت كه من با هزار فرشته كه از پى يكديگر مىآيند يارىتان مىكنم . ( 9\r\n) و آن كار را خدا جز براى شادمانى شما نكرد و تا دل‌هايتان بدان آرام گيرد . و يارى تنها از سوى خداست كه او پيروزمند و حكيم است . ( 10 )\r\nو به ياد آريد آن‌گاه را كه خدا چنان ايمنىتان داده بود كه خوابى سبك شما را فروگرفت و از آسمان برايتان بارانى باريد تا شستوشويتان دهد و وسوسهء شيطان را از شما دور كند و دل‌هاتان را قوى گرداند و قدم‌هاتان را استوار سازد . ( 11 )\r\nو آن‌گاه را كه پروردگارت به فرشتگان وحى كرد : من با شمايم . شما مؤمنان را به پايدارى واداريد . من در دل‌هاى كافران\r\n\r\n","description":"","footnote":"","page_name":" 704 ","page_number":704},
  {"content":"\r\n\r\nبيم خواهم افكند . بر گردن‌هايشان بزنيد و انگشتانشان را قطع كنيد . ( 12 )\r\nزيرا با خدا و پيامبرش به مخالفت برخاستند . و هركه با خدا و پيامبرش مخالفت ورزد ، بداند كه عقوبت خدا سخت است . ( 13 )\r\nعقوبت را بچشيد ، و عذاب آتش از آن كافران است . ( 14 )\r\n\r\nواژگان\r\n مُرْدِفِينَ  : از أردفه گرفته شده ؛ يعنى « اذا ركب وراءه ؛ هرگاه پشت سر او سوار شود » .\r\nمراد آن است كه هزار فرشته پشت سر هم قرار داشتند و يا اين‌كه برخى از آنان پس از برخى ديگر مىآمدند .\r\nالرّجز : چيزىكه در ظاهر آلوده باشد و يا در باطن .\r\nالرّبط على القلب : آرامش دل .\r\n فَوْقَ الْأَعْناقِ  : سرها .\r\nالبنان : سر انگشتان دست و يا پا .\r\n شَاقُّوا اللَّهَ وَ رَسُولَهُ  : با خدا و رسولش مخالفت كردند .\r\n\r\nاعراب\r\n « إِذْ تَسْتَغِيثُونَ » ،   « إِذْ »  ظرف و متعلق به محذوف : « اذكروا إذ تستغيثون » . برخى گفته‌اند : بدل است از  « إِذْ يَعِدُكُمُ »  .  « مُرْدِفِينَ »  حال از « ألف » . ضمير  « جَعَلَهُ »  به امداد بر مىگردد و آن مصدرى است كه از  « مُمِدُّكُمْ »  به دست مىآيد .  « بُشْرى »  مفعول لأجله .\r\n « لِتَطْمَئِنَّ »  منصوب به ان كه پس از لام در تقدير است . مصدر ريخته شده ، عطف است بر  « بُشْرى »  ؛ زيرا معنايش اين است : « إلّا للبشارة و للاطمئنان ؛ مگر براى مژده و آرامش دادن » . فاعل  « يُغَشِّيكُمُ »  ضمير مستترى است كه به « اللّه » برمىگردد و  « النُّعاسَ »  مفعول به براى  « يُغَشِّيكُمُ »  و  « أَمَنَةً »  مفعول لأجله .  « ذلِكَ بِأَنَّهُمْ شَاقُّوا » ،   « ذلِكَ »  مبتدا و  « بِأَنَّهُمْ شَاقُّوا »  خبر و « كاف » براى خطاب به شنونده است .  « ذلِكُمْ »  خبر مبتداى محذوف ؛ يعنى « امر اللّه اؤ عذاب اللّه ذلكم » . اين خطاب براى مخالفان است .\r\n\r\n","description":"","footnote":"","page_name":" 705 ","page_number":705},
  {"content":"\r\n\r\n\r\nتفسير\r\n إِذْ تَسْتَغِيثُونَ رَبَّكُمْ فَاسْتَجابَ لَكُمْ أَنِّي مُمِدُّكُمْ بِأَلْفٍ مِنَ الْمَلائِكَةِ مُرْدِفِينَ .  وقتى مسلمانان اعتقاد پيدا كردند كه به‌ناچار ، جنگ با دشمنى كه از لحاظ تجهيزات نيرومندتر و از لحاظ تعداد بيشتر است به وقوع مىپيوندد ، به خدا پناه بردند و رهايى از اين گرفتارى را از او خواستند . هنگامىكه خداوند از درستى نيّت و اراده آنها آگاهى يافت ، از زبان پيامبرش به آنان خبر داد كه دعايشان را مستجاب كرده است و آنان را با هزار فرشته ، كه پشت سر يكديگر مىآيند ، كمك خواهد كرد .\r\nسؤال : خداوند در اين‌جا گفته است :  « مُمِدُّكُمْ بِأَلْفٍ مِنَ الْمَلائِكَةِ مُرْدِفِينَ ؛  با هزار فرشته يارىتان مىكنم » . در آيهء 124 از سورهء آل عمران گفته است :  « يُمِدَّكُمْ رَبُّكُمْ بِثَلاثَةِ آلافٍ مِنَ الْمَلائِكَةِ مُنْزَلِينَ ؛  شما را با سه هزار فرشته كه فرود مىآيند يارى مىكند » و در آيه‌اى كه بلافاصله پس از آن مىآيد ، گفته است :  « بِخَمْسَةِ آلافٍ مِنَ الْمَلائِكَةِ مُسَوِّمِينَ ؛  با پنج هزار از فرشتگان صاحب علامت » . بنابراين ، چگونه مىتوان ميان اين آيات سه‌گانه جمع كرد ؟ از اين پرسش در جلد دوم هنگام تفسير آيهء 124 از آل عمران پاسخ داديم .\r\n وَ ما جَعَلَهُ اللَّهُ إِلَّا بُشْرى وَ لِتَطْمَئِنَّ بِهِ قُلُوبُكُمْ وَ مَا النَّصْرُ إِلَّا مِنْ عِنْدِ اللَّهِ إِنَّ اللَّهَ عَزِيزٌ حَكِيمٌ .  خدا مىگويد : هدف از اين يارى كردن آن است كه دل‌هايتان نيرومند شود و در نبرد با دشمن شكيبا باشيد ، نه اين‌كه به فرشتگان تكيه كنيد ، بلكه بر شماست كه تمام تلاشتان را به‌كار گيريد و از هيچ تلاشى دريغ نكنيد . امّا پيروزى تنها با مشيّت خداوند است و نه با تلاش‌هاى شما و امدادهاى فرشتگان . اين آيه در سورهء آل عمران ، شمارهء 126 ، ج 2 بيان شد .\r\nآن‌گاه خداى سبحان شش نوع نعمت خود به مسلمانان را متذكر مىشود :\r\n1 .\r\n إِذْ يُغَشِّيكُمُ النُّعاسَ أَمَنَةً مِنْهُ .  در  « يُغَشِّيكُمُ »  ضميرى است كه به اللّه برمىگردد\r\n\r\n","description":"","footnote":"","page_name":" 706 ","page_number":706},
  {"content":"\r\n\r\nو همچنين است ضمير  « مِنْهُ »  . مسلمانان از زيادى تعداد مشركان ترس داشتند و ترس آنها با خواب بر طرف شد . وقتى از اين خواب بيدار شدند ، خود را در آرامش كامل ديدند . همهء ما از طريق تجربه مىدانيم كه خواب بسيارى از حالات اندوه و بيم را تخفيف مىدهد . امام على عليه السّلام فرمود : « چه‌قدر از تصميم‌هاى روز با خواب مىشكند ! » يعنى گاهى انسان بر انجام كارى تصميم مىگيرد ، امّا وقتى مىخوابد و بيدار مىشود ، تصميمش از بين مىرود .\r\n2 .  وَ يُنَزِّلُ عَلَيْكُمْ مِنَ السَّماءِ ماءً لِيُطَهِّرَكُمْ بِهِ .  پس از آن‌كه مسلمانان با خواب ، مقدارى آرامش پيدا كردند ؛ به آب نياز پيدا كردند ، چراكه آنان هنوز به بدر نرسيده بودند . ازاين‌رو ، خداوند بر آنان باران فرستاد و آنها از آب اين باران نوشيدند و خود را با آن شستشو دادند . اين دومين نعمت پس از خواب بود كه به آنان داده شد .\r\n3 .  وَ يُذْهِبَ عَنْكُمْ رِجْزَ الشَّيْطانِ .  شيطان ، مسلمانان را وسوسه مىكرد و آنان را از مشركان مىترسانيد . خداوند اين ترسانيدن را كه از آن به رجز شيطان تعبير كرده ، با خواب و امداد فرشتگان بر طرف ساخت .\r\n4 .  وَ لِيَرْبِطَ عَلى قُلُوبِكُمْ .  با بر طرف كردن ترس و بيم دل‌هايتان را قوى خواهد كرد .\r\n5 .  وَ يُثَبِّتَ بِهِ الْأَقْدامَ .  بسيارى از مفسران گفته‌اند : ضمير  « بِهِ »  به  « ماءً »  بر مىگردد و مراد از « أقدام » ، پاهاست ؛ زيرا مسلمانان در جايى قرار داشتند كه شنزار بود و گام‌ها در آن استوار نمىماند . وقتى باران فرود آمد ، اين شن‌ها به يكديگر چسبيدند و گام‌هاى مسلمانان بر آن استوار باقى ماند .\r\nاين بود ، آنچه در تفاسير آمده است ؛ لكن نظريهء ما اين است كه ضمير « به » به مصدرى برمىگردد كه از  « لِيَرْبِطَ عَلى قُلُوبِكُمْ »  به‌دست مىآيد و مراد از استوارى گام‌ها ، استوارى در ميدان جنگ و فرار نكردن از آن است . در اين صورت ، معناى آيه بدين\r\n\r\n","description":"","footnote":"","page_name":" 707 ","page_number":707},
  {"content":"\r\n\r\nترتيب است : خداوند با نيرومند كردن و آرامش دادن دل‌هايتان ، شما را در جنگ ، ثابت‌قدم و استوار نگه مىدارد .\r\n6 .\r\n إِذْ يُوحِي رَبُّكَ إِلَى الْمَلائِكَةِ أَنِّي مَعَكُمْ فَثَبِّتُوا الَّذِينَ آمَنُوا سَأُلْقِي فِي قُلُوبِ الَّذِينَ كَفَرُوا الرُّعْبَ .  از ظاهر سياق آيه برمىآيد كه خطاب در  « رَبُّكَ »  براى محمّد صلّى اللّه عليه و آله و در  « مَعَكُمْ »  و « ثبتوا » براى فرشتگان است ؛ يعنى خدا با فرشتگان است و مىشنود و مىبيند ؛ نظير سخن خدا براى موسى و هارون : « من با شما هستم ، مىشنوم و مىبينم » . « 1 »\r\nسؤال : فرشتگان به چه صورت ، در يارى كردن مسلمانان در روز بدر شركت كردند ؟ آيا از طريق ضربه زدن و كشتار و يا با تشويق ، يعنى - چنان‌كه برخى از مفسران گفته‌اند - آنان به صورت مردان رزمنده پيشاپيش صف حركت مىكردند و نمىجنگيدند و تنها به مسلمانان مىگفتند : مژده باد شما را كه خداوند ياور شماست .\r\nپاسخ : خدا خبر داده است كه به فرشتگان دستور داد تا مؤمنان را پايدار نگه دارند و ترديدى نيست كه آنان همچنين كردند ؛ زيرا آنان هرآنچه را مأمور مىشوند انجام مىدهند و نيز ترديدى نيست كه مشركان در روز بدر از مسلمانان ترسيدند ؛ زيرا خدا به اين موضوع وعده داد و وعدهء او حق است و سرانجام ، مسلمانان بر مشركان پيروز شدند . اين سخنان ، تمام آن چيزى است كه ظاهر نصّ قرآن بر آن دلالت دارد ؛ امّا جزئيات و چگونگى آن ، از امور غيبى است كه خداوند درباره‌اش سكوت اختيار كرده است . پس بر ما سزاوارتر است كه سكوت كنيم . سكوت خداوند دليل بر آن است كه ايمان به جزئيات اين قضيه ، جزء عقيده نيست ، و گرنه بايد آن‌را بيان مىكرد .\r\n فَاضْرِبُوا فَوْقَ الْأَعْناقِ وَ اضْرِبُوا مِنْهُمْ كُلَّ بَنانٍ .  برخى از مفسران گفته‌اند : خطاب در  « اضْرِبُوا »  متوجّه فرشتگان است . ديگران گفته‌اند : خير ، متوجّه مسلمانان است .\r\nآن‌گاه اين مفسران دربارهء  « فَوْقَ الْأَعْناقِ »  اختلاف كرده‌اند : يكى گفته است : مراد خود گردن‌هاست و  « فَوْقَ »  به معناى « على » مىباشد . ديگرى گفته است : مراد سرهاست . در\r\n\r\n\r\n","description":"","footnote":"\r\n( 1 ) . طه ( 20 ) آيهء 46 .\r\n","page_name":" 708 ","page_number":708},
  {"content":"\r\n\r\nاين‌جا ، سخن برخى از صوفيان خنده‌آور است كه گفته‌اند : مراد نفوس ناپاك است .\r\nنظر ما آن است كه خطاب متوجه مسلمانان است ؛ زيرا همان‌ها در جنگ موردنظرند و سخن خداوند : « فوق الأعناق و كل بنان » كنايه از تشويق مسلمانان به جنگ بىامان عليه مشركان است و اين‌كه نبايد در برابر آنها نرمش نشان دهند و هر لحظه‌اى كه مىگذرد ، بايد به هر عضوى از اعضاى آنها كه دستشان برسد ضربه بزنند . بنابراين ، آيهء مورد بحث از قبيل اين آيه است : « . . . مباد كه در حكم خدا در مورد آن دو دست خوش ترحم گرديد ، اگر به خدا و روز قيامت ايمان داريد » . « 1 »\r\n ذلِكَ بِأَنَّهُمْ شَاقُّوا اللَّهَ وَ رَسُولَهُ وَ مَنْ يُشاقِقِ اللَّهَ وَ رَسُولَهُ فَإِنَّ اللَّهَ شَدِيدُ الْعِقابِ . \r\n « ذلِكَ »  اشاره است به لزوم برخورد سخت با مشركان و عبارت  « بِأَنَّهُمْ »  بيانگر عامل اين برخورد سخت مىباشد و آن اين‌كه آنها از روى دشمنى در برابر خدا و پيامبرش ايستادند و مخالفت كردند .  « ذلِكُمْ فَذُوقُوهُ »  ، « ذا » اشاره است به مجازات سخت و خطاب « كم » براى كسانى است كه با خدا و پيامبر مخالفت كردند .\r\n فَذُوقُوهُ وَ أَنَّ لِلْكافِرِينَ عَذابَ النَّارِ .  علاوه بر كشتار و اسارت و شكست كه در دنيا نصيب كافران مىشود ، در آخرت نيز گرفتار آتش جهنم مىشوند ؛ درحالىكه اين مشكلات دنيا در مقايسه با آتش جهنم چيزى به‌شمار نمىرود .\r\n\r\n\r\n","description":"","footnote":"\r\n( 1 ) . نور ( 24 ) آيهء 2 .\r\n","page_name":" 709 ","page_number":709},
  {"content":"\r\n\r\n\r\nفرار از جنگ\r\n\r\n[ سوره الأنفال ( 8 ) : آيات 15 تا 19 
  ]\r\nيا أَيُّهَا الَّذِينَ آمَنُوا إِذا لَقِيتُمُ الَّذِينَ كَفَرُوا زَحْفاً فَلا تُوَلُّوهُمُ الْأَدْبارَ ( 15 ) وَ مَنْ يُوَلِّهِمْ يَوْمَئِذٍ دُبُرَهُ إِلاَّ مُتَحَرِّفاً لِقِتالٍ أَوْ مُتَحَيِّزاً إِلى فِئَةٍ فَقَدْ باءَ بِغَضَبٍ مِنَ اللَّهِ وَ مَأْواهُ جَهَنَّمُ وَ بِئْسَ الْمَصِيرُ ( 16 ) فَلَمْ تَقْتُلُوهُمْ وَ لكِنَّ اللَّهَ قَتَلَهُمْ وَ ما رَمَيْتَ إِذْ رَمَيْتَ وَ لكِنَّ اللَّهَ رَمى وَ لِيُبْلِيَ الْمُؤْمِنِينَ مِنْهُ بَلاءً حَسَناً إِنَّ اللَّهَ سَمِيعٌ عَلِيمٌ ( 17 ) ذلِكُمْ وَ أَنَّ اللَّهَ مُوهِنُ كَيْدِ الْكافِرِينَ ( 18 ) إِنْ تَسْتَفْتِحُوا فَقَدْ جاءَكُمُ الْفَتْحُ وَ إِنْ تَنْتَهُوا فَهُوَ خَيْرٌ لَكُمْ وَ إِنْ تَعُودُوا نَعُدْ وَ لَنْ تُغْنِيَ عَنْكُمْ فِئَتُكُمْ شَيْئاً وَ لَوْ كَثُرَتْ وَ أَنَّ اللَّهَ مَعَ الْمُؤْمِنِينَ ( 19 )\r\nاى كسانى كه ايمان آورده‌ايد ! چون كافران را حمله‌ور ديديد به هزيمت پشت مكنيد . ( 15 )\r\nجز آنها كه براى ساز و برگ نبرد بازمىگردند يا آنها كه به يارى گروهى ديگر مىروند ، هركس كه پشت به دشمن كند مورد خشم خدا قرار مىگيرد و جايگاه او جهنم است ، و جهنم بد جايگاهى است . ( 16 )\r\nشما آنان را نمىكشتيد ، خدا بود كه آنها را مىكشت . و آن‌گاه كه تير مىانداختى ، تو تير نمىانداختى ، خدا بود كه تير مىانداخت ، تا بدين وسيله مؤمنان را به خوبى بيازمايد . هرآينه خدا شنوا و داناست . ( 17 )\r\nاين‌چنين بود . و خدا سست‌كنندهء حيلهء كافران است . ( 18 )\r\nاگر پيروزى خواهيد پيروزىتان فراز آمد ، و اگر از كفر بازايستيد برايتان بهتر است . و اگر بازگرديد بازمىگرديم . و سپاه شما هرچند فراوان باشد برايتان سودى نخواهد داشت كه خدا با مؤمنان است . ( 19 )\r\n\r\n","description":"","footnote":"","page_name":" 710 ","page_number":710},
  {"content":"\r\n\r\n\r\nواژگان\r\nالزّحف : اندك‌اندك نزديك شدن .\r\n الْأَدْبارَ  : جمع دبر ، به معناى پشت سر و در اين‌جا مراد هزيمت است .\r\nالمتحرّف للقتال : صاحب البحر المحيط گفته است : مقصود از « متحرف للقتال » كسى است كه پس از فرار كردن حمله مىكند ، و ابتدا به دشمن خود نشان مىدهد كه شكست خورده است بعد به او حمله مىآورد .\r\n مُتَحَيِّزاً إِلى فِئَةٍ :  كسىكه از گروهى از مسلمانان نگه‌دارى مىكند .\r\nالمأوى : پناهگاه .\r\nالموهن : تضعيف‌كننده .\r\n\r\nاعراب\r\n « زَحْفاً »  به معناى « زاحفين » و حال از  « الَّذِينَ كَفَرُوا » .   « الْأَدْبارَ »  مفعول دوم براى  « تُوَلُّوهُمُ »  .  « مُتَحَرِّفاً   أَوْ مُتَحَيِّزاً »  ، هر دو حال از واو  « تُوَلُّوهُمُ »  .  « ذلِكُمْ »  خبر مبتداى محذوف و تقدير آن : « الأمر ذلكم » بوده است .  « أَنَّ اللَّهَ مُوهِنُ »  به مصدر تبديل مىشود و خبر از مبتداى محذوف ، يعنى « كون اللّه موهنا كيد الكافرين » و اين جمله عطف است بر جملهء « الأمر ذلكم » .\r\n\r\nتفسير\r\n يا أَيُّهَا الَّذِينَ آمَنُوا إِذا لَقِيتُمُ الَّذِينَ كَفَرُوا زَحْفاً فَلا تُوَلُّوهُمُ الْأَدْبارَ .  گفته مىشود :\r\n« زحف العسكر » ؛ يعنى سپاه عازم ميدان نبرد شد . قبلا گفته شد كه مشركان به قصد نبرد با مسلمانان از مكه بيرون آمدند . اين آيه يكى از آموزش‌هاى جنگى است و به مسلمانان دستور مىدهد كه در برابر دشمن خود پايدارى كنند و هرگاه قصد جنگ با\r\n\r\n","description":"","footnote":"","page_name":" 711 ","page_number":711},
  {"content":"\r\n\r\nآنان را بكند ، از برابرش فرار نكنند ؛ زيرا فرار كردن از ميدان جنگ نوعى سستى در دين و ذلّت و خوارى براى مسلمانان محسوب مىشود .\r\n وَ مَنْ يُوَلِّهِمْ يَوْمَئِذٍ دُبُرَهُ إِلَّا مُتَحَرِّفاً لِقِتالٍ أَوْ مُتَحَيِّزاً إِلى فِئَةٍ فَقَدْ باءَ بِغَضَبٍ مِنَ اللَّهِ وَ مَأْواهُ جَهَنَّمُ وَ بِئْسَ الْمَصِيرُ .   « إِلَّا مُتَحَرِّفاً لِقِتالٍ » ؛  يعنى رزمنده جاى خود را رها كند و به جايى برود كه براى جنگيدن محكم‌تر و مناسب‌تر باشد  « مُتَحَيِّزاً إِلى فِئَةٍ » ؛  يعنى به گروهى ديگر از مسلمانان كه با دشمن مىجنگند بپيوندد كه به يارى او نياز دارند و يا او به آنها نياز دارد . معناى آيه اين است : اى مسلمانان ! در برابر دشمن خود در ميدان نبرد پايدارى كنيد و از ميدان فرار نكنيد ، مگر آن‌كه بخواهيد موضع بهترى برگزينيد و يا با هميارى يكديگر دربارهء طرح و نقشهء استوارترى بينديشيد و اگر كسى بدون داشتن عذر از برابر دشمن فرار كند ، سزاوار خشم خداست و جايش در جهنم خواهد بود .\r\nفقها فتوا داده‌اند كه فرار از جنگ حرام است ، مگر آن‌كه تعداد ارتش دشمن بيش از دو برابر تعداد ارتش مسلمانان باشد . به نظر ما ، فقها در اين مورد نه مىتوانند به وجوب مقاومت در ميدان جنگ فتوا دهند و نه به روا بودن فرار از آن و اين امر ، بايد به دست فرمانده امين و آگاه سپرده شود ؛ زيرا او مسئول جنگ است و نه فقها . بنابراين ، تصميم دربارهء وجوب مقاومت و يا فرار را بايد به وى واگذار كرد ؛ زيرا او ممكن است مقاومت را صلاح بداند ، باوجود اين‌كه تعداد سپاه دشمن سه‌برابر باشد و ممكن است وجوب فرار و عقب‌نشينى از صحنهء جنگ را صلاح بداند ، علىرغم اين كه تعداد سپاه مسلمانان چند برابر دشمن باشد ؛ زيرا در آن موقعيت ، مقاومت كردن نوعى خودكشى محسوب مىشود . به‌هرحال در همهء وضعيت‌ها بايد بر طبق نظر فرمانده ميدان جنگ عمل كرد نه بر طبق نظريهء فقهايى كه [ در خانه‌هاى خود نشسته 
  ] بر بالش‌ها تكيه داده‌اند و فتوا صادر مىكنند .\r\nبه‌علاوه ، فتواى فقها در وقتى نافذ بود كه معيار قدرت و نيروهاى رزمى ، كميّت\r\n\r\n","description":"","footnote":"","page_name":" 712 ","page_number":712},
  {"content":"\r\n\r\nبود نه كيفيت و تعداد ارتش بود نه ساز و برگ‌هاى كشنده و جهنّمى مدرن .\r\n فَلَمْ تَقْتُلُوهُمْ وَ لكِنَّ اللَّهَ قَتَلَهُمْ .  در جنگ بدر ، مسلمانان بر مشركان پيروز شدند و تعدادى از آنان را كشتند و تعدادى را اسير گرفتند و عامل اين پيروزى ، پايدارى و مقاومت مسلمانان در نبرد بود . امّا سبب اين مقاومت و شكيبايى ، همان چيزى است كه آيات پيشين بدان اشاره كرد و آن اين‌كه خداوند دل‌هاى آنان را قوى و گام‌هايشان را استوار ساخت و فرشتگان را به يارى آنها فرستاد و نيز بيم و ترس را از دل‌هاى آنان برداشت و آن‌را بر دل‌هاى مشركان افكند . براين‌اساس ، نسبت دادن كشتن مشركان ، به مسلمانان درست است ؛ زيرا اين كار با دست‌هاى آنها انجام شد و در واقع نتيجهء پايدارى و شكيبايى آنها بود و نيز درست است كه اين كشتن را به خدا نسبت دهيم ؛ زيرا او بود كه زمينهء اين پايدارى و مقاومت را براى آنها آماده كرد . به‌علاوه ، او سبب تمام سبب‌هاست . در روايتى آمده است كه يكى از مسلمانان مىگفت : در روز جنگ بدر من فلانى را كشتم و ديگرى مىگفت : من فلانى را كشتم . پس اين آيه از سوى خدا نازل شد : « شما آنها را نكشتيد ؛ لكن خدا آنها را كشت » .\r\n وَ ما رَمَيْتَ إِذْ رَمَيْتَ وَ لكِنَّ اللَّهَ رَمى .  آرى ، خداوند تير انداخت ، امّا براى اين تير انداختنش دست محمّد صلّى اللّه عليه و آله را برگزيد ، همان‌كه او را ، بر تمام آفريدگانش برترى داد و نيز مقام رسالتش را كه رحمت آن تمام جهانيان را شامل مىشود ، به او بخشيد .\r\nدر روايت است كه پيامبر صلّى اللّه عليه و آله در روز بدر ، مشتى از سنگريزه و يا خاك را برگرفت و به سمت مشركان پرتاب كرد و گفت : « زشت باد اين صورت‌ها » و به دنبال اين حادثه ، آنان شكست خوردند . درستى اين روايت چندان دور به نظر نمىرسد و نيز دور نيست كه مراد از تير انداختن در اين‌جا ، ادارهء امور جنگ و طراحى برنامه‌هاى آن باشد . در هرحال ، مشيت الهى سبب تمام سبب‌هاست و با همين مشيت ، حضرت محمّد صلّى اللّه عليه و آله و سنگريزه و تمام جهان هستى ايجاد شد ؛ زيرا هر سبب مستقيم و يا غير مستقيم براى هر رويدادى ، سرانجام به نيرويى عالى كه بدون ايجادكننده‌اى وجود\r\n\r\n","description":"","footnote":"","page_name":" 713 ","page_number":713},
  {"content":"\r\n\r\nدارد ، پايان مىيابد ؛ چه ، در غير اين صورت ، واژهء وجود ، لفظى بىمعنا خواهد بود ؛ نظير اين‌كه مثلا بگويى : كسى نيست ثروت دهد ، تا ديگرى آن‌را از او بستاند . اين سخن بيان ديگرى است از اين سخن كه بگويى : به كلّى كسى نيست كه ثروت ببخشد ؛ زيرا شما در اين‌جا ، اصل وجود كسى را كه مىدهد و نمىگيرد نفى كرديد و با نفى اصل ، فرع نيز منتفى مىشود .\r\n وَ لِيُبْلِيَ الْمُؤْمِنِينَ مِنْهُ بَلاءً حَسَناً .  بلاء و ابتلاء به معناى آزمايشاند . آزمايش هم با نعمت است تا سپاسگزارى شخص آشكار شود و هم با مصيبت ، تا شكيبايى او هويدا گردد و نيز اين دو واژه به معناى بخشيدن نيز به‌كار مىروند و مقصود از بلاء در آيه ، همين معناى اخير است . امّا مراد از « حسن » پيروزى و غنيمت است ؛ يعنى خداى سبحان به مسلمانان دستور داد تا پايدار و شكيبا باشند و از جنگ فرار نكنند و براى آنان زمينهء حركت به سوى اين جنگ را فراهم كرد تا از طريق پيروزى و غنيمت ، نعمتش را بر آنان كامل كند .  إِنَّ اللَّهَ سَمِيعٌ عَلِيمٌ .  خدا فرياد يارى خواستن مسلمانان را شنيد و خواسته آنها را برآورده ساخت ؛ زيرا مىدانست كه نيّت راستين و ارادهء درست دارند .\r\n ذلِكُمْ وَ أَنَّ اللَّهَ مُوهِنُ كَيْدِ الْكافِرِينَ .  نعمتى بزرگ‌تر از اين نيست كه دشمن ناتوان و توطئه و نيرنگش خنثى شود .\r\n إِنْ تَسْتَفْتِحُوا فَقَدْ جاءَكُمُ الْفَتْحُ وَ إِنْ تَنْتَهُوا فَهُوَ خَيْرٌ لَكُمْ وَ إِنْ تَعُودُوا نَعُدْ وَ لَنْ تُغْنِيَ عَنْكُمْ فِئَتُكُمْ شَيْئاً وَ لَوْ كَثُرَتْ وَ أَنَّ اللَّهَ مَعَ الْمُؤْمِنِينَ .  خطاب‌هاى  « إِنْ تَسْتَفْتِحُوا » ،   « إِنْ تَنْتَهُوا » ،   « إِنْ تَعُودُوا » ،   « لَكُمْ »  ،  « عَنْكُمْ »  و  « فِئَتُكُمْ »  ، همگى به قرينهء سياق آيه و درستى معناى آن براى مشركان است . نقل شده است كه وقتى مشركان از مكه عازم بدر شدند ، پرده‌هاى كعبه را گرفتند و از خدا يارى خواستند و گفتند : پروردگارا ! برترين دو سپاه را و بزرگوارترين دو گروه را پيروز گردان . خداوند به آنان پاسخ داد :  « إِنْ تَسْتَفْتِحُوا فَقَدْ جاءَكُمُ الْفَتْحُ . . . » ؛  يعنى اگر براى گروه برتر و هدايت‌يافته‌تر پيروزى خواستيد ، خداوند دعاى شما را مستجاب\r\n\r\n","description":"","footnote":"","page_name":" 714 ","page_number":714},
  {"content":"\r\n\r\nكرد و همان گروه برتر و هدايت‌يافته‌تر را پيروز گردانيده است . بنابراين ، اگر به جنگ با مسلمانان و مخالفت با خدا و پيامبرش پايان دهيد ، اين كار براى شما بهتر است و موجب بقاى شما خواهد شد ، با اين‌كه پيش‌تر طعم تلخ جنگ و اسارت و شكست را چشيديد و اگر دوباره به جنگ و مخالفت بازگرديد ، بار ديگر به آنچه قبلا دچار شد اكنون نيز دچار خواهيد شد . امّا آن افزايش تعدادى كه با آن اظهار قدرت مىكرديد ، مشاهده كرديد كه نتوانست جلو كشته شدن ، اسارت و شكست شما را بگيرد ؛ زيرا يارىدهنده خداست و او هم با مؤمنان مىباشد . ازاين‌رو ، اگر شما حقيقتا خواستار پيروزى هستيد ، شرك را رها كنيد و به خدا و پيامبرش ايمان بياوريد .\r\n\r\n","description":"","footnote":"","page_name":" 715 ","page_number":715},
  {"content":"\r\n\r\n\r\nاطاعت از خدا و پيامبر\r\n\r\n[ سوره الأنفال ( 8 ) : آيات 20 تا 23 
  ]\r\nيا أَيُّهَا الَّذِينَ آمَنُوا أَطِيعُوا اللَّهَ وَ رَسُولَهُ وَ لا تَوَلَّوْا عَنْهُ وَ أَنْتُمْ تَسْمَعُونَ ( 20 ) وَ لا تَكُونُوا كَالَّذِينَ قالُوا سَمِعْنا وَ هُمْ لا يَسْمَعُونَ ( 21 ) إِنَّ شَرَّ الدَّوَابِّ عِنْدَ اللَّهِ الصُّمُّ الْبُكْمُ الَّذِينَ لا يَعْقِلُونَ ( 22 ) وَ لَوْ عَلِمَ اللَّهُ فِيهِمْ خَيْراً لَأَسْمَعَهُمْ وَ لَوْ أَسْمَعَهُمْ لَتَوَلَّوْا وَ هُمْ مُعْرِضُونَ ( 23 )\r\nاى كسانى كه ايمان آورده‌ايد ! از خدا و پيامبرش اطاعت كنيد و درحالىكه سخن او را مىشنويد از او روى برمگردانيد . ( 20 )\r\nو از آنان مباشيد كه گفتند شنيديم ، درحالىكه نمىشنوند . ( 21 )\r\nبدترين جانوران در نزد خدا اين كران و لالان هستند كه درنمىيابند . ( 22 )\r\nو اگر خدا خيرى در آنان مىيافت شنوايشان مىساخت و اگر هم آنان را شنوا ساخته بود باز هم برمىگشتند و روىگردان مىشدند . ( 23 )\r\n\r\nتفسير\r\n يا أَيُّهَا الَّذِينَ آمَنُوا أَطِيعُوا اللَّهَ وَ رَسُولَهُ .  اين ندا از سوى خداى تعالى براى مؤمنان ، پس از آيهء  « وَ أَنَّ اللَّهَ مَعَ الْمُؤْمِنِينَ »  آمده است . هدف از اين ندا و امر به اطاعت از خدا و پيامبر صلّى اللّه عليه و آله ، آن است كه مىخواهد شخصيت مؤمنى را تعيين كند كه خداوند او را يارى مىدهد و در هرجا كه باشد او را همراهى مىكند و اين مؤمن ، كسى است كه\r\n\r\n","description":"","footnote":"","page_name":" 716 ","page_number":716},
  {"content":"\r\n\r\nاوامر و نواهى خدا و پيامبرش را اطاعت مىكند . بنابراين ، كسىكه مخالفت كند ، سزاوار عذاب خداوند و خوارى خواهد بود .  وَ لا تَوَلَّوْا عَنْهُ وَ أَنْتُمْ تَسْمَعُونَ .  واژهء « تولّى » به معناى روى گردانيدن است و ضمير  « عَنْهُ »  به « رسول » برمىگردد و مفعول  « تَسْمَعُونَ »  محذوف است كه تقدير آن : « تسمعون كتاب اللّه و آياته » مىباشد .\r\n وَ لا تَكُونُوا كَالَّذِينَ قالُوا سَمِعْنا وَ هُمْ لا يَسْمَعُونَ .  واژهء « سماع » بسيارى از اوقات به معناى پذيرفتن به كار مىرود و از اين قبيل است : « لا أسمع منك » ؛ يعنى از تو نمىپذيرم . سمّاعون للكذب : كسانىكه دروغ را مىپذيرند . مراد از « سماع » در آيه نيز همين معناست ؛ يعنى خدا مؤمنان را نهى كرد از اين‌كه همچون منافقان باشند ؛ يعنى چنين وانمود كنند كه پيامبر صلّى اللّه عليه و آله و فرمان او را پذيرفته‌اند ؛ لكن مخالفت و سرباز زدن از دستور او را پنهان دارند .\r\n إِنَّ شَرَّ الدَّوَابِّ عِنْدَ اللَّهِ الصُّمُّ الْبُكْمُ الَّذِينَ لا يَعْقِلُونَ .  الاصم : كسىكه نمىشنود . الأبكم : كسىكه نمىتواند سخن بگويد . چهارپايان گوش‌هايى دارند كه با آنها مىشنوند ، لكن سخنى را كه مىشنوند نمىفهمند و نيز زبان‌هايى دارند ، لكن نمىتوانند با آنها سخن بگويند . بنابراين ، چهارپايان نه مىفهمند و نه مىتوانند بفهمانند و هركس كه سخن خدا و پيامبر صلّى اللّه عليه و آله را مىشنود اما هدايت نمىشود ، به‌سان چهارپاى كر و لالى است كه سخن را مىشنود و نمىفهمد .\r\n\r\nجوياى حق و جوياى شكار\r\n وَ لَوْ عَلِمَ اللَّهُ فِيهِمْ خَيْراً لَأَسْمَعَهُمْ وَ لَوْ أَسْمَعَهُمْ لَتَوَلَّوْا وَ هُمْ مُعْرِضُونَ .  مردم دو دسته‌اند :\r\n1 . دسته‌اى كه بدون هيچ غرضى به دنبال حقاند . اين نوع مردم به اصلى ايمان نمىآورند و نظريه‌اى را تأييد نمىكنند ، مگر پس از آن‌كه دربارهء دلايل آن تحقيق مىكنند و آن‌گاه نظريات خود را بر اساس اين دلايل استوار مىسازند .\r\n\r\n","description":"","footnote":"","page_name":" 717 ","page_number":717},
  {"content":"\r\n\r\n2 . دستهء دوم « شكارچيانى » هستند كه جز به خود و منافع خود ايمان ندارند . از اين رو از هرچيزى كه با منافعشان سازگارى داشته باشد استقبال مىكنند ، هرچند باطل باشد و هرچيزى را كه با منافع آنها در تضاد باشد رد مىكنند ، هرچند حق باشد .\r\nخداوند براى اين‌كه حجت را تمام كند دعوت خويش را به هر دو دسته به‌طور يكسان ابلاغ مىكند . لذا مىفرمايد : « تا پيامبرى مبعوث نكنيم ، عذاب نمىكنيم » .\r\nخداوند پس از بيان و اتمام حجت ، بر اندرز و ارشاد كسانىكه دعوت او را مىپذيرند و از آن سود مىبرند مىافزايد : « كسانىكه هدايت يافته‌اند ، خدا بر هدايتشان مىافزايد » . « 1 » امّا خدا از كسانىكه جز دربارهء منافع شخصى خود نمىانديشند روى بر مىتابد ؛ زيرا اندرز و نصيحت ، آنان را سود نبخشد و مقصود از جملهء  « وَ لَوْ عَلِمَ اللَّهُ فِيهِمْ خَيْراً لَأَسْمَعَهُمْ » ؛  نيز همين است . گواه ديگر بر اين مطلب ، سخن خداوند است كه بلافاصله مىگويد :  وَ لَوْ أَسْمَعَهُمْ لَتَوَلَّوْا وَ هُمْ مُعْرِضُونَ ؛  اگر حق را به گوش آنان مىرسانيد ، باز هم از آن روى مىگردانيد ؛ زيرا حق با هوس‌هاى آنها سازگارى ندارد .\r\n\r\n\r\n","description":"","footnote":"\r\n( 1 ) . محمّد ( 47 ) آيهء 17 .\r\n","page_name":" 718 ","page_number":718},
  {"content":"\r\n\r\n\r\nدين و فراخوانى به زندگى\r\n\r\n[ سوره الأنفال ( 8 ) : آيه 24 
  ]\r\nيا أَيُّهَا الَّذِينَ آمَنُوا اسْتَجِيبُوا لِلَّهِ وَ لِلرَّسُولِ إِذا دَعاكُمْ لِما يُحْيِيكُمْ وَ اعْلَمُوا أَنَّ اللَّهَ يَحُولُ بَيْنَ الْمَرْءِ وَ قَلْبِهِ وَ أَنَّهُ إِلَيْهِ تُحْشَرُونَ ( 24 )\r\nاى كسانىكه ايمان آورده‌ايد ! چون خدا و پيامبرش شما را به چيزى فراخوانند كه زندگىتان مىبخشد دعوتشان را اجابت كنيد و بدانيد كه خدا ميان آدمى و قلبش حايل است و همه به پيشگاه او گرد آورده شويد . ( 24 )\r\n\r\nتفسير\r\n« اذا » در جملهء\r\n إِذا دَعاكُمْ لِما يُحْيِيكُمْ  براى شرط نيست ، بلكه براى بيان موضوع دعوت خدا و پيامبر و نيز توضيح اين دعوت و منحصر كردن آن ، به « دعوتى » است كه به‌معناى كامل كلمه ، حيات‌بخش باشد . كسىكه از اسلام آگاهى داشته باشد ، مىداند كه هر اصل از اصول عقيده و هر فرع از فروع آيين اسلام ، انسان‌ها را به‌طور علنى يا ضمنى به‌كار كردن براى زندگى فرامىخواند ؛ چراكه ايمان به خدا ، يعنى ايمان به آزادى از هرگونه بندگى ، جز بندگى خداى يگانه و اين‌كه نه ثروت ، نه مقام ، نه نژاد و نه هيچ‌چيزى ديگر ، جز حق و عدالت نبايد حاكم باشد . بديهى است كه برخوردارى از زندگى پاك و آرام ، بدون ملتزم شدن به اين اصل و اجراى آن محال\r\n\r\n","description":"","footnote":"","page_name":" 719 ","page_number":719},
  {"content":"\r\n\r\nخواهد بود . امّا ايمان به رسالت محمّد صلّى اللّه عليه و آله ، عين ايمان به آيين برادرى و برابرى ، آزادى انسان و حمايت از وى و به هر اصلى است كه به خير و صلاح انسانيت باشد ؛ زيرا هدف رسالت محمّد صلّى اللّه عليه و آله هدايت بشر و خوشبخت كردن اوست و نيز گسترش عدالت در ميان افراد بشر . امّا ايمان به روز قيامت ، ايمان به اين است كه انسان افسار گسيخته رها نمىشود ، بلكه او در برابر هر عملى كه انجام مىدهد ، خواه كوچك باشد خواه بزرگ ، مسئول است و براى اين اعمال مورد بازپرسى قرار مىگيرد و به او پاداش داده مىشود : اگر كار و عمل نيك باشد ، پاداش نيك و اگر بد باشد ، پاداش بد داده مىشود .\r\nچنين ايمانى آن‌گونه كه ملاحظه مىكنيد بيشتر شبيه قوّهء مجريه و يا انگيزهء تشويق كنندهء عمل بر طبق چيزى است كه ايمان به خدا و پيامبر آن‌را ايجاب مىكند .\r\nآنچه گفته شد ، دربارهء اصول عقيده بود . امّا فروع آن ، يعنى كارهايى كه در شريعت اسلام جايز است و كارهايى كه جايز نيست ، نيز بر اصلى انسانى استوار است كه امام صادق عليه السّلام بدان اشاره كرده و فرموده است : « هرچيزى كه به نحوى از انحاء در آن صلاح مردم باشد جايز است و هرچيزى كه به جهتى از جهات در آن فساد باشد جايز نيست » .\r\nاكنون ، اين فراخوان خدا و رسول اوست كه قرآن به روشنى و آشكارا آن را بيان مىكند :  اسْتَجِيبُوا لِلَّهِ وَ لِلرَّسُولِ إِذا دَعاكُمْ لِما يُحْيِيكُمْ .  هرگاه آيهء 32 از آل عمران :\r\n قُلْ أَطِيعُوا اللَّهَ وَ الرَّسُولَ فَإِنْ تَوَلَّوْا فَإِنَّ اللَّهَ لا يُحِبُّ الْكافِرِينَ  را به اين آيه عطف كنيم و آن دو را در يك‌جا آوريم ، معناى آنها اين قياس منطقى را تشكيل مىدهد : خدا و پيامبر صلّى اللّه عليه و آله مردم را به كار كردن براى زندگى فراخوانده‌اند و خداوند به كافر بودن كسى كه از اين فراخوانى روى برتابد ، حكم كرده است . پس هركس براى زندگى كار نكند كافر است . « 1 »\r\n\r\n\r\n","description":"","footnote":"\r\n( 1 ) . در تفسير آيه 47 از سورهء مائده بيان كرديم كه هرگاه واژه كفر به عمل نسبت داده شود ، مراد از آن ، فسق و گناه است و هرگاه فسق به عقيده نسبت داده شود ، مراد از آن ، كفر است . بنابراين ، مراد از كفر كسىكه براى زندگى كار نمىكند ، كفر عملى است نه كفر عقيدتى .\r\n","page_name":" 720 ","page_number":720},
  {"content":"\r\n\r\nبا اين بيان ، معناى اين سخن كه اسلام با زندگى پهلوبه‌پهلو حركت مىكند ، روشن مىشود و نيز اين‌كه هرچيزى دور از زندگى باشد از اسلام نيست و هر انسانى - هركه باشد - كه به زندگىاى دعوت كند كه در آن استثمار ، ستم و مشكلات نباشد ، اين دعوت او همان دعوت خدا و پيامبر صلّى اللّه عليه و آله است ، خواه او اين را قصد كرده باشد يا نكرده باشد همچنين ، هركس كه راه زندگى و پيشرفت آن‌را ببندد دشمن خداست ، هرچند شب‌ها نماز بخواند و روزها روزه بگيرد . امّا آن گروهى كه در دورهء ما پيدا شده و دين خود را به استعمار و صهيونيزم فروخته و خود را زير نقاب دين پنهان كرده‌اند ، همان گروه جيره‌خوارى است كه ما در ج 2 ، در تفسير آيهء 142 از سورهء آل عمران بدان اشاره كرديم .\r\n وَ اعْلَمُوا أَنَّ اللَّهَ يَحُولُ بَيْنَ الْمَرْءِ وَ قَلْبِهِ وَ أَنَّهُ إِلَيْهِ تُحْشَرُونَ .  قلب جايگاه ايمان و كفر ، اخلاص و نفاق و دوستى و دشمنى است و فرمان انجام دادن كارهاى خوب و بد از آن‌جا صادر مىشود و اگر قلب نبود ، انسان هم انسان نبود . دربارهء عظمت قلب ، اين سخن خداى ما را بسنده است كه مىفرمايد : « زمين و آسمانم گنجايشم را ندارد و قلب بندهء باايمانم گنجايشم را دارد » . بىترديد ، آنچه گنجايش چيزى را دارد كه آسمان‌ها و زمين‌ها براى آن تنگ است ، از آنها بزرگ‌تر خواهد بود .\r\nسؤال : چگونه اين عضو كوچك گنجايش چيزى را دارد كه آسمان‌ها و زمين‌ها برايش تنگ است . وانگهى ، چرا خداوند اين ويژگى را به قلب مؤمن اختصاص داده است نه قلب كافر ؟\r\nپاسخ : مراد از وسعت و گنجايش در اين حديث قدسى ، وسعت مكانى نيست ؛ زيرا خدا مكان ندارد ، بلكه مراد وسعت فهم و شناخت خداوند است و قلب مؤمن ، از خدا چيزى را درك مىكند كه آسمان‌ها و زمين نمىتواند درك كند . همچنين ، قلب كافر از خدا چيزى را نمىفهمد ؛ چراكه در گمراهى و تباهى است : « گفتند : دل‌هاى ما ، از آنچه\r\n\r\n","description":"","footnote":"","page_name":" 721 ","page_number":721},
  {"content":"\r\n\r\nما را بدان دعوت مىكنى در پرده است و گوش‌هامان سنگين است و ميان ما و تو حجابى است » . « 1 »\r\nاز اين آيه استنباط مىشود كه مراد از انسانى كه خدا ميان او و قلبش حايل مىشود ، انسانى است كه هوس‌ها و گمراهى او را كور كرده باشد . بنابراين ، آيهء مورد نظر ، همانند آيهء 7 از سورهء بقره است : « خداوند بر دل‌هايشان مهر زده است » ؛ يعنى آنان به سبب شدت گمراهى نمىتوانند از دل‌هايشان سود ببرند ، تا آن‌جا كه گويى خداوند بر آنها مهر زده و يا ميان اين دل‌ها و صاحبانشان حايل شده است . بنابراين ، نسبت دادن مهر زدن و مانع شدن به خدا از باب مجاز است و نه حقيقت .\r\nبرخى از مفسران بر اين عقيده‌اند كه معناى سخن خدا :  « يَحُولُ بَيْنَ الْمَرْءِ وَ قَلْبِهِ »  آن است كه قلب در قبضهء قدرت خداوند است و هرگونه كه بخواهد آن‌را دگرگون مىسازد و در نتيجه ، تصميم‌هايش را برهم مىزند ، يادآورىاش را به فراموشى و فراموشىاش را به يادآورى ، ترس را به امنيت و امنيت را به ترس تبديل مىكند .\r\nهركدام از اين دو نظريه ، محتمل به نظر مىرسد .\r\n\r\n\r\n","description":"","footnote":"\r\n( 1 ) . فصّلت ( 41 ) آيهء 5 .\r\n","page_name":" 722 ","page_number":722},
  {"content":"\r\n\r\n\r\nاز فتنه بترسيد\r\n\r\n[ سوره الأنفال ( 8 ) : آيات 25 تا 29 
  ]\r\nوَ اتَّقُوا فِتْنَةً لا تُصِيبَنَّ الَّذِينَ ظَلَمُوا مِنْكُمْ خَاصَّةً وَ اعْلَمُوا أَنَّ اللَّهَ شَدِيدُ الْعِقابِ ( 25 ) وَ اذْكُرُوا إِذْ أَنْتُمْ قَلِيلٌ مُسْتَضْعَفُونَ فِي الْأَرْضِ تَخافُونَ أَنْ يَتَخَطَّفَكُمُ النَّاسُ فَآواكُمْ وَ أَيَّدَكُمْ بِنَصْرِهِ وَ رَزَقَكُمْ مِنَ الطَّيِّباتِ لَعَلَّكُمْ تَشْكُرُونَ ( 26 ) يا أَيُّهَا الَّذِينَ آمَنُوا لا تَخُونُوا اللَّهَ وَ الرَّسُولَ وَ تَخُونُوا أَماناتِكُمْ وَ أَنْتُمْ تَعْلَمُونَ ( 27 ) وَ اعْلَمُوا أَنَّما أَمْوالُكُمْ وَ أَوْلادُكُمْ فِتْنَةٌ وَ أَنَّ اللَّهَ عِنْدَهُ أَجْرٌ عَظِيمٌ ( 28 ) يا أَيُّهَا الَّذِينَ آمَنُوا إِنْ تَتَّقُوا اللَّهَ يَجْعَلْ لَكُمْ فُرْقاناً وَ يُكَفِّرْ عَنْكُمْ سَيِّئاتِكُمْ وَ يَغْفِرْ لَكُمْ وَ اللَّهُ ذُو الْفَضْلِ الْعَظِيمِ ( 29 )\r\nو بترسيد از فتنه‌اى كه تنها ستمكارانتان را دربر نخواهد گرفت و بدانيد كه خدا به سختى عقوبت مىكند . ( 25 )\r\nو به ياد آوريد آن‌هنگام را كه اندك بوديد و در شمار زبون‌شدگان اين سرزمين ، بيم آن داشتيد كه مردم شما را از ميان بردارند و خدا پناهتان داد و يارى كرد و پيروز گردانيد و از چيزهاى پاكيزه روزى داد ، باشد كه سپاس گوييد . ( 26 )\r\nاى كسانىكه ايمان آورده‌ايد ! مىدانيد كه نبايد به خدا و پيامبر خيانت كنيد و در امانت خيانت ورزيد . ( 27 )\r\nبدانيد كه دارايىها و فرزندان وسيلهء آزمايش شمايند و پاداش بزرگ در نزد خداست . ( 28 )\r\nاى كسانىكه ايمان آورده‌ايد ! اگر از خدا بترسيد ميان شما و كافران فرق‌هايى نهد و گناهانتان را بزدايد و شما را بيامرزد ، كه صاحب فضل و كرمى بزرگ است . ( 29 )\r\n\r\n","description":"","footnote":"","page_name":" 723 ","page_number":723},
  {"content":"\r\n\r\n\r\nواژگان\r\nالفتنة : چند معنا دارد : يكى از آنها عذاب است ؛ نظير آيهء  « وَ اتَّقُوا فِتْنَةً »  كه فتنه به معناى عذاب است ؛ به دليل جمله‌اى كه در همين آيه آمده است :  « أَنَّ اللَّهَ شَدِيدُ الْعِقابِ » .  فتنه در آيهء  « أَنَّما أَمْوالُكُمْ وَ أَوْلادُكُمْ فِتْنَةٌ »  به معناى دوستى و خواسته‌اى است كه انسان را از حق بازدارد .\r\nفرقانا :  « يَجْعَلْ لَكُمْ فُرْقاناً » ؛  يعنى قرار دهد براى شما هدايت و نورى كه با آن حق را از باطل جدا كنيد .\r\n\r\nاعراب\r\n « لا تُصِيبَنَّ »  نفى است به معناى نهى و ازاين‌رو به آخر فعل نون تأكيد ملحق شده است . و جمله صفت مىباشد براى  « فِتْنَةً »  . و  « تَخُونُوا أَماناتِكُمْ »  عطف است بر  « لا تَخُونُوا اللَّهَ وَ الرَّسُولَ » . \r\n\r\nتفسير\r\n وَ اتَّقُوا فِتْنَةً لا تُصِيبَنَّ الَّذِينَ ظَلَمُوا مِنْكُمْ خَاصَّةً وَ اعْلَمُوا أَنَّ اللَّهَ شَدِيدُ الْعِقابِ . \r\nاين آيه هشدارى است از سوى خدا به هر فتنه‌انگيزى كه در زمين ايجاد فساد مىكند ، به‌ويژه كسانىكه اختلافات دينى را دامن مىزنند و آسايش انسان‌هاى بىدفاع را مىگيرند و به مستضعفان تجاوز مىكنند . اين هشدار الهى نشان مىدهد كه آثار بد فتنه و مفسده‌هايش تنها به ستمكاران منحصر نمىشود ، بلكه دامن تمام افراد جامعه اعمّ از پاك و ناپاك را مىگيرد . در تفسير طبرى به نقل از سدى ، كه مفسر بزرگى است ، آمده است كه اين آيه بر اصحاب جمل تطبيق مىشود ؛ يعنى همان‌ها كه با على بن ابى طالب عليه السّلام جنگيدند . رازى در تفسير اين آيه گفته است : « روزى زبير با\r\n\r\n","description":"","footnote":"","page_name":" 724 ","page_number":724},
  {"content":"\r\n\r\nپيامبر خدا صلّى اللّه عليه و آله سخن مىگفت كه ناگاه على عليه السّلام وارد شد . زبير به او لبخند زد . پيامبر صلّى اللّه عليه و آله به زبير فرمود : دوستىات با على چگونه است ؟ او گفت : اى پيامبر خدا ! او را به‌سان فرزندم و يا بيشتر دوست دارم . پيامبر به او گفت : چگونه خواهى بود وقتى كه به جنگ با او به روى ؟ » .\r\nنيز در تفسير طبرى آمده است : « زبير بن عوام گفت : ما مدّتى اين آيه را قرائت كرديم و مصداق آن را نديديم . پس ناگهان ديديم كه خود ما مصداق و مقصود آن هستيم » .\r\n وَ اذْكُرُوا إِذْ أَنْتُمْ قَلِيلٌ مُسْتَضْعَفُونَ فِي الْأَرْضِ تَخافُونَ أَنْ يَتَخَطَّفَكُمُ النَّاسُ فَآواكُمْ وَ أَيَّدَكُمْ بِنَصْرِهِ وَ رَزَقَكُمْ مِنَ الطَّيِّباتِ لَعَلَّكُمْ تَشْكُرُونَ .  خطاب متوجه صحابهء پيامبر صلّى اللّه عليه و آله است و خداوند به آنان يادآورى مىكند كه پيش از اسلام در ضعف و ناتوانى و بيم و خوارى و تنگدستى به سر مىبردند و پس از اسلام در حالت امنيت و سربلندى و ثروت و قدرت زندگى مىكنند ؛ زيرا آنان دعوت خدا و پيامبر صلّى اللّه عليه و آله را به زندگى پذيرفتند . هدف از اين يادآورى آن است كه آنان اطاعت و پذيرفتن دعوت به زندگى را ادامه دهند تا در سايهء آن ، نيرومند و باعزّت زندگى كنند و اگر آنها از اين دعوت روى برتابند و نافرمانى كنند ، به همان وضعيت ناتوانى و خوارى - همان‌گونه كه وضعيت امروز مسلمانان ، به‌ويژه اعراب چنين است - بازخواهند گشت .\r\n يا أَيُّهَا الَّذِينَ آمَنُوا لا تَخُونُوا اللَّهَ وَ الرَّسُولَ .  خيانت كردن به خدا و پيامبر صلّى اللّه عليه و آله تنها به ترك روزه و نماز نيست و خيانت بزرگ ، همان خيانت به ميهن و امّت است و اين خيانت عبارت از اين است كه مركز نيرو و رهبرى به دست ستمكاران باشد و آنها بر كشور و سرنوشت آن حكومت كنند و ما هم در برابر آنان و ستمكارىهاشان صبر پيشه كنيم و از جنگ و مبارزه عليه آنها خوددارى نماييم .  وَ تَخُونُوا أَماناتِكُمْ ؛  يعنى به امانت‌هاى خود خيانت نكنيد . بسيارى از مفسران گفته‌اند : اين سخن خدا ، نهى است از خيانت ورزيدن در دادوستدهايى كه ميان مردم انجام مىشود و ترديدى\r\n\r\n","description":"","footnote":"","page_name":" 725 ","page_number":725},
  {"content":"\r\n\r\nنيست كه ردّ امانت واجب و خيانت آن حرام است ؛ لكن بزرگ‌ترين خيانت آن است كه انسان با مستضعفان براى گرفتن حقوق آنان از زورمداران ستمگر همكارى نكند .\r\n وَ أَنْتُمْ تَعْلَمُونَ .  هيچ فردى در برابر خدا جرىتر از كسى نيست كه از روى عمد و آگاهى ، او را نافرمانى مىكند .\r\n وَ اعْلَمُوا أَنَّما أَمْوالُكُمْ وَ أَوْلادُكُمْ فِتْنَةٌ .  اين آيه پس از نهى از خيانت آمده است تا توجه دهد كه نبايد مال و فرزند ، مانع از اين شود كه انسان مؤمن وظيفهء خود را در برابر خدا ، امت و ميهن انجام دهد . مراد از فتنه در اين‌جا ، دوستىاى است كه شخص را از حق و كار نيك بازدارد . از پيامبر صلّى اللّه عليه و آله نقل شده كه فرمود : « فرزند ميوهء دل است و نيز همو وسيلهء ترس ، بخل و اندوه [ شخص 
  ] مىباشد » . فرزند كاملا همانند مال است ؛ زيرا مال نيز نتيجه و ثمرهء عرق پيشانى و رنج و تلاش انسان است . مال وسيلهء ترس انسان است ؛ زيرا كسىكه مال دارد ، به سبب ترس از آن ، از گفتن و انجام دادن حق مىترسد ؛ چنان‌كه شخص براى ترس از جان فرزندش ، مىترسد . مال وسيلهء بخل او نيز هست ؛ زيرا مالك مال به سبب شيفتگى به مال ، به آن بخل مىورزد ؛ چنان‌كه شيفتهء فرزندش مىباشد ؛ مال سبب اندوه نيز مىباشد ؛ زيرا انباشته‌كنندهء مال ، وقتى به مالش آسيب مىرسد اندوهگين مىشود ؛ چنان‌كه هرگاه به ميوهء دلش آسيب برسد ، غمگين مىگردد . بهترين سخنى كه در اين‌باره خواندم ، سخن يك اعرابى است كه دربارهء فرزندش مىگويد :\r\n أحبّه حبّ الشّحيح ماله * قد كان ذاق الفقر ثمّ ناله ؛\r\nاذا يريد بذله بداله \r\nفرزندم را همچون بخيل كه مالش را دوست دارد ، دوست مىدارم . بخيلى كه طعم تلخ نادارى را چشيده و آن‌گاه به اين مال دست يافته است . « هرگاه بخواهد آن‌را ببخشد ، رأيش تغيير مىكند .\r\n وَ أَنَّ اللَّهَ عِنْدَهُ أَجْرٌ عَظِيمٌ .  فرد خردمند هوس اين پاداش بزرگ را دارد و با جهاد و\r\n\r\n","description":"","footnote":"","page_name":" 726 ","page_number":726},
  {"content":"\r\n\r\nكار شايسته براى دستيابى به آن تلاش مىكند و در اين راه ، مالى كه از بين رفتنى است و فرزندى كه ماندنى نيست بر او اثر نمىگذارد .\r\n يا أَيُّهَا الَّذِينَ آمَنُوا إِنْ تَتَّقُوا اللَّهَ يَجْعَلْ لَكُمْ فُرْقاناً .  بسيارى از اوقات انسان تحت تأثير عاطفه قرار مىگيرد و در نتيجه ، زيبا را زشت و زشت را زيبا مىبيند و نيز غالبا در ارتباط با مال و فرزند ، اين اتفاق براى انسان مىافتد ؛ زيرا در اين دو مورد است كه حسّ عاطفى به اوج خود مىرسد . ازاين‌رو ، خداوند پس از آن‌كه دربارهء دوست داشتن مال و اولاد هشدار مىدهد ، فرمان تقوا را صادر مىكند . امّا فرقان به معناى هدايتى است كه خدا آن را به پرهيزگاران مىبخشد تا با آن حق را از باطل جدا كنند و اين هدايت هم نتيجهء حتمى آزاد شدن از بند هوس‌ها و غرض‌هاى شخصى است ؛ زيرا هوس‌ها انسان را كور و كر مىكند . خداوند هدايت را به خود نسبت مىدهد ؛ زيرا اوست كه دلايل آن را اقامه مىكند و هركس كه به اين دلايل بنگرد و جز خواستن هدايت به سوى حق ، هدفى نداشته باشد ، يقينا بدان دست مىيابد .\r\n وَ يُكَفِّرْ عَنْكُمْ سَيِّئاتِكُمْ وَ يَغْفِرْ لَكُمْ وَ اللَّهُ ذُو الْفَضْلِ الْعَظِيمِ .  مفسران گفته‌اند : مراد از تكفير و زدودن گناهان ، پوشاندن آنها در دنيا و مقصود از مغفرت ناديده گرفتن آنها در آخرت است . مفسران اين سخن را به منظور فرار از تكرار گفته‌اند . لكن ما از تكرار در قرآن فرار نمىكنيم و سبب آن‌را هم در جلد اوّل و دوم بيان كرديم . معنايى كه از مجموع آيه مورد نظر مىباشد اين است كه هركس تقواى خدا را پيشه كند ، خداوند هدايت ، آمرزش و پاداش به وى عطا مىكند و اين ، بر خدا آسان است ؛ زيرا او بسيار بخشنده است و به عطايش به آسانى مىتوان دست يافت و هركس كه مايل و طالب خشنودى او باشد بدان مىرسد .\r\n\r\n","description":"","footnote":"","page_name":" 727 ","page_number":727},
  {"content":"\r\n\r\n\r\nآن‌گاه كه كافران به تو مكر كردند\r\n\r\n[ سوره الأنفال ( 8 ) : آيات 30 تا 35 
  ]\r\nوَ إِذْ يَمْكُرُ بِكَ الَّذِينَ كَفَرُوا لِيُثْبِتُوكَ أَوْ يَقْتُلُوكَ أَوْ يُخْرِجُوكَ وَ يَمْكُرُونَ وَ يَمْكُرُ اللَّهُ وَ اللَّهُ خَيْرُ الْماكِرِينَ ( 30 ) وَ إِذا تُتْلى عَلَيْهِمْ آياتُنا قالُوا قَدْ سَمِعْنا لَوْ نَشاءُ لَقُلْنا مِثْلَ هذا إِنْ هذا إِلاَّ أَساطِيرُ الْأَوَّلِينَ ( 31 ) وَ إِذْ قالُوا اللَّهُمَّ إِنْ كانَ هذا هُوَ الْحَقَّ مِنْ عِنْدِكَ فَأَمْطِرْ عَلَيْنا حِجارَةً مِنَ السَّماءِ أَوِ ائْتِنا بِعَذابٍ أَلِيمٍ ( 32 ) وَ ما كانَ اللَّهُ لِيُعَذِّبَهُمْ وَ أَنْتَ فِيهِمْ وَ ما كانَ اللَّهُ مُعَذِّبَهُمْ وَ هُمْ يَسْتَغْفِرُونَ ( 33 ) وَ ما لَهُمْ أَلاَّ يُعَذِّبَهُمُ اللَّهُ وَ هُمْ يَصُدُّونَ عَنِ الْمَسْجِدِ الْحَرامِ وَ ما كانُوا أَوْلِياءَهُ إِنْ أَوْلِياؤُهُ إِلاَّ الْمُتَّقُونَ وَ لكِنَّ أَكْثَرَهُمْ لا يَعْلَمُونَ ( 34 )\r\nوَ ما كانَ صَلاتُهُمْ عِنْدَ الْبَيْتِ إِلاَّ مُكاءً وَ تَصْدِيَةً فَذُوقُوا الْعَذابَ بِما كُنْتُمْ تَكْفُرُونَ ( 35 )\r\nو آن هنگام را به ياد آور كه كافران دربارهء تو مكرى كردند تا در بندت افكنند يا بكشندت يا از شهر بيرونت سازند . آنان مكر كردند و خدا نيز مكر كرد و خدا بهترين مكركنندگان است . ( 30 )\r\nچون آيات ما بر آنها خوانده شد ، گفتند : شنيديم . و اگر بخواهيم همانند آن مىگوييم ، اين چيزى جز افسانه‌هاى پيشينيان نيست . ( 31 )\r\nو آن‌هنگام را كه گفتند : بارخدايا ! اگر اين‌كه از جانب تو آمده حق است ، بر ما از آسمان بارانى از سنگ ببار يا عذاب دردآورى بر ما بفرست . ( 32 )\r\nتا آن‌گاه كه تو در ميانشان هستى خدا عذابشان نكند و تا آن‌گاه كه از خدا آمرزش مىطلبند ، نيز خدا عذابشان نخواهد كرد . ( 33 )\r\nچرا خدا عذابشان نكند ، حال آن‌كه\r\n\r\n","description":"","footnote":"","page_name":" 728 ","page_number":728},
  {"content":"\r\n\r\nمردم را از مسجد الحرام بازمىدارند و صاحبان آن نيستند ؟ صاحبان آن تنها پرهيزگارانند ، ولى بيشترينشان نمىدانند . ( 34 )\r\nو دعايشان در نزد خانهء كعبه جز صفير كشيدن و دست زدن هيچ نبود . پس به پاداش انكارتان عذاب را بچشيد . ( 35 )\r\n\r\nواژگان\r\nالمكر : هرگاه مكر به انسان نسبت داده شود ، به معناى نيرنگ و فريب است و هرگاه به خدا نسبت داده شود ، به معناى باطل كردن مكر و فريب مىباشد .\r\nليثبتوك : تو را با زندانى كردن و يا پيمان بستن از حركت بازدارند .\r\nالأساطير : جمع اسطوره يعنى آنچه در كتاب‌ها بدون تحقيق و پالايش ثبت شده است .\r\nالمكاء : سوت زدن با دهن .\r\nالتصدية : دست زدن .\r\n\r\nاعراب\r\n « إِنْ كانَ هذا » ،   « إِنْ »  نافيه .  « هذا هُوَ الْحَقَّ » ،   « هُوَ »  ضمير فصل كه محلّى از اعراب ندارد و  « الْحَقَّ »  خبر  « كانَ »  . لام در  « لِيُعَذِّبَهُمْ »  لام حجود ناميده مىشود ؛ زيرا پس از نفى آمده است . فعل « يعذّب » منصوب به « ان » كه پس از لام در تقدير است . مصدر ريخته شده مجرور به لام ، متعلق به محذوف و خبر كان و در تقدير اين است : « ما كان اللّه مريدا لعذابهم » .  « ما لَهُمْ »  مبتدا و خبر . مصدر ريخته‌شده از « أن لا يعذبهم » منصوب به نزع خافض . طبرسى و ابو البقاء « فى » در تقدير گرفته‌اند . درست آن است كه در اين‌جا « من » در تقدير است و معناى اين جمله بدين ترتيب است : چه‌چيزى از عذاب آنان جلوگيرى مىكند ، در حالىكه آنها از مسجد الحرام ، بازمىدارند .  « صَلاتُهُمْ »  اسم  « كانَ »  و  « مُكاءً »  خبر آن .\r\n\r\n","description":"","footnote":"","page_name":" 729 ","page_number":729},
  {"content":"\r\n\r\n\r\nتفسير\r\n وَ إِذْ يَمْكُرُ بِكَ الَّذِينَ كَفَرُوا لِيُثْبِتُوكَ أَوْ يَقْتُلُوكَ أَوْ يُخْرِجُوكَ .  خداوند در آيهء پيشين ( 26 ) نعمت‌هاى خود را به مسلمانان يادآورى كرد و در اين آيه نعمت‌هايش را به پيامبر صلّى اللّه عليه و آله يادآورى مىكند . يكى از اين نعمت‌ها عبارت از اين بود كه مشركان قريش بر رهايى از محمّد صلّى اللّه عليه و آله متحد شدند ؛ لكن در اين‌كه با چه وسيله‌اى از او رهايى يابند اختلاف داشتند ؛ يكى مىگفت : او را زندانى كنيم و ببنديم . ديگرى مىگفت : او را از مكه بيرون كنيم . آن‌گاه همگى توافق كردند كه از هر قبيله‌اى يك مرد انتخاب كنند و همگى به خانهء محمّد صلّى اللّه عليه و آله ، در حالىكه وى در خواب باشد ، هجوم برند و هر مرد يك ضربهء شمشير به او بزند تا خون او در ميان همهء قبايل تقسيم شود ؛ چه ، در اين صورت بنى هاشم از جنگ با همهء قبايل عرب ناتوان خواهد ماند . مفسران ازجمله ، طبرى ، رازى و ابو حيان اندلسى گفته‌اند : خداوند اين توطئه را از طريق وحى به پيامبرش خبر داد و به او امر كرد كه به مدينه برود و به على بن ابى طالب عليه السّلام دستور دهد كه در خوابگاهش بخوابد و در بستر خواب محمّد صلّى اللّه عليه و آله شب را به صبح آورد و رداى او را بپوشد . هنگامىكه مشركان به خوابگاه پيامبر صلّى اللّه عليه و آله يورش بردند ، على عليه السّلام را ديدند و همگى مبهوت شدند . پيامبر صلّى اللّه عليه و آله به على عليه السّلام سفارش كرد كه امانت‌هاى مردم را كه در نزد او به امانت سپرده بودند به خود آنان بازگرداند .\r\n لِيُثْبِتُوكَ .  اشاره به كسى مىكند كه گفت : محمّد را حبس و زنجير كنيد .  أَوْ يُخْرِجُوكَ .  به كسانى اشاره مىكند كه دستور اخراج او را دادند و  أَوْ يَقْتُلُوكَ  به توافق مشركان دربارهء كشتن آن حضرت اشاره دارد  وَ يَمْكُرُونَ وَ يَمْكُرُ اللَّهُ وَ اللَّهُ خَيْرُ الْماكِرِينَ .  مكر قريش اين بود كه طرح كشتن محمّد صلّى اللّه عليه و آله را به شيوه‌اى برنامه‌ريزى كردند كه هاشميان نتوانند كشندهء او را قصاص كنند . و امّا مكر خدا اين بود كه مكر و نيرنگ آنان را نقش بر آب كرد ؛ به اين ترتيب كه به پيامبر صلّى اللّه عليه و آله دستور داد از مكه بيرون\r\n\r\n","description":"","footnote":"","page_name":" 730 ","page_number":730},
  {"content":"\r\n\r\nرود و على عليه السّلام در بستر او بخوابد . در تفسير آيهء 54 از سورهء آل عمران ، ج 2 در اين‌باره سخن گفته شد .\r\n وَ إِذا تُتْلى عَلَيْهِمْ آياتُنا قالُوا قَدْ سَمِعْنا لَوْ نَشاءُ لَقُلْنا مِثْلَ هذا إِنْ هذا إِلَّا أَساطِيرُ الْأَوَّلِينَ .  قريش دربارهء قرآن گفتند : قرآن افسانه است و اگر آنان بخواهند مىتوانند همانند آن سخن بگويند . آنها اين سخن را - در حالىكه به‌طور قطع مىدانستند كه قرآن از سوى خدا نازل شده است - بدين سبب گفتند كه قرآن ، آنان و نيز همهء مردم را به مبارزه دعوت كرده بود ، تا سوره‌اى همانند آن بياورند و هركسى را كه مىخواهند به كمك خود فراخوانند . وقتى قريش از اين كار ناتوان شدند ، به دروغگويىها و لاف زدن‌ها پناه بردند تا ناتوانى و گمراهى خود را پنهان سازند . وضعيت آنها در اين جهت ، همانند وضعيت هر انسانى است كه از رويارويى با حق از طريق دليل و منطق ناتوان باشد .\r\n وَ إِذْ قالُوا اللَّهُمَّ إِنْ كانَ هذا هُوَ الْحَقَّ مِنْ عِنْدِكَ فَأَمْطِرْ عَلَيْنا حِجارَةً مِنَ السَّماءِ أَوِ ائْتِنا بِعَذابٍ أَلِيمٍ .  برخى از مردم به سبب تعصبى كه به خودخواهى خود دارند ؛ نظير تعصّبى كه به دينشان دارند و يا شديدتر از آن ، كشته شدن را بر تسليم شدن در برابر دشمن - هرچند حق به جانب باشد - ترجيح مىدهند . اين قبيل افراد در تاريخ زياد به چشم مىخورند و قرآن ، فرعون و قوم نوح و ديگران را جزء همين گروه از مردم به حساب آورده است .\r\nوقتى پيامبر صلّى اللّه عليه و آله قريش را به اسلام فراخواند ، آنها گفتند : خدايا ! اگر محمّد صلّى اللّه عليه و آله در ادّعاى خود ، حقّ است بر ما از آسمان بارانى از سنگ ببار آنها نابود شدن به وسيلهء سنگبار شدن را بر پيروى از محمّد صلّى اللّه عليه و آله ترجيح مىدادند ، هرچند او پيامبرى بود فرستاده از سوى خدا .\r\nازاين‌رو ، خداوند به آنان پاسخ داد كه عذاب پيش روى آنها قرار دارد و در عذاب هميشه به روى آنها باز است و اگر خدا مقدارى به ايشان مهلت داده ، به سببى است كه\r\n\r\n","description":"","footnote":"","page_name":" 731 ","page_number":731},
  {"content":"\r\n\r\nآن‌را چنين بيان مىكند :\r\n وَ ما كانَ اللَّهُ لِيُعَذِّبَهُمْ وَ أَنْتَ فِيهِمْ ؛  يعنى خدا اهل مكه را در حالى كه محمّد صلّى اللّه عليه و آله در ميان آنان قرار دارد ، به احترام او عذاب نمىكند .\r\n وَ ما كانَ اللَّهُ مُعَذِّبَهُمْ وَ هُمْ يَسْتَغْفِرُونَ ؛  يعنى در حالىكه آنان به رسالت محمّد صلّى اللّه عليه و آله ايمان دارند ، خدا آنها را عذاب نمىكند . پس از آن‌كه خداوند فرمود : مادام كه محمّد صلّى اللّه عليه و آله در ميان قريش باشد ، آنها را عذاب نمىكنم ، اينك مىفرمايد : همچنين ، اگر آنها ايمان بياورند ، باز هم خدا آنها را عذاب نمىكند ، خواه محمّد صلّى اللّه عليه و آله در ميان آنها باشد خواه نباشد . بر اين اساس ، آيهء :  « ما كانَ اللَّهُ مُعَذِّبَهُمْ وَ هُمْ يَسْتَغْفِرُونَ » ،  نظير آيهء :\r\n « ما يَفْعَلُ اللَّهُ بِعَذابِكُمْ إِنْ شَكَرْتُمْ وَ آمَنْتُمْ »  « 1 » است . همچنين ، جمله‌اى كه خداوند بلافاصله پس از آيهء مزبور گفته ، بر اين معنا دلالت دارد :\r\n وَ ما لَهُمْ أَلَّا يُعَذِّبَهُمُ اللَّهُ ،  و نيز سخن خداوند كه خطاب به قريش فرموده است :  فَذُوقُوا الْعَذابَ بِما كُنْتُمْ تَكْفُرُونَ . \r\nمعناى آيه به بيان ساده و روشن اين است كه هرگاه محمّد پيامبر قريش باشد ، خدا عذابشان نمىكند و نيز هرگاه اسلام بياورند خدا آنان را عذاب نمىكند و از اسلام به استغفار تعبير كرده است ؛ زيرا استغفار از لوازم اسلام آوردن مىباشد . با اين بيان روشن شد كه نيازى به تأويل‌هايى كه مفسران يادآور شده‌اند نيست . به‌علاوه ، اين تأويلات موجب مىشود كه خواننده در ميان تاريكىهايى گرفتار آيد كه نمىتواند راه به جايى ببرد .\r\n وَ ما لَهُمْ أَلَّا يُعَذِّبَهُمُ اللَّهُ وَ هُمْ يَصُدُّونَ عَنِ الْمَسْجِدِ الْحَرامِ .   « ما لَهُمْ »  استفهامى است كه معناى نفى را در بر دارد ؛ يعنى در ميان آنان نه دينى وجود دارد كه مانع از عذابشان شود و نه اخلاقى ؛ زيرا آنان علاوه بر اين‌كه خود مشركند ، مسلمانان را هم از عبادت در خانهء خدا بازمىدارند . ازاين‌رو ، هيچ مسلمانى و حتّى خود پيامبر صلّى اللّه عليه و آله روزى نبود كه در مكه و در مسجد الحرام نماز بخواند و از سوى آنان مورد آزار و\r\n\r\n\r\n","description":"","footnote":"\r\n( 1 ) . نساء ( 4 ) آيهء 147 .\r\n","page_name":" 732 ","page_number":732},
  {"content":"\r\n\r\nشكنجه قرار نگيرد و همين مشركان بودند كه در سال حديبيه توافق كردند تا به زور از حجّ عمرهء پيامبر صلّى اللّه عليه و آله و مسلمانان جلوگيرى كنند .  وَ ما كانُوا أَوْلِياءَهُ ؛  يعنى مشركان ، صاحبان مسجد الحرام و اولياى آن نيستند ، بلكه آنان دشمنان خدا و دشمنان خانهء او هستند . بنابراين ، بايد از آن طرد و از ورود به آن جلوگيرى شوند ، تا با پليدى و آلودگى خود آن را آلوده نسازند و به همين دليل بود كه وقتى اسلام نيرومند شد ، از نزديك شدن آنها به مسجد الحرام جلوگيرى كرد : « . . . مشركان نجسند و از سال بعد نبايد به مسجد الحرام نزديك شوند » . « 1 »\r\n إِنْ أَوْلِياؤُهُ إِلَّا الْمُتَّقُونَ .  هيچ‌كس - هركه باشد - حق ندارد توليت و سرپرستى مسجد الحرام را به عهده گيرد ، مگر آن‌كه علاوه بر مسلمان بودن و اقرار به شهادتين ، پاك و پرهيزگار نيز باشد ، تا چه رسد به مشرك و منكر خدا ؟\r\nموضوع آيه ، هرچند به اولياى مسجد الحرام اختصاص دارد ؛ لكن تقوا در هركسى كه توليت مساجد و مقامات دينى را به عهد مىگيرد شرط است ؛ زيرا پاكيزگى و قداست مكان ، چنين شرطى را ايجاب مىكند . شگفت‌آور است كه بيشتر افرادى كه اين‌گونه مقامات را به عهده دارند ، بدترين كسانى هستند كه در هنر فريبكارى و دزدى استادند .  وَ لكِنَّ أَكْثَرَهُمْ لا يَعْلَمُونَ ؛  لكن بسيارى از مردم نمىدانند كه سرپرست مساجد و عتبات مقدس بايد پاك و پرهيزگار باشد و شخص فاسق نمىتواند ولايت داشته باشد .\r\nسؤال : اين سخن خدا :  وَ ما لَهُمْ أَلَّا يُعَذِّبَهُمُ اللَّهُ  نشان مىدهد كه خدا قريش را عذاب كرده است ، با اين‌كه مىدانيم قريش به عذاب‌هايى كه اقوام پيامبران پيشين نظير عاد ، ثمود ، قوم نوح ، لوط و ديگران گرفتار شدند ، مبتلا نشد ؟\r\nپاسخ : كسانى از قريش كه پيامبر صلّى اللّه عليه و آله و مسلمانان را اذيت و آزار كرده بودند ، خداوند آنان را در روز بدر با دست خود مسلمانان به قتل رسانيد و برخى از اين كشته‌شدگان\r\n\r\n\r\n","description":"","footnote":"\r\n( 1 ) . توبه ( 9 ) آيهء 28 .\r\n","page_name":" 733 ","page_number":733},
  {"content":"\r\n\r\nعبارت بودند از : ابو جهل ، عقبة بن ابى محيط ، نضر بن حارث ، امية بن خلف و ديگر سركردگان قريش كه در آزار مسلمانان زياده‌روى مىكردند . به عنوان نمونه : از امية بن خلف ياد مىكنيم . او مالك بلال ، اذان‌گوى پيامبر صلّى اللّه عليه و آله بود . اميّة او را در هواى داغ به انواع عذاب‌هاى مختلف شكنجه مىداد . در جنگ بدر اميه با مشركان و بلال با پيامبر خدا صلّى اللّه عليه و آله بيرون آمدند . همين‌كه چشم بلال به اميه افتاد ، فرياد زد : اين سركردهء كافران است و اگر او رهايى يابد ، من رهايى نخواهم يافت . عدّه‌اى از مستضعفان كه به وسيله امية بن خلف شكنجه ديده بودند ، پيرامون بلال گرد آمدند . بلال با شمشير به اميه حمله كرد و او را كشت و در حالى كه از شادمانى مىرقصيد ، سر او را بر شمشيرش بلند كرد .\r\n وَ ما كانَ صَلاتُهُمْ عِنْدَ الْبَيْتِ إِلَّا مُكاءً وَ تَصْدِيَةً .  مكاء : سوت زدن . تصديه : دست زدن . گويى در اين‌جا كسى مىپرسد : قريش در مسجد الحرام نماز مىخواندند ، پس چگونه استحقاق عذاب پيدا كردند ؟ خداوند جواب داده است كه نماز آنها هرج‌و مرج بود ؛ نه خشوعى در آن وجود داشت و نه خضوعى ؛ زيرا اين نماز عبارت بود از :\r\nسوت كشيدن و دست زدن .  فَذُوقُوا الْعَذابَ ؛  پس بچشيد عذابى را كه در روز بدر به سراغ شما آمد و عذاب آخرت سخت‌تر است .  بِما كُنْتُمْ تَكْفُرُونَ .  [ اين عذاب به سبب كفران شماست 
  ] و اگر اسلام مىآوريد از عذاب دنيا و آخرت سالم مىمانديد .\r\n\r\n","description":"","footnote":"","page_name":" 734 ","page_number":734},
  {"content":"\r\n\r\n\r\nكسانىكه كافر شده‌اند\r\n\r\n[ سوره الأنفال ( 8 ) : آيات 36 تا 40 
  ]\r\nإِنَّ الَّذِينَ كَفَرُوا يُنْفِقُونَ أَمْوالَهُمْ لِيَصُدُّوا عَنْ سَبِيلِ اللَّهِ فَسَيُنْفِقُونَها ثُمَّ تَكُونُ عَلَيْهِمْ حَسْرَةً ثُمَّ يُغْلَبُونَ وَ الَّذِينَ كَفَرُوا إِلى جَهَنَّمَ يُحْشَرُونَ ( 36 ) لِيَمِيزَ اللَّهُ الْخَبِيثَ مِنَ الطَّيِّبِ وَ يَجْعَلَ الْخَبِيثَ بَعْضَهُ عَلى بَعْضٍ فَيَرْكُمَهُ جَمِيعاً فَيَجْعَلَهُ فِي جَهَنَّمَ أُولئِكَ هُمُ الْخاسِرُونَ ( 37 ) قُلْ لِلَّذِينَ كَفَرُوا إِنْ يَنْتَهُوا يُغْفَرْ لَهُمْ ما قَدْ سَلَفَ وَ إِنْ يَعُودُوا فَقَدْ مَضَتْ سُنَّتُ الْأَوَّلِينَ ( 38 ) وَ قاتِلُوهُمْ حَتَّى لا تَكُونَ فِتْنَةٌ وَ يَكُونَ الدِّينُ كُلُّهُ لِلَّهِ فَإِنِ انْتَهَوْا فَإِنَّ اللَّهَ بِما يَعْمَلُونَ بَصِيرٌ ( 39 ) وَ إِنْ تَوَلَّوْا فَاعْلَمُوا أَنَّ اللَّهَ مَوْلاكُمْ نِعْمَ الْمَوْلى وَ نِعْمَ النَّصِيرُ ( 40 )\r\nكافران اموالشان را خرج مىكنند تا مردم را از راه خدا بازدارند . اموالشان را خرج خواهند كرد و حسرت خواهند برد ، سپس مغلوب مىشوند . و كافران را در جهنم گرد مىآورند . ( 36 )\r\nتا خدا ناپاك را از پاك بازنماياند و ناپاكان را برهم نهد . آن‌گاه همه را گرد كند و به جهنم افكند . اينان زيانكارانند . ( 37 )\r\nبه كافران بگوى كه اگر دست بردارند گناهان گذشتهء آنها آمرزيده شود و اگر بازگردند ، دانند كه با پيشينيان چه رفتارى شده است . ( 38 )\r\nبا آنان نبرد كنيد تا ديگر فتنه‌اى نباشد و دين همه دين خدا گردد . پس اگر بازايستادند ، خدا كردارشان را مىبيند . ( 39 )\r\nو اگر سرباز زدند ، بدانيد كه خدا مولاى شماست ، او مولا و يارىدهنده‌اى نيكو است . ( 40 )\r\n\r\n","description":"","footnote":"","page_name":" 735 ","page_number":735},
  {"content":"\r\n\r\n\r\nواژگان\r\nيركمه : آن‌را ضميمه كند و برخى از آن‌را بالاى برخى ديگر قرار دهد .\r\nالفتنة : در اين‌جا مقصود كفر است .\r\n\r\nاعراب\r\n « لِيَمِيزَ »  منصوب به ان كه پس از لام در تقدير است و مصدر ريخته شده ، مجرور به لام و متعلق به  « يُحْشَرُونَ »  .  « يَجْعَلَ »  و نيز  « فَيَرْكُمَهُ »  عطف است بر  « لِيَمِيزَ »  .  « بَعْضَهُ »  بدل بعض از  « الْخَبِيثَ »  .  « جَمِيعاً »  حال از « هاء » در  « فَيَرْكُمَهُ »  .  « نِعْمَ الْمَوْلى وَ نِعْمَ النَّصِيرُ » ،  مخصوص به مدح محذوف كه « اللّه » باشد . اين مخصوص به مدح مبتدا و جمله‌اى كه از فعل و فاعل تشكيل شده ، خبر آن است .\r\n\r\nتفسير\r\n إِنَّ الَّذِينَ كَفَرُوا يُنْفِقُونَ أَمْوالَهُمْ لِيَصُدُّوا عَنْ سَبِيلِ اللَّهِ فَسَيُنْفِقُونَها ثُمَّ تَكُونُ عَلَيْهِمْ حَسْرَةً ثُمَّ يُغْلَبُونَ وَ الَّذِينَ كَفَرُوا إِلى جَهَنَّمَ يُحْشَرُونَ .  مشركان اموال خود را در راه پيكار با مسلمانان و جلوگيرى مردم از اسلام آوردن صرف مىكردند . ازاين‌رو ، خدا در اين آيه بيان كرده كه اين اموال به زودى به صورت اندوه و خوارى در دنيا و عذاب سخت در آخرت به سوى آنان بازخواهد گشت ؛ چراكه سرانجام ، دين خدا و پيروانش بر شرك و بت‌پرستان پيروز خواهند شد .\r\n لِيَمِيزَ اللَّهُ الْخَبِيثَ مِنَ الطَّيِّبِ .  اين آيه ، علّت اندوه و خوارى مشركان را بيان مىكند و آن اين‌كه خداى سبحان عادل و حكيم است و از عدالت اوست كه پاك و ناپاك ، مؤمن و كافر در نزد او برابر نيستند ، بلكه هركدام را ، از ديگرى جدا و با وى همان‌گونه كه استحقاق دارد برخورد مىكند . ازاين‌رو ، انسان پاك را پاداش مىدهد ،\r\n\r\n","description":"","footnote":"","page_name":" 736 ","page_number":736},
  {"content":"\r\n\r\nمقامش را در آخرت بالا مىبرد و گاه پاداش هر دو جهان را به او عطا مىكند و انسان آلوده و گناهكار را خوار مىسازد و در آخرت كه خانهء بازپرسى و كيفر است ، او را مجازات مىكند و گاهى ، چنانچه حكمتش اقتضا كند ، او را در همين دنيا گرفتار نوعى عذاب خواهد كرد .\r\n وَ يَجْعَلَ الْخَبِيثَ بَعْضَهُ عَلى بَعْضٍ فَيَرْكُمَهُ جَمِيعاً فَيَجْعَلَهُ فِي جَهَنَّمَ .  مراد از  « الْخَبِيثَ »  جنس خبيث است ؛ يعنى هركس كه اين نام بر او منطبق مىشود ؛ زيرا خدا مىگويد :  « أُولئِكَ هُمُ الْخاسِرُونَ » .  معناى آيه اين است : خداوند تمام ناپاكان را در فرداى قيامت گرد مىآورد طورىكه برخى بالاى برخى ديگر قرار دارند و سوار يكديگرند و آن‌گاه آنان را در آتش جهنّم مىافكند ؛ چنان‌كه هيزم‌كش ، هيزم را با طناب خود مىبندد و سپس آن را در آتش مىسوزاند : « امّا آنان كه از حق دورند ، هيزم جهنّم خواهند بود » . « 1 »  أُولئِكَ هُمُ الْخاسِرُونَ .  و كدامين زيان بزرگ‌تر از اين است كه انسان با گوشت و خونش هيزم آتشى گردد كه خداوند آن‌را برافروخته تا خشم خود را بر كسى فروريزد كه به پروردگار و وجدانش خيانت كرده است . پروردگارا ! ما از عذاب تو بيم داريم و به تو پناه مىبريم و تو همان كريمى هستى كه هركس به كرم و رحمتت پناه آورد ، او را طرد نمىكنى .\r\n قُلْ لِلَّذِينَ كَفَرُوا إِنْ يَنْتَهُوا يُغْفَرْ لَهُمْ ما قَدْ سَلَفَ .  خطاب متوجّه پيامبر صلّى اللّه عليه و آله است .\r\nخدا به او دستور مىدهد كه كافران را نصيحت كند و به آنها بگويد : در توبه به رويشان باز و فرصت ، پس از كفر و دشمنى با خدا و پيامبر موجود است و اگر آنان توبه كنند ، خدا هم توبه آنها را مىپذيرد ؛ زيرا اسلام چنان‌كه در حديث آمده آنچه را پيش از آن انجام شده ، مىپوشاند .  وَ إِنْ يَعُودُوا ؛  و اگر پس از بيان و امنيت يافتن ، باز هم به دشمنى با خدا و پيامبر برگردند و براى جنگ با اسلام و پيروانش گرد هم آيند و اموالشان را در راه بازگرداندن مردم از راه خدا و پيامبر صلّى اللّه عليه و آله خرج كنند  فَقَدْ مَضَتْ سُنَّتُ \r\n\r\n\r\n","description":"","footnote":"\r\n( 1 ) . جنّ ( 72 ) آيهء 15 .\r\n","page_name":" 737 ","page_number":737},
  {"content":"\r\n\r\n الْأَوَّلِينَ ؛  بايد بدانند با افرادى كه همانند آنان كه پيامبران را تكذيب كردند و با ايشان جنگيدند ، چگونه رفتار شد . مراد از  « سُنَّتُ الْأَوَّلِينَ » ،  همان سنت خداوند دربارهء گذشتگان است كه چگونه كافران را نابود و پيامبر را پيروز كرد : « خدا مقرر داشته كه ، البته من و پيامبرانم پيروز مىشويم ؛ زيرا خدا توانا و پيروزمند است » . « 1 »\r\n وَ قاتِلُوهُمْ حَتَّى لا تَكُونَ فِتْنَةٌ وَ يَكُونَ الدِّينُ كُلُّهُ لِلَّهِ فَإِنِ انْتَهَوْا فَإِنَّ اللَّهَ بِما يَعْمَلُونَ بَصِيرٌ .  اين آيه با تفسيرش در ج 1 ، آيهء 193 از سورهء بقره بيان شد .\r\n وَ إِنْ تَوَلَّوْا فَاعْلَمُوا أَنَّ اللَّهَ مَوْلاكُمْ نِعْمَ الْمَوْلى وَ نِعْمَ النَّصِيرُ ؛  يعنى اى مسلمانان ! اگر مشركان از بيان پيامبر صلّى اللّه عليه و آله و امان دادن او روى برتافتند ، شما هم در برابر آنها مقاومت كنيد و از آنها ترسى به خود راه ندهيد ؛ زيرا خدا شما را بر آنان پيروز و نيز شما را از آسيب آنان حفظ خواهد كرد كه او بهترين حفظكنندگان و يارىدهندگان است .\r\n\r\n\r\n","description":"","footnote":"\r\n( 1 ) . مجادله ( 58 ) آيهء 21 .\r\n","page_name":" 738 ","page_number":738},
  {"content":"\r\n\r\n\r\nخمس آن از آن خداست\r\n\r\n[ سوره الأنفال ( 8 ) : آيه 41 
  ]\r\nوَ اعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّهِ خُمُسَهُ وَ لِلرَّسُولِ وَ لِذِي الْقُرْبى وَ الْيَتامى وَ الْمَساكِينِ وَ ابْنِ السَّبِيلِ إِنْ كُنْتُمْ آمَنْتُمْ بِاللَّهِ وَ ما أَنْزَلْنا عَلى عَبْدِنا يَوْمَ الْفُرْقانِ يَوْمَ الْتَقَى الْجَمْعانِ وَ اللَّهُ عَلى كُلِّ شَيْءٍ قَدِيرٌ ( 41 )\r\nو اگر به خدا و آنچه بر بندهء خود در روز فرقان كه دو گروه به‌هم رسيدند نازل كرده‌ايم ايمان آورده‌ايد ، بدانيد كه هرگاه چيزى به غنيمت گرفتيد خمس آن از آن خدا و پيامبر و خويشاوندان و يتيمان و مسكينان و در راه‌ماندگان است . و خدا بر هرچيز تواناست . ( 41 )\r\n\r\nواژگان\r\nالغنيمة : در لغت به معناى دست يافتن به چيزى و در اصطلاح شرع ، به اموالى گفته مىشود كه مسلمانان از طريق جنگ ، آن را از كفار مىگيرند . البتّه ، اين از ديدگاه اهل تسنن است ؛ امّا از ديدگاه شيعه ، اين واژه معناى فراگيرترى دارد كه در آينده بيان خواهيم كرد .\r\nالفىء : در ميان مسلمانان دربارهء « فىء » دو نظريه وجود دارد : اوّل : فىء همان غنيمت است . دوم : فىء مالى است كه بدون جنگ [ از كفار 
  ] گرفته شود .\r\nالنفل : نفل به فتح فا ، پيش‌تر و در آغاز همين سوره درباره‌اش سخن گفته شد .\r\n\r\n","description":"","footnote":"","page_name":" 739 ","page_number":739},
  {"content":"\r\n\r\nذى القربى : مراد خويشاوندى با پيامبر خداست .\r\nاليتيم : كسى كه پيش از رسيدن به سنّ بلوغ پدرش بميرد .\r\nالمسكين : نيازمند .\r\nابن السبيل : كسىكه در سفرش درمانده باشد .\r\n\r\nاعراب\r\n « أَنَّما غَنِمْتُمْ » ،  انّ به فتح همزه ، اسم را نصب و خبر را رفع مىدهد . « ما » اسم موصول به معناى « الّذى » اسم « انّ » و جملهء  « غَنِمْتُمْ »  صلة « ما » و عايد صله حذف شده و تقدير آن : « غنمتموه » است .  « مِنْ شَيْءٍ »  متعلق به محذوف و حال از ضمير محذوف ؛ يعنى « قليلا » يا « كثيرا » .  « فَأَنَّ »  به فتح همزه .  « خُمُسَهُ »  اسم « انّ » و « اللّه » خبر آن مىباشد .\r\nو مصدر ريخته شده ، خبر مبتداى محذوف ؛ يعنى « فالواجب كون الخمس للّه » و جمله كه از مبتدا و خبر تشكيل شده ، خبر است براى « انّ » اوّل . مصدر ريخته‌شده از  « أَنَّما غَنِمْتُمْ »  مفعول براى  « اعْلَمُوا »  است .\r\n\r\nتفسير\r\n وَ اعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّهِ خُمُسَهُ وَ لِلرَّسُولِ وَ لِذِي الْقُرْبى وَ الْيَتامى وَ الْمَساكِينِ وَ ابْنِ السَّبِيلِ .  مفسران درباره اين آيه از جهات مختلفى بحث كرده‌اند ؛ لكن ما تنها به بحث از دو جهت بسنده مىكنيم ؛ زيرا اوّلا ، ظاهر آيه بر همين دو جهت دلالت دارد و نه بر ساير جهات . ثانيا ، جهات ديگر ، عملا هيچ اثرى ندارند . امّا آن دو جهتى كه ما دربارهء آنها سخن خواهيم گفت ، عبارتند از : تعيين معناى واژهء غنيمت و بيان اشخاصى كه استحقاق خمس را دارند .\r\nشيعه و سنّى در خصوص معناى غنيمت كه در آيه آمده ، اختلاف دارند . اهل سنّت مىگويند : غنيمت عبارت از چيزى است كه مسلمانان با جنگ آن را از كفار گرفته\r\n\r\n","description":"","footnote":"","page_name":" 740 ","page_number":740},
  {"content":"\r\n\r\nباشند . برحسب نظريهء آنان ، مسئلهء خمس ، عبارت از قضيه‌اى است كه از لحاظ عملى در اين روزگار ، واقعيت خارجى ندارد همانند مسئلهء بردگان اعم از زن و مرد ؛ چراكه در اين دوره ، هيچ دولت اسلامى وجود ندارد كه با كفار و مشركان جهاد كند .\r\nشيعه مىگويد : غنيمت گسترده‌تر از چيزى است كه مسلمانان آن‌را با جنگ از كفار مىگيرند . اين واژه شامل موارد زير مىشود : معدن نفت ، طلا و ديگر معادن ، گنجى كه زير زمين دفن شده باشد ، در صورتى كه صاحبش مشخص نباشد ، آنچه را انسان با غوّاصى از دريا بيرون مىآورد ؛ نظير مرواريد ، مازاد بر مصارف سالانهء انسان كه آن‌را از طريق كار و كسب به دست مىآورد ، مال حلال مخلوط به حرام در صورتى كه نه حرام مشخص باشد ، نه مقدار و نه صاحب آن و زمينى كه كافر ذمّى از مسلمان بخرد .\r\nتفصيل و بيان جزئيات اين موضوع در كتاب‌هاى فقه شيعه موجود است و از جملهء آنها در جزء دوم از كتاب ما ، فقه الامام جعفر الصادق . بنابر نظريهء شيعه ، مسئلهء خمس از لحاظ عملى واقعيت خارجى دارد .\r\nشيعه و سنّى ، همان‌گونه كه در معناى غنيمت اختلاف نظر دارند ، در تعداد سهم‌هاى خمس و توزيع آن در ميان مستحقانش نيز اختلاف دارند . شيعه مىگويد :\r\nخمس به دو قسمت تقسيم مىشود . قسمت نخست ، سه سهم است : سهم خدا ، سهم پيامبر او ، و سهم خويشاوندان پيامبر صلّى اللّه عليه و آله . آنچه براى خداست براى پيامبر اوست و آنچه براى پيامبر مىباشد براى خويشاوندانش هم خواهد بود . ولىّ و سرپرست خويشاوندان پس از پيامبر امام معصوم است كه جانشين پيامبر مىباشد . اگر امام معصوم باشد ، خمس به او داده مىشود و اگر نباشد ، بايد در راه مصالح دينى مصرف شود و مهم‌ترين اين مصالح ، دعوت به اسلام و فعاليت براى انتشار و تقويت آن است .\r\nقسمت دوم نيز سه سهم است : سهمى براى يتيمان آل محمّد صلّى اللّه عليه و آله ، سهمى براى مسكينان و سهمى براى در راه‌ماندگان از آنان و در اين قسمت هيچ‌كس با آنها شركت ندارد ؛ زيرا خداوند صدقه را بر آل محمّد صلّى اللّه عليه و آله حرام كرده و به جاى آن خمس را قرار\r\n\r\n","description":"","footnote":"","page_name":" 741 ","page_number":741},
  {"content":"\r\n\r\nداده است . طبرى در تفسير خود و ابو حيان اندلسى در البحر المحيط مىگويد :\r\n« على بن ابى طالب عليه السّلام فرمود : مراد از يتامى و مساكين ، يتيمان و مسكين‌هاى ماست » .\r\nنيز طبرى در تفسير خود گفته است : « على بن الحسين عليه السّلام به مردى از اهل شام گفت : آيا در سورهء انفال نخواندى :  « وَ اعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّهِ خُمُسَهُ وَ لِلرَّسُولِ . . . »  و آيه را قرائت كرد . مرد شامى گفت : بله خواندم . آيا مقصود شما هستيد ؟ امام عليه السّلام فرمود : بله » .\r\nامّا سخن گفتن دربارهء نظريه اهل سنّت را به دو دانشمند بزرگ واگذار مىكنيم :\r\nيكى از اين دو رازى است كه از پيشينيان است و ديگرى مراغى كه از پسينيان مىباشد .\r\nوى يكى از اساتيد الازهر و از رؤساى آن در زمان خودش بود .\r\nرازى مىگويد : « نظريهء مشهور آن است كه خمس به پنج سهم تقسيم مىشود :\r\nسهم اوّل از آن پيامبر خدا صلّى اللّه عليه و آله ، سهم دوم براى خويشاوندان او از بنى هاشم و بنى مطلب و نه از بنى عبد شمس ( اموىها ) و بنى نوفل ، سهم سوم از آن يتيمان ، سهم چهارم از آن مسكينان و سهم پنجم از آن كسىكه در راه درمانده است . اين تقسيم‌بندى در زمان خود پيامبر صلّى اللّه عليه و آله است ؛ امّا پس از او ، نظريات دربارهء خمس از اين قرار است : » شافعى مىگويد : « خمس به پنج سهم تقسيم مىشود : سهمى براى پيامبر خدا صلّى اللّه عليه و آله كه در راه مصالح مسلمانان خرج مىشود ، سهمى براى خويشاوندان پيامبر ، خواه ثروتمند باشند و خواه تهىدست و باقى آن ، از آن يتيمان ، مسكينان و درماندگان در سفر است . ابو حنيفه مىگويد : سهم پيامبر خدا صلّى اللّه عليه و آله پس از وفات او از بين رفته ، زيرا او مرده است و همچنين سهم خويشاوندان او از بين رفته است و خمس به تهىدستان خويشاوند پيامبر به عنوان فقرا تعلق مىگيرد همچون ساير فقيران و تهىدستان .\r\nخمس ميان يتيمان ، مسكينان و درماندگان در سفر تقسيم مىشود . مالك مىگويد :\r\nمسئلهء خمس به نظر امام و حاكم واگذار مىشود » .\r\nشيخ مراغى مىگويد : « بخارى از مطعم بن جبير از قبيلهء بنى نوفل روايت كرده كه\r\n\r\n","description":"","footnote":"","page_name":" 742 ","page_number":742},
  {"content":"\r\n\r\nاو و عثمان بن عفان از قبيلهء بنى عبد شمس به نزد رسول خدا صلّى اللّه عليه و آله رفتند و به او گفتند : اى پيامبر خدا ! به بنى مطّلب عطا كردى و ما را رها ساختى ، در حالىكه ما با آنان يكى هستيم . پيامبر خدا صلّى اللّه عليه و آله فرمود : تنها بنى مطلب و بنى هاشم يكى هستند .\r\nشيخ مراغى اين حديث شريف را چنين تحليل مىكند : رمز اين سخن پيامبر آن است كه وقتى قريش آن پيمان‌نامه را نوشتند و بنى هاشم را از مكه بيرون كردند و آنان را در شعب [ ابى طالب 
  ] در محاصره قرار دادند ، بنى مطلب به همراه آنان وارد شعب شدند ، لكن بنى عبد شمس و بنى نوفل با آنان وارد نشدند و اين ، بر اثر دشمنى بنى اميّه بن عبد شمس با بنى هاشم ، هم در جاهليت و هم در اسلام بود . ازاين‌رو ، ابو سفيان هميشه با پيامبر صلّى اللّه عليه و آله مىجنگيد و مشركان و اهل كتاب را عليه او تحريك مىكرد ، تا اين كه خداوند پيامبرش را پيروز گردانيد و در فتح مكه ، اعراب به او نزديك شدند .\r\nهمچنين ، پس از اسلام معاويه بر ضد على عليه السّلام شورش كرد و با او جنگيد » .\r\nما نيز جملهء ديگرى را بر سخنان شيخ مراغى اضافه مىكنيم : و همچنين ، يزيد نوهء ابو سفيان ، حسين بن على نوهء پيامبر صلّى اللّه عليه و آله را به شهادت رسانيد و شاعر دربارهء اين دشمنى ، كه پدر از جدّ به ارث برده است ، مىگويد :\r\n فابن حرب للمصطفى و ابن هند * لعليّ و للحسين يزيد ؛ \r\nابن حرب [ ابو سفيان 
  ] با مصطفى صلّى اللّه عليه و آله و ابن هند [ معاويه 
  ] با على و يزيد با حسين دشمنى كرد .\r\n إِنْ كُنْتُمْ آمَنْتُمْ بِاللَّهِ وَ ما أَنْزَلْنا عَلى عَبْدِنا يَوْمَ الْفُرْقانِ يَوْمَ الْتَقَى الْجَمْعانِ وَ اللَّهُ عَلى كُلِّ شَيْءٍ قَدِيرٌ .  مفسران گفته‌اند : مراد از  « يَوْمَ الْفُرْقانِ »  و  « يَوْمَ الْتَقَى الْجَمْعانِ » ،  روز جنگ بدر است ؛ زيرا خداوند در اين روز با برترى دادن كلمه اسلام بر شرك ، كفر را از ايمان جدا كرد و نيز در اين روز دو گروه به هم رسيدند : گروه مؤمنان و گروه مشركان و گردش زمان به زيان گروه اخير بود . معناى آيه اين است كه خداى سبحان ايمان به خود و به كتاب و پيامبرش را به‌سان يك نظريهء بدون عمل نمىپذيرد و ايمان را تنها از\r\n\r\n","description":"","footnote":"","page_name":" 743 ","page_number":743},
  {"content":"\r\n\r\nكسى مىپذيرد كه به آنچه خدا حكم كرده ، حكم و عمل كند . رازى گفته است :\r\n« سخن خدا تعالى :  « إِنْ كُنْتُمْ آمَنْتُمْ بِاللَّهِ »  نشان مىدهد ، تا زمانىكه به اين تقسيم حكم نشود ؛ چنان‌كه خدا حكم كرده است ، ايمان نيز تحقق پيدا نمىكند » .\r\nما به سخن رازى اضافه مىكنيم : همچنين ، هرگاه در غير اين تقسيم نيز ، بر طبق حكم خدا حكم نشود ، ايمان به خدا تحقق پيدا نمىكند ؛ زيرا سببى كه موجب كفر مىشود يكى چيز است و آن عبارت است از : مخالفت عمدى با حكم خدا و بديهى است كه اين سبب به مورد خاصّى منحصر نمىشود . البته ما ، قبلا بارها گفتيم كه مراد از كفر در اين‌گونه موارد ، كفر عملى ، يعنى گناه است نه كفر اعتقادى .\r\n\r\n","description":"","footnote":"","page_name":" 744 ","page_number":744},
  {"content":"\r\n\r\n\r\nشما در كرانهء نزديك‌تر بيابان بوديد\r\n\r\n[ سوره الأنفال ( 8 ) : آيات 42 تا 44 
  ]\r\nإِذْ أَنْتُمْ بِالْعُدْوَةِ الدُّنْيا وَ هُمْ بِالْعُدْوَةِ الْقُصْوى وَ الرَّكْبُ أَسْفَلَ مِنْكُمْ وَ لَوْ تَواعَدْتُمْ لاخْتَلَفْتُمْ فِي الْمِيعادِ وَ لكِنْ لِيَقْضِيَ اللَّهُ أَمْراً كانَ مَفْعُولاً لِيَهْلِكَ مَنْ هَلَكَ عَنْ بَيِّنَةٍ وَ يَحْيى مَنْ حَيَّ عَنْ بَيِّنَةٍ وَ إِنَّ اللَّهَ لَسَمِيعٌ عَلِيمٌ ( 42 ) إِذْ يُرِيكَهُمُ اللَّهُ فِي مَنامِكَ قَلِيلاً وَ لَوْ أَراكَهُمْ كَثِيراً لَفَشِلْتُمْ وَ لَتَنازَعْتُمْ فِي الْأَمْرِ وَ لكِنَّ اللَّهَ سَلَّمَ إِنَّهُ عَلِيمٌ بِذاتِ الصُّدُورِ ( 43 ) وَ إِذْ يُرِيكُمُوهُمْ إِذِ الْتَقَيْتُمْ فِي أَعْيُنِكُمْ قَلِيلاً وَ يُقَلِّلُكُمْ فِي أَعْيُنِهِمْ لِيَقْضِيَ اللَّهُ أَمْراً كانَ مَفْعُولاً وَ إِلَى اللَّهِ تُرْجَعُ الْأُمُورُ ( 44 )\r\nشما در كرانهء نزديك‌تر بيابان بوديد و آنها در كرانهء دور تر بودند و آن قافله در مكانى فروتر از شما بود . اگر شما با يكديگر زمان جنگ را تعيين مىكرديد باز هم با آن تخلف مىورزيديد تا كارى كه خدا مقرر كرده است واقع شود ، تا هركه هلاك مىشود به دليلى هلاك شود و هركه زنده مىماند به دليلى زنده ماند . هرآينه خدا شنوا و داناست . ( 42 )\r\nدر خواب ، خدا شمارشان را به تو ، اندك نشان داد . اگر شمار آنها را بسيار نشان داده بود ، از ترس ناتوان مىشديد و در تصميم به جنگ به مناقشه برمىخاستيد ؛ ولى خداوند شما را از دشمنان در امان داشت كه او به آنچه در دل‌هاست آگاه است . ( 43 )\r\nو آن‌گاه كه چون به هم رسيديد آنان را در چشم شما اندك نمود و شما را نيز در چشم آنان اندك تا آن كار كه مقرر داشته بود واقع گردد و همهء كارها به خدا مىگردد . ( 44 )\r\n\r\n","description":"","footnote":"","page_name":" 745 ","page_number":745},
  {"content":"\r\n\r\n\r\nواژگان\r\nالعدوة : عين به سه وجه خوانده مىشود ؛ يعنى هم فتح آن جايز است ، هم كسر آن و هم ضمّ آن و به معناى يك طرف بيابان است .\r\nالدّنيا : مؤنث ادنى ( نزديك‌تر ) است .\r\nالقصوى : مؤنث اقصى ( دور تر ) است .\r\nالبينة : حجت آشكار .\r\nبذات الصدور : آنچه در دل‌ها خلجان مىكند .\r\n\r\nاعراب\r\n « الدُّنْيا  و  الْقُصْوى  » ، هر دو صفت براى « العدوة » .  « الرَّكْبُ »  مبتدا و  « أَسْفَلَ »  منصوب بنابر ظرفيت ، متعلق به محذوف و خبر مبتدا ؛ زيرا به معناى : « فى مكان أسفل منكم » است .  « لِيَقْضِيَ »  منصوب به « ان » كه بعد از لام در تقدير گرفته شده است . مصدر ريخته شده ، متعلق به محذوف و در تقدير : « فعل ذلك لقضائه أمرا » مىباشد . مصدر ريخته شده از  « لِيَهْلِكَ »  متعلق به « يقضى » است .\r\n\r\nتفسير\r\nاين آيات برخى از عواملى را كه خداوند آنها را براى پيروزى مسلمانان بر مشركان در واقعهء بدر آماده ساخت ، بيان كرده است . از جملهء اين عوامل آن بود كه خداوند به مسلمانان الهام كرد كه در آن طرف از بيابان ، كه نزديك‌تر به مدينه است ، موضع بگيرند ، امّا مشركان در طرف دور تر فرود آمدند و ميان دو طرف ، تپه‌اى بود كه آنها را از يكديگر جدا مىكرد . از سياق سخن چنين به دست مىآيد كه طرف مسلمانان داراى موقعيت استراتژيك بود كه\r\n\r\n","description":"","footnote":"","page_name":" 746 ","page_number":746},
  {"content":"\r\n\r\nآنان را بر ضد دشمنانشان كمك مىكرد و بدين وسيله خدا بر آنان منّت نهاد .\r\nتدبير خداوند اين بود كه هريك از اين دو گروه در موضع خود فرود آيد بدون آن كه از موقعيت ديگرى آگاهى داشته باشد ؛ چراكه اگر مسلمانان دشمنان خود را با چشم مىديدند از آنها مىترسيدند و از پيروزى بر آنها نااميد مىشدند و نيز يكى ديگر از تدابير خداوند اين بود كه در هنگام برخورد ، مشركان را در ديد مسلمانان اندك جلوه داد . تمام اين امور ، بدان جهت بود كه خداوند مىخواست دينش را بر تمام اديان پيروز كند ، هرچند مشركان را خوش نيايد . همچنين از حكمت خداوند اين بود كه كاروان [ بازرگانى قريش 
  ] ، كه ابو سفيان آن‌را به سمت كنار دريا برده بود ، سالم بماند تا سپاه حق و سپاه باطل با يكديگر برخورد كنند و مسلمانان از طمع دستيابى به كاروان از جنگ با سپاه منحرف نشوند . اينك پس از اين مقدمه به تفسير آيات مىپردازيم :\r\n إِذْ أَنْتُمْ بِالْعُدْوَةِ الدُّنْيا وَ هُمْ بِالْعُدْوَةِ الْقُصْوى .  خطاب از سوى خدا به مسلمانان است و موقعيتى را كه آنان در آن موضع گرفته بودند به يادشان مىآورد . اين موقعيت ، همان‌طرف بيابان بود كه به مدينه نزديك‌تر بود و نيز موقعيت مشركان را ياد مىكند كه عبارت بود از : طرف دور تر بيابان و نيز از انحراف مسير كاروان به سمت كنار دريا ياد مىكند و با اين سخن خود بدان اشاره مىكند :  وَ الرَّكْبُ أَسْفَلَ مِنْكُمْ .  هدف از اين يادآورى آن است كه اين امور به نفع مسلمانان است ؛ چنان‌كه بعدها روشن شد .\r\n وَ لَوْ تَواعَدْتُمْ لَاخْتَلَفْتُمْ فِي الْمِيعادِ .  مسلمانان به قصد دستيابى به كاروان و بار آن از مدينه به همراه پيامبر صلّى اللّه عليه و آله بيرون آمدند و نه با هدف پيكار - چنان‌كه پيش‌تر بيان شد - لكن خداوند مسير اين سفر را از جستجوى مال به جهاد در راه خود تغيير داد و در اين تحوّل ، خير فراوانى بود . اگر مسلمانان از همان آغاز به قصد نبرد با مشركان بيرون مىآمدند و آن‌گاه از زيادى افراد آنها آگاه مىشدند ، برخى از اين مسلمان‌ها به سبب\r\n\r\n","description":"","footnote":"","page_name":" 747 ","page_number":747},
  {"content":"\r\n\r\nترس و وحشت ، از جنگ صرف‌نظر مىكردند و با كسانى كه خواستار جنگ مىشدند به مخالفت برمىخاستند كه در اين صورت ، پيروزى اولياى خدا بر دشمنان او تحقق پيدا نمىكرد .\r\n وَ لكِنْ لِيَقْضِيَ اللَّهُ أَمْراً كانَ مَفْعُولًا ؛  لكن خداوند مقرر داشت كه اين برخورد ، بدون تعيين وقت صورت گيرد ، تا ارادهء او ، كه همان قدرت يافتن دين و خوار شدن مشركان است ، به وقوع بپيوندد .\r\n لِيَهْلِكَ مَنْ هَلَكَ عَنْ بَيِّنَةٍ وَ يَحْيى مَنْ حَيَّ عَنْ بَيِّنَةٍ .  مراد از  « مَنْ هَلَكَ »  كسانى است كه كافر شده‌اند و مراد از  « مَنْ حَيَّ »  كسانى است كه ايمان آورده‌اند و معنا آيه اين است : خداوند در روز بدر ، اولياى خود را پيروز و دشمنانش را مغلوب كرد تا اين امر ، حجت قطعى براى كافران و دليل آشكار براى مؤمنان باشد .\r\nسؤال : ظاهر آيه نشان‌دهندهء آن است كه هركس با حق بجنگد ، شكست خواهد خورد ، با اين‌كه مىبينيم ، در بسيارى از موارد ، باطل بر حق غلبه پيدا مىكند ؟\r\nپاسخ : خداوند پيش از وقوع جنگ ، به مسلمانان علىرغم اندك بودن تعداد و تجهيزات آنان وعدهء پيروزى داد ؛ زيرا در آيهء 7 مىگويد : « آن‌گاه كه خدا به شما وعده داد كه يكى از آن دو گروه به دست شما افتد » و به اين وعدهء خود وفا كرد و از اين طريق معجزه‌اى براى محمّد صلّى اللّه عليه و آله تحقق پيدا كرد ؛ زيرا در حالى كه همهء دلايل و نشانه‌ها از شكست مسلمانان حكايت مىكرد ، او به پيروزى آنان خبر داد . به‌علاوه ، چنان‌كه در آيهء 9 آمده است ، مسلمانان را فرشتگان يارى مىكردند و نيز همان‌طور كه در آيهء 17 آمده ، پيامبر صلّى اللّه عليه و آله مشتى از خاك و يا شن را برگرفت و به سوى مشركان پرتاب كرد .\r\nتمام اين رويدادها ، معجزه‌هاى آشكارى بود كه به دست حضرت محمّد صلّى اللّه عليه و آله در روز جنگ بدر ، پديدار گشت و مراد از حجت و گواه بر زيان كافران و به نفع مؤمنان همين معجزات است و نه صرف پيروزى ؛ به بيان ديگر مقصود از بينه در آيه ، خبر دادن از پيروزى پيش از وقوع آن است و نيز كارهاى خارق العاده‌اى كه پيش از جنگ اتفاق\r\n\r\n","description":"","footnote":"","page_name":" 748 ","page_number":748},
  {"content":"\r\n\r\nافتاد و نه صرفا خود پيروزى .  وَ إِنَّ اللَّهَ لَسَمِيعٌ عَلِيمٌ .  بر خداوند چيزى از گفتارها و كردارها و آنچه در دلها خطور مىكند پنهان نيست .\r\n إِذْ يُرِيكَهُمُ اللَّهُ فِي مَنامِكَ قَلِيلًا وَ لَوْ أَراكَهُمْ كَثِيراً لَفَشِلْتُمْ وَ لَتَنازَعْتُمْ فِي الْأَمْرِ . \r\nاين ، معجزهء ديگرى براى پيامبر خدا صلّى اللّه عليه و آله است ؛ بدين ترتيب كه خداوند به او در خواب نشان داد كه مشركان هم از لحاظ تعداد و هم از لحاظ تجهيزات اندك و ناتوانند و پيامبر صلّى اللّه عليه و آله اين موضوع را به صحابه اطلاع داد و آنان شادمان و تشويق شدند و اگر خداوند دشمنان را به پيامبر نيرومند نشان مىداد ، ارادهء مسلمانان سست مىشد و در جنگ دچار ضعف و اختلاف مىگرديدند و در اين صورت ، شكست آنها اجتناب‌ناپذير بود .  وَ لكِنَّ اللَّهَ سَلَّمَ ،  يعنى خداوند شما را از اين مشكل در امان داشت و به بندگان مؤمنش لطف كرد .  إِنَّهُ عَلِيمٌ بِذاتِ الصُّدُورِ ؛  يعنى خدا مىدانست كه اگر مسلمانان احساس كنند تعداد دشمن زياد است ، از جنگ هراسان خواهند شد . ازاين‌رو ، خداوند در خواب به پيامبر صلّى اللّه عليه و آله نشان داد كه دشمن كم و ضعيف است و بدين سبب ، احساس ترس را از دل‌هاى آنان دور كرد .\r\n وَ إِذْ يُرِيكُمُوهُمْ إِذِ الْتَقَيْتُمْ فِي أَعْيُنِكُمْ قَلِيلًا .  خداوند آنان را در نظر شما اى مسلمانان ! اندك جلوه داد تا ارادهء شما را استوار و محكم سازد و با دشمنان خود با كمال شجاعت و پايدارى بجنگيد .  وَ يُقَلِّلُكُمْ فِي أَعْيُنِهِمْ .  و شما را هم در نظر آنها اندك نمايانيد تا آنان براى جنگيدن با شما بيش از حد ، خود را آماده نكنند و اين‌چنين هم بود ؛ زيرا ابو جهل گفت : « اصحاب محمّد صلّى اللّه عليه و آله يك لقمهء جويده شده است » .\r\nسرانجام اين تحقير و خودخواهى ، بيچارگى و خوارى بود و اتفاقات و رويدادها ثابت كرده كه بزرگ‌ترين سلاح در دست دشمن آن است كه وى را بىاهميت بدانى و آمادگى لازم براى رويارويى با او را كسب نكنى .\r\n لِيَقْضِيَ اللَّهُ أَمْراً كانَ مَفْعُولًا .  مفسران گفته‌اند : سبب تكرار اين جمله آن است كه در آيهء نخست براى بيان علّت جمع ميان مسلمانان و مشركان در جنگ بدون وعدهء\r\n\r\n","description":"","footnote":"","page_name":" 749 ","page_number":749},
  {"content":"\r\n\r\nقبلى بود ؛ امّا در اين آيه براى بيان علّت اندك جلوه دادن هر گروه در نظر ديگرى است .\r\nما قبلا بيان كرديم كه تكرار در قرآن يك شيوه از شيوه‌هاى تبليغ موفق است .  وَ إِلَى اللَّهِ تُرْجَعُ الْأُمُورُ .  اوامر از خدا صادر مىشود و به او پايان مىپذيرد و او آنها را با عدالت و حكمت خود تدبير مىكند .\r\n\r\n","description":"","footnote":"","page_name":" 750 ","page_number":750},
  {"content":"\r\n\r\n\r\nاگر به فوجى از دشمن برخورديد\r\n\r\n[ سوره الأنفال ( 8 ) : آيات 45 تا 49 
  ]\r\nيا أَيُّهَا الَّذِينَ آمَنُوا إِذا لَقِيتُمْ فِئَةً فَاثْبُتُوا وَ اذْكُرُوا اللَّهَ كَثِيراً لَعَلَّكُمْ تُفْلِحُونَ ( 45 ) وَ أَطِيعُوا اللَّهَ وَ رَسُولَهُ وَ لا تَنازَعُوا فَتَفْشَلُوا وَ تَذْهَبَ رِيحُكُمْ وَ اصْبِرُوا إِنَّ اللَّهَ مَعَ الصَّابِرِينَ ( 46 ) وَ لا تَكُونُوا كَالَّذِينَ خَرَجُوا مِنْ دِيارِهِمْ بَطَراً وَ رِئاءَ النَّاسِ وَ يَصُدُّونَ عَنْ سَبِيلِ اللَّهِ وَ اللَّهُ بِما يَعْمَلُونَ مُحِيطٌ ( 47 ) وَ إِذْ زَيَّنَ لَهُمُ الشَّيْطانُ أَعْمالَهُمْ وَ قالَ لا غالِبَ لَكُمُ الْيَوْمَ مِنَ النَّاسِ وَ إِنِّي جارٌ لَكُمْ فَلَمَّا تَراءَتِ الْفِئَتانِ نَكَصَ عَلى عَقِبَيْهِ وَ قالَ إِنِّي بَرِيءٌ مِنْكُمْ إِنِّي أَرى ما لا تَرَوْنَ إِنِّي أَخافُ اللَّهَ وَ اللَّهُ شَدِيدُ الْعِقابِ ( 48 ) إِذْ يَقُولُ الْمُنافِقُونَ وَ الَّذِينَ فِي قُلُوبِهِمْ مَرَضٌ غَرَّ هؤُلاءِ دِينُهُمْ وَ مَنْ يَتَوَكَّلْ عَلَى اللَّهِ فَإِنَّ اللَّهَ عَزِيزٌ حَكِيمٌ ( 49 )\r\nاى كسانى كه ايمان آورده‌ايد ! اگر به فوجى از دشمن برخورديد پايدارى كنيد و خدا را فراوان ياد كنيد ، باشد كه پيروز شويد . ( 45 )\r\nاز خدا و پيامبرش اطاعت كنيد و با يكديگر به نزاع برمخيزيد كه ناتوان شويد و مهابت و قوت شما برود . صبر پيشه گيريد كه خدا همراه صابران است . ( 46 )\r\nهمانند آن‌كسان مباشيد كه سرمست غرور و براى خودنمايى از ديار خويش بيرون آمدند و ديگران را از راه خدا بازداشتند . و خدا به هر كارى كه مىكنند احاطه دارد . ( 47 )\r\nشيطان كردارشان را در نظرشان بياراست و گفت : امروز از مردم كسى بر شما پيروز نمىشود و من پناه شمايم . ولى چون دو فوج روبه‌رو شدند او بازگشت و گفت : من از\r\n\r\n","description":"","footnote":"","page_name":" 751 ","page_number":751},
  {"content":"\r\n\r\nشما بيزارم ، كه چيزهايى مىبينم كه شما نمىبينيد ، من از خدا مىترسم كه او به سختى عقوبت مىكند . ( 48 )\r\nمنافقان و آن كسان كه در دل بيماريى دارند گفتند : اينان را دينشان بفريفته است . و هركس كه به خدا توكل كند او را پيروزمند و حكيم خواهد يافت . ( 49 )\r\n\r\nواژگان\r\n تَذْهَبَ رِيحُكُمْ :  قوت و هيبت شما از بين مىرود .\r\nالبطر : كفران نعمت و خرج كردن آن در راه انحرافى .\r\nالرئاء : ريا و خودنمايى .\r\n جارٌ لَكُمْ  : من يارىكنندهء شما هستم .\r\n تَراءَتِ الْفِئَتانِ :  آن دو گروه به يكديگر رسيدند و هركدام ديگرى را ديد .\r\n نَكَصَ  : به عقب برگشت .\r\n فَتَفْشَلُوا  : منصوب به ان كه در تقدير است و اين جمله به معناى جواب نهى مىباشد .\r\n « بَطَراً »  مفعول لأجله و نيز جايز است كه در موضع حال باشد .\r\n\r\nعوامل پيروزى\r\n يا أَيُّهَا الَّذِينَ آمَنُوا إِذا لَقِيتُمْ فِئَةً فَاثْبُتُوا وَ اذْكُرُوا اللَّهَ كَثِيراً لَعَلَّكُمْ تُفْلِحُونَ .  مراد از فئه ، گروه ستمگرى است كه تلاش مىكند در زمين ايجاد فساد كند .  « لَعَلَّكُمْ تُفْلِحُونَ » ؛  باشد كه پيروز شويد و بر اين گروه غلبه پيدا كنيد . خداى سبحان براى پيروزى بر گروه ستمگر ، دو عامل را بيان كرده است : عامل نخست ، مقاومت و پايدارى است كه با اين سخن خود :  « فَاثْبُتُوا »  بدان اشاره كرده است . عامل دوم ، اخلاص است كه جملهء  « وَ اذْكُرُوا اللَّهَ كَثِيراً »  بدان اشاره دارد . بنابراين ، مراد از ياد خدا در جنگ صرفا تهليل و تكبير نيست ، بلكه مراد آن است كه بايد نبرد و مقاومت ، تنها براى خداوند باشد ؛ بدين معنا كه جنگ بايد تنها به سبب برپايى حق و از بين بردن باطل و نيز براى حفظ\r\n\r\n","description":"","footnote":"","page_name":" 752 ","page_number":752},
  {"content":"\r\n\r\nسلامت و امنيت انسان‌ها و بريدن دست ستمكارانى باشد كه تلاش مىكنند تا از طريق چپاول و غارت [ ثروت ملت‌ها 
  ] در زمين ايجاد فساد كنند و آتش فتنه‌ها و جنگ‌ها را روشن نگه دارند تا بر كشورها حكومت كنند و ثروت‌هاى مردم را به يغما برند .\r\n وَ أَطِيعُوا اللَّهَ وَ رَسُولَهُ وَ لا تَنازَعُوا فَتَفْشَلُوا وَ تَذْهَبَ رِيحُكُمْ وَ اصْبِرُوا إِنَّ اللَّهَ مَعَ الصَّابِرِينَ .  خداوند در آيهء پيشين دو عامل براى پيروزى بيان كرد كه عبارت بودند از :\r\nاخلاص و مقاومت . در اين آيه سه عامل ديگر نيز براى پيروزى بيان كرده است : تقوا يعنى اطاعت از خدا و پيامبر ، دورى از اختلاف و صبر ؛ لكن صبر همان پايدارى و مقاومت است ؛ زيرا سخن خدا :  « وَ اصْبِرُوا »  بيان ديگرى از اين سخن او :  « فَاثْبُتُوا »  است در آيهء پيشين . چنان‌كه اطاعت خدا و رسول نيز همان اخلاص به خداوند است .\r\nامّا اختلاف گاهى نيكوست و گاهى زشت كه تفصيل آن در آينده خواهد آمد . آنچه مىتوان از اين دو آيه خلاصه كرد ، آن است كه عوامل حقيقى پيروزى عبارتند از سه چيز :\r\n1 . شكيبايى و پايدارى ، يعنى انسان چنين اعتقاد پيدا كند كه براى پيروز شدن حق بر باطل ، هرچه را دوست دارد فدا كند و همان‌گونه كه حق با محو باطل پيروز مىشود با كشف باطل و معرّفى آن به مردم نيز پيروز مىشود . براى رسيدن به هر هدفى ، صبر و شكيبايى ضرورى و لازم است : ازاين‌رو ، هيچ شاگرد ، يا استاد ، يا نوآور ، يا هنرمند ، يا بازرگان و هركسى ديگر به پيروزى نمىرسد ، مگر از طريق صبر و پايدارى و به هر اندازه كه سختىها و رنج‌ها را تحمل كند ، به همان اندازه موفقيت و پيروزى به دست خواهد آورد و با اين بيان ، رمز سخن خداوند را پيدا مىكنيم كه مىگويد :  « وَ بَشِّرِ الصَّابِرِينَ ؛  « 1 » صابران را مژده دهيد » . و نيز مىگويد :  « وَ لا يُلَقَّاها إِلَّا الصَّابِرُونَ ؛  « 2 » آن را دريافت نمىكند مگر صابران » . و مىگويد :  « وَ لَئِنْ صَبَرْتُمْ لَهُوَ خَيْرٌ لِلصَّابِرِينَ ؛  « 3 » اگر صبر\r\n\r\n\r\n","description":"","footnote":"\r\n( 1 ) . بقره ( 2 ) آيهء 155 .\r\n( 2 ) . قصص ( 28 ) آيهء 80 .\r\n( 3 ) . نحل ( 16 ) آيهء 126 .\r\n","page_name":" 753 ","page_number":753},
  {"content":"\r\n\r\nپيشه كنيد بهتر است براى شما » . و آيات ديگر . من هم صبر و پشتكار را تجربه كردم ، چه در دوران تحصيل و چه در زمان تأليف و چيزى را كه پايانش از صبر شيرين‌تر و سودمندتر باشد نديدم . دربارهء صبر ، در ج 1 ، در يك بخش مستقل سخن گفته شد .\r\n2 . اخلاص ، مقصود آن است كه انسان در كارى كه انجام مىدهد ، تنها خدا را در نظر بگيرد و جز او به كسى اعتماد نكند و ايمان يقينى داشته باشد به اين‌كه آنچه در نزد خداست بهتر و پايدارتر از مقام و ثروت و فرزندان است و هيچ‌كدام از اين امور را بر طاعت و خشنودى خداوند ترجيح ندهد . البتّه ، گاهى انسان به اهداف شيطانى دست مىيابد ؛ لكن اين را نمىتوان پيروزى به حساب آورد ، مگر آن‌كه باطل را فضيلت ، دزدى را غنيمت و فساد را تقوا و صلاح بدانيم .\r\n3 . دورى از يك نوع اختلاف ؛ زيرا اختلاف گاهى در آرا و نظريات است همراه و توأم با اخلاصمندى به حق و اين ، با طاعت خدا و پيامبر صلّى اللّه عليه و آله منافاتى ندارد و مانع از توافق بر سر يك هدف نظير جهاد و پيكار با مفسدان نمىشود و بسيارى از اوقات موجب كشف و روشن شدن حقيقت مىشود .\r\nگاهى سبب اختلاف ، هواهاى نفسانى ، حبّ ذات و به دست آوردن دنيا و متاع آن است . مقصود از سخن خدا :  « وَ لا تَنازَعُوا فَتَفْشَلُوا وَ تَذْهَبَ رِيحُكُمْ »  نيز همين اختلاف به معناى اخير است . نمونه‌هاى زيان رقابت در منافع و سودها از شمارش بيرون است و در تاريخ صدها نمونه به چشم مىخورد و ما به بررسى تاريخ قديم نياز نداريم تا نمونه‌ها را از لابه‌لاى آن بيرون آوريم ؛ زيرا تاريخ كنونى ما با اسرائيل از تمام اين نمونه‌ها ما را بىنياز مىكند . به عنوان مثال : چندى پيش دربارهء نويسندهء آمريكايى ، سالز برگر ، خواندم كه وى مقاله‌اى براى روزنامهء هرالد تريبيون نوشته و در آن گفته است : « واشنگتن تفاوت جمعيتى موجود در ميان اعراب و اسرائيل را متعادل مىسازد و تأكيد مىكند كه اين امر هرچند در ظاهر به نفع اسرائيل نيست ؛ لكن واشنگتن هميشه از طريق ايجاد اختلاف دايمى در بين كشورهاى عربى اين تفاوت را به حدّ\r\n\r\n","description":"","footnote":"","page_name":" 754 ","page_number":754},
  {"content":"\r\n\r\nتعادل مىرساند ؛ زيرا اين اختلاف و تفرقه ، برترى اعراب از لحاظ جمعيت را ، به اعداد و ارقام صرف و بىارزش تبديل مىكند » . پيش از اين نويسنده نيز ، مقامات اسرائيلى بارها اعلام كردند كه آنان بر اثر پشتيبانى آمريكا و نيز اختلاف اعراب ، در جنگ پنجم ژوئن پيروز شدند . چه‌چيزى براى اسرائيل مىتواند بهتر از اين باشد كه برخى از اعراب بر روى برخى ديگر اسلحه بكشند ! و به همين دليل است كه استعمار و صهيونيزم در بالا بردن تنش در ميان كشورهاى عربى نقش اساسى بازى كردند و متأسفانه افرادى هم به اين دو ، پاسخ مثبت دادند و حتّى از زبان آنها سخن گفتند . در هرحال ، انقلاب [ ضدّ استعمارى و ضدّ صهيونيستى 
  ] به پيشرفت خود ادامه خواهد داد و دير يا زود عليه استعمار و مزدورانش به پيروزى خواهد رسيد .\r\n وَ لا تَكُونُوا كَالَّذِينَ خَرَجُوا مِنْ دِيارِهِمْ بَطَراً وَ رِئاءَ النَّاسِ وَ يَصُدُّونَ عَنْ سَبِيلِ اللَّهِ وَ اللَّهُ بِما يَعْمَلُونَ مُحِيطٌ .  پس از آن خداوند مسلمانان را ، درحالى كه آنها به جنگ مىرفتند ، به سه چيز دستور داد : پايدارى ، اخلاص و اتّحاد ؛ آنها را از سه چيز ديگر نهى كرد كه عبارتند از : غرور ، خودنمايى و مانع شدن از راه خدا . اين سه ويژگى را به كفّار قريش نسبت داده است ؛ زيرا آنان در حالى به جنگ پيامبر صلّى اللّه عليه و آله در بدر آمدند كه مغرور بودند ، خودنمايى مىكردند و مانع مسلمانان از راه خدا مىشدند .\r\nمفسران گفته‌اند : فرمانده سپاه قريش در جنگ با پيامبر صلّى اللّه عليه و آله در بدر ، ابو جهل بود . در بين راه ، ابن حقاف كنانى با هديه‌اى كه از سوى پدرش با خود داشت به نزد ابو جهل رفت و به او گفت : پدرم به تو مىگويد : اگر بخواهى ، تو را با مردان كمك كنم و اگر بخواهى من به همراهت بيايم . ابو جهل در پاسخ او گفت : اگر آن‌گونه كه محمّد صلّى اللّه عليه و آله عقيده دارد ما با خدا بجنگيم ، به خدا سوگند ! كه ما توان جنگيدن با خدا را نداريم و اگر با مردم بجنگيم ، به خدا سوگند ! كه توان و نيروى جنگ با مردم را داريم و از نبرد با محمّد صلّى اللّه عليه و آله برنمىگرديم ، تا اين‌كه بدر را پس بگيريم و در آن شراب بنوشيم و خوانندگان براى ما آواز بخوانند و اين به گوش تمام عرب برسد .\r\n\r\n","description":"","footnote":"","page_name":" 755 ","page_number":755},
  {"content":"\r\n\r\nغرور و خودخواهى به معناى گستردهء آن در اين سخن ابو جهل پيداست : « ما نيروى جنگ با مردم را داريم » . امّا خودنمايى و ريا در اين سخن او تجسم يافته است :\r\n« مردم بشنوند » . ازاين‌رو ، ما بر اين نظريه هستيم كه مىگويد : اين آيه دربارهء ابو جهل نازل شده است . اما سرانجام اين غرور و خودنمايى ، كشته شدن كسانى بود كه [ در بدر 
  ] كشته شدند كه ابو جهل نيز در ميان آنها بود و نيز اسير شدن كسانى كه به اسارت رفتند و شكست افراد برجاى مانده .\r\n وَ إِذْ زَيَّنَ لَهُمُ الشَّيْطانُ أَعْمالَهُمْ وَ قالَ لا غالِبَ لَكُمُ الْيَوْمَ مِنَ النَّاسِ وَ إِنِّي جارٌ لَكُمْ فَلَمَّا تَراءَتِ الْفِئَتانِ نَكَصَ عَلى عَقِبَيْهِ وَ قالَ إِنِّي بَرِيءٌ مِنْكُمْ إِنِّي أَرى ما لا تَرَوْنَ إِنِّي أَخافُ اللَّهَ وَ اللَّهُ شَدِيدُ الْعِقابِ .  اين آيه آشكارا مىگويد : در آن‌جا شيطانى بوده كه قريش را به جنگ با پيامبر صلّى اللّه عليه و آله در بدر تشويق و پيروزى را بر ايشان تضمين كرد و زمانى هم كه به شكست آنها يقين يافت آنان را تحقير كرد و از ايشان بيزارى جست . ما پيش‌تر چندين بار گفتيم كه ما به هر چيزى كه وحى آن‌را تأييد كند و در تضاد با عقل نباشد ايمان داريم و جزئيات را به غيب واگذار مىكنيم . و چيزى در حكم عقل وجود ندارد كه وجود چيزى را - خواه قابل رؤيت باشد و خواه نباشد - نفى كند كه مردم را با باطل وسوسه و گمراه مىكند . خداوند نيز به پيامبر بزرگوارش دستور مىدهد كه از شرّ وسوسه‌كننده‌اى به خدا پناه ببرد كه در دل‌هاى مردم ايجاد وسوسه مىكند ، جن باشد يا انسان .\r\n إِذْ يَقُولُ الْمُنافِقُونَ وَ الَّذِينَ فِي قُلُوبِهِمْ مَرَضٌ غَرَّ هؤُلاءِ دِينُهُمْ وَ مَنْ يَتَوَكَّلْ عَلَى اللَّهِ فَإِنَّ اللَّهَ عَزِيزٌ حَكِيمٌ .  منافقان كسانى هستند كه اسلام را بروز مىدهند و كفر خود را پنهان مىدارند . امّا جملهء  « وَ الَّذِينَ فِي قُلُوبِهِمْ مَرَضٌ »  هم منافقان را در بر مىگيرد و هم كافران و فاسقان را . بنابراين ، عطف بيماردلان بر منافقان از باب عطف عام بر خاص است . خدا در اين آيه از افرادى سخن به ميان آورده كه دل‌هايشان بيمار بود و هنگامى كه اقدام گروه اندك مسلمان را بر جنگ با گروه بزرگ كافران ديدند ، جز\r\n\r\n","description":"","footnote":"","page_name":" 756 ","page_number":756},
  {"content":"\r\n\r\nشجاعت فوق العادهء مسلمانان و غرورشان در مورد دين و عقيده ، نتوانستند توجيه ديگرى براى اين اقدام پيدا كنند ؛ امّا اعتماد و توكّل به خدا و رفتن شهيد به بهشت ، براى آنان مفهومى نداشت ؛ زيرا از ديدگاه آنان هرچيزى و حتّى دين نوعى معاملهء تجارى است .\r\n\r\nآيا فداييان ، خرابكارند ؟\r\nدر شرايطى كه نيروهاى شرارت‌پيشه ، گرد هم مىآيند و بر ضدّ عرب و مسلمانان توطئه مىكنند و ملّت فلسطين را از شهر و ديارشان آواره و زنان و سالخوردگان و كودكان آنها را در بيابان رها مىسازند و نيز در هنگامىكه فداييان خوابگاه اسرائيليان را ويران مىسازند و خواب راحت را از چشمانشان مىگيرند و به ارادهء هر آزادىخواه و شوق هر اخلاصمند در آزاد ساختن سرزمين‌هاى اشغالى تجسم و تبلور مىبخشند ، مىبينيم كه يك روحانىنما ، در مرز اسرائيل و در يكى از روستاهاى جنوب [ لبنان 
  ] از طريق بلندگو و در حضور جمع فرياد مىزند : فداييان خرابكارند . . . و دقيقا سخن دايان ، اشكول و ايبان را تكرار مىكند .\r\nاى آقا ! آيا فداييان خرابكارند و تو و اسرائيل اصلاح‌طلب هستيد ؟ فداييان چرا خرابكارند ؟ آيا بدين سبب كه مىخواهند حق خود را بگيرند و در راه آن مىكشند و كشته مىشوند و يا بدين جهت كه آنان نام پناهندگان را به فداييان تبديل كرده‌اند ؟ و آيا تو در اين سخن خود ، از خدا و پيامبر او اطاعت مىكنى و مجاهد فداكارى هستى كه وظيفهء دينى و ميهنى خود را انجام مىدهى ؟\r\nكدامين دين از اديان جهان ، فداكارى را براى دفاع انسان از ميهن خود و خواستن زندگى آزاد و شرافتمندانه در آن ، هرچند به بهاى سنگين تمام شود ، حرام مىكند ؟\r\nاى آقاى روحانىنما ! من با منطق تو آشنا هستم . تو مىگويى : در پاسخ به عمل فداييان ، اسرائيل از غير نظاميان بيگناه انتقام مىگيرد ؛ لكن ما به نوبهء خود از تو\r\n\r\n","description":"","footnote":"","page_name":" 757 ","page_number":757},
  {"content":"\r\n\r\nمىپرسيم : در 29 ماه اوت سال 1897 ، هنگامى كه صهيونيست‌ها در سوئيس ، كنفرانسى را تشكيل دادند و قرار بر اين گذاشتند كه عرب را از فلسطين بيرون و يهود را جايگزين آنها كنند ، آيا فداييان در آن‌زمان وجود داشتند ؟ آيا اين قرار و تصميم در نتيجهء ضربات فداييان آن زمان بود ؟ وانگهى شما دربارهء كشتار دير ياسين و كشتارهايى كه يهود در مورد مردم بىدفاع ، پيش از ورود ارتش آنها در سرزمين فلسطين انجام دادند ، چه مىگوييد ؟\r\nاى روحانى ساده‌لوح ! تو و نيز هر فرد عربى بايد بدانيد كه اسرائيل تنها به فلسطين طمع ندارد ، بلكه به اردن ، لبنان ، سوريه و عراق نيز چشم دوخته است . هدف اسرائيل آن است كه تمام عرب را به ذلّت بكشاند و آنها را وادار سازد كه هم از لحاظ سياسى و هم از لحاظ اقتصادى پيرو صهيونيزم و استعمار باشند . اسرائيل چشم طمع به نفت كويت ، قطر ، ابوظبى و سعودى و نيز به بازار مصرف عربى و كارگرانى عربى كه با دست‌مزد پايين كار كنند دوخته است . او به منظور دست يافتن به آزمندىهاى خود ، اين تصميم‌ها را گرفته و با همكارى دولت‌هاى استعمارى ، نقشه‌ها طرح كرده است .\r\nكار فدايى آن است كه اين نقشه‌ها و آن تصميم‌هاى اسرائيل را خنثى كند و به او بقبولاند كه اين تصميم‌ها جز خواب و خيال چيزى نيست .\r\nبنابراين اگر ما آثار عمليات فداييان را تحمّل كنيم ، هزار بار بهتر از اين است كه اسرائيل به آرزوهاى بىحدّومرزش ، كه حتّى نيل و فرات را هم در بر مىگيرد ، جامهء عمل بپوشاند . به‌علاوه ، ما در مرحله‌اى هستيم كه به عنوان نخستين گام ، بايد از طريق مقاومت فداييان با دشمن روبه‌رو شويم و به منظور دفع آنچه سخت‌تر و بزرگ‌تر است هر نوع رنجى را تحمل كنيم .\r\nافزون بر اين سخنان ، شما اى روحانىنما ! چه خواهى گفت دربارهء سريه‌ها و دسته‌هايى كه پيامبر صلّى اللّه عليه و آله آنها را با هدف بستن راه دشمنان مشرك ، گرفتن اموال ، كشتن و اسير كردن ، و سلب آسايش و امنيت آنها در سرزمينشان اعزام مىكرد و فرماندهى\r\n\r\n","description":"","footnote":"","page_name":" 758 ","page_number":758},
  {"content":"\r\n\r\nبرخى از اين سريه‌ها را خود او به عهده داشت ؛ چنان‌كه همين كار را دربارهء يهوديان بنى قريظه كرد ؛ زيرا پس از آن‌كه اين يهوديان پيمان خود را شكستند و در جنگ احزاب ، به ابو سفيان ، دشمن خدا و پيامبر او پيوستند ، پيامبر صلّى اللّه عليه و آله به سپاهش كه خود فرماندهى آن‌را به عهده داشت ، دستور داد تا مزارع يهود را بسوزانند ، درختان آنها را قطع كنند و خانه‌هايشان را منهدم سازند . آيا پيامبر صلّى اللّه عليه و آله در اين كارها ، اصلاح‌كننده بود و يا خراب‌كننده ؟\r\nاز پيامبر صلّى اللّه عليه و آله به تواتر روايت شده كه فرموده : « هركس در راه نگه‌دارى از مالش بميرد ، شهيد از دنيا رفته است » ، چه‌رسد به كسىكه در راه مقاومت و مبارزه با اسرائيل كه دشمن خدا و ميهن و انسانيت است بميرد ؟ خداوند فرموده است : « خدا از مؤمنان ، جان‌ها و مال‌هايشان را خريد ، تا بهشت از آنان باشد . در راه خدا جنگ مىكنند ، چه بكشند يا كشته شوند ؛ وعده‌اى كه خدا در تورات و انجيل و قرآن داده است به حق بر عهدهء اوست و چه‌كسى بهتر از خدا به عهد خود وفا خواهد كرد ؟ بدين خريد و فروخت كه كرده‌ايد شاد باشيد كه كاميابى بزرگى است » . « 1 »\r\n\r\n\r\n","description":"","footnote":"\r\n( 1 ) . توبه ( 9 ) آيهء 111 .\r\n","page_name":" 759 ","page_number":759},
  {"content":"\r\n\r\n\r\nاگر ببينى\r\n\r\n[ سوره الأنفال ( 8 ) : آيات 50 تا 54 
  ]\r\nوَ لَوْ تَرى إِذْ يَتَوَفَّى الَّذِينَ كَفَرُوا الْمَلائِكَةُ يَضْرِبُونَ وُجُوهَهُمْ وَ أَدْبارَهُمْ وَ ذُوقُوا عَذابَ الْحَرِيقِ ( 50 ) ذلِكَ بِما قَدَّمَتْ أَيْدِيكُمْ وَ أَنَّ اللَّهَ لَيْسَ بِظَلاَّمٍ لِلْعَبِيدِ ( 51 ) كَدَأْبِ آلِ فِرْعَوْنَ وَ الَّذِينَ مِنْ قَبْلِهِمْ كَفَرُوا بِآياتِ اللَّهِ فَأَخَذَهُمُ اللَّهُ بِذُنُوبِهِمْ إِنَّ اللَّهَ قَوِيٌّ شَدِيدُ الْعِقابِ ( 52 ) ذلِكَ بِأَنَّ اللَّهَ لَمْ يَكُ مُغَيِّراً نِعْمَةً أَنْعَمَها عَلى قَوْمٍ حَتَّى يُغَيِّرُوا ما بِأَنْفُسِهِمْ وَ أَنَّ اللَّهَ سَمِيعٌ عَلِيمٌ ( 53 ) كَدَأْبِ آلِ فِرْعَوْنَ وَ الَّذِينَ مِنْ قَبْلِهِمْ كَذَّبُوا بِآياتِ رَبِّهِمْ فَأَهْلَكْناهُمْ بِذُنُوبِهِمْ وَ أَغْرَقْنا آلَ فِرْعَوْنَ وَ كُلٌّ كانُوا ظالِمِينَ ( 54 )\r\nاگر ببينى آن‌زمان را كه فرشتگان جان كافران مىستانند ، و به صورت و پشتشان مىزنند و مىگويند : عذاب سوزان را بچشيد . ( 50 )\r\nاين به كيفر اعمالى بود كه پيش از اين كرده بوديد و خدا به بندگانش ستم روا نمىدارد . ( 51 )\r\nو اين به شيوهء خاندان فرعون بود و كسانىكه پيش از آنها بودند . آنها به آيات خدا كافر شدند . پس خدا آنها را به كيفر گناهانشان مؤاخذه كرد ، كه خدا نيرومند و سخت عقوبت است . ( 52 )\r\nزيرا خدا نعمتى را كه به قومى ارزانى داشته است ، دگرگون نسازد ، تا آن قوم خود دگرگون شوند . و خدا شنوا و داناست . ( 53 )\r\nو اين به شيوهء خاندان فرعون بود و كسانى كه پيش از آنها بودند . آنها آيات پروردگارشان را تكذيب كردند و ما به كيفر گناهانشان هلاكشان كرديم و خاندان فرعون را غرقه ساختيم ؛ زيرا همه ستمكار بودند . ( 54 )\r\n\r\n","description":"","footnote":"","page_name":" 760 ","page_number":760},
  {"content":"\r\n\r\n\r\nواژگان\r\nادبارهم : پشتهايشان .\r\nالدّأب : عادت ، شيوه .\r\n\r\nاعراب\r\nجملهء  « ذُوقُوا عَذابَ الْحَرِيقِ »  مفعول است براى قول محذوف و تقديرش اين است : « و يقول الملائكة للكفّار ذوقوا » .  « بِظَلَّامٍ »  باء زايد و « ظلّام » خبر  « لَيْسَ »  و مصدر ريخته شده از  « أَنَّ اللَّهَ لَيْسَ بِظَلَّامٍ لِلْعَبِيدِ »  مجرور است به باى محذوف ؛ يعنى « بأنّ اللّه ليس بظلام » .  « كَدَأْبِ آلِ فِرْعَوْنَ » ،  « كاف » به معناى « مثل » ، در موضع خبر براى مبتداى محذوف است ؛ يعنى « دأبهم مثل دأب آل فرعون » . مصدر ريخته شده از  « أَنَّ اللَّهَ سَمِيعٌ عَلِيمٌ » ،  مجرور به حرف جر محذوف كه متعلق است به محذوف ، يعنى « و ذلك كائن بأنّ اللّه سميع عليم » .\r\n\r\nتفسير\r\n وَ لَوْ تَرى إِذْ يَتَوَفَّى الَّذِينَ كَفَرُوا الْمَلائِكَةُ يَضْرِبُونَ وُجُوهَهُمْ وَ أَدْبارَهُمْ وَ ذُوقُوا عَذابَ الْحَرِيقِ .   « وَ لَوْ تَرى »  خطابى است براى هركس كه مىبيند ؛ زيرا هدف از اين خطاب ، اندرز و عبرت گرفتن است . مراد از  « الَّذِينَ كَفَرُوا » ،  بر اساس ظاهر لفظ ، همه كافران است . برخى گفته‌اند : مراد از آنان ، تنها كافران قريش مىباشد كه با پيامبر در بدر جنگيدند و دليل آن هم سياق آيه است ؛ زيرا سخن همچنان دربارهء واقعه بدر است .\r\nمقصود از زدن به صورت و پشت ، عذاب كافران در هنگام مرگ است و نيز احتمال دارد كه مقصود از زدن ، همان معناى حقيقىاش باشد ، هرچند از طريق حس قابل رؤيت نباشد . در هر صورت ، شخص كافر در هنگام مرگ و پس از آن ذليل و زبون\r\n\r\n","description":"","footnote":"","page_name":" 761 ","page_number":761},
  {"content":"\r\n\r\nمىشود ؛ امّا شكل و چگونگى آن اهميّتى براى ما ندارد .\r\n ذلِكَ بِما قَدَّمَتْ أَيْدِيكُمْ وَ أَنَّ اللَّهَ لَيْسَ بِظَلَّامٍ لِلْعَبِيدِ .  چگونه خداوند بر بندگان خود ستم كند ، در حالىكه از آن نهى و به سبب ستم ، شخص را مجازات مىكند ؛ اهل سنّت مىگويند : از نظر عقل مانعى ندارد كه خداوند فرمان‌بردار را مجازات كند و گناهكار را پاداش دهد و نيز عقل بر خدا روا مىدارد كه به وعدهء خود وفا نكند ( المواقف ، 8 ، مقصد پنجم و ششم از مرصد دوم در بحث معاد . و نيز المذاهب الاسلاميه ، از ابو زهره ، فصلى با عنوان « منهاجه و آراؤه » شمارهء ، 104 ) .\r\nشيعه مىگويد : عقل بر خدا روا نمىدارد كه فرمان‌بردار را مجازات كند ؛ لكن بر او روا مىدارد كه گناهكار را ببخشد ؛ زيرا عادل ، كسى را كه فرمان‌بردارى كرده ، مجازات نمىكند و كريم و بردبار از كسى كه بد كرده ، چشم مىپوشد .\r\n كَدَأْبِ آلِ فِرْعَوْنَ وَ الَّذِينَ مِنْ قَبْلِهِمْ كَفَرُوا بِآياتِ اللَّهِ فَأَخَذَهُمُ اللَّهُ بِذُنُوبِهِمْ إِنَّ اللَّهَ قَوِيٌّ شَدِيدُ الْعِقابِ ؛  يعنى مشركان بدان سبب در جنگ بدر كشته و اسير شدند كه حضرت محمّد صلّى اللّه عليه و آله را تكذيب كردند ؛ چنان‌كه مشركان پيشين به سبب اين‌كه پيامبران خود را تكذيب كردند هلاك شدند ؛ نظير آل فرعون و كسانىكه پيش از آنها بودند .\r\n ذلِكَ بِأَنَّ اللَّهَ لَمْ يَكُ مُغَيِّراً نِعْمَةً أَنْعَمَها عَلى قَوْمٍ حَتَّى يُغَيِّرُوا ما بِأَنْفُسِهِمْ وَ أَنَّ اللَّهَ سَمِيعٌ عَلِيمٌ .  مراد از نعمت در اين‌جا روزى و مقصود از دگرگون ساختن آن ، سلب اين نعمت و از بين بردن آن است . در اين‌جا ممكن است اين پرسش مطرح شود :\r\nظاهر آيه نشان مىدهد كه گروهى كه خداوند به آنها روزى داده است ، مادام كه فرمان بردار باشند ، خدا اين روزى را از آنان نمىگيرد و هرگاه معصيت كنند ، خدا آن را از آنها مىگيرد ؛ لكن ما گناهكاران بسيارى مىبينيم كه هر اندازه به گناهشان افزوده مىشود بر ثروتشان نيز افزوده مىشود و يا هيچ‌گونه تغييرى عليه آنان صورت نمىگيرد ؟\r\nپاسخ : آيه نه واژهء معصيت را آورده است و نه واژهء كفر را و تمام آنچه آيه بر آن\r\n\r\n","description":"","footnote":"","page_name":" 762 ","page_number":762},
  {"content":"\r\n\r\nدلالت دارد اين است كه خداوند نعمتى را از صاحبانش نمىگيرد ، مگر اين‌كه آنان خود دگرگون شوند . البتّه ، نوع دگرگونى را بيان نكرده است . از اين قبيل است آيهء 11 از سورهء رعد : « . . . خدا چيزى را كه از آن مردمى است دگرگون نكند تا آن مردم خود دگرگون شوند » . خاندان فرعون كه خدا در آيهء پيشين به آنها مثل زده است ، هميشه مشرك بودند ، هرچند پس از آن‌كه موسى عليه السّلام با دلايل به سوى آنان آمد ، بر ستمگرى خود افزودند . بنابراين ، بايد آيهء مورد بحث را بر اين معنا حمل كرد كه ، خدا قومى را در دنيا به هلاكت نمىرساند ، مگر اين‌كه به سوى آنان پيامبرى را بفرستد و او آنها را رودررو به سوى خدا دعوت كند و آنها از دعوت او روى برتابند ؛ نظير خاندان فرعون و كسانىكه پيش از آنان بودند ؛ همچون قوم نوح ، قوم لوط و ديگران . و هرگاه خدا به سوى ايشان پيامبرى را نفرستد ، عذاب آنها را تا روز قيامت به تأخير خواهد انداخت . امّا دربارهء تفسير آيهء رعد ، ما نظريه‌اى داريم كه در جاى خود بيان خواهيم كرد ، ان شاء اللّه .\r\n كَدَأْبِ آلِ فِرْعَوْنَ وَ الَّذِينَ مِنْ قَبْلِهِمْ كَذَّبُوا بِآياتِ رَبِّهِمْ فَأَهْلَكْناهُمْ بِذُنُوبِهِمْ وَ أَغْرَقْنا آلَ فِرْعَوْنَ .  نظير اين آيه در سورهء آل عمران ، آيهء 11 ، ج 2 بيان شد .  وَ كُلٌّ كانُوا ظالِمِينَ ؛  يعنى هريك از اعضاى خاندان فرعون ، كه موسى عليه السّلام را تكذيب و كافران قريش كه محمّد صلّى اللّه عليه و آله را تكذيب كردند ، به سبب كفر بر خود و به سبب بازداشتن مردم از راه خدا بر آنان ستم كردند .\r\n\r\n","description":"","footnote":"","page_name":" 763 ","page_number":763},
  {"content":"\r\n\r\n\r\nاحكام جنگ و صلح\r\n\r\n[ سوره الأنفال ( 8 ) : آيات 55 تا 63 
  ]\r\nإِنَّ شَرَّ الدَّوَابِّ عِنْدَ اللَّهِ الَّذِينَ كَفَرُوا فَهُمْ لا يُؤْمِنُونَ ( 55 ) الَّذِينَ عاهَدْتَ مِنْهُمْ ثُمَّ يَنْقُضُونَ عَهْدَهُمْ فِي كُلِّ مَرَّةٍ وَ هُمْ لا يَتَّقُونَ ( 56 ) فَإِمَّا تَثْقَفَنَّهُمْ فِي الْحَرْبِ فَشَرِّدْ بِهِمْ مَنْ خَلْفَهُمْ لَعَلَّهُمْ يَذَّكَّرُونَ ( 57 ) وَ إِمَّا تَخافَنَّ مِنْ قَوْمٍ خِيانَةً فَانْبِذْ إِلَيْهِمْ عَلى سَواءٍ إِنَّ اللَّهَ لا يُحِبُّ الْخائِنِينَ ( 58 ) وَ لا يَحْسَبَنَّ الَّذِينَ كَفَرُوا سَبَقُوا إِنَّهُمْ لا يُعْجِزُونَ ( 59 )\r\nوَ أَعِدُّوا لَهُمْ مَا اسْتَطَعْتُمْ مِنْ قُوَّةٍ وَ مِنْ رِباطِ الْخَيْلِ تُرْهِبُونَ بِهِ عَدُوَّ اللَّهِ وَ عَدُوَّكُمْ وَ آخَرِينَ مِنْ دُونِهِمْ لا تَعْلَمُونَهُمُ اللَّهُ يَعْلَمُهُمْ وَ ما تُنْفِقُوا مِنْ شَيْءٍ فِي سَبِيلِ اللَّهِ يُوَفَّ إِلَيْكُمْ وَ أَنْتُمْ لا تُظْلَمُونَ ( 60 ) وَ إِنْ جَنَحُوا لِلسَّلْمِ فَاجْنَحْ لَها وَ تَوَكَّلْ عَلَى اللَّهِ إِنَّهُ هُوَ السَّمِيعُ الْعَلِيمُ ( 61 ) وَ إِنْ يُرِيدُوا أَنْ يَخْدَعُوكَ فَإِنَّ حَسْبَكَ اللَّهُ هُوَ الَّذِي أَيَّدَكَ بِنَصْرِهِ وَ بِالْمُؤْمِنِينَ ( 62 ) وَ أَلَّفَ بَيْنَ قُلُوبِهِمْ لَوْ أَنْفَقْتَ ما فِي الْأَرْضِ جَمِيعاً ما أَلَّفْتَ بَيْنَ قُلُوبِهِمْ وَ لكِنَّ اللَّهَ أَلَّفَ بَيْنَهُمْ إِنَّهُ عَزِيزٌ حَكِيمٌ ( 63 )\r\nهرآينه بدترين جنبندگان در نزد خدا آنهايند كه كافر شده‌اند و ايمان نمىآورند . ( 55 )\r\nكسانىكه تو از آنان پيمان گرفتى ، سپس پياپى پيمان خويش را مىشكنند و هيچ پروا نمىكنند . ( 56 )\r\nپس اگر آنها را در جنگ بيابى پراكنده‌شان ساز تا پيروانشان نيز پراكنده شوند ، باشد كه عبرت گيرند . ( 57 )\r\nاگر مىدانى كه گروهى در پيمان خيانت مىورزند ، به آنان اعلام كن كه همانند خودشان عمل خواهى كرد ؛ زيرا خدا خائنان را دوست ندارد . ( 58 )\r\nآنان\r\n\r\n","description":"","footnote":"","page_name":" 764 ","page_number":764},
  {"content":"\r\n\r\nكه كافر شده‌اند نپندارند كه جسته‌اند ؛ زيرا خدا را ناتوان نمىسازند . ( 59 )\r\nو تا آن‌جا كه مىتوانيد نيرو و اسبان سوارى آماده كنيد تا دشمنان خدا و دشمنان خود و جز آنها را كه شما نمىشناسيد و خدا مىشناسد بترسانيد . و آنچه را در راه خدا هزينه مىكنيد به تمامى به شما بازگردانده شود و به شما ستم نشود . ( 60 )\r\nو اگر به صلح گرايند ، تو نيز به صلح گراى . و بر خدا توكل كن كه اوست شنوا و دانا . ( 61 )\r\nو اگر خواستند كه تو را بفريبند ، خدا براى تو كافى است . اوست كه تو را به يارى خويش و يارى مؤمنان تأييد كرده است . ( 62 )\r\nدل‌هايشان را به يكديگر مهربان ساخت . اگر تو همهء آنچه را در روى زمين است انفاق مىكردى ، دل‌هاى ايشان را به يكديگر مهربان نمىساختى . ولى خدا دل‌هايشان را به يكديگر مهربان ساخت كه او پيروزمند و حكيم است . ( 63 )\r\n\r\nواژگان\r\nالدابّة : در اصل ، هر موجودى ، كه بر روى زمين حركت كند . آن‌گاه به كار رفتن آن به معناى چهارپايان غلبه پيدا كرده است .\r\nالثقف : پيروز شدن ، دست يافتن .\r\nالتشريد : دور كردن .\r\nالنبذ : دور انداختن .\r\nرباط الخيل : نگه داشتن و گلچين كردن اسبان .\r\nجنحوا : گرايش پيدا كنند .\r\nالسّلم : به فتح و كسر سين ، به معناى ضدّ جنگ و اين واژه ، صلح و آتش بس هر دو را در بر مىگيرد ؛ همچنين ، هم براى مذكر به كار مىرود و هم براى مؤنّث .\r\n\r\nاعراب\r\n « الَّذِينَ عاهَدْتَ مِنْهُمْ » ،  بدل بعض از  « الَّذِينَ كَفَرُوا » .  « إما تثقفنهم » و  « إِمَّا تَخافَنَّ » \r\n\r\n","description":"","footnote":"","page_name":" 765 ","page_number":765},
  {"content":"\r\n\r\n « إِمَّا »  از دو كلمهء ان شرطيه و ماى زايد تركيب يافته و نون تأكيد بر سر فعل به سبب وجود « ما » داخل شده است . مفعول « انبذ » كه  « عَهْدَهُمْ »  بوده حذف شده است .\r\n « لا يُعْجِزُونَ »  در اصل « لا يعجزوننى » بوده است . جملهء  « تُرْهِبُونَ بِهِ »  حال از واو  « أَعِدُّوا »  .  « حَسْبَكَ »  مصدر و به معناى اسم فاعل است ؛ يعنى « كافيك » .  « هُوَ »  مبتدا و اسم جلاله خبر و نيز جايز است كه فاعل و جانشين خبر باشد ؛ نظير « أقائم زيد » .\r\n\r\nتفسير\r\nاين آيات ، قوانين و احكامى را دربارهء صلح و جنگ در بر دارد كه ما آن را بر حسب ترتيب آيات و به صورت زير بيان مىكنيم :\r\n1 .\r\n  إِنَّ شَرَّ الدَّوَابِّ عِنْدَ اللَّهِ الَّذِينَ كَفَرُوا فَهُمْ لا يُؤْمِنُونَ . الَّذِينَ عاهَدْتَ مِنْهُمْ ثُمَّ يَنْقُضُونَ عَهْدَهُمْ فِي كُلِّ مَرَّةٍ وَ هُمْ لا يَتَّقُونَ .   خداى سبحان مىگويد : گروهى از كافران كه به ايمان آوردن آنان اميد نمىرفت ، با پيامبر صلّى اللّه عليه و آله پيمان صلح و حسن همجوارى امضا كردند ؛ لكن آنها نيرنگ را پنهان داشتند و چندين بار اين پيمان را شكستند و از عذاب و بيچارگى كه اين پيمان‌شكنى در پى داشت پرهيز نكردند . خداوند دربارهء اين گروه گفته است : آنان از هر نوع خزندهء روى زمين بدترند . گروهى از مفسران گفته‌اند :\r\nاينان همان يهوديان بنى قريظه هستند كه با پيامبر صلّى اللّه عليه و آله پيمان بستند و سپس آن‌را شكستند و در جنگ بدر بر ضدّ آن حضرت به يارى مشركان مكه برخاستند . زمانىكه پيامبر صلّى اللّه عليه و آله بر مشركان پيروز شد ، يهود از او عذر خواستند و آن حضرت هم عذرشان را پذيرفت و آنها را بخشيد . آن‌گاه ، اين يهوديان بار ديگر با پيامبر صلّى اللّه عليه و آله پيمان بستند و آن‌را در جنگ خندق شكستند . آرى ، اگر يهود خيانت كنند ، شگفت‌آور نيست ، بلكه اگر راستگويى و وفا از آنان ديده شود جاى شگفت است .\r\n2 .\r\n فَإِمَّا تَثْقَفَنَّهُمْ فِي الْحَرْبِ فَشَرِّدْ بِهِمْ مَنْ خَلْفَهُمْ لَعَلَّهُمْ يَذَّكَّرُونَ .  اين خطاب متوجه پيامبر صلّى اللّه عليه و آله است كه خداوند در آن ، حكم برخورد با اين كافران فريبكار را بيان\r\n\r\n","description":"","footnote":"","page_name":" 766 ","page_number":766},
  {"content":"\r\n\r\nكرده است ؛ بدين ترتيب كه اگر پيامبر صلّى اللّه عليه و آله بر آنان دست يابد ، بر آنان سخت بگيرد ، تا ديگر افرادى كه قصد خيانت و نيرنگ دارند از آنها پند گيرند و با اين سخن ، روشن مىشود كه مراد از  « مَنْ خَلْفَهُمْ » ؛  افراد ديگرى است .\r\n3 .\r\n وَ إِمَّا تَخافَنَّ مِنْ قَوْمٍ خِيانَةً فَانْبِذْ إِلَيْهِمْ عَلى سَواءٍ .  مراد از « خوف » در اين‌جا علم و آگاهى است .  « عَلى سَواءٍ » ،  يعنى تو و آنان در آگاهى از شكستن پيمان يكسان باشى و معناى آيه اين است : اى محمّد صلّى اللّه عليه و آله ! هرگاه ميان تو و قومى پيمان وجود داشته باشد و تو از روى نشانه‌هاى قطعى يقين پيدا كنى كه آنها خيانت مىكنند و در پنهان قصد نيرنگ و حمله دارند و در پشت پردهء پيمان ، مىخواهند توطئه كنند ، در اين صورت ، پيمان آنها را به سوى خودشان پرتاب كن و به آنان اعلام كن كه تو اين پيمان را شكسته‌اى ، به نحوى كه تو و آنها در آگاهى از شكسته شدن پيمان يكسان باشيد و پيش از اعلام نقض پيمان ، جنگ را آغاز نكن تا نسبت نيرنگ و خيانت را به تو ندهند .\r\n إِنَّ اللَّهَ لا يُحِبُّ الْخائِنِينَ . \r\nبه بيانى ديگر اسلام پاىبندى به پيمان را براى وفاداران واجب مىداند ؛ امّا كسانى كه پيمان را وسيله‌اى براى نيرنگ و ترور قرار مىدهند ، اسلام دستور مىدهد كه اين پيمان را بايد شكست ؛ زيرا اين ، حيله است و نه پيمان : « و خدا حيلهء خائنان را به هدف نمىرساند » . « 1 » امام على عليه السّلام فرمود : « وفاى به نيرنگ‌بازان ، نيرنگ و نيرنگ به آنان ، وفا شمرده مىشود » .\r\n وَ لا يَحْسَبَنَّ الَّذِينَ كَفَرُوا سَبَقُوا إِنَّهُمْ لا يُعْجِزُونَ .   « سَبَقُوا »  به معناى « افلتوا » ( رهايى يافتند ) است .  « لا يُعْجِزُونَ »  به معناى « لا يعجزوننى » ( مرا ناتوان نمىسازند ) است . مقصود از مجموع آيه اين است : كسى گمان نكند كه خدا خواستهء برخى از افراد را نمىداند .\r\n4 .\r\n وَ أَعِدُّوا لَهُمْ مَا اسْتَطَعْتُمْ مِنْ قُوَّةٍ وَ مِنْ رِباطِ الْخَيْلِ .  آيات پيشين ، دربارهء پيمان\r\n\r\n\r\n","description":"","footnote":"\r\n( 1 ) . يوسف ( 12 ) آيهء 52 .\r\n","page_name":" 767 ","page_number":767},
  {"content":"\r\n\r\nبستن با ديگران و حكم كسى بود كه آن‌را مىشكند . در اين آيه ، خدا به مسلمانان دستور مىدهد كه براى رويارويى با دشمن ، نيرو و تجهيزات آماده كنند . مقصود از قوه در اين‌جا هرچيزى است كه بتوان با آن بر دشمن غلبه كرد ، نيزه باشد يا موشك و يا چيزى ديگر . در اين‌جا خدا تنها از اسب نام برده است ؛ زيرا اسب در آن زمان از بزرگ‌ترين مظاهر قدرت به‌شمار مىرفت . روايت شده كه پيامبر صلّى اللّه عليه و آله اين آيه را خواند و فرمود : « هان ! نيرو ، يعنى تيراندازى ، هان ! نيرو ، يعنى تيراندازى ، هان ! نيرو ، يعنى تيراندازى » اين جمله را سه بار تكرار كرد و هدفش بيان اهميّت تيراندازى و تأثير آن در جنگ‌هاست . تاريخ جنگ‌ها درستى نظريهء پيامبر صلّى اللّه عليه و آله را كه بيش از 1300 سال پيش آن‌را بيان كرد ثابت كرده است ؛ يعنى در زمانىكه نه هواپيماهاى بمب‌افكنى وجود داشت و نه موشك‌هاى هدايت‌شونده‌اى . خردمندان و تيزهوشان در هر عصرى به تقويت تيراندازى توجّه داشته‌اند و به همين دليل ، ابزار تيراندازى از تير و كمان به تفنگ و از آن به بمب‌ها و از آن به موشك‌ها و از آن به بمب‌هاى هسته‌اى و هيدروژنى تحوّل پيدا كرد . مسلمان‌ها در غزوهء خيبر به همراه پيامبر صلّى اللّه عليه و آله از منجنيق به عنوان ابزار تيراندازى بهره گرفتند .\r\n تُرْهِبُونَ بِهِ عَدُوَّ اللَّهِ وَ عَدُوَّكُمْ وَ آخَرِينَ مِنْ دُونِهِمْ لا تَعْلَمُونَهُمُ اللَّهُ يَعْلَمُهُمْ . \r\nخداوند ، دشمنان مسلمانان را به دو دسته تقسيم كرده است : دسته‌اى كه دشمنى آنها آشكار است و به همين دليل مسلمان‌ها آنان را مىشناسند و دسته‌اى كه دشمنى آنها علنى نيست و مسلمانان از دشمنى آنان بىخبرند و به اين دسته خدا اشاره كرده است :\r\n « وَ آخَرِينَ مِنْ دُونِهِمْ لا تَعْلَمُونَهُمُ اللَّهُ يَعْلَمُهُمْ » .  اينان كسانى هستند كه از بيم از دست دادن منافع و حكومت خود همواره شكست و زبونى را براى مسلمانان آرزو دارند .\r\nبرخى از اين دشمنان ناپيدا عبارت بودند از : حكومت‌هاى همسايه ، نظير ايران و روم در آن‌زمان كه پس از بالا گرفتن قدرت و شوكت اسلام ، از مسلمان‌ها شكست خوردند .\r\n\r\n","description":"","footnote":"","page_name":" 768 ","page_number":768},
  {"content":"\r\n\r\n\r\nنيروى بازدارنده و نيروى تجاوزگر\r\nاندكى دربارهء سخن خدا :  « تُرْهِبُونَ بِهِ عَدُوَّ اللَّهِ وَ عَدُوَّكُمْ »  تأمل مىكنيم ؛ زيرا اين آيه بر اصلى مشتمل است كه جامعهء بشرى را از هرج‌ومرج نگه مىدارد و به ستمگران زورمند اجازه نمىدهد كه زندگى مردم را بازيچهء خود قرار دهند و از آنان بهره‌كشى كنند . اين اصل ، عبارت است از : به وجود نيرويى كه در اختيار حق‌طلبان و عدالت‌خواهان قرار گيرد و آنان با اين نيرو جلو ستمكاران و باطل‌گرايان را بگيرند و نيز آنها را وادارند تا به حكم خدا و آيين او گردن بنهند ؛ آيينى كه تمام مردم را فرا مىخواند تا بر طبق قوانين و سنت‌هاى هستى زندگى كنند و هيچ‌كس از آن انحراف پيدا نكند و چنانچه كسى بخواهد اين قوانين را زير پا بگذارد ، اين نيرو او را وادار سازد كه به اين سنت‌ها و قوانين برگردد .\r\nاگر دانشمندان و خردمندان دربارهء سبب مشكلات و مصيبت‌هاى زندگى تحقيق كنند ، در خواهند يافت كه اين سبب ، همان ضعف نيروى بازدارنده از تجاوز و توانمندى نيروى تجاوزگر است . به عنوان نمونه : مىتوان از نيرويى كه ايالات متحدهء آمريكا در اختيار دارد ياد كرد ؛ نيرويى كه آمريكا آن را براى چپاول و غارت به كار مىگيرد و جز مبارزهء ملّت‌هاى بىدفاع ، مانعى بر سر راهش وجود ندارد .\r\n« نيكولاس اسپيكمن » در كتاب خود به نام استراتژى آمريكا در سياست جهانى مىگويد : « ما آمريكاييان مجاز هستيم كه از طريق هر نوع جبر و فشار و از آن جمله ، از راه جنگ‌هاى ويرانگر خواستهء خود را ديكته كنيم و با زور و نيرو آن را بر كسانى تحميل كنيم كه نيرو ندارند » . همچنين ، « ليو ويليچ » آمريكايى مىگويد : « وظيفهء ماست كه رهبرى مثبت خود را ، از لحاظ سياسى ، اقتصادى و اجتماعى ، با نيرو در جهان جامهء عمل بپوشانيم و اين نبايد تا وقت معينى باشد ، بلكه وظيفه‌اى هميشگى است كه كوتاهى در آن روا نيست » .\r\n\r\n","description":"","footnote":"","page_name":" 769 ","page_number":769},
  {"content":"\r\n\r\nتنها رمز اين بزرگ‌منشى دشمنان خدا و تجاوز آشكار و بىباكانهء آنان به عيال و بندگان او اين است كه آنها از نيروى بازدارنده‌اى كه كلمهء خدا را بالا و كلمهء باطل را پايين قرار دهد ، هيچ‌گونه وحشت و بيمى ندارند .\r\nرهبران آمريكا آنچه را در كتاب استراتژى آمريكا آمده است ، موبه‌مو اجرا كردند و اين كتاب را انجيل مقدس خود تلقى كردند ، نه كتاب خدا را و تمام انواع فشار و خشونت و از آن جمله ، جنگ‌هاى ويرانگر را به كار گرفتند ، تا ارادهء خود را بر مستضعفان تحميل كنند . ازاين‌رو ، بمب‌هاى آتش‌زا را بر سر كودكان و سالخوردگان و زنان باردار و بمب‌هاى شيميايى را بر روى كشتزارها و وسايل روزى و زندگى مردم ، نظير گياهان و حيوانات فروريختند تا افراد برجاى مانده از بمب‌هاى ناپالم و ديگر بمب‌ها بر اثر گرسنگى بميرند . آمريكا به‌همين منظور در سرزمين خود دژهاى مرگ ساخته و در آن كارخانه‌ها و آزمايشگاه‌هايى براى كشف كشنده‌ترين ميكرب‌ها نسبت به انسان و حيوان و گياه و نيز براى توليد گازهاى مخرّب اعصاب و زايل‌كنندهء عقل تأسيس كرده است .\r\nبنابراين ، اگر آمريكا در سرزمين فلسطين دژ مرگ و نابودى و زرّادخانهء سلاح‌هاى ويرانگر و تخريب‌كننده بنا مىكند و نام آن را اسرائيل مىگذارد ، هيچ شگفتى ندارد .\r\nآرى ، اين عمل آمريكا شگفت‌آور نيست . شگفت‌آور اين است كه كشورهاى جهان و ازجمله كشورهاى كوچك و ضعيف ، اين دژ و انبار سلاح را ، كه بر اساس تجاوز به همهء انسانيت بنا شده ، به رسميت بشناسند و از سوى آن نماينده‌اى در سازمان ملل متحد حضور داشته باشد كه به دفاع از آن بپردازد و اعمالش را توجيه كند . با اين وجود ، ما هيچ‌گاه از پيروزى حق و زبون شدن باطل در روزى از روزگار نااميد نمىباشيم ؛ زيرا اين فريادهاى اعتراض‌آميز است كه در جاىجاى دنيا بر ضد ستمكاران و تجاوزگران بلند است و حتّى در ايالات متحدّهء آمريكا و اين ملّت شجاع ويتنام است كه ابهت آمريكايىها را شكست و ده‌ها هزار تن از افراد ارتش آنها را به\r\n\r\n","description":"","footnote":"","page_name":" 770 ","page_number":770},
  {"content":"\r\n\r\nهلاكت رسانيد و آنها را مجبور كرد كه ميلياردها دلار ثروت خود را به آتش بكشند .\r\n5 .  وَ ما تُنْفِقُوا مِنْ شَيْءٍ فِي سَبِيلِ اللَّهِ يُوَفَّ إِلَيْكُمْ وَ أَنْتُمْ لا تُظْلَمُونَ .  اين آيه ، به بخشش مال كه براى تهيّهء نيروى بازدارنده [ - دفاعى 
  ] لازم است تشويق مىكند . در اين‌باره ، در ج 1 ، در هنگام تفسير آيهء 196 از سورهء بقره و در ج 2 در ضمن تفسير آيهء 92 از سورهء آل عمران سخن گفته شد .\r\n6 .\r\n وَ إِنْ جَنَحُوا لِلسَّلْمِ فَاجْنَحْ لَها وَ تَوَكَّلْ عَلَى اللَّهِ إِنَّهُ هُوَ السَّمِيعُ الْعَلِيمُ .  واژهء « سلم » معناى گسترده دارد كه ترك جنگ از راه صلح و آتش‌بس ، از راه دادن جزيه و نيز از راه پذيرفتن دين اسلام را در بر مىگيرد . اين سخن خدا :  « فَاجْنَحْ لَها »  امرى است كه صلح با هركسى را كه خواهان صلح باشد واجب مىسازد ، مگر اين‌كه دلايل قطعى وجود داشته باشد كه صلح او نوعى فريب و آماده شدن براى حمله و ترور است .\r\nشايسته است درك كنيم كه مراد از صلح در آيه ، صلح همه است ، چه آنان كه در حال جنگ هستند و چه آنان كه در حال جنگ نمىباشند و تنها منظور ، صلح طرف‌هاى درگير نيست ؛ نظير همزيستى مسالمت‌آميزى كه ميان اتحاد جماهير شوروى [ - سابق 
  ] و ايالات متحده برقرار شد كه پيامد آن طراحى توطئه‌ها و كودتاهايى در كشورهاى غير متعهد به منظور تأمين منافع خود بوده است و نيز ضربه زدن به روند آزادىخواهى در آسيا ، آفريقا و آمريكاى لاتين ، تا با ريختن خون ملّت‌ها و چپاول ثروت و در دست گرفتن سرنوشت آنها بر سود شركت‌هاى احتكارى خود بيفزايند .\r\nسؤال : خداوند در اين آيه گفته است : « و اگر به صلح گرايند ، تو نيز به صلح گراى » و در آيهء 35 از سورهء محمّد صلّى اللّه عليه و آله گفته است : « سستى نورزيد تا دعوت به مصالح كنيد . شما برتر هستيد و خدا با شماست » بنابراين ، از چه راهى مىتوان ميان اين دو آيه جمع كرد ؟\r\nپاسخ : ميان اين دو آيه هيچ منافاتى وجود ندارد ؛ زيرا آيهء نخست به مسلمانان\r\n\r\n","description":"","footnote":"","page_name":" 771 ","page_number":771},
  {"content":"\r\n\r\nدستور مىدهد تا با هركسى كه با آنان صلح مىكند ، آنها نيز صلح كنند و آيهء دوم ارادهء مسلمانان را استوار و روحيهء آنان را تقويت مىكند و نيز آنها را از شكست و فرار از دشمن نهى مىكند . مؤيد اين مطلب ، سخن خداوند است : « سستى نورزيد » و نيز اين سخن او : « خدا با شماست » . اين آيه ( 35 از سورهء محمّد ) كاملا همانند آيهء 103 از سورهء نساء است : « و در دست يافتن به آن قوم سستى مكنيد . اگر شما آزار مىبينيد ، آنان نيز چون شما آزار مىبينند ، ولى شما از خدا چيزى را اميد داريد كه آنان اميد ندارند . . . » .\r\n7 .\r\n وَ إِنْ يُرِيدُوا أَنْ يَخْدَعُوكَ فَإِنَّ حَسْبَكَ اللَّهُ هُوَ الَّذِي أَيَّدَكَ بِنَصْرِهِ وَ بِالْمُؤْمِنِينَ . \r\nضمير خطاب متوجّه پيامبر است و ضمير غايب در  « يُرِيدُوا »  و « يخدعوا » به « الّذين جنحوا للسلم » برمىگردد . معناى آيه اين است : اى محمّد ! اگر اين گروه بخواهند در پشت پردهء صلح ، به تو نيرنگ و خيانت كنند ، از نيرنگ آنان بيم نداشته باش ؛ زيرا تو در امان خدا هستى و او بدى آنها را از تو بازمىدارد و اين ، در حالى است كه پيش‌تر هم تو و مؤمنان را پيروز كرده است .\r\nسؤال : پيش‌تر در تفسير آيهء  « وَ إِمَّا تَخافَنَّ مِنْ قَوْمٍ خِيانَةً فَانْبِذْ إِلَيْهِمْ » ،  گفته شد كه خداوند به پيامبرش دستور داد كه هرگاه بيم نيرنگ و فريب از سوى كافران داشته باشد ، پيمان آنها را بشكند . در حالى كه در اين آيه به او دستور داده است كه هرگاه آنان از وى درخواست صلح كنند ، به خواستهء آنها پاسخ مثبت دهد ، حتى اگر در واقع قصد خيانت داشته باشند . بنابراين ، چگونه مىتوان ميان اين دو آيه جمع كرد ؟\r\nپاسخ : در آيهء پيشين خدا به پيامبر صلّى اللّه عليه و آله دستور داد كه اگر از روى دلايل قطعى به نيرنگ كافران يقين حاصل كرد ، پيمان با آنها را بشكند و آن‌را به آنان اعلام كند ؛ امّا در اين آيه ، او را به مصالحه با آنان مأمور مىكند ، مشروط بر اين‌كه دلايل قطعى بر نيرنگ آنها وجود نداشته باشد و صرفا احتمال آن برود ، هرچند در واقع قصد نيرنگ داشته باشند . در چنين حالتى ، پيامبر صلّى اللّه عليه و آله به ظاهر عمل مىكند و با آنان بر حسب ظاهر رفتار\r\n\r\n","description":"","footnote":"","page_name":" 772 ","page_number":772},
  {"content":"\r\n\r\nمىكند ؛ چراكه ظاهر براى مردم و باطن براى خداست .\r\n وَ أَلَّفَ بَيْنَ قُلُوبِهِمْ لَوْ أَنْفَقْتَ ما فِي الْأَرْضِ جَمِيعاً ما أَلَّفْتَ بَيْنَ قُلُوبِهِمْ وَ لكِنَّ اللَّهَ أَلَّفَ بَيْنَهُمْ إِنَّهُ عَزِيزٌ حَكِيمٌ .  ترديدى نيست كه خداى سبحان ميان اصحاب ايجاد الفت و دوستى كرد ، در حالى كه در گذشته با يكديگر دشمن بودند ، به‌ويژه ميان دو قبيلهء اوس و خزرج ، الفت برقرار كرد حال آن‌كه جنگ‌هاى اين دو 120 سال طول كشيده بود . همچنين ، ترديدى نيست كه خدا تمام امور را بر طبق سنت‌هاى آن و تمام مسببات را بر حسب اسباب آن به جريان مىاندازد و سبب الفت و دوستى ميان اصحاب محمّد صلّى اللّه عليه و آله اسلام و ايمان قلبى و عملى آنان به اين دين بود . از آن‌جا كه اسلام از سوى خداست ، نسبت دادن الفت به خداى تعالى درست مىباشد .\r\nما ، در تفسير آيهء 2 از همين سوره گفتيم كه محصول دين گندم نيست ، بلكه محصول آن ، دوستى و اخلاصمندى است . نظير آيهء مورد بحث ، آيهء 103 از سورهء آل عمران است كه تفسير آن را به تفصيل در ج 2 مىتوانيد بيابيد .\r\n\r\n","description":"","footnote":"","page_name":" 773 ","page_number":773},
  {"content":"\r\n\r\n\r\nخدا براى تو كافى است\r\n\r\n[ سوره الأنفال ( 8 ) : آيات 64 تا 66 
  ]\r\nيا أَيُّهَا النَّبِيُّ حَسْبُكَ اللَّهُ وَ مَنِ اتَّبَعَكَ مِنَ الْمُؤْمِنِينَ ( 64 ) يا أَيُّهَا النَّبِيُّ حَرِّضِ الْمُؤْمِنِينَ عَلَى الْقِتالِ إِنْ يَكُنْ مِنْكُمْ عِشْرُونَ صابِرُونَ يَغْلِبُوا مِائَتَيْنِ وَ إِنْ يَكُنْ مِنْكُمْ مِائَةٌ يَغْلِبُوا أَلْفاً مِنَ الَّذِينَ كَفَرُوا بِأَنَّهُمْ قَوْمٌ لا يَفْقَهُونَ ( 65 ) الْآنَ خَفَّفَ اللَّهُ عَنْكُمْ وَ عَلِمَ أَنَّ فِيكُمْ ضَعْفاً فَإِنْ يَكُنْ مِنْكُمْ مِائَةٌ صابِرَةٌ يَغْلِبُوا مِائَتَيْنِ وَ إِنْ يَكُنْ مِنْكُمْ أَلْفٌ يَغْلِبُوا أَلْفَيْنِ بِإِذْنِ اللَّهِ وَ اللَّهُ مَعَ الصَّابِرِينَ ( 66 )\r\nاى پيامبر ! خداوند و مؤمنانى كه از تو پيروى مىكنند براى حمايت تو كافى است . ( 64 )\r\nاى پيامبر ! مؤمنان را به جنگ برانگيز . اگر از شما بيست تن باشند و در جنگ پايدارى كنند ، بر دويست تن غلبه خواهند يافت . و اگر صد تن باشند ، بر هزار تن از كافران پيروز مىشوند ؛ زيرا آنان مردمى عارى از فهماند . ( 65 )\r\nاكنون خدا بار از دوشتان برداشت و از ناتوانىتان آگاه شد . اگر از شما صد تن باشند و در جنگ پاىفشرند ، بر دويست تن پيروز مىشوند . و اگر از شما هزار تن باشند ، به يارى خدا بر دو هزار تن پيروز مىشوند . و خدا با آنهاست كه پايدارى مىكنند . ( 66 )\r\n\r\nواژگان\r\nحسبك : كافى است تو را .\r\nالتّحريض : تشويق .\r\n\r\n","description":"","footnote":"","page_name":" 774 ","page_number":774},
  {"content":"\r\n\r\nالتخفيف : برداشتن سختى .\r\nالضّعف : به كسر ضاد از مضاعفه گرفته شده و به معناى دوچندان شدن چيز است . و به فتح ضاد ، يعنى ضدّ نيروى مادّى و معنوى ( ناتوانى ) و همچنين است اگر به ضم ضاد خوانده شود . برخى گفته‌اند : در صورتى كه به ضم خوانده شود ، به ضعف و كمبود عقل اختصاص دارد .\r\n\r\nاعراب\r\n « حَسْبُكَ اللَّهُ »  مبتدا و خبر . اين مطلب در آيهء 62 هم بيان شد .  « مَنِ اتَّبَعَكَ » ،   « مَنِ »  در محل رفع و عطف است بر اسم جلاله .  « إِنْ يَكُنْ مِنْكُمْ عِشْرُونَ » ،   « مِنْكُمْ »  خبر مقدم براى  « يَكُنْ »  و  « عِشْرُونَ »  اسم آن است .\r\n\r\nتفسير\r\n يا أَيُّهَا النَّبِيُّ حَسْبُكَ اللَّهُ وَ مَنِ اتَّبَعَكَ مِنَ الْمُؤْمِنِينَ .  برخى گفته‌اند : معناى آيه اين است كه خدا تو و نيز مؤمنانى را كه از تو پيروى مىكنند كفايت مىكند . بنابراين تفسير ، محلّ  « مَنِ »  منصوب و عطف بر كاف در  « حَسْبُكَ »  است . امّا نظريهء ما نظريهء كسى است كه مىگويد : محلّ  « مَنِ »  مرفوع و عطف است بر اسم جلاله و در اين صورت ، معناى آيه اين است : اى محمّد ! خدا و ايمان‌آورندگان به رسالتت ، تو را كفايت مىكنند . دليل ما بر اثبات اين نظريه ، آيهء 62 است كه مىگويد :  « فَإِنَّ حَسْبَكَ اللَّهُ هُوَ الَّذِي أَيَّدَكَ بِنَصْرِهِ وَ بِالْمُؤْمِنِينَ » .  اين آيه آشكارا نشان مىدهد كه خدا و مؤمنان محمّد را يارى كردند بنابراين آيهء  « حَسْبُكَ اللَّهُ وَ مَنِ اتَّبَعَكَ مِنَ الْمُؤْمِنِينَ »  نيز چنين است . در هر حال ، هدف آن است كه پيامبر صلّى اللّه عليه و آله اطمينان پيدا كند كه نبرد او با كافران ، در هر صورت ، تضمين شده است ؛ زيرا نيرويى كه پشتيبانىاش مىكند ، مغلوب هيچ نيرويى نمىشود .\r\n\r\n","description":"","footnote":"","page_name":" 775 ","page_number":775},
  {"content":"\r\n\r\n يا أَيُّهَا النَّبِيُّ حَرِّضِ الْمُؤْمِنِينَ عَلَى الْقِتالِ إِنْ يَكُنْ مِنْكُمْ عِشْرُونَ صابِرُونَ يَغْلِبُوا مِائَتَيْنِ وَ إِنْ يَكُنْ مِنْكُمْ مِائَةٌ يَغْلِبُوا أَلْفاً مِنَ الَّذِينَ كَفَرُوا بِأَنَّهُمْ قَوْمٌ لا يَفْقَهُونَ .  خداوند به پيامبرش مىگويد : اى محمّد ! اصحابت را به جنگ تشويق كن و به آنان خبر بده كه آنها مىتوانند با دشمنان خدا و دشمنان خود مقابله كنند ، حتّى اگر عدد دشمنان ده برابر آنها باشد ؛ زيرا مؤمنان فرمان خدا را درك مىكنند و به روز قيامت ايمان دارند و نيز اعتقاد دارند كه از طريق جهاد و شهادت مىتوان به خوشبختى دست يافت . ازاين‌رو ، اين مؤمنان با نيت راستين و ارادهء نيرومند مىجنگند ؛ امّا كافران فرمان خدا را نمىدانند و معاد را باور ندارند و به همين سبب ، [ در حالى به جنگ مىپردازند كه 
  ] مىخواهند زندگى خود را حفظ كنند و از نابودى آن به شدت بيم دارند .\r\n الْآنَ خَفَّفَ اللَّهُ عَنْكُمْ وَ عَلِمَ أَنَّ فِيكُمْ ضَعْفاً فَإِنْ يَكُنْ مِنْكُمْ مِائَةٌ صابِرَةٌ يَغْلِبُوا مِائَتَيْنِ وَ إِنْ يَكُنْ مِنْكُمْ أَلْفٌ يَغْلِبُوا أَلْفَيْنِ بِإِذْنِ اللَّهِ وَ اللَّهُ مَعَ الصَّابِرِينَ .  مفسران و فقيهان دربارهء اين آيه ، سخن را به درازا كشانده‌اند : برخى از آنها گفته‌اند : اين آيه نسخ‌كنندهء آيه پيشين است كه بر مسلمانان واجب مىكرد تا از برابر ده نفر فرار نكند . برخى گفته‌اند : اين فرمان كه يك نفر در برابر ده نفر به مقابله برخيزد بر مسلمانان دشوار آمد ازاين‌رو خدا اين حكم را تخفيف داد و فرمود :  « الْآنَ خَفَّفَ اللَّهُ عَنْكُمْ . . . » .  فقها با استناد به همين آيه فتوا داده‌اند كه هرگاه تعداد سپاه كافران كمتر از دو برابر سپاه مسلمانان باشد ، فرار از جنگ حرام است . ما ، در تفسير آيهء 15 از همين سوره بيان كرديم كه فقها در اين باره نمىتوانند فتوا صادر كنند ، و بايد امر در اين مورد ، به فرمانده آگاه و امين سپرده شود .\r\nبراين‌اساس ، ما ترجيح مىدهيم كه اين آيه و آيهء قبلى به طور كلّى دربارهء بيان حكم فرار از جنگ نازل نشده‌اند ، بلكه اين دو آيه به پيامبر صلّى اللّه عليه و آله و اصحاب او اختصاص دارند و ديگران را در بر نمىگيرند . البته خدا داناتر است .\r\n\r\n","description":"","footnote":"","page_name":" 776 ","page_number":776},
  {"content":"\r\n\r\n\r\nدربارهء اسيران\r\n\r\n[ سوره الأنفال ( 8 ) : آيات 67 تا 71 
  ]\r\nما كانَ لِنَبِيٍّ أَنْ يَكُونَ لَهُ أَسْرى حَتَّى يُثْخِنَ فِي الْأَرْضِ تُرِيدُونَ عَرَضَ الدُّنْيا وَ اللَّهُ يُرِيدُ الْآخِرَةَ وَ اللَّهُ عَزِيزٌ حَكِيمٌ ( 67 ) لَوْ لا كِتابٌ مِنَ اللَّهِ سَبَقَ لَمَسَّكُمْ فِيما أَخَذْتُمْ عَذابٌ عَظِيمٌ ( 68 ) فَكُلُوا مِمَّا غَنِمْتُمْ حَلالاً طَيِّباً وَ اتَّقُوا اللَّهَ إِنَّ اللَّهَ غَفُورٌ رَحِيمٌ ( 69 ) يا أَيُّهَا النَّبِيُّ قُلْ لِمَنْ فِي أَيْدِيكُمْ مِنَ الْأَسْرى إِنْ يَعْلَمِ اللَّهُ فِي قُلُوبِكُمْ خَيْراً يُؤْتِكُمْ خَيْراً مِمَّا أُخِذَ مِنْكُمْ وَ يَغْفِرْ لَكُمْ وَ اللَّهُ غَفُورٌ رَحِيمٌ ( 70 ) وَ إِنْ يُرِيدُوا خِيانَتَكَ فَقَدْ خانُوا اللَّهَ مِنْ قَبْلُ فَأَمْكَنَ مِنْهُمْ وَ اللَّهُ عَلِيمٌ حَكِيمٌ ( 71 )\r\nبراى هيچ پيامبرى نسزد كه اسيران داشته باشد تا كه در روى زمين كشتار بسيار كند . شما متاع اين جهانى را مىخواهيد و خدا آخرت را مىخواهد . و او پيروزمند و حكيم است . ( 67 )\r\nاگر پيش از اين از جانب خدا حكمى نشده بود ، به سبب آنچه گرفته بوديد عذابى بزرگ به شما مىرسيد . ( 68 )\r\nاز آنچه به غنيمت گرفته‌ايد كه حلال است و پاكيزه ، بخوريد . و از خدا بترسيد . هرآينه خدا آمرزنده و مهربان است . ( 69 )\r\nاى پيامبر ! به اسيرانى كه در دست شما هستند بگو : اگر خدا در دل‌هايتان نشان ايمان ببيند ، بهتر از آنچه از شما گرفته‌اند ارزانيتان خواهد داشت و مىآمرزدتان ، و خدا آمرزنده و مهربان است . ( 70 )\r\nاگر قصد خيانت به تو را داشته باشند ، پيش از اين به خدا خيانت ورزيده‌اند و خدا تو را بر آنها نصرت داده است كه دانا و حكيم است . ( 71 )\r\n\r\n","description":"","footnote":"","page_name":" 777 ","page_number":777},
  {"content":"\r\n\r\n\r\nواژگان\r\nأسرى : جمع اسير . اسر به معناى سخت‌گيرى بر رزمنده و دستگيرى آن .\r\nالأثخان : سخت‌گيرى . گفته مىشود : « اثخنه » ؛ هرگاه بر او سخت گيرد .\r\nالعرض : چيزىكه عارض مىشود و ادامه پيدا نكند .\r\nمسّكم : به شما رسيد .\r\n\r\nاعراب\r\n « لَوْ لا كِتابٌ » ،   « كِتابٌ »  مبتدا و  « سَبَقَ »  صفت آن و خبرش محذوف است ؛ يعنى « لو لا كتاب كائن » .  « حَلالًا »  حال از موصول در  « مِمَّا غَنِمْتُمْ »  و يا صفت براى مفعول مطلق محذوف ؛ يعنى : « كلوا أكلا حلالا » .\r\n\r\nتفسير\r\n ما كانَ لِنَبِيٍّ أَنْ يَكُونَ لَهُ أَسْرى حَتَّى يُثْخِنَ فِي الْأَرْضِ .  مفسران اتفاق نظر دارند بر اين‌كه اين آيه دربارهء اسيران بدر نازل شده است و ظاهر سياق آن بر اين مدّعا دلالت دارد ؛ امّا در تفسير آن دچار اختلاف نظر شده‌اند . براى آن‌كه مقصود آيه روشن شود ، ما آن‌را به صورت پرسش و پاسخ بيان مىكنيم :\r\nهرگاه ميان مسلمانان و بت‌پرستان جنگ درگيرد و يك مسلمان رزمنده ، كافرى را دستگير كند و بر او مسلط شود ، آيا بر مسلمان واجب است كه اين كافر را بكشد و يا اسارت او نيز براى وى جايز است ؟ بر فرض اين‌كه اسير گرفتن او روا باشد و رزمندهء مسلمان هم او را اسير كند ، آيا پيامبر صلّى اللّه عليه و آله ميان كشتن اين اسير و آزاد كردن او در مقابل فديه و يا بدون فديه آزاد است ؟\r\nدر پاسخ اين پرسش مىگوييم ، بايد ميان دو حالت تفاوت قائل شد :\r\n\r\n","description":"","footnote":"","page_name":" 778 ","page_number":778},
  {"content":"\r\n\r\n1 . جنگ در شرايطى رخ دهد كه كار دين در زمين بالا گرفته و نيروى كافى براى دفاع از دين و پيروانش وجود داشته باشد ، طورىكه توطئه و فريب دشمن ، به سبب وجود نيروى بازدارنده ، نتواند زيانى به آن برساند . در چنين حالتى ، رزمندهء مسلمان ميان كشتن و اسير كردن كافر مخيّر است و در صورتى كه اسير كند ، پيامبر صلّى اللّه عليه و آله اختيار دارد كه اين اسير را بكشد و يا او را در برابر گرفتن فديه يا بدون آن آزاد كند . خداوند مىفرمايد : « چون با كافران روبه‌رو شديد ، گردنشان را بزنيد و چون آنها را سخت فروگرفتيد ، اسيرشان كنيد و سخت ببنديد . آن‌گاه يا به منت آزاد كنيد يا به فديه . . . » . « 1 » البتّه ، رمز آزاد كردن اسير روشن است و آن عبارت است از : وجود نيروى بازدارنده [ - دفاعى 
  ] .\r\n2 . پيش از آن‌كه دين در زمين قدرت پيدا كند و از سلطه و نيرو برخوردار شود ، جنگ روى دهد . در چنين وضعيتى ، اگر رزمندهء مسلمان بر كافر جنگجو مسلط شود ، بايد او را بكشد و اسير نگيرد . دليل اين كار آن است كه در دل هر كس كه بخواهد بر ضد مؤمنان اعلام جنگ كند ، ترس و وحشت ايجاد گردد . بر اثبات اين مدّعا ، سخن خداوند دلالت دارد كه مىگويد :  « ما كانَ لِنَبِيٍّ أَنْ يَكُونَ لَهُ أَسْرى حَتَّى يُثْخِنَ فِي الْأَرْضِ » ؛  يعنى نبايد از كافران اسير بگيرد ، تا زمانى كه براى دين نيروى بازدارنده تشكيل شود كه بتواند با آن كفر و ستم را در خاك مذلّت نشاند .\r\n تُرِيدُونَ عَرَضَ الدُّنْيا .  اين خطاب تنها متوجّه كسى است كه به قصد غنيمت و گرفتن فديه از مشركان اسير مىگيرد و به فسادى كه زندگى او در زمين دارد اهميّت نمىدهد .  وَ اللَّهُ يُرِيدُ الْآخِرَةَ ؛  خدا براى بندگانش پاداش آخرت را مىخواهد ؛ زيرا اين پاداش ، بهتر و ماندنىتر از متاع دنياست .  وَ اللَّهُ عَزِيزٌ حَكِيمٌ ؛  يعنى خداوند به مؤمنان عزّت مىدهد ، هرچند آنان اسيرانى نداشته باشند و او در تدبير و امر و نهى خود حكيم و داناست .\r\n\r\n\r\n","description":"","footnote":"\r\n( 1 ) . محمد ( 47 ) آيهء 4 .\r\n","page_name":" 779 ","page_number":779},
  {"content":"\r\n\r\n لَوْ لا كِتابٌ مِنَ اللَّهِ سَبَقَ لَمَسَّكُمْ فِيما أَخَذْتُمْ عَذابٌ عَظِيمٌ ؛  خداوند از پيش مقدر كرده بود كه دين و پيامبرش را با گروهى اندك ، كه در بدر به همراه او جنگيد ، پيروز كند و گروه زياد كافران را با دست مؤمنان بكشد و اسير كند و اگر چنين تقدير نمىكرد ، هرآينه مؤمنانى را كه به طمع فديه اسير گرفته بودند ، عذاب مىكرد ؛ زيرا خدا مىخواهد جهاد و عمل تنها براى او باشد . در حديث آمده است : « كسىكه هجرتش تنها براى خدا و پيامبر او باشد ، هجرتش به سوى خدا و پيامبر اوست و كسىكه هجرتش براى دنيا باشد كه بدان برسد و يا براى زنى باشد كه آن را به ازدواج خود درآورد ، هجرت او به سوى همان چيزى خواهد بود كه آن را قصد كرده است » .\r\nشايسته است بدين نكته اشاره شود كه خداوند نوع عذابى را كه در صورت نبودن حكم و تقدير سابقش بر صحابهء اسير گيرنده نازل مىكرد تعيين نكرده كه آيا دنيوى است و يا اخروى .\r\nسؤال : اگر اسير گرفتن پيش از غلبه يافتن دين خدا بر ساير اديان حرام است ، پس چرا پيامبر خدا صلّى اللّه عليه و آله در جنگ بدر به صحابه اجازه داد كه اسير بگيرند و خود آن حضرت ، پيش از پيروزى كامل ، فديه بپذيرد ؟ چراكه فرض بر آن است كه جنگ بدر نخستين جنگ بوده و جنگ‌هاى ديگرى را در پى داشته كه تا سال پيروزى و فتح [ - مكّه 
  ] ادامه پيدا كرده است .\r\nمفسران و ديگران در پاسخ اين سؤال يا اشكال دچار حيرت شده و نظريات مختلفى را ارائه داده‌اند : برخى از آنان گفته‌اند : پيامبر صلّى اللّه عليه و آله معصوم از خطا نيست ، در حالى كه شأن خدا و پيامبرش كه از روى هواى نفسانى سخن نمىگويد از چنين چيزى به دور است . نظريه‌اى را كه ما برمىگزينيم آن است كه خداوند كسانى را كه پيامبر صلّى اللّه عليه و آله از ميان اسيران بدر آزاد كرد ، از تحريم استثنا نموده است ؛ زيرا بسيارى از اين اسيران اسلام آوردند و امتحان خوبى دادند و حتى در ميان آنان افرادى بودند كه بدون ميل به جنگ مسلمانان آورده شده بودند . ابن اثير در جلد دوم از تاريخ خود ،\r\n\r\n","description":"","footnote":"","page_name":" 780 ","page_number":780},
  {"content":"\r\n\r\nتحت عنوان « غزوهء بزرگ بدر » مىگويد :\r\n« پيامبر خدا صلّى اللّه عليه و آله در آن روز به اصحابش فرمود : من افرادى از بنى هاشم و ديگران را ديدم كه به زور آورده شدند ، اگر با يكى از بنى هاشم برخورديد ، او را نكشيد . در ميان اسيران بدر ، سهيل بن عمرو به چشم مىخورد . عمر بن خطاب گفت : اى پيامبر خدا ! بگذار او را بكشم ، تا بر ضد تو سخن نگويد . پيامبر صلّى اللّه عليه و آله فرمود : او را رها كن كه به زودى جايگاهى پيدا خواهد كرد كه تو آن‌را ستايش كنى . يكى ديگر از اسيران بدر ، ابو العاص بن ربيع ، شوهر دختر پيامبر خدا صلّى اللّه عليه و آله بود و زينب فديهء شوهرش را فرستاد .\r\nدر ميان اين فديه گردن‌بندى بود كه به مادرش خديجه تعلق داشت . هنگامى كه پيامبر صلّى اللّه عليه و آله اين گردن‌بند را ديد ، دلش سوخت و به مسلمانان فرمود : اگر مىخواهيد ، اسير زينب را آزاد كنيد و آنچه را از آن اوست به وى برگردانيد . مسلمانان نيز او را آزاد كردند و گردن‌بند را برگردانيد . پس از اين برخورد بود كه ابو العاص مسلمان شد » .\r\nپيامبر صلّى اللّه عليه و آله اسيرانى را كه خطرناك بودند و احتمال نيكى در آنها نمىرفت ، به قتل رسانيد و از آنان فديه نپذيرفت . ابن اثير گفته است : در ميان اسيران ، نضر بن حارث و عقبة بن ابى معيط وجود داشتند و پيامبر صلّى اللّه عليه و آله دستور داد كه اين دو كشته شوند . عقبه گفت : آيا نمىشود با من هم همانند اين اسيران رفتار كنيد [ - يعنى فديه بگيريد و مرا آزاد سازيد 
  ] ؟ پيامبر صلّى اللّه عليه و آله به سخن او توجه نكرد ؛ زيرا ناپاكى و نيرنگ او را مىدانست و اين‌كه زندگى او موجب شرارت و تباهى در زمين است . بنابراين ، آزاد كردن برخى از اسيران از سوى پيامبر صلّى اللّه عليه و آله و كشتن برخى ديگر ، نشان مىدهد كه در آزادى برخى از اسيران ، مصلحتى براى مسلمانان بوده است و اين مصلحت - چنان‌كه اشاره كرديم - بعدها روشن شد و استثناى اسيران بدر از حكم حرمت ، به همين دليل بوده است .\r\n فَكُلُوا مِمَّا غَنِمْتُمْ حَلالًا طَيِّباً وَ اتَّقُوا اللَّهَ إِنَّ اللَّهَ غَفُورٌ رَحِيمٌ .  خطاب به كسانى است كه در بدر در كنار پيامبر صلّى اللّه عليه و آله جنگيدند و به آنان اجازه مىدهد كه از آنچه در جنگ بدر به غنيمت گرفتند استفاده كنند ، خواه به عنوان فديه باشد و خواه به صورت\r\n\r\n","description":"","footnote":"","page_name":" 781 ","page_number":781},
  {"content":"\r\n\r\nغارت . اين آيه دليل بر آن است كه اسير گرفتن در جنگ بدر جايز بود ؛ زيرا مباح اعلام كردن يكى از عوضين ، مباح بودن عوض ديگر را اقتضا دارد . در حديث آمده است :\r\nهرگاه خدا چيزى را حرام كند ، قيمت آن را نيز حرام مىكند .\r\n يا أَيُّهَا النَّبِيُّ قُلْ لِمَنْ فِي أَيْدِيكُمْ مِنَ الْأَسْرى إِنْ يَعْلَمِ اللَّهُ فِي قُلُوبِكُمْ خَيْراً يُؤْتِكُمْ خَيْراً مِمَّا أُخِذَ مِنْكُمْ وَ يَغْفِرْ لَكُمْ وَ اللَّهُ غَفُورٌ رَحِيمٌ .  پس از آن‌كه پيامبر صلّى اللّه عليه و آله از اسيران فديه گرفت ، خدا به او دستور داد كه به آنان بگويد : اگر شما به خدا ايمان بياوريد ، خداوند چيزى را به شما عوض خواهد داد كه در دنيا و آخرت بهتر از فديه باشد .\r\nمفسران گفته‌اند : گروهى از اسيران اسلام آوردند . ازاين‌رو ، خدا به پيامبرش دستور داد كه به آنها بگويد : اگر آنچه را گفتيد حق باشد ، خدا بهتر از آنچه را از شما گرفته به شما عوض خواهد داد و شما را مىآمرزد و اگر گفتهء شما از روى نفاق باشد ، شما كافر شديد و از پيش نيرنگ كرديد و خدا پيامبرش را بر شما قدرت خواهد داد .\r\nمفسران ازجمله رازى و طبرسى گفته‌اند : پيامبر صلّى اللّه عليه و آله به عمويش عبّاس گفت : فديهء خودت و دو برادرزاده‌ات ، عقيل و نوفل « 1 » را بده . عباس گفت : من مسلمان بودم و آنان مرا به زور از مكه بيرون آوردند . پيامبر صلّى اللّه عليه و آله به او گفت : اگر آنچه مىگويى حق باشد ، خدا تو را پاداش خواهد داد . عبّاس گفت : چيزى به همراه خود ندارم . پيامبر صلّى اللّه عليه و آله فرمود : كجاست آن طلايى كه به همسرت امّ الفضل تحويل دادى و به او گفتى : اگر حادثه‌اى برايم پيش آمد ، اين طلا از آن تو و فرزندانت باشد ؟ عباس گفت : چه‌كسى تو را از اين موضوع آگاه كرد ؟ او گفت : خداى تعالى به من خبر داد . عبّاس گفت : گواهى مىدهم كه تو پيامبر خدايى . به خدا سوگند ! اين موضوع را جز خدا هيچ‌كس نمىداند . پس از اين رويداد ، عبّاس گفت : خدا و پيامبرش راست گفتند و خداوند چندين برابر فديه‌اى كه دادم به من عوض داد .\r\n\r\n\r\n","description":"","footnote":"\r\n( 1 ) . عقيل بن ابى طالب پيش از واقعهء بدر اسلام آورد و مشركان او را به زور به جنگ پسر عمويش محمّد صلّى اللّه عليه و آله آوردند و او به دست برادرش على عليه السّلام اسير شد .\r\n","page_name":" 782 ","page_number":782},
  {"content":"\r\n\r\n وَ إِنْ يُرِيدُوا خِيانَتَكَ فَقَدْ خانُوا اللَّهَ مِنْ قَبْلُ فَأَمْكَنَ مِنْهُمْ وَ اللَّهُ عَلِيمٌ حَكِيمٌ . \r\nضمير  « يُرِيدُوا »  به اسيرانى برمىگردد كه پيامبر صلّى اللّه عليه و آله آنان را آزاد كرد و معناى آيه اين است : اى محمّد ! از خيانت اسيرانى كه آزادشان كردى مترس . آنان اگر قصد نيرنگ و خيانت داشته باشند ، چه مىتوانند انجام دهند ؟ زيرا بالاتر از شرك و اعلان جنگ چيز ديگرى نيست و اين در حالى است كه آنان پيش‌تر با تو جنگيدند و خدا تو را بر آنان مسلط كرد : « و كسىكه بازگردد ، خدا از او انتقام مىگيرد كه خدا پيروزمند و انتقام گيرنده است » . « 1 » اين دليل ديگرى است بر اين‌كه خدا اسير گرفتن را در واقعهء بدر بر مسلمانان مباح كرده است .\r\nخلاصهء سخن آن‌كه خداوند كشتن مشركان را در حال جنگ با مؤمنان و در صورتى كه هنوز كار دين بالا نگرفته ، واجب كرده است ، مگر در جنگ بدر كه خداوند در اين جنگ اسير گرفتن را براى رزمندهء مسلمان ، به سبب مصلحت اسلام و مسلمانان مباح قرار داد .\r\n\r\n\r\n","description":"","footnote":"\r\n( 1 ) . مائده ( 5 ) آيهء 95 .\r\n","page_name":" 783 ","page_number":783},
  {"content":"\r\n\r\n\r\nمهاجران و انصار\r\n\r\n[ سوره الأنفال ( 8 ) : آيات 72 تا 75 
  ]\r\nإِنَّ الَّذِينَ آمَنُوا وَ هاجَرُوا وَ جاهَدُوا بِأَمْوالِهِمْ وَ أَنْفُسِهِمْ فِي سَبِيلِ اللَّهِ وَ الَّذِينَ آوَوْا وَ نَصَرُوا أُولئِكَ بَعْضُهُمْ أَوْلِياءُ بَعْضٍ وَ الَّذِينَ آمَنُوا وَ لَمْ يُهاجِرُوا ما لَكُمْ مِنْ وَلايَتِهِمْ مِنْ شَيْءٍ حَتَّى يُهاجِرُوا وَ إِنِ اسْتَنْصَرُوكُمْ فِي الدِّينِ فَعَلَيْكُمُ النَّصْرُ إِلاَّ عَلى قَوْمٍ بَيْنَكُمْ وَ بَيْنَهُمْ مِيثاقٌ وَ اللَّهُ بِما تَعْمَلُونَ بَصِيرٌ ( 72 ) وَ الَّذِينَ كَفَرُوا بَعْضُهُمْ أَوْلِياءُ بَعْضٍ إِلاَّ تَفْعَلُوهُ تَكُنْ فِتْنَةٌ فِي الْأَرْضِ وَ فَسادٌ كَبِيرٌ ( 73 ) وَ الَّذِينَ آمَنُوا وَ هاجَرُوا وَ جاهَدُوا فِي سَبِيلِ اللَّهِ وَ الَّذِينَ آوَوْا وَ نَصَرُوا أُولئِكَ هُمُ الْمُؤْمِنُونَ حَقًّا لَهُمْ مَغْفِرَةٌ وَ رِزْقٌ كَرِيمٌ ( 74 ) وَ الَّذِينَ آمَنُوا مِنْ بَعْدُ وَ هاجَرُوا وَ جاهَدُوا مَعَكُمْ فَأُولئِكَ مِنْكُمْ وَ أُولُوا الْأَرْحامِ بَعْضُهُمْ أَوْلى بِبَعْضٍ فِي كِتابِ اللَّهِ إِنَّ اللَّهَ بِكُلِّ شَيْءٍ عَلِيمٌ ( 75 )\r\nآنان‌كه ايمان آورده‌اند و مهاجرت كرده‌اند و با مال و جان خويش در راه خدا جهاد كرده‌اند و آنان‌كه به مهاجران جاى داده و يارىشان كرده‌اند ، خويشاوندان يكديگرند . و آنان كه ايمان آورده‌اند و مهاجرت نكرده‌اند خويشاوندان شما نيستند تا آن‌گاه كه مهاجرت كنند . ولى اگر شما را به يارى طلبيدند بايد به يارىشان برخيزيد مگر آن‌كه بر ضد آن گروهى باشد كه ميان شما و ايشان پيمانى بسته شده باشد . و خدا به كارهايى كه مىكنيد بيناست . ( 72 )\r\nكافران نيز خويشاوندان يكديگرند . اگر مراعات آن نكنيد فتنه و فسادى بزرگ در اين سرزمين پديد\r\n\r\n","description":"","footnote":"","page_name":" 784 ","page_number":784},
  {"content":"\r\n\r\nخواهد آمد . ( 73 )\r\nآنان‌كه ايمان آورده‌اند و مهاجرت كرده‌اند و در راه خدا جهاد كرده‌اند و آنان‌كه جايشان داده‌اند و يارىشان كرده‌اند به حقيقت مؤمنانند ، آمرزش و روزى نيكو از آن آنهاست . ( 74 )\r\nو كسانىكه بعدا ايمان آورده‌اند و مهاجرت كرده‌اند و همراه شما جهاد كرده‌اند ، از شما هستند . به حكم كتاب خدا ، خويشاوندان به يكديگر سزاوارترند . و خدا بر هرچيزى داناست . ( 75 )\r\n\r\nواژگان\r\nالهجرة : دورى از وطن .\r\nآواه : او را در منزل خويش سكونت داده است .\r\nالولاية : مراد از ولايت در سخن خدا :  « بَعْضُهُمْ أَوْلِياءُ بَعْضٍ »  يارى كردن و در جملهء :\r\n « وَ أُولُوا الْأَرْحامِ بَعْضُهُمْ أَوْلى بِبَعْضٍ »  ميراث است .\r\n\r\nاعراب\r\n « مِنْ شَيْءٍ » ،   « مِنْ »  زايد .  « شَيْءٍ »  مبتدا و  « ما لَكُمْ »  خبر آن است و جمله ، خبر  « الَّذِينَ آمَنُوا وَ لَمْ يُهاجِرُوا » .   « فَعَلَيْكُمُ النَّصْرُ »  مبتدا و خبر و نيز جايز است كه  « النَّصْرُ »  منصوب و به معناى « الزموا النصر » . باشد ؛ نظير « عليك زيدا » . « هاء » در  « تَفْعَلُوهُ »  به  « النَّصْرُ »  بر مىگردد .\r\n\r\nتفسير\r\nاين آيات مؤمنان را به چند نوع تقسيم كرده و ولايتى را كه ميان آنان بر اثر ايمان و هجرت وجود دارد بيان ، و همچنين به ولايت كافران و ميراث خويشاوندان اشاره نموده است . جزئيات اين تقسيم‌بندى از قرار زير است :\r\n\r\n","description":"","footnote":"","page_name":" 785 ","page_number":785},
  {"content":"\r\n\r\n1 .\r\n إِنَّ الَّذِينَ آمَنُوا وَ هاجَرُوا وَ جاهَدُوا بِأَمْوالِهِمْ وَ أَنْفُسِهِمْ فِي سَبِيلِ اللَّهِ .  مقصود آيه ، مهاجران نخستين است . خداوند آنان را با ويژگىهايى چون داشتن ايمان ، هجرت از وطن و جهاد در راه خدا با جان و مال ، وصف كرده است و بر اثر همين فداكارىها و نه صرفا به سبب داشتن عقيده ، قرآن كريم آنان را ستايش كرده و از پاسخ مثبت آنها به دعوت خدا و پيامبر صلّى اللّه عليه و آله فراوان سخن گفته است .\r\nسؤال : فرض آن است كه مهاجران در حالى وارد مدينه شدند كه چيزى از مال با خود نداشتند و به همين دليل ، انصار آنان را در منزلهاىشان جاى دادند و در خوراك و پوشاك آنها را بر خود ترجيح دادند و خداوند هم به اين موضوع اشاره مىكند :\r\n « وَ الَّذِينَ آوَوْا » .  بنابراين ، مالى كه آنان با آن در راه خدا جهاد كردند از كجا آمد ؟\r\nپاسخ : اولا ، ثروتمندان مهاجر ، پيش از هجرت به فقيران مسلمان بخشش مىكردند .\r\nثانيا ، آنان از شهرهايشان هجرت كردند و خانه و كشتزارهاى خود را براى خدا رها كردند و مشركان آنها را به غارت بردند و چيزى از اين فداكارى بالاتر نيست كه انسان خانه و زمينش و همهء آنچه را براى زندگى خود و اولادش گرد آورده براى خدا از دست بدهد .\r\n2 .  وَ الَّذِينَ آوَوْا وَ نَصَرُوا أُولئِكَ بَعْضُهُمْ أَوْلِياءُ بَعْضٍ .  اينان همان انصارند .\r\nخداوند آنان را چنين وصف مىكند كه آنها پيامبر صلّى اللّه عليه و آله و كسانى را كه به همراه او هجرت كردند در منزل‌هاى خود جاى دادند و ايشان را بر خود و فرزندان خود ترجيح دادند و نيز همان‌ها بودند كه با كسانى كه با پيامبر و همراهانش سر سازش داشتند ، سازش مىكردند و با دشمنان آنان دشمنى . ازاين‌رو ، خدا آنان را با اين ويژگى بر ديگران برترى داد تا آن‌جا كه در طول تاريخ به لقب « انصار » ملقب شدند .\r\nاين سخن خدا :  أُولئِكَ بَعْضُهُمْ أَوْلِياءُ بَعْضٍ  به مهاجران و انصار با هم اشاره دارد و نيز گوياى آن است كه هركدام از آنها به يارى و دفاع از ديگرى مىپرداخت . در\r\n\r\n","description":"","footnote":"","page_name":" 786 ","page_number":786},
  {"content":"\r\n\r\nحديث آمده است : « مثل مؤمنان در دلسوزى و دوستى با يكديگر ، مثل تن است كه هرگاه عضوى از آن به درد آيد ، ديگر عضوها نيز احساس درد مىكنند و خواب راحت ندارند » .\r\nبرخى از مفسران ميان مهاجران و انصار مقايسه انجام دادند و يك گروه را بر ديگرى برترى دادند . لكن ما بر اين عقيده‌ايم كه آنها در پيشگاه خداوند يكسان هستند و بر اين ادّعا آيهء مورد بحث و نيز آيهء 12 از سورهء واقعه دلالت دارد :   « السَّابِقُونَ السَّابِقُونَ أُولئِكَ الْمُقَرَّبُونَ » ؛   زيرا مراد از السابقون ، مهاجران و انصارند . مهاجران به ايمان و هجرت پيشى گرفتند و انصار به پناه دادن و يارى كردن . بنابراين ، هركدام از اين دو گروه از پيشىگيرندگان نخست بودند و خدا آنان را در آيهء 100 از سورهء توبه با همين ويژگى توصيف كرده است : « از آن گروه نخستين از مهاجران و انصار كه پيش قدم شدند . . . » .\r\n3 .  وَ الَّذِينَ آمَنُوا وَ لَمْ يُهاجِرُوا .  اين گروه به خدا و پيامبرش ايمان آوردند ؛ لكن از دار الشرك به دار الاسلام هجرت نكردند و به‌رغم اين‌كه قرآن آنان را به هجرت دستور داده و بدان تشويق كرده بود ، آنها براى حفظ اموال و به سبب ترس از دست دادن منافع خود ، هجرت نكردند . در ج 2 ، در تفسير آيهء 97 از سورهء نساء دربارهء اين گروه و نيز حكم هجرت سخن گفته شد .\r\nخداوند حكم گروهى را كه ايمان آوردند و هجرت نكردند با اين سخن خود بيان كرده است :  ما لَكُمْ مِنْ وَلايَتِهِمْ مِنْ شَيْءٍ حَتَّى يُهاجِرُوا وَ إِنِ اسْتَنْصَرُوكُمْ فِي الدِّينِ فَعَلَيْكُمُ النَّصْرُ ؛  يعنى اين گروه اعضاى جامعهء اسلامى به‌شمار نمىروند و داراى حقوق مسلمانانى كه در « دار الاسلام » اقامت دارند نيستند ؛ زيرا آنها فرمان شرك و مشركان را بر فرمان اسلام و مسلمانان ترجيح دادند . شايستهء ذكر است كه اگر اين گروه ، سرزمين شرك را رها كرده و به سرزمين اسلام مىآمدند ، حقّ دفاع و كمك كردن پيدا مىكردند و نيز هرگاه كسى به سبب دين و عقيدهء آنان بر آنها تجاوز مىكرد و\r\n\r\n","description":"","footnote":"","page_name":" 787 ","page_number":787},
  {"content":"\r\n\r\nآنها را به شرك برمىگردانيد ، بايد مهاجران و انصار از ايشان حمايت مىكردند و در غير اين مورد يارى كردن آنها واجب نبود ، زيرا رابطهء دينى ، هركدام از دين‌داران را مكلّف مىسازد كه از دين برادرش دفاع كند ، هرچند وى گناهكار باشد ؛ به بيانى ديگر دفاع از دين فاسق و گناهكار ، دفاع از دين است و نه دفاع از شخص فاسق .\r\nگويى كسى مىپرسد : اگر يكى از كافران به مؤمنى كه ايمان آورده ولى هجرت نكرده است تجاوز كند و ميان كافر تجاوزگر و مسلمانانى كه مقيم دار الاسلام هستند ، پيمانى در مورد حفظ امانت و صلح وجود داشته باشد و شخص مؤمنى كه مورد تجاوز قرار گرفته از مسلمانان دار الاسلام كمك بخواهد ، آيا يارى كردن اين مؤمن بر ضد آن كافر هم‌پيمان متجاوز واجب است ؟\r\nخدا از اين پرسش جواب داده است :  إِلَّا عَلى قَوْمٍ بَيْنَكُمْ وَ بَيْنَهُمْ مِيثاقٌ وَ اللَّهُ بِما تَعْمَلُونَ بَصِيرٌ :  در چنين حالتى ، به سبب وفاى به عهد و پيمان ، يارى كردن واجب نيست . هرچند اسلام نيز يك نوع عهد و پيمان است ؛ لكن در هيچ حالتى خيانت و نيرنگ را حتّى به كافر اجازه نمىدهد .\r\n\r\nنام دين اثرى ندارد\r\n وَ الَّذِينَ كَفَرُوا بَعْضُهُمْ أَوْلِياءُ بَعْضٍ .  ظاهر آيه اين توهم را پيش مىآورد كه صرف مشاركت دو نفر در كفر ، به‌طور طبيعى ايجاب مىكند ، كه هركدام ديگرى را يارى كند ، در حالىكه اين موضوع با واقعيت تطبيق ندارد ؛ زيرا تاريخ برخى از كافران با برخى ديگر جز جنگ و خونريزى نبوده است ؛ چنان‌كه تاريخ مسلمانان نيز چنين است . تجربه به ما نشان داده است كه تنها منافع افراد است كه موجب اتّحاد و يا اختلاف مىشود . امّا صرف مشاركت در الفاظ و نام‌هاى دينى نظير مسلمان و مسيحى هرچند تا حدودى در اتحاد و اختلاف تأثير دارد ؛ لكن به مرحلهء ولايت نمىرسد ؛ بدين معنا كه هركس كه اين نام را دارد ، آنچه را براى خود دوست دارد براى همنام و\r\n\r\n","description":"","footnote":"","page_name":" 788 ","page_number":788},
  {"content":"\r\n\r\nشريك خود نيز دوست داشته باشد ، مگر اين‌كه وى به مرحله‌اى رسيده باشد كه جز هدف دينى ، هدف ديگرى نداشته باشد ، طورىكه تمام منافع خود و حتّى جان و مال و خانواده‌اش را در راه دين و عقيده‌اش فدا كند و همين معنا ، مقصود سخن خداست كه مىگويد :  « أُولئِكَ بَعْضُهُمْ أَوْلِياءُ بَعْضٍ »  و نيز مقصود اين سخن خداست : « مردان مؤمن و زنان مؤمن دوستان يكديگرند . به نيكى فرمان مىدهند و از ناشايست باز مىدارند » ؛ « 1 » يعنى منفعت آنها همان امر به معروف و نهى از منكر است .\r\nامّا آيات زير :\r\n« كافران نيز خويشاوندان يكديگرند » . « 2 »\r\n« و ظالمان دوست‌داران يكديگرند » . « 3 »\r\n« مردان منافق و زنان منافق ، همه همانند يكديگرند . به كارهاى زشت فرمان مىدهند و از كارهاى زشت جلو مىگيرند » . « 4 »\r\nمقصود از اين آيات آن است كه كافران ، منافقان و ستمكاران به رغم دشمنى و اختلافى كه با يكديگر دارند ، متحد و يكپارچه هستند ؛ زيرا منافع مشترك موجب گردهمايى و يگانگى صف‌هاى آنان مىشود و آنها را وادار مىكند تا از منافع و امتيازات خود دفاع نمايند . اين ماجرا ، چه در گذشته و چه در حال ، بارهاوبارها تكرار شده است . در تاريخ جديد ، شاهد اتحاد و تشكّل استعمارگران و استثمارگران بر ضد ملّت‌ها و انقلاب‌هاى ملّى هستيم و اين به‌رغم اختلاف و رقابتى است كه كشورهاى استعمارى و شركت‌هاى انحصارگر بر سر سودهاى كلان با يكديگر دارند . در تاريخ كهن نيز مىبينيم كه مشركان عرب ، يهوديان حجاز و منافقان با يكديگر اتحاد مىكردند تا عليه اسلام و مسلمانان بجنگند و براى اين اتحاد ، هيچ\r\n\r\n\r\n","description":"","footnote":"\r\n( 1 ) . توبه ( 9 ) آيهء 71 .\r\n( 2 ) . انفال ( 8 ) آيهء 73 .\r\n( 3 ) . جاثيه ( 45 ) آيهء 19 .\r\n( 4 ) . توبه ( 9 ) آيهء 67 .\r\n","page_name":" 789 ","page_number":789},
  {"content":"\r\n\r\nانگيزه‌اى وجود نداشت ، جز منافع مشترك ؛ چراكه دشمنى ميان مشركان و يهوديان پيش از اسلام به اوج خود رسيده بود . به اين ترتيب ، تفسير سخن خداى تعالى براى ما روشن مىشود :  « وَ الَّذِينَ كَفَرُوا بَعْضُهُمْ أَوْلِياءُ بَعْضٍ » .  امّا نظريهء بيشتر مفسران كه مىگويند : مراد از اين آيه آن است كه كافران ، برخى از برخى ديگر ارث مىبرند ، اين نظريه دور از ظاهر لفظ آيه است . ما ، دربارهء اين آيه و منافع مشترك يهوديان و مسيحيان در عصر حاضر ، در تفسير آيهء 51 از سورهء مائده ، تحت عنوان « يهود ، نفت و مسيحيان » سخن گفتيم .\r\n إِلَّا تَفْعَلُوهُ تَكُنْ فِتْنَةٌ فِي الْأَرْضِ وَ فَسادٌ كَبِيرٌ .   « إِلَّا »  در اين‌جا از دو كلمه تركيب شده است : يكى ان شرطيه و ديگر لاى نافيه . « ها » در  « تَفْعَلُوهُ »  به « نصر » ، در جملهء :\r\n « فَعَلَيْكُمُ النَّصْرُ »  برمىگردد . معناى آيه اين است : اى مسلمانان ! اگر مسلمانى را كه از شما درخواست كمك مىكند ، بر ضدّ كافرانى كه مىخواهند دين او را تباه كنند و به شرك بازگردانند يارى نكنيد ، اين عمل شما فتنه و فساد است ؛ زيرا موجب تسلط شرك بر ايمان و باطل بر حق مىشود .\r\n وَ الَّذِينَ آمَنُوا وَ هاجَرُوا وَ جاهَدُوا فِي سَبِيلِ اللَّهِ وَ الَّذِينَ آوَوْا وَ نَصَرُوا أُولئِكَ هُمُ الْمُؤْمِنُونَ حَقًّا لَهُمْ مَغْفِرَةٌ وَ رِزْقٌ كَرِيمٌ .  خداى سبحان در آيهء پيشين ، مهاجران و انصار را با همين لفظ ياد كرد ، تا بيان كند كه بر هريك از آنان واجب است كه ديگرى را يارى دهد و از او دفاع كند . در اين‌جا بار ديگر همان لفظ را تكرار مىكند تا آنان را ستايش كند و چنين مىگويد :  أُولئِكَ هُمُ الْمُؤْمِنُونَ حَقًّا .  و نيز بدين سبب تكرار مىكند كه مقام آنان و نيز آنچه را در روز قيامت به آنها وعده داده بيان كند و آن عبارت است از : آمرزش گناهان و پاداش بزرگ كه از آن به  « رِزْقٌ كَرِيمٌ »  تعبير شده است .\r\nمن سخنى رساتر از سخن امام زين العابدين در وصف مهاجران و انصار نخواندم .\r\nاو در حالى كه با پروردگارش مناجات و براى آنان درخواست رحمت و بهشت مىكند ، مىگويد : « پروردگارا ! به‌ويژه اصحاب محمّد صلّى اللّه عليه و آله را ، آنان كه به خوبى او را\r\n\r\n","description":"","footnote":"","page_name":" 790 ","page_number":790},
  {"content":"\r\n\r\nهمراهى كردند ، و در يارى او امتحان خوبى دادند ، دوش‌به‌دوش او حركت كردند ، شتابان به سوى او آمدند و به دعوت او [ از ديگران 
  ] پيشى گرفتند . هنگامى كه او دليل رسالت خود را به گوش آنها رسانيد ، آنان اين دليل را پذيرفتند و براى پيروزى و يارى او از زنان و فرزندان جدا شدند و براى تثبيت نبوت او با پدران و پسران خود جنگيدند و به وسيلهء او بر دشمن پيروز شدند . كسانىكه او را دوست مىداشتند ، در دوستى او ، به تجارتى اميدوار بودند كه هرگز تمام نمىشود . پس خداوندا ! آنچه را آنان براى تو و در راه تو از دست دادند و به خاطر تو با پيامبرت بودند ، فراموش مكن » .\r\nشايستهء يادآورى است كه اين مناجات در صحيفهء سجاديه ، كه مورد احترام شيعه و هر حرف آن از ديدگاه آنان مقدس مىباشد ، آمده است و اين مناجات پاسخ دندان‌شكنى است به كسانى كه مىگويند : شيعه مقامى براى صحابه قائل نيست .\r\n4 .\r\n وَ الَّذِينَ آمَنُوا مِنْ بَعْدُ وَ هاجَرُوا وَ جاهَدُوا مَعَكُمْ فَأُولئِكَ مِنْكُمْ .  اينان همان كسانى هستند كه به خدا و پيامبرش ايمان آوردند و به مدينه هجرت كردند و پس از پيشىگيرندگان نخست ، با مال و جانشان در راه خدا جهاد نمودند . بااين‌وجود ، حكم آنان از لحاظ يارى و دفاع كردن ، با پيشىگيرندگان [ - السابقون الأوّلون 
  ] يكسان است .\r\n وَ أُولُوا الْأَرْحامِ بَعْضُهُمْ أَوْلى بِبَعْضٍ فِي كِتابِ اللَّهِ إِنَّ اللَّهَ بِكُلِّ شَيْءٍ عَلِيمٌ .  مفسران گفته‌اند : پس از آن‌كه پيامبر صلّى اللّه عليه و آله ميان اصحابش و نيز ميان خود و على عليه السّلام « 1 » پيمان برادرى برقرار كرد ، همگى در يارى كردن و نيز در ميراث بردن ، با يكديگر خويشاوند شدند ؛ بدين معنا كه آنها بر اثر همين برادرى از يكديگر ارث مىبردند و نه\r\n\r\n\r\n","description":"","footnote":"\r\n( 1 ) . شيخ محمّد غزالى در كتاب فقه السيره ( ص 142 ، چاپ 1953 ) گفته است : اين درست است كه پيامبر خدا صلّى اللّه عليه و آله على عليه السّلام را نسبت به خود به منزلهء هارون نسبت به موسى قرار داد و اين ، روايت برادرى پيامبر با على را تأييد مىكند .\r\n","page_name":" 791 ","page_number":791},
  {"content":"\r\n\r\nبه سبب خويشاوندى نسبى . آن‌گاه اين توارث ، به سبب توارث نسبى و خويشاوندى نسخ شد .\r\nشيعه به اين آيه استدلال مىكند بر اين‌كه هركس از لحاظ نسب به ميّت نزديك‌تر باشد ، از خويشاوندى كه دور تر است ، به ميراث او شايسته‌تر خواهد بود ، خواه اين خويشاوند دور داراى سهم باشد خواه نباشد و نيز از خويشاوندان پدرى باشد يا نباشد ؛ مثلا دختر ميت مانع از ارث بردن برادر او مىشود ؛ زيرا از وى به ميت نزديك‌تر است و همچنين ، به همين دليل ، خواهر ميت مانع از ارث بردن عموى او مىشود و به همين صورت ، در تمام مراتب ، خويشاوند نزديك مانع ارث بردن خويشاوند دور مىشود . ما پيش‌تر در اين‌باره و دربارهء نظريات اهل تسنّن و تشيع دربارهء آن سخن گفتيم ، چنان‌كه به توارث از طريق برادرى و عوامل ارث در دورهء جاهليت اشاره كرديم . تمام اين مطالب در جلد دوم ، در تفسير آيه 11 از سورهء نساء بيان شد .\r\n\r\n","description":"","footnote":"","page_name":" 792 ","page_number":792},
  {"content":"\r\n\r\nملخص\r\nالقرآن الكريم هو ميثاق سماوي خالد يلتي الحاجات العلمية ، والمعنوية ، الثقافية ، و الأخلاقية للإنسان في كافة العصور ، ولكافة الأجيال . الاستثمار من المعارف السامية للقرآن يتم عن طريق التعرف بأسلوب الفهم والدقة والذي يصطلح عليه التفسير . العلامة المجدد الشيعي المرحوم الشيخ محمد جواد المغنية كان واعيا لعصره و حاجاته ، وكان ذانزعة استهدائية وتساولية بالنسبة إلى القرآن الكريم . فلذا كان تفسيره - علاوة على ما في التفاسير القديمة من : شرح المصطلحات . والتراكيب . . . - في صدد الاستفادة من رسالات القرآن الكريم لحل المشاكل الاجتماعية ، والسياسية للمسلمين ، بالأخص الجيل الشباب . فكان يرى أن القرآن هو كتاب الدين والهداية و الإصلاح والقانون ، ويعتقد أيضا أن الهدف الأول للقرآن هو عيش الإنسان في السلم و الا من حتى يستطيع في صوته من السير في طريق الكرامة والسعادة فنظرا إلى أهمية وقيمة هذا التفسير قام مكتب الإعلام الإسلامي ( فرع خراسان ) بترجمته و تقديمه إلى سالكي طريق القرآن .\r\nالناشر\r\nمؤسسة بوستان كتاب\r\nمركز الطباعة والنشر التابع لمكتب الإعلام الإسلامي\r\nالناشر الافضل على المستوى الوطني\r\nعنوان المكتب المركزي : ايران ، قم ، اول شارع شهداء ، ركن الزقاق 17 ، ص ب : 917\r\nالهاتف : 7742155 98251 + ، الفاكس : 7742154 98251 + ، التوزيع : 7743426 98251 +\r\n\r\n","description":"","footnote":"","page_name":" 793 ","page_number":793},
  {"content":"\r\n\r\nتفسير الكاشف\r\nالمجلد الثالث\r\nالعلامة محمد جواد المغنية\r\nالمترجم : موسى دانش\r\nإعداد : مكتب الإعلام الإسلامي فرع خراسان الرضوي\r\nمؤسسة بوستان كتاب\r\n1428 / 1386\r\n\r\n","description":"","footnote":"","page_name":" 794 ","page_number":794},
  {"content":"\r\n . \r\n","description":"","footnote":"","page_name":" 795 ","page_number":795},
  {"content":"\r\n . \r\n\r\n","description":"","footnote":"","page_name":" 796 ","page_number":796}
  ]