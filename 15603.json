[
  {"content":"\r\n\r\nبسم الله الرحمن الرحيم\r\nتفكر\r\nحضرت آيت الله العظمى گرامى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nگرامى ، محمدعلى ، 1317 -\r\nتفكر / مؤلف گرامى . - قم دفتر معظم له . 1388 .\r\n72 ص .\r\n3 - 9 - 90947 - 964 - 978 isbn\r\nفهرستنويسى براساس اطلاعات فيپا .\r\nكتابنامه به صورت زيرنويس .\r\n1 . انديشه وتفكر . 2 . منطق . الف . عنوان .\r\n7 ت 4 گ / 441 bf\r\n42 / 153\r\nدفتر حضرت آيت ا . . . گرامى\r\nتلفنهاى دفتر : 7740913 - 7743399\r\nسايت دفتر : http \\ \\ . gerami . orj\r\nايميل دفتر : info @ gerami . orj\r\nشناسنامه كتاب\r\nنام كتاب : تفكر\r\nمؤلف : آيت ا . . . العظمى گرامى\r\nناشر : دفتر معظم له\r\nشمارگان : 2000\r\nنوبت چاپ : پنجم / 1388\r\nنوبت چاپ دفتر : اول / 1388\r\nچاپخانه : پرستش\r\nقيمت : 10000 تومان\r\nتلفن هاى دفتر : 7740913 - 7743399\r\nدفتر فروش :\r\nانتشارات مشهور / ميراث ماندگار\r\nدفتر فروش قم : خيابان ارم / پاساژ قدس / طبقه آخر - پلاك 184\r\nص . پ 3396 - 37185 تلفن 7831636 - / 7737461 - 0251\r\nدفتر مركزى / خيابان سميه / كوچه 24 / پلاك 418 / تلفن : 7831646 / فاكس 7730365 - 0251\r\nمشهد : چهار راه شهدا / پشت باغ نادرى / پاساژ گنجينه كتاب / طبقه اول پلاك 306 تلفن : 02244144\r\nاصفهان : مركز فرهنگى گلستان شهداى اصفهان / همراه : 09133097417 - 09133151551\r\n\r\n","description":"","footnote":"","page_name":" 2 ","page_number":2},
  {"content":"\r\n . \r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n\r\n\r\n« تفكر و امانيسم انسان »\r\nقبلا توجه كنيم\r\nاصرار به تفكر و تعقل ، و سفارش به كار بردن نيروى عاقلانه انسان ، درس استقلال به انسان‌ها است ، اصالت دادن به انسان است .\r\nبا تفكر است كه انسان‌ها هر چيز را ابتدا در نيروى تعقل خويش هضم مىكنند ، و اگر آن را موافق با هاضمه‌ى فكرى خويش يافتند مىپذيرند .\r\nاصرار قرآن كريم به تفكر و تعقل ( و كلماتى از اين قبيل در فرهنگ قرآن ) ، در مسير آزاد سازى انسان از قيد و بندها است ، از بت‌هاى ذهنى كه افكار را تسخير كرده‌اند ، و آن هم در كادر روش كلى اسلام زير پرچم « لا إله الّا اللَّه » است ، كه يعنى همه به پا خيزيد ، و بت‌هاى خيالى و ذهنى را ابراهيم‌وار بشكنيد ، و طرحى موافق واقع ، از نو دراندازيد ، و واقع را با اسلوب صحيح تفكر ، آن‌طور كه هست ببينيد نه آن طور كه برايتان ترسيم كرده‌اند .\r\nتفكر ، اومانسيم انسان است ، اومانيسم توحيد نه شرك ، انسان را در مقابل خدا و جهان قرار نمىدهد كه تثليثى دور از هم و رو در روى هم قرار دهد . بلكه انسان را در مسير كشف صحيح رازها قرار مىدهد ،\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nتا جهان ( فعل خدا ) و خود و خدا را به‌طور صحيح بشناسد تا اعمالش را طبق واقع طراحى كند ، نه روى اوهام .\r\nآرى تفكر ، طريقيت دارد نه موضوعيت . . . طريق كشف رازها ، نه اين كه چون فكر و عقل دارد پس خودش همه چيز است . . . اومانيسم توحيد نه شرك .\r\nمكرر خواسته مىشد كه براى دوره اول دانشجويان منطق حوزه‌هاى علميه و دانشگاه‌ها كتابچه‌اى درباره منطق بنويسم و برنامه‌هاى مرسوم حوزه مانع بود . . . كه شايد توفيقى برتر بود .\r\nاينك كه در اين گوشه دور افتاده - تعبيدگاهم ( شوشتر ) - توفيق اين خدمت ناچيز دست داد . اميدوارم مقبول امام غائب ، ولى اللَّه اعظم ، حضرت مهدى ارواحناه فداه قرار گيرد . چه مىدانيم ؟ شايد خدمتى كه ناچيز و ناچيزترش مىدانيم ، و حتى از تقديمش خجل هستيم مقبول‌تر باشد .\r\nخوزستان ، شهرستان شوشتر - شعبان 1398 ه ق\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n\r\nتفكر براى كشف مجهول\r\nبديهى است كه ما مجهولاتى داريم و بديهى است كه بسيارى از مجهولات براى ما كشف شده است .\r\nپس مىتوان مجهول را معلوم نمود . ولى چه طور و به چه وسيله ؟\r\nدر جزئيات با مشاهده و در كليات با فكر .\r\nفكر كردن نياز فطرى انسان است ، انسان نمىتواند فكر نكند . ولى فكر چيست ؟ و تفكر چگونه است ؟ و راه صحيح آن چگونه است ؟\r\nهمه شيوه‌هاى تفكر صحيح نيست ، زيرا مىدانيم كه چه اختلاف‌ها در تفكرات افراد است ، حتى دانشمندان بزرگ در يك مسأله اختلاف دارند . اين دليل اختلاف در شيوه و قانون تفكر است .\r\nهمه مىگويند فكر كنيد ، تعاليم عاليه‌ى وحى اسلام نيز سفارش مىكند كه : تعقل كنيد ، تدبر كنيد .\r\nمىخواهيم ببينيم كه چگونه تفكر كنيم . . . .\r\nاز دوران قديم تا كنون دانشمندان بزرگ شيوه‌هايى براى تفكر ارائه داده‌اند كه معروف‌ترين آن‌ها روش ارسطو ، و در اين اواخر روش دكارت فرانسوى و بيكن انگليسى و روش ديالكتيكى هگل و ماركس و انگلس مىباشد .\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nبه نظر ما چگونه فكر كردن هم چون اصل فكر كردن ، فطرى انسان است ، و مىتوانيم از فطرت خود استفاده كنيم ، ولى مسائل فطرى همه يكسان نيستند ، و ممكن است بعضى از آن‌ها در اولين نگاه روشن نباشند ، ولى پس از اندكى درنگ روشن مىشود .\r\nو به جهت همين فطرى بودن طريق تفكر ، - همچون لزوم اصل فكر - در تعاليم قرآنى درباره‌ى طريق تفكر بحث نشده است .\r\nدر اين نوشته از مسائل كلى ادراكى و روش تفكر بحث مىشود .\r\nمسائل كلى يعنى آن‌چه كه در همه موارد تفكر موجود مىباشد .\r\nعلى المعروف ، ارسطو اولين كسى است كه اين مطالب فطرى را به صورت كتابى در آورده است . كتاب ارسطو ، تعليم اول نام داشته است . برخى مباحث هم بعد از او اضافه شده است . اين گونه كتاب‌ها را كتاب‌هاى منطقى مىگويند و علمى كه از اين مسائل صحبت مىكند علم منطق مىنامند .\r\nمنطق در لغت يعنى سخن گفتن ، و چون علم مزبور سخن را محكم و مستدل مىكند از باب نام‌گذارى سبب به نام مسبب منطق ناميده مىشود .\r\nعلم منطق را اين طور تعريف مىكنند : قانونى كه ذهن را از خطاى فكر حفاظت مىكند .\r\nموضوع علم منطق تعدادى از مطالب تصورى و تصديقى هستند كه موجب كشف مجهولات بوده ، رابط ميان معلومات و مجهولات مىباشند مانند كليّت و جزئيّت ، ذاتيّت و عرضيّت ، جنسيّت و فصليّت و نوعيّت ، معرفيّت ، قياسيّت ، انتاج و نتيجه دادن شكل اول ، قضيه بودن . . .\r\nكه به اين‌ها معقولات ثانيه نيز مىگويند ، چون اين‌ها صفت معلومات ذهنى بوده ، در مرتبه دوم ، تعقل مىشوند .\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nمباحث منطق را به نُه بخش تقسيم كرده‌اند :\r\n1 - مقدمات معرّف كه مشتمل بر مباحث : الفاظ ، مفاهيم : جزئى و كلى ، و كليات خمس مىباشد .\r\n2 - معرّف .\r\n3 - قضايا و فروع آن چون عكس و نقيض .\r\n4 - شكل‌هاى قياس .\r\n5 - برهان .\r\n6 - جدل .\r\n7 - خطابه .\r\n8 - شعر .\r\n9 - مغالطه .\r\nبحث‌هاى اول و دوم مربوط به مباحث تصور است و هفت بخش ديگر مربوط به مباحث تصديق مىباشند .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\n\r\n« تصور و تصديق »\r\nهر گونه نقش ذهنى علم خوانده مىشود . اگر نقش مزبور ، همراه اعتراف به نسبت كامل خبرى باشد ، علم مزبور علم تصديقى است ، و اگر نه ، تصور ناميده مىشود . مثلًا تصور اين مطلب : على عليه السلام خليفه‌ى بلافصل پيامبر صلى الله عليه و آله مىباشد ، اگر با اعتراف به آن باشد علم تصديقى است ، و اگر نه ، تصور است .\r\nروشن است كه اين كلمه \" و گرنه . . . \" مواردى را شامل مىشود :\r\n1 - تصور محكوم عليه كه در منطق ، موضوع خوانده مىشود چون \" على عليه السلام \" در مثال مزبور .\r\n2 - تصور محكوم كه در منطق ، محمول خوانده مىشود چون \" خليفه‌ى بلافصل \" در مثال .\r\n3 - تصور ارتباط ميان اين دو . و البته تصور ارتباط ، نه واقع ارتباط دادن كه ملازم با اعتراف به مطلب است .\r\n4 - تصور همه‌ى جمله ، ولى بدون اعتراف ، بلكه با انكار يا شك .\r\n5 - تصور يك جمله‌ى انشايى چون ، « قاتلوا المشركين » ، « هل يستوى الذين يعلمون والذين لا يعلمون » ، « لا تقربوا الصلاة وانتم سكارى » . و امثال اين‌ها .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n6 - تصور جمله‌اى كه داراى نسبت ناقصى مىباشد ، چون جمله‌اى مضاف و مضاف اليه ، مانند : لباس فرزند حسن ، و ضارب الرجل .\r\nدر اين كه تصديق تنها خود اعتراف به نسبت خبرى كامل است ، يا همه‌ى صورت ذهنى كه همراه اعتراف مىباشد ، بحث است ، و نوعاً آن را خود اعتراف مىدانند ، همانطور كه لفظ تصديق ، آن را مىرساند .\r\nادراكات تصورى و تصديقى دو قسمند : 1 - ضروريات ، 2 - نظريات .\r\nضروريات كه بديهيات هم نام دارند ، ادراكاتى هستند كه بدون احتياج به تفكر برايمان معلوم هستند ، چون تصور آب ، و تصديق به مايع بودن آن . و نظريات بر خلاف اين هستند ، چون تصور فرشته ، و تصديق به مجرد بودن آن .\r\nبديهى است كه براى كشف نظريات ، بايد آن‌ها را به نوعى با بديهيات پيوند داد ، و از آن‌ها استفاده نمود . مثلًا معناى فرشته و مجرد بودن را بايد با مقدماتى كه برايمان بديهى يا در ارتباط بديهيات برايمان معلوم است بفهميم ، و سپس ارتباطشان را با يك‌ديگر درك كنيم .\r\nربط بديهيات با نظريات به وسيله‌ى تفكر انجام مىشود ، و تفكر كه يك عمل ذهنى ما است با مختصر تحليل روانى روشن مىشود كه حركت از مطالبى است كه مىخواهيم معلومشان كنيم ، به طرف مقدمات معلومه و سپس رجوع از آن‌ها به طرف مطالب مورد نظر .\r\nمثلًا از قضيه : « فرشته مجرد است » متوجه مقدمات آن مىشويم كه مثلًا : « فرشته اگر مادى باشد در درون زمان و مكان جاى دارد » . آن وقت مانند ما تزاحم در مكان پيدا مىكنند ، و هر قدر هم لطيف باشند\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nبالاخره در يك متر مكعب فضا مثلًا ، تعداد بىنهايت آن‌ها نمىتواند جا بگيرد ! با اين كه فرشته در نظر ما هيچ‌گونه تزاحم در مكان در هيچ شرايطى ندارد . پس مجرد است .\r\nهمين حركت و رفت و آمد ذهنى از يك مطلب به مقدماتش و بالعكس را تفكر مىگويند .\r\n\r\nتمرينات :\r\n1 - موضوع علم منطق چيست ؟\r\n2 - منطق را تعريف كنيد .\r\n3 - معقول ثانى را مثال بزنيد .\r\n4 - نه بخش منطق را بشماريد .\r\n5 - تصور و تصديق را تعريف كنيد .\r\nو اينك شروع مىكنيم در شرح 9 بخش علم منطق .\r\n\r\nالفاظ\r\nگرچه منطق درباره‌ى تفكر بحث مىكند ، ليكن ما انسان‌ها حتى در تصورات ذهنيمان هم ، چه بسا با الفاظ كار مىكنيم ، در تصور در و ديوار و زمين و آسمان و . . . الفاظ آن‌ها را نيز در نظر مىگيريم . پس الفاظ و معانى نوعاً در ذهن ما ملازم هستند ، و به خاطر اين ملازمت نوعى ، بايد احكام و حالات الفاظ را بدانيم كه مبادا اشتباه در آن‌ها موجب اشتباه در خود معانى هم بشود . به علاوه چون مىخواهيم افكارمان را به ديگران منتقل كنيم ، باز هم بايد مباحث الفاظ را بدانيم .\r\nاوّلًا بايد بدانيم لفظ ، يكى از انواع چيزهائى است كه دلالت مىكند . \" دلالت يعنى راهنمائى چيزى به چيز ديگر \" .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nبه‌طور كلى چهار گونه دلالت داريم زيرا شىء دلالت كننده ممكن است لفظ باشد يا غير لفظ ، و جهت دلالت هم يا وضع و قرارداد مىباشد ، و يا قراردادى نبوده از يك ارتباط واقعى ميان دو شىء منشأ گرفته است .\r\n1 - دلالت لفظ بر معناى قرارداديش دلالت لفظى وضعى است .\r\n2 - دلالت هر لفظى بر گوينده‌اش دلالت لفظى غير وضعى است ، و هم‌چنين دلالت لفظى كه از سرفه كردن توليد مىشود بر درد سينه .\r\n3 - دلالت تابلوهاى راهنمائى وضعى و قراردادى است ليكن لفظى نيست .\r\n4 - دلالت دود بر آتش ، يا سرعت نبض بر تب ، قراردادى نيست و لفظى هم نيست .\r\nپس دلالت لفظى وضعى يكى از اقسام دلالت‌ها است كه اين طور تعريف شده است : لفظ طورى باشد كه هر وقت ذكر شود معنايش فهميده شود .\r\nدلالت‌هاى ديگر چون چندان عموميت ندارند مورد توجه ما نمىباشند .\r\nزندگى مادى و فكرى ما بيش‌تر با دلالت لفظى وضعى انجام مىشود .\r\nو اين دلالت 3 قسم است : مطابقه ، تضمن ، التزام . اولى دلالت لفظ بر همه‌ى معنايش مىباشد ، و دومى بر جزء معنايش كه در ضمن همه‌ى معنا است ، و سومى بر چيزى خارج از معنا كه هميشه لازمه‌ى اصل معنا مىباشد .\r\nمثلًا دلالت اتاق بر همه‌ى سقف و ديوارها و زمين مطابقه است ، و نسبت به ديوار فقط تضمن است ، چون در ضمن همه‌ى معنا فهميده\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nمىشود ، ولى دلالتش بر در به‌طور التزام است . دلالت التزام در صورتى است كه لزوم ذهنى ميان اصل معنا و خارج معنا باشد كه هر وقت در ذهن بيايد خارج معنا هم حاضر بشود . اين است كه مىگويند شرط دلالت التزام ، ملازمه‌ى ذهنى است . و ملازمه‌ى خارجى شرط نيست ، چنان‌كه نابينائى التزاماً چشم را مىفهماند ، ولى در خارج هميشه از آن جداست .\r\n\r\nمفرد و مركب\r\nلفظى كه براى معنايى وضع شده است ، اگر اجزائى داشته باشد كه از جزء لفظ دلالت بر جزء معنا اراده شود ، آن را مركب خوانند ، و گرنه مفرد مىباشد . مثلًا \" حسن ايستاده است \" مركب است ، چون جزء اين عبارت دلالت بر جزء معناى مقصود دارد . همين طور كلمه‌ى \" عبد اللَّه \" به معناى وصفى كلى ، ولى اگر اسم خاص كسى شد ديگر چنين نيست .\r\nهر يك از مفرد و مركب اقسامى دارند : مركب دو قسم است :\r\nناقص و تام .\r\nتام مركبى است كه معناى آن تمام بوده سكوت پس از آن صحيح است . حالا فرق نمىكند مركب مزبور جمله‌اى خبرى باشد يا انشائى .\r\nخبرى : يعنى جمله‌اى كه احتمال صدق و كذب داشته باشد ، و انشائى چنين نيست . مثلًا جمله‌ى « فدك غصب شده است » \" مركب تام خبرى است \" يعنى خود هيئت جمله صدق و كذب‌پذير است ، هرچند محتواى اين جمله از نظر تاريخى ، قطعى است و احتمال كذب ندارد . ولى جمله‌اى « اللّهم وال من والاه وعاد من عاداه » \" خدايا دوست بدار دوستان على عليه السلام را و دشمن بدار دشمنانش را \" انشائى\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nاست ، يعنى هيئت كلام صدق و كذب‌پذير نيست ، و نمىتوان به گوينده‌ى چنين كلامى گفت : راست مىگوئى يا دروغ مىگوئى .\r\nدر مركب ناقص گاهى جزء دوم قيد جزء اول مىباشد چون « غلام زيد » و گاهى چنين نيست چون \" فى الدار \" كه « الدار » قيد كلمه‌اى « فى » نمىباشد .\r\nمفرد هم اقسامى دارد : اگر معنايش مستقل بوده و هيئتش دلالت بر زمان كند « كلمه » ناميده مىشود ( در علم نحو آن را فعل مىنامند ) ، چون \" نَصَرَ \" . و اگر معنايش مستقل است ليكن هيئت آن بر زمان خاصى دلالت ندارد ، اسم ناميده مىشود ، چون « كتاب » و « ديروز » . و اگر معناى مستقلى نداشته باشد ادات نام دارد چون من ، فى ، الى .\r\nتقسيم ديگر : گاهى مفرد از نظر استعمال يك معنا دارد و گاهى بيش‌تر . در صورت اول ، گاهى لفظ براى معناى مخصوص و معين ، وضع شده كه « علم » خوانده مىشود چون محمد و على ، و گاهى براى معناى كلى ، و در اين صورت اگر نسبت به همه‌ى افرادش به طور مساوى صدق كند \" متواطى \" خوانده مىشود ، چون حيوان ، و اگر در صدقش بر افراد مختلف بوده ، بعضى افراد زودتر به ذهن مىرسند ، « مشكّك » ناميده مىشود ، چون چراغ كه بيش‌تر همين چراغ‌هاى متداول به ذهن مىرسد نه مثلًا چراغ اتمى يا حاصل از حرارت خورشيدى . و اگر از نظر استعمال عرف بيش‌تر از يك معنا داشته باشد ، در اين صورت اگر لفظ براى همه‌ى معانى مزبور وضع شده باشد « مشترك » ناميده مىشود ، چون \" عين \" در لغت عرب و \" باز \" در فارسى ، ولى اگر براى همه‌ى معانى مزبور وضع نشده و فقط براى يك معنى وضع شده ، و در ساير معانى با قرينه به كار برده مىشود حقيقت و مجاز است . و اگر آن قدر در غير معناى موضوع له به كار\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nرفت كه معناى اصلى فراموش گشت منقول ناميده مىشود ، چون « صلوة » در عربى كه ديگر معناى اصليش ( دعاء ) به ذهن نمىآيد ، مگر با قرينه .\r\n\r\nتمرينات :\r\n1 - چند قسم دلالت داريم ؟\r\n2 - دلالت لفظى وضعى را تعريف كنيد .\r\n3 - دلالت التزامى و شرطش را شرح دهيد .\r\n4 - اقسام مركب تام را بنويسيد .\r\n5 - آيا كلمه در منطق از اقسام مركب است ؟\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n\r\n« مفاهيم »\r\n\r\nكلى و جزئى :\r\nمفهوم يعنى معنايى كه از لفظ فهميده مىشود . حال اگر امكان صدق بر بيش از يك نفر نداشته باشد جزئى است ، و گرنه كلى مىباشد مثلًا انسان كلى است ، ولى حسن كه نام شخص خاص و علم مىباشد جزئى است ، چون در اين وضع خاصى كه دارد به غير شخص منظور منطبق نمىشود .\r\nكلى 6 قسم دارد : 1 - آن كه اساساً ، محال است فردى داشته باشد مثل مفهوم كلى \" شريك خدا \" كه اصلًا فردى ندارد و ممتنع الوجود است .\r\n2 - آن كه محال نيست ولى عملا فردى ندارد . مثل سيمرغ .\r\n3 - آن كه فقط يك فرد دارد و بيش از يك فرد هم برايش محال است . مثل مفهوم كلى واجب الوجود .\r\n4 - آن كه يك فرد دارد ، ولى بيش‌تر هم ممكن باشد ؛ چون مفهوم بلندترين قله كه فعلًا فقط هيماليا مىباشد ولى امكان بيش‌تر دارد .\r\n5 - آن كه افراد زيادى داشته باشد ، ولى متناهى باشند ، چون انسان در زمان ما .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\n6 - آن كه افراد غير متناهى داشته باشد چون انسان در همه دوران « 1 » ( به عقيده عده‌اى از فلاسفه كه مىگويند خداوند بشر را ازلًا آفريده است . « 2 »\r\nتقسيم ديگر : كلى از نظر ديگر 5 قسم دارد :\r\n1 - آن كه تمام ذات افراد خود مىباشد . چون انسان نسبت به افرادش .\r\n2 - آن كه جزء ذات افرادش باشد و اختصاص به يك حقيقت هم نداشته باشد . مانند حيوان نسبت به افراد انسان مثلًا .\r\n3 - آن كه جزء ذات افراد باشد و مخصوص به يك حقيقت هم باشد . چون درك مسائل كلى كه جزء ذات انسان است و در ساير حيوانات نيست .\r\n4 - آن كه خارج از ذات افراد بوده از صفات عارضى آن‌ها باشد ، و اختصاص به افراد يك حقيقت هم نداشته باشد چون صفت \" راه رونده \" كه عارض بر افراد حيوان است و اختصاص به يك حقيقت چون انسان هم ندارد .\r\n5 - آن كه خارج از ذات افراد باشد ليكن مختص به افراد يك حقيقت باشد . مانند مستقيم القامة بودن كه از صفات عارضى مخصوص انسان است .\r\n\r\n\r\n","description":"","footnote":"\r\n( 1 ) - زمان عبارت از حركت ماده است و ماده محدود است . پس زمان محدود است ، و انسان كه در ظرف زمان قرار مىگيرد به دليل محدود بودن زمان ، محدود است و نامتناهى نيست . و بدين جهت كلمه‌ى دوران را به كار برديم و منظورمان آزاد بودن از خصوصيات زمان است . اگر آن هم نارسائى دارد چاره‌اى ديگر نداريم . منظور معلوم است هرچند به لفظ نيايد .\r\n( 2 ) - برخى از فلاسفه معتقدند : انسان كه مورد عنايت خاص حق تعالى است ، ازلى و ابدى است . توضيح اين كه چه‌طور ممكن است مخلوقى ازلى باشد از مباحث عميق فلسفى است .\r\n","page_name":" 18 ","page_number":18},
  {"content":"\r\n\r\nاين پنج قسم كلى را به ترتيب - نوع ، جنس ، فصل ، عرض عام ، عرض خاص مىگويند .\r\nنوع ، معناى ديگرى هم دارد و آن ، هر مفهوم ذاتى كه تحت مفهوم ذاتى ديگرى وارد باشد هرچند كه مختص به يك حقيقت نباشد . مثل حيوان كه تحت يك مفهوم ذاتى ديگرى وارد است و آن عنوان \" جسم نمو كننده \" مىباشد ؛ حيوان اختصاص به يك حقيقت هم ندارد .\r\nاين معنا را نوع اضافى مىگويند و معناى اول را نوع حقيقى مىنامند .\r\n\r\nتمرينات :\r\n1 - كلى را تعريف كنيد .\r\n2 - اقسام كلى را از نظر وجود افرادش بيان كنيد .\r\n3 - اقسام كلى را از نظر دخول و خروج از ذات بيان كنيد .\r\n4 - جنس و فصل را مثال بزنيد .\r\n5 - نوع اضافى چيست ؟\r\n\r\n","description":"","footnote":"","page_name":" 19 ","page_number":19},
  {"content":"\r\n\r\n\r\n« تقسيم‌هاى عرضين »\r\nهر يك از عرض عام و خاص تقسيم‌هاى گوناگونى دارند :\r\n1 - به اعتبار عموميت و احاطه به همه افراد و خلاف آن : اگر عرض شامل همه‌ى افراد معروض خود باشد ؛ همچون مشى بالقوه در افراد انسان ، عرض شامل خوانده مىشود ، و گرنه عرض غير شامل است چون مشى بالفعل در انسان .\r\n2 - از نظر لزوم و عدم لزوم : اگر قابل انفكاك از معروض نباشد ، عرض لازم است و گرنه مفارق مىباشد . مانند مثال بالا .\r\n3 - از نظر وضوح ثبوت براى معروض و عدم وضوح : اگر ثبوت عرض براى معروض واضح و روشن باشد عرض بيّن ناميده مىشود و گرنه غير بيّن است .\r\nمنظور از روشنى ثبوت عرض براى معروض اين است كه به مجرد تصور معروض عارض هم در ذهن بيايد ، هم‌چون صفت بخشش‌گر براى حاتم‌طائى و همين است كه در دلالت التزامى معتبر مىباشد .\r\n\r\nنسب اربع\r\nدو كلى وقتى با هم سنجيده مىشوند يكى از چهار نسبت را با هم دارند : 1 - عموم و خصوص مطلق .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\n2 - عموم و خصوص من وجه .\r\n3 - تساوى .\r\n4 - تباين .\r\nاگر دو كلى مورد نظر ، همه جا با هم صدق كنند و هيچ‌گاه از يك‌ديگر جدا نباشند ، آن دو را متساويان مىگويند و نسبتشان تساوى مىباشد ؛ چون انسان و ناطق . و اگر يكى از آن دو بر همه‌ى افراد ديگرى صدق كند ، ليكن از طرف ديگر صدق به طور كلى بر افراد اولى نباشد ، دو كلى مزبور را عام و خاص مطلق و نسبتشان را عموم و خصوص مطلق مىگويند . چون فرش و موكت . و اگر هر يك از آن دو بر برخى افراد ديگرى صدق كند نه بر همه افراد آن ، نسبتشان عموم و خصوص من وجه مىباشد ، و آن دو را عام و خاص من وجه يا عامان من وجه مىگويند ؛ يعنى هر يك از آن دو از جهتى اعم از ديگرى مىباشد و از جهتى اخصّ از آن . مثل ديوار و سفيد كه برخى از ديوارها سفيدند نه همه و برخى سفيدها ديوارند نه همه . و اگر هيچ يك از آن دو بر هيچ يك از افراد ديگرى صدق نكند ، نسبتشان تباين و آن دو را متباينان مىخوانند . چون در و انسان .\r\n\r\n( چند نكته )\r\n1 - پيش از اين گفتيم : هر مفهومى كه امكان صدق بر بيش از يك فرد نداشته باشد آن را جزئى مىناميم ، مانند حسن كه براى شخص خاص علم شده است . لازم است بگوييم جزئى يك معناى ديگر هم دارد و آن مفهومى كه اخص از مفهوم ديگر باشد ، هرچند خودش يك كلى باشد ، مثلًا انسان كه تحت حيوان داخل است به اين اصطلاح جزئى خوانده مىشود ، و براى امتيازش از معناى اول ، آن را جزئى اضافى مىگويند ؛ چنان‌كه معناى اول را جزئى حقيقى مىنامند .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\n2 - در علوم عقلى استدلالى اعتنائى به جزئى نمىشود ؛ زيرا جزئى بما هُوَ جزئى ، عبارت از شىء با همه‌ى خصوصيات شخصى اوست ، و معلوم است كه خصوصيات شخصى هر چيزى مخصوص به خودش مىباشد ، و نمىتوان آن را دليل چيز ديگرى گرفت . آرى در علوم نقلى چون تاريخ و جغرافيا كه وضع آن‌ها براى بررسى مسائل جزئى مىباشد ، معتبر مىباشد .\r\n3 - انسان اولين مرتبه با جزئيات ارتباط پيدا مىكند و با نظر در جزئيات زياد تحصيل كلى مىكند . مثلًا شما مىبينيد زيد حيوانيت و درك دارد ، حسن هم دارد ، تقى هم دارد و . . . چنان‌كه هر يك عوارض و صفات مخصوص هم دارند .\r\nآن‌ها را از عوارض خاصه تجريد مىكنيد و حد مشتركشان را به دست آورده ، نام‌گذارى مىكنيد . پس كلى با طى 5 مرحله به دست مىآيد : شهود جزئيات ، مقايسه‌ى آن‌ها با هم ، تجريد آن‌ها از خصوصيات ، تعميم جهت مشترك ، نام گذارى جهت مشترك . يعنى ديدن جهت وحدت .\r\nو از نظر قواى انسانى ، كلى سه مرحله دارد : مرحله‌ى حس و مرحله‌ى خيال ( تصور ذهنى جزئيات محسوسه ) و مرحله‌ى تعقل كه كلى از جزئيات انتزاع مىشود .\r\n4 - كلى را به كل اشتباه نكنيد . كل مجموعه‌اى است از اجزاء و كلى عنوانى است براى افراد . هر فردى به تنهائى مصداق كامل كلى است ولى جزء به تنهائى مصداق كل نمىباشد ، كتابى كه در دست داريد يك \" كل \" است كه از صفحاتى تشكيل شده است ؛ يعنى در قياس با صفحات ، كل است و در عين حال براى عنوان كلى كتاب يك جزئى ، يعنى يك فرد كامل مىباشد .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n\r\nتمرينات :\r\n1 - عرض مفارق و لازم را مثال بزنيد .\r\n2 - عرض بيّن را تعريف كنيد .\r\n3 - عموم و خصوص من وجه را مثال بزنيد .\r\n4 - جزئى اضافى غير حقيقى را مثال بزنيد .\r\n5 - كلى چگونه بدست مىآيد ؟\r\n\r\nعلائم ذاتى و عرضى\r\nبراى تعيين كلى ذاتى و عرضى علائمى ذكر شده است . بهترين علامت ذاتى اين است كه اگر آن را از شيئى بگيريم ، ديگر آن چيز باقى نماند . مثلًا اگر حيات و حركت و حس را از انسان بگيريم يا خاصيت دراكيت را از او بگيريم ديگر انسان نخواهد ماند ، پس حيوانيت و درك ، ذاتى انسان مىباشد .\r\nاين علامتى است كه ابن سينا در كتاب « القصيدة المزدوجة » بيان مىكند . « 1 »\r\nعرضى آن است كه اگر از معروض گرفته شود ، معروض به كلى از ميان نرود . مثلًا اگر قدرت راه رفتن را از انسان بگيرند هنوز انسان است ، ولى اگر همه گونه حركت و اصل حركت را بگيرند ، ديگر چيزى نمىماند .\r\n\r\n\r\n","description":"","footnote":"\r\n( 1 )\r\n - وكل كلى فاما ان رفع * وجود ما قيل عليه يمتنع\r\nكالجسم للانسان والنبات * فهو الذى له يقال الذاتى \r\n","page_name":" 23 ","page_number":23},
  {"content":"\r\n\r\n\r\nتمرينات :\r\n1 - سخن گفتن ، ذاتى است يا عرضى ؟\r\n2 - راه رفتن چطور ؟\r\n3 - فكر كردن ( بالفعل ) چطور ؟\r\n4 - قدرت فكر كردن چطور ؟\r\n\r\nمعرف\r\nمعرف مفهومى است كه موجب تصور حقيقت چيزى شود ، يا آن را طورى برايمان امتياز بدهد كه از همه چيز تميز داده شود . مثلًا مفهوم \" حيوان درّاك \" كه روشنگر حقيقت انسان است معرف آن مىباشد .\r\nمعرف بايد با معرَّف ( به فتح ) مساوى باشد ، زيرا اگر مباين آن باشد ارتباطى با هم ندارند كه بتواند آن را كشف حقيقت نمايد ، يا از غير آن تميزش بدهد . و همين‌طور اگر اعم يا اخص از آن باشد . مثلًا « در » معرف « ديوار » نيست و حيوان معرف انسان نيست . و انسان هم معرف حيوان نمىباشد و البته يك مفهوم در صورتى مىتواند معرِّف ( به كسر ) شود كه خودش برايمان مجهول نباشد ، و بلكه بايد روشن‌تر از معرَّف ( به فتح ) باشد . اين است كه گفته‌اند معرّف بايد از معرّف اجلى باشد .\r\nاگر چيزى ذاتيات زيادى دارد ، بايد همه‌ى آن‌ها را بدست بياوريم تا معرف كاملى پيدا كرده باشيم ، پس در تعريف انسان فقط نبايد حيوانيت و دركش را بيان نمود ، بلكه بايد جسميّت و نموّ و حسّ و حيوانيّت و دركش را بدست آورد و بيان نمود .\r\nالبته اگر نخواهيم ذات را بيان كنيم و فقط بخواهيم از اغيار تميزش بدهيم مانعى ندارد كه برخى از صفات ذاتى يا عرضى مختصه آن را\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nبيان كنيم . مثلًا در تعريف انسان فقط بگوييم : هنگام تعجب و شادى مىخندد .\r\nپيدا است كه تعريف به نفس هم ممكن نيست . مثلًا در تعريف انسان نمىتوانيم بگوييم بشر ؛ زيرا جز در تغيير لفظ فرق ندارند .\r\nتعريف به نفس را دور مىگويند .\r\nآن چه گفتيم در كشف هر چيزى براى خود يا بيان آن براى ديگرى معتبر است . در بيان براى ديگران به علاوه بايد از استعمال الفاظ غريب و غير مأنوس و مجاز بدون قرينه پرهيز نمود .\r\nمعرّف اگر ذاتيات شىء را بيان كند ، حتماً خالى از فصل نخواهد بود ؛ زيرا تنها فصل است كه ذاتىّ مساوى با شىء است . و اگر اوصاف عرضى را بيان كند ، حتماً خالى از عرض خاص نخواهد بود ؛ زيرا تنها عرض خاص است كه عرض مساوى با معروض است . معرف فصلى را حد مىخوانند و معرف عرضى را رسم مىگويند ، و هر يك از اين دو اگر با جنس كه نيم ديگر ذات ( غير از فصل ) است همراه باشد ، تام مىباشد ؛ و گرنه ناقص است ، مثلًا در تعريف انسان ، « حيوان ناطق » حد تام است و ناطق ، حد ناقص . حيوان ضاحك ، رسم تام است و ضاحك ، رسم ناقص .\r\nمعمولًا مىگويند تعريف حدّى بهترين تعريف است ؛ زيرا كه ذاتيات شىء را بيان مىكند . البته همين‌طور است ؛ ليكن ما هيچ‌گاه مستقيماً به ذات اشياء نمىرسيم و همواره از راه اوصاف و بررسى آن‌ها و به كار بردن علائم ذاتى و عرضى مىتوانيم ذات را تشخيص بدهيم .\r\nدر برخورد معمولى بيش‌تر با آثار يك شىء در تماس هستيم كه با ما تأثير و تأثر متقابل دارد . يا با چيزهاى ديگرى كه با ما تماس دارند ،\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nتماس دارد . همانطور كه وقتى مىخواهيم يك مكتب را يا يك پدر را بشناسيم ، آسان‌ترين راه مفيد اين است كه دست پروردگان آن را بشناسيم و اعمال و رفتارشان را ببينيم ، همان‌طور براى تشخيص انسان و گرگ ، مثلًا آثار و اعمالشان را مىبينيم ، حتى در شناخت ماوراء الطبيعه و خود خداوند هم تا حدود زيادى مىتوانيم از سير در خلق و آيات انفس و آفاق بهره بگيريم .\r\nپس هر چند بهترين تعريف ، تعريف حدى مىباشد ، ليكن شايع‌ترين تعريف ، تعريف رسمى مىباشد .\r\n\r\nتمرينات :\r\n1 - اقسام معرف را با مثال براى هر يك بنويسيد .\r\n2 - تعريف به اعم يا اخصّ ممكنست ؟\r\n3 - تعريف به اخفى چطور است ؟\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n\r\n« قضايا »\r\nقضيه ، هر جمله‌ى تركيبى است كه صدق و كذب‌پذير باشد ؛ يعنى بتوان به گوينده‌اش گفت راست مىگويى ، يا دروغ مىگويى .\r\nاگر در قضيه به ثبوت چيزى براى چيزى و يا اتحاد چيزى با چيزى بدون هيچ‌گونه تعليق و شرطى حكم كرديم ، آن را قضيه‌ى حمليه مىخوانيم ، و گرنه قضيه شرطيه است . مثلًا على عليه السلام امارت دارد ( كه حكم به ثبوت امارت براى على عليه السلام كرده‌ايم ) . يا على عليه السلام امير است ( كه حكم به اتحاد امير با على عليه السلام كرده‌ايم ) قضيه‌ى حمليه است .\r\nولى : « لو آمن أهل القرى لكان خيراً لهم » ، قضيه‌ى شرطيه است كه حكم به ثبوت خير براى مردم هر منطقه‌اى كرده‌ايم ، نه مطلقاً ، بلكه به شرط ايمان .\r\nقضيه با تصديق به تعريف مشهور فرق دارد . تصديق ، اعتراف به نسبت خبرى كامل است ، ولى قضيه ، جمله‌اى ذهنى يا لفظى است كه نسبت خبرى كاملى دارد و به باور مىآيد . پس قضيه مورد تصديق مىباشد و تصديق وارد بر قضيه .\r\nليكن اگر تصديق را صورت علمى همراه با اعتراف به نسبت بگيريم تعبير ديگرى از قضيه‌ى ذهنى مورد پذيرش مىباشد .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nهر قضيه سه جزء دارد : موضوع و محمول و حكم . و به اعتبار هر يك از اين‌ها تقسيمى دارد و چون نسبت سنجى و ربط موضوع و محمول هم به عنوان مقدمه‌ى حكم بايد انجام شود ، قضيه تقسيمى هم به اعتبار نسبت دارد .\r\n\r\nتقسيم به اعتبار موضوع\r\nموضوع قضيه چند صورت دارد : 1 - آن كه شخص يا چيز معينى باشد . مانند : « ان ابراهيم لحليم » ، و آن را قضيه شخصيه خوانند .\r\n2 - آن كه طبيعت ، موضوع باشد . مانند : « ان الصلوه تنهى عن الفحشاء » ، و آن را قضيه طبيعيّه گويند .\r\n3 - آن كه طبيعت با قيد كليّت موضوع باشد . مانند : « الانسان نوع » ، و آن را قضيه عامه گفته‌اند .\r\nبديهى است كه « الانسان نوع » با « الصلاة تنهى عن الفحشاء » فرق دارد .\r\nدومى روى طبيعت صلوة حكم مىكند ، هر كجا و هر وقت باشد ؛ ولى اولى روى طبيعت به قيد كليت حكم مىكند ؛ يعنى انسان كلى كه فقط در ذهن تصور مىشود ، نوع است نه اين كه انسان هر كجا باشد . مثلًا انسان در ضمن فرد چون زيد ، كه نوع نيست .\r\n4 - آن كه افراد طبيعت به طور مبهم و مهمل موضوع حكم باشند .\r\nمثل اين كه بگوييم انسان كاتب است و منظور اين باشد كه اجمالًا در ميان افراد انسان كاتب وجود دارد . حالا چه قدر ، كار نداريم . و آن قضيه‌ى مهمله خوانده مىشود و قدر متيقن موضوع فقط بعض افراد است ، نه همه‌ى افراد .\r\n5 - آن كه همه‌ى افراد طبيعت موضوع حكم باشند . مثل « ان الإنسان لفى خسر الّا . . . » و آن قضيه‌ى محصوره‌ى كلّيه مىباشد .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n6 - آن كه بعضى افراد طبيعت موضوع حكم باشند . مثل « بعضهم اولياء بعض » ، و آن را محصوره‌ى جزئيّه گويند .\r\nقضيه شخصيّه از اين نظر كه حكم موضوع خاصى را مىگويد و نمىتوان به ساير موارد سرايت داد ، معتبر نمىباشد . فى المثل اگر زيد قائم باشد دليل قيام عمرو نمىشود .\r\nقضيه‌ى طبيعيّه هم چون ممكن است ، اقتضاى طبيعت اوليه را بگويد و ممكن است در شرائط وجودى بالفعل حكمش چنين نباشد ، به درد استدلال و تعيين حكم افراد نمىخورد .\r\nقضيه مهمله هم كه مقدار افراد موضوع ، معين نيست ، و قدر متيقن فقط بعض افراد است ، بيش از جزئيّه اعتبار ندارد .\r\nو بنابراين فقط قضيه‌ى محصوره‌ى كلّيه و محصوره‌ى جزئيّه معتبر است . و هر يك از اين دو ممكن است موجبه باشند و يا سالبه . و به نام محصورات اربع خوانده مىشوند .\r\n\r\nتمرينات :\r\n1 - قضيه را تعريف كنيد .\r\n2 - آيا قضيه همان تصديق است ؟\r\n3 - قضيه‌ى حمليه و شرطيه را تعريف كنيد .\r\n4 - اجزاء قضيه را بگوئيد .\r\n5 - قضيه از چند نظر تقسيم مىشود ؟\r\n6 - قضيه از نظر موضوع چند قسم دارد ؟\r\n\r\nتقسيم به اعتبار محمول\r\nحرف سلب در قضيه سالبه گاهى جزء موضوع يا محمول مىشود كه در اين صورت قضيه را معدولة الموضوع و يا معدولة المحمول\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nخوانند . از اين نظر كه حرف سلب بايد ميان موضوع و محمول كار كند ، نه اين كه خود جزء يكى از آن‌ها شود ؛ پس چنين حرف سلبى از وضع خود عدول كرده است و به اين مناسبت خود قضيه را هم « معدوله » مىگويند . مثل اين قضيه : « كل طلاق لا يكون على السّنة فليس بشئى » . و : « هر جمادى غير زنده است » . و اين كه اين تقسيم را به اعتبار محمول خوانده‌اند از اين جهت است كه عدول در طرف محمول خيلى بيش از موضوع مىباشد .\r\n\r\nتقسيم به اعتبار حكم\r\nحكم در قضيه اگر بر موضوعى بدون شرط باشد حمليه است .\r\nچون انسان عدالت‌خواه است ، و اگر معلق و مشروط باشد ، شرطيه است ، مثل اگر خورشيد طالع باشد روز است . حال اگر تعليق و شرط به روشنى در قضيه ذكر شود ، شرطيه متصله است . مثل قضيه‌ى مزبور . و اگر با دقت و تأمل استفاده شود ، و در ظاهر قضيه فقط حكم به منافات يا عدم منافات دو نسبت باشد ، قضيّه شرطيّه منفصله است . مثل : يا اين كه هر عدد زوج است يا فرد . « يا ذا القرنين اما ان تعذّب و اما ان تتخذ فيهم حسنا » . كه در حقيقت مفيد شرطيت است ؛ يعنى اگر زوج باشد فرد نيست ، و بر عكس . و اگر عذابشان كنى احسان نمىكنى و بر عكس . جزء اول شرطيه را مقدم ، و جزء دوم را تالى خوانند . چنان‌كه در حمليه موضوع و محمول خوانده مىشوند .\r\nهر يك از متصله و منفصله اقسامى دارند ؛ زيرا اگر اتصال و منافات در آن‌ها روى علاقه و يا عناد ذاتى دو جزء باشد ، متصله را لزوميّه و منفصله را عناديّه خوانند . مثل : اگر خورشيد طالع باشد روز است و عدد يا زوج است يا فرد . و اگر بدون علاقه و عناد بلكه صرف اتفاق\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nباشد ، اتفاقيه مىباشد . مثل : هر وقت زيد سخن مىگويد خرى هم در برابرش به صدا مىآيد . و يا : هر وقت آمدم زيد را هم اين‌جا ديده‌ام .\r\nو اگر اتفاق يا علاقه و عناد معلوم نباشد مطلقه مىباشد . مثل :\r\nوقتى سوره‌اى مىآيد كه به خدا ايمان آورده و با پيامبرش جهاد كنيد ، قدرتمندان از تو اجازه مرخصى مىگيرند .\r\nقضيه‌ى منفصله تقسيمى هم جداگانه دارد : يا حقيقيّه است يا مانعة الجمع يا مانعة الخلّو . منفصله‌ى حقيقيه آن است كه انفصال و جدائى مقدم و تالى به طور كامل بوده وجوداً وعدماً با هم جمع نشوند . مثل : عدد يا زوج است يا فرد ، كه جمع زوجيت و فرديت نه در وجود و نه در عدم نمىشود ؛ يعنى نمىشود كه يك عدد هم زوج باشد و هم فرد ، و نمىشود كه يك عدد نه زوج باشد و نه فرد .\r\nمنفصله‌ى مانعة الجمع آن است كه فقط وجوداً با هم جمع نمىشوند نه عدماً ؛ يعنى مىشود كه هيچ يك از مقدم و تالى تحقق نيابد . مثل : « يا به آن‌ها احسان كن ، و يا عذاب و مجازاتشان كن » كه اين دو با هم جمع نمىشوند ؛ ليكن ممكن است از كنار آن‌ها رد شده نه آن‌ها را عذاب كند و نه احسان نمايد .\r\nمنفصله‌ى مانعة الخلو آن است كه عدماً جمع نمىشود نه وجوداً ؛ يعنى نمىشود كه هيچ يك از مقدم و تالى نباشد ؛ ولى مىشود كه هر دو با هم موجود باشند . مثل : هر مجموعه‌اى يا با نفى جميع اجزائش نفى مىشود يا با نفى يكى از اجزائش . كه نمىشود يك مجموعه‌اى نفى شود بدون نفى همه‌ى اجزاء ، و يا نفى يك جزئش ؛ ولى مىشود كه يك مجموعه‌اى نفى شود به وسيله‌ى نفى يك جزء و هم همه‌ى اجزاء .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n\r\nتوجه\r\nقضيه‌ى شرطيه در اصل دو قضيه است كه به وسيله ادوات شرط اتصالى و يا انفصالى ، به صورت يك قضيه در آمده است . مثلًا در قضيه \" اگر روز باشد خورشيد طالع مىباشد \" كلمه‌ى ( اگر ) را برداريد ، دو قضيه مستقل پيدا مىشود .\r\n\r\nتمرينات :\r\n1 - معدولة المحمول را مثال بزنيد .\r\n2 - چرا معدوله خوانده مىشود ؟\r\n3 - تقسيم قضيه به شرطيه و حمليه به چه اعتبار است ؟\r\n4 - منفصله‌ى مانعة الخلو را مثال بزنيد .\r\n\r\nتقسيم به اعتبار نسبت\r\nهرچه در ذهن تصور شود از نظر وجود خارجى يا ممكن الوجود است ، يا ممتنع الوجود ، يا ضرورى الوجود . محمول هر قضيه هم طبق همين قاعده مىباشد ، يعنى ثبوت آن براى موضوع يا ضرورت دارد يا امتناع و يا امكان . و بنابراين نسبت ميان موضوع و محمول در هر قضيه از نظر واقع ، كيفيتى امكانى يا امتناعى و يا ضرورى دارد .\r\nاگر در قضيه كيفيت مزبور ذكر شود ، قضيه را موجّهه خوانند . مثل اين قضايا : انسان بالضروره حيوان است و انسان بالامتناع حجر است ، و انسان بالامكان كاتب است . واقع ضرورت و امتناع و امكان براى واقع اين محمولات كيفيت خوانده مىشود . و لفظ ضرورت و امتناع و امكان را جهت گويند . هر يك از اين سه جهت مزبور فروعى دارند كه ذكر مىشود . البته امتناع همان ضرورت سلب است و بنابراين دو\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nچيز اصل است :\r\nضرورت ( ضرورت اثبات يا سلب ) و امكان ( كه در معنى سلب ضرورت است ) .\r\nضرورت اقسامى دارد از جمله :\r\n1 - ضرورت در زمان معين كه قضيه‌اش را وقتيه‌ى مطلقه مىخوانند . چون : هر كسى در قيامت بالضروره پاداش دريافت مىكند .\r\n2 - ضرورت در زمان غير معين كه قضيه‌اش را منتشره‌ى مطلقه مىگويند . چون هر كسى بالضروره خواهد مرد .\r\n3 - ضرورت با وصف خاص موضوع . مثل هر عارفى بالضروره از خلق منقطع است ؛ يعنى تا در حال عرفان است و آن قضيه را مشروطه‌ى عام گويند .\r\n4 - ضرورت مطلقه كه هيچ شرطى جز وجود موضوع ندارد . مثل هر انسانى بالضروره حيوان است ؛ يعنى همين كه انسانى موجود شد ، مسلماً حيوانيت هم دارد ، و اين قضيه را ضروريه مطلقه گويند .\r\n5 - ضرورت ازلى كه هيچ شرطى حتى وجود موضوع ندارد ؛ زيرا موضوعش عين وجود است مثل وجود بالضروره منشأ بركات است ، خداوند بالضرورة عالِم به همه چيز است . و در مفاهيم هم مانند :\r\nانسان ، انسان است .\r\n\r\nاقسام امكان\r\nامكان محمول براى موضوع گاهى فقط در همان حد امكان مىماند ، و گاهى خارجاً تحقق و فعليت مىيابد ، و در اين فرض گاهى دوام هم مىيابد . پس امكان شامل فعليت و حتى دوام هم مىباشد . و هر يك از امكان مجرد ، و فعليت ، و دوام هم اقسامى دارند .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nدوام اقسامى دارد ، از جمله : 1 - دوام محمول براى موضوع ، در حال وصف عنوانى موضوع . مثل : هيچ مؤمنى شراب نمىنوشد مادامى كه ايمان دارد . و اين قضيه عرفيه‌ى عامه خوانده مىشود .\r\n2 - دوام محمول براى موضوع در وقت معين . مثل : هر مؤمنى تا در اين دنيا است دائماً در زندان است .\r\n3 - دوام محمول براى موضوع بدون هيچ شرطى جزء بقاء موضوع . مثل : هر شيئى مادى تا هست دائماً به طرف كمال حركت مىكند .\r\nفعليت و تحقق ( بدون دوام ) هم اقسامى دارد :\r\n1 - فعليت ذاتى يعنى تحقق محمول براى موضوع در يكى از زمان‌هاى وجود موضوع . مثل هر انسانى گاهى تنفس مىكند .\r\n2 - فعليت وصفى يعنى تحقق محمول براى موضوع در يكى از اوقات وصف عنوانى . مثل : برخى از مطالعه كنندگان گاهى در حال مطالعه چرت مىزنند .\r\nامكان صرف هم اقسامى دارد از جمله :\r\n1 - امكان خاص يعنى محمول براى موضوع نه لازم است و نه ممنوع . مثل : آدم آبى موجود است بالامكان الخاص .\r\n2 - امكان عام يعنى محمول براى موضوع محال نيست ، ولى ديگر متعرض لزوم و عدم لزومش نيست ؛ شايد لازم باشد و شايد همانطور كه محال نيست لازم هم نباشد ، عامه مردم از كلمه‌ى امكان همين را مىفهمند ، مثلًا آن‌ها از جمله‌ى : آدم آبى موجود است ، بالامكان فقط مىفهمند كه محال نيست .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\n\r\nتمرينات :\r\n1 - ضرورت اطلاقى با ضرورت ازلى چه فرقى دارد ؟\r\n2 - مشروطه عامه را تعريف كنيد .\r\n3 - عرفيه عامه با مشروطه‌ى عامه چه فرقى دارد ؟\r\n4 - امكان خاص با عام چه فرقى دارد ؟\r\n5 - فعليت چند قسم است ؟\r\n\r\nنسبت ميان قضايا : عكس\r\nقضيه را مىتوان عكس نمود ، يعنى محمول را به جاى موضوع و موضوع را به جاى محمول نهاد . مثلًا در برابر ( هر انسانى حيوان است ) بگوييم بعضى حيوان‌ها انسانند .\r\nعكس بر دو قسم است . عكس مستوى و عكس نقيض .\r\nعكس مستوى اين است كه طورى طرفين قضيه را به جاى هم بنشانيم كه بدون تصرف در سلب و ايجاب ، قضيه همچنان صادق و صحيح بماند . و براى اين منظور بايد در عكس موجبه كليه علاوه بر تغيير جاى موضوع و محمول ، كليتش را برداشته ، موجبه‌ى جزئيه‌اش كنيم ، و سالبه‌ى جزئيه را اساساً عكس نكنيم . در ديگر موارد كارى نداريم جز همان تغيير موضوع و محمول .\r\nدر عكس ( هر انسانى حيوان است ) مىگوييم بعضى حيوان‌ها انسانند .\r\nو علت تغيير كلّيت به جزئيت اين است كه ممكن است محمول اعم از موضوع باشد ( چون مثال بالا ) ، آن وقت در عكس آن كلّيت صدق نمىكند ؛ ولى در عكس برخى انسان‌ها حيوانند همانطور به صورت جزئى مىگوييم برخى حيوان‌ها انسانند .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nدر عكس سالبه‌ى كليه هيچ كارى جز تغيير محل موضوع و محمول انجام نمىدهيم و مثلًا در عكس : هيچ فرشته‌اى انسان نيست مىگوييم هيچ انسانى فرشته نيست . زيرا بدون احتياج به هيچ عمل ديگرى ، به طور كليت عكس آن صدق مىكند .\r\nولى سالبه‌ى جزئيه را نمىتوانيم عكس كنيم ، چون ممكن است موضوع اعم از محمول باشد . مثلًا مىتوانيم بگوييم برخى حيوان‌ها انسان نيستند ؛ ولى نمىتوانيم بگوييم برخى انسان‌ها حيوان نيستند .\r\nعكس هر قضيه‌اى لازمه‌ى عمّ اصل قضيه است ، يعنى اگر اصل قضيه صادق است عكس هم صادق است . ولى ممكن است اصل قضيه كاذب باشد ؛ ولى عكس آن صادق باشد . ( مثلًا هر حيوانى انسان است كاذب است ولى برخى انسان‌ها حيوانند صادق است ) .\r\nپس نسبت هر قضيه با عكسش عموم و خصوص مطلق است .\r\n\r\nعكس نقيض\r\nعكس نقيض همانطور كه از نامش معلوم است اين است كه نقيض موضوع و محمول را طورى به جاى يك ديگر بنشانيم كه بدون تصرف در سلب و ايجاب آن ، صدق و راستى اصل قضيه محفوظ بماند ، و بدين جهت بايد سالبه‌ى كليه به سالبه‌ى جزئيه برگردد ؛ ولى موجبه‌ى كلّيه به همان صورت كليت باقى خواهد ماند ، و موجبه‌ى جزئيه‌ى همچون سالبه‌ى جزئيه در عكس مستوى ، اساساً عكس ندارد .\r\nقضيه‌ى هر انسانى حيوان است عكس نقيضش مىشود ، هر غير حيوانى غير انسان است . و عكس نقيض هيچ انسانى سنگ نيست يا برخى انسان‌ها سنگ نيستند مىشود برخى غير سنگ‌ها غير انسان نيستند .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nو اين كه گفتيم موجبه‌ى جزئيه عكس ندارد ؛ از اين جهت است كه در مثل : « بعض الحيوان لا انسان » نمىتوان بگوييم « بعض الانسان لا حيوان » .\r\n\r\nتناقض\r\nهر قضيه‌اى با نقيض خود متباين مىباشد . تناقض نسبت تباينى ميان هر قضيه با نقيضش مىباشد . و تناقض ، اختلاف دو قضيه است به طورى كه هيچ گاه با هم جمع نشوند .\r\nنقيض هر چيزى رفع اوست . مثلًا لا انسان نقيض انسان است ؛ زيرا كه رفع اوست . و در قضايا نقيض \" كل انسان حيوان \" رفع آن است يعنى اين‌طور نيست كه هر انسانى حيوان باشد ، يعنى بعضى انسان‌ها حيوان نيستند .\r\nدو قضيه‌ى نقيض در كم ( كلّيت و جزئيت ) و كيف ( سلب و ايجاب ) با يك ديگر اختلاف دارند ؛ ولى در همه‌ى جنبه‌هاى ديگر قضيه با هم اتحاد دارند ، و گرنه تناقض تحقق نمىيابد . از جمله موضوع و محمول و شرط و اضافه ، جزء و كل ، مكان ، زمان ، قوه و فعل . مثلًا اين دو قضيه با هم تناقض ندارند : امسال تابستان گرم بود ( در هواى آزاد گرمسير ) و امسال گرم نبود ( در هواى سرد سير يا با كولر ) زيرا در شرط اتحاد ندارند . همين طور اگر موضوع دو قضيه يا محمول آن‌ها يا زمان و مكان آن‌ها مختلف باشند ، يا حكم در يكى روى كل باشد و در ديگرى روى جزء ، يا يكى با قيد اضافه‌اش به چيزى ، و ديگرى بدون آن ، يا در يكى حكم بالفعل منظور شود و در ديگرى بالقوه .\r\nبنا به آن چه گفته شد نقيض سالبه‌ى كليه ، موجبه‌ى جزئيه است و\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nنقيض موجبه‌ى كليه ، سالبه‌ى جزئيه است . و اگر قضيه موجهه باشد ، بايد جهتش را هم برداريم . مثلًا نقيض ضروريه‌ى مطلقه ، ممكنه‌ى عامه است : نقيض كل انسان حيوان بالضروره ، بعض الانسان ليس به حيوان بالامكان مىباشد .\r\n\r\nاقسام تغاير\r\nتناقض يكى از انواع تغاير است . تغاير كلّاً سه قسم است .\r\nهر دو چيزى كه تصور مىكنيم اگر حمل يكى بر ديگرى صحيح باشد ، متحدان ناميده مىشود . مثل حسن قائم است ، و گرنه متغايران هستند كه بر سه قسمند :\r\n1 - تغاير تماثلى : نسبت ميان دو چيزى كه در ماهيت و ذات اتحاد دارند ؛ ليكن اجتماع آن‌ها در مكان واحدى امكان‌پذير نباشد ، چون زيد و عمرو ، و همين طور هر دو جسم ديگرى كه چون جسم هستند و مكان جداگانه‌اى مىخواهند ، نمىتوانند مكان واحدى داشته باشند ، و هر يك مكان جداگانه‌اى مىخواهند .\r\n2 - تغاير تخالفى : نسبت ميان دو چيزى كه ذاتاً مختلف‌اند ؛ ليكن امكان اجتماع دارند چون شيرينى و سفيدى .\r\n3 - تغاير تقابلى : نسبت ميان دو چيزى كه ذاتاً مختلف‌اند و هم اجتماعشان غير ممكن باشد .\r\nو اين تغاير تقابلى چهار قسم است :\r\n1 - تقابل تضايف : نسبت ميان دو چيزى كه تصور يكى متوقف بر تصور ديگرى باشد ؛ مثل پدر و فرزندى .\r\n2 - تقابل تضاد : نسبت ميان دو امر وجودى كه ميانشان كمال جدائى و تباين است ؛ ولى تحت يك جنس نزديك واردند و\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nارتفاعشان از يك موضوع ممكن است ، ولى اجتماعشان ممكن نيست ، مثل : سياهى و سفيدى كه دو امر وجودى هستند و كمال جدائى با هم دارند كه يكى اين طرف رنگ‌ها و ديگر پايان رنگ‌ها مىباشد و تحت جنس قريب رنگ‌ها ، يعنى اصل لون و رنگ واردند ، و امكان اجتماع در نقطه‌ى واحدى ندارند .\r\n3 - تقابل عدم و ملكه : نسبت ميان يك چيز و سلب آن در موضوعى كه اقتضاى وجودش باشد . مثل : كورى و بينائى در انسان ( نه در ديوار مثلًا ) .\r\n4 - تقابل سلب و ايجاب مطلقاً يعنى بدون شرط اقتضاى وجود . و اين همان تناقض است .\r\n\r\nتذكر\r\nاصل امتناع تناقض كه به تعبير : « النقيضان لا يجتمعان ولا يرتفعان » معروف است . اصل الاصول ، وامّ القضايا ناميده مىشود و براى هر كسى بديهى است .\r\nفايده‌ى بحث تناقض اين است كه اگر نقيض چيزى باطل شد ، حق بودن آن چيز روشن مىشود ، و احتياج به دليل ديگرى نيست .\r\n\r\nتمرينات :\r\n1 - عكس مستوى و عكس نقيض را تعريف كنيد .\r\n2 - عكس سالبه كليه در مستوى و نقيض چگونه است ؟\r\n3 - عكس نقيض ، هيچ انسانى فرشته نيست چه مىشود ؟\r\n4 - تناقض را تعريف كنيد .\r\n5 - قسيم‌هاى تناقض را بنويسيد .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n6 - فائده بحث تناقض چيست ؟\r\n7 - نقيض اين قضيه را بنويسيد : هر انسانى بالضروره حيوان است .\r\n\r\nتركيب قضايا\r\nمهم‌ترين فايده بحث قضايا در تركيب آن‌ها است .\r\nتركيب قضايا سه صورت دارد :\r\n1 - تركيب قضاياى جزئى با هم براى استفاده‌ى حكم كلى آن‌ها و اين را استقراء گويند . مثل اين كه تحقيق در حال حيوان نموده ، ببينيم هنگام راه رفتن دست و پاى آن‌ها از عقب خم مىشود ، و آنگاه تشكيل قضاياى زياد جزئى درباره‌ى حيوانات مختلف داده و سپس يك حكم كلى نموده مىگوييم هر حيوانى چنين است .\r\n2 - تركيب يك قضيه‌ى جزئى با قضيه‌ى جزئى ديگر ، تا حكم يكى از آن دو را براى ديگرى اثبات كنيم ، و اين را تمثيل گويند . مثل اين كه بگوييم آبجو مانند شراب است و شراب حرام است ، پس آبجو هم حرام است .\r\n3 - تركيب يك قضيه‌ى جزئى با قضيه‌ى كلى ، تا حكم كلى را براى جزئى تحت آن اثبات كنيم . ( منظور از جزئى ، جزئى اضافى است ) ، مثل اين كه بگوييم زيد انسان است ، و هر انسانى حيوان است ، پس زيد حيوان است . يا انسان حيوان است و حيوان جسم است پس انسان جسم است .\r\n\r\nاستقراء\r\nاستقراء را معمولًا اين طور تعريف مىكنند : حجت و دليلى كه در آن از حكم جزئيات ، استدلال بر حكم كلى آن‌ها شود . استقراء در\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nعلوم اجتماعى ، آمارگيرى ناميده مىشود و موضوعش را واحد آمارى گويند و حتماً بايد در آن مراعات زمان و مكان و ساير خصوصيات موضوع بشود .\r\nاستقراء دو قسم است : تام و ناقص . تام آن است كه حال همه‌ى جزئيات را طورى تفحص كنيم كه چيزى كنار نماند ، شك نيست كه آن يك دليل تام و كاملى مىباشد كه شيخ الرئيس آن را قياس مقسم ( قياسى قسمت شده ) ناميده است . مثل اين كه همه‌ى افراد حيوان را تفحص نموده ، ببينيم راه مىروند ، بگوييم همه‌ى حيوان‌ها راه مىروند .\r\nناقص آن است كه حال بيش‌تر جزئيات ( نه همه‌ى آن‌ها ) تحقيق شود و بخواهيم اثبات حكم كلى آن‌ها را بنماييم . و روش است كه نمىتواند دليلى براى يك حكم كلى باشد . فرض كنيد اجتماعات زيادى را ديده‌ايم كه هنگام ابراز احساسات كف مىزنند ، بگوييم در همه اجتماعات انسان‌ها براى ابراز احساسات كف مىزنند .\r\n\r\nتمثيل\r\nدليلى كه از دو قضيه تشكيل يافته تا به علت تشابهى كه ميان آن‌ها هست حكم يكى را بر ديگرى ثابت كنيم ، تمثيل ناميده مىشود . و بنابراين چهار ركن دارد :\r\n1 - مشبّه به يا اصل .\r\n2 - مشبّه يا فرع .\r\n3 - وجه شبه يا علت جامعه .\r\n4 - اثبات عليّت وجه شبه براى حكم . و پس از اين‌ها حكم اصل براى فرع ثابت مىشود . و فى المثل مىگوييم چون اسكار علت حرمت خمر مىباشد ، پس آبجو كه مسكر است حرام است .\r\nولى همه‌ى سخن اينجاست كه چگونه اثبات كنيم علت حرمت خمر مثلًا اسكار است ؟ به‌طور مطلق نه چيزهاى ديگر و نه اسكار\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nخاصّ در خصوص خمر و يا به حد اسكار خمر ، براى اثبات اين مطلب راه‌هاى مختلفى پيشنهاد شده است كه مهم‌ترين آن‌ها اين دو راه مىباشد :\r\n1 - دوران ، كه طرد و عكس هم ناميده مىشود . منظور اين است كه دقت كنيم ببينيم اگر حكم حرمت ( در مثال ) ، داير مدار اسكار باشد ، مطلب ثابت است . به تعبير شيخ طوسى رحمه الله به نقل از آن‌ها كه تمثيل را معتبر مىدانند ، مىبينيم : خمر صفات زيادى پيدا مىكند و هيچ يك مدار حرمت نمىباشد . همين كه قوام خاصى كه همراه اسكار است ، به وجود آمد ، حرام مىشود و باز وقتى از آن حالت بيرون آمده ، سركه شد ، حلال مىشود . از اين‌جا معلوم مىشود كه علت حرمت ، فقط اسكار به طور مطلق است .\r\nولى اين سخن تمام نيست ؛ زيرا ممكن است صفت ديگرى در خمر باشد كه همراه اسكار خمرى و ملازم آن است ، و آن صفت ملاك حرمت باشد ، و با اسكار آبجو همراه نباشد ، و شايد اسكار علت حرمت باشد ولى اسكار به اندازه خمر ، نه مطلق اسكار كه در آبجو هم مىباشد .\r\n2 - ترديد كه سبر و تقسيم خوانده مىشود ؛ يعنى همه‌ى اوصاف اصل ( چون خمر در مثال ) را به‌دست آوريم و سپس يكايك را بررسى كنيم و بگوييم : آيا اين وصف علت حرمت مىباشد ؟ و سپس آن را باطل كنيم . ( مثلًا با اين بيان كه آن صفت در فلان شىء هم هست و حرام نمىباشد ) و هم‌چنين صفت ديگر و ديگر را تا فقط يك صفت كه مثلًا اسكار است ، باقى بماند . و به اين ترتيب اثبات مىشود كه از ميان صفات مختلف شراب ، چون مايع بودن ، و رنگ مخصوص داشتن ، و مزه يا بوى مخصوص داشتن ، و اسكار و . . . فقط اسكار علت\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nحرمت است ؛ ولى اين هم درست نيست ، زيرا احاطه‌ى به همه‌ى اوصاف يك شيئى معمولًا امكان‌پذير نمىباشد .\r\n\r\nتمرينات :\r\n1 - قضيه را به چند قسم مىتوان تركيب نمود ؟\r\n2 - استقراء را تعريف و اقسام آن را شرح دهيد .\r\n3 - استقراء ، كدام قسم از تركيب قضايا است ؟\r\n4 - تمثيل را تعريف كنيد .\r\n5 - تمثيل چند ركن دارد ؟\r\n6 - ركن رابع را چگونه اثبات مىكنند ؟\r\n7 - اشكال دوران و ترديد چيست ؟\r\n\r\n","description":"","footnote":"","page_name":" 43 ","page_number":43},
  {"content":"\r\n\r\n\r\n« قياس »\r\nقياس كه برخى اروپائيان آن را تحول مىنامند ، دليلى تشكيل شده از چند قضيه است كه بوسيله آن‌ها قضيه ديگرى ثابت مىشود كه نتيجه قياس ناميده مىشود . مثل : انسان حيوان است و هر حيوانى جسم است / انسان جسم است .\r\nقياس به اقترانى و استثنائى تقسيم مىشود : اگر نتيجه قياس به طور كامل يعنى با همه ماده و صورتش در متن قياس ذكر شود ، استثنائى است ؛ ولى اگر ماده نتيجه در قياس ذكر شود ليكن با آن هيئت ذكر شده در مقدمات نباشد ، اقترانى خوانده مىشود . مثلًا : اگر على عليه السلام خليفة اللَّه باشد او انسان كامل است ؛ ولى او خليفه اللَّه هست ، پس او انسان كامل هم مىباشد . قياس استثنائى است كه عين نتيجه : او انسان كامل است ، در متن قياس آمده است . ولى : على عليه السلام خليفه اللَّه و هر خليفه اللَّه انسان كامل است پس على عليه السلام انسان كامل است ، اقترانى است ؛ زيرا نتيجه به‌طور كامل ( يعنى ماده و هيئت با هم ) در متن قياس نيامده است .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\n\r\nاقسام استثنائى\r\nقياس استثناتى همانطور كه ملاحظه كرديد ، متشكل از يك قضيه شرطيه و يك قضيه حمليه مىباشد . شرطيه‌اش مىتواند متصله باشد و يا منفصله ، و منفصله هم مانعة الجمع است يا مانعة الخلو يا منفصله‌ى حقيقيه . قضيه‌ى حمليه‌اى كه با شرطيّه‌ى متصلة است ، گاهى در مقدّمه ، وضع مقدم مىكند ، و گاهى وضع تالى ، و گاهى نفى مقدم مىكند ، و گاهى نفى تالى . ولى تنها وضع مقدم يا نفى تالى نتيجه مىدهد . مثل : اگر زيد انسان باشد حيوان است ؛ ليكن او انسان است ، پس حيوان است . ولى نفى مقدم نتيجه‌ى نفى تالى نمىدهد و وضع تالى هم وضع مقدم را نتيجه نمىهد ؛ زيرا ممكن است تالى اعم از مقدم باشد . مانند مثال مزبور ليكن اگر منفصله‌ى حقيقيه باشد ، وضع و يا نفى هر يك از مقدم و تالى آن ، در قضيه‌ى حمليه همراهش ، نتيجه مىدهد . مثل : يا اين عدد زوج است و يا فرد ؛ ليكن فرد است ، پس زوج نيست ، يا فرد نيست ؛ پس زوج است يا زوج است ، پس فرد نيست يا زوج نيست ؛ پس فرد است .\r\nو اگر منفصله مانعة الجمع باشد ، وضع مقدم و يا تالى ، نفى ديگرى را نتيجه مىدهد ؛ چون اجتماعشان محال است ، ليكن نفى يكى مفيد چيزى نيست ، چون مانعة الخلو نمىباشد . مثل : يا اين حيوان گاو است يا گوسفند .\r\nو اگر مانعة الخلو باشد ، فقط نفى هر يك از مقدم و تالى ، وضع ديگرى را نتيجه مىدهد . مثل : حسن يا در درياست و يا غرق نمىشود . ( يعنى اگر در دريا نباشد ، غرق نمىشود و اگر غرق بشود ، در دريا هست ) .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\n\r\nقياس خلف\r\nيكى از اقسام قياس استثنائى ، قياسى است كه به نام قياس خلف خوانده مىشود . به معناى وراء و پشت . و آن قياسى است كه از راه ابطال نقيض يك چيزى ( كه وراء و آن طرف اصل مىباشد ) ، مطلب را اثبات مىكنيم ، به اين طور : اگر اين مطلب ثابت نباشد ، بايد نقيض آن ثابت باشد ؛ ليكن نقيض آن محال است ( به هر دليل ) ، پس اصل مطلب ثابت است .\r\nمثلًا : اگر خداوند وحدت نداشته باشد بايد تعدد يا تركيب داشته باشد ليكن تعدد و تركيب خداوند محال است ( با ادله آن بحث ) ، پس خداوند وحدت دارد .\r\n\r\nتمرينات :\r\n1 - قياس را تعريف كنيد .\r\n2 - اقسام قياس استثنائى را بيان كنيد .\r\n3 - استثنائى با منفصله‌ى حقيقيه در چند صورت و چگونه نتيجه مىدهد ؟\r\n4 - قياس خلف چيست ؟\r\n\r\nقياس اقترانى و اقسان آن\r\nموضوع نتيجه قياس اقترانى را ، اصغر ، و محمول آن را اكبر مىنامند و مقدمه‌اى كه مشتمل بر اصغر است صغرى ، و آن كه مشتمل بر اكبر است كبرى ناميده مىشود ، و چيزى كه در قياس تكرار مىشود و به منزله‌ى واسطه‌اى براى رساندن اكبر به اصغر است ، حد وسط ناميده مىشود . مثلًا در اين قياس : انسان حيوان است و هر\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nحيوان جسم است پس انسان جسم است ، مقدمه اول كه مشتمل بر انسان ( موضوع نتيجه ) است ، صغرى ، و مقدمه دوم كه مشتمل بر جسم ( محمول نتيجه ) است ، كبرى خوانده مىشود ، و حيوان‌كه‌تكرار شده و واسطه ميان انسان و جسم است ، حد وسط خوانده مىشود .\r\nقياس اقترانى چهار قسم دارد :\r\n1 - آن كه حد وسط در صغرى محمول و در كبرى موضوع باشد .\r\nمانند مثال بالا و اين شكل اول مىباشد .\r\n2 - آن كه حد وسط در صغرى و هم در كبرى محمول باشد . مثل بعضى حيوان‌ها انسانند و هيچ سنگى انسان نيست / بعضى حيوان‌ها سنگ نيستند . و اين را شكل دوم مىنامند .\r\n3 - آن كه حد وسط در صغرى و هم در كبرى موضوع باشد مثل بعضى حيوان‌ها انسانند و هيچ حيوانى فرشته نيست / بعضى انسان‌ها فرشته نيستند . و اين را شكل سوم گويند .\r\n4 - آن كه حد وسط در صغرى موضوع و در كبرى محمول باشد .\r\nمثل هر انسانى مىتواند خليفة اللَّه باشد و هر ناطقى انسان است / بعضى خليفة اللَّه‌ها ناطق هستند . و اين را شكل چهارم مىنامند .\r\nمهم‌ترين اقسام قياس ، شكل اول مىباشد كه فكر به طور طبيعى حركت مىكند : از اصغر به اوسط و از اوسط به اكبر . شما خودتان ببينيد : انسان حيوان است و حيوان جسم است / انسان جسم است .\r\nچقدر سليس و طبيعى است .\r\nو به نظر ما تفكر طبيعى در بخش قضايا و تصديقات ، همين تفكر به صورت قياس شكل اول و يا انواع قياس استثنائى است . انواع سه‌گانه ديگر قياس اقترانى به اين روشنى نيست ، و مؤلفين و واضعين منطق ، دليليت آن‌ها را بيش‌تر به وسيله‌ى شكل اول روشن مىكنند .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nشرط قياس شكل اول اين است كه صغرى موجبه و كبرى كلى باشد ؛ زيرا اگر صغرى سالبه باشد ، اصغر تحت اوسط مندرج نمىشود و رشته اين تفكر طبيعى پاره مىشود . و اگر كبرى كلى نباشد ، باز هم ممكن است اوسطى كه تحت اكبر مىباشد ، شامل اصغر نشود . بنابراين تفكر طبيعى اين قياس با ايجاب صغرى و كلّيت كبرى صورت مىگيرد . ببينيد تفكر اين حديث چقدر طبيعى است :\r\n« من كان عاقلا كان له دين ، و من كان له دين دخل الجنه » .\r\nهمان‌طور كه در بحث مفاهيم تصورى ، تفكر طبيعى كشف يك مجهول اين بود كه اوصاف و خواص يك شىء را به‌دست آوريم ، و سپس با در دست داشتن علامت ذاتى و عرضى بودن شيئى ، ذات و حقيقت و نيز آثار آن را به‌دست آوريم ، همين طور در بحث تصديقات ، تفكر طبيعى اين است كه ببينيم ميان موضوع و محمول مطلوب ما ( كه در پى تحقيق آن هستيم ) ، چه چيزهايى مىتوانند واسطه شوند ، و وقتى واسطه را پيدا كرديم فوراً در ذهنمان تشكيل يك قياس مىدهيم تا ببينيم شرايط واسطه شدن را دارد يا نه ؛ مثلًا اكبر به طور كلى بر آن حمل مىشود يا نه ؟ و خود آن با اصغر چه نوع رابطه‌اى دارد ؟ سلبى يا ايجابى ، جزئى يا كلى ؟ و آنگاه اگر اصغر را مندرج تحت اوسط و اوسط را مندرج تحت اكبر ديديم ، به طور طبيعى به نتيجه رسيده‌ايم ، و فى المثل رابطه‌ى عقل با ورود در بهشت را يافتيم كه پذيرش دين الهى مىباشد . با اين رابطه تفكر طبيعى ما انجام يافته است .\r\n\r\nتمرينات :\r\n1 - قياس اقترانى را تعريف كنيد .\r\n2 - اقسام چهارگانه‌ى آن را شرح دهيد .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n3 - تفكر طبيعى در تصورات و در قضايا چگونه است .\r\n4 - شكل اول قياس چه شرائطى دارد ؟\r\n\r\nصناعات خمس\r\nاقسامى كه پيش از اين براى قياس شمرديم مربوط به شكل و هيئت قياس بود . قياس اقسامى هم از نظر ماده و محتوى دارد . اگر قضاياى مذكور در قياس اساساً مفيد تصديق و باور نباشد و فقط نيروى خيال را تحريك نموده ، تعجب و شگفتى بياورد ، آن قضايا را قضاياى شعرى و آن قياس را قياس شعرى مىنامند . و اگر مفيد باور باشد ، ليكن در حد ظن و گمان ، قياس مزبور را خطابى مىنامند . و اگر مفيد تصديق جزمى غير يقينى باشد ، ليكن مورد اعتقاد عموم مردم باشد و يا لااقل طرف مقابل ما آن را پذيرفته است ، قياس جدلى مىباشد .\r\nو اگر مفيد تصديق جزمى غير يقينى باشد و عموم هم آن را باور ندارند و طرف مقابل هم آن را قبول ندارد و به اشتباه مىپذيرد ، قياس مغالطى مىباشد . اين پنج قسم را صناعات خمس مىگويند . توضيح اين مطالب و مثال هر يك را به تفصيل ذكر خواهيم نمود .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\n\r\n« برهان »\r\nبرهان قياسى است كه مفيد يقين باشد . يقين يك نوع علم و آگاهى است كه ثابت و مطابق با واقع باشد و امكان خلاف آن نباشد و به تعبير ديگر : ( آگاهى و علمى كه جزمى و مطابق با واقع باشد ) .\r\nو بنابراين قياس برهانى ، قياسى است كه از قضاياى مطابق با واقع و قطعى تشكيل شود ، تا مفيد يقين باشد .\r\nقضاياى يقينى دو دسته‌اند : اصلى و فرعى . يقينيات اصلى همان قضاياى بديهى هستند ، و يقينيات فرعى قضاياى نظرى هستند ، كه با فكر و تأمل به بديهيات برمىگردند ، و بنابراين بايد بديهيات را شناخت كه به قول مرحوم سبزوارى سرمايه كسب فكرى مامىباشند .\r\nبديهيات شش دسته‌اند :\r\n1 - آن‌هائى كه صرف تصور موضوع و محمول و نسبت ميان آن‌ها ، ما را به آن‌ها معتقد مىسازد . مانند : هر مجموعه‌اى بزرگ‌تر از هر جزء آن است ، يا جمع دو نقيض با هم محال است . اين دسته از بديهيات را اوليات مىنامند .\r\n2 - آن‌ها كه صرفاً تصور طرفين كافى نيست و احتياج به واسطه‌اى هست ، ليكن واسطه مزبور دائماً هنگام تصور قضيه منظور در ذهن ما\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nحاضر است . مانند : \" عدد چهار جفت مىباشد . \" جفت بودن عدد چهار احتياج به اين دارد كه معنى جفت بودن روشن شود تا ببينيم عدد چهار جفت است يا نه ، ليكن اين معنى را همه مىدانيم و هنگام تصور قضيه مزبور در ذهنمان حاضر است . جفت يعنى عددى كه به دو عدد متساوى تقسيم شود . چون چهار كه به عدد دو تقسيم مىشود و اين قضايا را فطريات مىنامند .\r\n3 - آن‌ها كه واسطه مىخواهند ، و واسطه مزبور هم دائماً حضور ذهنى ندارد و آن واسطه قرائنى است كه موجب حدس قطعى مىشود . مانند حكم در زمستان به اين كه تابستان امسال گرم است . در صورتى كه قرائن قطعى بر مطلب مزبور داشته باشيم ، و اين‌گونه قضايا حدسيات ناميده مىشود .\r\n4 - آن‌ها كه واسطه مزبورشان تجربه شخصى درباره‌ى آن قضايا باشد . مانند : \" آب دهان بامدادى براى خوب كردن ريش شدن پوست انگشتان مفيد است \" و يا : \" ظلم كه از حد گذشت ، خداوند ولايت مظلوم را به عهده مىگيرد و ظالم را به سزايش مىرساند \" . و اين‌ها را تجربيات مىنامند .\r\nدر تجربيات نياز به دو مقدمه داريم :\r\n1 - تكرار مشاهده حكم مزبور ، كه با تحقيق در موارد گوناگون به‌دست مىآيد .\r\n2 - مقدمه‌ى عقلى كه به آن اضافه مىشود : اگر اين نتيجه و اثر اتفاقى بود ، نبايد در اين همه موارد زياد و مختلف ، يكسان موجود باشد .\r\nاگر انضمام مقدمه‌ى مزبور ممكن نباشد ، تجربه نيست و فقط استقراء مىباشد كه دليل ظنى مىباشد . مثلًا اين قضيه كه : همه‌ى\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nحيوانات ( غير انسان ) چهار دست و پاه راه مىروند ، ظنى و استقرائى مىباشد ؛ زيرا ما تعداد زيادى حيوانات را اين طور ديده‌ايم ؛ ولى مسئله‌ى علمى ما اين است كه بتوانيم با تجربه قطعيش سازيم . و اين جا نمىتوان آن مقدمه‌ى عقلى را منظّم كرد كه : اگر همه اين طور راه نمىروند پس چرا هرچه ديده‌ايم اين طور بوده است ؛ زيرا كاملًا ممكن است برخى حيوانات كه نديده‌ايم با دو پا و مستقيم راه بروند ! مانند پنگوئن .\r\nبايد توجه داشت كه قضاياى تجربى و حدسى فقط براى خود شخص تجربه كننده و آن كه قرائن حدس برايش حاصل شده ، قطعى مىباشد و براى ديگران حجيتى ندارد ؛ مگر اين كه به تحقيق او يقين شخصى پيدا كنند .\r\n5 - قضايائى كه واسطه حكمشان شنيدن از گروهى باشد كه امكان قرارداد و توافق آن‌ها بر كذب نباشد ، و اين قضايا متواترات خوانده مىشوند . مانند : دو خليفه پس از پيامبر صلى الله عليه و آله ، حضرت زهرا عليها السلام را آزار مىداده‌اند و يا : على عليه السلام فاتح خيبر بوده است .\r\n6 - قضايائى كه واسطه‌ى حكمشان حس مستقيم خودمان باشد ، چه حس ظاهر و چه حس باطن . مثل : « ستارگان آسمان نور مىدهند » يا : « سبحانك انى كنت من الظالمين » ، و اين‌ها را حسيات و وجدانيات مىخوانند . بعضى مىگويند : تجربيات فقط قطعى و معتبر هستند و هيچ قضيه‌اى را تا به تجربه نيايد قبول نداريم . گروهى از غربىها و نيز پيروان منطق دياليك‌تيك چنين عقيده‌اى دارند . ليكن راستى مسئله 4 / 2 * 2 احتياج به تجربه دارد ؟ مسئله : هر مجموعه‌اى بزرگ‌تر از هر جزء آن است ، احتياج به تجربه دارد ؟\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nاساساً در قضاياى امتناعى مانند : ( اجتماع نقيضين محال است ) ، چگونه تجربه مىكنيد ؟ ! تجربه فقط بر اين است كه اجتماع دو نقيض نداريم ؛ اما محال بودن را كه نمىتوانيم تجربه كنيم .\r\n\r\nقطعيت برهان\r\nمقدمات قياس برهانى نسبت به نتيجه‌ى آن علّيت تامه داشته و ادراك آن‌ها موجب ادراك نتيجه مىباشد ، و به تعبير ديگر قياس برهانى يقينى است . اين گونه ادراك را علم ضرورى مىنامند ، و بدين جهت لازم است كه محمول قضاياى برهانى نسبت به موضوعات آن‌ها ذاتى باشند . منظور از ذاتى در اين بحث هر عارضى است كه مقتضاى ذات معروض باشد ، و در نتيجه از اعتقاد به موضوع اعتقاد به محمول ، لازم بيايد . مثلًا عدد ، زوج و يا فرد است ، قضيه‌اى يقينى مىباشد ؛ زيرا زوجيت و فرديت لازمه‌ى ذات عدد مىباشد . مقدمات برهان كه يا از بديهيات شش‌گانه اوليه هستند و يا مطالبى نظرى هستند كه از بديهيات گرفته شده‌اند ، به هر حال يقينى هستند و محمولاتشان هر چند با وسائطى زياد مقتضاى خود موضوع مىباشند . و اين معنا در اصطلاح ، عرض ذاتى خوانده مىشود .\r\n\r\nبرهان لمى و انّى\r\nاگر مقدمات برهان ، علت واقعى پيدايش نتيجه باشند ، برهان را \" لمّى \" مىخوانند و اگر نه \" انّى \" ، مثلًا اين قياس : زيد درآمدش خيلى كم‌تر از مخارجش مىباشد و هر كس چنين باشد معمولًا ورشكست مىشود / زيد ورشكست مىشود ، از قبيل برهان لمّى مىباشد ؛ زيرا مقدمات ، علت نتيجه مىباشند .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nولى مثلًا : ( جهان حادث است و هر حادثى متغير مىباشد / جهان متغير مىباشد ) ، از قبيل برهان انّى مىباشد ؛ زيرا حدوث علت تغيير نمىباشد ، بلكه هر دو ، يعنى حدوث و تغيير معلول امكان و فقر جهان مىباشد .\r\nعلت واقعى را واسطه‌ى در ثبوت مىگويند چنان‌كه علت درك چيزى را ( اعم از اين كه علت واقعى هم باشد يا نه ) ، واسطه‌ى در اثبات مىگويند .\r\nپس مقدمات هر قياسى نسبت به نتيجه‌ى آن ، واسطه‌ى در اثبات مىباشند ، و مقدماتى كه علت واقعى نتيجه هم باشند ، علاوه بر اين كه واسطه‌ى در اثبات هستند واسطه‌ى در ثبوت نيز مىباشند .\r\n\r\nشرافت قياس برهانى\r\nقياس برهانى از همه انواع قياس اشرف است ؛ زيرا يقينى است و يقين بالاترين آگاهى است . هرچند برخى قياس‌هاى ديگر ، چون خطابه احساس انسانى را بهتر و سريع‌تر ارضاء مىكنند ، ليكن احساسى ارزش دارد كه تحت نفوذ يقين و تعقل باشد . ولى در اين كه آيا برهان لمّى بهتر از انّى است يا برعكس ، اختلاف است . گروهى چون ابن سينا و صدرالمتألّهين و سبزوارى برهان لمّى را مهم‌تر مىدانند ؛ زيرا علت اشياء را مورد نظر قرار مىدهد و از راه علت به معلول مىرسد . برخى از اين‌ها اساساً استدلال از معلول بر علت را محال مىدانند ؛ ولى گروهى چون محقق طوسى و قوشچى و بيش‌تر اروپائيان برهان انّى را مهم‌تر مىدانند و حتى برخى مىگويند :\r\nاساساً ما نمىتوانيم علت را جز از راه معلول بشناسيم ، پس همواره معلول براى ما آشناتر مىباشد . توضيح اين بحث را در كتاب‌هاى مفصل بجوييد .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\n\r\nتمرينات :\r\n1 - صناعات خمس را تشريح كنيد .\r\n2 - برهان را تعريف كنيد .\r\n3 - يقين چيست ؟\r\n4 - يقينيات اصلى و فرعى چيستند ؟\r\n5 - بديهيات را بشماريد .\r\n6 - مثالى براى فطريات بياوريد .\r\n7 - آيا قطعيات منحصر در تجربيات هستند ؟\r\n8 - چرا برهان ، قطعى و يقينى مىباشد ؟\r\n9 - منظور از عرض ذاتى در اين بحث چيست ؟\r\n10 - برهان لمى و انى را تعريف كنيد .\r\n11 - واسطه در اثبات و ثبوت را تشريح كنيد .\r\n\r\nجدل\r\nفايده‌ى قياس جدلى ، ساكت نمودن شخصى است كه دليل مىخواهد ، ولى آمادگى درك قياس برهانى را هم ندارد .\r\nقياس جدلى از قضايائى تشكيل مىشود كه بتواند شخص مزبور را قانع كند . منطقىها خاصيت مزبور را در دو گروه قضايا تشخيص داده‌اند :\r\n1 - مسلمات : و آن‌ها قضايائى هستند كه طرف قبول دارد ( به فرض كه ما قبول نداشته باشيم و يا حتى واقعاً هم باطل باشد ) .\r\n2 - مشهورات : قضايائى كه مردم عموماً قبول دارند . مثل : عدالت خوب است و ظلم بد است . البته در ميان مشهورات قضايائى پيدا\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nمىشوند كه يقينى و حتى از بديهيات اوليه هستند . مانند خوبى عدالت ، و بدى ظلم ؛ ليكن در جدل كارى به صحت واقعى آن‌ها نداريم و فقط چون مورد قبول عموم و يا طرف مقابل است ، مورد استفاده قرار مىدهيم ، چنان‌كه مسلمات را چون طرف ما قبول دارد به‌كار مىبريم .\r\nمشهورات دو قسمند :\r\n1 - مشهورات عامه كه قضاياى زيادى از آن‌ها انشعاب پيدا مىكنند . مثل : ظلم بد است كه قضاياى بسيارى ديگر چون : آزار يتيم قبيح است و همسايه آزارى بد است و . . . از آن انشعاب مىگيرند .\r\n2 - مشهورات خاصه : قضاياى مشهورى كه مركز انشعاب قضاياى ديگر نيستند و اين‌ها همان مثل‌هاى رايج در هر لغتى مىباشند . مثل :\r\nكس نخارد پشت من ، جز ناخن انگشت من ، سيلى نقد ، به ز حلواى نسيه ، از آب گل آلود ماهى مىگيرند . . .\r\nدر قياس جدلى اين گونه مثل‌ها كه مورد قبول عموم اند مورد استفاده قرار مىگيرند .\r\nجدل در يونان قديم به معناى مطلق مباحثه مىآمده و به لغت يونانى « ديالگو » گفته مىشده است . دياليك‌تيك هم از ديالگو گرفته شده كه اينك در برخى مكتب‌هاى منطقى به معناى تحول به كار مىرود . منطق ديالك‌تيك ، يعنى منطقى كه بر اساس تحول و عدم ثبات جهان بنا شده است . البته منطق مزبور در پناه اين لغت خودش مطالبى خلاف واقع گفته است كه در كتاب « منطق مقارن » و نيز در دفتر اول « فلسفه » ، مختصراً توضيح داده‌ايم .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n\r\nتمرينات :\r\n1 - قياس جدلى را تعريف و فائده‌اش را بگوييد .\r\n2 - مقدمات قياس جدلى چه قضايائى هستند ؟\r\n3 - مشهورات عامه و خاصه چيستند ؟\r\n\r\nخطابه\r\nپيش از اين گفتيم قياسى كه مفيد باور گمانى است نه جزمى ، قياس خطابى خوانده مىشود . خطابه دو فايده دارد :\r\n1 - تحريك عملى مردم به طرف هدف منظور ، و چون بيش‌تر مردم احساسى هستند از خطابه كه ظنى و گمانى بوده موافق با روح عوام است ، استفاده مىشود .\r\n2 - در برخورد با كسانى كه استعداد قياس برهانى ندارند ، از هر قياسى غير برهان كه بتواند مطلب را در ذهن طرف وارد سازد استفاده مىشود ، چه جزمى باشد ؛ چون جدل و چه ظنى باشد ؛ چون خطابه .\r\nقياس خطابى كلّاً از قضاياى ظنى توليد مىشود . ظنّيات قضايائى هستند كه يا به احترام گويندگانش ( از فلاسفه و فقهاء و زهاد و نويسندگان ) ، بدون همراهى دليل مورد پذيرش عامه هستند ، هرچند علم قطعى به آن‌ها نداشته باشند ، و يا شرايط و اوضاع آن قضايا را مورد پذيرش قرار داده است . مثل : فلانى را ديدم كه نيمه شب به در خانه‌ها دقيق مىشد ، حتماً قصد دزدى داشته است ، و يا مىخواسته اعلاميه به دورن خانه‌ها بيندازد . يا : فلانى مدتى است با ما رفت و آمد نمىكند ، حتماً با ما دشمن شده است .\r\nضمناً مشهورات هم كه جزو قضاياى جزمى شمرديم نسبت به كسانى كه فقظ ظن و گمان برايشان ايجاد كنند ، جزو مظنونات و مبادى خطابه مىباشند .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\n\r\nاقسام خطابه\r\nخطابه 5 نوع است :\r\n1 - خطابه‌هاى قضائى و مشاجرى : خطابه‌هائى كه در اثبات جرم يا دفاع از متهم در دادگاه‌ها ، و يا مجامع عمومى ايراد مىشوند .\r\n2 - خطابه‌هاى مشاورى : آن‌هائى كه هنگام درجه دادن و يا پائين بردن منصب‌هاى اجتماعى رجال مملكتى ، و يا براى مشورت ميان هيئت دولت ، و يا دو دولت با هم ، انجام مىشوند .\r\n3 - خطابه‌هاى منافرى : آن‌هائى كه به عنوان مدح يا ذم اشخاص ، و يا اجناس هنگام معاملات انجام مىشوند .\r\n4 - خطابه‌هاى ارشادى : آن‌هائى كه براى تهذيب ( اخلاق ) مجتمع انجام مىشوند .\r\n5 - خطابه‌هاى تعليمى : خطابه‌هائى كه به عنوان تدريس و بحث انجام مىشوند .\r\nدر هر جامعه‌اى و هر زمانى يك نوع از اين خطابه‌ها زياد رواج داشته است . حوادث و نيز شعور اجتماعى جامعه در اين مطلب دخالت دارند .\r\nمثلًا در يونان قديم به علت نزاع‌هاى زياد حاصل از يك هرج و مرج عمومى ، خطابه‌هاى قضائى زياد شيوع داشته است . در عرب جاهليت ، خطابه‌هاى منافرى زياد بوده است .\r\nهر يك از خطابه‌هاى مزبور شرائطى خاص به خود دارد ؛ ليكن همه‌ى آن‌ها يك شرائط عمومى نيز دارند . مانند : 1 - اطمينان و آرامش روحى : اگر خطيب مضطرب باشد و نتواند بر اعصاب خود مسلط شود ، نمىتواند درست كلمات را با مطالب ذهنى خود تطبيق دهد .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n2 - هيچ‌گاه از تأثير كلام خود مأيوس نباشد كه كلام از روى يأس ، روح ندارد .\r\n3 - حركات دست و چشم بايد متناسب با مطالب باشد .\r\n4 - انبساط و انقباض قيافه متناسب با مطالب باشد ؛ مثلًا اگر مطالب مربوط به دوزخ باشد قيافه هم گرفته است ؛ ولى اگر مربوط به نشاط و سرور است ، نبايد قيافه گرفته ، و عبوس و دوزخى باشد .\r\n5 - تناسب مزبور در تن صدا هم بايد رعايت شود .\r\n6 - انتخاب كلمات بايد كاملًا متناسب با زمان و مكان ، و شنوندگان ، و مطلب مورد نظر باشد .\r\n7 - محل خطابه بايد طورى باشد كه موجب خستگى شنوندگان نباشد . اندازه‌ى نور ، اندازه‌ى ارتفاع از سطح افراد ، و غيره .\r\n\r\nتمرينات :\r\n1 - تعريف و فايده‌ى خطابه را ذكر كنيد .\r\n2 - خطابه از چه نوع قضايائى تشكيل مىشود ؟\r\n3 - اقسام خطابه را ذكر كنيد .\r\n4 - شرايط عمومى خطابه را بيان كنيد .\r\n\r\nقياس شعرى\r\nشعر در ادبيات ، كلامى خيالى ، متشكل از كلماتى موزون مىباشد .\r\nولى در منطق فقط جهت خيالى بودنش مورد توجه مىباشد ، هرچند در قالب كلماتى بىوزن ، و حتى به صورت شعر ادبى نو هم نباشد ؛ مثلًا اين جمله :\r\n\" گوشت و حبوبات كوبيده را نخور كه مورد تنفر ، و تهوع آور\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nاست \" ، در منطق شعر است ؛ زيرا بر اساس احساس و تخيل گفته شده است . فايده‌ى قياس شعرى ، ترغيب و يا ترهيب از چيزى مىباشد ، و اين هدف با كلماتى انجام مىشود كه قوه‌ى خيال شخص را تحريك نموده ، منظره‌اى را در نظرش مجسم نمايد كه ديگر به حق ، يا ناحق نتواند ، بر خلاف هدف منظور كارى بكند .\r\nمثلًا وقتى رقيبان نديم سلطان « حيره » ، بر موقعيت رفيق سابق خود رشك بردند كه حتى با سلطان هم‌غذا مىشود ، خواستند او را از چشم سلطان بياندازند ، چنين گفتند : ما از راه دور آمده‌ايم تا درباره‌ى اين شخص با شما صحبت كنيم . شما هيچ‌گاه با او غذا نخوريد ، اسافل - ما تحت - اعضايش پر از برص است و او انگشت خود را در ميان برص‌ها وارد مىكند ، و مانند كسى كه به دنبال چيزى است همه جا مىگردد . . . منظره‌اى كه در نظر سلطان مجسم شد ، چنان چندش آور بود كه وقتى نديم به او گفت : گوش ندهيد دروغ مىگويند ، سلطان گفت : ديگر گفته شد چه راست و چه دروغ . « 1 »\r\nو چون حنظله باد غيسى اين دو شعر را براى سجستانى خواند :\r\n مهترى گر به كام شير در است * شوخطر كن ز كام شير بجوى\r\nيا بزرگى و عز و نعمت و جاه * يا چو مردانت مرگ رويا روى \r\nچنان سجستانى را تحريك نمود كه بر اسب جهيد و فرمان حركت سپاه را صادر نمود ، بر صفار خروج كرد و خراسان را تسخير نمود .\r\n\r\n\r\n","description":"","footnote":"\r\n( 1 ) - / مهلا \" ابيت اللعن لا تأكل معه ، ان استه من برص ملمّه ، وانه يدخل فيها اصبعه ، يدخلها حتى يوارى اشجعه ، كانه يطلب شيئا \" ضيّعه .\r\n","page_name":" 60 ","page_number":60},
  {"content":"\r\n\r\nشعر اقسام زيادى دارد از جمله :\r\n1 - مدح ، مانند شعرى كه يزيد براى ابن زياد انشاء يا انشادا نوشت ، تا او را بيش‌تر استحمار نمايد :\r\n رفعت فما زلت السحاب تفوقه * فما لك الا مقعد الشمس مقعد\r\nتو اين قدر بالا رفتى و از ابرها هم بالاتر رفتى * كه جز مكان خورشيد جاى ديگرى ندارى \r\n2 - هجو ، مانند شعر ابن ابى الحديد در مذمت ابى بكر و عمر در حادثه‌ى خيبر :\r\n وللرايه العظمى وقد ذهبا بها * ملابس ذلّ فوقها وجلابيب\r\nپرچم بزرگ اسلام كه آن دو نفر به دست گرفتند * سراسر زير پرده‌هاى ذلت قرار گرفت \r\n3 - فخر ، چون شعر اين شاعر فارسى :\r\n منم معلول بىعلت ، كه علت گشته پيوندم * ازل فرزند من باشد ، ابد فرزند فرزندم \r\n4 - بيان شوق :\r\n شوقى اليك شديد ، كما علمت وأريد * فكيف تنكر حبّا ، به الضمير شهيد \r\n5 - حسرت :\r\n ما و مجنون همسفر بوديم در ميدان عشق * او به منزل‌ها رسيد و ما هنوز آواره‌ايم \r\nشعر گرچه بر اساس مبالغه اوج و ارزش مىگيرد ، ليكن اگر به حد افراط رسيد ، عيب شعر مىباشد . مانند شعر اين شاعر در مدح معز\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nباللَّه فاطمى :\r\n ما شئت لا ماشاءت الا قدار * فأحكم فانت الواحد القهار ! !\r\nهرچه تو بخواهى ، نه هر چه تقدير بخواهد * حكم بران كه تو همان يگانه قهار هستى ! \r\nو گفته متنبى ، در مدح ديگرى :\r\n ان كان مثلك كان اوهو كائن * فبرئت حينئذ من الاسلام\r\nاگر مانند تو بوده يا بشود * من از اسلام بيرون باشم \r\nالبته موارد مختلف است ، و گاهى افراط هم زيبا جلوه مىكند .\r\nمانند :\r\n فلو قلم القيت فى شقّ راسه * من الضّعف ما غيرت للرسم من نقط\r\nاگر در شكاف سر قلمى قرار بگيرم * بس لاغر شده‌ام ديگر ، حتى نقطه‌اى\r\nرا هم در نوشته خراب نمىكنم . \r\nاساساً چون شعر بيش‌تر با احساسات سر و كار دارد ، مىتواند براى تحريك فرد يا جامعه خيلى مؤثر باشد . اگر افرادى روشنگر و در مسير هدف‌هاى انسانى باشند ، مىتوانند به وسيله‌ى شعر خدمات ارزنده‌ى مهمى انجام دهند . ولى اگر تجارت پيشه و يا مزدور باشند ؛ نه تنها قادر به انجام خدماتى انسانى نيستند ، بلكه جامعه را به سقوط مىكشانند . « والشعراء يتبعهم الغاوون ، الم ترانهم فى كل واد يهيمون ، وانهم يقولون مالا يغعلون ، الا الذين آمنوا وعملوا الصالحات وذكرو اللَّه كثيراً وانتصروا من بعد ما ظلموا . . . » .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nيعنى فقط آن‌ها خوبند كه ادبيات و شعرشان ، براى بيدار كردن مردم در برابر ستم‌ها به كمك خواهى از ملت‌ها براى درگيرى با ظلم‌ها استفاده مىكنند ؛ البته با ايمان و عمل صالح ، و ياد خداوند .\r\n\r\nقياس مغالطى\r\nقياس مغالطى از قضاياى وهمى يا قضاياى كاذبى كه مشتبه به قضاياى صادقه شده‌اند ، تشكيل مىشود ، و فايده‌اى جز به مفسده و خلاف واقع انداختن ندارد ، و بنابراين تعليم آن در منطق فقط براى اين است كه خصوصيات آن دانسته شود ، تا از آن اجتناب شود .\r\nهم‌چون شناخت \" الخناس \" و مظاهر اجتماعى آن در بحث‌هاى اجتماعى و عقيدتى .\r\nقضاياى وهمى ، قضايائى هستند كه نيروى واهمه‌ى ما به قياس بر محسوسات در آن‌ها به طور كلى حكم مىكند و با اين كه واهمه براى درك احكام محسوسات و به تعبير ديگر : ( معانى جزئيه ) است ، حكمى كلى صادر مىكند . مثل اين كه مىگويند : هر موجودى بايد ديده شود و فرشته ديده نمىشود ، پس نيست . با اين كه ديده شدن ، فقط مربوط به موجود محسوس و مادى مىباشد .\r\nقضاياى كاذب شبيه به صادق كه مشبهات خوانده مىشوند ، به جهت اشتباه لفظى يا معنوى به قضاياى ديگر ، موجب مغالطه مىشوند .\r\nمثلًا اين قياس : در باز است و هر بازى پرنده است / در پرنده است . به جهت اشتباه لفظى مغالطه شده است .\r\nو قياس : كسى كه خدائى فرعون را قبول دارد ، جسميتش را هم قبول دارد ، و كسى كه جسميتش را قبول دارد ، صادق است / كسى كه\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nخداى فرعون را قبول دارد صادق است ! به جهت اشتباه معنوى مغالطه شده است . بدين معنا كه دقت نشده كبرى كليت داشته باشد .\r\nكسى كه جسميتش را قبول دارد ، در همه حرف‌هايش صادق است ، يا فقط در ادعاى جسميت صادق مىباشد ؟\r\n\r\nتمرينات :\r\n1 - قياس شعرى را تعريف كنيد .\r\n2 - چرا قياس شعرى تحريك مىكند ؟\r\n3 - اقسام شعر را بيان كنيد .\r\n4 - قياس مغالطى از چه قضايائى تشكيل مىشود ؟\r\n5 - وهميات را تعريف و مثال بزنيد .\r\n6 - مشبهات را تعريف و مثال بزنيد .\r\n7 - فايده‌ى مغالطه چيست ؟\r\n\r\nقياس‌ها در قرآن\r\n« ادْعُ إِلَى سَبِيلِ رَبِّكَ بِالْحِكْمَةِ وَالْمَوْعِظَةِ الْحَسَنَةِ وَجَادِلْهُم بِالَّتِي هِيَ أَحْسَنُ إِنَّ رَبَّكَ هُوَ أَعْلَمُ بِمَن ضَلَّ عَن سَبِيلِهِ وَهُوَ أَعْلَمُ بِالْمُهْتَدِينَ » . « 1 »\r\nپايه‌هاى اساسى زندگى انسان بايد بر اساس مسائل قطعى و يقينى باشد ، تا جهان را آن طور كه هست ببيند ، و ارتباط خود را با جهان بر اساس محكمى درك كند . / حكمت .\r\nشهوات و اميال نفسانى چه بسا مسائل قطعى زير بنائى را تحت الشعاع قرار داده ، نمىگذارد انسان نداى آن‌ها را بشنود . در اين احوال\r\n\r\n\r\n","description":"","footnote":"\r\n( 1 ) - / 125 / نحل .\r\n","page_name":" 64 ","page_number":64},
  {"content":"\r\n\r\nبايد با وعظ و پند و خطابه‌هاى دلنشين ( هرچند ظنى هستند ) ، دوباره زنگ دل را پاك نموده ، پيوند با مسائل زير بنائى را محكم نمود . در اجراء برنامه‌ى پند ، وعظ بايد همه جهات تأثير آن را كاملًا درك ، و مورد توجه قرار داد / الموعظه الحسنة .\r\nگاهى ارگانيزم فاسد داخلى ، روح و يا محيط فاسد جامعه ، چنان بر انسان اثر مىگذارد كه هم مسائل قطعى برهانى را ناديده گرفته و حتى ديگر حاضر به بحث‌هاى اساسى نيست ، و هم پندها و خطبه‌هاى ارشادى اثر خود را از دست مىدهند ، بايد در اين صورت از مطالبى كه مورد قبول شخص هست استفاده نموده ، تدريجاً به هدف رسيد .\r\nدر اين قسمت هم بايد كاملًا مراقب بود تا فقط در دايره مطالب مورد قبول شخص كار كرد ، تا اثر بگذارد . گاهى حتى منظم كردن يك مطلب غير مورد پذيرش شخص ، ضرر به مطالب ديگر هم مىزند / « وجادلهم بالتى هى أحسن » .\r\nموعظه و جدل براى رفع زنگ‌هاى باطن حاصل از تمايل ذاتى و تبليغات مسموم و محيط فاسد مىباشند ، تا واقعيات برهانى همواره در مد نظر باشند كه آن‌ها اساس و راهنماى زندگى هستند .\r\nاگر همواره در زندگى انسان‌ها برهان و يقين ، اساس قرار گيرد ، در مسائل عقيدتى انحراف‌هاى مكتبى كه اساس بدبختىها است ، به وجود نمىآيد . و در مسائل عملى پيروى از ظن و گمان از ميان رفته ، پرده‌هاى خيالات و اوهام كه مايه‌ى درگيرى جامعه‌ها ، و مولد تهمت‌ها ، و غيبت‌ها است ، بر طرف مىشود .\r\n« وَلَا تَقْفُ مَا لَيْسَ لَكَ بِهِ عِلْمٌ إِنَّ الْسَّمْعَ وَالْبَصَرَ وَالْفُؤادَ كُلُّ أُوْلئِكَ كَانَ عَنْهُ مَسْؤُولًا » . « 1 »\r\n\r\n\r\n","description":"","footnote":"\r\n( 1 ) - / 36 / اسراء .\r\n","page_name":" 65 ","page_number":65},
  {"content":"\r\n\r\nاز آن چه يقين ندارى پيروى نكن كه گوش و چشم و دل همگى از اين موضوع بازخواست مىشوند .\r\nخدايا به ما توفيق حكمت علمى و عملى عنايت فرما .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nحضرت آيت ا . . . العظمى حاج شيخ محمد على گرامى قمى در ماه رجب 1357 ه ق ( مهر ماه 1317 ه ش ) ، در شهر مقدس قم در يك خانواده متدين ديده به جهان گشود و پس از گرفتن مدرك ششم ابتدايى و خواندن مقدارى از دروس متوسطه وارد حوزه علميه قم گرديد و به سرعت به مدارج علمى دست يافتند ، ايشان پس از خواندن مقدمات و سطوح متوسطه و عاليه در سن 18 سالگى در درس خارج فقه مرحوم آيت ا . . . العظمى بروجردى قدس سره و مرحوم امام قدس سره شركت نموده و از اساتيد ديگرى همچون آيات عظام اراكى ، گلپايگانى ، حائرى ، محقق داماد و ميرزا هاشم آملى رضوان ا . . . عليهم اجمعين استفاده نمودند و در فلسفه و تفسير نيز از محضر علامه طباطبايى رحمه الله كسب فيض نمودند .\r\nمعظم له از ابتداء شروع مبارزات دوران ستم شاهى در جريان مبارزات قرار داشته و فعاليت‌هاى گسترده‌اى در جريان انجمن‌هاى ايالتى و ولايتى سال 41 و سپس در دوره دوم و سوم مبارزات ( رفراندوم و كاپيتولاسيون ) داشته‌اند كه بارها مورد اذيت و آزار ساواك قرار گرفتند كه از جمله بايد به تبعيد سال 44 و زندان سال 51 و سپس زندان حدود چهار ساله 52 تا آخر 55 و آنگاه تبعيد سال 56 تا نزديك پيروزى انقلاب اشاره نمود .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nمعظم له از همان اوايل تحصيل در حوزه مقدسه به تدريس نيز اشتغال داشته ، بيش‌تر رشته‌هاى تحصيلى حوزه چون ادبيات و منطق و فلسفه و فقه و اصول را تدريس نمودند و اينك از علماء و مدرسين دروس خارج حوزه قم مىباشند . ايشان در عين حال داراى تأليفات فراوان در موضوعات مختلف مىباشند كه حدود 30 جلد آن منتشر شده است . از جمله اين تأليفات تعليقه استدلالى بر عروة الوثقى در چهار مجلد ، و رساله توضيح المسائل ، و مناسك حج و عمره ، و منهاج الفلاح ( رساله عربى ) است كه در اختيار علاقه‌مندان قرار دارد .\r\nاز ديگر تأليفات منتشر شده ايشان : 4 جلد در فلسفه ، 2 جلد در اقتصاد ، 2 جلد در متد تفسير قرآن ، يك جلد در اخلاق و عرفان ، يك جلد در مسئله بردگى از نظر فقهى ، يك جلد در سيستم سياسى اسلام ، امامت و رهبرى ، مرزهاى عقيدتى ، درباره حديث لولا فاطمه عليها السلام و آثار ديگر .\r\nمرحوم امام خمينى قدس سره در چهل و اندى سال پيش ( شعبان 1381 هق ) درباره ايشان نوشته‌اند : ( مدت‌ها عمر شريف را صرف در تحصيل علوم شرعيه نموده‌اند و به حمد ا . . . به كمالات علميه و عمليه نائل شده‌اند و به صلاح و سداد و وثاقت موصوف مىباشند ) و در نامه ديگرى نوشته‌اند :\r\n( . . . علاقه من به امثال جنابعالى محفوظ است ) ، ( صحيفه امام ج 1 و 2 ) همين توجه و ابراز محبت در اجازات و نامه‌هاى بزرگان ديگر چون مرحوم آيت ا . . . العظمى ميلانى و گلپايگانى و اراكى و . . . مشهود مىباشد .\r\nيكى از بزرگان مراجع سال‌ها پيش درباره ايشان مىنويسند :\r\n( . . . از علماء اعلام و مدرسين و الا مقام حوزه علميه قم مىباشند و\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nسوابق علمى و انقلابى ايشان بر اهل حوزه پوشيده نيست و سال‌هاست در حوزه علميه از دروس عاليه و تأليفات ايشان استفاده مىشود و قد بلغ و الحمد للَّه‌بجدّه و جهده و جودة ذهنه الوقّاد و حسن سليقته مرتبة الاجتهاد و الاستنباط فى المسائل الفقهيّه والاصوليّه و الفلسفيّه . . . ) .\r\nيكى ديگر از مراجع قدس سره نوشته‌اند : ( . . . عمر شريف خود را در تحصيل علوم دينيه و تكميل معارف الهيّه و اشتغال به تدريس طلاب و محصلين صرف نموده و به حمد ا . . . در تنقيح مسائل شرعيه و مبانى نظريه صاحب نظر و متخلق به اخلاق و فضائل حسنه مىباشند . . . ) .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\n\r\nفهرست آيات\r\nان الإنسان لفى خسر الّا . . . ، 28\r\nادْعُ إِلَى سَبِيلِ رَبِّكَ بِالْحِكْمَةِ . . . ، 64\r\nسبحانك انى كنت من الظالمين ، 52\r\nوالشعراء يتبعهم الغاوون . . . ، 62\r\nوَلَا تَقْفُ مَا لَيْسَ لَكَ بِهِ عِلْمٌ . . . ، 65\r\nهل يستوى الذين يعلمون والذين لا يعلمون ، 10\r\nيا ذا القرنين اما ان تعذب و اما ان تتخذ فيهم حسنا ، 30\r\n\r\nفهرست اعلام\r\nابن ابى الحديد ، 61\r\nابن زياد ، 61\r\nابى بكر ، 61\r\nارسطو ، 7\r\nانگلس ، 7\r\nبيكن انگليسى ، 7\r\nپيامبر صلى الله عليه و آله ، 10 ، 52\r\nحضرت زهرا عليها السلام ، 52\r\nحضرت مهدى ( عج ) ، 6\r\nحنظله باد غيسى ، 60\r\nسجستانى ، 60\r\nدكارت فرانسوى ، 7\r\nعلى عليه السلام ، 10 ، 14 ، 27\r\nعمر ، 61\r\nقوشچى ، 54\r\nماركس ، 7\r\nمحقق طوسى رحمه الله ، 54\r\nهگل ، 7\r\nيزيد ، 61\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nآثار ديگرى كه از حضرت آيت اللَّه العظمى گرامى منتشر شده است :\r\n1 . رساله‌ى توضيح المسائل\r\n2 . استفتائات ( جلد 1 و 2 )\r\n3 . المعلقات على العروة الوثقى در چهار جلد ( فقه استدلالى ، به عربى )\r\n4 . المعلقات على ملحقات العروة الوثقى ( به عربى يك جلد )\r\n5 . مناسك حج ( به عربى )\r\n6 . مناسك حج ( به فارسى )\r\n7 . منهاج الفلاح ( به عربى )\r\n8 . درس‌هايى از علوم قرآن\r\n9 . اخلاق و عرفان در وضو و نماز\r\n10 . لو لا فاطمه عليها السلام\r\n11 . مالكيت خصوصى در اسلام\r\n12 . مالكيت‌ها\r\n13 . شناخت قرآن\r\n14 . نگاهى به مسأله بردگى در اسلام\r\n15 . نگاهى به سيستم سياسى اسلام\r\n16 . مرزها\r\n17 . مقدمه‌اى بر امامت\r\n18 . فلسفه - مجموعه دفتر اول تا چهارم\r\n\r\n","description":"","footnote":"","page_name":" 71 ","page_number":71},
  {"content":"\r\n\r\n19 . آغاز فلسفه ( ترجمه‌ى بداية الحكمه علامه‌ى طباطبايى )\r\n20 . المنطق المقارن ( عربى )\r\n21 . تعليقه بر منطق منظمه سبزوارى\r\n22 . مقصود الطالب ( شرح حاشيه‌ى ملاعبداللَّه در منطق به عربى )\r\n23 . قانون اساسى در اسلام ( ترجمه‌ى كتاب نحوالدستور الاسلامى )\r\n24 . عدالت اجتماعى در اسلام\r\n25 . خودسازى و مسائل روانى\r\n26 . بررسى ملاك‌هاى روانى در اسلام\r\n27 . ترجمه جلد 10 تفسير الميزان\r\n28 . خدا در نهج البلاغه\r\n29 . مذهب\r\n30 . نگاهى نو به ملاك حرمت ربا و حيل\r\n31 . لولا علىٌ عليه السلام\r\n32 . مذهب تشيع آينده تاريخ بشريت\r\n\r\n\r\n","description":"","footnote":"","page_name":" 72 ","page_number":72}
  ]