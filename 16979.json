[
  {"content":"\r\n . \r\n","description":"","footnote":"","page_name":" الغلاف 1 ","page_number":1},
  {"content":"\r\n . \r\n","description":"","footnote":"","page_name":" الغلاف 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":3},
  {"content":"\r\n\r\nناشر برگزيدهء سال 1373\r\n\r\n","description":"","footnote":"","page_name":" 2 ","page_number":4},
  {"content":"\r\n\r\nسيدمحمدتقى مدرسى\r\nتفسير هدايت\r\nجلد پانزدهم\r\nترجمهء پرويز اتابكى\r\n\r\n","description":"","footnote":"","page_name":" 3 ","page_number":5},
  {"content":"\r\n\r\nشابك دوره 18 جلدى 4 - 149 - 444 - 964\r\n4 - 149 - 444 - 964 ISBN 18 vol set\r\nبنياد پژوهشهاى اسلامى\r\nآستان قدس رضوى\r\nتفسير هدايت\r\nجلد پانزدهم\r\nسيد محمدتقى مدرسى\r\nترجمهء پرويز اتابكى\r\nچاپ اول 1378\r\n3000 نسخه\r\nچاپ وصحافى : مؤسسهء چاپ و انتشارات آستان قدس رضوى\r\nقيمت دوره : 250000 ريال\r\nحق چاپ محفوظ است\r\nمشهد - ص . پ 366 - 91735 تلفن 5 - 821033\r\nمركز پخش : شركت به نشر : دفتر مركزى : مشهد ، تلفن 834800 ، 817800 ، دورنگار 819810\r\nشابك 8 - 164 - 444 - 964\r\n8 - 164 - 444 - 964 isbn\r\n\r\n","description":"","footnote":"","page_name":" 4 ","page_number":6},
  {"content":"\r\n\r\n\r\n[ جلد پانزدهم 
  ]\r\n/ 3\r\n\r\nسورهء حديد \r\n","description":"","footnote":"","page_name":" 5 ","page_number":7},
  {"content":"\r\n . \r\n","description":"","footnote":"","page_name":" 6 ","page_number":8},
  {"content":"\r\n\r\n/ 5 سورهء حديد\r\n\r\nفضيلت سوره :\r\n1 - از جابر جعفى ، از ابو جعفر ( ع ) كه گفت : « هر كس سوره‌هاى مسبّحات ( يعنى سوره‌هايى كه با تسبيح آغاز مىشود ، مانند : حديد و تغابن و حشر و جمعه ) را پيش از خفتن بتمامى بخواند ، نميرد مگر آن كه ( حضرت ) قائم را دريابد ، و اگر بميرد در جوار پيامبر خدا ( صلّى اللَّه عليه و آله ) باشد .\r\nنور الثقلين / ج 5 / ص 231 عرباض بن ساريه روايت كرد و گفت : « پيامبر ( صلّى اللَّه عليه و آله ) پيش از خفتن سوره‌هاى مسبّحات را مىخواند ، و مىگفت : « در اين سوره‌هاى آيه‌اى به فضيلت برتر از هزار آيه باشد » .\r\nنور الثقلين / ج 5 / ص 131\r\n/ 7\r\n\r\nزمينهء كلّى سوره\r\nبيشتر آيه‌هاى اين سوره پيرامون دو محور اساسى دور مىزند :\r\nنخست : انفاق در راه خدا ، بدون تعيين و تحديد نوع آن ، كه به صورت انفاق و بذل جان يا مال يا هر چيز ديگر تحقّق مىيابد . و قرآن ، اين كلام حكيم ، از طريق برنامه‌اى واقعى و كارآمد و مؤثّر ما را بدان بر مىانگيزد و تشويق مىكند ، و آن\r\n\r\n","description":"","footnote":"","page_name":" 7 ","page_number":9},
  {"content":"\r\n\r\nبرنامه چنين است :\r\n1 - بيگمان خداوند تنها مالك حقيقى همه چيز است ، و از لحاظ آفرينش و توانايى و دانش و چاره‌سازى ولايتى تامّ و تمام دارد ، و براستى اوست كه زنده مىكند و مىميراند و همهء كارها ( و چيزها ) به او بازگردانده مىشود ( و منوط به ارادهء اوست ) ، و ما جز نمايندگان ( و گماشتگانى ) از جانب او در مورد داراييهايى كه او به ما داده نيستيم ، پس روا نيست دستور پرداختى را كه او مىدهد رد كنيم ، زيرا اوست كه مالك واقعى و حقيقى است .\r\n2 - انفاق تنها گواه راستين بر پايبند بودن انسان به پيمانى است كه خداوند در عالم ذرّ از او گرفته است .\r\n3 - چرا انسان بدين دارايى ، در حالى كه براى او باقى نمىماند ، بخل ورزد ؟ مالى كه يا آدمى خود آن را ترك مىكند و مىگذارد ، يا آن مال به ديگرى منتقل مىشود . / 8 آرى ، آدمى لختى آن مال را به عنوان جانشين در اختيار دارد ولى هر دارندهء مالى مىميرد تا مال به مالك اصلى آن ، خداى تعالى باز گردد .\r\n4 - وانگهى ، انفاق براستى چيزى به ذات بىنياز ستودهء خداوند نمىافزايد ، و سود و زيان ، هر دو به انسان خود بر مىگردد ، زيرا اگر كسى انفاق كند دارايى خود را مىافزايد و جامعهء خويش را مىسازد و به پاداش و خرسندى خدا دست مىيابد ، امّا اگر بخل ورزد ، حاصلى جز تلف و عقب ماندگى در دنيا و گونه گون عذاب در آخرت بر نمىچيند .\r\nاين سوره به مسائلى ديگر نيز كه به انفاق مربوط مىشود مىپردازد .\r\nدوم : عدالت اجتماعى به عنوان هدفى است كه تمام رسالتهاى الهى براى آن فرستاده شده و تمام انبيا و اوليا براى آن كوشيده‌اند ، چنان كه مىسزد كه تمام مؤمنان به رسالت براى استقرار آن بجنبند و بكوشند ، و اين عدالت جز به وسيلهء رهبر صالح ( پيامبر يا ولىّ ) ، و نظامى شايسته در بعد سياسى ، اجتماعى ، اقتصادى و پرورشى ، و با ترازويى كه خطا كار را از درستكار باز شناساند ، و سلاح كارآمد براى نظام ، استقرار نمىيابد .\r\n\r\n","description":"","footnote":"","page_name":" 8 ","page_number":10},
  {"content":"\r\n\r\nدر اين سوره پيوندى استوار ميان محور عدالت و انفاق برقرار شده كه نشان مىدهد ، انفاق در راه خدا به گونه‌اى جدّى و فعّال در برقرارى عدالت و ياورى دادن به حق سهم دارد . مگر نه اين است كه اسلام به تيغ على و دارايى خديجه پا گرفت و نيرو يافت ؟\r\nاز اين ديدگاه به برترى انفاق و جنگ بر پيروزى و فتحى كه پس از آن مىآيد پى مىبريم .\r\nجنبشهاى مكتبى و نهضتهاى پيامبرى دعوت به عدالت و بر پا داشتن حق مىكنند و امّت وظيفه دارد كه مسئوليّت قاطع خود را در پى ريزى و تقويت آن بر عهده گيرد و با انفاق در آن صف قرار گيرد و بايستد تا به خدا و پيامبران و اولياى او ، عليه ستمگران يارى دهد و كمك رساند .\r\n/ 9\r\n\r\n[ سوره الحديد ( 57 ) : آيات 1 تا 6 
  ]\r\nبِسْمِ اللَّهِ الرَّحْمنِ الرَّحِيمِ\r\nسَبَّحَ لِلَّهِ ما فِي السَّماواتِ وَ الْأَرْضِ وَ هُوَ الْعَزِيزُ الْحَكِيمُ ( 1 ) لَهُ مُلْكُ السَّماواتِ وَ الْأَرْضِ يُحْيِي وَ يُمِيتُ وَ هُوَ عَلى كُلِّ شَيْءٍ قَدِيرٌ ( 2 ) هُوَ الْأَوَّلُ وَ الْآخِرُ وَ الظَّاهِرُ وَ الْباطِنُ وَ هُوَ بِكُلِّ شَيْءٍ عَلِيمٌ ( 3 ) هُوَ الَّذِي خَلَقَ السَّماواتِ وَ الْأَرْضَ فِي سِتَّةِ أَيَّامٍ ثُمَّ اسْتَوى عَلَى الْعَرْشِ يَعْلَمُ ما يَلِجُ فِي الْأَرْضِ وَ ما يَخْرُجُ مِنْها وَ ما يَنْزِلُ مِنَ السَّماءِ وَ ما يَعْرُجُ فِيها وَ هُوَ مَعَكُمْ أَيْنَ ما كُنْتُمْ وَ اللَّهُ بِما تَعْمَلُونَ بَصِيرٌ ( 4 )\r\nلَهُ مُلْكُ السَّماواتِ وَ الْأَرْضِ وَ إِلَى اللَّهِ تُرْجَعُ الْأُمُورُ\r\n\r\n","description":"","footnote":"","page_name":" 9 ","page_number":11},
  {"content":"\r\n\r\n( 5 ) يُولِجُ اللَّيْلَ فِي النَّهارِ وَ يُولِجُ النَّهارَ فِي اللَّيْلِ وَ هُوَ عَلِيمٌ بِذاتِ الصُّدُورِ ( 6 )\r\n/ 11\r\n\r\nملك آسمانها و زمين او راست\r\n\r\nرهنمودهايى از آيات :\r\nقرآن در آغاز سورهء حديد كه براى تحقق بخشيدن به عدالت ، يعنى همان هدف رسالتهاى الهى ، به ما دستور انفاق مىدهد ، ما را يادآور مىشود كه آنچه در آسمانها و زمين است خدا را تسبيح مىگويد . ( پس روا نيست كه ما هيچ چيز از اين قبيل را تقديس كنيم و به ستايش گيريم ) . و خداوند مقتدر و حكيم و يگانه مالك و دارندهء آسمانها و زمين است ( و از انفاق ما بىنياز ، و مائيم كه از عطاى او بهره مىبريم ) و اوست اوّل ، بى آن كه پيش از او اوّلى ديگر بوده باشد و هموست آخر ، پس ذات منزّه او با تغيير زمانها دستخوش دگرگونى نمىشود و ظاهر است بر همه چيز به غلبه ( و اقتدار ) و باطن داناست به هر چيز .\r\nاو آسمانها و زمين را در شش روز بيافريد ، و اين گواه كمال قدرت و وسعت دانش و حسن تدبير اوست و او بر جنبش و دگرگونى چيزها چيره و مسلّط است ، و آنچه را به زمين فرو مىرود ، از باران و مواد و پرتوها ، و آنچه را از زمين بيرون مىآيد ، از گازها و گياهان ، و آنچه را از رحمت خود به وسيله فرشتگان به زمين مىفرستد و آنچه به فراز مىرود از فرشتگان و اعمال و نيّتها ، همه را مىداند و مىشناسد ، و او با آفريدگان خويش است هر جا باشند . / 12 و او مالك حقيقى آسمانها و زمين است و همهء كارها مرجوع به اوست . پس اوست كه تقدير مىراند و تدبير مىكند و سرانجام بدوست ، و نشانهء تدبير او پياپى رسيدن شب و روز در تابستان و\r\n\r\n","description":"","footnote":"","page_name":" 10 ","page_number":12},
  {"content":"\r\n\r\nزمستان و آگاهى او به اسرار دلهاست .\r\nاين همه ما را وادار به انفاق در راه خدا مىكند ، كه همان موضوع درس آينده است .\r\n\r\nشرح آيات :\r\n[ 1 
  ] بودنيها را خود آگاهى و شعورى است كه به مدد آن ، هر يك به اندازه و به زبان خود ، به تسبيح پروردگار خويش مىپردازند . هنگامى كه خواه به عين ذات و هستى خود يا به آفاق آفرينش ( و ديگر بودنيها ) بنگرند جلوه نماييهاى پروردگار را مىبينند . و با درك ناتوانى ذات بودنيها به توانايى خداى تعالى راه مىبرند ، و با توجّه به نابودى آنها به بقا و جاودانگى ذات سبحان او ، و از حدوث و پديد آمدن آنها بدين حقيقت كه او قايم به ذات خود است و همواره بوده و جاودانه خواهد بود و هرگز نابود نمىشود . امّا چون به آفاق درنگرند ، به هر جا چشم اندازند آثار آفرينش و تدبير خداى تعالى عيان است ، از اين رو تمام آفريدگان او را از نقص و عيب منزّه مىدانند ( و تسبيح و تنزيه مىكنند ) .\r\n«   سَبَّحَ لِلَّهِ ما فِي السَّماواتِ وَ الْأَرْضِ   هر چه در آسمانها و زمين است خدا را تسبيح مىكند . » اين تسبيح همزمان با هستى هر آفريده‌اى است ، و از همان نخستين لحظه‌اى كه پروردگار آن را از پس نيستى به جهان هستى مىآورد با آن همراه است . اما چيزها چگونه پروردگار خود را تسبيح مىگويند ( و مىستايند ) ؟\r\nبراى اين امر دو معنى را تصوّر مىكنيم :\r\nنخست : براستى آفرينش هر چيز دلالت بر نارسايى و ناتوانى و محدود بودن آن دارد ، و اين حقيقت به نوبهء خود گواهى است راستين بر كمال آفرينندهء آن چيز و توانايى و فرا بودن او از حدّ و قيد ، و سپس گواهى است راستين بر اين كه او سبّوح « 1 »\r\n\r\n\r\n","description":"","footnote":"\r\n( 1 ) - پاك و زدوده از هر بدى - م .\r\n","page_name":" 11 ","page_number":13},
  {"content":"\r\n\r\nقدّوس « 2 » والايى است منزّه از هر نارسايى و ناتوانى و محدوديّت .\r\nدوم : موضع بدينجا ختم نمىشود و در اين حدّ درنگ نمىكند ، بلكه هر « چيز » به اندازهء خود احساسى دارد / 13 كه به وسيلهء آن آفريننده را درك مىكند ، و زبانى ويژه دارد كه بدان زبان شناخت خود را بيان مىكند ، و بدين گونه به تسبيح او مىپردازد .\r\nما با توجّه و انديشهء خود به تسبيح ، به معنى نخست ، پى مىبريم ، ولى از فهم معنى دوّم قاصريم . خداى تعالى مىگويد : «  تُسَبِّحُ لَهُ السَّماواتُ السَّبْعُ وَ الْأَرْضُ وَ مَنْ فِيهِنَّ وَ إِنْ مِنْ شَيْءٍ إِلَّا يُسَبِّحُ بِحَمْدِهِ وَ لكِنْ لا تَفْقَهُونَ تَسْبِيحَهُمْ  « 3 » - آسمانهاى هفتگانه و زمين و آنچه در آنهاست خدا را تسبيح مىكنند ( و مىستايند ) و هيچ چيزى نيست مگر آن كه به ستايش او تسبيح مىكند ولى شما تسبيح آنها را در نمىيابيد . » و در بيان تمدّن و حكمرانى داود ( ع ) گويد : «  وَ سَخَّرْنا مَعَ داوُدَ الْجِبالَ يُسَبِّحْنَ وَ الطَّيْرَ وَ كُنَّا فاعِلِينَ  « 4 » و همراه داود ( و به آهنگ تسبيح و نغمهء او ) كوه‌ها و مرغان را مسخّر گردانيديم كه تسبيح مىكنند و ما اين كار را كرديم . » آفريدگان از لحاظ وجود و داشتن هستى در تسبيح خداوند يكسانند ، ولى در ديگر انواع و زمينه‌ها متفاوت و گوناگون . و براستى كسى نمىتواند منكر وجود شعور ( خودشناسى ) و زبان در هر چيزى شود ، چه جز اندكى از دانش به ما نداده‌اند ، و نادانى ما واقعيّت چيزى را تغيير نمىدهد ، ما در مسير دانش و شناخت هنوز در نخستين گام از راهى قرار داريم كه هزاران ميل مسافت دارد . و پروردگار ما كه منزّه است گويد : «  وَ ما أُوتِيتُمْ مِنَ الْعِلْمِ إِلَّا قَلِيلًا  « 5 » - جز اندكى از دانش به شما داده نشده » ، و از ديدگاه خرد و حكمت ما را همين بس كه اعتراف كنيم بيگمان چيزهايى « هست » كه دانش ما بر آنها احاطه ندارد ، و به دشمنى با آنچه نمىدانيم نپردازيم ( و به اطلاق منكر آن\r\n\r\n\r\n","description":"","footnote":"\r\n( 2 ) - منزّه از هر عيب و نقص - م .\r\n( 3 ) - الاسراء / 44 .\r\n( 4 ) - الانبياء / 79 .\r\n( 5 ) - الاسراء / 85 .\r\n","page_name":" 12 ","page_number":14},
  {"content":"\r\n\r\nنشويم ) .\r\nنيازى به تأويل «   ما فِي السَّماواتِ وَ الْأَرْضِ   - آنچه در آسمانها و زمين است » نداريم كه آن را ناظر بر عاقل شماريم ، زيرا چنين تأويلى مخالف ظاهر زبان عربى است كه « ما آنچه » را براى غير عاقل به كار مىبرد ، و وقتى تمام عالم هستى خداوند را تسبيح مىكند ، تسبيح نكردن انسان تخلّفى است از پيمان تكوينى و فطرى او با پروردگار خود و استثنايى است خلاف قاعده از واقعيّت كاينات و بودنيها .\r\nاز مشكلات بشر اين است كه دلباختهء طبيعت يا گوشه‌اى از آن مىشود و آن گاه آنچه در طبيعت است به عنوان « إله » مىگيرد ( و خدا مىشمارد ) و به صفات ظاهرى آن ، از زينت و قوّت و زيبايى فريفته مىشود ، در حالى كه اگر ژرف بدان بينديشد در مىيابد كه آن « چيز » نيز خود تسبيح گويى ديگر نسبت به پروردگار خويش است ، پس چگونه سزاست كه آن را شريك پروردگارش گيرد ؟ طبيعت ، وقتى كسى بجاى خدا آن را بپرستد ، رنج مىبرد و آزار مىبيند . در اخبار آمده است از آن گاه كه / 14 مردمى كه سامرى ايشان را گمراه كرده بود ، گاو را به پرستش گرفتند ، گاوان سر به زير افكندند . و شايد از اين روست كه در پايان اين آيهء كريمه عزّت ( تسلّط ) خدا و حكمت او خاطرنشان شده است .\r\n«   وَ هُوَ الْعَزِيزُ الْحَكِيمُ   - و اوست عزيز حكيم . » او چنين است ، خواه آفريده تسبيحش كند يا او را تسبيح نكنند ، او به ذات و به خودى خود عزيز و مسلّط است و تسبيح به عزّت ( و تسلّط ) او نمىافزايد ، و حكيمى است كه حكمتش در نظامى دقيق جلوه‌گر است كه آفريدگان خود را بر اساس آن آفريده و حكمتش اقتضا كرده است ، هم چنان كه اين حكمت در تدبير او در امور و شؤون گوناگون هويداست ، و ذات سبحانش را نيازى به اعتراف و شناخت از جانب ما نسبت به حكمتش نيست ، و اگر ما به خداوندى او معتقد باشيم اين دو صفت جز او به ديگرى تعلّق نمىگيرد ، و شايد حكمتى كه در بيان اين دو صفت نهفته است اين باشد كه خداوند بودنيها را نه تنها به قوّت و نيروى خود بلكه به\r\n\r\n","description":"","footnote":"","page_name":" 13 ","page_number":15},
  {"content":"\r\n\r\nحكمت خويش نيز تدبير كرده ( و آفريده ) و براستى بودنيها را سزاست كه او را تسبيح كنند زيرا ذات والاى او به قوت و حكمت بر كاينات مسلّط و فرمانروا و شايستهء چنين تسبيحى است .\r\n[ 2 
  ] اين آيات هم چنان پياپى تا آيهء ششم ما را از خلال صفات و نامها و افعال خداوند كه در آفريدگان جلوه‌گر مىشود با پروردگارمان ، عزّ و جلّ ، آشنا مىكند و اينهمه ما را به اين امر رهنمون مىشود كه بر ما سزاست كه او را تسبيح كنيم . آدمى به سبب جهل خود نسبت به پروردگار والاى خود براى او شريك مىسازد ، اما اگر بزرگى و تسلّط مطلق او را بر آفريدگان بشناسد ، اين شناخت تمام انديشه‌ها و گرههاى شرك انگيز را در ضمير آدمى از ميان مىبرد . ما افرادى از بشر را كه همانندمان هستند با او شريك مىآوريم زيرا چيزى از دارايى و نيرو بديشان داده شده ، و اين شريك آورى خداوند راستين را از ديدهء ما مستور و محجوب مىسازد . آرى ، اين كسان مالك قطعه‌اى از اين زمين و پاره‌اى نعمتها هستند ، يا بر مردم تسلّطى دارند ، ولى اين هم محدود است و آنان را « خداوندان » نمىگرداند ، و ملك و قوّتشان با آنچه خدا دارد قابل مقايسه نيست .\r\n«  لَهُ مُلْكُ السَّماواتِ وَ الْأَرْضِ  - ملك آسمانها و زمين او راست . » با هر آنچه در اين دو وجود دارد ، و اين براستى ملكى است پهناور مطلق و حقيقى ، زيرا تملّك مردم بر چيزها تملّكى است / 15 اعتبارى و از لحاظ زمانى محدود ، چه آنان مىميرند و از دارايى خود مىگسلند ، و از لحاظ چندى نيز محدود است ، زيرا نسبت به ملك خداوند كه تمامى هستى را در بر مىگيرد ، بسيار اندك است و از ديدگاه چونى محدود است زيرا توانايى آنان بر تصرّف در آن محدود شده ، در حالى كه ملك خداوند مطلق و توانايى او نامحدود است ، كه زنده كردن و ميراندن از نمودارهاى اين توانايى است .\r\n«  يُحْيِي وَ يُمِيتُ  - زنده مىكند و مىميراند . » هر گونه بخواهد ، و هر وقت اراده كند ، و هرگز هيچ مانعى او را از اين كار باز نمىدارد ، و جز او كس را چنين توانايى در ملك ، و تسلّطى بر آن نباشد . در\r\n\r\n","description":"","footnote":"","page_name":" 14 ","page_number":16},
  {"content":"\r\n\r\nحالى كه زندگى انسان همواره به دست خداست ، آيا انسان مالك است يا خدا ؟\r\nچگونه كسى كه مالك زندگى خود نيست ، مالك چيزى تواند بود ؟ آيا نه اين است كه انسان به مدد زندگى خود كه به دو امكان جنبش و تصرّف مىدهد ، مالك داراييها مىشود ؟\r\nبا توجه بدين نكته كه زندگى و مرگ از برجسته‌ترين نمودارهاى ملك و تسلّط الهى بر آفريدگان است و توانايى خداى تعالى نه تنها در اين باره محدود نيست بلكه قدرتى است مطلق .\r\n«  وَ هُوَ عَلى كُلِّ شَيْءٍ قَدِيرٌ  - و او بر هر چيزى تواناست . » امّا ما نمىتوانيم هر چيزى و به هر گونه‌اى كه مىخواهيم در آنچه مالك آنيم بكنيم .\r\n[ 3 
  ] «  هُوَ الْأَوَّلُ وَ الْآخِرُ  - اوست نخستين و آخرين . » كس مانند او نباشد چه او ازلى است ، و از آنجا كه هستى متأخّر از اوست پس او ، عزّ و جلّ ايجاد كنندهء هستى به صنع خويش است ، اين حقيقت هنگامى كه آفريدگان به ديار نيستى مىروند و تنها ذات والاى او باقى مىماند ، ديگر بار جلوه‌گر مىشود . از آنجا كه او اوّل است ، پس اوست كه آفريدگان را زندگى بخشيده و به وجود آورده و از آنجا كه او آخر است ، پس اوست كه به قدرت و حكمت خود آفريدگان را مىميراند ، هم چنان كه او پيداست بىپنهان بودن ، و هستى بتمامى نشانه‌هايى است كه ما را به دو راهنمايى مىكند ، زيرا او قاهر ( مسلّط ) فرداست بندگان خود است .\r\n«  وَ الظَّاهِرُ وَ الْباطِنُ  - و پيدا و پنهان . » / 16 پيداست ، با نامها و صفات و جلوه‌گريهاى خود در هستى ، و اين امر را حواس آدمى درك مىكند و دل و عقل انسان او را مىبيند ، و او به ذات خود كه هيچ يك از آفريدگانش كنه آن ( ذات منزّه ) را در نمىيابند ، نهان ( و نهفته ) است . امّا اين بدان معنى نيست كه از آفريدگان غايب و پنهان است ، بلكه براستى دانش خود را به اعماق هر چيزى مىتاباند و نفوذ مىدهد .\r\n\r\n","description":"","footnote":"","page_name":" 15 ","page_number":17},
  {"content":"\r\n\r\n«  وَ هُوَ بِكُلِّ شَيْءٍ عَلِيمٌ  - و اوست كه به هر چيز داناست . » وسعت دانش او مانند وسعت توانايى اوست ، و همين آيه كافى است تا انسان پروردگار خود را هماره شاهد و ناظر احساس كند و مانعى است كه آدمى را از ارتكاب نافرمانى بازدارد . در اينجا پيوندى ميان اين دو آيه : «  وَ هُوَ عَلى كُلِّ شَيْءٍ قَدِيرٌ  -  وَ هُوَ بِكُلِّ شَيْءٍ عَلِيمٌ  با آيهء «   وَ هُوَ الْعَزِيزُ الْحَكِيمُ   وجود دارد .\r\nپس عزّت ( و تسلّط ) به قدرت مطلق است ، و حكمت به دانش مطلق كه برجسته‌ترين جوانب و سنجه‌هاى آن است . پروردگار ما به دانش خود مقدّر مىكند و قضا مىراند ، و به قدرت خود آنچه را ( بر آن قلم ) قضا رانده ، اجرا مىكند و مىگذراند .\r\nدر تفسير اين آيهء كريمه پاره‌اى اخبار رسيده كه آگاهى ما را نسبت بدان مىافزايد . مفسّران دعايى از پيامبر ( ص ) را ذكر كرده و آن را تفسيرى بر اين آيه شمرده‌اند ، و آن تفسير ، اين گفتهء اوست : « بار الها تويى اوّل كه پيش از تو چيزى نيست ، و تويى آخر كه پس از تو چيزى نيست ، و تويى ظاهر ( و چيره ) كه فرداست تو چيزى نيست ، و تويى باطن ( در ژرفاى همه چيز ) كه فرو دست تو چيزى نيست .\r\nبدهى ما را بپرداز و ما را از فقر بى نياز ساز . » « 6 » .\r\nاز امام رضا ( ع ) روايتى نقل شده كه بيان مىكند « اشتراك كلمات ميان ما و پروردگارمان اشتراك لفظى است نه معنوى ، و برخى از نامهاى خدا را برمىشمارد كه معانى آنها با نظاير همان نامها كه نزد ما معروف و متداول است ، تفاوت دارد ، تا آن كه در معنى ظاهر و باطن گويد : « امّا الظّاهر » نه از آن روست كه براستى او بر چيزها ، با سوار شدن بر فراز آنها و نشستن بر آنها و بالا نشينى بر قلّهء آنها ، بالا رود ( و بلندا و ظهور يابد ) بلكه اين به سبب چيرگى و قهر و غلبهء او بر چيزها و قدرت او بر آنهاست ، چنان كه كسى گويد : / 17 « ظهرت على اعدائى » « بر دشمنانم پيروز شدم » و « اظهرنى اللَّه على خصمى » « خداوند مرا بر دشمنم غالب كرد » كه خبر از پيروزى و چيرگى مىدهد ، همچنين است « ظهور » ( چيرگى )\r\n\r\n\r\n","description":"","footnote":"\r\n( 6 ) - نور الثقلين ، ج 5 ، ص 234 .\r\n","page_name":" 16 ","page_number":18},
  {"content":"\r\n\r\nخداوند بر چيزها . و وجهى ديگر اين كه خداوند ظاهر ( پيدا ) است براى كسى كه او را بخواهد ، و چيزى بر او پوشيده و پنهان نيست ، و براستى او مدبّر هر چيزى است كه مىآفريند . پس كدام « ظاهر » ( و پيدايى ) پيداتر و آشكارتر از خداى تبارك و تعالى است ؟ زيرا به هر جا بنگرى ، صنعت او را مىبينى و در شخص تو نيز از آثار او چندان وجود دارد كه تو را ( از ديگر دلايل خارجى ) بىنياز مىسازد . « ظاهر پيدا » در مورد ما آن است كه براى خود آشكار و به حدّ و تعريف خود معلوم و شناخته باشد .\r\nپس ما در اين اسم ( با خداوند ) اشتراك ( لفظى ) داريم و جمع مىشويم ولى در معناى آن اشتراك نداريم و جمع نمىشويم . اما « باطن » به معنى « استبطان » درون شدن در چيزها بدانسان كه به بطن و عمق آن روند نيست . ( اين صفت ) در مورد خداوند به معنى نفوذ آگاهى و حفظ و تدبير او در درون چيزهاست ، چنان كه كسى گويد : ابطنته ، يعنى از درون او خبر يافتم و راز نهانش را دانستم . « باطن » از ديدگاه ما آن است كه در چيزى غايب و پنهان باشد ، پس در اين اسم نيز مشتركيم و در معنى آن متفاوت . » « 7 » از امام صادق ( ع ) شرح و توضيحى براى معنى « قبل و بعد » آمده و گويد :\r\n« دانشمندى از دانايان ( يهود ) نزد امير مؤمنان ( ع ) آمد و گفت : اى امير مؤمنان ! پروردگار تو كى بود ؟ به دو گفت : مادرت به عزايت نشيند ! كى نبود تا « كى بود » ( مصداق داشته باشد ) ؟ پروردگار من پيش از پيش ، بى پيشى از خود بود ، و پس از پس ، بى پسى بر خود ( باشد ) و پايان او را پايان و نهايتى نيست ، نهايتها به دو سپرى شود و او خود پايان بخش هر پايانى است » . « 8 » در خطبه‌اى از امير مؤمنان ( ع ) كه نامهاى خدا را ياد مىكند و در ضمن معانى آنها را بيان مىنمايد چنين آمده است :\r\n« آن كه در نخستينى او نهايتى نيست ، و در پسين بودنش حدّ و غايتى\r\n\r\n\r\n","description":"","footnote":"\r\n( 7 ) - نور الثقلين ، ج 5 ، ص 234 .\r\n( 8 ) - همان مأخذ ، ص 233 .\r\n","page_name":" 17 ","page_number":19},
  {"content":"\r\n\r\nنباشد . آن كه وقت بر او پيشى نگيرد و زمان بر او مقدّم نباشد . نخستين پيش از هر چيز ، و پسينى پس از هر چيز و ظاهر ( غالب ) بر هر چيز به چيرگى و قهر مختصّ به خود . » « 9 » / 18 ابو يعفور گويد : از امام صادق ( ع ) دربارهء اين گفتهء خداى عزّ و جلّ : يعنى « الاوّل و الآخر » پرسيدم و ( جمعى كه در خدمتش بوديم ) گفتيم : مفهوم « اوّل » نخستين را دريافته‌ايم امّا تفسير « آخر » پسين را براى ما بيان كن . گفت :\r\n« براستى ، چيزى نيست مگر آن كه آغاز مىشود و ( يا خود ) دگرگون مىگردد يا دگرگونى و زوال بدان راه مىيابد ، و از رنگى به رنگى ، و از شكلى به شكلى ، و از صفتى به صفتى ، و از فزونيى به كاهشى ، و از كاهشى به فزونيى انتقال مىيابد ، مگر پروردگار جهانيان ، كه براستى همواره به يك حالت بوده و خواهد بود ، و او نخستينى است پيش از هر چيز ، و پسينى است جاودانه ، و صفات و نامهاى او تغيير نمىپذيرد ، بدان گونه كه در مورد ديگرى چون انسان تغيير مىپذيرد و يك بار خاك است و ديگر بار گوشت و خون و بارى استخوان ريزه و پوسيده ، و همچون بسر ( خرماى نارس ) كه يك بار بلح ( خرماى سبز ) است و يك بار بسر و براى رطب ( خرماى رسيدهء تازه ) و ديگر با تمر ( خرماى مانده ) ، پس نامها و صفات آن دگرگون مىشود ، و خداوند عزّ و جلّ به خلاف اين است » . « 10 » [ 4 
  ] «  هُوَ الَّذِي خَلَقَ السَّماواتِ وَ الْأَرْضَ فِي سِتَّةِ أَيَّامٍ  - اوست كه آسمانها و زمين را در شش روز آفريد . » آفريدگان نشانه‌اى بر چيرگى و قدرت اويند ، و تقدير « در شش روز » نشانه‌اى از علم و حكمت اوست . ما ديگر بار اين پرسش را به ميان مىآوريم :\r\nچرا آن دو را در شش روز آفريد ، در حالى كه او قادر بود آن دو را در كمتر از چشم بر هم زدنى بيافريند ؟ «  وَ ما أَمْرُنا إِلَّا واحِدَةٌ كَلَمْحٍ بِالْبَصَرِ  - و فرمان ما جز يكى نباشد ،\r\n\r\n\r\n","description":"","footnote":"\r\n( 9 ) - نور الثقلين ، ج 5 ، ص 235 .\r\n( 10 ) - نور الثقلين ، ج 5 ، ص 232 .\r\n","page_name":" 18 ","page_number":20},
  {"content":"\r\n\r\nمانند چشم بر هم زدنى » « 11 » پيش از اين در ( تفسير ) سورهء اعراف آمده است كه اين ( تأنّى ) دلالت بر سنّت و روش تكامل در آفرينش دارد كه خداوند بدان بركت مىبخشد و آن را طور به طور ، روز بروز و لحظه به لحظه رشد و نموّ مىدهد ، كه براى عامل زمان در عالم تأثيرى بزرگ قرار مىدهد ، به تعبيرى ديگر : روزهاى ششگانه همان ظرف آفريده است و ما ناگزير بايد آفريدگان را از خلال ظرف زمانى آنها بشناسيم و اين مطلب را از گفتهء خداى سبحان الهام مىگيريم كه گويد «  ما خَلَقَ اللَّهُ السَّماواتِ وَ الْأَرْضَ وَ ما بَيْنَهُما إِلَّا بِالْحَقِّ وَ أَجَلٍ مُسَمًّى  - خدا آسمانها و زمين ( و هر چه را در ميان آنهاست ) جز به حق و به وقت معيّن نيافريد . » « 12 » كه مىرساند وقت معيّن با حق ، از اين لحاظ كه جزئى از حقيقت آن است ، همطراز است ، و خدا داناست .\r\n/ 19 آفرينش آسمانها و زمين در شش روز صادقترين دلالت و روشنترين گواهى بر تقدير ( به كار بردن قدرت ) و تدبير ( چاره‌گرى با حكمت ) است ، و اين خود بطلان شبههء كسانى است كه قايل به تصادف‌اند ، زيرا اگر اصل هستى بر اثر تصادف مىبود چگونه تدبير ( و چاره‌گرى ) و تكميل مسير ( و حركت ) آن تصادفى صورت مىگرفت ؟ و به تعبيرى ديگر : عمل آفرينش مستمرّ ( و مداوم ) است و همين گواهى است بر وجود آفرينندهء سبحان .\r\nپروردگار ما چون آفريده را آفريد ، او را به كنارى ننهاد و بيهوده و به حال خود رها نكرد ، بلكه او را زير پوشش تدبير و رعايت و نگهبانى خود قرار داد . آرى ، سنّتها ( قوانين ) و نظامهايى حكمروا را در او تعبيه كرد و پيش از آنكه او را بسازد و به وجود آورد هر چيزى را در او مقدّر داشت ( و تكوين كرد ) ، ولى اقتدار و دست بالاتر و آغازگرى به سبب نيازمندى آفريده به دو ، از آن اوست ، زيرا همه چيز حتى قوانين و سنّتها نيز جز به خداى تعالى قوام و وجودى ندارد ، و او اين چنين بر عرش قرار گرفت .\r\n\r\n\r\n","description":"","footnote":"\r\n( 11 ) - القمر / 50 .\r\n( 12 ) - الرّوم / 8 .\r\n","page_name":" 19 ","page_number":21},
  {"content":"\r\n\r\n«  ثُمَّ اسْتَوى عَلَى الْعَرْشِ  - آن گاه بر عرش قرار گرفت . » عرش همان رمز و نشان توانايى و ملك و تدبير است ، چهار تن از فرشتگان مقرّب آن را حمل مىكنند ، و اين فرشتگان كه فرمانهاى خداوند را كه به آنان صادر مىشود دريافت مىكنند ، پيرامون آن قرار دارند ، استواء و قرار گرفتن خدا بر آن يعنى چيرگى و تسلّط او و بدين معنى است كه او بر آفريدگان تسلّط دارد و تدبير مىكند و اين تدبير و چاره‌گرى بىعلّت ( و ناخودآگاهانه ) نيست بلكه حكيمانه است و بر اساس دانشى كه او به همه چيز دارد استوار شده است .\r\n«  يَعْلَمُ ما يَلِجُ فِي الْأَرْضِ وَ ما يَخْرُجُ مِنْها وَ ما يَنْزِلُ مِنَ السَّماءِ وَ ما يَعْرُجُ فِيها  - هر چه را در زمين فرو رود و هر چه را از آن برآيد و هر چه را از آسمان فرود آيد و هر چه را بدان بالا رود ، مىداند . » كلمهء « ما » دلالت بر اطلاق دارد ، يعنى هر چيزى كه در زمين فرو مىرود از باران و پرتوها و مواد ، و همچنين هر چيزى كه از آن بيرون مىآيد از گياه ، و همچنين هر چيزى كه از آسمان فرود مىآيد يا بدان بالا مىرود ، از فرشتگان خداوند و اعمال بندگان .\r\n«  وَ هُوَ مَعَكُمْ أَيْنَ ما كُنْتُمْ  - هر جا كه باشيد او با شماست . » / 20 در خشكى يا دريا ، آشكارا يا پنهان ، چنان كه گويد «  أَ لَمْ تَرَ أَنَّ اللَّهَ يَعْلَمُ ما فِي السَّماواتِ وَ ما فِي الْأَرْضِ ما يَكُونُ مِنْ نَجْوى ثَلاثَةٍ إِلَّا هُوَ رابِعُهُمْ وَ لا خَمْسَةٍ إِلَّا هُوَ سادِسُهُمْ وَ لا أَدْنى مِنْ ذلِكَ وَ لا أَكْثَرَ إِلَّا هُوَ مَعَهُمْ أَيْنَ ما كانُوا ثُمَّ يُنَبِّئُهُمْ بِما عَمِلُوا يَوْمَ الْقِيامَةِ إِنَّ اللَّهَ بِكُلِّ شَيْءٍ عَلِيمٌ  - آيا نديدى كه خدا آنچه را در آسمانها و زمين است مىداند ، هيچ پچ‌پچه‌اى سه كس با يكديگر نكنند مگر آن كه او چهارم آنهاست و نه پنج كس مگر آن كه او ششم آنهاست و نه كمتر از آن و نه بيشتر جز آن كه او ، هر جا آنان باشند ، با آنهاست . آن گاه روز رستاخيز آنان را بدانچه كرده‌اند آگاهى مىدهد ، براستى كه خدا به همه چيز داناست . » « 13 » پروردگار ما تنها به امور ظاهر و\r\n\r\n\r\n","description":"","footnote":"\r\n( 13 ) - المجادلة / 7 .\r\n","page_name":" 20 ","page_number":22},
  {"content":"\r\n\r\nآشكار آفريدگان خود دانا نيست بلكه نسبت به باطن و امور نهانى آنها نيز بينا و آگاه است و دانش او به جزئيات و امور پنهان و نهفته نفوذ مىكند و راه مىبرد .\r\n«  وَ اللَّهُ بِما تَعْمَلُونَ بَصِيرٌ  - و خدا به هر چه كنيد نيك بينا و آگاه است . » ( خدا ) ظاهر كار را مىداند ، هم چنان كه صاحب و كنندهء كار را مىبيند و مىشناسد ، و انگيزه‌هاى حقيقى او را مىشناسد ، و مىداند كه ظاهرش صلاح ولى باطنش ريا و شهرت دوستى و مصلحت شخصى است . همين آيه كافى است كه ما را به افزودن بر كردار صالح و كوشش در به كار بردن اخلاص و انفاق بيشتر برانگيزد و وادارد ، زيرا سرنوشتهاى ما در گرو اعمال ماست و سنجندهء كردارهاى ما بينايى آگاه است . آرى ، ما ( ممكن است ) مردم را بفريبيم يا خود را نيز به ظاهر سازيها و كردارهاى نيك خود بفريبيم ، ولى آيا مىتوانيم خدا را فريب دهيم ؟ هرگز .\r\n[ 5 - 6 
  ] اين آيات زمينه چينى و مقدّمه‌اى براى گفتگو از انفاق محسوب مىشود ، زيرا ما را از خلال صفات نيكوى خداوند ، از جمله بىنيازى او ، با پروردگارمان آشنا مىكند ، پس هنگامى كه او ما را به انفاق فرا مىخواند براى آن نيست كه از ما سودى ببرد بلكه بدان سبب است كه ما از او سود جوييم زيرا انفاق ما چيزى به دو نمىافزايد .\r\n«  لَهُ مُلْكُ السَّماواتِ وَ الْأَرْضِ  - ملك و دارايى آسمانها و زمين از آن اوست . » انفاق ما چه چيزى مىتواند به ملك و دارايى او بيفزايد ؟ بلكه انفاق ما چيزى جز بخشى از ملك و دارايى او نيست كه ما را در مورد آن جانشين و نايب خود قرار داده ، زيرا ( انفاقى كه ما مىكنيم ) يا فراوردهء زمين است يا از آسمان ، و مالك حقيقى هموست كه اين دو را آفريده است وانگهى ظاهر امور در دست ماست و اين پندار را در ما به وجود مىآورد كه ماييم كه زمام كارها را به دست داريم ، و حال آن كه واقع و حقيقت امور به بدست خداوند است و همهء كارها به دو بر مىگردد ( و منوط به ارادهء اوست ) . چه قدر بنده به تدبير و چاره‌گرى كارى مىپردازد كه تدبير خداوند آن را نقض مىكند ؟ و چه قدر چيزى را بها مىبخشد كه\r\n\r\n","description":"","footnote":"","page_name":" 21 ","page_number":23},
  {"content":"\r\n\r\n/ 21 امر خدا آن را از او مىگيرد و مهر ابطال مىزند ؟\r\n«  وَ إِلَى اللَّهِ تُرْجَعُ الْأُمُورُ  - و به خداوند است كه كارها باز گردانده مىشود . » از اين مقطع بدين حقيقت راه مىبريم كه مالك اوّل همانا خداست كه هر چيز را از آغاز به صورتى نو پديد و آغازين به وجود آورد ، و آن را از پس نابودى و نيستى آفريد ، و بيگمان او مالك آينده است ، و همو مالك اين زمان است ، زيرا اوست يگانه و داناى به هر چيز ، همان گونه كه براستى اوست توانا بر تصرّف در هر چيز ، به هر گونه و هر وقت كه خود بخواهد . اوست كه مىميراند و زنده مىكند .\r\nكافى است كه تو به چشم خود به افقهاى آفرينش بنگرى و از وجود خويشتن آغاز كنى تا حكمت و تدبير الهى را كه در هر چيز سرشته است بعيان ببينى . آرى ممكن است اثر و نقش ارادهء الهى را در جزئيات زندگى خود انكار كنى و بپندارى كه براستى خود ، تويى كه هر چيزى را در زندگى خويش مىسازى و صورت مىدهى ، امّا كيست كه ميليونها كهكشان گردننده در فضا را با چنين نظامى دقيق به حركت در مىآورد ؟ و كيست كه فصلهاى ( سال ) و شب و روز را به يكديگر تبديل مىكند ؟ بيقين او خداست .\r\n«  يُولِجُ اللَّيْلَ فِي النَّهارِ وَ يُولِجُ النَّهارَ فِي اللَّيْلِ  - شب را در روز مىبرد و روز را در شب مىبرد . » چون يكى از آن دو ( شب و روز ) در ديگرى مىرود ، مقدارى از آن را مىگيرد و به همان اندازه بر آن فزونى مىيابد ، و اين كاستى و فزونى پياپى و متقابل در گردش روزانهء زمين پيرامون محور خود و به سبب گردش آن پيرامون خورشيد منتهى به جابجايى و تبديل فصلها به يكديگر مىشود . تجاوز شب به روز در حدّ نهايى در نيمهء زمستان است ، در حالى كه تجاوز روز به شب در حدّ نهايى در نيمهء تابستان است و در ( آغاز ) بهار و پاييز روز و شب برابر مىشوند .\r\n«  وَ هُوَ عَلِيمٌ بِذاتِ الصُّدُورِ  - و او به اسرار سينه‌ها ( دلها ) آگاه است . » براستى ، دانش خداوند تنها بدانچه انسان به عنوان دليلى بر آنچه در دل\r\n\r\n","description":"","footnote":"","page_name":" 22 ","page_number":24},
  {"content":"\r\n\r\nدارد و نشانه‌اى از نيّت درونى خود اظهار و ابراز مىكند ، متوقف نمىماند و بسنده نمىكند بلكه علم او به درون سينه‌ها و ذات دلها نفوذ مىكند و راه مىيابد . شايد كسى بپرسد : رابطهء ميان اين دو بخش آيه چيست ؟ يا به تعبير ديگر : تجاوز و ورود شب در روز و بر عكس چه رابطه‌اى با آگاهى خدا از / 22 دلها دارد ؟ پاسخ اين است :\r\nكه اين هر دو نياز به دقّت و دانش و حكمت دارند ، وانگهى هيچ كار و شأنى خداوند را از كار و شأنى ديگر باز نمىدارد و به خود مشغول نمىسازد ، پس تدبير شؤون هستى ( و گرداندن عالم كاينات با تمام بزرگى ) او را از دقيقترين و ظريفترين كارها باز نمىدارد ، و براستى او بر همه چيز مسلّط است و چيرگى دارد و اين چيرگى براى خدا سهل و آسان است . و نيز اين آيه متضمّن ردّى بر نظر كسانى است كه مىگويند خدا همّت خود را بتمامى صرف امور بزرگ ، چون حركت ستارگان و زمين كرده و ديگر امور را به آفريدگان خود واگذاشته است .\r\n/ 23\r\n\r\n[ سوره الحديد ( 57 ) : آيات 7 تا 15 
  ]\r\nآمِنُوا بِاللَّهِ وَ رَسُولِهِ وَ أَنْفِقُوا مِمَّا جَعَلَكُمْ مُسْتَخْلَفِينَ فِيهِ فَالَّذِينَ آمَنُوا مِنْكُمْ وَ أَنْفَقُوا لَهُمْ أَجْرٌ كَبِيرٌ ( 7 ) وَ ما لَكُمْ لا تُؤْمِنُونَ بِاللَّهِ وَ الرَّسُولُ يَدْعُوكُمْ لِتُؤْمِنُوا بِرَبِّكُمْ وَ قَدْ أَخَذَ مِيثاقَكُمْ إِنْ كُنْتُمْ مُؤْمِنِينَ ( 8 ) هُوَ الَّذِي يُنَزِّلُ عَلى عَبْدِهِ آياتٍ بَيِّناتٍ لِيُخْرِجَكُمْ مِنَ الظُّلُماتِ إِلَى النُّورِ وَ إِنَّ اللَّهَ بِكُمْ لَرَؤُفٌ رَحِيمٌ ( 9 ) وَ ما لَكُمْ أَلاَّ تُنْفِقُوا فِي سَبِيلِ اللَّهِ وَ لِلَّهِ مِيراثُ السَّماواتِ وَ الْأَرْضِ لا يَسْتَوِي مِنْكُمْ مَنْ أَنْفَقَ مِنْ قَبْلِ الْفَتْحِ وَ قاتَلَ أُولئِكَ أَعْظَمُ دَرَجَةً مِنَ الَّذِينَ أَنْفَقُوا مِنْ بَعْدُ وَ قاتَلُوا وَ كُلاًّ وَعَدَ اللَّهُ الْحُسْنى وَ اللَّهُ بِما تَعْمَلُونَ خَبِيرٌ ( 10 ) مَنْ ذَا الَّذِي يُقْرِضُ اللَّهَ قَرْضاً حَسَناً فَيُضاعِفَهُ لَهُ وَ لَهُ أَجْرٌ كَرِيمٌ ( 11 )\r\n\r\n","description":"","footnote":"","page_name":" 23 ","page_number":25},
  {"content":"\r\n\r\nيَوْمَ تَرَى الْمُؤْمِنِينَ وَ الْمُؤْمِناتِ يَسْعى نُورُهُمْ بَيْنَ أَيْدِيهِمْ وَ بِأَيْمانِهِمْ بُشْراكُمُ الْيَوْمَ جَنَّاتٌ تَجْرِي مِنْ تَحْتِهَا الْأَنْهارُ خالِدِينَ فِيها ذلِكَ هُوَ الْفَوْزُ الْعَظِيمُ ( 12 ) يَوْمَ يَقُولُ الْمُنافِقُونَ وَ الْمُنافِقاتُ لِلَّذِينَ آمَنُوا انْظُرُونا نَقْتَبِسْ مِنْ نُورِكُمْ قِيلَ ارْجِعُوا وَراءَكُمْ فَالْتَمِسُوا نُوراً فَضُرِبَ بَيْنَهُمْ بِسُورٍ لَهُ بابٌ باطِنُهُ فِيهِ الرَّحْمَةُ وَ ظاهِرُهُ مِنْ قِبَلِهِ الْعَذابُ ( 13 ) يُنادُونَهُمْ أَ لَمْ نَكُنْ مَعَكُمْ قالُوا بَلى وَ لكِنَّكُمْ فَتَنْتُمْ أَنْفُسَكُمْ وَ تَرَبَّصْتُمْ وَ ارْتَبْتُمْ وَ غَرَّتْكُمُ الْأَمانِيُّ حَتَّى جاءَ أَمْرُ اللَّهِ وَ غَرَّكُمْ بِاللَّهِ الْغَرُورُ ( 14 ) فَالْيَوْمَ لا يُؤْخَذُ مِنْكُمْ فِدْيَةٌ وَ لا مِنَ الَّذِينَ كَفَرُوا مَأْواكُمُ النَّارُ هِيَ مَوْلاكُمْ وَ بِئْسَ الْمَصِيرُ ( 15 )\r\n/ 24\r\n\r\nمعناى واژه‌ها\r\n11 [ يقرض 
  ] : قرض چيزى است كه آن را به ديگرى دهى تا به تو برگرداند ، و اصل آن قطع است ، يعنى قطعه‌اى باشد كه از مالك آن با اجازهء وى بگيرند به شرط آن كه مانندش را به دو باز دهند .\r\n13 [ نقتبس 
  ] : روشنايى مىگيريم ، اقتباس به معنى گرفتن آتش است ، و گويند : قبسته نارا براى او آتش آوردم ، و اقتبسته علما از او دانش فرا گرفتم .\r\n14 [ و تربّصتم 
  ] : يعنى منتظر مؤمنان و كوشش آنان مانديد ( و درنگ و تأمّل كرديد ) گويند : آنان در فرمانبردارى از خدا شتاب نورزيدند زيرا « تربّص » درنگ و مراقبت كردن و انتظار كشيدن است .\r\n\r\n","description":"","footnote":"","page_name":" 24 ","page_number":26},
  {"content":"\r\n\r\n/ 25\r\n\r\nبه خدا و فرستادهء او ايمان آوريد و انفاق كنيد\r\n\r\nرهنمودهايى از آيات :\r\nاين آيه‌ها ما را متوجّه ايمان به خدا و پيامبر مىكند و به ما دستور انفاق مىدهد ، از اين ديدگاه كه انفاق از بزرگترين نتايج ايمان است و پاداشى بزرگ بدان اختصاص دارد ، و خود محك پيمانى است كه در عالم ذرّ از هر انسانى گرفته‌اند و ماده‌ّاى از موادّ تعهدنامه‌اى است كه هر مسلمانى هنگام بيعت و سرسپردن به رهبرى مكتبى بر خود فرض و واجب قطعى كرده است . قرآن گونه‌اى معيّن از انفاق را معلوم و محدود نداشته و تعريف نكرده است ، و گر چه چنان كه پيداست مراد همان انفاق مال است . هم چنان كه اندازه‌اى نيز براى انفاق معيّن نكرده ، زيرا كيفيت مهمتر است نه كميّت . از اين رو ميان انفاقى كه با پذيرفتن فرمان خدا و دعوت پيامبر پيش از فتح ( مكّه ) صورت گرفته با انفاقى كه پس از آن فتح به عمل آمده تفاوتى مىيابيم ، و تأكيد بر آن است كه انفاق نخستين نزد خدا برتر است ، زيرا دشوارتر از اين يك بوده . بدان هنگام ، مؤمن با دشواريهايى بسيار روبرو مىشده ، همچون فشار سلطهء حاكم ، كه انفاق در راه حق را جرمى مستوجب مجازات مىشمرده و فشار جامعه نادان واپس‌گرا كه آن را شيفتگى و ديوانگى مىشمرده . امّا پس از فتح ( مكّه ) بسيارى از اين فشارها منتفى شد ، و چه بسا كه انفاق راهى براى كسب شهوت به حساب مىآيد . از باب تأكيد بر نوع انفاق ، پروردگارمان ما را به دادن وامى نيكو ( قرض حسن ) در راه خود فرا مىخواند ، نه از آن رو كه خود به چنان وامى نياز دارد ، / 26 بلكه از آن رو كه چند برابر آن را در دنيا به ما بازگرداند ، و در آخرت نيز آن را نور و سبب و پاداش و رستگارى بزرگ قرار مىدهد .\r\n\r\n","description":"","footnote":"","page_name":" 25 ","page_number":27},
  {"content":"\r\n\r\nسپس اين وحى الهى منظره‌اى از آخرت را پيش چشم ما مىگسترد ، آنجا كه مردان و زنان مؤمن حركت مىكنند و نور ايشان كه با انفاق و وام نيكو ( قرض الحسن ) در راه خدا به وجود آمده پيشاپيش و در جانب راست آنان گسترده شده و پيش مىرود . آنان جاودانه در بهشت جاى دارند ، در حالى كه دو رويان و منافقانى كه بخل ورزيدند يا در راهى جز براى خداى تعالى بذل مال كردند ، در تيرگيها و زير شكنجه و عذاب دچار پريشان مغزى و جنون‌اند ، و در آنجا در برابر رهايى از شكنجه از آنان فديه و جان بهايى نمىپذيرند گر چه به اندازهء زمين انباشته از طلا باشد ، در حالى كه مىتوانستند با انفاقى معيّن و محدود در دنيا ، در راه خدا و فرمانبردارى از پيامبر و اولياء او خويشتن را از دوزخ بازخرند و رها سازند ، امّا آنان ( دلهاى ) خود راه تباه ساختند و درنگ كردند و در گمان افتادند و آرزوهاى دروغين آنان را فريفت و شيطان به آنان نيرنگ زد .\r\n\r\nشرح آيات :\r\n[ 7 
  ] پروردگار ما پس از آن كه از خلال صفات خود چون توانايى بر هر چيز و دانش به همه چيز به ما مىشناساند و بيان مىكند كه او اوّل و آخر و ظاهر و باطن و آفريننده‌اى است كه اين ملك پهناور از آن او و تدبير به دست اوست ، ما را به ايمان نسبت به ذات والاى خود فرا مىخواند ، بدين اعتبار كه اين ( شناخت صفات مذكور ) پايه و اساس و ايمان است . آيا ايمان راستين نه همان است كه بر شناخت استوار مىشود ؟\r\n«  آمِنُوا بِاللَّهِ وَ رَسُولِهِ وَ أَنْفِقُوا  - به خدا و فرستادهء او ايمان آوريد و انفاق كنيد . » برخى مىپرسند : آيا اين خطاب متوجّه مؤمنان است ؟ كه اين تحصيل حاصل است ، زيرا آنان خود مؤمن‌اند و ايمان آورده‌اند ، يا متوجّه غير مؤمنان است ؟\r\nكه اين جايز نيست زيرا امر و فرمان تنها مؤمن را ملزم مىكند .\r\nپاسخ اين است كه :\r\n\r\n","description":"","footnote":"","page_name":" 26 ","page_number":28},
  {"content":"\r\n\r\nاوّلا : ايمان درجات و مراتبى دارد ، پس درست است كه خطاب به مؤمنان باشد كه آنان را به درجهء ايمانى بالاتر فرا مىخواند ، و انفاقى كه در اين آيه بدان امر شده خود يكى از درجه‌هاى ايمان است ، پس همهء مؤمنان انفاق كننده نيستند .\r\n/ 27 ثانيا : امر به ايمان و انفاق حتى شامل غير مؤمن نيز مىشود و او را نيز ملزم مىكند ، پس اگر مخاطب مسلمانى باشد كه هنوز ايمان به دلش راه نيافته فرا خواندن او به ايمان و انفاق رواست ، و اگر او را كافر فرض كنيم باز اين دعوت استوار و الزام آور است . اين پيامبر خداست ( ص ) كه كافران و مشركان را چنان كه از حضرتش مشهور و زبانزد است به يگانه پرستى دعوت مىكند : « قولوا لا إله إلا اللَّه تفلحوا بگوييد خدايى نيست بجز خداوند تا رستگار شويد . » اين بدان معنى نيست كه امر آن حضرت ( ص ) ناشايست و زشت و يا دعوتش غير الزام آور بوده است . پس اين امر و فرمان هنگامى كه امرى عقلى باشد هر صاحب عقلى را ملزم مىكند و هنگامى كه شرعى باشد هر كسى را كه حجّت به دو ابلاغ شده و رسيده ملزم مىسازد ، گر چه اذعان و اعتراف نكرده باشد ، و دليل بر اين سخن بيم عذابى است كه خداوند به مخالفان اوامر خود مىدهد ، و امر به ايمان - و بدنبال آن انفاق - مربوط به داشتن عقل است ، هم چنان كه مقتضاى شريعت نيز مىباشد .\r\nاگر شناخت و معرفت منوط به ايمان باشد ، همانا ايمان منوط به انفاق است ، زيرا انفاق بىايمان و جز در راه خدا ، ارزشى ندارد . خداى تعالى گويد :\r\n«   إِنَّ الَّذِينَ كَفَرُوا لَنْ تُغْنِيَ عَنْهُمْ أَمْوالُهُمْ وَ لا أَوْلادُهُمْ مِنَ اللَّهِ شَيْئاً وَ أُولئِكَ أَصْحابُ النَّارِ هُمْ فِيها خالِدُونَ مَثَلُ ما يُنْفِقُونَ فِي هذِهِ الْحَياةِ الدُّنْيا كَمَثَلِ رِيحٍ فِيها صِرٌّ أَصابَتْ حَرْثَ قَوْمٍ ظَلَمُوا أَنْفُسَهُمْ فَأَهْلَكَتْهُ وَ ما ظَلَمَهُمُ اللَّهُ وَ لكِنْ أَنْفُسَهُمْ يَظْلِمُونَ   « 14 » - همانا آنان را كه كفر ورزيدند اموال و فرزندانشان از ( عذاب ) خدا نتوانند رهانيد و آنان اهل دوزخ و در آن جاودانه‌اند . داستان ( كافران ) در مالى كه در راه زندگى دنيوى خود خرج كنند به باد سردى سخت ماند\r\n\r\n\r\n","description":"","footnote":"\r\n( 14 ) - آل عمران / 116 - 117 .\r\n","page_name":" 27 ","page_number":29},
  {"content":"\r\n\r\nكه به كشت قومى ستمكار بزند و همه را نابود كند ، و خدا بر آنها ستمى نكرده بلكه آنان خود به خويشتن ستم مىكنند . » ايمان تنها انفاق را به سوى هدفهاى درست رهنمون نمىشود و آن را ضمن پرتابگاهها و انگيزه‌هاى مطلوب قرار نمىدهد ، بلكه ايمان است كه به انسان اراده و توانايى جلوگيرى از تجاوز حرص نفس و نيروى خويشتندارى و ديگر فشارها و انگيزه‌هاى متعارض را مىدهد . پس مؤمن مال خود را در راه خدا مىدهد زيرا معتقد است كه اين امر منجر به رشد و تعالى و رسيدن به بهشت و مهمتر از همه ، خرسندى خدا مىشود ، از اين رو انفاق خود را زيان و خسارت نمىشمارد بلكه آن را سود در زمان حال و آينده مىداند . وانگهى گيريم كه در دنيا سودى به دست نياورد اما بيقين در آخرت پاداشى ارزشمند و با ارج خواهد يافت .\r\nيكى از انگيزه‌هاى عينى و دور از هدفهاى شخصى انفاق ، افزون بر ايمان ، آگاهى عميق و استوار از اين حقيقت است كه ما براستى از جانب خود انفاق نمىكنيم ، بلكه از دارايى خداوندى كه ما را در اين مورد جانشين و نايب خود قرار داده انفاق مىكنيم . پس چرا در حالى كه او ، / 28 كه مالك حقيقى و اصلى اين مال است ، امر به انفاق مىكند ، ما بخل ورزيم و جلوگيرى كنيم ؟ از اين رو است كه قرآن تأكيد مىكند و گويد :\r\n«  مِمَّا جَعَلَكُمْ مُسْتَخْلَفِينَ فِيهِ  - از آنچه شما را در آن جانشين خود ( يا وارث پيشينيان ) قرار داديم . » دربارهء « مستخلفين » دو معنى ذكر كرده‌اند ، يكى از آنها اين كه : انسان در دارايى به عنوان خلف ( و وارث ) سلف ( و پيشين ) خود مىآيد و معنى عبارت چنين مىشود : پيش از آن كه خداوند با ميراندن شما ديگرى را خلف ( و وارث ) شما قرار دهد ، يا دارايى شما را به دو منتقل كند ، انفاق كنيد . و دومى اين كه :\r\nمالك حقيقى شما نيستيد بلكه خداست ، گر چه به شما اجازهء تصرّف در آن را داده ، و صلاحيّت كار كردن با آن را به عنوان نعمتى به شما بخشيده ، بدان گونه كه شما خليفگان و نايبان او در اين مورد هستيد . و اين دو معنى ، هر دو براى تشويق و\r\n\r\n","description":"","footnote":"","page_name":" 28 ","page_number":30},
  {"content":"\r\n\r\nبرانگيختن به انفاق يكسان است ، امّا معنى نخستين ( به موجب ادلّه ) آشكارتر است ، به دليل گفتهء خداى تعالى : «  وَ أَنْفِقُوا مِنْ ما رَزَقْناكُمْ مِنْ قَبْلِ أَنْ يَأْتِيَ أَحَدَكُمُ الْمَوْتُ فَيَقُولَ رَبِّ لَوْ لا أَخَّرْتَنِي إِلى أَجَلٍ قَرِيبٍ فَأَصَّدَّقَ وَ أَكُنْ مِنَ الصَّالِحِينَ  « 15 » - و از آنچه روزى شما كرديم انفاق كنيد پيش از آن كه مرگ بر يكى از شما فرا رسد ، در آن حال گويد پروردگارا اجل مرا اندكى به تأخير انداز تا صدقه ( و انفاق ) بسيار كنم و از نيكوكاران شوم . » «  فَالَّذِينَ آمَنُوا مِنْكُمْ وَ أَنْفَقُوا لَهُمْ أَجْرٌ كَبِيرٌ  - پس آنان را كه از شما ايمان آوردند و انفاق كردند پاداشى بزرگ است . » امّا كسى كه ايمان مىآورد و انفاق نمىكند ، اگر از انفاق واجب خوددارى كرده باشد عذاب دارد ، و اگر از انفاق مستحبّ بوده باشد ، پاداش او چون پاداش انفاق كنندگان نخواهد بود .\r\n[ 8 
  ] چرا انسان ايمان به پروردگار خود را ردّ كند و كنار گذارد در حالى كه اوست كه وى را آفريده و روزى مىدهد و نگهبانى مىكند ؟\r\n«  وَ ما لَكُمْ لا تُؤْمِنُونَ بِاللَّهِ وَ الرَّسُولُ يَدْعُوكُمْ لِتُؤْمِنُوا بِرَبِّكُمْ  - و براى چه شما به خداوند و فرستادهء او ايمان نمىآوريد ، در حالى كه او شما را فرا مىخواند كه به پروردگار خود ايمان آوريد ؟ » اين دعوت و فراخوانى امرى نوپديد و باطل نيست ، بلكه با حقيقت سپرده در سرشت هر آفريده‌اى از زمان پيمان بستن او با پروردگار خود همراه است . خداى تعالى گويد : «    وَ إِذْ أَخَذَ رَبُّكَ مِنْ بَنِي آدَمَ مِنْ ظُهُورِهِمْ ذُرِّيَّتَهُمْ وَ أَشْهَدَهُمْ عَلى أَنْفُسِهِمْ أَ لَسْتُ بِرَبِّكُمْ قالُوا بَلى شَهِدْنا أَنْ تَقُولُوا يَوْمَ الْقِيامَةِ إِنَّا كُنَّا عَنْ هذا غافِلِينَ . أَوْ تَقُولُوا إِنَّما أَشْرَكَ آباؤُنا مِنْ قَبْلُ وَ كُنَّا ذُرِّيَّةً مِنْ بَعْدِهِمْ / 29 أَ فَتُهْلِكُنا بِما فَعَلَ الْمُبْطِلُونَ . وَ كَذلِكَ نُفَصِّلُ الْآياتِ وَ لَعَلَّهُمْ يَرْجِعُونَ    « 16 »\r\n\r\n\r\n","description":"","footnote":"\r\n( 15 ) - المنافقون / 10 .\r\n( 16 ) - الاعراف ، 172 تا 174 .\r\n","page_name":" 29 ","page_number":31},
  {"content":"\r\n\r\n« و هنگامى كه خداى تو از پشت فرزندان آدم ذريّهء آنها را بر گرفت و آنها را بر خود گواه ساخت كه آيا من پروردگار شما نيستم ؟ گفتند : بلى ، ما به خدايى تو گواهى دهيم كه ديگر در روز قيامت نگويند ما از اين غافل بوديم . و يا نگوييد كه براستى پدران ما به دين مشرك بودند و ما نيز فرزندان پس از آنان بوديم ، آيا به كردار اهل باطل ما را به هلاكت خواهى رساند ؟ . و بدين گونه آيات خود را تفصيل مىدهيم باشد كه از راه باطل باز گردند . » «  وَ قَدْ أَخَذَ مِيثاقَكُمْ إِنْ كُنْتُمْ مُؤْمِنِينَ  - و از شما پيمان گرفته ، اگر مؤمن هستيد . » يعنى اگر پيمان نخستينى و پيشين را دائر بر فرمانبردارى از خدا و پيامبر داده‌ايد ، انفاق كنيد .\r\nبرخى از مفسران گفتند : پيمان عالم ذرّ براى برانگيختن و تحريض مفيد نيست ، زيرا ما آن پيمان را به ياد نمىآوريم ، پس چگونه حجّتى بر ما تواند بود ؟\r\nعطاء و مجاهد و كلبى و دو مقاتل گفتند : مراد هنگامى است كه خداوند انسان را از پشت آدم برآورد ، و گفت : «  أَ لَسْتُ بِرَبِّكُمْ قالُوا بَلى  « 17 » - آيا من پروردگار شما نيستم ؟ گفتند : بلى » و فخر رازى گفتهء آنان را رد كرد و گفت : اين ( تفسير ) ضعيف است ، و آن بيان از آن رواست كه خداى تعالى پيمان گرفتن را ياد كرده است تا سببى باشد كه مردم را عذرى در ترك ايمان پس از آن باقى نماند ، و گرفتن پيمان هنگام بيرون آوردن آنان از پشت آدم براى اين گروه معلوم نيست مگر بنا بر گفتهء پيامبر ( و در ردّ رأى آنان ادامه مىدهد تا آنجا كه گويد : ) پس دانستيم كه تفسير اين آيه بدين معنى روا نيست ، « 18 » و حقيقت حال اين است كه خداوند از بنى آدم پيمان نگرفت و از آنان بر خودشان گواهى نستاند مگر براى آن كه روزى از روزها به وسيلهء فرستادگان و اوليا و حجّتهاى خود اداى پيمان را باز خواهد و آن پيمان به\r\n\r\n\r\n","description":"","footnote":"\r\n( 17 ) - الاعراف / 172 .\r\n( 18 ) - التفسير الكبير ، در تفسير همين آيه .\r\n","page_name":" 30 ","page_number":32},
  {"content":"\r\n\r\nصورت شناخت و معرفت و ايمان فطرى در دلهاى مردم سپرده شده است . و شاهدى كه پيش از اين از سورهء اعراف آمده آشكار و مؤيّد اين معنى است .\r\nاحتمال دارد كه معنى ايمان همان جنبهء عملى آن باشد كه در انفاق متجلّى و نمودار است . پس معنى آيه چنين مىشود : اگر براستى مؤمن‌ايد دعوت پيامبر را در مورد انفاق پاسخ گوييد .\r\nيكى ( از مفسّران ) گفته است : معنى اين آيه چنين است : اگر از كسانى هستيد كه اين شواهد براى آنان كافى است ، ايمان آوريد .\r\n[ 9 
  ] ديگر بار مىپرسيم : چرا انسان ايمان را نپذيرد و رد كند ؟ ايمانى كه خسارت و زيان نيست بلكه خود سودى است كلان ، زيرا بيگمان ايمان او را از تيرگيها به روشنايى مىآورد ، از ظلمات ظلم و ستم به نور / 30 عدالت ، و از ظلمات عقايدى سخيف كه خرد را از حقايق دور مىكند و در پرده نگاه مىدارد به نور عقيدهء درست آسانگيرى كه خرد را به شناخت حقايق بر مىانگيزد ، و از ظلمات عقده‌هايى روانى كه لذّت زندگى را مىگيرد ، به نور بيدارى و آگاهى . و اين همه به وسيلهء رسالت خداوند به انسان كامل مىشود .\r\n«  هُوَ الَّذِي يُنَزِّلُ عَلى عَبْدِهِ آياتٍ بَيِّناتٍ لِيُخْرِجَكُمْ مِنَ الظُّلُماتِ إِلَى النُّورِ  - اوست كه بر بندهء خود آيات روشن را فرو مىفرستد تا شما را از تيرگيها به روشنايى در آورد . » قرآن نقشه‌اى شامل متكامل و درست از جوانب و ابعاد زندگى براى ما ترسيم مىكند و خرد و نفس را از انديشه‌هاى گمراه كننده و عقده‌ها و گرهها آزاد مىسازد . براستى قرآن نفس را از رشك و كين و بدگمانى و شك پاك مىكند ، و اينها تمام تيرگيها و ظلمات است ، و در برابر در آن سازش و عشق و خوش گمانى و همخويى را مىكارد و مىنشاند . چنان كه از مهمترين تيرگيهايى كه هدف رسالتهاى الهى بيرون آوردن انسان از آن است همان نظامهاى فاسدى است كه بر گردن مردم سوار و چيره شده امّت را از پيشرفت باز مىدارد ، و بر مردم است كه بدانند ايمان ريشه دارد و انفاق است كه آنان را به رهبريها و جنبشهاى مكتبى\r\n\r\n","description":"","footnote":"","page_name":" 31 ","page_number":33},
  {"content":"\r\n\r\nفرا مىخواند كه هدف آن آزاد ساختن از آن تيرگيها و ظلمات به روشنايى دولت حق و عدل است . و اين امر بىشك آنان را مكلّف به مقدارى از فداكاريها و از خود گذشتگيها مىكند ، ولى بايد دريابند و بدانند كه اين به مصلحت و خير آنان در دنيا و آخرت است . هدف ايمان و انفاق آن است كه جامعه‌اى متمدّن از نظر روانى و اجتماعى و سياسى و اقتصادى و فرهنگى بنا كنند . اين همه از رأفت و رحمت خدا نسبت به بندگان خود است .\r\n«  وَ إِنَّ اللَّهَ بِكُمْ لَرَؤُفٌ رَحِيمٌ  - و براستى كه خداوند به شما بسيار مهربان و سخت بخشنده است . » آرى ، ايمان پاره‌اى مسئوليتها را بر دوش ما مىنهد ، و ما نياز داريم بدان ملتزم باشيم و خواهشهاى خود مخالفت ورزيم ولى اين چنان كه پاره‌اى مىپندارند غرامت و خسارتى نيست . ايمان از ما انفاق خواسته ، امّا نه براى آن كه خداى سبحانه و تعالى از آن سود ببرد بلكه براى آن كه سود آن به ما نوع بشر باز گردد و اين از آن رو است كه ( انفاق ) نفسهاى ما را تزكيه و پاك مىسازند و ما را تربيت مىكند و مىپرورد ، و اجتماعى متكامل و نيرومند مىسازد ، و اقتصاد ما را رشد مىدهد ، افزون بر آن كه سبب خرسندى خدا و پاداش او در آخرت مىشود ، چه خداى تعالى گفته است : «  خُذْ مِنْ أَمْوالِهِمْ صَدَقَةً تُطَهِّرُهُمْ / 31 وَ تُزَكِّيهِمْ بِها وَ صَلِّ عَلَيْهِمْ إِنَّ صَلاتَكَ سَكَنٌ لَهُمْ وَ اللَّهُ سَمِيعٌ عَلِيمٌ  « 19 » - صدقه‌ها را از ايشان بستان تا ( نفوس ) آنها را پاك و پاكيزه‌سازى و آنها را به دعاى خير ياد كن كه دعاى تو تسلّى و تسكينى براى ايشان است و خدا ( به دعاى پاكدلان ) بسيار شنوا و داناست . » و گفت : «  يَمْحَقُ اللَّهُ الرِّبا وَ يُرْبِي الصَّدَقاتِ  « 20 » - خدا ربا را نابود مىكند و صدقات را افزونى مىبخشد » و گفت : «  قُلْ إِنَّ رَبِّي يَبْسُطُ الرِّزْقَ لِمَنْ يَشاءُ مِنْ عِبادِهِ وَ يَقْدِرُ لَهُ وَ ما أَنْفَقْتُمْ مِنْ شَيْءٍ فَهُوَ يُخْلِفُهُ وَ هُوَ خَيْرُ الرَّازِقِينَ  « 21 » - بگو كه خدا روزى\r\n\r\n\r\n","description":"","footnote":"\r\n( 19 ) - التوبة / 103 .\r\n( 20 ) - البقرة / 276 .\r\n( 21 ) - سبأ / 39 .\r\n","page_name":" 32 ","page_number":34},
  {"content":"\r\n\r\nرا بر هر كس از بندگانش كه بخواهد وسعت مىدهد و براى او اندازه مىكند ، و هر چه شما انفاق كنيد به شما عوض مىدهد و او بهترين روزى دهندگان است . » ما بايد حقيقت رسالت و رأفت و رحمت خدا را از نزديك لمس كنيم ، اگر اندك زمانى به عقب بر گرديم تا دو واقعيّت را در يك جامعه كه در شبه جزيرهء عربستان مىزيسته مقايسه كنيم : وضع و واقعيت پيش از اسلام و وضع و واقعيّت آن جامعه پس از اسلام . پيش از اسلام اجتماعى ناتوان و از هم گسيخته و عرضهء طامعان و دشمنيها و جنگها بوده و پس از آن اجتماعى نيرومند و متحد و مظهر تمدّن شده است . و خداى تعالى در اشاره بدين نعمت بزرگ گويد : «  وَ اذْكُرُوا نِعْمَتَ اللَّهِ عَلَيْكُمْ إِذْ كُنْتُمْ أَعْداءً فَأَلَّفَ بَيْنَ قُلُوبِكُمْ فَأَصْبَحْتُمْ بِنِعْمَتِهِ إِخْواناً وَ كُنْتُمْ عَلى شَفا حُفْرَةٍ مِنَ النَّارِ فَأَنْقَذَكُمْ مِنْها كَذلِكَ يُبَيِّنُ اللَّهُ لَكُمْ آياتِهِ لَعَلَّكُمْ تَهْتَدُونَ  « 22 » - و به ياد آريد اين نعمت خدا را بر خود كه شما دشمنان يكديگر بوديد ، پس خدا دلهاى شما را با يكديگر الفت داد و بر اثر نعمت او برادران يكديگر شديد در حالى كه بر پرتگاه آتش بوديد ، خدا شما را از آن آتش نجات داد ، خداوند آيات خود را بدين گونه براى شما بيان و آشكار مىكند باشد كه راهنمايى شويد » و فاطمه زهرا ( ع ) سخنى گفت كه محتواى اين آيه و مانند آن را منعكس و بازگو مىكند : « خدا پيامبر را برانگيخت و مبعوث كرد تا امر خود را به تمامى رساند و عزم خود را در گذراندن حكم و فرمانش نشان دهد و اندازهء رحمتش را به جريان اندازد ، پس ديد كه فرقه‌ها در اديان خود متفاوت و پراكنده‌اند ، يا در زاويهء آتشگاهشان معتكف شده‌اند و يا به پرستش بتهايشان مشغول‌اند ، با وجود آشنايى با خدا و آگاهى از هستى او ، منكر اويند . از اين رو خداوند به وسيلهء پدرم محمد ( ص ) آن تيرگى را روشنايى بخشيد و گره اندوهها را از دلها گشود و پردهء غمها را از برابر ديدگان به كنار زد و به هدايت و راهنمايى مردم پرداخت و آنان را از گمراهى و بيخردى نجات داد و از كور دلى به بينايى و آگاهى كشاند و به اين دين استوار\r\n\r\n\r\n","description":"","footnote":"\r\n( 22 ) - آل عمران / 103 .\r\n","page_name":" 33 ","page_number":35},
  {"content":"\r\n\r\nهدايتشان كرد و آنان را به راه راست فراخواند . . . تا آنجا كه گويد : و شما بر سر پرتگاه آتش بوديد ، دوشاب نوشنده ، و شكار آزمند ، و لهيب شتابان ، و محلّ نهادن گام ، شرنگ حوادث ناگوار را مىنوشيديد و ديگ ( هوس ) مىپختيد ، خوار و بىمقدار بوديد و هر دم بيم آن داشتيد كه مردمى كه پيرامون شمايند شما را بربايند .\r\nآن گاه خداى تبارك و تعالى پس از آن چنان وضعى شما را به وجود محمد ( ص ) نجات داد . » « 23 » / 32 [ 10 
  ] پس چرا بشر از اين آيات پيروى نمىكند و گام بر اساس آنها برنمىدارد ، در صورتى كه اين آيات آدميان را از تيرگى به روشنايى مىكشاند ؟ آيا تاريكى بهتر از روشنايى است ؟ يا عذاب و شكنجه بهتر از رأفت و مهربانى خداست ؟\r\n«  وَ ما لَكُمْ أَلَّا تُنْفِقُوا فِي سَبِيلِ اللَّهِ وَ لِلَّهِ مِيراثُ السَّماواتِ وَ الْأَرْضِ  - و براى چه در راه خدا انفاق نكنيد ؟ در حالى كه ميراث آسمانها و زمين از آن خداست . » هر نعمتى كه در دست انسان است امانت است ، روانش و كالبدش و داراييش و هر چيز كه دارد همه امانت است ، و روزى مىرسد كه بايد اين امانتها را به صاحب اصلى آنها كه همان خداوند است باز پس دهد ، و از هر كس مىپرسند كه با آن امانتها چه رفتارى كرده است «  ثُمَّ لَتُسْئَلُنَّ يَوْمَئِذٍ عَنِ النَّعِيمِ  « 24 » « آن گاه ، آن روز از اين نعمتها بيگمان بازپرسند » ، «  وَ قِفُوهُمْ إِنَّهُمْ مَسْؤُلُونَ  - در جايگاه حساب نگاهداريدشان كه براستى مسئولند . » « 25 » چرا آدمى مال و امانت خدا را بىاجازهء او براى خود نگاهدارد ؟ آيا پس از چنين كارى سزاوار مجازات نيست ؟\r\n«  وَ ما ذا عَلَيْهِمْ لَوْ آمَنُوا بِاللَّهِ وَ الْيَوْمِ الْآخِرِ وَ أَنْفَقُوا مِمَّا رَزَقَهُمُ اللَّهُ  « 26 » - و چه زيان به آنان مىرسد اگر به خدا و روز قيامت ايمان آورده‌اند ، از آنچه خدا روزى آنان كرده\r\n\r\n\r\n","description":"","footnote":"\r\n( 23 ) - الاحتجاج ، ج 1 ، ص 99 - 100 .\r\n( 24 ) - التكاثر / 8 .\r\n( 25 ) - الصّافات / 24 .\r\n( 26 ) - النساء / 39 .\r\n","page_name":" 34 ","page_number":36},
  {"content":"\r\n\r\nچيزى انفاق كنند ؟ » انفاق و خرج كردن در راه خدا با صرف مال براى غرضهايى ديگر متفاوت است ، زيرا در مورد اوّل انفاق پذيرفته مىشود و پاداش دارد ولى مورد دوم پذيرفته نمىشود و چه بسا آدمى به سبب آن مجازات شود . انفاق نوع نخست را نيز درجاتى است و بعضى از انواع آن را بر نوعى ديگر برترى باشد و اين بسته به سطح و ميزان ايمان صاحب انفاق و شرايط و اوضاع و احوال و داده‌هاى محيط بر آن است ، پس بيگمان كسى كه پيش از فتح مكّه و پيروزى انفاق كرده ، حتماً از نظر برترى و درجه بزرگتر ( و انفاقش مؤثرتر ) است . و اين برترى به جهاتى است كه مهمترين آنها عبارت است از :\r\n1 - پيشى و سبقت او در گرويدن به حق و اقدام به كار نيك و عمل صالح ، و اينكه شايد بسيارى از پيوستگان بعدى به سبب او رهنمايى شده باشند ، پس او كسى است كه اين گفتهء پيامبر ( ص ) دربارهء او صدق مىكند كه مىفرمايد : « كسى كه سنّتى نيكو نهد به روز قيامت مزد آن سنت از آن اوست به اضافهء مزد آن كس كه بدان عمل كرده است ، و اين از مزد هيچ يك از آنان نمىكاهد » ، هم چنان كه وى مصداق اين گفتهء خداى تعالى است كه «   وَ السَّابِقُونَ السَّابِقُونَ أُولئِكَ الْمُقَرَّبُونَ   « 27 » و پيشگامان پيشگامانند و آنان براستى نزديكان درگاهند . » 2 - نقش او در استقرار حكومت خدا در جامعه ، كه اين بيگمان برترى بزرگى است ، و بسيارى از / 33 انفاقها و پيكارهايى كه پس از فتح مكّه صورت گرفته بر اثر همان پيروزى و توفيق نخستين است كه به سبب آن دشوارى بر طرف شد و شرايط و اوضاع و احوال موافق و مخالف روبراه گشت و بسيارى از مردم آمادهء انفاق در سايهء اجتماع مسلمان شدند ، و اين آمادگى بيش از آمادگى آنان براى انفاق در دوران خود جنبش و فعاليّت آغازين نهضت بود ، چه در آن ايّام مستضعف و ناتوان نگهداشته شده بودند . و شايد اگر آن پيشگامان براى تقويت شالودهء اين\r\n\r\n\r\n","description":"","footnote":"\r\n( 27 ) - الواقعة / 10 و 11 .\r\n","page_name":" 35 ","page_number":37},
  {"content":"\r\n\r\nرسالت چنان پايه‌اى نمىنهادند ، بعداً چنين بنايى بر آن استوار نمىشد .\r\n3 - از آن رو كه انفاق و پيكار پيش از فتح مكّه دشوارتر و نسبت به انسانى كه دست بدان زده مبارز طلبانه‌تر بوده است و بسيارى از مصايب و مشكلات را براى او به وجود مىآورده ، زيرا دشمنان رسالت آن را به عنوان فعاليّت سازمانهاى تبهكار مىشناختند . در فضيلت و برترى آن اقدامات همين بس كه چنان كس در شرايطى به كار پرداخته كه مبارزات و عكس العملهاى شديدترى را بر مىانگيخته و تمام مردم ( به مبارزه با رسالت ) سينه پيش داده و عرض اندام كرده بودند ، و پيامبر ( ص ) وقتى مىگويد « بهترين كارها مخاطره آميزترين و گزنده‌ترين آنهاست » به همين حقيقت اشاره مىكند . امّا انفاق پس از پيروزى و فتح مكه وسيله و راهى براى رسيد به مجد و افتخار اجتماعى است .\r\nانفاق پيش از فتح مكه دلالت بر ژرفى ايمان دارد ، زيرا انفاق كننده در آن زمان مىبايست از سه گردنهء دشوار بگذرد : گردنهء مالدوستى ، و گردنهء فشارهاى سياسى ، و گردنه رقابتها و مبارز طلبيهاى اجتماعى . همچنين اقدام او به جنگ و پيكار و انفاق بدان هنگام انگيخته از روح ايمانى ناب او بوده نه آميزهء عوامل جذب و دفع سود و زيان .\r\n«  لا يَسْتَوِي مِنْكُمْ مَنْ أَنْفَقَ مِنْ قَبْلِ الْفَتْحِ وَ قاتَلَ أُولئِكَ أَعْظَمُ دَرَجَةً مِنَ الَّذِينَ أَنْفَقُوا مِنْ بَعْدُ وَ قاتَلُوا  - آنان كه پيش از فتح ( مكّه ) انفاق كردند ( با ديگران ) برابر نيستند ، آنان به درجه بزرگتر از كسانى باشند كه پس از فتح انفاق و پيكار كردند . » امّا سزاوار نيست كه اين برترى ( تنها ) سبب پيشرفت براى يك گروه و يا موجب نوميدى و احساس حقارت نزد گروهى ديگر شود ، هم چنان كه اين برترى بدان معنى نيست كه پيوستگان بعدى را بهره و فضلى نباشد ، هرگز . . .\r\n«  وَ كُلًّا وَعَدَ اللَّهُ الْحُسْنى  - و خداوند همه را وعدهء نيكوترين پاداش داده . » يعنى بهشت و خرسندى و پاداش . قرآن در پايان اين آيه تأكيد مىكند كه\r\n\r\n","description":"","footnote":"","page_name":" 36 ","page_number":38},
  {"content":"\r\n\r\nاين برترى دادن / 34 تنها بر اثر پيوستن به صفوف مجاهدان رسالت پيش از فتح مكه نيست و نيز به عوامل شخصى منحصر به همان نسل بستگى ندارد ، هرگز . . . بلكه اين برترى بسته به اعمال نيكى است كه دانش خدا بر آنها احاطه و آگاهى دارد .\r\n«  وَ اللَّهُ بِما تَعْمَلُونَ خَبِيرٌ  - و خدا بر هر چه كنيد بسيار آگاه است . » پس كافى نيست كه نسل پيشين به افتخارات گذشتهء خود ببالد و به پشتوانهء اين برترى از كار و كوشش باز ايستد ، و شايد در اين پايان آيه اشاره‌اى باشد لطيف به موضع گيرى اسلام در مورد مبارزهء نسلها ، بدين معنى كه در همان حال كه به وجود نسلها و حتى به تمايز آنها از يكديگر اعتراف مىكند آنها را به مبارزه با يكديگر فرا نمىخواند بلكه آنها را به پيوستن و همكارى و مسابقهء سازندهء در ميدان كوشش و كار دعوت مىكند .\r\n[ 11 
  ] پاره‌اى به مجادله گويند : در حالى كه ملك آسمانها و زمين از آن خداست ، و او خود بر هر چيزى تواناست ، پس چرا به ما فرمان انفاق مىدهد ؟\r\nخداوند در مورد امثال اين گروه گويد : «  وَ إِذا قِيلَ لَهُمْ أَنْفِقُوا مِمَّا رَزَقَكُمُ اللَّهُ قالَ الَّذِينَ كَفَرُوا لِلَّذِينَ آمَنُوا أَ نُطْعِمُ مَنْ لَوْ يَشاءُ اللَّهُ أَطْعَمَهُ إِنْ أَنْتُمْ إِلَّا فِي ضَلالٍ مُبِينٍ  « 28 » - و چون به ايشان گفته شود از آنچه خدا روزى شما كرده انفاق كنيد ، آنان كه كافرند به آنان كه مؤمن‌اند گويند : آيا به كسى بخورانيم كه اگر خدا مىخواست خود به دو مىخورانيد ؟ شما كه به ما چنين مىگوييد ، در گمراهى آشكارى بسر مىبريد . » اين همه بهانه تراشى آنان براى واپس نگهداشتن خود از حقّ و كوششى براى گريز از مسئوليّت است ، امّا مؤمنان بىنيازى خدا را درك مىكنند و مىدانند اگر او انفاق را مقرر كرده از آن روست كه بندگان خود را بيازمايد و اداى فرمانبردارى از خود را كه با او پيمان بسته‌اند از آنان بخواهد . امير مؤمنان ( ع ) گويد : « چشمان خود را به شب بيدار داريد ، و شكمهاى خود را به لاغرى در آريد ، قدمهاى خود را به كار گماريد و از انفاق و هزينه كردن اموال خود ( در راه خدا ) دريغ مداريد ، از پيكرهاتان بگيريد و به\r\n\r\n\r\n","description":"","footnote":"\r\n( 28 ) - يس / 47 .\r\n","page_name":" 37 ","page_number":39},
  {"content":"\r\n\r\nجانهاتان بدهيد ، و در بخشيدن از آن به اين بخل نورزيد كه خداى تعالى گفته است :\r\n« اگر خدا را يارى كنيد او نيز شما را يارى مىكند و گامهاتان را استوار مىدارد . » « 29 » و گفته است : « كيست كه به خدا وام دهد ، نيكو وامى ، پس آن را براى او دو چندان سازد و براى او مزدى گرانقدر باشد . » « 30 » خدا از روى خوارى از شما يارى نمىطلبد و از سر تنگدستى از شما وام نمىخواهد ، از شما در حالى يارى خواسته كه سپاهيان آسمانها و زمين او راست ، و نيز در حالى وامخواهى كرده كه گنجينه‌هاى آسمانها و زمين از آن او ، و خود بىنياز و ستوده است . او خواسته است شما را بيازمايد تا كردار كدام يك از شما بهتر آيد ، پس / 35 با كردارهاى خود بشتابيد و پيشى گيريد تا از شمار همسايگان خدا در سراى او باشيد . » « 31 » آرى ، خداى تعالى به ما و به هيچ يك از بندگان خود نيازمند نيست ، و ما براستى مالك چيزى نيستيم مگر از فضل و رزقى كه او به ما داده ، و دعوت او از ما براى انفاق به مصلحت خود ماست ، و با هزينه كردن و انفاق در راه اوست كه ما مشكلات اقتصادى و سياسى و اجتماعى خود را حلّ مىكنيم و نفسهاى خود را پاكيزه مىسازيم و در آخرت مزد و پاداش بزرگ مىبريم . پس نداى او را به گوش جان بشنويم و به دعوت او پاسخ دهيم كه گويد :\r\n«  مَنْ ذَا الَّذِي يُقْرِضُ اللَّهَ قَرْضاً حَسَناً  - كيست كه به خدا وام دهد ، نيكو وامى ؟ » براستى ، او از ما نمىخواهد كه تمام اموال خود را در راه او هزينه كنيم ، بلكه فقط پاره‌اى از آن را مىخواهد . ( واژهء ) قرض به معنى جدا كردن و بريدن ( جزئى از كلّ ) است ، و شايد در اين كلمه اشاره‌اى باشد بدان دشوارىاى كه انسان هنگام خرج كردن مال با آن روبرو مىشود و شبيه به بريدن و جدا كردن است . يا آيا نمىخواهد با خواست و هواى آدمى و مالدوستى او مخالفت كند ؟ پس\r\n\r\n\r\n","description":"","footnote":"\r\n( 29 ) - سورهء محمّد ( ص ) / 7 .\r\n( 30 ) - البقرة / 245 .\r\n( 31 ) - نهج البلاغة ، ( برگرفته به تقريب از ) ترجمهء دكتر سيد جعفر شهيدى ، ص 195 - 196 .\r\n","page_name":" 38 ","page_number":40},
  {"content":"\r\n\r\nدر اين صورت آدمى بايد تحمّل كند و بداند كه اين كار به صلاح او در دنيا و آخرت است .\r\nپروردگار ما هر انفاق و خرج كردن مالى را نمىخواهد بلكه انفاق نيكو را مىخواهد ، و چنين اتفاقى جز با اوصاف زير صورت نمىپذيرد :\r\n1 - اين كه از مال حلال باشد . ابو بصير از ابى عبد اللّه ( ع ) دربارهء اين گفتهء خداى عزّ و جلّ كه فرمايد : «  أَنْفِقُوا مِنْ طَيِّباتِ ما كَسَبْتُمْ  « 32 » - از پاكيزه‌ترين چيزهايى كه به دست آورديد انفاق كنيد » روايت كند كه گفت : « اين مردم در زمان جاهليت مكاسبى بد داشتند ، چون اسلام آوردند خواستند آن در آمدها را از دارايى خود بيرون كنند از اين رو آنها را به عنوان صدقه و زكات عرضه كردند ، امّا خداى عزّ و جلّ نپذيرفت گر آن كه از پاكيزه‌ترين مالى كه كسب كرده‌اند بپردازند » ، « 33 » و دربارهء گفتهء خداى تعالى كه فرمايد : «  وَ لا تَيَمَّمُوا الْخَبِيثَ مِنْهُ تُنْفِقُونَ  « 34 » - و ( اموال ) پليد را براى انفاقتان معيّن نكنيد » گفت : « مردم هنگامى كه اسلام آوردند در آمدهايى به دست آمده از ربا و اموال پليد داشتند ، كس بود كه بعمد همين بخش از دارايى خود را معين مىكرد و اختصاص به صدقه و زكات مىداد ، پس خداوند آنان را / 36 از اين كار نهى كرد ، چه صدقه و زكات جز از درآمد پاكيزه شايسته نباشد » . « 35 » پيامبر خدا ( ص ) گفت : « همانا خداى تعالى پاكيزه است و جز پاكيزه نمىپذيرد » . « 36 » شايد تأكيد احاديث و آيات بر اين شرط از آن روست كه كسى بخواهد در آمدهاى حرام خود را توجيه و تطهير كند و به نيرنگهاى گوناگون شرع را به انصراف و انحراف افكند ، مانند خرج كردن پاره‌اى از آن مال در ساختن مسجدها و حسينيه‌ها ، و مشاركت در طرحهاى خيريّه ، ولى اينان بايد بدانند كه اين\r\n\r\n\r\n","description":"","footnote":"\r\n( 32 ) - البقرة / 267 .\r\n( 33 ) - وسائل ، ج 6 ، ص 325 .\r\n( 34 ) - البقرة / 267 .\r\n( 35 ) - تفسير العياشى ، ج 1 ، ص 149 .\r\n( 36 ) - مجمع البيان ، ج 9 در تفسير اين آيه .\r\n","page_name":" 39 ","page_number":41},
  {"content":"\r\n\r\nكار ايشان را از مسئوليت در برابر خدا مصون نمىدارد و سودى به آنان نمىرساند .\r\n2 - اين كه خالصانه براى خدا باشد ، خداى تعالى گويد : «  إِنَّما يَتَقَبَّلُ اللَّهُ مِنَ الْمُتَّقِينَ  « 37 » - همانا خدا از پرهيزگاران مىپذيرد » و اين روش اولياء اوست ( ع ) كه : «    وَ يُطْعِمُونَ الطَّعامَ عَلى حُبِّهِ مِسْكِيناً وَ يَتِيماً وَ أَسِيراً . إِنَّما نُطْعِمُكُمْ لِوَجْهِ اللَّهِ لا نُرِيدُ مِنْكُمْ جَزاءً وَ لا شُكُوراً . إِنَّا نَخافُ مِنْ رَبِّنا يَوْماً عَبُوساً قَمْطَرِيراً    « 38 » - و براى دوستى خدا به فقير و يتيم و اسير خوراك مىدهند ( و گويند ) ما از قهر پروردگار خود به روزى كه ( از رنج آن ) چهرهء مردم درهم فشرده و دژم است ، مىترسيم » ، امّا اگر انسان براى نزديك شدن به طاغوت ، يا به طمع مقام و منصب ، و گذراندن حاجتى نزد رهبرى مكتبى ، يا براى ريا كارى با مردم و يا حرص و له له زدن به دنبال شهرت و آبرو هزينه كند ، چنين انفاقى وامى نيكو ( و به تعبير قرآن « قرضاً حسناً » ) نيست بلكه همان هزينهء بدى است كه سزاوار بازخواست و مجازات است ، زيرا راهى است به فساد و ايجاد فساد در جامعه ، و بر رهبرى مكتبى واجب است كه در مورد اين گونه از مالداران هشيار باشد كه به تقويت جنبش و دولت اسلامى تظاهر مىكنند ولى در واقع در پشت اين تظاهر چيزى جز رسيدن به سود و مصالح خود و پوشاندن خطاهاى خويش و بازى كردن با اقتصاد و جامعه نمىخواهند ، و شك نيست كه سخن نيكو بهتر از اين گونه انفاق است ، و خداى تعالى گفته است : «    الَّذِينَ يُنْفِقُونَ أَمْوالَهُمْ فِي سَبِيلِ اللَّهِ ثُمَّ لا يُتْبِعُونَ ما أَنْفَقُوا مَنًّا وَ لا أَذىً لَهُمْ أَجْرُهُمْ عِنْدَ رَبِّهِمْ وَ لا خَوْفٌ عَلَيْهِمْ وَ لا هُمْ يَحْزَنُونَ . قَوْلٌ مَعْرُوفٌ وَ مَغْفِرَةٌ خَيْرٌ مِنْ صَدَقَةٍ يَتْبَعُها أَذىً وَ اللَّهُ غَنِيٌّ حَلِيمٌ يا أَيُّهَا الَّذِينَ آمَنُوا لا تُبْطِلُوا / 37 صَدَقاتِكُمْ بِالْمَنِّ وَ الْأَذى كَالَّذِي يُنْفِقُ مالَهُ رِئاءَ النَّاسِ وَ لا يُؤْمِنُ بِاللَّهِ وَ الْيَوْمِ الْآخِرِ فَمَثَلُهُ كَمَثَلِ صَفْوانٍ عَلَيْهِ تُرابٌ فَأَصابَهُ وابِلٌ فَتَرَكَهُ صَلْداً لا يَقْدِرُونَ عَلى شَيْءٍ مِمَّا كَسَبُوا وَ اللَّهُ لا يَهْدِي الْقَوْمَ الْكافِرِينَ   \r\n\r\n\r\n","description":"","footnote":"\r\n( 37 ) - المائدة / 27 .\r\n( 38 ) - الانسان ( الدهر ) / 8 تا 10 .\r\n","page_name":" 40 ","page_number":42},
  {"content":"\r\n\r\n« 39 » - كسانى كه داراييهاى خود را در راه خدا انفاق كنند و در پى آنچه انفاق مىكنند منّتى ( بر نيازمندان ) ننهند و آزارى نرسانند ، پاداش آنان نزد پروردگارشان براى آنان محفوظ است و بيمى بر ايشان نيست و اندوهگين نخواهند بود . سخنى نيكو و آمرزش طلبى ( در پاسخ فقير ) بهتر است از دادن صدقه‌اى كه در پى آن آزار ( و توهين يا زخم زبانى ) باشد ، و خداوند ( از صدقهء خلق ) بىنياز ( و بر بخل آنان ) بردبار است . اى كسانى كه ايمان آورديد ! صدقه‌هاى خود را با منّت نهادن و آزار رساندن به هدر ندهيد ! مانند آن كس كه مال خود را از روى ريا كارى با مردم انفاق كند ولى به خدا و روز قيامت ايمان نياورد ، مثل او مانند سنگى سخت است كه بر روى آن خاك نشسته است ، و رگبارى بر آن ببارد و آن را هم چنان سخت بر جاى گذارد كه نتوانند هيچ حاصلى از آن به دست آورند ، و خدا گروه كافران را رهنمايى نمىكند . » 3 - اين كه انفاق در موارد درست خود صرف شود و به دريافت كنندهء مشروع خود برسد ، پس در اين صورت است كه آدمى بالفعل آن را به خداوند وام داده است ، آرى ، از انفاق كننده نمىخواهند كه به تفتيش عقايد مردم بپردازد و از آنان بازپرسى كند ، ولى شايسته است كه بداند مال خود را كجا مىنهد ( و به چه مصرفى مىرسد ) . در خبر مشهور آمده است : « گامهاى بنده بر پل صراط پيش نمىرود مگر آنكه نخست از پنج چيز او بپرسند ( از جمله : ) از مال او كه از كجا به دست آورده و در چه راهى هزينه كرده » و خداى عزّ و جلّ گويد : «  إِنْ تُبْدُوا الصَّدَقاتِ فَنِعِمَّا هِيَ وَ إِنْ تُخْفُوها وَ تُؤْتُوهَا الْفُقَراءَ فَهُوَ خَيْرٌ لَكُمْ  « 40 » - اگر صدقه‌ها را به مستحقان آشكارا دهيد ، كارى است نيكو ولى اگر آن را در نهان به نيازمندان برسانيد براى شما بهتر است » . و امام صادق ( ع ) گفت : « اگر مردم آنچه را خداوند به آنان امر كرده به دست آورند و در راهى كه آنان را از آن نهى كرده\r\n\r\n\r\n","description":"","footnote":"\r\n( 39 ) - البقرة / 262 تا 264 .\r\n( 40 ) - البقرة / 271 .\r\n","page_name":" 41 ","page_number":43},
  {"content":"\r\n\r\nانفاق كنند خدا آن انفاق را از آنان نمىپذيرد ، و اگر مال را از راهى كه خدا نهى كرده به دست آورند و در راهى كه امر كرده انفاق كنند ، خدا آن را از آنان نمىپذيرد مگر آن كه مال را از راه حق به دست آورند و در راه حق انفاق كنند . » « 41 » طبيعة پاداش بر پايهء نيّت است و از انسان خواسته‌اند كه عمل به ظاهر كند ، ولى اگر همراه با خلوص نيّت هدفش نيز درست باشد البته پاداش او از كسى كه اخلاص دارد ولى عملش به هدف درست نرسيده ، بيشتر خواهد بود ، در صورتى كه اقدام اين يك به سبب اهمال بوده باشد . زيرا اگر در موارد انفاق ( يعنى گيرندگان و مصارف شايستهء آن ) خطا شود به حالات و نتايجى منفى و معكوس از نظر اجتماعى و سياسى و اقتصادى مىانجامد .\r\nاز مهمترين موارد ( و شايستگان دريافت انفاق ) امام معصوم و جانشين ( يا نمايندهء ) او در رهبرى جامعه‌اى مسلمان يا اجتماعى مكتبى است كه براى برپا داشتن فرمان خدا و آزاد كردن شهرها و بندگان خدا از يوغ ستم و فساد و پيروى اجبارى ، مىكوشد . امام صادق ( عليه السلام ) گويد : « خداوند / 38 به سبب نيازمندى خود ، از آفريدگان خويش نپرسيد كه براى وام دادن چه در دست دارند ، و هر حقّى كه از آن خداست همان حق از آن ولىّ اوست » ، « 42 » و در روضة الكافى از ابو الحسن الماضى ( شير بيشهء شجاعت ) امام كاظم ( ع ) آمده است كه در بيان گفتهء خداى تعالى : «  مَنْ ذَا الَّذِي يُقْرِضُ اللَّهَ  ( تا پايان آيه ) گفت : ( قرض الحسن پرداخت سهم امام در دولت فاسقان است » . « 43 » امّت بايد بداند كه هر چه جنبشهاى رسالتى و رهبريهاى صالح را تقويت كند و هر چه به سوى پيروزى پيش رود و در بالا بردن و توانمندى طلايه داران مجاهد آن مساهمت كند ، باز بسيارى از طرحها در راه جهاد و پيروزى موجود است كه انتظار كمك و مساعدتى دارد تا آن را بر روى زمين به صورت واقع درآورد و تحقق\r\n\r\n\r\n","description":"","footnote":"\r\n( 41 ) - وسائل ، ج 6 ، ص 326 .\r\n( 42 ) - نور الثقلين ، ج 5 ، ص 239 .\r\n( 43 ) - همان مرجع ، نقل از الروضه .\r\n","page_name":" 42 ","page_number":44},
  {"content":"\r\n\r\nبخشد ، و همسر رسول اكرم ، خديجه دختر خويلد ( عليهما السلام ) نمونه و سرمشقى نيكو براى ماست . وى دارايى خود را براى به دست آوردن خرسندى خدا و جهاد در راه او به اسلام واگذاشت و تقديم كرد . حال كه اين مسئوليت بر عهده يكا يك افراد امّت نهاده شده ، شك نيست كه مسئوليت بيشتر متوجّه كسانى است كه خداوند آنان را از نعمت دارايى بهره داده است ، و از آنان مىخواهند كه در برابر خدا و امّت و تاريخ ، مسئوليت خود را بر عهده گيرند و تحمّل كنند و در نبرد ميان باطل ( كه در نظامهاى جاهلى مجسّم شده ) و حق ( كه در رهبريها و جنبشهاى راستين رسالتى مجسّم است ) ، تكليف واجب خود را ادا كنند ، و هر انفاق كننده‌اى مطمئن باشد كه يارى دادن به حق تنها به مصلحت امّت نيست بلكه به مصلحت شخص او نيز هست ، و مالى كه انفاق مىكند كاهش نمىيابد بلكه خداوند در آن مال به دو بركت خواهد داد .\r\n«  فَيُضاعِفَهُ لَهُ  - پس آن را ( براى او ) چند برابر گرداند . » در دنيا ، قرآن براى اين چند برابر كردن مثلى مىزند ، آنجا كه گويد :\r\n«  مَثَلُ الَّذِينَ يُنْفِقُونَ أَمْوالَهُمْ فِي سَبِيلِ اللَّهِ كَمَثَلِ حَبَّةٍ أَنْبَتَتْ سَبْعَ سَنابِلَ فِي كُلِّ سُنْبُلَةٍ مِائَةُ حَبَّةٍ وَ اللَّهُ يُضاعِفُ لِمَنْ يَشاءُ وَ اللَّهُ واسِعٌ عَلِيمٌ  « 44 » - مثل آنان كه اموال خود را در راه خدا انفاق مىكنند همانند دانه‌اى است كه از يك دانه هفت خوشه برويد و در هر خوشه يكصد دانه باشد ( يعنى از دانه‌اى هفتصد دانه برآيد ) و خدا از اين مقدار نيز بر هر كه خواهد بيفزايد و خدا گشايش دهنده و بسيار داناست . » و امام على ( ع ) گفت : « الصدقة تنمى / 39 المال عند اللَّه - صدقه مال را نزد خدا افزون مىسازد . » « 45 » و اين پاداش در اين حدّ متوقف نمىماند ، بلكه بركت پيرامون زندگى او را فرا مىگيرد ، و دامنهء آن به اطرافيان او و نسلهاى آيندهء پس از او مىكشد .\r\nامام صادق ( ع ) گفت : « چون بنده صدقه را نيكو بپردازد خداوند نيز جانشينى او را\r\n\r\n\r\n","description":"","footnote":"\r\n( 44 ) - البقرة / 261 .\r\n( 45 ) - بح ( بحار الانوار ) ، ج 77 ، ص 268 .\r\n","page_name":" 43 ","page_number":45},
  {"content":"\r\n\r\nپس از او بر فرزندانش نيكو مىگرداند » « 46 » و اين چنين ، پاداش به آخرت شمول مىيابد و در آنجا بيشتر و برتر است .\r\n«  وَ لَهُ أَجْرٌ كَرِيمٌ  - او را مزدى با ارج باشد » در برابر سپاسگزارى انسان نسبت به پروردگار خود ، و تصرّف و رفتار نيك او در مورد نعمتهاى الهى خداوند نيز از او سپاسگزارى و حق شناسى مىكند . ما مىدانيم كه چون عطيّه و بخششى از دستى كريم برآيد و اعطا شود چه قدر بسيار است ، ولى نمىتوانيم گستردگى و نوع آن را هنگامى كه از جانب پروردگار جهانيان ، كه رحمتش بر همه چيز گسترده است ، اعطا مىشود دريابيم .\r\nجاى آن دارد كه در پايان تفسير اين آيه عين سخن علّامه طبرسى را در بيان شروط وام نيكو ( يا قرض الحسن ) در اينجا نقل كنيم :\r\n« اهل تحقيق گفتند : وام نيكو آن است كه ده صفت در آن گردآيد :\r\n1 - اين كه از مال حلال باشد ، زيرا پيامبر ( صلّى اللَّه عليه و آله ) گفت :\r\n« خداى تعالى پاكيزه است و جز پاكيزه را نمىپذيرد . » 2 - و اين كه از بهترين چيزهايى باشد كه انسان در تملّك دارد ، نه آن كه آهنگ انفاق بدترين و پست‌ترين چيزهاى خود را كند ، به لحاظ اين گفتهء خدا كه :\r\n«  وَ لا تَيَمَّمُوا الْخَبِيثَ مِنْهُ تُنْفِقُونَ  - اموال پليد را به عنوان آنچه انفاق مىكنيد معيّن نكنيد . » 3 - و اين كه در حالى صدقه بدهد كه خود آن مال را دوست دارد و به زندگى خود علاقه‌مند و اميدوار است . بنا بر گفتهء پيامبر ( ص ) كه چون دربارهء صدقه از او پرسيدند گفت : « بهترين صدقه آن است كه آن را در حالى بدهى كه خود تندرست و علاقمند به آنى ، اميد زندگى دارى ، از فقر و تنگدستى مىترسى ، و آن تصدّق را چندان به تأخير نيندازى كه در دم واپسين بگويى گفتم : به فلان چنين ، و به فلان چنان ( دهيد ) . »\r\n\r\n\r\n","description":"","footnote":"\r\n( 46 ) - همان مأخذ ، ج 96 ، ص 268 .\r\n","page_name":" 44 ","page_number":46},
  {"content":"\r\n\r\n4 - و اين كه آن را به كسى كه فقيرتر و نيازمندتر و سزاوارتر به گرفتن آن است اختصاص دهد ، و از اين رو خداوند گروه‌هايى را به دريافت اين صدقه‌ها اختصاص داده كه همان اهل دو سهم‌اند .\r\n5 - و اين كه تا آنجا كه بتواند صدقه را پنهان دهد ، بنا بر گفتهء خداوند «  وَ إِنْ تُخْفُوها وَ تُؤْتُوهَا الْفُقَراءَ فَهُوَ خَيْرٌ لَكُمْ  « 47 » - اگر آن را در نهان به نيازمندان برسانيد براى شما بهتر است . » 6 - و اين كه از پس آن منّت نهادن و آزار رساندن ( توهين يا زخم زبانى ) نباشد ، / 40 بنا بر گفتهء خداوند : «  لا تُبْطِلُوا صَدَقاتِكُمْ بِالْمَنِّ وَ الْأَذى  « 48 » - صدقه‌هاى خود را با منّت نهادن و آزار رساندن به هدر ندهيد . » 7 - و اين كه در راه خدا و براى او صدقه دهد و با صدقه دادن ريا كارى نكند ، زيرا ريا نكوهيده است .\r\n8 - و اين كه آنچه را مىدهد كم و كوچك شمارد ، گر چه بسيار باشد زيرا متاع دنيا اندك و بىمقدار است .\r\n9 - و اين كه مال صدقه از محبوبترين اموال صدقه دهنده در نظر خود او باشد ، بنا بر گفتهء خداوند : «  لَنْ تَنالُوا الْبِرَّ حَتَّى تُنْفِقُوا مِمَّا تُحِبُّونَ  « 49 » - هرگز به نكوكارى نمىرسيد مگر آن كه از آنچه دوست مىداريد ، انفاق كنيد . » پس چون اين صفتهاى دهگانه در صدقه گرد آمد ، چنان صدقه‌اى وام نيكو ( و قرض الحسن ) خواهد بود . » « 50 » [ 12 
  ] و پاداش خداوندى و مزدى كه او مىدهد منحصر به دنيا نيست ، بلكه پاداش آخرت بزرگتر و شاملتر از پاداش دنيوى است .\r\n«  يَوْمَ تَرَى الْمُؤْمِنِينَ وَ الْمُؤْمِناتِ يَسْعى نُورُهُمْ بَيْنَ أَيْدِيهِمْ  - آن روز\r\n\r\n\r\n","description":"","footnote":"\r\n( 47 ) - البقرة / 271 .\r\n( 48 ) - البقرة / 264 .\r\n( 49 ) - آل عمران / 92 .\r\n( 50 ) - مجمع البيان ، ج 9 ، ص 235 .\r\n","page_name":" 45 ","page_number":47},
  {"content":"\r\n\r\nمردان و زنان مؤمن را بينى كه نورشان در پيش روى آنان مىرود ، » زيرا كارهاى نيك خود را پيشاپيش و قبل از آن كه از اين سراى بروند ( بدان سراى جاويد ) فرستاده‌اند .\r\n«  وَ بِأَيْمانِهِمْ  - و به دست راست ايشان . » دست راستى كه همواره تا آخرين رمق در راه خدا انفاق كرده تا آنجا كه نامهء اعمال و كارنامهء آنان كه به دست راستشان مىدهند به صورت نور و مژدهء بهشت در مىآيد . نور همان تجلّى واقعى كارهاى نيك ( و اعمال صالح ) و رهنمودى است كه آن را از آيات رسالت كه بر پيامبران نازل شده پيروى كرده‌اند ، و امامتى صالح كه آن را اختيار كردند و بدان سر سپردند و از بصيرتها و روشن بينيهايش پيروى كردند . امام باقر ( ع ) در تفسير اين آيه گفت : « در روز قيامت امامان مؤمنان پيشاپيش و در سمت راست آنان حركت مىكنند تا آنان را به جايگاههاى اهل بهشت در آرند ، » « 51 » و اين سخن غرابتى ندارد زيرا پروردگار ما پيامبر خود را به نور و چراغ نور افشان توصيف و تشبيه مىكند و گويد : «   يا أَيُّهَا النَّبِيُّ إِنَّا أَرْسَلْناكَ شاهِداً وَ مُبَشِّراً وَ نَذِيراً . وَ داعِياً إِلَى اللَّهِ بِإِذْنِهِ وَ سِراجاً مُنِيراً   « 52 » - اى پيامبر ، ما تو را به رسالت فرستاديم تا بر مردم گواه و براى آنان مژده رسان و بيم دهنده باشى . و دعوت كنندهء آنان به اذن خدا به سوى او و چراغ فروزان باشى . » اين نور در دنيا وجود دارد ، امّا انسان آن را با چشم ظاهر نمىبيند بلكه بينا دل با چشم جان آن را مىبيند و در آخرت خداوند اين نور را آشكار مىكند . ما از انديشيدن در اين عبارت و بيان كه گويد / 41 « نورشان پيشاپيش و به دست راست آنان حركت مىكند » بدين نكته راه مىبريم كه مؤمن را كافى نيست به نورى كه از خارج راه او را روشن مىسازد بسنده كند ، بلكه بايد در دست او خود نورى باشد و روشندلى و بصيرتى داشته باشد كه در زمان مناسب از آن بهره جويد .\r\n\r\n\r\n","description":"","footnote":"\r\n( 51 ) - نور الثقلين ، ج 5 ، ص 240 .\r\n( 52 ) - الاحزاب / 45 و 46 .\r\n","page_name":" 46 ","page_number":48},
  {"content":"\r\n\r\nاز دقايق و ظرايف تعبير در اينجا گفتهء خداوند در به كار بردن كلمهء « مؤمنات : زنان مؤمن » است ، بدون آن كه به « مؤمنان : مردان مؤمن » كه زبان متداول قرآن است و شامل هر دو جنس ( مرد و زن ) مىشود اكتفاء كند ، و اين روست كه زنان نپندارند انفاق و جهاد در راه خدا تنها از وظايف مردان است . هرگز . . . زنان نيز به اندازهء توان خود مكلّف‌اند ، و اين خطاست كه زن تنها به آنچه ولىّ يا خويشاوندان او ادا مىكنند اعتماد و بسنده كند ، پس هر كس ملزم به سعى و كردار خويش است و نور و پاداش خود را به روز قيامت دارد .\r\nآن گاه كه به سوى بهشت مىروند و از صراط مىگذرند از جانب خداوند به وسيلهء فرشتگان به آنان مژده مىرسد . و چه مژده‌اى است آن ؟ ! مژده‌اى براستى بزرگ .\r\n«  بُشْراكُمُ الْيَوْمَ جَنَّاتٌ  - مژدهء شما امروز بهشتهايى است . » بسيار و گوناگون بسته به گوناگونى كارها و قدرها و مراتب ، «  تَجْرِي مِنْ تَحْتِهَا الْأَنْهارُ خالِدِينَ فِيها  - كه در زير آنها جويها روان است و شما در آنجا جاودانه‌ايد . » اين از برترين و گرانقدرترين نعمتهاى بهشت است ، نعمتى هميشگى و زندگىاى جاودانه .\r\n«  ذلِكَ هُوَ الْفَوْزُ الْعَظِيمُ  - اين است همان رستگارى و كاميابى بزرگ ، » زيرا رهايى از دوزخ و رسيدن به بزرگترين آرزوهاى انسان يعنى جاودانگى است ، و هر انسانى پيش خود احساس مىكند كه چه قدر بيم از مرگ و پايان داشتن زندگى و خوشبختى او را مكدّر مىكند و بر هم مىزند ، از اين رو خداوند جاودانگى مؤمنان را ( در بهشت ) تضمين كرده است .\r\n/ 42 و پيداست كه « بُشراكم » مبتدا و خبر آن « جنّات » است ، چنان كه بگوييم : اين چيرگى و توانمندى را مالك شو .\r\n[ 13 
  ] امّا منافقان و دورويان كه از اين آيات روشنگر پيروى نكردند و به رهبرى مكتبى و امامت صالح سر نسپردند ، و كردارهاى نيك و اعمال صالح چون\r\n\r\n","description":"","footnote":"","page_name":" 47 ","page_number":49},
  {"content":"\r\n\r\nجهاد و انفاق را انجام ندادند ، يا براى ديگرى جز خدا كار كردند ، همواره در تاريكى و شكنجه‌اند ، زيرا آن عوامل است كه انسان را از تاريكى بيرون مىآورد «  لِيُخْرِجَكُمْ مِنَ الظُّلُماتِ إِلَى النُّورِ  - تا شما را از تاريكى به روشنايى در آرد » ، و وقتى كه بدانها متمسّك نشوند و دست نيازند از تاريكى بيرون نمىآيند ، و اين است سخنى كه مؤمنان به آنان گويند .\r\n«  يَوْمَ يَقُولُ الْمُنافِقُونَ وَ الْمُنافِقاتُ لِلَّذِينَ آمَنُوا انْظُرُونا  - يعنى براى ما درنگ كنيد و بمانيد تا ما از نور شما پرتو گيريم . » «  نَقْتَبِسْ مِنْ نُورِكُمْ  - تا از نور شما پرتو گيريم . » اين ممكن نيست ، زيرا انسان خود تنها كسى است كه خطّ سرنوشتش را به دست خويش ترسيم مىكند ، و «  كُلُّ امْرِئٍ بِما كَسَبَ رَهِينٌ  « 53 » - هر كسى در گرو عملى است كه براى خود اندوخته است » ، اگر به كارهاى نيك پرداخته باشد نور و پاداش بر مىچيند و اگر به كارهاى بد دست زده باشد تاريكى و عذاب بر مىچيند ، و وانگهى آخرت جايى نيست كه كسى بتواند در آن به كردار خود چيزى بيفزايد بلكه دنيا سراى كار و خانهء كردار است ، آنجا حساب هست و كردار نيست ، از اين رو به ( دورويان و حسرتيان ) ندا مىرسد كه اگر مىتوانيد به دنيا باز گرديد ! «  قِيلَ ارْجِعُوا وَراءَكُمْ فَالْتَمِسُوا نُوراً  - ( به آنان ) گفته شود به پشت سر خود ( به دنيا ) بازگرديد و ( از آنجا ) نور جوييد . » اين آيه اختصاص به روز قيامت ندارد ، بلكه در دنيا نيز به ما سود مىرساند ، بدين معنى كه مىدانيم درنگ و مهلت ما در دنيا تنها و يگانه فرصتى است كه در آن امكان تغيير و بازگشت از خطا به وسيلهء توبه و كار نيك براى ما وجود دارد ، و پروردگار ما چنين صورتى از قيامت را براى ما نقل و روايت مىكند تا واقعيّت حسرت و افسوسى را ( كه آن روز خواهيم داشت ) دريابيم / 43 و در حالى كه هنوز در دنيا هستيم از موجبات آن ( حسرت و افسوس كه گريبان ما را خواهد گرفت )\r\n\r\n\r\n","description":"","footnote":"\r\n( 53 ) - الطور / 21 .\r\n","page_name":" 48 ","page_number":50},
  {"content":"\r\n\r\nاجتناب كنيم ، و ديگر اين كه آخرت سراى جدا كردن ( سره از ناسره ) است ، پس خداوند براى منافقان و دورويان فرصت اختلاط و آميزش با مؤمنان باقى نمىگذارد ، بلى چه بسا كه بتوانند در دنيا نيّتها و شخصيتهاى حقيقى خود را پنهان دارند و طفيلى وار در ميان اجتماع مؤمن همزيستى كنند و با تظاهر به ايمان از دستاوردهاى اين امّت بهره‌مند شوند و فرصتها را براى پرداختن به مصالح خود و تحققّ بخشيدن به هدفهاى خويش غنيمت شمارند ، اما در آخرت راهى براى نفاق و دورويى ورزيدن نمىيابند .\r\n«  فَضُرِبَ بَيْنَهُمْ بِسُورٍ لَهُ بابٌ باطِنُهُ فِيهِ الرَّحْمَةُ  - پس ميان آنان ديوارى زنند كه آن را درى باشد ، اندرون آن مهربانى و رحمت . » از سوى مؤمنان ، «  وَ ظاهِرُهُ مِنْ قِبَلِهِ الْعَذابُ  - و از جانب بيرون آن شكنجه و عذاب . » يعنى داراى درى كه در آن عذاب است تا منافقان بدان نزديك نشوند ، و چه بسا كه خداوند از آن رو در آن ديوار درى نهاده است كه توبه كاران و كسانى كه با اجازهء او در حق ايشان شفاعت شده ، و نيز آنان كه به وسيلهء آتش از نفاق و دورويى پاك شده‌اند ، از آن در به درون روند . پس در آنجا كسانى از منافقان و دورويان هستند كه در پايينترين بخش دوزخند و جاودانه در عذاب‌اند و پاره‌اى باشند كه به اندازه‌هايى معيّن و محدود از نفاق دارند و به سبب همان مقدار نفاق شكنجه و عذاب مىبينند و سپس وارد بهشت مىشوند ، و خداى تعالى گفته است :\r\n«  وَ يُعَذِّبَ الْمُنافِقِينَ إِنْ شاءَ أَوْ يَتُوبَ عَلَيْهِمْ إِنَّ اللَّهَ كانَ غَفُوراً رَحِيماً  « 54 » - و اگر بخواهد منافقان را عذاب كند يا توبه‌شان را بپذيرد كه خدا بسيار آمرزنده و مهربان است . » همانا خداوند اين حقيقت را تأكيد مىكند تا مهربانى و رحمت خود را براى ما آشكار و بيان كند ، و نيز براى آنكه هيچ كس پس از در افتادن به باتلاق خطا از توبه نااميد نشود ، گر چه آن خطا در سطح نفاق و دورويى باشد .\r\n\r\n\r\n","description":"","footnote":"\r\n( 54 ) - الاحزاب / 24 .\r\n","page_name":" 49 ","page_number":51},
  {"content":"\r\n\r\n[ 14 
  ] پس از آن كه در آخرت ميان اين دو گروه چنان ديوارى بكشند ، منافقان و دورويان مؤمنان را ندا دهند ( و بانگ كنند ) - و ندا با گفتار تفاوت دارد ، زيرا گفتار يعنى گفتگو از نزديك ، امّا نداء گفتگو از فاصله‌اى دور ، يا از پشت پرده و به بانگى بلند باشد كه ندا دهنده بخواهد سخن خود را به طرف ديگر بشنواند .\r\n/ 44 «  يُنادُونَهُمْ  - آنان را آواز دهند ( و ندا كنند ) » با نداى مدد خواهى و حسرت .\r\n«  أَ لَمْ نَكُنْ مَعَكُمْ  - آيا ما با شما نبوديم ؟ » و در آنجا مؤمنان به آنان پاسخى مىدهند كه همان سخن قاطع و برهان بُرنده است :\r\nاوّلًا : با بيان حقيقت پيوستگى و وابستگى ، كه تنها وابستگى زبانى نيست ، بلكه پيوستگى به كردار و عمل هماهنگ و متجانس است و اين با واقعيّت ( وجود و فكر ) منافقان و دورويان تحقّق نمىيابد ، زيرا آنان خود را در فتنه مىافكنند ، در حالى كه مؤمنان از آن مىپرهيزند ، و به انتظار مىماندند و پا به پا مىكنند ، در حالى كه مؤمنان دست به اقدام مىزنند ، و شك و ترديد مىكنند ، در حالى كه مؤمنان يقين دارند ، و به آرزوهاى دراز دامن فريفته مىشوند ، در حالى كه مؤمنان مىكوشند ، و به نداى شيطان پاسخ مثبت مىدهند ، در حالى كه مؤمنان از او به خدا پناه مىجويند ، و از سر بخل امساك مىورزند و به مردم نيز مىگويند چنين باشند ، در حالى كه مؤمنان انفاق مىكنند .\r\nثانيا : با بيان مراحل فرو افتادن به پستى و هلاكت در مورد انسان ، كه اين روشنترين آيه در قرآن از حيث ترتيب پيامدى مراحل سقوط است ، بدين شرح :\r\nمرحلهء نخست : خود را به فتنه افكندن ، و « فتن » در لغت به معنى نهادن فلزّ چون طلا در آتش است . و ابتلا : آزمودن با مشكلات را فتنه ناميده‌اند ، از آن رو كه انسان در ضمن آن در آتش حوادث و عوامل دگرگون كننده داغ مىشود و با رقابتها و مبارزه طلبيها و فشارهاى دشوار و گاه درهم شكننده روبرو مىشود ، و سؤال\r\n\r\n","description":"","footnote":"","page_name":" 50 ","page_number":52},
  {"content":"\r\n\r\nاين است : چگونه انسان خود را به فتنه مىافكند ؟\r\nدر پاسخ گوييم : هنگامى كه انسان مىخواهد نسبت به پروردگار خود مخلص باشد و از گمراهى و انحراف به دور ماند ، واجب است كه از گمراهه‌هاى فتنه‌ها و هر جا كه در مظانّ آن است دورى جويد ، پس بدان جايها وارد نمىشود و با آنها همكارى و دمسازى نمىكند ، و براستى چنان خواهد بود كه امير مؤمنان ( ع ) مىگويد : « در هنگام فتنه چون شتر دو ساله باش ، نه پشتى كه بر آن نشينند و نه پستانى كه شيرش بدوشند . » « 55 » پس در سرزمينهايى كه فتنه‌ها در آنها آدمى را گرفتار مىكند و به خاك مىافكند يا در آنها انسان به چنگ ستمكار مىافتد ، سفر نمىكند ، و كتابها و مجّلاتى را كه موجب گمراهى او مىشود و رق نمىزند / 45 و در كشمكشهاى سياسى و اجتماعى كه به دين او زيان مىزند مداخله نمىكند ، و امام على ( ع ) گفته است : « به درون فتنه‌اى كه بر سر راهتان قرار گرفته و بدان رو كرده‌ايد وارد نشويد ، و از راههاى فتنه خيز كناره كنيد و ميانهء راه را براى آن آزاد گذاريد ( تا فتنه بىگزندى به شما به راه خود رود ) » ، « 56 » و اين است حال مؤمن . وى به خاطر دين خود احتياط مىكند و بر روى زمين چنان رزمنده‌اى راه مىرود كه گويى از ميدانى مين گذارى شده عبور مىكند ، اما منافق و كافرى كه در جستجوى غنيمتهاى دنيايى است وارد فتنه‌ها مىشود و تا پايان به عمق آنها فرو مىرود ، زيرا براى به دست آوردن دنيا لَه‌لَه مىزند ، دنيايى كه آيهء بيستم همين سوره متاع فريب آن را بيان مىكند .\r\n«  قالُوا بَلى وَ لكِنَّكُمْ فَتَنْتُمْ أَنْفُسَكُمْ  - گويند آرى ، امّا شما خود را به فتنه افكنديد . » يعنى به ارادهء خود خويشتن را به فتنه افكنديد ، و هدفتان سرگرمى و بازى و زيور و فخر فروشى و افزون نمايى به يكديگر در خس و خاشاك و اندك مال دنيا و\r\n\r\n\r\n","description":"","footnote":"\r\n( 55 ) - نهج ، ( كلمات قصار ) ، حكمت 1 .\r\n( 56 ) - غرر الحكم ، جزء 6 ، ص 2980 .\r\n","page_name":" 51 ","page_number":53},
  {"content":"\r\n\r\nلذّتهاى آن بود . و اينجا فرقى است ميان كسى كه بىاراده دستخوش فتنه مىشود و سپس از راه اسلام در رفتار با آن پيروى مىكند يا خود را به فتنه مىافكند و در آن وارد مىشود تا با آن بستيزد و مقاومت كند با كسى كه به ارادهء خود وارد مىشود نه از آن رو كه با آن مبارزه كند بلكه بدان سبب كه خود مراد و غرض آن باشد و دنيا و هواى مراد و غرض او از ورود به فتنه باشد . شايد فريفتگى به دنيا آشكارترين مصداقهاى فتنه‌هاى نفس است ، و در اين كلمهء « فتنتم » سايه‌اى است از معنى « اضللتم : گمراه كرديد » از نظر تشابه با گفتهء خداوند به پيامبر خود كه گويد :\r\n«  وَ احْذَرْهُمْ أَنْ يَفْتِنُوكَ عَنْ بَعْضِ ما أَنْزَلَ اللَّهُ إِلَيْكَ  « 57 » - و بر حذر باش از ايشان كه مبادا تو را بفريبند و گمراه كنند و در پاره‌اى احكام خدا كه به تو فرستاده ( تقاضاى تغيير كنند ) . » « يفتنوك » يعنى يضلّوك : گمراهت كنند و بفريبند .\r\nمرحلهء دوم : انتظار كشيدن «  وَ تَرَبَّصْتُمْ  - و انتظار كشيديد . » با تعلّل و تأخير در التزام به حق ، و چشمداشت دگرگونى در آينده ، انسان هر چند در ژرفاى انحراف گرفتار شده و فرو رفته و به فتنه‌ها وارد شده باشد ، با اين همه خداوند حق را براى او آشكار و بيان مىكند تا حجّت را ، گر چه در چشم بر هم زدنهايى ، بر او اقامه كند : / 46 يا به بيدارى ، ضمير يا به موعظه و اندرزى دعوت كنند .\r\nيا از خلال برخورد او به مشكلى كه او را بر خطاهاى خود آگاه سازد . ولى در بيشتر اوقات انسان خود را بيدرنگ و مستقيماً به التزام و پيوستن به حق وا نمىدارد ، و توبه را به تأخير مىافكند و به گرفتارى ، خود در فتنه ادامه مىدهد تا فرصت از او فوت شود ، و امام على ( ع ) ما را از چنين حالتى بر حذر مىدارد ، آنجا كه مىگويد :\r\n« پس بنده بايد پروردگار خود را پرهيزگارى كند ، خيرخواه خود باشد ، توبه‌اش را پيش ( از مرگ ) فرستد ، بر شهوتش چيره شود زيرا زمان و مهلت مرگ از او پوشيده\r\n\r\n\r\n","description":"","footnote":"\r\n( 57 ) - المائدة / 49 .\r\n","page_name":" 52 ","page_number":54},
  {"content":"\r\n\r\nاست ، و آرزوى دراز مايهء فريب او ، و شيطان گماشته بر او و قريب او ، نافرمانى را در ديدهء او مىآرايد تا وى بر مركب گناه نشيند و توبه را به دو چنان مىنمايد كه آن را به تأخير افكند ( و هر زمان ميسّر بيند ) تا آنكه مرگ او بر او هجوم آرد ، گر چه هماره دل از آن غافل دارد ، پس دريغا و حسرتا بر آن غافل بىخبر كه عمرش بر او حجّتى است مستمر و روزگارش او را به تيره روزى رهبر . » « 58 » مرحلهء سوم : ترديد و شك «  وَ ارْتَبْتُمْ  - و در شك و گمان افتاديد . » براستى ، خداوند انسان را به حق بينا و آگاه مىسازد و خطايى را كه وى بر آن است و مرتكب مىشود براى او آشكار و بيان مىكند ، اگر به تغيير راه خود اقدام كند ، هدايت مىشود ، و گرنه درنگ و تأخير و طفره و تعلّل يقين او را به شك تبديل مىكند . امام على ( ع ) گويد : « دانش خود را نادانى نينگاريد و يقين خود را گمان نپنداريد ، چون دانستيد به كار پردازيد ، و چون يقين كرديد به اقدام دست يازيد . » « 59 » هنگامى كه انسان به گونه‌اى عملى به التزام به حق اقدام مىكند از ژرفاى وجود خود بدان اقناع شده و مطمئن است . خداى تعالى گويد : «  وَ الَّذِينَ جاهَدُوا فِينا لَنَهْدِيَنَّهُمْ سُبُلَنا  « 60 » - و آنان كه در راه ما به مجاهدت كوشيدند ، بيقين آنها را به راههاى خود رهنمايى مىكنيم ، » در غير اين صورت پيش خود به شك آغاز مىكند تا از خلجان ضمير و سرزنش نفس نكوهنده وارهد ، آن گاه اگر برادرانش به خير انديشى به بازگشت بدان صورت نصيحت كنند به سبب خودخواهى گناه او را در مىربايد ، و منكر حق مىشود و همان گونه كه كافران به مؤمنان گفتند ، گويد : «  لَوْ كانَ خَيْراً ما سَبَقُونا إِلَيْهِ  « 61 » - اگر ( دين اسلام ) بهتر مىبود ( فقيران در قبول آن ) بر ما پيشى نمىگرفتند » ، و اين صفت پيوستن آنان را به مؤمنان منتفى مىكند ، زيرا خدا بويژه و\r\n\r\n\r\n","description":"","footnote":"\r\n( 58 ) - نهج ، خ 640 ، ص 49 - 50 .\r\n( 59 ) - نهج ، حكمت 274 ، ص 412 .\r\n( 60 ) - العنكبوت ، 69 .\r\n( 61 ) - الاحقاف / 11 .\r\n","page_name":" 53 ","page_number":55},
  {"content":"\r\n\r\nبانحصار گويد : «  إِنَّمَا الْمُؤْمِنُونَ الَّذِينَ آمَنُوا بِاللَّهِ وَ رَسُولِهِ ثُمَّ لَمْ يَرْتابُوا / 47 وَ جاهَدُوا بِأَمْوالِهِمْ وَ أَنْفُسِهِمْ فِي سَبِيلِ اللَّهِ أُولئِكَ هُمُ الصَّادِقُونَ  « 62 » - مؤمنان تنها آن كسانند كه به خدا و فرستادهء او ايمان آوردند و سپس هرگز شك و ترديدى نكردند و با اموال و جانهاى خود در راه خدا جهاد كردند ، آنان بواقع راستگويان‌اند . » ادّعاى منافقان كه گويند مؤمن و همراه مؤمنان‌اند ، تنها كوششى است براى آن كه خود را به مؤمنان بچسبانند و از عذاب رهايى يابند ، و گرنه آنان نه به خدا ايمان دارند و نه به فرستادهء او ، و به دعوت خدا كه در آياتى روشنگر كه بر رسول خود ( ص ) نازل كرده مندرج است پاسخ مثبت نگفته‌اند ، پس در تاريكى باقى مانده‌اند .\r\nمرحلهء چهارم : فريفته شدن به آرزوهاى دور و دراز . بدين معنى كه حتى پيدا و روشنگر است و آيات و نشانه‌هاى خود را بروشنى در برابر انسان قرار مىدهد ، و آن را سنگينى و اعتبارى است بزرگ بر واقع و سودهايى كه به شمار در نمىگنجد ، و با فطرت و سرشت انسان و سنّتها و قوانين خداوند در آفريدگانش درآميخته و سازگار ، و انحراف از چيزى چنين كوشش و جهدى مىطلبد و جز به مدد وسايل صورت نمىپذيرد ، و از جملهء وسايل آن فريفتگى به آرزوهاى دور و درازى است كه در ذهن منحرفان ، پى در پى مىآيد همچون كسى به بيمارى آب سياه در چشم دچار شده ، و نمىتواند قرار و آرام خود را بازيابد و به پايان كارهاى خود بينديشد .\r\nيا انسان به وسيلهء توبه و كردار شك و ترديد را در برابر حق از ميان مىبرد و بر آن فايق مىآيد و يا اگر چنين نكند بر باطل باقى مىماند تا مرگش در رسد و فرصت تغيير خود به سبب آرزوهايى كه شيطان در دل او مىدهد ، از دستش به در رود ، همچون دست يازيدن به ظواهر و پاره‌اى كارهاى جانبى و در حاشيه كه بشر براى توجيه خطاهايى كه مرتكب شده در انجام آنها مىكوشد . يكى از اين آرزوها نيز نگرش نادرست به آمرزش خداوند و پشتگرمى به شفاعت اولياست ، و از اين روست كه امامان هدى پيروان و شيعيان خود را از آرزوهاى دور و دراز بر حذر\r\n\r\n\r\n","description":"","footnote":"\r\n( 62 ) - الحجرات / 15 .\r\n","page_name":" 54 ","page_number":56},
  {"content":"\r\n\r\nداشته‌اند . امام على ( ع ) گويد : « پيشى جوييد در كسب آمرزش از پروردگار خود ، پيش از آن كه آن ديوار را ( در قيامت ) بكشند ، ديوارى كه درونش رحمت است و مهربانى ( براى مؤمنان ) و برونش شكنجه و عذاب ( براى منافقان ) ، پس بانگ برمىآوريد و نداى شما را نمىشنوند ، و شيون مىكنيد و كس به شيون شما توجّهى نمىكند ، » « 63 » و امام صادق ( ع ) گويد : « از آرزوهاى دور و دراز اجتناب كنيد زيرا شادمانى از عطايى را كه كرده‌ايد مىبرد و به سبب آن آرزوها مواهب خداى عزّ و جلّ را كه به شما داده كوچك مىشمريد و دربارهء آنچه خود به پندار خويش انگاشته‌ايد ، براى شما حسرتها را به دنبال مىآورد . » « 64 » آنچه نزد خداست ( پاداش اخروى ) تنها و تنها به وسيلهء كردار و كوشش به دست مىآيد ، خداى تعالى گويد :\r\n«  وَ أَنْ / 48 لَيْسَ لِلْإِنْسانِ إِلَّا ما سَعى  « 65 » - ( و نمىداند ) كه براى آدمى جز آنچه خود كوشيد و انجام داد ( پاداشى ) نيست . » آرزومندى حركت انسان را در جهت تغيير و كردار متوقف مىسازد ، زيرا آرزو سعى و كوشش را به رؤياها و پندار و وهم تبديل مىكند ، و پروردگار ما آرزومنديهاى منافقان و كافران را ناروا مىداند و ناپسند مىشمارد ، آنجا كه گويد : «   إِنْ يَتَّبِعُونَ إِلَّا الظَّنَّ وَ ما تَهْوَى الْأَنْفُسُ وَ لَقَدْ جاءَهُمْ مِنْ رَبِّهِمُ الْهُدى . أَمْ لِلْإِنْسانِ ما تَمَنَّى   « 66 » - ( و مشركان از چيزى ) جز گمان و پندار و آنچه نفسها آرزو مىكند پيروى نمىكنند ، و از جانب پروردگارشان هدايت و رهنمود براى آنان آمد . آيا براى انسان هر چه آرزو كند حاصل مىشود ؟ » «  وَ غَرَّتْكُمُ الْأَمانِيُّ  - و آرزوها شما را بفريفت . » «  غَرَّتْكُمُ  » يعنى گول زد و فريفت ، و امانى : آرزوها همان رؤياها و پندارهايى است كه آدمى با خيال خود كه انگيخته از خواهشها و شهوتهاى اوست\r\n\r\n\r\n","description":"","footnote":"\r\n( 63 ) - نور الثقلين ، ج 5 ، ص 241 .\r\n( 64 ) - همان مأخذ ، ص 242 .\r\n( 65 ) - النجم / 39 .\r\n( 66 ) - النجم / 23 - 24 .\r\n","page_name":" 55 ","page_number":57},
  {"content":"\r\n\r\nمىسازد ، و كسى كه بدين دهليز و گودال درافتد از آن رهايى ندارد بلكه هم چنان در فريفتگى و غرور خود مىماند تا مرگش در رسد ، و اين راهى است كه منافقان پيمودند .\r\n«  حَتَّى جاءَ أَمْرُ اللَّهِ  - تا آن گاه كه فرمان خدا در رسيد . » يعنى پيروزى مؤمنان ، يا مهلتى كه او نهاده و تأخيرى در آن نيست ، و بدان هنگام توبه سودى نمىبخشد ، كه چون مرگ فرا رسد آرزوها و تمنّيات باطل شود .\r\nپروردگار ما پيش از آن كه اين آيه را تمام كند ، به نقش شيطان در فريفتن انسان ، كه در آراستن نافرمانيها ( به ديدهء انسان ) و مؤكّد كردن آرزوها در نفس آدمى نمايان مىشود ، و اين كه او را بر هيچ كس تسلّط و چيرگى ( مطلق ) نيست ، اشاره مىكند .\r\nو امام ( سجاد ( ع ) ) در دعا ، پس از آن كه از نخستين دشمن خود كه همان نفس است ، به خدا شكايت مىكند گويد : « خدايا از دشمنى به تو شكايت مىكنم كه مرا گمراه مىسازد ، و شيطانى كه مرا مىفريبد ، سينه‌ام را از وسوسه انباشته ، و انديشه‌هاى پوچ او دلم را بر گرفته ، ( هواى نفس را به يارى من گماشته ) و دنيا دوستى را در ديده‌ام آراسته و ميان من و طاعت و نزديكى جوار رحمت حايل شده است . » « 67 » در واقع نقش اساسى شيطان همان معاونت و همكارى بر انحراف است و تأكيد نصوص اسلامى بر اين حقيقت ( و ذكر آن در اين آيه به صيغهء استدراك ) تمام براى آن است كه بشر وسوسه‌هاى شيطان را عذرى موجّه و موجبى / 49 براى انحراف و گمراهى خود نشمرد و نگويد كه بدان مجبور بوده است .\r\n«  وَ غَرَّكُمْ بِاللَّهِ الْغَرُورُ  - و آن فريبنده شما را نسبت به خدا مغرور و نافرمان داشت . » يعنى شيطان ، خواه از انسان يا از جن . و « غرور - بسيار فريبنده » صيغهء مبالغه است و دلالت بر آن دارد كه عمل و شگرد او فريبكارى است ، و شك نيست كه تبليغات گمراه كننده‌اى كه فرهنگ فساد ، به صورت كتاب و تصوير و صدا ،\r\n\r\n\r\n","description":"","footnote":"\r\n( 67 ) - الصحيفة السّجاديّة ، مناجاة الشاكين .\r\n","page_name":" 56 ","page_number":58},
  {"content":"\r\n\r\nمنتشر مىكند ، و نيز سازمانهاى فاسدى كه دنيا دوستى و پيروى از هواى نفس را در جامعه رسوخ مىدهند ، هر دو از آشكارترين مصداقهاى اين آيهء ارزشمند هستند ، هم چنان كه ياران بد نيز از مصداقهاى آن‌اند .\r\n[ 15 
  ] چه قدر حسرت و پشيمانى انسان زياد خواهد بود اگر در دنيا هدف فتنه‌ها و آماج فريفتگيها و شكار آرزوهاى دور و دراز و وسوسه‌هاى شيطان واقع شود و در آن ميان با شك و ترديد دست به دست كند . تا اجلش فرا رسد ؟ و پيش از آن كه خود را از آتش دوزخ برهاند ، فرصت از دستش به در رود و روانهء بدترين جايگاه و راهى سرنوشت شوم شود ! براستى ، او در دنيا از انفاق مال بخل مىورزد ، در روز قيامت آرزو مىكند كه اگر تمام زمين را براى او از سيم و زر مىانباشتند و به او وامىگذاشتند ، آن همه را فداى خود مىكرد و خويشتن را باز مىخريد «   وَ لَوْ أَنَّ لِلَّذِينَ ظَلَمُوا ما فِي الْأَرْضِ جَمِيعاً وَ مِثْلَهُ مَعَهُ لَافْتَدَوْا بِهِ مِنْ سُوءِ الْعَذابِ يَوْمَ الْقِيامَةِ وَ بَدا لَهُمْ مِنَ اللَّهِ ما لَمْ يَكُونُوا يَحْتَسِبُونَ . وَ بَدا لَهُمْ سَيِّئاتُ ما كَسَبُوا وَ حاقَ بِهِمْ ما كانُوا بِهِ يَسْتَهْزِؤُنَ   « 68 » - و اگر براى آنان كه ستم كردند مالى به اندازه آنچه در زمين است و دو برابر آن باشد ، البته خواهند كه براى رهايى خود از سختى عذاب قيامت همه را فدا كنند ( و خود را بازخرند ) ، آن روز از جانب خدا عذابى كه گمان نمىبردند ، بر آنان پديد آيد . و بدى و زشتى آنچه كردند و نتيجه‌اى كه به دست آوردند براى آنان ظاهر شود و آنچه آن را به مسخره مىگرفتند ( عذاب آخرت ) آنان را فرا گيرد . » آرى ، آنجاست كه معلوم مىشود گمانها و آرزوهاى دور و دراز آنان ذرّه‌اى حقيقت نداشته . و فرض كن دو برابر آنچه در زمين است متعلق به آنان باشد و بخواهند با آن مال خود را از عذاب بازخرند و نجات دهند ، ولى اين سربها را از آنان نمىپذيرند ، و به آنان ندا مىرسد كه دنيا همان سراى كار و كوشش بود ، و شما كارى نكرديد .\r\n«  فَالْيَوْمَ لا يُؤْخَذُ مِنْكُمْ فِدْيَةٌ وَ لا مِنَ الَّذِينَ كَفَرُوا مَأْواكُمُ النَّارُ  - پس\r\n\r\n\r\n","description":"","footnote":"\r\n( 68 ) - الزّمر ، 47 و 48 .\r\n","page_name":" 57 ","page_number":59},
  {"content":"\r\n\r\nامروز آن روز است كه از شما و از آنان كه كفر ورزيدند باز خريدى نپذيرند و نگيرند و جايگاهتان آتش است ، » در مقابل بهشتى كه مردان و زنان مؤمن بدان دست مىيابند و كامياب مىشوند . و تفاوت ديگر اين كه ولىّ و يار مؤمنان خداوند است و پيامبران و اوليا و نيكوكارانى كه پيشتر نورى به بهشت فرستاده‌اند كه اكنون در برابر آنان حركت مىكند ، / 50 اما منافقان و دورويان نه دوستى مىيابند و نه يار و مدد كارى و نه جايگاهى جز آتش ، و چون سراغ دوستان خود ، يعنى ستمگران و شيطانها را كه در دنيا از آنها پيروى مىكردند بگيرند به آنان پاسخ رسد :\r\n«  هِيَ مَوْلاكُمْ  - اين ( آتش ) همان دوستدار شماست . » آنان دعوت خدا را كه گفت «  آمِنُوا بِاللَّهِ وَ رَسُولِهِ  - به خدا و فرستادهء او ايمان آوريد . » رد كردند و نپذيرفتند ، آن گاه كه بجاى ايمان نفاق ورزيدند و دو رويى كردند ، بجاى فرمانبردارى از پيامبر از رهبريهاى گم كرده راه و گمراه كننده پيروى كردند ، و چون به آنان گفته شود : آتش همان دوستدار شماست ، به عين يقين مىدانند و در مىيابند هنگامى كه با ستمكاران دوستى ورزيدند ، در واقع دوستى با آتش را برگزيدند ( و همان را به خود پسنديدند ) .\r\n«  وَ بِئْسَ الْمَصِيرُ  - و بد جايگاه و پايانه‌اى كه آن است . » بخش اخير ( اين آيه ) مقابل آن بخش از گفتهء خداى تعالى دربارهء مؤمنان است كه گفت : «  ذلِكَ هُوَ الْفَوْزُ الْعَظِيمُ  - آن است همان كاميابى بزرگ ، » و جايگاه و پايانه‌اى بدتر از تاريكى قيامت ، و عذاب دوزخ و خشم پروردگار ؟ و اين يك از هر شكنجه و عذابى ديگر شديدتر است كه انسان مورد و هدف خشم و غضب خدا قرار گيرد ، و از او دور و مهجور بماند . در دعا آمده است : « اى خداى من و سرور من و مولاى من ، در نظر آر و پندار كه بر عذاب و شكنجه‌ات تحمل آوردم و شكيبايى كردم ، امّا چگونه بر جدايى و فراق تو شكيبايى توانم ، و پندار كه بر گرمى آتشت بردبار ماندم ، امّا چگونه از انتظار كرامت تو باز مانم ؟ . . بايد بسان گريستن ( فرزند ) گم كردگان بر درگاهت زار بگريم ، و بايد تو را آواز دهم :\r\n\r\n","description":"","footnote":"","page_name":" 58 ","page_number":60},
  {"content":"\r\n\r\nكجايى اى دوستدار مؤمنان ؟ » . « 69 » اينك كه فديه و باز خريد را بدان روز نمىگيرند و از ما نمىپذيرند ، پس بايد آن را اكنون و پيشاپيش بفرستيم و به تقديم رسانيم تا از پرهيزگارانى باشيم كه چون بر آنان بانگ زدند ، بيدار شدند و دانستند سراى پايدار و جايگاه قرار آنان نيست و خواستار تدبيل شدند ، و « روزى چند كوتاه را با شكيبايى بسر بردند كه آسايشى دراز مدّت را براى آنان به دنبال آورد ، تجارتى سودآور بود كه پروردگارشان براى آنان فراهم ساخت ، دنيا آنان را خواست و آنان دنيا را نخواستند ، و اسيرشان كرد ، امّا آنان به بهاى جان ، خود را از بند آن بازخريدند » ، « 70 » در حالى كه منافقان دنيا را خواستند ، و تا آخرين دم در اسارت آن ماندند .\r\n/ 51 براستى ، پرهيزگاران و مؤمنان به دعوت خدا و پيامبر او پاسخ مثبت دادند ، آن گاه كه گفت : «    يا أَيُّهَا الَّذِينَ آمَنُوا هَلْ أَدُلُّكُمْ عَلى تِجارَةٍ تُنْجِيكُمْ مِنْ عَذابٍ أَلِيمٍ . تُؤْمِنُونَ بِاللَّهِ وَ رَسُولِهِ وَ تُجاهِدُونَ فِي سَبِيلِ اللَّهِ بِأَمْوالِكُمْ وَ أَنْفُسِكُمْ ذلِكُمْ خَيْرٌ لَكُمْ إِنْ كُنْتُمْ تَعْلَمُونَ . يَغْفِرْ لَكُمْ ذُنُوبَكُمْ وَ يُدْخِلْكُمْ جَنَّاتٍ تَجْرِي مِنْ تَحْتِهَا الْأَنْهارُ وَ مَساكِنَ طَيِّبَةً فِي جَنَّاتِ عَدْنٍ ذلِكَ الْفَوْزُ الْعَظِيمُ    « 71 » - اى كسانى كه ايمان آورده‌ايد ! آيا شما را به تجارتى كه از عذاب دردآور رهايى دهد راهنمايى كنم ؟ . به خدا و فرستادهء او ايمان آوريد ، و در راه خدا با داراييها و جانهاى خود جهاد كنيد ، و اين براى شما بهتر است ، اگر دانا باشيد . گناهانتان را مىآمرزد و شما را به بهشتهايى كه از پايين آنها رودها جارى است و نيز خانه‌هايى خوش و پاكيزه در بهشتهاى جاودان داخل مىكند ، و اين كاميابى بزرگى است . » و انديشمند رابطهء استوار موجود در عبارات و معنى را ميان اين آيه‌ها و آيه‌هاى اين درس از سورهء الحديد درمىيابد .\r\n\r\n\r\n","description":"","footnote":"\r\n( 69 ) - دعاى كميل ، از امير مؤمنان على ( ع ) .\r\n( 70 ) - نهج ، خ 193 ، ص 304 ، ترجمهء دكتر شهيدى ، ص 225 .\r\n( 71 ) - الصف / 10 تا 12 .\r\n","page_name":" 59 ","page_number":61},
  {"content":"\r\n\r\n/ 52\r\n\r\n[ سوره الحديد ( 57 ) : آيات 16 تا 24 
  ]\r\nأَ لَمْ يَأْنِ لِلَّذِينَ آمَنُوا أَنْ تَخْشَعَ قُلُوبُهُمْ لِذِكْرِ اللَّهِ وَ ما نَزَلَ مِنَ الْحَقِّ وَ لا يَكُونُوا كَالَّذِينَ أُوتُوا الْكِتابَ مِنْ قَبْلُ فَطالَ عَلَيْهِمُ الْأَمَدُ فَقَسَتْ قُلُوبُهُمْ وَ كَثِيرٌ مِنْهُمْ فاسِقُونَ ( 16 ) اعْلَمُوا أَنَّ اللَّهَ يُحْيِ الْأَرْضَ بَعْدَ مَوْتِها قَدْ بَيَّنَّا لَكُمُ الْآياتِ لَعَلَّكُمْ تَعْقِلُونَ ( 17 ) إِنَّ الْمُصَّدِّقِينَ وَ الْمُصَّدِّقاتِ وَ أَقْرَضُوا اللَّهَ قَرْضاً حَسَناً يُضاعَفُ لَهُمْ وَ لَهُمْ أَجْرٌ كَرِيمٌ ( 18 ) وَ الَّذِينَ آمَنُوا بِاللَّهِ وَ رُسُلِهِ أُولئِكَ هُمُ الصِّدِّيقُونَ وَ الشُّهَداءُ عِنْدَ رَبِّهِمْ لَهُمْ أَجْرُهُمْ وَ نُورُهُمْ وَ الَّذِينَ كَفَرُوا وَ كَذَّبُوا بِآياتِنا أُولئِكَ أَصْحابُ الْجَحِيمِ ( 19 ) اعْلَمُوا أَنَّمَا الْحَياةُ الدُّنْيا لَعِبٌ وَ لَهْوٌ وَ زِينَةٌ وَ تَفاخُرٌ بَيْنَكُمْ وَ تَكاثُرٌ فِي الْأَمْوالِ وَ الْأَوْلادِ كَمَثَلِ غَيْثٍ أَعْجَبَ الْكُفَّارَ نَباتُهُ ثُمَّ يَهِيجُ فَتَراهُ مُصْفَرًّا ثُمَّ يَكُونُ حُطاماً وَ فِي الْآخِرَةِ عَذابٌ شَدِيدٌ وَ مَغْفِرَةٌ مِنَ اللَّهِ وَ رِضْوانٌ وَ مَا الْحَياةُ الدُّنْيا إِلاَّ مَتاعُ الْغُرُورِ ( 20 )\r\nسابِقُوا إِلى مَغْفِرَةٍ مِنْ رَبِّكُمْ وَ جَنَّةٍ عَرْضُها كَعَرْضِ السَّماءِ وَ الْأَرْضِ أُعِدَّتْ لِلَّذِينَ آمَنُوا بِاللَّهِ وَ رُسُلِهِ ذلِكَ فَضْلُ اللَّهِ يُؤْتِيهِ مَنْ يَشاءُ وَ اللَّهُ ذُو الْفَضْلِ الْعَظِيمِ ( 21 ) ما أَصابَ مِنْ مُصِيبَةٍ فِي الْأَرْضِ وَ لا فِي أَنْفُسِكُمْ إِلاَّ فِي كِتابٍ مِنْ قَبْلِ أَنْ نَبْرَأَها إِنَّ ذلِكَ عَلَى اللَّهِ يَسِيرٌ ( 22 ) لِكَيْلا تَأْسَوْا عَلى ما فاتَكُمْ وَ لا تَفْرَحُوا بِما آتاكُمْ وَ اللَّهُ\r\n/ 53\r\n\r\n","description":"","footnote":"","page_name":" 60 ","page_number":62},
  {"content":"\r\n\r\nلا يُحِبُّ كُلَّ مُخْتالٍ فَخُورٍ ( 23 ) الَّذِينَ يَبْخَلُونَ وَ يَأْمُرُونَ النَّاسَ بِالْبُخْلِ وَ مَنْ يَتَوَلَّ فَإِنَّ اللَّهَ هُوَ الْغَنِيُّ الْحَمِيدُ ( 24 )\r\n\r\nمعناى واژه‌ها\r\n16 [ الأمد 
  ] : وقت طولانى ، و همان المدّ است ، يعنى زمان .\r\n22 [ نبرأها 
  ] : يعنى مىآفرينيم و به وجود مىآوريم .\r\n23 [ تأسوا 
  ] : اندوهگين شويد .\r\n/ 54\r\n\r\nزندگى دنيا جز كالاى فريب نيست\r\n\r\nرهنمودهايى از آيات :\r\nاگر منافقان به سبب دو رويى و نفسهاى بيمار خود به ورطهء گمراهى و انحرافى مىافتند كه تا پايان زندگى آنان ادامه مىيابد ، و مفتون فتنه مىشوند ، و ايمان آوردن را به امروز و فردا مىافكنند ، و شك مىكنند ، و آرزوهاى دور و دراز آنان را مىفريبد و شيطان بر آنان چيره مىشود و به بد سرانجام و قرارگاهى مىروند ، مؤمنان نيز در معرض خطرى ديگر قرار دارند كه در سخت دلى حاصل از مرور زمان تجسّم يافته كه اخگر ايمان را از دست مىدهند و رفته رفته كارشان به دگرگونى خطرناكى مىكشد كه قرآن آن را در كلمهء « فسوق » يعنى انحراف از راه درست ، خلاصه كرده است . آن گاه به سبب فسق و بيرون رفتن از چارچوب ارزشهاى ربّانى و آموزشهاى قرآنى ، دنيا به چشمانشان آراسته و زيبا مىآيد و بجاى آن كه آن را ميدان مسابقه به سوى خير قرار دهند آن را محل بازى و بيهودگى و فخر فروشى و آرايش و افزون جويى در داراييها و فرزندان مىگيرند . و بجاى آن كه دنيا را مزرعهء\r\n\r\n","description":"","footnote":"","page_name":" 61 ","page_number":63},
  {"content":"\r\n\r\nآخرت قرار دهند ، آن را با آخرت مبادله مىكنند ، دنيا را مىگيرند و عقبى را رها مىكنند ، و چون مصيبت و بلايى به يكى از آنان رسد نوميدى و افسوس خوردن در دلش استوار و مؤكّد مىشود ، و اگر خير و نعمتى به دو رسد به صورتى بزرگتر ( و با حرصى فزونتر ) چنگ در دامان دنيا مىزنند .\r\n/ 55 در نتيجهء تأثير دو عامل نوميدى و دنيا دوستى مىبينى كه كسى در انفاق در راه خدا بخل مىورزد ، زيرا معتقد است كه انفاق او چيزى را عوض نمىكند و به دنياى او زيان مىرساند ، وى بدين حد نيز اكتفاء نمىكند بلكه به درجه‌اى پايينتر ، به پستگاه مبارزه با انفاق فرو مىافتد و ديگران را به بخل فرا مىخواند . بدين گونه است كه نوميدى منجرّ به فسوق و روى گرداندن از حق مىشود و در زندگى انسان دگرگونى خطرناك و ريشه‌دارى پديد مىآورد ، دگرگونى و تحوّل از ايمان به روى گرداندن و سر پيچى از فرمان ، چنان كه براى اهل كتاب پيش آمد . آنان نخست با حركتى الهى كه پيامبران اولى العزم و جز آنان آن را رهبرى مىكردند به حركت افتادند و ايمانى راستين و همراه با پاكدلى داشتند امّا چون دير زمانى گذشت و دستخوش مرور زمان شدند و نوميدى در نفوسشان رخنه كرد به حركت و رهبرى فسق آميزى كشانده شدند و هدفهايى پليد چون جنگ و مبارزه با مؤمنان و سودجويى از ملّتها و ستم بر آنان را برگزيدند . ما اكنون مىبينيم كه رهبرى مسيحيّت ( واتيكان ) و رهبرى يهود ( كنست ) همراه و پهلو به پهلوى بنيادهاى استكبارى براى براندازى اسلام برنامه‌ريزى مىكنند ، طرحى كه با شور و اشتياق انتظار مىكشيدند روزى آن را به مرحلهء اجرا درآوردند و نيز مىبينيم تا كجا به بشريّت كه كتابهاى تورات و زبور و انجيل براى رهنمايى و نيكبختى آن آمده است ، ظلم و ستم روا مىدارند . امام صادق ( ع ) در روايتى بدين انحراف اشارتى دارد كه آن را در بخش « ادلّه » نقل خواهيم كرد .\r\n\r\nشرح آيات :\r\n[ 16 - 17 
  ] همان گونه كه درخت ، اگر صاحبش آن را آبيارى و مراقبت\r\n\r\n","description":"","footnote":"","page_name":" 62 ","page_number":64},
  {"content":"\r\n\r\nكند رشد مىكند و ميوه مىدهد ، و اگر به حال خود رهايش كند پژمرده و خشك مىشود ، ايمان نيز اگر انسان از عوامل آن نگهدارى و نگهبانى كند عميق و ريشه‌دار مىشود و رشد مىكند و نتيجه مىدهد و گرنه نورش نهان مىشود و به كاستى مىگرايد .\r\nياد خدا و رسالت او دو وسيلهء رشد و نموّ ايمان در نفس هستند ، در صورتى كه پرده‌ها و موانع از آن بر كنار رود و خود خشوع و سرسپارى كند . امّا اگر سخت دلى و قساوت ورزد و دل گچين و آهكين شود ذكر و ياد كرد آن را سودى ندارد ، چنان كه درخت خشك را آب گوارا سودى ندهد ( و تازه نكند ) . و از اين روست كه خداوند مؤمنان را از سخت دلى و قساوت قلب بر حذر مىدارد و آنان را به سبب سرنسپردن و تسليمشان به ذكر و ياد كرد خود و خشوع نسبت به حق مورد عتاب قرار مىدهد و گويد :\r\n/ 56 «  أَ لَمْ يَأْنِ لِلَّذِينَ آمَنُوا أَنْ تَخْشَعَ قُلُوبُهُمْ لِذِكْرِ اللَّهِ وَ ما نَزَلَ مِنَ الْحَقِّ  - آيا آنان را كه ايمان آوردند ، وقت آن نرسيده است كه دلهايشان در برابر ياد خدا و آنچه از حق نازل شده است ، سرسپارد و خاشع شود ؟ » ابن مسعود گفت : ميان اسلام آوردن ما و نزول اين آيه جز چهار سال فاصله نيفتاده بود ، و مؤمنان به عتاب و بازخواست از يكديگر شروع كردند ، و گفته‌اند :\r\nبراستى ، خداوند دلهاى مؤمنان را دستخوش مرور زمان ( و رخوت در ايمان ) يافت و از اين رو در رأس سيزدهمين سال نزول قرآن با اين آيه آنان را مورد عتاب قرار داد ( از ابن عباس ) ، و گفته‌اند : چون صحابيان در مكه مىزيستند تنگدست بودند و چون مهاجرت كردند و جاى حاصلخيز و نعمت يافتند از حالى كه داشتند دگرگون گشتند و دلهايشان سخت شد ، در حالى كه واجب مىآمد به سبب طول صحبت و آشنايى با قرآن به ايمان و يقين و پاكدلى خود بيفزايند ( از محمد بن سعد ) . اين گفته‌ها با وجود تفاوت در يك نكته مشترك است و آن اين كه اين آيه براى آن نازل شد تا تحوّلى منفى را كه در زندگى امّت پديد آمده بود چاره كند ، و اين عنايت و توجّه خداوند را از خلال وحى او به بناى جامعه‌اى با ايمان و رهنمايى آن به حركت به سوى حق و هدفهاى و الا نشان مىدهد . ولى خداوند درمان و چاره را از\r\n\r\n","description":"","footnote":"","page_name":" 63 ","page_number":65},
  {"content":"\r\n\r\nظواهر آغاز نمىكند ، بلكه پيامبر و خود مؤمنان را به ريشه‌هاى مسئله و مشكلى كه پيش آمده توجّه مىدهد و اشاره مىكند كه : هان : اين دلهاست كه موضع خود را نسبت به ذكر و ياد خدا و تطبيق رسالت تغيير داده است . مسلمانان در آغاز از بركت ياد خدا براستى امّتى مؤمن و به نهايت التزام و پيوستگى به حق ملتزم و پايبند بودند ، امّا اينك خشوع و سرسپردگى از دلهايشان كناره گرفته و در تطبيق و اجراى رسالت پروردگار خود تعلّل و كندى مىورزند و از دعوت رهبرى ، خود به ايمان و انفاق شانه تهى مىكنند و ترديدى نيست كه اگر به درمان اين بيمارى مبادرت و شتاب نكنند به زودى آنان را از گردونهء مؤمنان بيرون مىكند . آيا نه اين كه خدا مىگويد :\r\n«    إِنَّمَا الْمُؤْمِنُونَ الَّذِينَ إِذا ذُكِرَ اللَّهُ وَجِلَتْ قُلُوبُهُمْ وَ إِذا تُلِيَتْ عَلَيْهِمْ آياتُهُ زادَتْهُمْ إِيماناً وَ عَلى رَبِّهِمْ يَتَوَكَّلُونَ . الَّذِينَ يُقِيمُونَ الصَّلاةَ وَ مِمَّا رَزَقْناهُمْ يُنْفِقُونَ . أُولئِكَ هُمُ الْمُؤْمِنُونَ حَقًّا لَهُمْ دَرَجاتٌ عِنْدَ رَبِّهِمْ وَ مَغْفِرَةٌ وَ رِزْقٌ كَرِيمٌ    « 72 » - مؤمنان كسانى هستند كه چون نام خدا برده شود خوف بر دلهايشان چيره گردد و چون آيات خدا بر آنان خوانده شود ايمانشان فزونى گيرد و بر پروردگارشان توكّل مىكنند . همان كسانى كه نماز مىگزارند و از آنچه روزيشان داده‌ايم انفاق مىكنند . اينان مؤمنان راستين هستند . در نزد پروردگارشان درجات و مراتب و آمرزش و رزقى نيكو دارند . » ؟ ! پس در اين صورت چرا دلهايشان نمىهراسد و به ايمان خود نمىافزايند و انفاق نمىكنند ؟ ! اشكال / 57 در اندك بودن يادآورى خدا ، و در كم بودن آيات ، و در نبودن اندرزگو نيست ، اين پيامبر است كه به آنان بانگ مىزند : « به خدا و فرستادهء او ايمان آوريد و انفاق كنيد » و اوست كه آنان را به ايمان فرا مىخواند ، و آيات روشنگر و فيض بخش است كه خداوند پى در پى بر بندگان خود نازل مىكند تا آنان را از تاريكى به روشنايى بكشاند ، ولى اشكال در دلهاى بيمار آنان است .\r\nما وقتى بدين گفتهء خداى تعالى بينديشيم ، مىتوانيم دريابيم كه دل چه قدر بايد\r\n\r\n\r\n","description":"","footnote":"\r\n( 72 ) - الانفال / 2 تا 4 .\r\n","page_name":" 64 ","page_number":66},
  {"content":"\r\n\r\nبيمار و سخت شده باشد كه از قرآن تأثّر نپذيرد و پند نگيرد ، خداوند گويد : «  لَوْ أَنْزَلْنا هذَا الْقُرْآنَ عَلى جَبَلٍ لَرَأَيْتَهُ خاشِعاً مُتَصَدِّعاً مِنْ خَشْيَةِ اللَّهِ وَ تِلْكَ الْأَمْثالُ نَضْرِبُها لِلنَّاسِ لَعَلَّهُمْ يَتَفَكَّرُونَ  - اگر اين قرآن را بر كوه فرو مىفرستاديم بيگمان آن را ترسيده و شكاف خورده مىديدى ، و اين مثالهايى است كه براى مردم مىزنيم شايد بينديشند . » پس چرا قرآن مؤمن را به خشوع ( و سرسپردگى ) بر نيانگيزد ، در حالى كه خشوع همان است كه انسان را از لحاظ نفسى و روانى آماده مىكند كه به حقّ تسليم شود و سرسپارد و در واقعيت نيز آن را تطبيق دهد و از لحاظ عملى اجرا كند ؟\r\nتأكيد قرآن بر ( ما نزل من الحق ) - آنچه از حق نازل شده ، ما را بدين معنى رهنمون است كه سخت دلى انسان را به گرداب باطل فرو مىبرد ، و در اينجا رابطه‌اى استوار ميان ذكر و ياد خدا و رسالت نازل شده از جانب او وجود دارد ، زيرا خداى تعالى در كتاب خود ( قرآن ) متجلّى است .\r\nدر بخش دوم اين آيه ، قرآن ما را متوجّه تجربهء اهل كتاب مىكند تا از تجربه‌هاى ديگر امّتها پند گيريم . آنان نيز چون امّت اسلام بودند ، كتابى از جانب خدا براى آنان آمد ، آنان را از شرّ گردنكشانى چون فرعون نجات داد ، و ايشان را از تاريكى به روشنايى ايمان و دانش كشانيد ، ولى به قساوت و سخت دلى دچار شدند . آن گاه بنگر كه عاقبتشان چه بود ؟\r\n«  وَ لا يَكُونُوا كَالَّذِينَ أُوتُوا الْكِتابَ مِنْ قَبْلُ  - همانند آن كسان نباشيد كه پيش از اين كتاب به آنان داديم ، » و چنان مىسزيد كه آنچه در آن كتاب ( و شريعت ) است اجرا كنند تا به هدفها و سعادت خود برسند ، ولى آنان نمىخواستند مسئوليّت را بپذيرند و بر عهدهء قبول گيرند ، از اين رو از آيات آن كتاب سر پيچيدند و از اجراى آن عقب ماندند و تخلّف ورزيدند ، / 58 زيرا ايمانى بدون زحمت و تكليف و فداكارى ، و مجد و عظمتى بى دشوارى و كوشش مىخواستند ، از اين رو آن را به گمان و پندار ( و طوطى وار ) آموختند چنان كه خداى تعالى گويد : «  وَ مِنْهُمْ أُمِّيُّونَ لا يَعْلَمُونَ الْكِتابَ إِلَّا \r\n\r\n","description":"","footnote":"","page_name":" 65 ","page_number":67},
  {"content":"\r\n\r\n أَمانِيَّ وَ إِنْ هُمْ إِلَّا يَظُنُّونَ  « 73 » - برخى از ايشان بيسوادانى هستند كه نمىدانند در آن كتاب چيست ، جز سخنانى كه شنيده‌اند ( و طوطىوار ) مىخوانند . اينان تنها پايبند گمان و پندار خويش‌اند . » و به جاى آن كه رسالت رهبر و پيشرو آنان باشد آن را با خود سازگار كردند و تغيير دادند و اميال و خواهشهاى خود را بر آن فرض و واجب ساختند و سخنان و كلمات را جابجا كردند و چه بسا كه آن كتاب را به صورت نوشته‌اى عادى ( و خودمانى ) در ميان خود تلقّى كردند و ميراث و مرده ريگ خويش گرفتند . آن گاه بدون عمل كردن بدان تنها پايبند به حروف و كلماتش شدند .\r\nاز آنجا كه چنان كردند ، ديگر كتاب براى آنان سودمند نيفتاد و ايمانشان به شك در آن تبديل شد و در مژده‌ها و وعده‌هاى آن و حقّى كه مشتمل بر آن بود ترديد كردند ، و چون نسلها يكى پس از ديگرى آمدند بيهوده انتظار داشتند كه چيزى از آن بشارتها و وعده‌ها تحقق يابد - زيرا خود آن كتاب را سرسرى و طوطىوار فرا گرفته بودند و در اجراى آن كوششى نكرده بودند - بدين گونه بطبع ريشه‌هاى ايمان در جانهاشان خشكيد و حياتش پايان يافت ، بويژه كه هر نسلى جهات فلسفى خود را براى نسل بعد به ميراث نهاد .\r\n«  فَطالَ عَلَيْهِمُ الْأَمَدُ  - پس زمان ديرى بر آنان گذشت . » و هر نسلى به اندازهء فاصلهء خود از نسل پيشاهنگان و پيشينيان يعنى نسلى كه براستى بدان كتاب ايمان داشتند و مندرجات آن را چنان كه خدا خواسته بود اجرا مىكردند ، جدايى يافت و از دين دور شد و از آنجا كه كتابى را كه زندگى دلها بسته بدان است به اهمال سرسرى گرفتند خشوع و پروايشان از ميان رفت . در روايت از امام صادق ( ع ) آمده است : « فرزندان اسماعيل هم چنان عهده‌دار و متولّى خانهء خدا بودند و حجّت و امر دين مردم را بر پا مىداشتند و اين مهمّ را پشت در پشت از بزرگتران خود به ميراث برده بودند تا آنكه زمان عدنان پسر أدّد فرا رسيد « آن گاه زمان ديرى بر آنان گذشت و دلهايشان سخت شد » و فساد و تباهى كردند و در دين\r\n\r\n\r\n","description":"","footnote":"\r\n( 73 ) - البقرة / 78 .\r\n","page_name":" 66 ","page_number":68},
  {"content":"\r\n\r\nخود بدعتهاى نو پديد به وجود آوردند ، و يكديگر را بيرون راندند . » « 74 » . اگر روايات و تفسيرهايى كه مىگويد زمان بر مؤمنان اهل كتاب در انتظار پيامبر ( ص ) كه آنان را بر دشمنان خدا پيروزى بخشد و از گمراهى و عذاب نجات دهد به درازا كشيد درست باشد ، اين امر ما را به يكى از اسباب سخت دلى پس از مرور زمان و طول / 59 مدت دلالت مىكند كه همان نوميد شدن از روح خدا و شك كردن در وعدهء الهى است كه خلافى در آن وجود ندارد .\r\nممكن است اين مشكل بسيارى از جنبشهاى اسلامى را به ورطه افكند ، بويژه نهضتهايى را كه در بيرون از وطن اسلامى مبارزه مىكنند ، زيرا بيم آن مىرود كه سر زندگى و پويايى و فاعل بودنى كه در آغاز جنبش وجود داشته دستخوش تناقض و تعارض شود و پاره‌اى از پويندگان به سبب قناعت و خرسندى به برخى از دست آوردهاى نخستين خود دچار سستى و كاهلى شوند ، در اين هنگام دنيا به ديدهء آنان خوشايند و به مذاقشان شيرين و دلپسند مىآيد و در زمين همواره پستى و خوارى را مىپذيرند و خشونت جهاد و شدّت رويارويى را رد مىكنند و تحريف و پيمودن راه توجيه و تعليل را در پيش مىگيرند ، و شعار عذرها و بهانه‌ها را بر مىافرازند و كلمات ( الهى ) را جابجا و تحريف مىكنند . چنان كه براى قوم موسى ( ع ) پيش آمد «  إِذْ قالَ مُوسى لِقَوْمِهِ إِنَّ اللَّهَ يَأْمُرُكُمْ أَنْ تَذْبَحُوا بَقَرَةً  - هنگامى كه موسى به قوم خود گفت : خدا فرمان مىدهد كه گاوى را بكشيد » ، و آنان راه مجادله در پيش گرفتند و در اجراى فرمانهاى او تأخير و تعلّل كردند . . . «  فَذَبَحُوها وَ ما كادُوا يَفْعَلُونَ  « 75 » - پس آن را كشتند ، گر چه نزديك بود كه چنان نكنند . » و ديگر بار هنگامى كه آنان را به درهم شكستن حصار و رفتن به درون بيت المقدس فراخواند : «  قالُوا يا مُوسى إِنَّ فِيها قَوْماً جَبَّارِينَ وَ إِنَّا لَنْ نَدْخُلَها حَتَّى يَخْرُجُوا مِنْها فَإِنْ يَخْرُجُوا مِنْها فَإِنَّا داخِلُونَ . . . \r\n\r\n\r\n","description":"","footnote":"\r\n( 74 ) - نور الثقلين ، ج 5 ، ص 242 .\r\n( 75 ) - البقرة / 67 تا 71 .\r\n","page_name":" 67 ","page_number":69},
  {"content":"\r\n\r\n قالُوا يا مُوسى إِنَّا لَنْ نَدْخُلَها أَبَداً ما دامُوا فِيها فَاذْهَبْ أَنْتَ وَ رَبُّكَ فَقاتِلا إِنَّا هاهُنا قاعِدُونَ  « 76 » - گفتند : اى موسى در آنجا مردمى بسيار قدرتمند و جبّارند و ما به آن سرزمين درنياييم تا آن گاه كه آن جبّاران از آنجا بيرون شوند . اگر آنان از آنجا بيرون شوند ، بدان داخل شويم . . . گفتند : اى موسى تا وقتى كه جبّاران در آنجايند هرگز بدان ( شهر ) وارد نمىشويم . ما اينجا مىنشينيم ، تو با پروردگارت برويد و پيكار كنيد . » «  فَقَسَتْ قُلُوبُهُمْ  - پس دلهايشان سخت شد و به قساوت دچار شدند . » چرا طول مدت و مرور زمان سبب سخت دلى و قساوت قلب بود ؟\r\nشايد در اين آيه اشاره‌اى باشد به قانون دوره‌هاى تمدن كه بسيارى از علماى فلسفهء تاريخ بر آن‌اند و گويند : همان گونه كه يك تن انسان مراحل كودكى و جوانى و بزرگسالى را مىگذراند و سپس به پيرى و فرتوتى مىرسد ، جامعهء انسانى نيز همين مراحل را مىگذراند ، پس روزگار جوانى آن هنگامى است كه فكرى خلّاق و سازنده در جامعه برانگيخته مىشود و نيروهايش ناگهان مىشكفد ، ولى با گذشت زمان همان فكر و انديشهء تمدّن‌زا را كه بدان ايمان و اعتقاد داشتند ، به سبب جهات منفى وجود و خواهشها و اميال خود ناديده مىگيرند و از آن غفلت مىورزند ، و روحيهء مبارزه‌طلبى و فداكارى را از دست مىدهند ، / 60 و به مرحله‌اى مىرسند كه همانند حالت پيرى انسان است . چه بسا كه ما اين انديشه را از گفتهء خداى سبحان الهام گيريم كه گويد : «  فَخَلَفَ مِنْ بَعْدِهِمْ خَلْفٌ أَضاعُوا الصَّلاةَ وَ اتَّبَعُوا الشَّهَواتِ  - پس كسانى جانشين اينان شدند كه نماز را تباه گذاشتند و از شهوتها پيروى كردند . » « 77 » اين آيه چنين بدين قانون طبيعى اشاره مىكند كه ما با آن مبارزه كنيم و نگذاريم مرور زمان و طول مدّت در ما سخت دلى و قساوت قلب به وجود آورد .\r\nعلماى فلسفهء تاريخ نسلها را در هر يك از ادوار تمدن به سه نسل تقسيم\r\n\r\n\r\n","description":"","footnote":"\r\n( 76 ) - المائدة / 21 تا 24 .\r\n( 77 ) - مريم / 59 .\r\n","page_name":" 68 ","page_number":70},
  {"content":"\r\n\r\nبندى كرده‌اند : نسل سازنده و نسل نگهدارنده ، و نسلى كه از پس آن دو نسل مىآيد و تمدن در دوران اين نسل از دگرگونى و نوآفرينى باز مىماند . امّا جدايى و تفكيك ميان اين سه نسل جدايى ثابت و مشخّصى نيست و كمكى است كه در دوره‌اى از زمان نمونه‌هايى از اين هر سه نسل با يكديگر همزيستى داشته باشند ، پس طبقه‌اى از مردم را مىيابى كه همواره در حالت افزودنند و همان كسانى هستند كه انديشهء تمدن از وجود ايشان امكان يافته و تحقق پذيرفته است ، در صورتى كه در همان زمان طبقه‌اى ديگر از مردم را مىيابى كه منافق و دور و هستند و به دنبال مصالح خويشند و كتاب را به گونه‌اى كه با خواهشها و اميال ايشان سازگار باشد تحريف مىكنند ، و مردمى ديگر را مىيابى كه در حالتى ميانهء اين دو حالت زندگى مىكنند .\r\nآرى ، اصل كلّى و اغلب اين است كه اين نسلها از پس يكديگر مىآيند ، ولى نيروى انسان مىتواند با شرايط مخالف مبارزه كند و بستيزد و فريبندگيها و جاذبه‌هاى سهل‌انگارى و سستى به ناصحان جامعه فرصت اصلاح مردمان و ايستادگى در برابر عوامل انحراف را مىدهد .\r\nدر مورد مسلمانان ، در ميان نسل سوم و بعد از آن همواره اصلاح كننده‌اى بزرگ برانگيخته مىشود كه قرآن را چنان كه با شرايط جديد دورانشان سازگار آيد ، تفسير كند و شادابى و طراوت و زدودگى آن را ، دور از تقلّب تحريف كنندگان ، و تأويل عذرتراشان ، به آنان بازگرداند . و شايد احاديثى كه به ظهور تجديد كنندهء دين در سر هر قرن از هجرت شريف نبوى ( مجدّد رأس المائه ) تأكيد دارد ، اشاره به همين امر مىكند .\r\nآيهء كريمى كه آن را تفسير مىكنيم ، حكمى قطعى و يكسان نسبت به تمام اهل كتاب صادر نمىكند بلكه ميان نسلى با نسل ديگر در ميان آنها تفاوت مىنهد ، چه در ميان آنان مؤمنانى راستين نيز وجود داشتند ، چنان كه قرآن / 61 در جايهايى بدان تأكيد مىكند ، از قبيل گفتهء خداى تعالى در پايان همين سوره كه گويد : «  فَآتَيْنَا \r\n\r\n","description":"","footnote":"","page_name":" 69 ","page_number":71},
  {"content":"\r\n\r\n الَّذِينَ آمَنُوا مِنْهُمْ أَجْرَهُمْ  « 78 » - ما ( از آن ميان ) به كسانى كه ايمان آورده بودند پاداش و اجرشان را داديم » و انديشه‌مندانى راسخ در زهد بودند كه دين را دشوار ساختند و تصوّف ورزيدند ، و نيز در ميان آن جمله كسانى بودند كه سخت دل شدند و اينان اكثريّت قاطع را تشكيل دادند .\r\n«  وَ كَثِيرٌ مِنْهُمْ فاسِقُونَ  - ولى بيشترين آنان نافرمانان بودند . » قرآن تا اينجا مؤمنان را از بيمارى سخت دلى و قساوت قلب كه بدان گرفتار شده بودند پرهيز داده و بر حذر داشته و عواقب بد آن را از خلال اشاره به رفتار اهل كتاب براى آنان بيان و روشن كرده است ، اما اكنون سياق آيات قرآن به معالجهء اين مشكل و درمان اين مشكل و درمان اين درد در كنار بيان اسباب و موجبات آن آغاز مىكند .\r\nمؤمنانى كه آيهء پيشين آنان را مخاطب ساخته دچار انحراف كامل ، مانند بيشتر اهل كتاب ، نشده بودند ، بلكه خشوع و سرسپردگى مطلق را از دست داده بودند و دلهايشان اندكى سخت شده ، و نوميدى شايع ميان ايشان آنان را از اصلاح نفس خود بازداشته بود . پس قرآن به آنان اعتماد به پروردگارشان را القا و اعطا مىكند .\r\n«  اعْلَمُوا  - بدانيد » چه بسا كه آغاز كردن اين آيه به كلمهء « علم » از آن روست كه بيم ( و پروا داشتن از خدا ) ثمره و ميراث علم و دانش است ، آيا خداى تعالى نمىگويد ؟ :\r\n«  إِنَّما يَخْشَى اللَّهَ مِنْ عِبادِهِ الْعُلَماءُ  « 79 » - همانا از ميان بندگان خدا دانشمندانند كه از او بيم و پروا دارند . » اينك پرسش اين است : آن حقيقتى كه عامل و عهده‌دار كاشتن بذر اميد در جان مؤمنان و موجب نجات آنان از نوميدى است ، كدام است ؟\r\n\r\n\r\n","description":"","footnote":"\r\n( 78 ) - الحديد / 27 .\r\n( 79 ) - فاطر / 28 .\r\n","page_name":" 70 ","page_number":72},
  {"content":"\r\n\r\n«  أَنَّ اللَّهَ يُحْيِ الْأَرْضَ بَعْدَ مَوْتِها  - همانا خدا زمين را پس از مردن آن زنده مىكند . » آيا ديده‌ايد كه چگونه بر پهنهء خاك ، پس از آن كه زمين چون گورى متروك ، خشك و بىگياه شده پوشاكى سبز مىپوشاند ؟ / 62 بدان زندگى كه آهسته و آرام در زمين به جنب و جوش در مىآيد بنگريد و به قدرت خدا بينديشيد . آيا آن كس كه زمين را زنده مىكند نمىتواند دلهاى مرده را نيز زنده كند ؟ پس نوميدى چرا ؟\r\nآرى ، دشواريها و مشكلات گوناگون پيرامون مؤمنان را گرفته و سختى و تنگدستى به آنان رسيده ، و دچار كاهش اموال و نفوس و بهره‌ها گشته‌اند و مىلرزند ، و چه بسا كه بدين سبب نوميدى حتى بر دل پاكدلان و مخلصان نيز دست گشايد «  حَتَّى يَقُولَ الرَّسُولُ وَ الَّذِينَ آمَنُوا مَعَهُ مَتى نَصْرُ اللَّهِ  « 80 » - تا آنجا كه پيامبر و مؤمنانى كه با او بودند ، گفتند : پس ياورى خدا كى خواهد رسيد ؟ » ولى بايد بدانند كه پيروزى آنان حتمى است و آن را خداوند واجب كرده همان گونه كه ( پيروى از ) كتاب خود را بر آنان واجب ساخته است «  إِنَّ الَّذِي فَرَضَ عَلَيْكَ الْقُرْآنَ لَرادُّكَ إِلى مَعادٍ  « 81 » - براستى ، آن كس كه قرآن را بر تو فرض و واجب كرده بيگمان باز گردانندهء تو به وعده‌گاهت ( مكّه ) است . » آرى ، اين ياورى ممكن است به حكمت و دليلى كه خدا مىداند ( چون پاكسازى دلهاى مؤمن از پليديهايش ، و براى آن كه پيروزى بزرگتر و شاملتر و سودبخش‌تر باشد . ) به تأخير افتد ، ولى از مؤمن كوشا و مجاهد نمىسزد كه نوميد و مأيوس شود ، زيرا نوميدى از عوامل اصلى و خطرناكى است كه نيروها را خشك و بىحركت مىكند ، و انسان را از كوشش باز مىدارد ، زيرا انسان با داشتن نوميدى سودى در جنبش نمىبيند ، پس چرا به سوى سراب بدود ؟ و حركت و جنبش كامياب كننده آن است كه افراد خود را از سقوط در دامهاى نوميدى دور دارند و هر جا و هر وقت حالات و ظواهر يأس\r\n\r\n\r\n","description":"","footnote":"\r\n( 80 ) - البقرة / 214 .\r\n( 81 ) - القصص / 85 .\r\n","page_name":" 71 ","page_number":73},
  {"content":"\r\n\r\nپديد آمد ، با دادن اميد بيشتر به خداوند و اعتماد به دو و توكّل بر او ، به درمان و علاج نوميدى بشتابند .\r\nاين آيه كريم را تأويلى است كه به زندگى معنوى زمين مربوط مىشود و معنى آن گسترش عدل و صلح در اقطار و سرزمينها است ، و پيداست كه خداوند زمين را - بر حسب اين معنى - آن گونه كه بدان بر حسب معنى اوّل به وسيلهء باران زندگى مىبخشد ، زنده نمىكند ، بلكه به دست بندگان صالح و شايستهء خود احيا مىكند . ولى پرسش اين است كه با چه وسيله‌اى زمين را ( بدين معنى ) زنده مىكند ؟ خداوند فرشتگان دلير و نيرومند و سختگير و تندخو را نمىفرستد كه نظامهاى فاسد را نابود كنند يا زمين را از پليدى و آلودگى آنها پاك سازند ، بلكه زمين را مطابق با روشها و سنّتهايى كه هستى را بر اساس آنها سرشته است زنده خواهد كرد ، زمين را به وسيلهء اهل آن از مؤمنان مجاهد و كوشنده ، و رهبريهاى صالح و شايسته كه عهده‌دار جهاد در راه بر پا كردن حكومت حق و عدل در اقطار آباد جهان مىشوند ، زنده مىكند . امام باقر ( ع ) گفت : / 63 « خداى تعالى به وسيلهء آن قايم ( زمين را ) پس از مرگش زنده مىكند ، و مراد از مرگ زمين كفر اهل زمين است ، و كافر مرده است . » « 82 » و امام حسين ( ع ) گفت : « از ما دوازده مهدى باشد ، نخستين آنان امير مؤمنان على بن ابى طالب است و آخرين آنان نهمين نسل از فرزندان من ، كه همو قايم به حق و راستينى است ، خدا به وسيلهء او زمين را پس از مرگ آن زنده مىكند ، و به دست او دين حق بر تمام دينها پيروز مىشود گر چه مشركان نپسندند و خوش ندارند . » « 83 » اين وعدهء الهى بدان معنى نيست كه ما ميان خود و تحقق آن فاصله افكنيم و باز ماندن از تكاپو و آرزوهاى دروغين دل را چون پهنه‌اى گسترده حايل قرار دهيم ، زيرا بر پا داشتن عدل از مسئوليتهاى قايم ( ع ) بتنهايى نيست بلكه به موجب نصّ\r\n\r\n\r\n","description":"","footnote":"\r\n( 82 ) - نور الثقلين ، ج 5 ، ص 242 .\r\n( 83 ) - همان مأخذ ، ص 234 .\r\n","page_name":" 72 ","page_number":74},
  {"content":"\r\n\r\nصريح قرآن تكليف هر مسلمانى است : «  فَقاتِلُوا أَئِمَّةَ الْكُفْرِ إِنَّهُمْ لا أَيْمانَ لَهُمْ  « 84 » - با پيشوايان كفر پيكار كنيد كه ايشان را رسم سوگند نگهداشتن نباشد . » و نصوص بسيارى ديگر ، و اگر اين تأكيد در تأويل اين آيه بيشتر بر امام شده و به تواتر رسيده از باب تأكيد بر احياء اعظم و زنده كردن بزرگتر و سرتاسرى جهان است ، و گرنه همين كه آدمى خود و جامعهء خود را ، هر چه و به هر اندازه باشد ، اصلاح كند ، نيز احياء و زنده كردن است ، بلكه تحقق وعدهء الهى داير بر ظهور رهبرى كه زمين را پس از آن كه از ظلم و جور لبريز شده از عدل و برابرى سرشار كند ، به اجماع مسلمانان و تمام مذاهب و اديان ، تا اندازه‌اى موكول و منوط به ماست . زيرا پروردگار ما سبحانه و تعالى گويد : «  إِنَّ اللَّهَ لا يُغَيِّرُ ما بِقَوْمٍ حَتَّى يُغَيِّرُوا ما بِأَنْفُسِهِمْ  « 85 » - خدا چيزى را كه از آن مردمى است دگرگون نكند تا آن مردم خود دگرگون شوند » ، و زيرا كه در پاره‌اى نصوص آمده است كه حضرتش عليه السّلام ظهور نمىكند مگر آن كه شمارهء يارانش به اندازهء شماره اصحاب پيامبر در روز بدر به سيصد و سيزده تن برسد ، و خدا داناست .\r\nپندار كه حضرت حجت ( ع ) در ميان ما ظهور كرده است ، پس بيگمان به وسيلهء ما پيكار خواهد كرد ، و از اين روست كه فرمان خدا و تأكيد او بر ضرورت علم و آگاهى به اين حقيقت مىآيد ، زيرا علم و آگاهى ما را به كار و كوشش وا مىدارد ، ولى آرزوهاى دور و دراز منفى گرى را در وجود انسان پديد مىآورد و نيروهاى عملى و كردارى او را فلج مىكند و از كار مىاندازد ، زيرا / 64 جز خيال و پندارهايى كه بهره‌اى از حقيقت ندارند ، نيست . شايد گفتهء خداى تعالى «  اعْلَمُوا  - بدانيد » برابر گفتهء ديگر او «  أَمْ حَسِبْتُمْ  - آيا پنداشتيد » باشد كه همان فراخواندن به مبارزه با آرزوهاى باطل و پندارها و توسّل و چنگ زدن به دامان شناخت و علم است . و هر گاه بخواهيم از اين حقيقت بنحو مؤكّد آگاه شويم بايد بدانيم چگونه\r\n\r\n\r\n","description":"","footnote":"\r\n( 84 ) - التوبة / 12 .\r\n( 85 ) - الرّعد / 11 .\r\n","page_name":" 73 ","page_number":75},
  {"content":"\r\n\r\nخداوند زمين را پس از مردن آن زنده مىكند و چاره‌اى نداريم جز اين كه با نظرى موضوعى و شامل به آيات و رسالتهاى او بنگريم و مراجعه كنيم . از اين ديدگاه است كه خداى تعالى بدين گفتهء خود تأكيد مىكند كه :\r\n«  قَدْ بَيَّنَّا لَكُمُ الْآياتِ  - بتحقيق ، ما آيات را بروشنى برايتان بيان كرديم . » مراجعه به آيات ناظر بر اين حقيقت ، خواه آنچه در تاريخ متجلّى شده يا در قرآن آمده ، تضمين مىكند كه اعتماد به نفس به مؤمنان باز مىگردد ، و آن اعتماد را چون درفشى پايدار مىگرداند كه به عقل مؤمنان درمىگنجد امّا چندان شكوهمند و بزرگ است كه تسليم بدان بر غير مؤمنان دشوار مىآيد .\r\n«  لَعَلَّكُمْ تَعْقِلُونَ  - باشد كه به عقل دريابيد ، » زيرا از مهمترين هدفهاى قرآن آگاه كردن انسان و برانگيختن تفكّر و خرد اوست . و اين كه خداوند بيدرنگ پس از تأكيد خود بر اين امر كه « او زمين را پس از مرگش زنده مىكند . » ، ما را متوجّه آيات خود مىسازد ما را به اين حقيقت رهنمون است كه براستى آيات همان برنامه و راه درستى است كه شايسته است انسان نقطهء آغاز حركت خود را به سوى اصلاح از آن راه قرار دهد ، خواه اصلاح دلى كه بر اثر سختى و قساوت مىميرد ، و خواه اصلاح سرزمين و جامعه‌اى كه هر دو بر اثر جور و ستم فاسد و تباه مىشوند ، هم چنان كه ما را بدين نكته رهنماست كه فقدان خشوع و سرسپردگى دلهاى مؤمنان و دچار شدن آنان اندك اندك به سخت دلى ناشى از دور شدن آنان از قرآن است ، همان گونه كه دلهاى اهل كتاب سخت شد و با پشت سر نهادن كتاب كارشان به فسق كشيد ، و براى درمان اين مشكل ريشه‌دار چاره‌اى جز بازگشت به آيات آن ندارند ، آياتى كه آدمى را از تاريكى به روشنايى مىآورد .\r\nپيش از آن كه به تفسير آيهء آينده بپردازيم بايد به سه نكته دربارهء دو آيهء گذشته اشاره كنيم :\r\nاوّل : نوميدى از دگرگون شدن نتيجهء داشتن زاويه‌اى محدود در انديشه و تفكّر انسان / 65 مؤمن ( فرد ، جامعه ، و امّت ) است و از آن روست كه آدمى فاصلهء خود را\r\n\r\n","description":"","footnote":"","page_name":" 74 ","page_number":76},
  {"content":"\r\n\r\nبا دگرگون شدن مقايسه مىكند و مىسنجد و از ديدگاه توانمنديها و ارادهء شخص خود مىنگرد و مىبيند كه دشمنان به شماره و ساز و برگ و تجربه از او بيشترند و نتيجه مىگيرد كه براى او ممكن نيست با امكانات محدود خود بر آنان پيروز شود ، و اين نتيجه‌گيرى بذر نوميدى و فرار از پيكار را در نفس او مىكارد و بسا كه او را به بازگشت از راه و تسليم شدن به واقعيّت عملى بكشاند و اين خطايى است خطرناك و بزرگ كه بايد با توكّل و پشتگرمى به خداوند و اعتماد به ياورى او ، چاره‌اش كرد ، زيرا خداست كه زمين را پس از مرگش زنده مىكند و كسانى را كه به سوى اين هدف در تكاپو و جنبش هستند با ارادهء مطلق خود كه هيچ چيز آن را باز نمىدارد و ناتوان نمىكند ، يارى مىدهد و پيروز مىسازد .\r\nدوم : زمين با كسانى كه بر آن زندگى مىكنند در زير سايهء حكومتهاى ستمگر مرده است ، و اين حكومتها دلهاى مردم را به وسيلهء گمراه سازى مىميرانند ، و براى هيچ كس احترامى در مال و ناموس و خونش باقى نمىگذارند ، «  وَ إِذا تَوَلَّى سَعى فِي الْأَرْضِ لِيُفْسِدَ فِيها وَ يُهْلِكَ الْحَرْثَ وَ النَّسْلَ وَ اللَّهُ لا يُحِبُّ الْفَسادَ  « 86 » - پس چون از نزد تو بازگردد ، مىكوشد كه در زمين فساد كند و كشتزارها و دامها را نابود كند ، و خدا فساد را دوست ندارد . » سپس حكومتهاى ستمگر نيروهاى ملل را در جهت نابودى و ويرانى زمين مىكشانند و آتش جنگها را به خاطر طمعهاى پست خود برمىافروزند ، آن گاه مردم را به عنوان فدا شوندگان و قربانيان آن پيش مىرانند .\r\nبراى آن كه يكى از معانى مرگ در زير سلطهء حكومتهاى جائر را دريابيم كافى است نظرى زودگذر به نظام استكبارى حاكم بر جهان امروز و انبارهاى جنگ افزارهاى ويرانگر آن بيفكنيم كه كافى است بيش از 200 بار زمين را ويران كند ، و در نظر آوريم كه همين نظام ستمگر است كه اكنون بذر بيم و هراس را در تمام جهان مىكارد . هم چنان كه ثروتهاى مردم را مىمكد و جذب مىكند و آنان را از بهره‌جويى از آن در راه پيشرفت و آسايش خود بازمىدارد !\r\n\r\n\r\n","description":"","footnote":"\r\n( 86 ) - البقرة / 205 .\r\n","page_name":" 75 ","page_number":77},
  {"content":"\r\n\r\nوانگهى مقياس زندگى و بويژه در نظر مؤمن ، پرداختن به وظايف مادّى ضرورى چون خوردن و آشاميدن و نفس كشيدن و جنبيدن و . . . نيست ، بلكه مقياس آن بر پرتو هدفها و ارزشهاى انسانى و الهى نهاده شده ، اگر انسان از آزادى و كرامت خود جدا شود ديگر چه ارزشى دارد ؟ ! شك نيست كه مرگ از زندگى بدون آزادى و كرامت آسانتر و گواراتر است ، و از اين روست كه امام حسين ( ع ) گفت : « من مرگ را جز سعادت ، و زندگى با ستمگران را جز تلخكامى نمىدانم » ، و امام / 66 على ( ع ) در صفّين به ياران خود گفت : « خوار گشتن و زنده‌مانتان مردن است ، و كشته گشتن و پيروز شدن ، زنده بودن . « 87 » هنگامى كه از امام صادق ( ع ) دربارهء معنى « زندگى پس از مرگ » در اين آيه پرسيدند گفت : « دادگرى پس از بيدادگرى » . « 88 » سوم : در كنار اين تفسير سياسى جدّى دربارهء اين دو آيه ، تعبيرهايى ديگر كه دامنهء معنى براى آنها گسترش دارد ، آمده است . از جمله آنكه دلها بر اثر گمراهى و انحراف مىميرد ولى درست نيست كه انسان از دگرگونى و پذيرفتن توبه از جانب پروردگار خود نااميد شود ، زيرا او را آمرزشى است پر دامنه و همه گير ، از اين رو انسان از رحمت او نوميد نمىشود و ممكن است كه زندگى ديگر بار به دلش بازگردد ، به شرط آن كه او نيز از خطاى خود دست بكشد و برگردد و راه مبارزه با نفس را به توبه و كردار بدانچه موافق رسالت الهى و آيات اوست در پيش گيرد .\r\nمفسران از يكديگر نقل كرده‌اند كه يكى از مصداقهاى اين دو امر ( توبه و كردار صالح ) فضل بن يسار است كه گمراه بود و راهزنى مىكرد و با كنيزى وعده گذاشته بود ، چون از ديوار به ديدار آن كنيز بالا مىرفت شنيد كه كسى اين دو آيه را تلاوت مىكند : «  أَ لَمْ يَأْنِ لِلَّذِينَ . . .  - آيا وقت آن نرسيده كه كسانى كه . . . » پس از ديوار فرود آمد و مىگفت : آرى ، وقت آن رسيده ، وقت آن رسيده . . . آن گاه از\r\n\r\n\r\n","description":"","footnote":"\r\n( 87 ) - نهج ، خ ، 51 ( ترجمه دكتر شهيدى ، ص 44 ) .\r\n( 88 ) - نور الثقلين ، ج 5 ، ص 243 .\r\n","page_name":" 76 ","page_number":78},
  {"content":"\r\n\r\nگناهان خود توبه كرد و از راهزن بودن به مؤمنى پارسا مبدّل و دگرگون شد .\r\n\r\nو سخنى پايانى :\r\nبياييد به زمينى خشك كه كشت و پستاندارى در آن نيست بنگريم و ببينيم كه خداوند چگونه آن را به وسيلهء باران تبديل به واحه‌اى سبز مىكند ؟ ! شايد ما فاصلهء فراخ ميان زندگى و مرگ را كه به فاصلهء ميان نيستى و هستى مىماند بشناسيم ، پس اعتماد خود را به پروردگار بزرگمان و توكّل و پشتگرمى خود را به دو بر اين شناخت بيفزاييم ، زيرا در اين نمايش ، قدرت و توانمندى و ديگر نامهاى نيكوى خدا جلوه‌گر است و رحمت مطلق او ضامن پيروزى و رساندن ما به هدفهايمان است . پس در اين صورت موجبى براى يأس و نوميدى وجود ندارد ، و نيز به عظمت قرآن بينديشيم / 67 كه يك آيه آن زندگى انسانى جنايت پيشه را به زندگى سرشار از پرهيزگارى و كرامت تبديل كرد . براستى در شأن و شايستگى قرآن است كه براى درمان ما و بخشيدن نيكبختى و پيروزى ، از ما دستگيرى كند ، به شرط آن كه بدان مراجعه كنيم و به آياتش بينديشيم و به مضمونهايش رفتار كنيم . آن گاه خوارى و ذلّت ما به بزرگوارى و عزّت ، و شكست ما به پيروزى ، و سخت دلى و قساوت ما به سرسپردگى و نرم دلى ، و عقب ماندگى ما به پيشرفت و تمدن و در يك كلمه مرده بودنمان به زندگى تبديل خواهد شد .\r\n[ 18 
  ] قرآن پس از پرهيز دادن مؤمنان از عاقبت نفاق به روز قيامت ، و از سرنوشت اهل كتاب در دنيا بدين مطلب بازمىگردد تا اهميّت انفاق و دستاوردهاى آن را تأكيد كند و به آيات پيش گفته ( 7 ، 10 ، 11 ) بپيوندد تا آن كه انفاق وسيله و راهى براى پاكسازى دل و سرسپردگى و خشوع آن باشد ، چنان كه پروردگار ما گويد :\r\n«  خُذْ مِنْ أَمْوالِهِمْ صَدَقَةً تُطَهِّرُهُمْ  « 89 » - از دارايى آنان صدقه ( زكات و كفّاره ) بستان تا آنان را پاك سازى » و آن را ميزانى براى سنجش ايمان بگيريم ،\r\n\r\n\r\n","description":"","footnote":"\r\n( 89 ) - التوبة / 103 .\r\n","page_name":" 77 ","page_number":79},
  {"content":"\r\n\r\nپس مؤمنان تا وقتى صدقه مىدهند و انفاق مىكنند در درجهء اوّل اين امر دليلى بر « صدق » و راستى آنان است و در درجه دوم دليل به كار افتادن و پويايى آنان است پس از جمود و توقف ، و اين پويايى به سبب انصراف از دنياست كه منتهى به سخت دلى مىشود .\r\nدو آيهء پيشين براى آن آمده است كه پاره‌اى از مؤمنان را از اين گودال كه پيش‌پاى مؤمنان راستين نيز قرار دارد و ورطه‌اى است كه منافقان ، پيش از آن كه در گرداب فسوق و نافرمانى افتند ، بدان گرفتار مىآيند بيرون بكشد ، ورطهء منافقانى كه در بذل داراييهاى خود بخل مىورزند و در راه خدا انفاق نمىكنند ، خداى تعالى گويد : «  وَ يَقْبِضُونَ أَيْدِيَهُمْ نَسُوا اللَّهَ فَنَسِيَهُمْ إِنَّ الْمُنافِقِينَ هُمُ الْفاسِقُونَ  « 90 » - دستهاى خود را ( از انفاق ) مىبندند ، خدا را فراموش كرده‌اند : خدا نيز ايشان را فراموش كرده است ، زيرا منافقان همان فاسقان و نافرمانانند » ، پس طبيعى است كه در چنين حالى خداوند فرا خواندن به انفاق در راه خود را به آن دو آيه بپيوندند :\r\n/ 68 «  إِنَّ الْمُصَّدِّقِينَ وَ الْمُصَّدِّقاتِ  - همانا مردان صدقه دهنده و زنان صدقه دهنده ، » صدقه چيزى است كه انسان در واقع ( و به صدق نيّت ) به پروردگار خود تقديم مىكند ، زيرا در حقيقت ، اوست كه امر مىكند و وعده پاداش مىدهد و آدمى را به انفاق برمىانگيزد ، صدقه را از آن رو « صدقه » خوانده‌اند كه « صدق » يعنى راستين و استوار بودن ايمان را ثابت مىكند ، و تنها منحصر به انفاق مال مستحبّ و واجب نيست ، بلكه شامل تمام اعمال نيك و صالح مىشود گر چه ظاهر روند عبارت همچون كلمهء ( انفاق و صدقه ) بر بذل مال و دارايى دلالت دارد . در حديث آمده است : رسول خدا ( صلّى اللَّه عليه و آله و سلّم ) گفت : « هر معروف ( كار نيك ) صدقه است خواه به توانگر باشد يا به فقير » « 91 » و گفت : « رفع گزندى به وسيلهء تو از\r\n\r\n\r\n","description":"","footnote":"\r\n( 90 ) - التوبة / 67 .\r\n( 91 ) - بح ( بحار الانوار ) ، ج 96 ، ص 122 .\r\n","page_name":" 78 ","page_number":80},
  {"content":"\r\n\r\nسر راه صدقه است ، نهى كردن تو كسى را از منكر ( كار ناپسند ) صدقه است ، و پاسخ گفتنت به سلام صدقه است » « 92 » و از اين مجموعه خداوند بويژه وام را نام مىبرد . و اگر وام اجتماعى را كه هدفش رفع نيازمنديهاى مردم است بر ديگر انواع انفاق امتيازى است ، انفاق در جهاد ، از لحاظ درجه ، به مراتب از آن بالاتر و والاتر است ، و به نظر مىرسد تفاوت نهادن ميان انفاق پيش از فتح ( مكّه ) و پس از آن در قرآن اشاره به همين نوع از انفاق باشد ، زيرا هدف انفاق پيش از فتح مكّه برپاداشتن و استقرار حكم خداوند بود در حالى كه هدف انفاق پس از آن فتح ، ساختن جامعه بود .\r\n«  وَ أَقْرَضُوا اللَّهَ قَرْضاً حَسَناً  - و به خدا وامى نيكو ( قرض الحسن ) دادند ، » يكى ( از مفسّران ) گفت : « يعنى ، و با صدقه و خرج كردن در راه خدا ، جلّ جلاله به او وام دادند . از حسن « 93 » نقل است « يعنى هر چه در قرآن از انواع قرض الحسن آمده همان تطوّع و تقديم داوطلبانه است » ( و ) گفته‌اند : يعنى كار نيك و عمل صالح از صدقه و جز آن محض رضاى خدا و صادقانه ( و ) گفته‌اند : يعنى براى بزرگداشت كلمهء حق و درهم شكستن پايه‌هاى باطل در راه خداى تعالى انفاق كنيد ( سپس افزود ) : من گويم : اين تفسير اخير بر حسب اصول اظهر ( آشكارتر و مستندتر ) است و بيشتر مفسّران بر آن‌اند « 94 » و همراه با رواياتى كه پيشتر در معنى وام ( قرض ) مندرج در آيهء ( 11 ) كه پس از سخن گفتن از انفاق / 69 و پيكار و فتح آمده ، اين معنى را تأكيد مىكند .\r\n«  يُضاعَفُ لَهُمْ  - براى ايشان دو چندان كند . » اين بركتى است از جانب خدا ، زيرا تضامن اجتماعى ثروت را به گردش\r\n\r\n\r\n","description":"","footnote":"\r\n( 92 ) - بح ، ج 75 ، ص 50 .\r\n( 93 ) - ظاهراً مراد امام حسن عليه السلام است ولى چون نقل از تفسير البصائر بوده در متن ، نظير اصل ، عيناً فقط « الحسن » آمده كه الف و لام تعظيم آن نيز در فارسى ساقط مىشود . براى حفظ امانت ، ضبط متن و اصل در ترجمه مراعات شد - م .\r\n( 94 ) - تفسير البصائر ، ج 44 ، ص 97 .\r\n","page_name":" 79 ","page_number":81},
  {"content":"\r\n\r\nدرمىآورد و به جريان ( و بهره‌رسانى ) مىاندازد و منجر به ساختن جامعه از لحاظ اقتصادى و تمدّن مىشود . خداى تعالى گويد : «  وَ ما آتَيْتُمْ مِنْ زَكاةٍ تُرِيدُونَ وَجْهَ اللَّهِ فَأُولئِكَ هُمُ الْمُضْعِفُونَ  « 95 » - و آنچه از زكات براى خشنودى خدا مىپردازيد ، كسانى كه چنين كنند دو چندان پاداش دارند » ، در اين مورد دوستى و احترام مردم را به انسان و دعاى ايشان را در دنيا و پاداش آخرت را نيز بايد بيفزايم . از امام صادق ( ع ) روايت شده كه گفت : « بر در بهشت نوشته‌اند : وام به هجده برابر و صدقه به ده برابر ( پاداش دارد ) » « 96 » «  وَ لَهُمْ أَجْرٌ كَرِيمٌ  - و آنان را اجرى نيكوست . » [ 19 
  ] اما در فراختر و گشوده‌تر براى درآمدن به مقام دوستداران راستين و شهيدان همان تسليم كامل روانى و عملى خود به خدا و فرستادگان او و رهبريهاى مكتبى پس از آنان است ، و بطور كلّى و بنيادى ايمان و انفاق متكامل يكديگرند و شخصيّت انسان ربّانى را كامل مىكنند و يكى بدون ديگرى كافى نيست . از اين ديدگاه و مبدأ حركت است در قرآن تلازم و همدوشى بسيار ميان اين دو ، نظير آيهء پيش از همين سوره ، يا به عبارت مختلف ديگر همچون ايمان و جهاد و كار نيك آمده است . و شايد پرداختن به موضوع ايمان و عنوان كردن آن بعد از ترغيب و تشويق به صدقه دادن و وام ( كه از مصداقهاى انفاقند ) تأكيدى است بر اين كه بيگمان ايمان و انفاق از يكديگر جدايى و تفكيك نمىپذيرند .\r\n«  وَ الَّذِينَ آمَنُوا بِاللَّهِ  - و كسانى كه به خدا ايمان آوردند ، » ايمان تسليم مطلق به حق و كردار نيك خالصانه است بدانچه در رسالت الهى آمده كه تا زمان مرگ با انسان ادامه يابد ، و براى هيچ كس امكان ندارد كه آن را به تحقق رساند با فرمانبردارى از رهبريهاى پيامبرانهء انبيا / 70 و رسولان و امامان و كسانى كه نمايندهء خطّ ايشان در زندگى هستند . خداى تعالى گويد : «  يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  « 97 » - اى كسانى كه\r\n\r\n\r\n","description":"","footnote":"\r\n( 95 ) - الرّوم / 39 .\r\n( 96 ) - نور الثقلين ، ج 5 ، ص 239 .\r\n( 97 ) - النساء / 59 .\r\n","page_name":" 80 ","page_number":82},
  {"content":"\r\n\r\nايمان آورده‌ايد ! فرمان بريد از خدا و از رسول و صاحبان امر خود فرمان بريد » ، زيرا ايشان حجّت خدايند و در اويند كه ( فرمانها ) از آن درمىآيد ، و پيوستن به آنان و تسليم به رهبرى ايشان جزئى جدايى ناپذير از ايمان راستين و حقيقى است كه انسان را به درجهء دوستداران راستين و شهيدان بالا مىبرد . و آيا ايمان جز به دوستدارى و فرمانبردارى از اولياء و جدا شدن از سلطهء هر رهبريى جز رهبرى ايشان راستين تواند بود ؟ ! و آيا گواهى و شهادت امّت عادى جز به گواهى و شهادت رسول بر آن كامل و تمام خواهد بود ؟ ! . . .\r\nاز اين روست كه خداوند بر ايمان به خود ، ايمان به فرستادگانش را عطف كرده و گفته است :\r\n«  وَ رُسُلِهِ  - و فرستادگان او . » مراد تمام فرستادگان و رسولان‌اند ، زيرا مسير و راه آنان يكى و هر يك كامل كنندهء آن ديگرى است ، و آنچه آورده‌اند از ارزشها و اندرزهايى كه بيان كرده و روشهاى نيك و سيرتهايى صالح كه نهاده‌اند ، همه اندوخته‌اى براى تمدّن است و جا دارد و مىسزد كه بشريّت و طبيعة مؤمنان از آنها بهره جويند . و در مورد فرمانبردارى عملى از رسول آنچه از شرايع و قوانين پيشين نسخ نشده به قوت خود باقى است ( و بايد اطاعت شود ) زيرا رسالتها در پى يكديگر و براى تكميل مسير ( شريعت الهى ) آمده‌اند .\r\nشايد حكمتى كه در تأكيد بر ايمان به تمام رسولان وجود دارد اين باشد كه ممكن است آنجا كه پيش از اين ( قرآن ) اهل كتاب را انتقاد كرد و انحرافشان را نشان داد ، پاره‌اى ذهنها چنين پندارند كه آن طعن و انتقاد متوجه رسالتهاى پيشين است ، از اين رو روند آيه و بيان الهى با تأكيد بر ضرورت ايمان به تمام رسالتها اين شبهه را زايل و بر طرف كرد . و آن گاه كه بشر به سطح ايمانى كه پيش ازين بيان شد ارتقا يابد ، دوستدار ناب يا شهيد مىشود و اشاره قرآن شامل او مىگردد كه :\r\n«  أُولئِكَ هُمُ الصِّدِّيقُونَ وَ الشُّهَداءُ عِنْدَ رَبِّهِمْ  - و آنان همان دوستداران راستين و شهيدان نزد پروردگار خويشند ، »\r\n\r\n","description":"","footnote":"","page_name":" 81 ","page_number":83},
  {"content":"\r\n\r\nدر آيه‌اى ديگر مىخوانيم «  وَ مَنْ يُطِعِ اللَّهَ وَ الرَّسُولَ فَأُولئِكَ مَعَ الَّذِينَ أَنْعَمَ اللَّهُ عَلَيْهِمْ مِنَ النَّبِيِّينَ وَ الصِّدِّيقِينَ وَ الشُّهَداءِ وَ الصَّالِحِينَ وَ حَسُنَ أُولئِكَ رَفِيقاً  « 98 » - و هر كه از خدا و رسولش فرمانبردارى كند ، همراه با كسانى خواهد بود كه خدا به ايشان نعمت داده ، چون انبياء و صدّيقان ( دوستداران راستين ) و صالحان ، و اينان چه نيكو رفيقان‌اند . » و كدام گردهمايى / 71 شريفتر از جمع شدن با ايشان و نزديكتر به خداست ؟ طبيعتاً مفسران و قاريان در تفسير و قرائت اين آيه در كلمه « الصّدّيقين » اينان چه نيكو رفيقان‌اند . » و كدام گردهمايى شريفتر از جمع شدن با ايشان و نزديكتر به خداست ؟ طبيعتا مفسران و قاريان در تفسير و قرائت اين آيه در كلمه « الصّدّيقين » اختلاف دارند ، و « واو » را در گفتهء خداى تعالى : «  وَ الشُّهَداءُ  » براى استيناف و از سر گرفتن مطلب دانسته و جملهء «  عِنْدَ رَبِّهِمْ لَهُمْ أَجْرُهُمْ وَ نُورُهُمْ  - نزد پروردگارشان صاحب اجر و نور خويش‌اند » را به شهيدان پيوسته و بر آنان متوقّف و مربوط كرده‌اند . امّا ظاهر آن است كه اين « واو » متوجّه و ناظر بر هر دو گروه ( صدّيقان و شهيدان ) است ، زيرا « شهادت » در قرآن منحصر به كشته شدن با شمشير نيست بلكه اين تعبير شامل هر كسى مىشود كه اجلش در حالى برسد كه به خدا و رسولان او مؤمن است و مسئوليت رسالتى خود را بر عهده دارد ، و اين كلمه ، « شهادت » به معناى شهود و حضور و ميزان و تأثير است .\r\nعياشى از منهال قصّاب روايت كرد و گفت : به ابى عبد اللّه ( عليه السلام ) گفتم از خدا به دعا بخواه كه شهادت را نصيب من كند . گفت : « بيگمان مؤمن شهيد است ، و اين آيه را خواند . » « 99 » و از حارث بن المغيره نقل است كه گفت : نزد ابى جعفر ( عليه السلام ) بوديم ، و گفت : كسى از شما كه بدين امر ( ظهور مهدى ) عارف و آگاه و در انتظار آن باشد و دربارهء آن خير انديشى كند ، به خدا سوگند مانند كسى است كه همراه قائم آل محمد ، به شمشير او جهاد كند ، سپس گفت : به خدا\r\n\r\n\r\n","description":"","footnote":"\r\n( 98 ) - النساء / 69 .\r\n( 99 ) - نور الثقلين ، ج 5 ، ص 244 .\r\n","page_name":" 82 ","page_number":84},
  {"content":"\r\n\r\nسوگند مانند كسى است كه همراه رسول خدا ( صلّى اللَّه عليه و آله و سلّم ) به شمشير او جهاد كند ، و سومين بار گفت : بلكه به خدا سوگند مانند كسى كه همراه رسول خدا ( صلّى اللَّه عليه و آله و سلّم ) در سرا پردهء جنگى او به شهادت رسيده باشد ! و در اين مورد شما را آيه‌اى است . گفتم : فدايت شوم ، كدام آيه ؟ گفت : اين سخن خدا كه گويد : «  وَ الَّذِينَ آمَنُوا بِاللَّهِ وَ رُسُلِهِ أُولئِكَ هُمُ الصِّدِّيقُونَ وَ الشُّهَداءُ عِنْدَ رَبِّهِمْ  - و كسانى كه به خدا و فرستادگانش ايمان آوردند ، آنان راستگويان و نزد پروردگارشان شهيدان‌اند » و گفت : « به خدا سوگند كه شما نزد پروردگارتان ( به منزلهء ) شهيدان شديد » . « 100 » و ( امام ) صادق ( ع ) گفت : « اين آيه دربارهء مهاجرانى فرود آمد كه اهل مكّه آنان را از خانه‌ها و داراييهاشان راندند و بيرون كردند . » « 101 » بيگمان مصداق بخشيدن به شهادت حقيقى در ايمان به خدا و فرمانبردارى از رهبرى مكتبى جلوه‌گر مىشود ، زيرا مهمّ اين است كه انسان در خدمت دين باشد تا دوستدار راستين يا شهيد باشد ، ديگر مهم نيست كه در كجا قرار گيرد ، / 72 ممكن است نقش او درون دستگاههاى نظامهاى فاسد و سازمانهاى آن براى مقاصدى كه رهبرى به دو آموخته و دستور داده معين شده باشد ، چنان كه مؤمن آل فرعون كرد يا آنچه همسر فرعون ، آسيه انجام داد ، و ممكن است به خواندن و تأليف ( آثار مفيد براى اين مقاصد ) مشغول شود ، يا به مصلحت اين فعاليّت در شهرها و سرزمينها به رفت و آمد بپردازد .\r\n«  لَهُمْ أَجْرُهُمْ وَ نُورُهُمْ  - صاحب آجر و نور خويش‌اند ، » اجر و پاداش آخرت به صورت بهشتهاست ، امّا در دنيا اين پاداش در استقرار نظامى زندگى بخش و متكامل با تمام دستاوردهاى شريف متمدّنانهء آن جلوه‌گر مىشود . نور و روشنايى در آخرت نيز به صورت پرتوى تجلّى مىكند كه به روز محشر ديگر مردم فاقد آن‌اند ، امّا در دنيا اين نور همان چراغ هدايتى است كه\r\n\r\n\r\n","description":"","footnote":"\r\n( 100 ) - نور الثقلين ، ج 5 ، ص 244 .\r\n( 101 ) - همان مأخذ ، ج 3 ، ص 503 .\r\n","page_name":" 83 ","page_number":85},
  {"content":"\r\n\r\nمؤمن در پرتو آن در تمام زمينه‌هاى زندگى پيش مىرود و بر اساس آن حركت مىكند .\r\n«  وَ الَّذِينَ كَفَرُوا وَ كَذَّبُوا بِآياتِنا أُولئِكَ أَصْحابُ الْجَحِيمِ  - و آنان كه كفر ورزيدند و آيات ما را تكذيب كردند ، آنان اصحاب و ملازمان دوزخ‌اند . » در دنيا دوزخىاند ، از آن رو كه رسالتى را كه شامل نظم و روشهاى مربوط به ابعاد زندگى سعادتبخش است تكذيب كردند در حالى كه نظامهايى فاسد را كه نتيجه‌اى جز ويرانى و انحطاط و رنج ندارد برگزيدند ، و در آخرت ، از آن رو دوزخىاند كه راهى برگزيدند كه آنان را به آتش رهنمون مىشود .\r\n[ 20 
  ] و از آنجا كه دنيا دوستى اساس هر خطايى است ، موضع خطا كار در برابر دنيا خشوع و سرسپردگى دل را از انسان سلب مىكند و او را به نافرمانى و فسوق مىكشاند ، ولى دنيا در عين حال كشتگاه آخرت و فرصتى است كه آدمى در آن آيندهء ابدى خود معيّن مىكند ، پس بايد نسبت بدان موضعى درست بگيرد ، و اين مطلبى است كه بقيهء آيات اين درس بدان مىپردازند و ما را به حقيقت دنيا ، و رسالت انسان در آن ، و موضع مؤمن نسبت بدان آگاه مىسازند .\r\n\r\nاوّلا : حقيقت دنيا چيست ؟\r\nبشريت در پاسخگويى به اين پرسش حسّاس كه فرد فرد / 73 ما را به مذاهبى چند گرايش داده ، اختلاف نظر دارد : ايده‌آليستها بر آن‌اند كه دنيا واقعيّت ندارد و جز خيالى بيش نيست ، متصوّفان بر آنند كه دنيا شرّ محض است و براستى كالبد زندان روح است ، و به دنبال آن گويند وظيفهء انسان در زندگى كوشش خستگى - ناپذير و پيگير براى ساختن و پرورش روان به حساب كالبد و جسم است ، و براى اين منظور ناگزير بايد دنيا را خوار و حقير شمرد و از آنچه در آن است پرهيز كرد ، زيرا خواهشهاى نفس را كه از نيازمنديهاى جسم برخاسته است تغذيه مىكند ، چيزى كه روان را به فرود آمدن و انحطاط مىكشاند و از بالا رفتن در افقهاى ملكوت معنوى ، يا رسيدن به خرسندى و رضوان خدا و بهشت بازمىدارد ، مادّه گرايان ( يا\r\n\r\n","description":"","footnote":"","page_name":" 84 ","page_number":86},
  {"content":"\r\n\r\nماترياليستها ) گويند دنيا بر حسب تصادف و خود به خود به وجود آمده و پس از آن زندگى و مسئوليّتى نيست و اين بيان ناشى از انكار و كفر آنان است نسبت به غيب ، و بر اين اساس گويند نيكبخت در دنيا كسى است كه عنان نفس خود را رها كند كه هر چه خواهد از نعمتهاى دنيا لذّت برد و بهره‌گيرد ، و بيشتر بشريّت بر اين مذهب و راه است ، البته اگر موضع عملى در زندگى را مقياس و وسيلهء سنجش قرار دهيم .\r\nاما رسالتهاى الهى با اين همه تفاوت دارند زيرا زندگى دنيا را مرحله ميان زندگى عالم ذرّ و زندگى آخرت مىشمارند ، و در آن عالم كه انسان پاك و پاكيزه بود عهد و پيمانى را بر خود نهاده و قطعى كرده است كه «  وَ قَدْ أَخَذَ مِيثاقَكُمْ  - خدا از شما پيمان گرفته است » « 102 » ، داير بر اين كه به پروردگار خود تسليم شود ، از اين رو بر انسان واجب است كه آن پاكى را با ايمان به خدا و پذيرفتن و پاسخ دادن به دعوت رسول نگهدارد تا به سوى آخرت به جهش درآيد و به خرسندى و رضوان و بهشتى كه نزد خداست برسد .\r\nانسان هرگز در جهان پايدار نمىماند و مسير حركتش در دنيا متوقف نمىشود بلكه به سفرى دراز به آهنگ رهسپار شده كه او را به قرارگاه ابدى و پايانى خود مىبرد ، پس بر او واجب است كه چگونگى نفس خويشتن را با اين توافق دهد و سازگار و در خورد اين كند . پس نبايد اين سفر ناگزير و حتمى را فراموش كند ، و با دنيا چنان رفتارى در پيش گير كه گويى جهان سراى جاودان و خانهء درنگ و بقاست ، و آمادگى خود را براى اين كوچيدن دشوار فرونگذارد ، و آن گاه كه ساعت حركتش فرا رسيد و مهلتش سرآمد و مرگش به دو هجوم آورد آماده باشد ، و بايستى بدين اندرز امام خود ، امير مؤمنان ( عليه السلام ) گوش فرا داده باشد كه گويد :\r\n« همانا دنيا پشت كرده و بدرود گويان است ، و آخرت روى آورده و از فراز جاى نگران است . بدانيد كه امروز ورزش است و فردا مسابقه و پرش ، و خطّ پايان ،\r\n\r\n\r\n","description":"","footnote":"\r\n( 102 ) - همين سورهء الحديد / 8 .\r\n","page_name":" 85 ","page_number":87},
  {"content":"\r\n\r\nدروازهء بهشت برين است و آن كه بدان نرسد در دوزخ جايگزين . آيا كسى نيست كه از گناه توبه كند پيش / 74 از آن كه مرگش سر رسد ؟ آيا كسى نيست كه كارى كند ، پيش از آن كه روز بدبختيش در رسد ؟ بدانيد كه شما در روزهايى بسر مىبريد كه فرصت و اميد ساختن برگ است ، و از پس اين روزها مرگ است . آن كه اجل نارسيده ، ساز خويش برگيرد ، سود آن بيند و از مرگ زيان نپذيرد ، و آن كه تا دم مرگ كوتاهى كند ، حاصل كارش خسران است و مرگش او را موجب زيان » . « 103 »\r\n\r\nساعتهاى دنيا بهتر از ساعتهاى آخرت است\r\nبا آن كه ظاهر تعريف و شناسايى دنيا آن را در اذهان و نفوس ما كوچك و خوار مىنمايد ، ولى پروردگار ما از اين تعريف نمىخواهد كه قدر و ارزش دنيا را بكاهد تا ما همانند متصوّفان از دنيا روى بگردانيم . زيرا همين دنيا براى هر انسانى داراى اهميّت است ، از آن رو كه سراى تعيين سرنوشت ابدى است ، و هنگامى كه از امام على ( عليه السلام ) مىپرسند : كدام ساعت و زمانى برتر است و افضليّت دارد ؟ ساعتى از ساعتهاى دنيا يا ساعتى از ساعتهاى آخرت ؟ حضرتش پاسخ مىدهد : ساعتى از دنيا بهتر از ساعتهايى در آخرت است ، زيرا به يك ساعت فرصت دنيوى هزار ساعت ( به آخرت ) سود برند ، و چه بسا كه جاودانگى و خلود در بهشت را بدان يك ساعت بخرند ، مانند حرّ بن يزيد رياحى ، كه ميان توبه و شهادت او جز چند لحظه فاصله نيفتاد . در واقع خداوند مىخواهد طبيعت دنيا و طبيعت انسان را هنگامى كه بشر به دنيا دوستى مىپردازد و آن را هدف خود ، بدون توجّه به جلب خرسندى خدا مىگيرد ، براى ما بيان كند . و اين نكته از پايان اين آيه آشكار مىشود ، و پيوند و رابطه آن با آيهء بعد كه در آن به مسابقه به سوى خيرات دعوت مىكند ، روشن مىشود . بشر زمانى خود دنيا را هدف خويش قرار مىدهد كه\r\n\r\n\r\n","description":"","footnote":"\r\n( 103 ) - نهج ، خ 28 ( به تقريب از ترجمهء دكتر شهيدى ، ص 28 - 29 ) .\r\n","page_name":" 86 ","page_number":88},
  {"content":"\r\n\r\nدر اين صورت دنيا ارزشى ندارد ، چه جهان كالاى فريب است ، امّا زمانى ديگر دنيا را وسيله و ميدانى براى مسابقه به سوى آمرزش خدا و بهشت قرار مىدهد و تمام نعمتهايى را كه از آن به دست مىآورد به خدمت اين هدف و غايت مىگيرد كه در اين صورت دنيا داراى ارزشى است بسيار بزرگ .\r\nخداوند به مؤمنان تأكيد مىكند - بطبع به گروهى كه ايمانشان از نظر نفسانى و روحيّه‌اى ضعيف شده و به ذكر و ياد خدا و آيات او بدان گونه كه لازم است و به نحو عملى سر نسپرده و خشوع نكرده‌اند و به فرمانهاى رهبرى مثلًا در مورد انفاق تسليم نشده و گردن ننهاده‌اند و به سبب نوميدى از ياورى خدا براى تأخيرى كه در آن پيش آمد . و به علّت توجه به دنيا بجاى توجه به آخرت - در لبهء پرتگاه دشوار سخت دلى و دورويى قرار گرفته‌اند - به اين گروه تأكيد مىكند / 75 كه دنيا جز ميدانى براى بازى و بيهودگى و آرايش و فخر فروشى و افزون نمايى به يكديگر نيست . و با آن كه اين حقيقت براستى از اذهان مؤمنان بطور عموم پوشيده و پنهان نيست ولى از صورت انديشه و فكر به حالت هشيارى و بصيرتى كه بر نفس چيره و مسلّط شده باشد در نيامده و تحوّل نيافته است ، به عبارت ديگر عبرت به صورت اندرز عملى در نيامده است . در اين حال چه فرقى است ميان كسى كه از وجود مين در راه خود آگاه نيست و مين در راه او منفجر مىشود با ديگرى كه احتمال وجود مين را مىدهد يا از بودن آن آگاه است ولى احتياط نمىكند ؟ اين هر دو پاره پاره و در هوا پراكنده مىشوند ، زيرا دانستن بدون اقدام كردن برابر با ندانستن است ، خداى تعالى گويد : «  وَ لَئِنْ سَأَلْتَهُمْ مَنْ خَلَقَ السَّماواتِ وَ الْأَرْضَ لَيَقُولُنَّ اللَّهُ قُلِ الْحَمْدُ لِلَّهِ بَلْ أَكْثَرُهُمْ لا يَعْلَمُونَ  « 104 » - اگر از آنها بپرسى : چه كسى آسمانها و زمين را آفريده است ؟ خواهند گفت : خدا . بگو سپاس خداى را . بلكه بيشترشان نمىدانند . » پس شك نيست كه در اين صورت مؤمنى كه در دنيا به بازى و بيهودگى مىپردازد ، و دنيا را مايه آرايش و فخر فروشى و افزون‌نمايى در دارايى و\r\n\r\n\r\n","description":"","footnote":"\r\n( 104 ) - لقمان / 25 .\r\n","page_name":" 87 ","page_number":89},
  {"content":"\r\n\r\nفرزندان قرار مىدهد و از انفاق در راه خدا به سبب آزمندى و چنگ زدن به دامان دنيا بخل مىورزد ، همانند كسى است كه به آخرت و آنچه در آن است از پاداش و پادافراه و ثواب و عقاب كفر مىورزد ( و اخگر حقيقت را به خاكستر انكار و عناد مىپوشاند ) ، و گرنه آخرت را هدف خود قرار مىداد و آنچه مىتوانست به سبب رغبت و علاقه به خرسندى خدا و پاداش او ، و بيم از خشم و مجازات او ، در راه آن هدف بذل مىكرد ، و بلكه - در آن صورت - به سوى كارهاى نيك و خيرات مسابقه مىداد و از ديگران پيشى مىجست ، زيرا خيرات در آخرت توشه و بهاى آن است ، و چه بسا كه قرآن از اين رو با كلمهء « علم » به ما امر مىكند و مىگويد :\r\n«  اعْلَمُوا أَنَّمَا الْحَياةُ الدُّنْيا  - بدانيد كه براستى ، جز اين نيست كه زندگى دنيا ، » در اينجا سه تأكيد وجود دارد : يكى دعوت و فراخواندن مؤكّد به علم و دانستن ، دوم ادات تأكيد « إنّ - همانا ، بتحقيق » ، و سوم حصر ( يعنى منحصر كردن حكم به محكوم عليه ) « إنّما - جز اين نيست ، فقط اين است . » جايى كه اين تأكيدهاى پياپى در مورد حقيقتى مىآيد بدان معنى است كه هم آن حقيقت و موضوع اهميّت دارد و هم مهمّ است كه انسان آن را بداند و از آن نيك آگاه شود .\r\nپس آن حقيقت چيست ؟\r\nاين است كه براستى زندگى دنيا براى آن كس كه آن را مىخواهد و در پى آن است ، «  لَعِبٌ وَ لَهْوٌ وَ زِينَةٌ  - بازى است و سرگمى به بيهودگى و آرايش ، » لعب ( : بازى ) همان كار باطل و بى هدف عاقلانه است ، خداى تعالى از ابراهيم ( ع ) سخن مىگويد : / 76 «   قالَ لَقَدْ كُنْتُمْ أَنْتُمْ وَ آباؤُكُمْ فِي ضَلالٍ مُبِينٍ . قالُوا أَ جِئْتَنا بِالْحَقِّ أَمْ أَنْتَ مِنَ اللَّاعِبِينَ   « 105 » - گفت : هر آينه شما و پدرانتان در گمراهى آشكارى بوده‌ايد . گفتند : براى ما سخنى حق آورده‌اى يا خود از\r\n\r\n\r\n","description":"","footnote":"\r\n( 105 ) - الانبياء / 55 .\r\n","page_name":" 88 ","page_number":90},
  {"content":"\r\n\r\nبازيگرانى ( و ما را به بازى گرفته‌اى ) ؟ » و خداى تعالى گفت : «   وَ ما خَلَقْنَا السَّماواتِ وَ الْأَرْضَ وَ ما بَيْنَهُما لاعِبِينَ . ما خَلَقْناهُما إِلَّا بِالْحَقِّ وَ لكِنَّ أَكْثَرَهُمْ لا يَعْلَمُونَ   « 106 » - ما اين آسمانها و زمين و آنچه را ميان آنهاست به بازى نيافريديم . آنها را به حق آفريده‌ايم ولى بيشتر مردم نمىدانند » ، يعنى هدفى را كه زندگى دنيا بر آن استوار شده نمىدانند و در نمىيابند ، پس دنيا بطور كلّى باطل و بازى و سرگرمى بيهوده شده است ، چنان كه تهى كردن دين از مضمون و ارزشها و هدفهايش نزد پاره‌اى ، آنان را بر آن داشته كه دين را بازى و سرگرمى بيهوده بگيرند ، همان گونه كه پروردگار سبحان ما دربارهء آنان گويد : «  وَ ذَرِ الَّذِينَ اتَّخَذُوا دِينَهُمْ لَعِباً وَ لَهْواً ، وَ غَرَّتْهُمُ الْحَياةُ الدُّنْيا  « 107 » - و واگذار آنان را كه دين خويش را بازى و سرگرمى بيهوده گرفته‌اند و زندگانى دنيا فريبشان داد . » وقتى مجموعهء چيزهايى را كه بدان مىپردازند به سبب بىهدف بودن ( حتى به مقياسهاى مردم دنيا ) لعب ( : بازى ) مىناميم ، دنيا نيز براى آن كسى كه بدان مىپردازد ، ولى نه براى هدفى دور تر و فراتر از دنيا ( بلكه براى خود دنيا ) « لعب » و بازى مىشود ، پس اگر از چنين كس بپرسى چرا چنين مىكنى ؟\r\nمىگويد : براى آن كه بخورم ، و اگر همين پرسش را بازگردانى و بگويى : چرا مىخورى ؟ گويد : براى آن كه بر كار كردن توانا شوم ، و اگر بار سوم از او بپرسى :\r\nاساساً چرا زندگى مىكنى ؟ گويد چنين آمدم تا زندگى كنم و نمىدانم براى چه ( آمده‌ام ) .\r\nآيا نشنيده‌اى كه شاعرشان گويد :\r\nآمدم ، در حالى كه نمىدانم از كجا ، ولى آمده‌ام ، در برابرم راهى ديده‌ام و در آن به راه افتادم ، اگر بخواهم ، هم چنان اين راه را مىپيمايم ، يا به شب مىمانم و درنگ\r\n\r\n\r\n","description":"","footnote":"\r\n( 106 ) - الدّخان / 28 - 29 .\r\n( 107 ) - الانعام / 70 .\r\n","page_name":" 89 ","page_number":91},
  {"content":"\r\n\r\nمىكنم .\r\nچگونه آمدم ؟ چگونه راه خود را ديدم ؟ نمىدانم ! هنگامى كه در پرداختن به بازى غرق مىشود « لعب : بازى » تبديل به « لهو : سرگرمى بيهوده » مىگردد كه در آن فراموشى تامّ و تمام و بيخبرى از هدف وجود دارد . آرى ، انسان از عالم ذرّ به دنيا آمد ، به عنوان ايستگاهى كه از آن توشه و آذوقه برگيرد ، سپس / 77 سفر خود را به آخرت ادامه دهد ، ولى وقتى بدان ايستگاه رسيد ديد مردم در آن بازى مىكنند ، و اسباب بازيها را ديد و از اين رو با آنان همبازى شد ، و در بازى كردن مبالغه كرد ، پس از ياد برد كه در راه سفر است و از وظيفهء خود غافل شد .\r\nهر چيزى كه ما را به بىخبرى فراخواند و هدفهايمان را فراموشمان كند ، همان لهو ( : سرگرمى بيهوده ) است . امام على ( ع ) گويد : « مرا نيافريده‌اند تا خوردنيهاى گوارا مرا سرگرم كند ، چون چهار پاى پروارى بسته كه به علف پردازد يا چهار پاى رها شده كه خاكروبه‌ها را بر هم زند و شكم را از علفهاى آن بى نبارد و از آنچه از آن ( چهار پا ) خواهند غفلت دارد » . « 108 » به كار بردن كلمهء لهو ( : سرگرمى بيهوده ) در قرآن بدين معنى است ، خداى تعالى گفت : «    أَلْهاكُمُ التَّكاثُرُ . حَتَّى زُرْتُمُ الْمَقابِرَ    « 109 » - به سرگرمى و غفلت كشيد شما را افزون جويى به بسيارى مال و فرزند . تا به گورها رسيديد . » و گفت : «  لا تُلْهِكُمْ أَمْوالُكُمْ وَ لا أَوْلادُكُمْ عَنْ ذِكْرِ اللَّهِ وَ مَنْ يَفْعَلْ ذلِكَ فَأُولئِكَ هُمُ الْخاسِرُونَ  « 110 » - اموال و اولادتان شما را از ذكر خدا به خود سرگرم نكند و مشغول ندارد كه آنان كه چنين كنند همان زيانكاران‌اند . » و گفت : «  رِجالٌ لا تُلْهِيهِمْ تِجارَةٌ وَ لا بَيْعٌ عَنْ ذِكْرِ اللَّهِ وَ إِقامِ الصَّلاةِ وَ إِيتاءِ الزَّكاةِ يَخافُونَ يَوْماً تَتَقَلَّبُ فِيهِ الْقُلُوبُ وَ الْأَبْصارُ  « 111 » - مردانى كه\r\n\r\n\r\n","description":"","footnote":"\r\n( 108 ) - نهج ، نامهء 45 ( به تقريب از ترجمهء دكتر شهيدى ، ص 318 ) .\r\n( 109 ) - التّكاثر / 1 و 2 .\r\n( 110 ) - المنافقون / 9 .\r\n( 111 ) - النّور / 37 .\r\n","page_name":" 90 ","page_number":92},
  {"content":"\r\n\r\nهيچ تجارت و فروشى از ياد خدا و نمازگزارى و دادن زكات بازشان ندارد ، از روزى كه دلها و ديدگان دگرگون مىشوند هراسناك‌اند ، » و گفت : «  وَ مِنَ النَّاسِ مَنْ يَشْتَرِي لَهْوَ الْحَدِيثِ لِيُضِلَّ عَنْ سَبِيلِ اللَّهِ بِغَيْرِ عِلْمٍ وَ يَتَّخِذَها هُزُواً أُولئِكَ لَهُمْ عَذابٌ مُهِينٌ  « 112 » - بعضى از مردم خريدار سخن بيهوده‌اند تا به نادانى مردم را از راه خدا گمراه كنند و قرآن را به مسخره مىگيرند ، نصيب اينان عذابى است خوار كننده . » بيشترين عاملى كه كسى را گرفتار لهو و غفلت مىكند فراموش كردن مرگ و آخرت است ، و از اين رو در پايان اين آيه ، بدين گفتهء خداوند از آخرت ياد شده : «  وَ فِي الْآخِرَةِ عَذابٌ شَدِيدٌ وَ مَغْفِرَةٌ  - و در آخرت ( گروهى را ) عذاب سخت و ( گروهى را ) آمرزش است ، » و از ديدگاه اين تعريف آوازه‌خوانى و رقص و مجالس ياوه گويان ، و اندوختن مال و امثال آن از مصداقهاى لهو و سرگرمى به باطل است .\r\nهنگامى كه انسان به لهو بپردازد و سرگرم بيهوده شود آن سفر ( اصلى به سوى آخرت ) را فراموش مىكند و آماده شدن به سوى آن را از ياد مىبرد ، آن گاه او را بينى كه در دنيا دوستى غرقه شده و در جهان به هدفهايى جانبى ( كه زينت و آرايش ناميده مىشود ) روى نهاده ، هدفهايى كه طبيعت آنها ، حتى به مقياسهاى همين دنياى زوال پذير ، تباه شدن و نابود گشتن است . آيا كسانى را كه هزاران واحد از داراييهاى خود را صرف امور تفنّنى و آرايشى و دكورسازى مىكنند ديده‌اى ؟\r\n/ 78 زينت و آرايش همان امور ثانوى است كه چيزى با آن تكميل مىشود ، و از آن جمله است زيور و عطر و گل زيرا اينها زيبايى زن را تكميل مىكند ، خداى تعالى گفت : «  وَ لَقَدْ جَعَلْنا فِي السَّماءِ بُرُوجاً وَ زَيَّنَّاها لِلنَّاظِرِينَ  « 113 » - و هر آينه در آسمان برجهايى قرار داديم و براى بينندگان آراستيم » و گفت : «  الْمالُ وَ الْبَنُونَ زِينَةُ الْحَياةِ الدُّنْيا  « 114 » - دارايى و فرزندان زيور زندگى دنياست . »\r\n\r\n\r\n","description":"","footnote":"\r\n( 112 ) - لقمان / 6 .\r\n( 113 ) - الحجر / 16 .\r\n( 114 ) - الكهف / 46 .\r\n","page_name":" 91 ","page_number":93},
  {"content":"\r\n\r\nاسلام با زينت مخالفت نمىكند ، بلكه تحريم آن را ناپسند مىشمارد ، خداى تعالى گفت : «  قُلْ مَنْ حَرَّمَ زِينَةَ اللَّهِ الَّتِي أَخْرَجَ لِعِبادِهِ وَ الطَّيِّباتِ مِنَ الرِّزْقِ قُلْ هِيَ لِلَّذِينَ آمَنُوا فِي الْحَياةِ الدُّنْيا خالِصَةً يَوْمَ الْقِيامَةِ  « 115 » - بگو ، چه كسى زينت خداى و خوراكهاى پاكيزهء گوارايى را كه براى بندگانش پديد آورده حرام كرده است ؟ بگو ، اين چيزها در اين زندگى دنيا براى كسانى است كه ايمان آورده‌اند و در روز قيامت نيز خاصّ آنها باشد . » هم چنان كه آدمى را بدانها دعوت كرده است ، خداى تعالى گفت : «  يا بَنِي آدَمَ خُذُوا زِينَتَكُمْ عِنْدَ كُلِّ مَسْجِدٍ وَ كُلُوا وَ اشْرَبُوا  « 116 » - اى فرزندان آدم ! به هنگام هر عبادت زينت ( و لباس ) خود بپوشيد . و نيز بخوريد و بياشاميد . » آرى ، اسلام اسراف و زياده‌روى در آن را حرام دانسته ، چنان كه در پايان همين آيه گويد : «  وَ لا تُسْرِفُوا إِنَّهُ لا يُحِبُّ الْمُسْرِفِينَ  « 117 » ولى زياده‌روى نكنيد كه خدا اسرافكاران را دوست ندارد . » ، همان گونه كه باطل را حرام شمرده : «  قُلْ إِنَّما حَرَّمَ رَبِّيَ الْفَواحِشَ ما ظَهَرَ مِنْها وَ ما بَطَنَ وَ الْإِثْمَ وَ الْبَغْيَ بِغَيْرِ الْحَقِّ وَ أَنْ تُشْرِكُوا بِاللَّهِ ما لَمْ يُنَزِّلْ بِهِ سُلْطاناً وَ أَنْ تَقُولُوا عَلَى اللَّهِ ما لا تَعْلَمُونَ  « 118 » - بگو پروردگار من زشتكاريها را چه آشكار باشد و چه پنهان و نيز گناهان و افزونى جستن به ناحق را حرام كرده است ، و نيز حرام است چيزى را شريك خدا سازيد كه هيچ دليلى بر وجود آن نازل نشده است يا دربارهء خدا چيزهايى بگوييد كه نمىدانيد . » براستى ، مطلوب همان حفظ توازن معقول بين امور تفنّنى و تكميلى و ديگرى امور اساسى و اصلى است ، و شايسته است كه انسان امور ثانوى را در عمل مكمّل بخش ضرورى زندگى خود قرار دهد نه آنكه امور ثانوى را بجاى امور اصلى و بدل آن گيرد يا به حساب آن گذارد ، از اصل بكاهد و به فرع افزايد . مشكل\r\n\r\n\r\n","description":"","footnote":"\r\n( 115 ) - الاعراف / 32 .\r\n( 116 ) - الاعراف / 31 .\r\n( 117 ) - همان سوره / 31 .\r\n( 118 ) - همان سوره / 33 .\r\n","page_name":" 92 ","page_number":94},
  {"content":"\r\n\r\nبشريت اين است كه به حساب و زيان هدفهاى اساسى خود متوجّه امور تفنّنى شده ، و اين زيانمندى نه تنها زمينهء التزام به دين بلكه در زمينهء تمدّن نيز ملاحظه مىشود ، و اين جزئى از موضع گيرى اشتباه و خطا آميز زندگى دنياست ، و شك نيست كه سبب آن فراموش كردن آخرت يا كافر بودن و ناباورى بدان دست ، زيرا چنين انسانى به دنبال هوى و خواهشهاى خود مىرود و نه تنها هدفهاى والاى خود را ( در آخرت ) فراموش مىكند بلكه مصالح حقيقى خود را ( در دنيا ) از ياد مىبرد ، چنان كه پروردگار ما سبحانه و تعالى دربارهء نظير او گويد : «  وَ لا تُطِعْ مَنْ أَغْفَلْنا قَلْبَهُ عَنْ ذِكْرِنا وَ اتَّبَعَ هَواهُ / 79 وَ كانَ أَمْرُهُ فُرُطاً  « 119 » - و از آن كه دلش را از ذكر خود بىخبر ساخته‌ايم و از پى هواى نفس خود مىرود و در كارهايش اسراف مىكند ، پيروى مكن . » امّا كسى كه تنها به دنيا باور دارد كوشش او براى سير كردن خواهشهاى نفسانى و گردآورى زينت خواهد بود و زينت دنيا او را سخت در خود فرو مىبرد و از حق دور مىكند . و از مظاهر همّت گماشتن افزون از حدّ به زينت توجه به پوستها و برونيها به حساب و زيان مغزها و درونيهاست . در حالى كه مؤمن به آخرت احساس مسئوليّت مىكند و مىداند كه مورد پرسش قرار مىگيرد و از اين رو در پيروى شهوتها و خواهشهاى نفسانى پى سپر نمىشود و به زينتى كه مخالف مصلحت حقيقى اوست روى نمىنهد و بدان سو رانده نمىشود .\r\n«  وَ تَفاخُرٌ بَيْنَكُمْ  - و فخر فروشى در ميان خود ، » فخر فروشى يكى ديگر از سرگرميهاى باطلى است كه انسان بدان سرگرم مىشود و از هدفهاى حقيقى خود باز مىماند ، اگر بازى باطل و سرگرمى بيهوده و زينت و آرايش نمايانگر جانب فردى فريفتگى به دنياست ، فخر فروشى به يكديگر همانا جانب اجتماعى همان حالت است . فخر فروشى نتيجهء مستقيم فريفته شدن به زينت و آرايش است كه انسان از خلال آن خود را كامل و برتر از ديگران مىبيند و\r\n\r\n\r\n","description":"","footnote":"\r\n( 119 ) - الكهف / 28 .\r\n","page_name":" 93 ","page_number":95},
  {"content":"\r\n\r\nدچار خودبينى و فخر مىشود .\r\nسپس اين حالت روانى اجتماعى به صورت عملى خارجى درمىآيد كه خودبين متكبّر بدان مىپردازد تا بزرگى خود را بر ديگرى از طريق افزون نمايى و مسابقهء مادّى ثابت كند ، خداى تعالى گفت : «  وَ اضْرِبْ لَهُمْ مَثَلًا رَجُلَيْنِ جَعَلْنا لِأَحَدِهِما جَنَّتَيْنِ مِنْ أَعْنابٍ وَ حَفَفْناهُما بِنَخْلٍ وَ جَعَلْنا بَيْنَهُما زَرْعاً . . . \r\n   وَ كانَ لَهُ ثَمَرٌ فَقالَ لِصاحِبِهِ وَ هُوَ يُحاوِرُهُ ( أَنَا أَكْثَرُ مِنْكَ مالًا وَ أَعَزُّ نَفَراً ) . وَ دَخَلَ جَنَّتَهُ ( وَ هُوَ ظالِمٌ لِنَفْسِهِ ) قالَ ما أَظُنُّ أَنْ تَبِيدَ هذِهِ أَبَداً . وَ ما أَظُنُّ السَّاعَةَ قائِمَةً    « 120 » - برايشان داستان دو مرد را بيان كن كه به يكى دو تاكستان داده بوديم و بر گرد آنها نخلها و در ميانشان كشتزار كرده بوديم . . . حاصل از آن او بود . به دوستش كه با او گفت و گو مىكرد گفت : من به مال از تو بيشتر و به افراد پيروزترم . و آن مرد ستم بر خويشتن كرده به باغ خود درآمد و گفت : نپندارم كه اين باغ هرگز از ميان برود . و نپندارم كه قيامت هم بيايد . » بنگر كه دوست داشتن دنيا و زينت آن بدين گونه به حالتى روانى و درونى ( غرور و ستمگرى ) و سپس اجتماعى ( برترى جويى و فخر فروشى به يكديگر ) تبديل مىشود .\r\n/ 80 «  وَ تَكاثُرٌ فِي الْأَمْوالِ  - و افزون جويى در داراييها ، » آنچه به ملكيّت درآيد از انواع پولها و زمين و درخت و كالاها و طرحها و آنچه بدين ماند .\r\n«  وَ الْأَوْلادِ  - و فرزندان ، » پسران و ياران ، و اين مسابقه دادن بيشتر اوقات به نبردى ميان مردم تبديل مىشود و دنيا دوستى بين آنان در چار چوبهاى سياسى و اجتماعى و اقتصادى متمركز گشته به صورت نبرد نيروهاى استكبارى و بزرگى طلب و مسابقهء آنها در غارت ثروتهاى جهان و بهره‌جويى از آنها به سود خود و چيره شدن بر آنها از طريق پيوستن آنها به حوزهء نفوذ خويش درمىآيد .\r\n\r\n\r\n","description":"","footnote":"\r\n( 120 ) - الكهف / 32 تا 35 .\r\n","page_name":" 94 ","page_number":96},
  {"content":"\r\n\r\nبياييد بدين حالت دنيا كه بر دلهاى ما چيره شده است نيك و بدقّت بنگريم ! اين بازى و سرگرمى بيهوده ، اين زينت و آرايش ، و اين فخرفروشى و افزون جويى ، عاقبتش چيست ؟ و حقيقت آن كدام است ؟ و به عبارت ديگر آيا ، از پايه ، حقيقتى دارد يا رؤياهايى دروغين و خوابهايى است كه خفتگان به خواب مىبينند و آن گاه كه مردند آگاه و بيدار مىشوند ، و در مىيابند كه آن همه جز سرابى درخت دار نبود كه تشنه لب آبش مىپنداشته يا جز مشتى خاكستر در كف تندباد اعصار و قرون نبوده است .\r\nولى چگونه براى ما امكان دارد در حالى كه خود اسير جادوى گيرا و كشندهء دنيا هستيم بدان بينديشيم ؟ ! تقريبا هيچ لحظه‌ى بر ما نمىگذرد كه ما در گردونهء آرزومنديها نيفتاده باشيم و به دنبال آنها ندويم و يا در شعلهء فريفتگى و فتنه‌اى كه درون آن زندگى مىكنيم قرار نگرفته يا در كورهء نبردى كه بر افروخته‌ايم نسوزيم . كابوسهاى روز حتى در خواب هم به صورت خوابهاى آشفته و هراسناك نيز ما را دنبال مىكند ! در اين صورت چگونه مىتوانيم از غل و زنجيرهاى اين خواهشها رهايى يابيم تا با آزادى و دور از اغراض به واقعيّت و موقعيّت خود بينديشيم ؟\r\nقرآن حكيم و حكمت آموز راههايى گوناگون دارد كه ما را در انديشيدن سالم و تفكّر درست مساعدت مىكند . و از نمايانترين آنها كه روند اين آيه بدان اشاره مىكند ، اين است كه به طبيعت و دوره‌هاى شتابان آن بنگريم و از خود بپرسيم : آيا اين / 81 همان دنيا نيست ؟ ! و آيا زندگى گياه در دوره‌هاى شتابان خود همانند زندگى انسان در دوره‌اى اندكى كندتر ولى به همان سياق نيست ؟ كه پروردگار ما در آيهء كريم دربارهء آن گويد : «   وَ اضْرِبْ لَهُمْ مَثَلَ الْحَياةِ الدُّنْيا كَماءٍ أَنْزَلْناهُ مِنَ السَّماءِ فَاخْتَلَطَ بِهِ نَباتُ الْأَرْضِ فَأَصْبَحَ هَشِيماً تَذْرُوهُ الرِّياحُ وَ كانَ اللَّهُ عَلى كُلِّ شَيْءٍ مُقْتَدِراً . الْمالُ وَ الْبَنُونَ زِينَةُ الْحَياةِ الدُّنْيا وَ الْباقِياتُ الصَّالِحاتُ خَيْرٌ عِنْدَ رَبِّكَ ثَواباً وَ خَيْرٌ أَمَلًا   « 121 » - برايشان زندگى\r\n\r\n\r\n","description":"","footnote":"\r\n( 121 ) - الكهف / 45 و 46 .\r\n","page_name":" 95 ","page_number":97},
  {"content":"\r\n\r\nدنيا را مثل بزن كه چون آبى است كه از آسمان ببارد و با ( دانه‌هاى ) گياهان زمين بياميزد و به فراوانى برويد . ناگاه خشك شود و باد به هر سو پراكنده‌اش كند . و خدا بر هر كارى تواناست . دارايى و فرزندان پيرايه و زينت اين زندگى دنياست و كردارهاى نيك كه همواره بر جاى مىماند نزد پروردگارت بهتر و اميد بستن به آنها نيكوتر است » ؟ ! و پروردگار ما در اين آيه گويد :\r\n«  كَمَثَلِ غَيْثٍ  - همانند بارانى است ، » باران بر زمين مىبارد ، و آن را آبيارى مىكند و با دانه‌هايى كه در زمين است مىآميزد و آن دانه‌ها گياه مىشود .\r\n«  أَعْجَبَ الْكُفَّارَ نَباتُهُ  - كه گياه آن كافران را به شگفتى افكند . » يعنى در نفس كشاورز خودبينى و فريفتگى بدان را بيفكند ، هم چنان كه زينت و پيرايه دنيا در نفوس كافران به آخرت خودبينى و فريفتگى افكند ، و شك نيست كه اين حالت او را بر آن خواهد داشت كه به باقى ماندن آن باور كند ، و از سرانجام آن كه تبديل به خاشاكى مىشود غافل مانده « نبات : - گياه » همان كشتهايى كوچك است كه باقى نمىماند ، چون گندم و ذرّت و در حالات نخستينش كه زمين را مىشكافد بدان « نبات - گياه » گويند .\r\n«  ثُمَّ يَهِيجُ  - سپس مىپژمرد ، » و مىبالد و هنگامى كه به نهايت نيرومندى رسيد ميوه مىدهد ولى ديرى نمىپايد كه راه پايانى خود را آغاز مىكند ( و مىپژمرد ) .\r\n«  فَتَراهُ مُصْفَرًّا  - پس آن را بينى كه زرد شده ، » آغاز كار . و در خور ملاحظه است كه عطف با « فاء » آمده كه نزديكترين حروف عطف است .\r\n/ 82 «  ثُمَّ يَكُونُ حُطاماً  - سپس خاشاك گشته است . » وقتى كه دورهء زندگى خود را كامل كند ، خشك مىشود و برگها و ساقه‌هايش خشك مىشود . و اين درست راه زندگى انسان در دنياست ، مانند گياهى كودكى را آغاز مىكند ، سپس نيرو مىيابد و در نوجوانى و جوانى مىبالد ،\r\n\r\n","description":"","footnote":"","page_name":" 96 ","page_number":98},
  {"content":"\r\n\r\nولى او را بينى كه اندك اندك در بنياد خلقتش كاهش مىيابد و نيرو و پيرايهء خود را از دست مىدهد تا كلانسال و سپس كهنسال و پير مىشود و استخوانهايش سست و نيروهايش ضعيف مىگردد و ديرى بر او نمىگذرد كه او را پيكرى خشك شده و بر دوش گرفتهء كسانى بينى كه به گورى تنگ مىبرندش كه كالبد و پيوندهايش در آن ديگرگون و تبديل به خاشاك و مشتى خاك مىشود كه باد آن را مىبرد . پس چرا انسان در حالى كه روانهء آخرت است ، به خاشاك و كالايى نابود شدنى دست آويزد و چنگ در زند ؟\r\n\r\nدوم : هدفهاى آدمى در دنيا كدام است و چگونه به آنها مىرسد ؟\r\nهنگامى كه انسان از حقيقت دنيا مطمئن شود ، در خواهد يافت كه خاشاك آن چيزى نيست كه پهنهء آرزوهاى را پر كند و به بلندى جوييهاى او تحقّق بخشد . براستى ، انسان خواهان نيكبختى و سعادت است كه براى او در دنيا به انجام نمىرسد ، و خواستار جاودانگى است كه بسى دور و ( در جهان ) ناشدنى است . پس ناگزير است براى خود هدفى و الا بجويد كه خود را شايستهء كوشش براى رسيدن بدان مىداند و اين امر ممكن نيست مگر آنكه به دانشى كه نسبت به حقيقت دنيا دارد ، دانش به حقيقت آخرت را نيز بيفزايد . و از اين ديدگاه است كه خداى تعالى به گفته خود «  اعْلَمُوا أَنَّمَا الْحَياةُ الدُّنْيا . . .  - بدانيد كه زندگى دنيا ، براستى . . . » اين بيان خود را عطف مىكند كه :\r\n«  وَ فِي الْآخِرَةِ عَذابٌ شَدِيدٌ  - و در آخرت عذابى است سخت . » هر انسانى به سرشت خود حس مىكند كه آرزومنديها و آزمنديهايش بيش از دنياست و آنچه در آن است ، ولى اگر از آخرت غافل ماند در حالت چنگ در زدن به دنيا با اصرار باقى خواهد ماند ، و اين به سبب طمعى است كه مىخواهد تا آنجا كه مىتواند هر چند اندك باشد بدانچه در دنيا ممكن است تحقق بخشد و آن را از آن خود كند . از اين روست كه مىبينيم كه قرآن پايه ايمان به آخرت را در نفس آدمى بنيان مىگذارد تا توازن و تعادل مطلوب را در نفس بشر تحقق بخشد كه در پى\r\n\r\n","description":"","footnote":"","page_name":" 97 ","page_number":99},
  {"content":"\r\n\r\nافزون جويى در گرد آوردن خاشاك دنيا ، كه تصوّر مىكند به وسيلهء آنها به آرزوهاى خود خواهد رسيد ، نرود . هرگز روانيست . . . تو براى چيزى بسى بزرگتر و پايدارتر از حطام و خاشاك دنيا آفريده شده‌اى ، / 83 اين فخر فروشى و افزون جويى چه چيزى به تو مىدهد ؟ پندار بدانجا رسى كه سليمان رسيد ، آن پيامبر كريم كه باد در تسخير او بود و جنّيان را به خدمت گرفته بود و زبان پرندگان را مىدانست . ولى آيا مىدانى كه سليمان امروز كجاست ؟ و كشور بزرگ او كجا رفته ؟ و چيرگى والاى او چه شده است ؟ آيا از سرنوشت پادشاهانى كه آرزوهاى بلند و دور و دراز خود را به وسيلهء مردم محقّق مىكردند عبرت نمىگيريم كه آنان را از كاخهايشان به گورهايشان منتقل كردند و كرمها پيكرهايشان را ، پيش از آن كه بپوسيد و سپس خاك شود و بر باد رود ، خوردند ؟\r\nامّا كسى كه به آخرت ايمان دارد ، نفسش بدانچه دارد قانع و خرسند است ، و بدانچه از جانب خدا مىرسد راضى است و بدانچه نزد اوست مشتاق است . آيا خبر امام حسن مجتبى ( عليه السلام ) را شنيدى كه يك بار تمام داراييهاى خود را در راه خدا صرف كرد و نيز چندين بار داراييهاى خود را در راه خدا تقسيم كرد ؟ و آيا از زهد امام على عليه السلام آگاه شده‌اى ؟ مؤمن بدين گونه دنيا را به آخرت مىدهد و تبديل مىكند ، و از انفاق در راه خدا خوددارى نمىورزد .\r\nبر پايه ايمان به اين امر كه آخرت سراى پاداش و جاودانگى است - يا عذاب سخت و يا بخشايش و خرسندى از جانب خدا ، بر حسب آنچه انسان پيشاپيش در دنيا براى روز شمار فرستاده باشد - شكى نيست كه ( مؤمن ) اهميّت زندگى دنيا و نقش قاطع آن را در ساختن آيندهء ابدى خود خواهد دانست ، و در اين فرصت اجازه نمىدهد كه شوخى و مزاح و بازى چيزى از وقت او را بگيرد ، زيرا غايت بسى سترگ ، و خطر بزرگ ، و فرصت كوتاه است . بلكه دلش از بيم عذاب خدا و به اميد بخشايش و خرسندى او به ذكر خدا نرم مىشود و سر مىسپارد .\r\nبزرگترين هدفى كه مؤمن براى آن مىكوشد همان رهايى يافتن از آتش دوزخ است زيرا صراط از روى آن مىگذرد . آيا نه اين است كه راه بهشت انباشته از\r\n\r\n","description":"","footnote":"","page_name":" 98 ","page_number":100},
  {"content":"\r\n\r\nچيزهايى ناخوشايند انسان كه آدمى بايد آنها را تحمّل و بر آنها شكيبايى كند ؟ و سرشار از خواهشهايى كه شايسته است با آنها مبارزه و از آنها دورى كند ؟ و اگر بردبارى و شكيبايى نكند ، يا اگر با آنها مبارزه و از آنها اجتناب نكند به عنوان هيمه به آتش دوزخ خواهد افتاد و به قدرت شكست خود در آن مبارزه ، در دوزخ عذاب خواهد ديد ؟ اين غايت و غرض از بزرگترين آرزوهاى بلند پرهيزگاران است «  الَّذِينَ يَذْكُرُونَ اللَّهَ قِياماً وَ قُعُوداً وَ عَلى جُنُوبِهِمْ وَ يَتَفَكَّرُونَ فِي خَلْقِ السَّماواتِ وَ الْأَرْضِ رَبَّنا ما خَلَقْتَ هذا باطِلًا / 84 سُبْحانَكَ فَقِنا عَذابَ النَّارِ  « 122 » « آنان كه خدا را ايستاده و نشسته و به پهلو آرميده ، ياد مىكنند و در آفرينش آسمانها و زمين مىانديشند : اى پروردگار ما ، اين جهان را به بيهوده نيافريده‌اى ، تو منزّهى ، ما را از عذاب آتش بازدار » ، و بزرگتر از وصول بدين غايت همان كاميابى و پيروزى از جانب خداوند است كه «  فَمَنْ زُحْزِحَ عَنِ النَّارِ وَ أُدْخِلَ الْجَنَّةَ فَقَدْ فازَ  « 123 » - و هر كس را از آتش دور سازند و به بهشت درآوردند به پيروزى رسيده است . » هدف دوم همان داخل شدن به بهشت است ، و اين امر بدون آمرزش خداوند و خرسندى او ممكن نشود ، زيرا هيچ كس ، حتى انبياء ، بر اثر كردار خود به بهشت نمىرود ، بلكه به فضل خدا چنين سعادتى مىيابد ، و اين امر تحقق نمىيابد جز به توبه و انابه به درگاه خدا و اعتراف به خطا براى خدا ، و كوشش پى گير و دايم براى اصلاح خود .\r\n«  وَ مَغْفِرَةٌ مِنَ اللَّهِ وَ رِضْوانٌ  - و آمرزش از جانب خدا و خشنودى او ، » اين همان هدفهاى حقيقى است كه بر همه كس واجب است براى آنها بكوشد ، و به وسيلهء آنهاست كه دنيا آخرت شود ، و زندگى در آن معنى و مفهومى يابد ، و هر ساعت در آن بزرگتر و با ارزش‌تر از ساعت آخرت شود . امّا بدون اين\r\n\r\n\r\n","description":"","footnote":"\r\n( 122 ) - آل عمران / 191 .\r\n( 123 ) - آل عمران / 185 .\r\n","page_name":" 99 ","page_number":101},
  {"content":"\r\n\r\nهدفها دنيا بازى و بيهودگى است و به وسيلهء فريبى تبديل مىشود .\r\n«  وَ مَا الْحَياةُ الدُّنْيا إِلَّا مَتاعُ الْغُرُورِ  - و زندگى دنيا جز كالاى فريب نيست . » متاع يا كالا همان زاد و توشه راه ، و غرور ، فريب خوردگى است ، خداى تعالى گويد : «  فَلا تَغُرَّنَّكُمُ الْحَياةُ الدُّنْيا وَ لا يَغُرَّنَّكُمْ بِاللَّهِ الْغَرُورُ  - زندگى دنيا فريبتان ندهد و نيز شيطان فريبكار به ( كرم ) خدا مغرورتان نسازد » پروردگار ما دنيا را به توشهء فريب و غرور تشبيه كرده زيرا فريب خوردهء بدان براى نيازى حقيقى بدان سير نمىشود و جز غرور و فريب باطل او را ارضا نمىكند ، فريب و غرورى كه هنگام مرگ پايان مىپذيرد و ذرّه‌اى از آن نزد فريب خورده باقى نمىماند .\r\nچون به سخن گفتن قرآن دربارهء دنيا بنگريم و به روند جملاتى كه هر بار اين كلمه در آنها آمده توجّه كنيم ، خواهيم ديد كه در جاهايى بسيار و به عنوان چارهء مشكلاتى گوناگون از آن ياد شده و اين پرسش را در ذهن ما به وجود مىآورد كه چرا نصّى واحد در مواردى چند و به عباراتى متفاوت تكرار شده است ؟ پاسخ اين پرسش را در حديثى منقول از پيامبر ( صلّى اللَّه عليه و آله و سلّم ) مىيابيم كه گويد :\r\n/ 85 « دنيا دوستى اساس هر گناهى است » پس هر جا در زندگى انسان ( فردى يا اجتماعى ) انحراف يا خطايى يافت شود ، آن را پيوسته به دنيا دوستى و فريب خوردگى بدان مىيابى .\r\n[ 21 
  ] هر گاه نظر و دل انسان بدان هدفهاى و الا گرايش يابد و متحوّل شود ، شك نيست كه موضع او نسبت به دنيا و رفتار در آن ديگرگون خواهد شد ، و از آنجا كه آن هدفها بزرگ و فرصت كوتاه است ناگزير بايد بازى و بيهودگى را رها كرد و به جانب جدّ و جهد و سعى و كوشش روى آورد ، و پيرايه و زينت را ترك گفت و چيزى را كه سودى دارد به دست آورد ، و فخر فروشى و افزون جويى در داراييها و فرزندان را كنار نهاد و به مسابقه در خير و كارهاى نيك باقى ماندنى شتافت .\r\nشأن اين هدفها آن است كه آدمى را در قلّهء كوشايى و پويايى قرار دهد ، و جامعه را به آتشفشانى از سر زندگى و كوشش تبديل كند و پيشگام تسليم به رهبرى\r\n\r\n","description":"","footnote":"","page_name":" 100 ","page_number":102},
  {"content":"\r\n\r\nمكتبى و پذيرفتن دعوت آن رهبرى تبديل كند .\r\n«  سابِقُوا إِلى مَغْفِرَةٍ مِنْ رَبِّكُمْ  - براى رسيدن به آمرزش پروردگارتان بر يكديگر پيشى گيرد ، » مؤمنان به گونه‌اى شايان به جاى دنيا ، به سوى بهشت پهناور برانگيخته مىشوند و به تكاپو در مىآيند و در برابر جاذبيت مادّه ، به خاطر تحصيل خرسندى خدا مقاومت مىورزند .\r\n«  وَ جَنَّةٍ عَرْضُها كَعَرْضِ السَّماءِ وَ الْأَرْضِ أُعِدَّتْ لِلَّذِينَ آمَنُوا بِاللَّهِ وَ رُسُلِهِ  - بهشتى كه پهناى آن همانند پهناى آسمانها و زمين است براى كسانى آماده شده كه به خدا و فرستادگانش ايمان آورده‌اند . » و اين همان پاداش است و اين - در عين حال - همان نورى است كه خداى تعالى به صدّيقان و شهيدان در آيهء 19 وعده داده است .\r\n«  ذلِكَ فَضْلُ اللَّهِ يُؤْتِيهِ مَنْ يَشاءُ  - اين فضل خداست كه به هر كه خواهد مىدهد ، » پس هيچ كس نبايد بپندارد كه با ايمان آوردن خود منّتى بر پروردگار خويش دارد ، يا مىتواند تنها به كوشش خود ايمان را به دست آورد ، يا با سعى خود به بهشت راه يابد ، بلكه اين همه منوط به فضل خداست و انسان به عنايت و فضل الهى از ايمان برخوردار مىشود و به بهشت درمىآيد . آرى ، / 86 اراده و كوشش انسان ضرورى است ، چنان كه پروردگار ما گويد : «  وَ مَنْ أَرادَ الْآخِرَةَ وَ سَعى لَها سَعْيَها وَ هُوَ مُؤْمِنٌ فَأُولئِكَ كانَ سَعْيُهُمْ مَشْكُوراً  « 124 » - و هر كه خواهان آخرت باشد و در طلب آن سعى كند و مؤمن باشد ، سعى اين كسان را پاس خواهند داشت ( و جزاى سعيشان داده خواهد شد ) ، » ولى توفيق دستيابى بدان فيض خود بخشى از فضل خداى تعالى است .\r\n«  وَ اللَّهُ ذُو الْفَضْلِ الْعَظِيمِ  - و خدا صاحب فضلى بزرگ است . »\r\n\r\n\r\n","description":"","footnote":"\r\n( 124 ) - الاسراء / 19 .\r\n","page_name":" 101 ","page_number":103},
  {"content":"\r\n\r\nوقتى ما در درگاه پروردگارى بزرگ ، و صاحب فضلى بزرگ و آمرزشى بزرگ و مورد خشنودى او هستيم ، براستى از نابخردى است كه خود را به كمتر از آن راضى كنيم و به اندك چيزى بسازيم و چنان فضل بزرگى را پشت سر نهيم و رها كنيم .\r\nفرمان الهى دربارهء مسابقه‌اى كه هدف آن « آمرزش و خشنودى » است در مىرسد ، و اين والاترين مراحل سعى مثبت و حالات آن در برابر افزون جويى در داراييها و فرزندان است كه هدفش گرد آوردن بيشترين مقدار از حطام و خس و خاشاك دنياست و نمايانگر پايين‌ترين درجه‌هاى وابستگى و علاقه به دنياست ، گر چه ممكن است آدمى باور كرده باشد كه بدين وسيله در دنيا به كمال مىرسد .\r\nاين مسابقهء الهى وقتى به حدّ اعلاى خود مىرسد كه مؤمنان فريفته شدن به كردار و آرزوهاى خود را كنار مىگذارند و از مبدأ احساس تقصير و كوتاهى خود به حركت در مىآيند و به مسابقه مىپردازند ، زيرا احساس كمال و تمامى آنان را از سعى و افزونخواهى از خود بازمىدارد ، و از اين روست كه خداى تعالى گويد ( در اين مسابقه ) « به سوى آمرزش و مغفرت » بشتابيد ، و اين از صفات پرهيزگاران است كه « از كردار اندك خود خرسندى ندارند ، و طاعتهاى فراوان را بسيار نشمارند ، پس آنان خود را متّهم انگارند و از كرده‌هاى خويش بيم دارند . اگر يكى از ايشان را بستايند ، از آنچه دربارهء او گويند بترسد و گويد : من خود را از ديگران بهتر مىشناسم و پروردگار من مرا از خويش بهتر مىشناسد . بار خدايا ، مرا مگير بدانچه بر زبان مىآرند ، و بهتر از آنم كن كه مىپندارند ، و بر من ببخشاى آن را كه آگاهى از آن ندارند ، » « 125 » و اين صفت است كه در فرد و جامعه نوآورى و پويايى به وجود مىآورد و آدمى را بر آن مىدارد كه همواره به سوى جلو پيش رود .\r\n\r\n\r\n","description":"","footnote":"\r\n( 125 ) - نهج ، خ 193 ، متن ، ص 304 ( از ترجمهء دكتر شهيدى ، ص 226 ) .\r\n","page_name":" 102 ","page_number":104},
  {"content":"\r\n\r\n/ 87\r\n\r\nسوم : موضع‌گيرى درست در برابر عوامل گوناگون و دگرگون كنندهء دنيا چيست ؟\r\n[ 22 - 23 
  ] وقتى مؤمنان در دنيا زندگى مىكنند و براى دستيابى به فضل خداوند مسابقه مىدهند ، ناگزير بايد طبيعت دگرگون كنندهء دنيا را دريابند تا آثار منفى بر آنان نگذارد ، پس در دنيا توانگرى و درويشى ، تندرستى و بيمارى ، نيرو و ناتوانى ، پيروزى و شكست و فزونى و كاستى وجود دارد و مؤمنان ناچارند كه در هر حالى از اين احوال بر يك خط مستقيم و درست بمانند ، زيرا كسى كه با شرايط و اوضاع و احوال و در اثر عوامل دگرگون كننده تغيير مىپذيرد به هدفها و آرزوهاى بلند خود نمىرسد ، چه نعمت او را به گمراهه ناسپاسى و گردنكشى مىكشاند و مصيبت او را دستخوش نوميدى مىكند ، يا هنگامى كه حالت مسابقه بر جامعه حكمفرماست و تشويق و ترغيبى مىبيند ، انفاق مىكند و مىبخشد و مسابقه مىدهد و هنگامى كه ديگران از مسابقه باز مىايستند يا كند مىشوند او نيز باز مىايستد .\r\nپس انسان چگونه به ثبات دست يابد و دستخوش اين دگرگونيها نشود ؟\r\nنخست : به مدد شناخت ژرف طبيعت دنيا در پرتو اين آيهء كريم كه گويد :\r\n«  اعْلَمُوا أَنَّمَا الْحَياةُ الدُّنْيا لَعِبٌ وَ لَهْوٌ وَ زِينَةٌ وَ تَفاخُرٌ بَيْنَكُمْ وَ تَكاثُرٌ فِي الْأَمْوالِ وَ الْأَوْلادِ . . .   وَ مَا الْحَياةُ الدُّنْيا إِلَّا مَتاعُ الْغُرُورِ  - بدانيد كه زندگى دنيا ، براستى بازى است و بيهودگى و آرايش و فخر فروشى و افزون‌جويى در داراييها و فرزندان . . . و زندگى دنيا جز كالاى فريب نيست ، » و با رغبت و شوق به فضل خدا كه انسان را نسبت بدانچه در دنياست بىميل مىسازد ، پس هنگامى كه دنيا به دو روى آورد شادمان نمىشود و چون به دو پشت كند اندوهگين نمىشود ، زيرا دنيا در نظر او شأن و اعتبارى چندان بزرگ ندارد .\r\nامام على ( ع ) گفت : « مردم سه گونه‌اند : پارسا و شكيبا و علاقه‌مند . امّا پارسا كسى است كه غمها و شاديها از دلش رخت بر بسته ، پس به چيزى از دنيا شادمان نمىشود و بر چيزى از دنيا كه از دست او بيرون رفته اندوهگين نمىگردد ،\r\n\r\n","description":"","footnote":"","page_name":" 103 ","page_number":105},
  {"content":"\r\n\r\nچنين كس از اين همه آسوده است » . « 126 » و نيز حضرتش ( ع ) گفت : « زهد ( پارسايى ) به تمام مفهوم خود ، در دو عبارت در قرآن بيان شده ، خداى تعالى گويد :\r\n«  لِكَيْلا تَأْسَوْا عَلى ما فاتَكُمْ وَ لا تَفْرَحُوا بِما آتاكُمْ  « 127 » - تا بر آنچه از دستتان مىرود اندوهگين نباشيد و بدانچه به دستتان مىآيد شادمانى نكنيد » و كسى كه بر گذشته اندوه نخورد و از آينده شادمان نشود ، زهد و پارسايى را از هر دو سوى آن نگهداشته است . » « 128 » از امام باقر ( ع ) منقول است كه حضرتش جابر بن عبد اللّه ( رض ) را ديد كه آه كشيد ( تنفّس الصعداء ، يعنى دم كشيدن بلند از اندوه يا رنج ) امام ( ع ) به دو گفت :\r\n« اى جابر ، بر چه چيز آه مىكشى ؟ / 88 آيا بر دنياست ؟ » جابر عرض كرد : آرى ، پس حضرتش به دو گفت : « اى جابر ، وسايل لذّتهاى دنيا هفت چيز است : خوردنى ، نوشيدنى ، پوشيدنى ، نكاح كردنى ، سوار شدنى ، بوييدنى و شنيدنى . گواراترين خوردنيها عسل است كه آب دهان مگسى است ، و شيرين‌ترين نوشيدنيها آب است كه آزاد بودن و روان بودن آن بر زمين بى اعتبارى آن را بس ، و والاترين پوشيدنيها ديباست كه از لعاب كرمى است ، و برترين نكاح كردنى زن است كه آبريزگاهى است در آبريزگاه و بسترى است براى مثال و زيباترين چيزى كه در زن خواهند همانا زشت‌ترين چيزى است كه در اوست ، و برترين سوار شدنيها اسبان‌اند كه خود كشندگان باشند ، و ارجمندترين بوييدنيها مشك است كه خونى فسرده در ناف چهار پايى است ، و ارزشمندترين شنيدنيها آواز و نغمه‌سرايى است كه گناه است .\r\nپس خردمند بر چيزى كه وصفش اين است به حسرت آه نمىكشد . » جابر گفت : به خدا سوگند كه از آن پس ديگر ياد دنيا بر دلم نگذشت . « 129 »\r\n\r\n\r\n","description":"","footnote":"\r\n( 126 ) - نور الثقلين / ج 5 ، ص 248 .\r\n( 127 ) - الحديد / 23 .\r\n( 128 ) - نور الثقلين ، ج 5 ، ص 249 .\r\n( 129 ) - بحار الانوار ، ج 78 ، ص 11 .\r\n","page_name":" 104 ","page_number":106},
  {"content":"\r\n\r\nدوم : رضا ( خرسندى ) و تسليم به قضايى كه خداوند رانده و به وقوع آن اذن داده و از اين رو واقع مىشود ، و اين بالاترين درجهء زهد و پارسايى و بلكه بالاترين درجهء ايمان است بنا بر گفتهء امام على بن حسين ( ع ) كه از حضرتش دربارهء زهد ( پارسايى ) پرسيدند ، گفت : « زهد ده بخش است ، بالاترين درجهء زهد پايين‌ترين درجهء ورع ( پرهيزگارى ) است ، و بالاترين درجه ورع پايين‌ترين درجهء يقين ، و بالاترين درجهء يقين پايين‌ترين درجهء رضا ( يعنى خرسندى و تسليم بمحض به مشيت پروردگار ) . » « 130 » انسان بدين درجه نايل نمىشود مگر آن گاه كه ايمان داشته باشد كه در هر چه در عالم هستى به وجود مىآيد بسته به تقديرى است كه پيشاپيش از جانب خداوند تعيين شده ( و قدر نام دارد ) . پس بدين سبب بجاى آن كه قدر در او تأثير منفى گذارد و او را به راه انحراف كشاند ، پيوستگى او را به راه حق تأكيد و توحيد و يكتا پرستى خالصانه نسبت به خدا را بجاى شرك در دل او استوار مىكند «   وَ لَنَبْلُوَنَّكُمْ بِشَيْءٍ مِنَ الْخَوْفِ وَ الْجُوعِ وَ نَقْصٍ مِنَ الْأَمْوالِ وَ الْأَنْفُسِ وَ الثَّمَراتِ وَ بَشِّرِ الصَّابِرِينَ . الَّذِينَ إِذا أَصابَتْهُمْ مُصِيبَةٌ قالُوا إِنَّا لِلَّهِ وَ إِنَّا إِلَيْهِ راجِعُونَ   « 131 » - البته شما را به اندكى ترس و گرسنگى و بينوايى و بيمارى و كاهش در محصول مىآزماييم و شكيبايان را بشارت ده . كسانى كه چون مصيبتى به آنها رسيد گفتند : ما از آن خدا هستيم و به او بازمىگرديم ، » زيرا ايشان بدين حقيقت باور دارند كه :\r\n/ 89 «  ما أَصابَ مِنْ مُصِيبَةٍ فِي الْأَرْضِ  - هيچ بلايى در زمين نمىرسد ، » خواه بلاى خارجى در پيرامون شما ، چنان كه صاحب مجمع گويد : مانند خشكسالى ، كمبود رستنيها و كاهش ميوه‌ها ، «  وَ لا فِي أَنْفُسِكُمْ  - و نه در خود شما ، » به گونهء مستقيم « از بيماريها و از دست دادن فرزندان » « 132 » يا همانند آن .\r\n\r\n\r\n","description":"","footnote":"\r\n( 130 ) - بحار الانوار / ج 78 ، ص 136 .\r\n( 131 ) - البقرة / 155 و 156 .\r\n( 132 ) - المجمع ، در تفسير همين آيه .\r\n","page_name":" 105 ","page_number":107},
  {"content":"\r\n\r\n«  إِلَّا فِي كِتابٍ مِنْ قَبْلِ أَنْ نَبْرَأَها  - مگر پيش از آن كه آن را بيافرينيم در كتابى نوشته شده است ، » اين امور در تقدير الهى پيش از آفرينش نخستين بر انسان نوشته شده و تبديل آن به واقعيت همان تصويب قدر به اجراى قضاى رانده شده است ، و براى انسان دشوار است كه اين حقيقت را از ديدگاه نگرش به خويشتن و سنجش با تواناييهاى محدود خود دريابد ، امّا اگر از خلال ارادهء خدا و دانش او در آن بينديشد مىبيند كه اين كار براى خداى تعالى بسيار آسان است .\r\n«  إِنَّ ذلِكَ عَلَى اللَّهِ يَسِيرٌ  - و براستى ، اين بر خدا آسان است . » در حالى كه «  وَ هُوَ عَلى كُلِّ شَيْءٍ قَدِيرٌ  - و او بر هر چيزى تواناست » «  هُوَ بِكُلِّ شَيْءٍ عَلِيمٌ  - و به هر چيزى داناست » چگونه چنين آسان نباشد ؟\r\nاين آيهء كريم با دعوت به مسابقه رابطه‌اى استوار دارد ، بدين معنى كه عوامل تغيير دهندهء منفى در زندگى انسان « يعنى بلا و مصيبت » آدمى را به سقوط روانى مىكشد كه نيروى پويايى لازم براى شركت در مسابقه را از دست مىدهد ، و شك نيست كه ايمان به قضا و قدر مانع فرو افتادن در سختى و تنگدستى مىشود همان گونه كه مانع فريفتگى و شيفتگى در شادى و فراخ معاشى مىشود .\r\n«  لِكَيْلا تَأْسَوْا عَلى ما فاتَكُمْ  - تا بر آنچه از دستتان مىرود نااميد و اندوهگين نباشيد ، » / 90 زيرا نوميدى ( توقف و شكست درونى ) به سبب تغيير پذيرى منفى پويايى و جنبندگى را از ما سلب مىكند . چرا بايد بكوشيم و به سوى هدفى كه بدان نمىرسيم مسابقه دهيم ؟ اين همان احساس و پرسشى است كه به هنگام مصيبت مطرح مىشود ، امّا چرا نوميد شويم ؟ مصيبت يا به ارادهء خداست كه در برابر آن چاره و راهى جز اعتراف بدان و تسليم به ارادهء پروردگار خود و حكمت او نداريم ، و يا به سبب خود ماست كه در اين صورت ما توانايى ايستادگى و تغيير آن را با تغيير دادن خود داريم . پس موجبى براى نوميدى وجود ندارد . مثلا ما با دشمن مبارزه و پيكار مىكنيم ولى شكست مىخوريم و از ميدان مىگريزيم ، زيرا ما خود پراكنده و\r\n\r\n","description":"","footnote":"","page_name":" 106 ","page_number":108},
  {"content":"\r\n\r\nاز لحاظ روانى گريزانيم ، اما مىتوانيم در صورت شناختن عوامل و موجبات شكست خود از آنها بپرهيزيم و اسباب پيروزى دشمن را دريابيم و همان موجبات را براى خود تحصيل كنيم و بر دشمن پيروز شويم .\r\nهمچنين است نعمت كه نبايد ما را به فريفتگى و فخر وادار كند و به جاى پشتگرمى و اعتماد به خدا به نعمت اعتماد كنيم و دل خوش داريم ، در حالى كه نعمت پايدار نيست و باقى نمىماند ، يا عواملى را كه سبب فراهم آمدن نعمت شده از ياد ببريم كه نعمت زايل شود .\r\n«  وَ لا تَفْرَحُوا بِما آتاكُمْ  - و بدانچه به دستتان مىآيد شادمان نشويد ، » زيرا شادمانى ( فريفتگى و احساس رسيدن به كمال است ) كه ما را به توقّف فرا مىخواند و از اين بابت مانند نوميدى است امّا به گونه‌اى ديگر ، زيرا انگيزه‌اى براى سعى و افزون خواهى نمىيابيم ، چه پيش خود مىپنداريم كه به قلّهء مطلوب رسيده‌ايم ، و اين احساس حتى ممكن است ما را به شرك فرا خواند ، بدين معنى كه احساس بىنيازى از خداى تعالى كنيم .\r\n«  وَ اللَّهُ لا يُحِبُّ كُلَّ مُخْتالٍ فَخُورٍ  - و خدا هيچ متكبّر خودستايى را دوست ندارد . » هر كس كه باشد ، زيرا اين دو صفت منفى نزد خداى تعالى مطرود و مذمومند و حسب و نسب و منصب و نه برترى مادّى يا معنوى آنها را توجيه نمىكند .\r\nاز اين آيه دو مطلب را الهام مىگيريم :\r\nاوّل : شادمانى ( و خوش آمدن ما نسبت بدانچه داريم ) موجب تكبّر بر مردم و فخر بر آنها مىشود .\r\nدوم : علاج آن با ايمان به قضا و قدر و اعتقاد به اين حقيقت است كه آنچه داريم خود به دست نياورده‌ايم / 91 بلكه تملّك ما بر آن به فضل خداى سبحان است ، پس موجبى ندارد كه بر مردم به سبب آن برترى جوييم يا فخر بفروشيم و فريفته شويم .\r\nسوم : هر كس كه با تكبّر و فخر زندگى كند از آنچه خداوند برايش فرستاده\r\n\r\n","description":"","footnote":"","page_name":" 107 ","page_number":109},
  {"content":"\r\n\r\nخسارت و زيان مىبيند ، زيرا خداوند هيچ متكبّر خودستايى را دوست ندارد ، و چون آن نعمت از جانب خدا بوده پس بيگمان نابودى و زوالش به دست به او خواهد بود .\r\n[ 24 
  ] خداوند از متكبّرانى كه فخر مىفروشند مثالى مىزند و بازتاب شادى آنها را نسبت به نعمتها بر خويشتن و رفتار آنان را دربارهء انفاق پس از بيان بازتابش در نفس و جامعه ، براى ما آشكار مىكند .\r\n«  الَّذِينَ يَبْخَلُونَ وَ يَأْمُرُونَ النَّاسَ بِالْبُخْلِ  - آنان بخل مىورزند و مردم را به بخل امر مىكنند ، » اينان به چند سبب بخل مىورزند كه مهمترين آنها عبارت است از :\r\nاوّل : براى آن كه خواستار فخر فروشى و افزون جويى هستند و مىپندارند كه انفاق از دارايى آنان مىكاهد ، و در حديث آمده است « درى از كار دنيا بر بنده گشوده نمىشود مگر آن كه درى دوچندان از حرص و آز بر او گشوده شود » . « 133 » دوم : اين كه حس مىكنند از همه كس بىنياز و اين احساس در درون آنان چنان بزرگ مىشود كه گمان مىبرند از ثواب و پاداش خدا نيز بىنيازند ، و از اين رو به دعوت به انفاق پاسخ نمىدهند و راه حق را تقويت نمىكنند .\r\n«  وَ مَنْ يَتَوَلَّ فَإِنَّ اللَّهَ هُوَ الْغَنِيُّ  - و هر كه ( از خدا ) روى بگرداند ، بداند كه خدا بىنياز است ، » آن كه خود به هيچ كس نيازى ندارد ، و امر او بر انفاق به مصلحت مردم و براى آزمودن ايشان است .\r\n«  الْحَمِيدُ  - ستوده . » پس او فضل خود را پى در پى به مردم مىرساند ، امّا چرا پاره‌اى اشخاص مردم را به بخل امر مىكنند ؟ :\r\n/ 92 1 - براى آن كه بخل خود را با ايجاد جريان و مجموعه‌اى از بخيلان در اجتماع توجيه كنند تا بخل آنان نادر و بىمثل و مانند نباشد .\r\n\r\n\r\n","description":"","footnote":"\r\n( 133 ) - بحار الانوار ، ج 77 ، ص 160 .\r\n","page_name":" 108 ","page_number":110},
  {"content":"\r\n\r\n2 - براى حفظ حالت طبقاتى كه امكان استبداد و بهره‌كشى و فخر و تكبّر را براى آنان فراهم آورد ، امّا اگر فاصلهء طبقاتى بين دو طبقهء توانگران و فقيران از بين برود و پر شود آن گاه مالداران به چه كس تكبّر كنند و به كدام كس فخر فروشند و از كه بهره گيرند و بر كه خودسرانه فرمان رانند ؟ سرمايه‌دارى موجود كنونى يكى از بخشهاى فلسفه‌ها و انديشه‌هاى پوسيدهء كهنهء يونانى است كه مردم را به طبقه‌هايى ثابت تقسيم مىكند و اينك نيز همان تقسيم‌بندى جامعه به « كاست :\r\nطبقات » در فلسفه‌هاى برهمايى در هند وجود دارد .\r\n3 - منافقان بازداشتن مردم را از انفاق و فراخواندن آنان را به بخل وسيله‌اى براى منحرف كردن آنان از راه خدا و جنگ با رسول و رسالت او مىدانند كه جهانيان را به عدالت و ايستادگى در برابر وضع طبقاتى ناهنجار و بهره‌كشى از مردم و . و . . . فرا مىخوانند و اين همه با منافع و مصالح آنان مخالفت دارد . خداى تعالى گويد : «  هُمُ الَّذِينَ يَقُولُونَ لا تُنْفِقُوا عَلى مَنْ عِنْدَ رَسُولِ اللَّهِ حَتَّى يَنْفَضُّوا وَ لِلَّهِ خَزائِنُ السَّماواتِ وَ الْأَرْضِ وَ لكِنَّ الْمُنافِقِينَ لا يَفْقَهُونَ  « 134 » - اينان همانهايند كه مىگويند : به آنها كه گرد پيامبر خدايند چيزى مدهيد و انفاقى نكنيد تا از گرد او پراكنده شوند . و حال آن كه خزاين آسمانها و زمين از آن خداست ولى منافقان نمىفهمند ، » و اين آيه به هدف و غرضى ديگر از امر كردن منافقان به بخل ورزى اشاره مىكند ، و شايد آيهء سورهء حديد اشاره‌اى باشد به نقش منافقان در مبارزه با رسالت و دعوت به روى گرداندن از پيامبر و حق .\r\nدر اخبار رواياتى بسيار در نكوهش بخل و بخيلان آمده كه اينك برخى را مىآوريم :\r\nپيامبر ( صلّى اللَّه عليه و آله ) گفت : « بخيل از خدا دور است ، از مردم دور است و به آتش نزديك است » « 135 » و امام على ( عليه السلام ) گفت : « بخل جامع\r\n\r\n\r\n","description":"","footnote":"\r\n( 134 ) - المنافقون / 7 .\r\n( 135 ) - بحار الانوار ، ج 73 ، ص 308 .\r\n","page_name":" 109 ","page_number":111},
  {"content":"\r\n\r\nبدترين عيبهاست و افسارى است كه بدان وسيله آدمى به هر بدى كشانده شود » ، « 136 » و گفت : « نگريستن به بخيل دل را سخت مىكند ، » « 137 » / 93 و امام صادق ( عليه السلام ) گفت : « بخيل را از گزند بخلش همين بس كه به پروردگار خود بد گمان است ، كسى كه به آخرت يقين دارد در بخشش كرم مىكند » « 138 » و از امام رضا ( عليه السلام ) مروى است كه گفت : « از بخل بپرهيزيد زيرا بخل آفتى است كه در آزادمرد و مؤمن نمىباشد ، براستى بخل خلاف ايمان است » . « 139 »\r\n/ 94\r\n\r\n[ سوره الحديد ( 57 ) : آيات 25 تا 29 
  ]\r\nلَقَدْ أَرْسَلْنا رُسُلَنا بِالْبَيِّناتِ وَ أَنْزَلْنا مَعَهُمُ الْكِتابَ وَ الْمِيزانَ لِيَقُومَ النَّاسُ بِالْقِسْطِ وَ أَنْزَلْنَا الْحَدِيدَ فِيهِ بَأْسٌ شَدِيدٌ وَ مَنافِعُ لِلنَّاسِ وَ لِيَعْلَمَ اللَّهُ مَنْ يَنْصُرُهُ وَ رُسُلَهُ بِالْغَيْبِ إِنَّ اللَّهَ قَوِيٌّ عَزِيزٌ ( 25 ) وَ لَقَدْ أَرْسَلْنا نُوحاً وَ إِبْراهِيمَ وَ جَعَلْنا فِي ذُرِّيَّتِهِمَا النُّبُوَّةَ وَ الْكِتابَ فَمِنْهُمْ مُهْتَدٍ وَ كَثِيرٌ مِنْهُمْ فاسِقُونَ ( 26 ) ثُمَّ قَفَّيْنا عَلى آثارِهِمْ بِرُسُلِنا وَ قَفَّيْنا بِعِيسَى ابْنِ مَرْيَمَ وَ آتَيْناهُ الْإِنْجِيلَ وَ جَعَلْنا فِي قُلُوبِ الَّذِينَ اتَّبَعُوهُ رَأْفَةً وَ رَحْمَةً وَ رَهْبانِيَّةً ابْتَدَعُوها ما كَتَبْناها عَلَيْهِمْ إِلاَّ ابْتِغاءَ رِضْوانِ اللَّهِ فَما رَعَوْها حَقَّ رِعايَتِها فَآتَيْنَا الَّذِينَ آمَنُوا مِنْهُمْ أَجْرَهُمْ\r\n\r\n\r\n","description":"","footnote":"\r\n( 136 ) - همان ، ص 307 .\r\n( 137 ) - همان ، ج 78 ، ص 53 .\r\n( 138 ) - همان ، ج 77 ، ص 147 .\r\n( 139 ) - بحار الانوار ، ج 78 ، ص 346 .\r\n","page_name":" 110 ","page_number":112},
  {"content":"\r\n\r\nوَ كَثِيرٌ مِنْهُمْ فاسِقُونَ ( 27 ) يا أَيُّهَا الَّذِينَ آمَنُوا اتَّقُوا اللَّهَ وَ آمِنُوا بِرَسُولِهِ يُؤْتِكُمْ كِفْلَيْنِ مِنْ رَحْمَتِهِ وَ يَجْعَلْ لَكُمْ نُوراً تَمْشُونَ بِهِ وَ يَغْفِرْ لَكُمْ وَ اللَّهُ غَفُورٌ رَحِيمٌ ( 28 ) لِئَلاَّ يَعْلَمَ أَهْلُ الْكِتابِ أَلاَّ يَقْدِرُونَ عَلى شَيْءٍ مِنْ فَضْلِ اللَّهِ وَ أَنَّ الْفَضْلَ بِيَدِ اللَّهِ يُؤْتِيهِ مَنْ يَشاءُ وَ اللَّهُ ذُو الْفَضْلِ الْعَظِيمِ ( 29 )\r\n/ 95\r\n\r\nمعناى واژه‌ها\r\n25 [ بأس 
  ] : عذاب به وسيلهء كشتن يا قصاص و امثال اين دو .\r\n27 [ قفّينا 
  ] : به دنبال آن فرستاديم .\r\n[ رهبانيّة 
  ] : مشتق از رهبة : بيم ، به معنى آنچه به سبب عبادت از آثار بيم دل بر اندامها ظاهر مىشود .\r\n/ 96\r\n\r\nتا مردم به عدالت رفتار كنند\r\n\r\nرهنمودهايى از آيات :\r\nبر پاداشتن عدالت بر طبق ارزشهاى الهى يكى از مهمترين و بارزترين هدفهايى است كه رسالتهاى الهى براى آن نازل شده و انبيا و پيامبران براى آن كوشيده‌اند ، هم چنان كه شايسته است هر مؤمن و بلكه هر انسانى در راه آن بكوشد .\r\nو جايز نيست كه آدمى منتظر آمدن پيامبرى بماند كه خداوند او را براى تحمّل اين مسئوليت بفرستد ، زيرا اگر چنان نشود ( و پيامبرى در آن فترت نيايد ) انسان از واقعيت كناره گرفته و به انتظار آمدن نجاتبخشى ، در رهبانيّت مبالغه كرده است ،\r\n\r\n","description":"","footnote":"","page_name":" 111 ","page_number":113},
  {"content":"\r\n\r\nچنان كه بسيارى از اهل كتاب چنين كردند و اين حالتى است كه آنان را به ستم كشيدن و عقب‌ماندگى در دنيا و عذاب و خشم الهى در آخرت گرفتار مىكند . . .\r\nهر گاه كسى درفش عدالت را برافراشت يا گروهى براى استقرار آن گرد آمدند بر ديگر مردم واجب است كه اگر به او و هدفهايش اعتماد يافتند ، او را يارى دهند و در رويارويى با ستمگران تنهايش نگذارند .\r\n/ 97\r\n\r\nشرح آيات :\r\n[ 25 
  ] مشخّصات و نشانه‌هاى اصلى جنبش راستين كدام است ؟ و هدف و راه الهى كه ضامن رسيدن بدان است چيست ؟ و چه كسى مسئول اجرا و تطبيق آن است ؟ آيهء حديد كه مقدمات اين سوره كه به همان نام خوانده شده بدان منتهى مىشود ، از اين پرسشهاى حسّاس سخن مىگويد .\r\nمهمترين نشانه‌هاى جنبش راستين و آنچه از دلايل سلامت و صحّت آن محسوب مىشود عبارت است از :\r\nيكم : برانگيخته شدن آن به نام خداوند پروردگار جهانيان . امّا انگيخته شدن گمراهانه‌اى كه از فرهنگ شرك و انكار آغاز شود ، همانا نشانه‌اى است آشكار بر نادرستى جنبشهايى كه بر اين اساس بر پا مىشود . تنها پيامبران‌اند كه به نام خدا و به فرمان او كه از طريق وحى ، پس از انتخاب شدن خود از جانب خداى تعالى دريافته‌اند ، جنبشى راستين را آغاز مىكنند . و از آن زمان كه خداوند دورهء اين جنبشها را با بعثت پيامبر خود محمد ( ص ) پايان داد ، جنبش راستين نهضتى است كه دنبالهء آنان و در همان راستا و به رهبرى اوصيا ( كه مردم را به آنان سپرده‌اند ) و ربّانيان و عالمان خداشناس كه امين حلال و حرام اويند و اوليا و رهبران مكتبى باشد .\r\nدوم : راه ربّانى اصيل و شكل گرفته در رسالتهايى كه پروردگار ما آنها را تكميل كرده و به وسيلهء قرآن كه خود آن را از تحريف حفظ كرده و بر ديگر كتابها سلطه و چيرگى داده پايان بخشيده است . پس براستى قرآن تنها راه اصيلى است كه\r\n\r\n","description":"","footnote":"","page_name":" 112 ","page_number":114},
  {"content":"\r\n\r\nپيروى از آن و دنباله روى از هدايتها و نشانه‌هايش واجب است . امّا راهها و برنامه‌هايى كه بر نادانى و زياده‌روى و پيروى از خواهشها استوار است وسيله‌اى مناسب براى رستگارى نيست ، زيرا چنين راههايى اگر بفرض انسان را از ظلماتى بيرون آورند براى آن است كه به ظلماتى ديگر نظير آن افكنند ، يا اگر از گونه‌اى بندگى نجاتشان دهند به گونه‌اى بندگى همانند آن يا بدتر از آن دچار مىكنند .\r\nسوم : هدفهاى و الا كه قرآن آنها را در عدل ( قيام مردم به قسط و استقرار عدالت ) خلاصه كرده است ، / 98 اما نه به مفهوم محدود آن كه برداشتن فاصلهء طبقاتى اجتماعى است بلكه به مفهوم پيوستگى و التزام به حق و انصاف از جانب انسان در تمام ابعاد زندگى و روابط او ، در پيوند او با پروردگارش و با رهبريش ، و در وابستگى او به خويشتن و اجتماع خود ، و در رابطهء او با آفريدگان پيرامونش .\r\nپايبندى و قيام او به قسط و عدالت از خلال ميزان ( فطرت و خرد و كتاب و رهبرى . . . ) سنجيده و شناخته مىشود .\r\nجنبش راستين آن است كه با سخن راستين يا با نيرو و جنگ افزار در اين راستا بكوشد ، و همان است كه بر مردم واجب است آن را پايه گذارند و بدان كمك كنند و به صفوفش بپيوندند ، زيرا براى حق و براى نيكبختى آنان جهاد مىكند و مىكوشد و خود محك يارى دادن آنان به خدا و راه انبيا و پيامبران خداست .\r\nو اين آيه به همين نشانه‌ها اشاره مىكند ، آنجا كه گويد :\r\n«  لَقَدْ أَرْسَلْنا رُسُلَنا  - ما پيامبران خود را فرستاديم ، » تا دليل و راهنما به سوى خدا باشند و مردم را به خداى تعالى آشنا كنند .\r\nپس رسولان را مسئوليتى است معيّن كه همان تبليغ رسالت آفريدگار به آفريدگان ، و راهنمايى ايشان به شناخت او ، و ايمان به او ، و كردار به رسالت اوست .\r\nپيامبر ( ص ) گفت : « خداوند پيامبران را نزدشان فرستاد تا حجّت رساى او بر آفريدگانش باشند ، و فرستادگان او به نزد آنان بر ايشان گواه باشند ، و در ميان آنان انبيايى بشارت دهنده و بيم دهنده برانگيخت تا كسانى كه در برابر دليل نابود مىشوند هلاك گردند و آنان كه از دليل زنده مىشوند زندگى يابند ، و بندگان آنچه\r\n\r\n","description":"","footnote":"","page_name":" 113 ","page_number":115},
  {"content":"\r\n\r\nرا دربارهء پروردگار خود نمىدانند به خرد دريابند و پس از انكار ، به پروردگارى او اعتراف و اقرار كنند و پس از شكر آوردن به دو ، او را در خدائيش يگانه شمارند » ، « 140 » و امام على ( ع ) گفت : « خدا پيامبرانش را برانگيخت و وحى خود را خاصّ ايشان فرمود ، و آنان را حجّت خود بر آفريدگانش نمود تا برهانى يا جاى عذرى براى آفريدگان نماند ، » « 141 » پس پيامبران / 99 واسطهء بين آفريننده و آفريدگانند ، و ريسمان خداوندند كه از آسمان به زمين كشيده شده ، ولى ما چگونه در ميان رهبر نمايان منحرف و دعوتهاى گمراه كننده راستى ايشان و درستى دعوتشان را بازشناسيم ؟\r\nقرآن به اين پرسش پاسخ مىدهد و مىگويد :\r\n«  بِالْبَيِّناتِ  - به دليلهاى روشن . » اين كلمه را دو معنى است كه به نظر مىرسد كلمهء « بينات » هر دو معنى را در بردارد :\r\n1 - تفاصيل و جزئيّات هدايت و رهنمايى كه در فرهنگ توحيدى و يكتا پرستى و دلايل و ارزشها و راههاى برگشوده از آنها شكل گرفته و جلوه گر شده است . و شامل بودن رسالتهاى الهى بر اين جزئيّات و تفاصيل دليل آن است كه اين رسالتها از جانب خدا به صورت وحى آمده ، و هنگامى كه انسان هدايت شود به وسيلهء زدودگى و صفاى نفس به پاره‌اى از معانى غيب راه مىبرد و وقتى اين منظومهء كامل نشانه‌ها و دلايل غيبى به انسانى داده شود جز دليل پيوستگى مستقيم او به وحى نيست .\r\n2 - حجتها و نشانه‌هايى كه بر نفس و خرد مسلّط و چيره مىشود ، مانند معجزها ، و زدودگى از هوى و مصلحت و اختصاص داشتن محض و ناب به حق . و اين امر ما را بدين حقيقت رهنمون مىشود كه رسالتهاى الهى ، پيش از هر چيز ، بر\r\n\r\n\r\n","description":"","footnote":"\r\n( 140 ) - توحيد المفضل ، ص 45 .\r\n( 141 ) - نهج ، خ 144 ( ترجمهء دكتر شهيدى ، ص 139 ) .\r\n","page_name":" 114 ","page_number":116},
  {"content":"\r\n\r\nاساس قانع كردن استوار است ، زيرا اقناع است كه ايمان را در نفس تقويت مىكند و مىپروراند و آن را با پويايى بيشتر و بزرگترى به حركت درمىآورد ، و از هر عامل ديگرى پايدارتر است . پروردگار ما گويد : «  سَنُرِيهِمْ آياتِنا فِي الْآفاقِ وَ فِي أَنْفُسِهِمْ حَتَّى يَتَبَيَّنَ لَهُمْ أَنَّهُ الْحَقُّ  « 142 » - زودا كه آيات خود را در آفاق و در وجود خودشان به آنان نشان خواهيم داد تا بر ايشان آشكار شود كه او حق است . » از اين رو ايمان حاصل از پذيرفتن دلايل و نشانه‌ها ( و اقناع ) است كه دل و اندامها را به ذكر خدا خاشع و سر سپرده مىكند ، و به فرمانبردارى از پيامبر و آنچه از حق و ميزان نازل شده وامىدارد ، و به دنبال آن مؤمن را به بر پا داشتن عدالت و قسط برمىانگيزد ، و هنگامى كه يكى از مؤمنان از پذيرفتن دعوت پيامبر و وحى عقب بماند و در آن تعلّل ورزد ، بيگمان اين امر دليل بر تزلزل مبانى قانع شدن اوست .\r\nاز آنجا كه ايمان ثمره‌هاى خود را به بار نمىآورد مگر آن كه به نظامى پرورشى ، اجتماعى ، / 100 اقتصادى ، سياسى و فرهنگى و دربرگيرندهء تمام جوانب زندگى و متضمّن سعادت بشريّت تحوّل يابد ، خداوند شريعتى متكامل را همراه با دلايل آشكار و استوار كه به صورت كتاب درآمده نازل كرد .\r\n«  وَ أَنْزَلْنا مَعَهُمُ الْكِتابَ  - و با آنان كتاب را نازل كرديم ، » اگر دلايل قانع شدنهاى نخستين را تأمين مىكند ، كتاب نظام عملى فراگير برانگيخته از ايمان را تأمين مىكند كه هدف آن نفوذ در نفوس و عالم واقع و بر پاداشتن قسط و عدالت ، اين هدف بزرگ است كه شرعى بودن و شروعش از كتاب است .\r\nهمراه با دلالت لفظ « انزال - فرو فرستادن » بر معنى ظاهر ، اين كلمه بر فرض و واجب نيز دلالت باطنى دارد ، و هر چه از جانب آفريننده بر آفريده نازل شود ، همان لازم است و بر او واجب است كه بدان قيام و اقدام كند . و بديهى است\r\n\r\n\r\n","description":"","footnote":"\r\n( 142 ) - فصلت / 53 .\r\n","page_name":" 115 ","page_number":117},
  {"content":"\r\n\r\nكه شناخت ما از طريق دلايل به اين حقيقت كه كتاب از جانب خداست ما را ملزم مىسازد كه بدان عمل كنيم و مفادّش را به اجرا درآوريم .\r\n«  وَ الْمِيزانَ  - و ترازو را . » وسيله‌اى كه به مدد آن مضمونهاى خارجى كتاب را مىشناسيم و داورى و قضاوت در دادخواهيها و محاكمه‌ها عهده‌دار آن است .\r\nپرسش اين است : ترازو كدام است ؟ آيا همان عقل است ؟ يا امام عادل ؟\r\nيا اين سنجه‌ها و مقياسهايى كه مردم چيزهاى خود را با آنها مىكشند و برمىسنجند ؟\r\nبه نظر مىرسد ترازو ( يا ميزان ) اساساً همان وسيلهء سنجشى باشد كه ما به مدد آن مطابق ساختن حكم را با واقعيّت خارجى مىشناسيم و تشخيص مىدهيم ، و اين تطبيق كامل نمىشود مگر با عقل و امام و مقياس درست . و اين چگونه است ؟\r\nاوّلا : قرآن نيامده است كه نقش عقل را بزدايد و باطل كند ، بلكه براى آن آمده است تا اندوخته‌هاى آن با اجتهاد در فهم حقايق و احكام و راه تطبيقش بيرون كشيده شود و وظيفه و نقش حسّاس و مهم خود را در زندگى بشريّت ايفا كند .\r\n/ 101 ثانياً : قرآن آنجا كه تسليم به رهبرى شرعى در حدود ارزشهاى كتاب واجب مىآيد به جاى امام ( سلطهء عادل ) نيامده است ، پس نقش و وظيفهء امام مكمّل نقش رسالت است . از اين رو پيامبر خدا ( ص ) گفت : « همانا من در ميان شما دو چيز گرانقدر باقى گذاشتم ، تا وقتى بدان دو توسّل جوييد پس از من گمراه نخواهيد شد ، يكى از آن دو از ديگرى بزرگتر است : كتاب خدا ، كه ريسمانى است كشيده شده از آسمان به زمين ، و عترت من ، اهل بيتم . هان ! كه اين دو هرگز از يكديگر جدا نمىشوند تا به حوض ( كوثر ) درآيند » « 143 » و تمام فرقه‌هاى مسلمان بر اين روايت اتفاق دارند ، همراه با حكم عقل بر ضرورت آن . امّا گفتهء خوارج كه :\r\n« كتاب خدا ما را كافى است » بيگمان باطل است ، به شهادت قرآن ، و شهادت\r\n\r\n\r\n","description":"","footnote":"\r\n( 143 ) - بحار الانوار ، ج 23 ، ص 106 ، كنز العمال ، ج 1 ، ص 172 ، و ( 18 ) جايى ديگر .\r\n","page_name":" 116 ","page_number":118},
  {"content":"\r\n\r\nعقل ، و بلكه به شهادت تاريخ بشرى كه نديده‌ايم گروهى بدون حاكميّتى كه بر آن فرمان راند وجود داشته باشد ، و حتى خوارج نيز در طول تاريخ خود بدون سلطه‌اى كه حاكم بر آنها باشد نزيسته‌اند .\r\nميزان و ترازوى انسان در دنيا همان ميزان او در آخرت است ، آنجا كه پروردگار سبحان ما گويد : «  يَوْمَ نَدْعُوا كُلَّ أُناسٍ بِإِمامِهِمْ فَمَنْ أُوتِيَ كِتابَهُ بِيَمِينِهِ فَأُولئِكَ يَقْرَؤُنَ كِتابَهُمْ وَ لا يُظْلَمُونَ فَتِيلًا  « 144 » - روزى كه هر گروه از مردم را به امامشان بخوانيم ، نامهء هر كه به دست راستش داده شود ، چون بخواند بيند كه به اندازهء رشتهء باريكى كه درون هستهء خرماست ، به او ستم نشده است » .\r\nامام رضا ( ع ) گفت : « ميزان ( ترازو ) - امير مؤمنان است كه خداوند او را بر آفريدگانش گماشته است » ، ( و دربارهء ) «  أَلَّا تَطْغَوْا فِي الْمِيزانِ  « 145 » - تا در ميزان تجاوز و سركشى نكنيد » گفت : « از امام سر پيچى نكنيد » . « 146 » عقل مقياسهاى خود را كه بر آنها سرشته شده است بر مجموعه‌اى از ابزارهايى كه چيزها را با آنها مىسنجند منعكس مىكند . آيا ديده‌اى كه عقل - به وسيلهء چشم - مقدار نزديكى يا دورى چيزها را در مىيابد ولى وقتى نياز به دقّت باشد آن را بر ابزارهاى علم ( متر و كيلومتر ) منعكس مىكند و با آنها مىسنجد ؟\r\nهم چنان كه عقل مقدار گرماى جسم را با لمس كردن درمىيابد ، امّا گرماسنج را نيز ساخته است تا نزديكتر به دقّت باشد و همچنين است ديگر ميزانها و وسايل سنجش . اين جمله از تجلّيات عقل‌اند بر طبيعت ، و از سوى ديگر / 102 ابزارهايى براى حكمرانى حكومت عادل وجود دارد ، اگر قوانينى كه روابط را تنظيم مىكند و ميزان تطبيق ارزشها را بر واقعيّت مىسنجد وجود نمىداشت ، امام نمىتوانست عدل را بر مردم فرض و واجب كند . . . بدين سان ، ميزان در اساس همان عقل است ( كه خداوند آن را براى شناختن مقياسها و اندازه‌ها داده است ) ، و امام كسى است كه\r\n\r\n\r\n","description":"","footnote":"\r\n( 144 ) - الاسراء / 71 .\r\n( 145 ) - الرحمن / 8 .\r\n( 146 ) - نور الثقلين ، ج 5 ، ص 188 - تفصيل پيرامون معنى ميزان در سورهء رحمن پيش ازين گذشت .\r\n","page_name":" 117 ","page_number":119},
  {"content":"\r\n\r\nبه منزلهء عقل آشكار است ، سپس سازمانها و ابزارهاى سنجش قرار دارند زيرا مردم را به حق و عدل راهنمايى مىكنند ، و از اين روست كه در تفسير آمده : « جبرييل ( ع ) ترازو را ( شامل دو كفّه و زبانه ) بياورد و آن را به نوح داد و گفت : به قوم خود بفرما كه با اين وسيله وزن كنند » . « 147 » «  لِيَقُومَ النَّاسُ بِالْقِسْطِ  - تا مردم به عدالت رفتار كنند ، » اقامهء چيز اجراى آن به درست‌ترين صورت است ، و از همين مقوله است اقامهء نماز در صورتى كه به شكل درست خود اجرا و برگزار شود . و عوامل سه گانه ( بيان ، كتاب و ميزان ) يكديگر را تكميل مىكنند و اين امر ضامن ايجاد محيط مناسب براى برپاداشتن قسط و عدل و تحقق بخشيدن به هدف رسالتهاى الهى است .\r\nقسط - به گفتهء رازى - و اقساط همان انصاف است ، و بدين معنى است كه همان گونه كه قسط و سهم خود را مىگيرى قسط و سهم ديگرى را به دو بدهى ، و عادل مقسط است ، خداى تعالى گفت : «  إِنَّ اللَّهَ يُحِبُّ الْمُقْسِطِينَ  « 148 » - همانا خدا عادلان را دوست دارد ، » و قاسط ستمكار است ، خداى تعالى گفت : «  وَ أَمَّا الْقاسِطُونَ فَكانُوا لِجَهَنَّمَ حَطَباً  « 149 » - و امّا ستمكاران هيزم جهنّم‌اند . » « 150 » به گفتهء يكى از واژه‌شناسان : قسط ( به فتح ) قسطا ( به كسر ) : عدل - عدل ورزيد ، و قسطاً ( به فتح ) و قسوطا : ستم كرد و از حق عدول نمود . « 151 » و اين كلمه را از اضداد شمرده‌اند .\r\nبه هر حال ، مفردات كاربرد اين كلمه دلالت بر آن دارد كه مراد تنها دادگسترى ظاهرى نيست ، بلكه مراد بر پاداشتن عدالتى واقعى است كه در آن\r\n\r\n\r\n","description":"","footnote":"\r\n( 147 ) - جوامع الجامع ، طبرسى ، در تفسير همين آيه .\r\n( 148 ) - المائدة ، 5 ، الحجرات ، 9 ، الممتحنة ، 8 .\r\n( 149 ) - الجنّ / 15 .\r\n( 150 ) - تفسير الرّازى / ج 29 ، ص 243 .\r\n( 151 ) - المعجم الوسيط ، ( قسط ) .\r\n","page_name":" 118 ","page_number":120},
  {"content":"\r\n\r\nانصاف بيشتر مراعات شود و حق به شايستگانش داده شود .\r\n/ 103 اين آيه تصريح مىكند كه بر پاداشتن عدالت به دست خود مردم است ، و نگفته است : تا رسولان قسط و عدل را ميان مردم برقرار كنند ، بلكه گويد : «  لِيَقُومَ النَّاسُ بِالْقِسْطِ  - تا مردم به عدالت رفتار كنند » ، و اگر مردم از مسئوليت خود در برابر عدالت شانه خالى كنند قسط و عدلى برقرار نخواهد شد ، زيرا رسالتها فرصت و امكان بر پاداشتن قسط و استقرار عدالت را براى مردم افزون مىكنند ، امّا پيامبران براى آن مبعوث نشده‌اند كه عدالت را به اكراه و بنا خواست مردم بر آنان واجب سازند و تحميل كنند .\r\nقيام مردم به قسط يعنى عدالت و بر پاداشتن حق در ديگر جوانب زندگى خود ، همراه خدا ، و همراه پيامبر ، و همراه رهبرى شرعى و همراه با ديگر مردم و بلكه همراه با زندگى . پس بدين سان چنان كه حق پرهيزگارى است ، به تقوا و پرهيزگارى خدا مىپردازند ، آن گاه امام و پيشواى عدل را برمىگزينند و به دو تسليم مىشوند و از او پيروى مىكنند . امام رضا ( ع ) گفت : «  وَ أَقِيمُوا الْوَزْنَ بِالْقِسْطِ  « 152 » - و سنجش را به عدالت بر پا داريد ، يعنى امام را به عدل بر پا داريد . » « 153 » آن گاه حق را در مورد خود و ديگران مراعات مىكنند و پيوسته ملازم آن مىشوند ، در مورد خود ميانه‌روى را بدون افراط و تفريط در پيش مىگيرند و در مورد ديگران كم نمىدهند و كم‌فروشى نمىكنند و ستم نمىرانند و تجاوز نمىكنند و عهد و پيمان نمىشكنند ، و همچنين عدالت را در روابط خود با آفريدگان پيرامون خويش مراعات مىكنند ، و از اين رو در زمين پس از اصلاح آن فساد و تباهى نمىكنند و كشتزارها و نسل را از ميان نمىبرند « 154 » و . . . و . . .\r\nولى پاره‌اى از مردم باقى مىمانند كه با حق مخالفت مىورزند . بدين سبب است كه خداوند آهن را به عنوان وسيله‌اى استوار براى اجراى قسط و عدل و\r\n\r\n\r\n","description":"","footnote":"\r\n( 152 ) - الرحمن / 9 .\r\n( 153 ) - تفسير نور الثقلين ، ج 5 ، ص 189 .\r\n( 154 ) - مأخوذ از تعبيرهاى قرآنى : الاعراف / 56 و 85 ، البقرة / 205 .\r\n","page_name":" 119 ","page_number":121},
  {"content":"\r\n\r\nبر پا داشتن و استقرار آن در ميان مردم فرو فرستاد . بىشك اعمال قدرت همواره وسيله‌اى مناسب نيست ، از اين رو اسلام نيز شرعى بودن و قانون كاربرد قدرت را جز در حالات و شرايط ويژه مقرّر نداشته است .\r\n«  وَ أَنْزَلْنَا الْحَدِيدَ  - و آهن را فرو فرستاديم ، » امام على ( ع ) گفت : « يعنى جنگ افزار و جز آن » « 155 » چيزهايى كه غرض و منظور / 104 كه همان بازداشتن ( دشمن ) و اجراى عدالت به وسيلهء آنها تحقق مىپذيرد .\r\nاين بخش آيه معطوف است به « الكتاب و الميزان » ولى خداوند نخست هدف از « آهن » را ياد مىكند . چرا ؟ به نظر مىرسد براى آن كه آگاهى و بينشى مهمّ را بيان كند كه عوامل پيش گفته بر آن مهمتر است و آن دو عامل در شرايط عادى كافى است « تا مردم ( خود ) قسط و عدل را بر پا دارند » ، و نيازمند به كاربرد آهن نشوند . و اين از آن رو است كه نيروى اجرايى در اسلام قدرت اساسى خود را از ايمان مىگيرد نه از شمشير . اكنون مىپرسيم : در اين صورت چرا خداوند آهن را فرو فرستاد ؟ پاسخ اين كه : براى آن كه جابران و سركشان و مخالفان سرسخت كه دلهايشان سخت شده و از دلايل آشكار و كتاب هشيار نمىشود ، و با ميزان و قسط مبارزه مىكنند ، براى چنين كسان است كه خداوند قانون به كار بردن شمشير را نهاده است ، و بدان راغب شده . از پيامبر خدا ( ص ) روايت شده است كه گفت : « خير بتمامى در شمشير و زير سايهء شمشير است و مردم جز به شمشير استوار نشوند » ، « 156 » و امام على ( ع ) گفت : « براستى خداوند اين امّت را به دو دارو درمان كرد : تازيانه و شمشير ، و امام را در كاربرد اين دو نرمى و مدارا نباشد » ، « 157 » و امام صادق ( ع ) گفت : « همانا خداى عزّ و جلّ پيامبر خود را با دعوت اسلام به مدّت ده سال نزد مردم فرستاد ، ولى آنها از پذيرفتن آن خوددارى كردند تا آن كه بود فرمان جنگ داد ، پس خير در شمشير ، و زير شمشير است ، و كار به همان حال برمىگردد كه\r\n\r\n\r\n","description":"","footnote":"\r\n( 155 ) - تفسير نور الثقلين ، ص 250 .\r\n( 156 ) - بحار الانوار ، ج 100 ، ص 9 .\r\n( 157 ) - شرح ابن حديد ، ج 1 ، ص 275 .\r\n","page_name":" 120 ","page_number":122},
  {"content":"\r\n\r\nآغاز شد » ، « 158 » و امام امير مؤمنان ( ع ) گفت : « شمشير جدا كننده است ، و دين پيوند دهنده ، پس دين امر به معروف و شمشير نهى از منكر مىكند ، خداى تعالى گفت :\r\n«  وَ لَكُمْ فِي الْقِصاصِ حَياةٌ  « 159 » - و شما را در قصاص كردن زندگى است » . « 160 » «  فِيهِ بَأْسٌ شَدِيدٌ  - در آن نيرو و عذابى است سخت ، » بر آنان كه عدالت نمىورزند و قسط را بر پا نمىدارند ( به صورت اجراى حدود ، و قصاص ، و ديگر مجازاتهاى شرعى ) در آنان كه ستم مىكنند و با عدالت مىجنگند ( آنجا كه جهاد در راه خداست ) . به كار بردن آهن چون رمز و نشانه‌اى از نيرومندى است از اين نظر كه آهن مادّهء اصلى در ساختن جنگ افزارها و وسايل / 105 اعمال قوّت است . و اينجا دو پرسش آينده مطرح مىشود :\r\nيكم : اگر اسلام معتقد به آزادى است پس به كار بردن قوّت و زور براى چيست ؟\r\nدوم : اگر خداوند روز رستاخيز از مردم حساب مىكشد پس سبب به كار بردن شمشير و جهاد در دنيا كدام است ؟ و ما بدين پرسشها پاسخ مىگوييم :\r\n\r\nاولًا : اسلام امرى است ميان دليل و زور :\r\nبرجسته‌ترين هدف اسلام آزادسازى انسان از غل و بندهاى آشكار و نهان است ، خداى تعالى گفت : «  الَّذِينَ يَتَّبِعُونَ الرَّسُولَ النَّبِيَّ الْأُمِّيَّ الَّذِي يَجِدُونَهُ مَكْتُوباً عِنْدَهُمْ فِي التَّوْراةِ وَ الْإِنْجِيلِ يَأْمُرُهُمْ بِالْمَعْرُوفِ وَ يَنْهاهُمْ عَنِ الْمُنْكَرِ وَ يُحِلُّ لَهُمُ الطَّيِّباتِ وَ يُحَرِّمُ عَلَيْهِمُ الْخَبائِثَ وَ يَضَعُ عَنْهُمْ إِصْرَهُمْ وَ الْأَغْلالَ الَّتِي كانَتْ عَلَيْهِمْ فَالَّذِينَ آمَنُوا بِهِ وَ عَزَّرُوهُ وَ نَصَرُوهُ وَ اتَّبَعُوا النُّورَ الَّذِي أُنْزِلَ مَعَهُ أُولئِكَ هُمُ الْمُفْلِحُونَ  « 161 » - آنان كه از اين رسول ، اين پيامبر امّى كه\r\n\r\n\r\n","description":"","footnote":"\r\n( 158 ) - فروع الكافى ، ج 5 ، ص 7 .\r\n( 159 ) - البقرة / 179 .\r\n( 160 ) - غرر الحكم ، چاپ ايران ، ترجمهء حكمت ( 2157 ) باب الف .\r\n( 161 ) - الاعراف / 157 .\r\n","page_name":" 121 ","page_number":123},
  {"content":"\r\n\r\nنامش را در تورات و انجيل خود نوشته مىيابند ، پيروى مىكنند - آن كه به نيكى فرمانشان مىدهد و از ناشايست بازشان مىدارد و چيزهاى پاكيزه را بر آنها حلال مىكند و چيزهاى ناپاك را حرام و بار گرانشان را از دوش آنان برمىدارد و زنجيرشان را مىگشايد . پس كسانى كه به او ايمان آوردند و حرمتش را نگاه داشتند و ياريش كردند و از آن كتاب كه بر او نازل كرده‌ايم پيروى كردند ، رستگاران‌اند . » آرى ، پيامبر مردم را از تيرگى جهل و عقب ماندگى و بردگى به روشنايى دانش و تمدّن و آزادى بيرون مىآورد ، ولى چگونه ؟ آيا به زور منطق يا به منطق زور ؟ در آياتى چند بيان شده است كه هيچ اكراهى در دين نيست ، و بيقين پيامبر به مردم زور نمىگويد ، خداى سبحان گفت : «  لا إِكْراهَ فِي الدِّينِ قَدْ تَبَيَّنَ الرُّشْدُ مِنَ الْغَيِّ  « 162 » - در دين هيچ اكراهى نيست ، هدايت از گمراهى مشخّص شده است » و خداى سبحان گفت : «  نَحْنُ أَعْلَمُ بِما يَقُولُونَ وَ ما أَنْتَ عَلَيْهِمْ بِجَبَّارٍ فَذَكِّرْ بِالْقُرْآنِ مَنْ يَخافُ وَعِيدِ  « 163 » - ما به آنچه مىگويند داناتريم و تو به آنها زور نمىگويى . پس هر كه را از وعدهء عذاب من مىترسد به قرآن اندرز ده » ، و در اجراى اين حقيقت در واقع پروردگار ما پيامبر و مسلمانان را از اجبار مردم به درآمدن به دين جديد منع كرده و گفته است : «  وَ لَوْ شاءَ رَبُّكَ لَآمَنَ مَنْ فِي الْأَرْضِ كُلُّهُمْ جَمِيعاً أَ فَأَنْتَ تُكْرِهُ النَّاسَ حَتَّى يَكُونُوا مُؤْمِنِينَ  « 164 » - اگر پروردگار تو بخواهد همهء كسانى كه در روى زمينند ايمان مىآورند . آيا تو مردم را به اجبار وامىدارى كه ايمان بياورند ؟ » در اين صورت به كار بردن قوّت براى چيست ؟ اين كار عليه دو گروه است :\r\nاوّل ، كسانى كه آزادى مردم را سلب و زنجيرها و بندهاى خود را بر آنان واجب و مؤكّد مىكنند . دوم ، كسانى كه عليه قوانين بلاد ( اسلام ) برمىخيزند و در زمين شورش و فساد به راه مىاندازند .\r\n\r\n\r\n","description":"","footnote":"\r\n( 162 ) - البقرة / 256 .\r\n( 163 ) - ق / 45 .\r\n( 164 ) - يونس / 99 .\r\n","page_name":" 122 ","page_number":124},
  {"content":"\r\n\r\n/ 106\r\n\r\nثانياً : اسلام و قوّت و زندگى\r\n1 - امّا ما دام كه خداوند از مردم در آخرت حساب مىكشد و نيكوكار و بدكار را پاداش مىدهد ، توسّل به زور و قوّت براى چيست ؟\r\nبراى آن كه آزمون جز با كامل شدن شروط آن صورت كمال نمىيابد ، پس اگر حكومتهاى گمراهى بر زمين حكم رانند و تبليغات زهرآگين خود را بر روح مردمان سرازير كنند و به هيچ كس اجازهء انتشار دعوت به سوى خدا را ندهند ، در آن صورت چگونه حجّت خدا بر ساير بندگان تمام شود ؟ و آيا همان مردم نيستند كه مىگويند : پروردگار ما ، دعوت به سوى تو به ما نرسيده و ابلاغ نشده و ما از پيامبر تو چيزى نشنيديم ؟ بنا بر اين مؤمن ناگزير است كه براى ايجاد جوّ و محيط مناسب براى امتحان بكوشد تا آن كس كه بر اثر دليل و بيّنه هدايت مىشود راه يابد و آن كس كه از شنيدن دليل گمراه مىشود به گمراهى گرايد .\r\n2 - وانگهى كسانى كه با به كار گرفتن قوّت و زور از جانب مؤمنان مخالف‌اند ، به جهاد جز از زاويه و ديدگاه جهات منفى كه در پى آن مىآيد نمىنگرند و طبعا تنها به شدت عمل و سختگيرى حكومتهاى فاسد نسبت به جامعه و خود مجاهدان توجّه دارند ، در حالى كه بر ايشان واجب است كه از نظر داده‌هاى مثبت و نتايج ايجابى جهاد بدان بنگرند كه در زمينهء دنيا موجب آزادى و استقلال و امنيّت و پيشرفت و ديگر مضامين بر پا داشتن قسط و عدل و نتايج آن است و در زمينهء آخرت موجب خرسندى خدا و نيل به بهشت اوست . و اين بعضى از منافعى است كه خداوند براى آهن قرار داده است .\r\n«  وَ مَنافِعُ لِلنَّاسِ  - و منافعى است براى مردم ، » پس آهن جنگ افزارى است كه در بر پا داشتن قسط و عدالت سهم دارد ، و در عين حال فلزّى است كه در بسيارى از صنعتها و وسايل رفاهى زندگى وجود دارد .\r\nبيگمان كوشش در بر پا داشتن حق و عدالت در ميان مردم موجب نبردى\r\n\r\n","description":"","footnote":"","page_name":" 123 ","page_number":125},
  {"content":"\r\n\r\nسرنوشت ساز بين ياران و پيامبران خدا ( حزب او ) و ياران و پيشروان باطل ( حزب شيطان ) مىشود كه خداوند آن دو را از يكديگر متمايز سازد و جدا كند / 107 و به هدف اصلى از زندگى دنيايى ما كه همان آزمون است ، تحقّق مىبخشد .\r\n«  وَ لِيَعْلَمَ اللَّهُ مَنْ يَنْصُرُهُ وَ رُسُلَهُ  - تا خداوند بداند چه كسى به او و پيامبرانش يارى مىكند . » از مجاهدانى كه براى تحقق بخشيدن غايت و مراد رسالتها كه همان بر پا داشتن قسط و عدل است مىكوشند . آرى ، شمشير وسيلهء اين كار است ، امّا بازوهاى شمشير زن مجاهدان است كه شمشير را حمل مىكند و به وسيلهء آن با دشمنان مىجنگد ، پس كسى نپندارد كه يارى خداوند به دين خود همواره به صورت غيبى و پنهانى روى مىدهد . و مجاهدان اين غايت و مراد را والاترين منظور و مقصود مىشمارند زيرا بزرگترين هدفهاى آنان رسيدن به خرسندى خداى سبحان است كه جهاد نزديكترين راه آن به شمار مىآيد .\r\nيارى دادن راستين و حقيقى به حق تنها به صرف پيوستن به صفوف مؤمنان ، و برداشتن شمشير و جنگيدن تحقيق نمىيابد ، هرگز . . . اين فقط مظهر و نمادى است مطلوب ، بلكه مهم ، در كنار و همراه با اين امور آن است كه انگيزه‌هاى توحيدى از سر چشمهء ايمان به خدا جارى شده باشد ، از اين رو است كه پروردگار ما گفت :\r\n«  بِالْغَيْبِ  - به ناديده ( و اعتقاد به غيب ) ، » امّا كسى كه به انگيزه‌ها و هدفهاى مادى و مصلحتى ، يا براى آن كه ديگران به دو يارى دهند ، يا براى هر چيز ديگر به مؤمنان مىپيوندد و همراه آنان مىجنگد ، به غيب كه همان خرسندى خدا و بهشتهاى اوست پيوندى نمىيابد و اين آيه شامل حال او نمىشود . . . از چيزهايى كه انگيزه‌ها و هدفهاى انسان را ناب و زدوده از اغراض مىكند ، علم اوست به اين كه وى به ذاتى ناتوان و خوار يارى نمىكند ، و براستى خداى تعالى از روى نياز و ناتوانى وى را به نصرت و يارى دادن فرا نخوانده تا وى بها و اجرى در مقابل آن يارى طلب كند و پس از پيروزى\r\n\r\n","description":"","footnote":"","page_name":" 124 ","page_number":126},
  {"content":"\r\n\r\nپرداخت آن را بر ذات او واجب شمارد ، يا بر پرودگار خود سبحانه منّت گذارد .\r\n«  إِنَّ اللَّهَ قَوِيٌّ عَزِيزٌ  - زيرا خداوند توانا و پيروزمند است . » و در واقع اين مجاهدانند كه از يارى دادنشان به خداوند ، خود نيرو و پيروزمندى به دست مىآورند .\r\n\r\nو آخرين سخن :\r\n/ 108 آيه حديد به نظام جامعهء اسلامى اشاره مىكند كه در وجود پيامبر يا جانشين او تجسّم و تمثّل مىيابد و در نيروهاى سه گانه شكل مىپذيرد كه عبارت است از :\r\nقوّهء تشريعى يا قانونگذارى ، كه نشانه و نماد آن « الكتاب : قرآن » و نقش و وظيفهء آن بيان احكام است ، و قوّهء قضايى ، كه نماد آن « الميزان : ترازو » و وظيفهء آن تطبيق نظامها بر واقع براى تعيين مصاديق و بيان چگونگى اجرا و تنفيذ آنهاست ، و قوهء اجرايى ، كه نشانه و رمز آن « الحديد : آهن » است .\r\nهم چنان اين آيه به شعار جامعهء اسلامى اشاره مىكند كه ما را به شكل و جنبهء كلّى آن رهنمون مىشود و در گفتهء خداى سبحان متبلور گشته كه گويد :\r\n«  لِيَقُومَ النَّاسُ بِالْقِسْطِ  - تا مردم به عدالت رفتار كنند . » پايان اين آيه نيز ما را به انگيزهء غيبى در يارى دادن به دين هدايت مىكند كه ضمانت اجرايى احكام شمرده مىشود ، و نيروى خويشتن‌دارى و خود نگهبانى درونى در جامعهء ايمانى است .\r\n[ 26 
  ] قرآن مثلى تاريخى از آنچه آيهء حديد ناظر بر آن است مىزند كه به جنبش انبيا و پيروان ايشان مربوط مىشود ، و آن واقعيتى از ماجراى نوح و ابراهيم ( عليهما السلام ) است كه آن هر دو گشايندگان دو دوران تازه در تاريخ رسالتهاى الهى هستند .\r\n«  وَ لَقَدْ أَرْسَلْنا نُوحاً وَ إِبْراهِيمَ  - و ما نوح و ابراهيم را به رسالت فرستاديم ، » نبوّت همان رهبرى معصوم ( : بازداشته از گناه ) برگزيده از جانب خداست ،\r\n\r\n","description":"","footnote":"","page_name":" 125 ","page_number":127},
  {"content":"\r\n\r\nامّا رسالت يك درجه فراتر از آن است زيرا رسول ( : پيامبر ) رسالت و پيامى را از پروردگار خود براى مردم مىآورد .\r\nنبوّت و كتاب ، اين دو همان پيمان خدايند و جز صالحان راستين كه خداوند ايشان را مىآزمايد بدان نايل نمىشوند . گوينده‌اى كه عزيز و مسلّط است گفت : «  وَ إِذِ ابْتَلى إِبْراهِيمَ رَبُّهُ بِكَلِماتٍ فَأَتَمَّهُنَّ قالَ إِنِّي جاعِلُكَ لِلنَّاسِ إِماماً قالَ وَ مِنْ ذُرِّيَّتِي قالَ لا يَنالُ عَهْدِي الظَّالِمِينَ  « 165 » - و پروردگار ابراهيم او را به كارى چند بيازمود و ابراهيم آن كارها را به تمامى به انجام رساند . خدا گفت : من تو را پيشواى مردم گردانيدم . گفت : فرزندانم را هم ؟ گفت : پيمان من ستمكاران را در برنگيرد . » آن گاه كه فرزندان نوح و ابراهيم ( عليهما السلام ) در طول زندگى نسلها عهده‌دار رهبرى بشريّت شدند ، / 109 و مشعل هدايت و راه رستگارى را براى امّتها يكى پس از ديگرى حمل كردند فضل آنان بر مردم آشكار شد .\r\n«  وَ جَعَلْنا فِي ذُرِّيَّتِهِمَا النُّبُوَّةَ وَ الْكِتابَ  - و در ميان فرزندان آن دو نبوّت و كتاب نهاديم . » ولى تنها وجود نبوّت و كتاب در ميان فرزندان نوح و ابراهيم ( عليهما السلام ) به معنى رشد و نموّ حالت اصلى و نژادى در فرزندان و پيروان آنان نيست .\r\n«  فَمِنْهُمْ مُهْتَدٍ  - پس بعضى از آنان هدايت يافته بودند ، » كه ايشان پيامبران و انبيا و اوصيا و كسانى هستند كه به ايشان ايمان آوردند و از اينان پيروى كردند ، «  وَ كَثِيرٌ مِنْهُمْ فاسِقُونَ  - و بسيارى از ايشان نافرمانان بودند . » گمراهان و منحرفان ملتزم به كتاب نشدند و آثار انبيا را دنبال نكردند . پس مقياس و وسيله سنجش صلاح و فساد انتساب و وابستگى يا ادّعاى پيروى از صالحان نيست ، بلكه مقياس حقيقى و درست همان پيروى از ارزشهاى مكتبى ، و\r\n\r\n\r\n","description":"","footnote":"\r\n( 165 ) - البقرة / 124 .\r\n","page_name":" 126 ","page_number":128},
  {"content":"\r\n\r\nپيوستگى دايم با رفتار نيك و سلوك صالح است ، و صلاح رهبران و حقانيّت ارزشها دليل هدايت امّتها و جامعه‌ها نيست و گمراهى امّتها و جامعه‌ها و انحراف آنها دليل فساد آن دو نمىباشد ، و امام رضا ( ع ) هنگامى كه مأمون و بعضى عالمان مجلس او را مخاطب قرار مىدهد ، به همين مطلب اشاره مىكند : « آيا نمىدانيد كه اين وراثت و طهارت به تحقيق تنها بر برگزيدگان هدايت يافته قرار گرفته و بر ديگران قرار نگرفته است ؟ گفتند : اى ابو الحسن ! اين نبوّت را از كجا آورده‌اى ؟\r\nگفت : از گفتهء خداى عزّ و جلّ : «  وَ لَقَدْ أَرْسَلْنا نُوحاً وَ إِبْراهِيمَ وَ جَعَلْنا فِي ذُرِّيَّتِهِمَا النُّبُوَّةَ وَ الْكِتابَ فَمِنْهُمْ مُهْتَدٍ وَ كَثِيرٌ مِنْهُمْ فاسِقُونَ  - ما نوح و ابراهيم را به رسالت فرستاديم و در ميان فرزندانشان نبوّت و كتاب نهاديم . بعضى از آنان هدايت يافتگان بودند و بسيارى از ايشان نافرمانان » پس وراثت نبوّت و كتاب از آن هدايت يافتگان شد و نافرمانان از آن بىنصيب‌اند ، آيا نمىدانيد نوح هنگامى كه از پروردگار خود ، عزّ و جلّ درخواست كرد گفت : «  إِنَّ ابْنِي مِنْ أَهْلِي وَ إِنَّ وَعْدَكَ الْحَقُّ وَ أَنْتَ أَحْكَمُ الْحاكِمِينَ  - همانا پسرم از خاندان من بود و وعدهء تو حقّ است و نيرومندترين حكم كنندگان تو هستى » و اين درخواست از آن رو بود كه خداى عزّ و جلّ به دو وعده داده بود كه او و خاندانش را نجات دهد ، پس پروردگار عزّ و جلّ به دو گفت : «  يا نُوحُ إِنَّهُ لَيْسَ مِنْ أَهْلِكَ إِنَّهُ عَمَلٌ غَيْرُ صالِحٍ فَلا تَسْئَلْنِ ما لَيْسَ لَكَ / 110 بِهِ عِلْمٌ إِنِّي أَعِظُكَ أَنْ تَكُونَ مِنَ الْجاهِلِينَ  - اى نوح ! براستى او از خاندان تو نيست ، او عملى است ناصالح . از سر ناآگاهى از من چيزى مخواه . بر حذر مىدارم تو را كه از نادانان باشى . » « 166 » [ 27 
  ] در سورهء حديد كه به صفت روحانى والايى موسوم است و براى شفاى مؤثر سخت دلى كه دلهاى غافل از ياد خدا بدان دچار شده‌اند آمده است ، آيهء حديد را مىخوانيم كه هدف رسالت را در بر پا داشتن قسط و عدل معيّن و مشخّص كرده است و كاربرد آهن : شمشير را به عنوان وسيلهء اجراى آن بعيد نشمرده . در\r\n\r\n\r\n","description":"","footnote":"\r\n( 166 ) - عيون اخبار الرضا ، ج 1 ، ص 230 .\r\n","page_name":" 127 ","page_number":129},
  {"content":"\r\n\r\nحقيقت اين توازنى است حكيمانه بين بالا رفتن و تعالى در افق غيب و حضور فعال در حوادث زندگى .\r\nو از اين رو نيز روند سوره شامل داستان رهبانيّت شده كه مسيحيان را از راه درست دور كرده است هم چنان كه پيش از آنها يهوديان هنگامى كه دچار ديدگاه ( دودمانى و ) نژادى شدند از آن منحرف گشتند . اگر آيهء پيشين با اشاره‌اى زودگذر به دودمانخواهى ( و نژادپرستى ) يهود و جز آنان پرداخته اين آيه بروشنى خطاى رهبانيّت را آشكار ساخته است و هر دو آيه يادآور شده‌اند كه راه درست و استوار در سنّت انبيايى نمايانگر است كه پى در پى براى بشريّت رسالتى واحد آورده‌اند كه نشانه‌هاى آن همراه با زمان ، معلوم و معيّن است ، و خطّ واحد و مشتركى كه سيرت و روش تمام ايشان بدان رهنمون است همان ميزان و ترازوى سنجيدن حقّ است و همان در قرآن تمثّل مىيابد ، چنان كه اين مطلب را در آيات آينده مىخوانيم :\r\n«  ثُمَّ قَفَّيْنا عَلى آثارِهِمْ بِرُسُلِنا  - سپس پيامبران خود را پس از ايشان فرستاديم ، » يكى پس از ديگرى ، كه خداوند به وسيلهء ايشان بشريّت را به خطّ نوح و ابراهيم رهنمايى كرد ، هر چند مردم از پيروى آن خط نافرمانى كرده و به گمراه رفته بودند ، امّا پيامبران همان راه را پيروى كردند و پيمودند و براى همان هدفها كوشيدند و با همان وسايل ( دلايل و بيّنات ، كتاب ، ميزان و آهن : شمشير ) كار كردند . نسلهاى آيندهء امّت نيز بايد هم چنان مسئول اين راهنوردى باشند و گام در جاى گام پيشاهنگان صالح گذارند و جادهء تمدن و تكامل را بپيمايند . . . و آن گاه كه عامل زمان و گذشت قرنها و نسلها امّت را از ايشان ( يعنى از پيامبر و امامان راستين هدايت ) دور مىكند و فاصله‌اى به وجود مىآورد ، كتاب و امام بهترين مقياس و وسيلهء شناختن راه درست هستند . آرى ، / 111 بازگشت امّت به خط درست ، و بخصوص در جامعه‌اى كه ديرى در گمراهى و انحراف راه سپرده ، امّت را در برابر مقاومتها و مخالفتهايى دشوار قرار مىدهد ، ولى تنها راه هدايت و سعادت و نجات از گمراهى و بدبختى همين است .\r\n\r\n","description":"","footnote":"","page_name":" 128 ","page_number":130},
  {"content":"\r\n\r\n«  وَ قَفَّيْنا بِعِيسَى ابْنِ مَرْيَمَ وَ آتَيْناهُ الْإِنْجِيلَ  - و عيسى بن مريم را از پى آنان روانه كرديم و به او انجيل را داديم ، » و انجيل مغاير با آن رسالتها نيست ، بلكه متضمن همان مفاهيم و ارزشهاست ، جز اين كه نژادپرستىاى كه بنى اسرائيل پيش از نزول انجيل بدان فرو افتادند و نگرش مادّى و سخت دلىاى كه همراه آن پديد آمده نياز به جرعه‌هايى از مهربانى و عطوفت و زهد و خشوع داشت ، و سخنان انجيل سرشار از اين مطالب بود تا بى اعتدالى مادّى سركش را درمان كند ، و بدين گونه خداوند بذر رأفت و مهربانى و بلكه زهد و رهبانيّت ناب و پاكيزه را در دلهاى پيروان عيسى ( ع ) كاشت .\r\n«  وَ جَعَلْنا فِي قُلُوبِ الَّذِينَ اتَّبَعُوهُ رَأْفَةً وَ رَحْمَةً  - و در دل پيروانش مهربانى و رحمت نهاديم . » رأفت ( مهربانى ) همانا گرايش و عطوفت قلبى است ، در حالى كه رحمت مظهر و نمودار خارجى آن است مانند بخشش و فروتنى ، و برخى گويند : رأفت خوددارى و جلوگيرى از ضرر رساندن است ، در صورتى كه رحمت به معنى سود رساندن بسيار آمده ، و نظير اين كلمات هنگامى كه به صورت تنها ذكر شود شامل معنى تمام مىشود در حالى كه اگر به صورت همراه بيايد و اطلاق شود هر يك بر معنى خاصّى دلالت مىكند ، و توالى ذكر آنها دلالت بر تأكيد دارد و اين مفهوم را به ذهن مىآورد كه خداوند مقدارى زياده از عطوفت و مهربانى را در دلهاى پيروان عيسى ( ع ) نهاد . و اين حق و سزاوار ايشان بود . مگر نه آن كه رهبر آنان خود نمونهء والاى زهد و دلسوزى و خشوع و انزوا ( از دنيا ) بود ؟\r\nرأفت و رحمت از بارزترين و بزرگترين صفات خداوند در رفتار او با آفريدگان خويش است «  إِنَّ اللَّهَ بِالنَّاسِ لَرَؤُفٌ رَحِيمٌ  « 167 » - براستى خدا بر مردمان مهربان و بخشاينده است » بدين گونه رسالتهاى الهى نجات مردم را از صفات / 112 بشرى\r\n\r\n\r\n","description":"","footnote":"\r\n( 167 ) - البقرة / 143 .\r\n","page_name":" 129 ","page_number":131},
  {"content":"\r\n\r\nهدف خود قرار مىدهند كه اخلاق خدا را در ميان آنان رسوخ دهند و ملكهء ايشان سازند تا مردمى ربّانى شوند . از اين رو عيسى ( ع ) مهربانى و رحمت را آورد كه سخت دلىاى را كه بنى اسراييل بدان دچار شده بودند چاره كند ، آنجا كه پروردگار ما دربارهء آنان گويد : «  ثُمَّ قَسَتْ قُلُوبُكُمْ مِنْ بَعْدِ ذلِكَ فَهِيَ كَالْحِجارَةِ أَوْ أَشَدُّ قَسْوَةً وَ إِنَّ مِنَ الْحِجارَةِ لَما يَتَفَجَّرُ مِنْهُ الْأَنْهارُ وَ إِنَّ مِنْها لَما يَشَّقَّقُ فَيَخْرُجُ مِنْهُ الْماءُ وَ إِنَّ مِنْها لَما يَهْبِطُ مِنْ خَشْيَةِ اللَّهِ  « 168 » - پس از آن دلهاى شما چون سنگ ، سخت گرديد ، حتى سخت‌تر از سنگ كه از سنگ گاه جويها روان شود ، و چون شكافته شود آب از آن بيرون جهد ، و گاه از بيم خدا از فراز به نشيب فرو غلتد . » اين امر كه خداوند اين دو صفت را در دلهاى پيروان عيسى ( ع ) قرار داد ، هرگز بدين معنى نيست كه خداوند پيامبرى را با لطف و رحمت مىفرستد و پيامبرى ديگر را با شدّت و آهن ( شمشير ) ، يا جهاد با شمشير و وارد شدن در عمق معركه براى استقرار قسط و عدالت در صورتى كه شرايط چنين بخواهد و اوضاع و احوال اقتضا كند بر آنان فرض و واجب نشده ، بلكه بدين معنى است كه حال اجتماعى كه به سبب سخت دلى و نافرمانى از پاى درآمده با شمشير چاره نمىشود بلكه با مهربانى و رأفت ، و چه بسا با رهبانيّت درمان شود .\r\nقرآن سپس تجربه‌اى مهم از تجارب پيروان عيسى ( ع ) را بيان مىكند . پس از عيسى جابران و سركشان پديد آمدند و اكثريت مردم در نافرمانى و سخت دلى و پيروى از تحريف و بدعت گذارى با شاهان خود همگام و همراه شدند . پس به مذاهبى گوناگون تقسيم شدند و بيشتر مردم در برابر گردنكشان و طاغوتان خاموش ماندند و از مدّعيان دين پيروى كردند . امّا اندكى از آنان به مبارزه و مقاومت تصميم گرفتند ، اما چگونه ؟\r\nآنان با دو نوع مبارزه روبرو بودند : مبارزهء سياسى و مبارزهء اجتماعى كه از\r\n\r\n\r\n","description":"","footnote":"\r\n( 168 ) - البقرة / 74 .\r\n","page_name":" 130 ","page_number":132},
  {"content":"\r\n\r\nجانب قشرهاى پيوسته به دين تحريف شده پشتيبانى مىشد . در برابر تمام اين شرايط بر آنان واجب بود كه از يك سو راه و روش خود را حفظ كنند و به پيروى از گردنكشان نپردازند و به دين تحريف شده تسليم نشوند و از سوى ديگر واجب بود كه خود را حفظ كنند تا در برابر آن امواج از ميان نروند . از اين رو رهبانيّت را برگزيدند ، يعنى استوار كردن رابطهء خود با خدا و كناره‌گيرى از جامعهء گمراه . اين بود طرح ايشان كه در اجراى آن راهى / 113 به سوى هدفهاى خود مىديدند ، و همان پيوستگى به انجيل ، و پيروى از عيسى و نگهبانى از خود و حيثيت خود بود كه در درون واقعيّت جديد نيست و نابود نشوند ، و قرآن آن را در كلمه‌اى خلاصه كرده است كه همان خشنودى خداست .\r\n«  وَ رَهْبانِيَّةً ابْتَدَعُوها ما كَتَبْناها عَلَيْهِمْ إِلَّا ابْتِغاءَ رِضْوانِ اللَّهِ  - و رهبانيّتى كه بدعت نهاده‌اند ، ما بر آنان مقرر نكرديم ، امّا خود خشنودى خدا مىجستند ، » معنى اين بخش از آيه چيست ؟ آيا رهبانيّت را خداوند بر آنان نوشته و مقرر كرده است ، پس در اين صورت معنى كلمهء « ابتدعوها : ايشان آن را بدعت نهادند » چيست ؟ و آيا آنان خود آن را به وجود آوردند ، پس در اين صورت گفتهء خداوند چيست كه «  ما كَتَبْناها عَلَيْهِمْ إِلَّا ابْتِغاءَ رِضْوانِ اللَّهِ  - ما بر آنان مقرر نكرديم ، امّا خشنودى خدا مىجستند ؟ » آنچه به نظر مىرسد اين است كه : لفظ رهبانيّت معطوف است بدين گفتهء خداى سبحان : «  وَ جَعَلْنا فِي قُلُوبِ الَّذِينَ اتَّبَعُوهُ رَأْفَةً وَ رَحْمَةً  - و در دل پيروانش مهربانى و رحمت [ و رهبانيّت 
  ] نهاديم » زيرا خداوند از طريق انجيل و روش مسيح ، عيسى بن مريم ( ع ) سه نور در دلهاى ايشان نهاده : نور مهربانى و نور رحمت و نور بيم از خدا و رهبانيّت ، ولى آنان اين رهبانيّت را بدعت نهادند و در آن تغيير به وجود آوردند ، هم چنان كه زهد اساساً فضيلتى است كه اسلام مسلمانان را بدان فراخوانده امّا گروهى از مسلمانان بدعت نهادند و براى آن وسايلى ناشايست قرار دادند كه امامان مسلمانان را به بيزارى از ايشان وادار كرده است .\r\n\r\n","description":"","footnote":"","page_name":" 131 ","page_number":133},
  {"content":"\r\n\r\nپس بدعت گذارى در اصل در رهبانيّتى كه به معنى بيم از خداست نبوده ، امّا در فروع آن از قبيل گوشه گيرى دسته جمعى در ديرها و وضع مقرّرات ويژه آن به وجود آمده است . بنا بر اين تفسير ، گفتهء خداى سبحان : «  ما كَتَبْناها عَلَيْهِمْ  - ما آن را بر آنان مقرر نكرده‌ايم » براى بيان بدعت گذارى است ، بدين معنى كه خداوند رهبانيّت را به هدف كسب خشنودى خود بر آنان مقرر كرد امّا آنان چنان كه حق آن رهبانيّت بود و مىسزيد آن را مراعات نكردند و تحريفش نمودند .\r\nبرخى گويند : اين آيه اشاره بدان دارد كه آنان اصل رهبانيّت را براى كسب خشنودى خدا بدعت نهادند و خود به وجود آوردند ، و خداوند آن را بر ايشان مقرّر نكرده بود .\r\nو گويند : ضرورتى ندارد كه بدعت گذارى و ايجاد روشى نو پديد عيناً در رسالتى نوشته و نام برده شده باشد تا مشروع محسوب شود ، / 114 بلكه كافى است كه با ارزشها و اصول و قواعد كلّى موجود در آن رسالت سازگار باشد ، زيرا مهمّ اين است كه از كتاب الهى بر گرفته شده و بدان منتهى شود ، و به گواهى « ميزان » ملتزم و پيوسته بدان باشد . و اين امر ناشى از انعطاف و نرمش دين و قدرت آن در رهبرى زندگى در حال تحول و دگرگونى است كه ابداع و نوآفرينى را تا وقتى در حدود خشنودى خدا و شريعت او باشد ، تأييد مىكند ، و از اين ديدگاه رهبانيّت نيكوست در صورتى كه به امور زيرين منجر نشود :\r\n1 - تشبّث به ظاهر امور به حساب و زيان ارزشها .\r\n2 - كناره گيرى از اجتماع و ناديده گرفتن آن بدون حضور و شاهد بودن و كوشش در تغيير وضع موجود آن .\r\n3 - كناره گيرى و شانه خالى كردن از تكاليف اجتماعى .\r\n4 - چپاول مردم و اندوختن سيم و زر ، و انحراف از راه خدا .\r\nو آنچه كار را بدين جا بكشاند كه در واقع تهى كردن رهبانيّت از مضامين راستين آن يعنى حقايق زيرين است :\r\nالف : بيم از خدا ، و نزديكى جستن به او به وسيلهء اعتكاف و زهد نسبت به\r\n\r\n","description":"","footnote":"","page_name":" 132 ","page_number":134},
  {"content":"\r\n\r\nحطام و خس و خاشاك دنيا .\r\nب : احتياط در دين و كوشندگى در عبادت و اداى حقوق مردم و بر پا داشتن احكام خدا به طريق درست آنها براى تحقق بخشيدن به هدفهاى دين و مقاصد شريعت از خلال آنها ، و خشنودى خدا را غايت خود قرار دادن بدون دچار شدن به تعصّبات و خودخواهيها .\r\nج : كناره‌گيرى از مردم به منظور آماده شدن براى تغيير آنان ، و تقيّه و هجرت براى جهاد ، بدون آن كه كناره‌گيرى به خودى خود هدف و مقصود قرار گيرد و دستاويزى براى ترك امر به معروف و نهى از منكر و بر پا داشتن حدود خداوند واقع شود .\r\n«  فَما رَعَوْها حَقَّ رِعايَتِها  - ولى حق آن را بسزا نگزاردند ، » و كار آنان به جايى كشيد كه مدّعيان دانش و دين به اين نام به بهره‌كشى از مردم پرداختند و آنان را از راه خدا بازداشتند ، خداى تعالى گويد : «  إِنَّ كَثِيراً مِنَ الْأَحْبارِ وَ الرُّهْبانِ لَيَأْكُلُونَ أَمْوالَ / 115 النَّاسِ بِالْباطِلِ وَ يَصُدُّونَ عَنْ سَبِيلِ اللَّهِ  « 169 » - بسيار از حبرها ( علماى يهود ) و راهبان اموال مردم را به ناشايست مىخورند و ديگران را از راه خدا بازمىدارند . » در مسند احمد بن حنبل آمده است : در يكى از لشگر كشىهاى پيامبر خدا ( ص ) همراه او بيرون رفتيم . همين راوى گويد : مردى بر غارى گذشت كه در آن مقدارى آب بود ، با خود انديشيد كه در آن غار اقامت گزيند و از آبى كه در آنجاست بنوشد و از سبزيهايى كه اطراف آن است تغذيه كند و از دنيا كناره گيرد .\r\nآن گاه گفت : چون به حضور پيامبر ( ص ) برسم اين مطلب را براى او باز گويم ، اگر به من اجازه فرمود چنان كنم و گر نه اين كار را نخواهم كرد . پس نزد پيامبر آمد و گفت : اى پيامبر خدا ! من بر غارى گذشتم كه در آن آب و سبزيهايى بود كه غذاى مرا تأمين مىكند ، با خود انديشيدم كه در آن غار اقامت گزينم و دنيا را ترك گويم .\r\n\r\n\r\n","description":"","footnote":"\r\n( 169 ) - التوبة / 34 .\r\n","page_name":" 133 ","page_number":135},
  {"content":"\r\n\r\nراوى گويد : پيامبر ( ص ) گفت : « من به يهودىگرى و نصرانىگرى ( يعنى روش تحريف شده‌اى كه يهود و نصارى بر آن‌اند ) مبعوث نشده‌ام ، بلكه به دين حنيف آسانگير ( اسلام ) مبعوث شده‌ام سوگند به آن كه جان محمد در دست اوست بيقين بامدادى يا شامگاهى در راه خدا بودن بهتر است از دنيا و آنچه در آن است ، و بيگمان جاى گرفتن يكى از شما در صف اوّل ( جهاد ) بهتر از شصت سال نماز اوست » . « 170 » روايتى ديگر از ابن مسعود اين روايت را تأييد مىكند كه گويد : « با پيامبر خدا ( ص ) دو پشته بر دراز گوش سوار بودم ، مرا گفت : « اى پسر امّ عبد ! « 171 » آيا مىدانى بنى اسراييل از كى رهبانيّت را به وجود آوردند ؟ گفتم : خدا و پيامبر او داناترند ، آن گاه گفت : پس از عيسى ( ع ) جابرانى بر آنان دست يافتند كه به نافرمانى و معصيت خدا پرداختند ، از اين رو اهل ايمان خشمگين شدند و با آنان جنگيدند ، امّا مؤمنان سه بار شكست خوردند و جز اندكى از ايشان باقى نماندند ، پس گفتند : اگر خود را به آنان نشان دهيم ما را نابود خواهند كرد كسى باقى نمىماند كه مردم را به دين خدا دعوت كند ، پس بياييد در زمين پراكنده شويم تا خداوند پيامبرى را كه عيسى ( ع ) و عدّهء آمدن او را به ما داده است بفرستد ( مرادشان محمد ( ص ) بود ) ، پس در غارهاى كوه‌ها پراكنده شدند و رهبانيّت را به وجود آوردند ، برخى از ايشان دين خود را نگهداشتند و برخى كافر شدند . » سپس اين آيه را تلاوت فرمود : «  وَ رَهْبانِيَّةً ابْتَدَعُوها ما كَتَبْناها عَلَيْهِمْ  - و رهبانيّتى كه بدعت نهاده‌اند ، ما بر آنها مقرّر نكرده‌ايم . . . تا پايان آيه . » سپس گفت : « اى پسر أمّ عبد ! آيا مىدانى / 116 رهبانيّت امّت من چيست ؟ » و خود گفت : « هجرت و جهاد و نماز و روزه و حج و عمره » .\r\nدر حديثى ديگر آمده است كه حضرتش گفت : « اى ابن مسعود ! كسانى كه پيش از شما بودند به هفتاد و دو فرقهء مختلف تقسيم شدند ، دو فرقه نجات يافتند\r\n\r\n\r\n","description":"","footnote":"\r\n( 170 ) - الجامع لأحكام القرآن .\r\n( 171 ) - نام مادر عبد اللّه بن مسعود ، أمّ عبد بنت عبد ود بود و از اين رو به ابن مسعود كنيهء ابن امّ عبد نيز داده‌اند - م .\r\n","page_name":" 134 ","page_number":136},
  {"content":"\r\n\r\nو ديگران هلاك گشتند ، فرقه‌اى كه بر دين عيسى با شاهان جنگيدند و شاهان آنان را كشتند ، و فرقه‌اى كه نه تاب برابرى و رويارويى با شاهان داشتند و نه مىتوانستند در ميان آنان بايستند و آنها را به دين خداى تعالى و دين عيسى فراخوانند از اين رو روانهء بلاد ديگر شدند و به رهبانيّت پرداختند ، و هم آنان‌اند كه خداوند گويد : «  وَ رَهْبانِيَّةً ابْتَدَعُوها ما كَتَبْناها عَلَيْهِمْ  - و رهبانيّتى كه بدعت نهاده‌اند ، ما بر آنها مقرّر نكرده‌ايم . » سپس پيامبر ( ص ) گفت : « آنان كه به من ايمان آورند و مرا تصديق و از من پيروى كنند ، براستى چنان كه سزاست حق آن را گزارده و رعايت كرده‌اند ، و آنان كه به من ايمان نياورند همان هلاك شدگانند » . « 172 » اين روايت در واقع موافقت و هماهنگى با چيزهايى دارد كه ما به وسيلهء مقياسهاى شرع مىشناسيم و روايتى را كه تمام مذاهب اسلامى از پيامبر ( ص ) نقل كرده‌اند تفسير مىكند كه حضرتش گفت اين امّت به هفتاد و سه فرقه تقسيم و پراكنده خواهد شد كه تمام هلاك مىشوند جز يكى كه همان گروهى است كه با طاغيان و گردنكشان مىجنگد . امّا آنان كه ميدان را خالى مىگذارند و كناره مىگيرند و تنها به نبرد ميان حق و باطل به تفرّج مىنگرند ، يا كسانى كه از شاهان و جريان كلّى اجتماع ، به درست يا نادرست پيروى مىكنند از نجات يافتگان نيستند .\r\nاز اينجا بر ما آشكار مىشود كه حديثى كه اشاره مىكند كه فرقهء ناجيهء و رستگار از امّت محمد ( ص ) همان فرقه‌اى است كه از جماعت و اكثريّت پيروى مىكند و با جابران و گردنكشان مخالفت نمىورزد ، حديثى است مجهول و ساخته و پرداختهء حكمرانان ستمگر و مدّعيان دين كه آنان را تأييد مىكنند .\r\nبا آن كه فرقه‌ها و مذهبهايى كه مردم به آنها گرايش مىيابند بسيار است قرآن آن همه را در دو خط تقسيم‌بندى مىكند : خطّ حق و خطّ باطل .\r\n«  فَآتَيْنَا الَّذِينَ آمَنُوا مِنْهُمْ  - ما از آن ميان به آنان كه ايمان آوردند\r\n\r\n\r\n","description":"","footnote":"\r\n( 172 ) - نور الثقلين ، ج 5 ، ص 251 - 252 ، الجامع لأحكام القرآن ، قرطبى ، ج 17 ، ص 265 .\r\n","page_name":" 135 ","page_number":137},
  {"content":"\r\n\r\n( پاداش ) داديم ، » / 117 به كسانى كه به عيسى ( ع ) ايمان آوردند و از او پيروى كردند پيش از آن كه خداوند او را بميراند ، يا ايمان خود را بعد از او نگهداشتند و از كسانى بودند كه رهبانيّت را چنان كه سزاست رعايت كردند و حق آن را گزاردند ، و چون پيامبر ( ص ) بيامد ، به دو ايمان آوردند و از او پيروى كردند . . .\r\n«  أَجْرَهُمْ  - پاداش ايشان را ( داديم ) » آجر همان پاداش در برابر چيزى است ، و خداوند به مؤمنان اهل كتاب در برابر ايمان و كردار نيك پاداش مىدهد ، و اين پاداش تنها به صرف پيوستن آنان به دين مسيح ( ع ) و گروه و پيروان او نيست . قرآن نظريّه دودمان پرستى و تعصّب قومى و نژادى را كه نزد گمراهان اهل كتاب وجود دارد نفى مىكند و مىگويد :\r\n«  وَ كَثِيرٌ مِنْهُمْ فاسِقُونَ  - ولى بسيارى از آنان نافرمان بودند . » گمراهان و منحرفانى كه به دوزخ مىروند و نژادپرستى و پيوستگيهاى لفظى ايشان سودى براى آنان ندارد .\r\n[ 28 
  ] اگر رهبانيّتى كه امروز وجود دارد بدعتى است مجعول و به دور از راه درست ، پس وسيله‌اى كه ما را هر چه بيشتر به پروردگارمان كه مشتاق نزديكى به دو و خشنودى او و نيل به درجات و الا در بهشت او هستيم ، نزديك كند كدام است ؟\r\nدر پايان سورهء الحديد ، سورهء گسستن از دنيا و جهاد ، پروردگارمان ما را با وسيله‌اى آشنا مىكند كه هر كس بخواهد به خشنودى خدا راه يابد ، بدان متوسّل مىشود .\r\nپرودگار ما خطاب خود را متوجه تمام مؤمنان به خدا مىكند ، كه شامل گروه اول اهل كتاب و همچنين مؤمنان عهد پيامبر محمد ( ص ) مىشود و فرقى ميان هيچ يك نمىگذارد ، و آنان را به درستى ايمان و پرهيزگارى به سبب رغبت به رحمت و فضل خود فرا مىخواند .\r\n«  يا أَيُّهَا الَّذِينَ آمَنُوا  - اى كسانى كه ايمان آورده‌ايد . »\r\n\r\n","description":"","footnote":"","page_name":" 136 ","page_number":138},
  {"content":"\r\n\r\n/ 118 براستى اين بزرگوارى و كرامت است كه آفريدگار گروهى از آفريدگان خود را به گفتارى از كتاب خود اختصاص دهد و به ايشان خطاب كند ، و نيز براستى اين تيره‌بختى و شقاوت است كه مؤمنان اين سخن را بيهوده گيرند ، و دلهايشان نرم و سر سپرده نشود ، و اندامهايشان در اين راه نكوشد ! از اينجاست كه مؤمنان راستين چون اين ندا را بشنوند ، شتابان گويند : لبّيك ، بارالها لبّيك .\r\nچرا قرآن گاه فقط مؤمنان را ندا مىدهد و گاه مردم ( النّاس ) را مخاطب قرار مىدهد ، در حالى كه مىدانيم آيات قرآن شامل هر كسى مىشود كه كتاب پروردگار خود را تلاوت مىكند ؟\r\nشايد بدين دليل كه ايمان در موضوع ( آيهء مربوط ) شرط اساسى است .\r\nنمىبينى كه قرآن در غير اين موارد خطاب را به مردم ( النّاس ) تعميم مىدهد ؟ مانند قضاياى علمى كه ايمان در اجراى آنها شرط نيست ، همچون نفوذ كردن در اقطار آسمانها و زمين كه گويد : «  يا مَعْشَرَ الْجِنِّ وَ الْإِنْسِ إِنِ اسْتَطَعْتُمْ أَنْ تَنْفُذُوا مِنْ أَقْطارِ السَّماواتِ وَ الْأَرْضِ فَانْفُذُوا لا تَنْفُذُونَ إِلَّا بِسُلْطانٍ  « 173 » - اى گروه جنيان و آدميان ، اگر مىتوانيد از كناره‌هاى آسمانها و زمين بيرون رويد ، عبور كنيد و بگذريد . ولى بيرون رفتن نتوانيد مگر با داشتن نيرو و قدرتى » ، و گويد : «  يا أَيُّهَا النَّاسُ إِنْ كُنْتُمْ فِي رَيْبٍ مِنَ الْبَعْثِ فَإِنَّا خَلَقْناكُمْ مِنْ تُرابٍ  « 174 » - اى مردم ، اگر از روز رستاخيز در ترديد هستيد ، ( بدانيد كه ) به راستى ما شما را از خاك آفريديم » ، يا در مواردى كه موضوع مربوط به حكمى است كه شامل تمام مردم مىشود ، مانند روابط ميان جماعتها در بيان خداى سبحان : «  يا أَيُّهَا النَّاسُ إِنَّا خَلَقْناكُمْ مِنْ ذَكَرٍ وَ أُنْثى وَ جَعَلْناكُمْ شُعُوباً وَ قَبائِلَ لِتَعارَفُوا  « 175 » - اى مردم ! ما شما را از نرينه و مادينه‌اى آفريديم . و شما را جماعتها و قبيله‌ها كرديم تا يكديگر را بشناسيد . » امّا در اينجا عمل كردن به مضمون آيه نياز به ايمان دارد ، پس انسان\r\n\r\n\r\n","description":"","footnote":"\r\n( 173 ) - الرحمن / 33 .\r\n( 174 ) - الحج / 5 .\r\n( 175 ) - الحجرات / 13 .\r\n","page_name":" 137 ","page_number":139},
  {"content":"\r\n\r\nاز حالت كفر به ايمان نسبت به پيامبر نمىجهد ، بلكه ناگزير بايد نخست به خدا ايمان آورد و سپس به فرستادهء او ، همچنين از كفر به تقوايى كه از نخستين مراحل ايمان است نمىجهد مگر پس از آن كه به خدا و پيامبر ايمان بياورد .\r\n/ 119 «  اتَّقُوا اللَّهَ  - از خدا پروا داريد و پرهيزگارى كنيد ، » و به عبارتى : مسافت ميان انسان و پذيرفتن وحى و پيروى از رهبرى مكتبى سرشار از مقاومتها و مخالفتها و فشارهاست ، و انسان نمىتواند جز با ره‌توشهء تقوا و پرهيزگارى از اين خارستان كه همه جا با تيغهاى آن روبرو مىشود بگذرد .\r\n«  وَ آمِنُوا بِرَسُولِهِ  - و به پيامبرش ايمان بياوريد ، » پس اين محك ايمان و پرهيزگارى است ، و ارزش ايمانى كه در واقع انسان را به ولاء و طرفدارى دينى ، اجتماعى ، سياسى و عملى نسبت به رهبرى مكتبى شايسته متحوّل و دگرگون نسازد و به شخصيّت انسان حالتى ربّانى ، دور از قالبهاى حزب گرايى كوركورانه ، و تعصّب تنگ نظرانه ، و قوميّت محدود و وطن پرستى دروغين و . . . و . . . ندهد ، چيست ؟ و چه اثرى دارد ؟\r\nايمانى كه اجتماعى صالح نسازد ، زمين را آباد نكند ، به ناتوانان يارى ندهد و با گردنكشان و مجرمان نستيزد ، چه ارزشى دارد ؟ آرى ، انسان ( مؤمن ) با فشارهاى رهبريهاى منحرف و اجتماع پيرامون خود روبرو مىشود ، امّا بايد بداند آنچه همراه با تقوا و پيروى از رهبرى ( راستين ) به دست مىآورد بهتر از حطام و خس و خاشاك دنياست .\r\n«  يُؤْتِكُمْ كِفْلَيْنِ مِنْ رَحْمَتِهِ  - تا شما را از رحمت خود دو بار مزد دهد . » گفته‌اند الكفل چيزى است كه سوار بر كوهان شتر مىافكند و آن را وسيله‌اى براى نشستن خود بر پشت شتر قرار مىدهد ، و هر كس را كفلى « جهاز شترى » نصيب است ، پس معنى و كاربرد آن تحوّل يافته تا آنجا كه اين كلمه به معنى نصيب كامل شخص درآمده است . كسى كه خداى را پرهيزگارى كند و به پيامبر ايمان آورد دو نصيب و بهره دارد ، در دنيا به سبب رهبانيّت بيرون از اندازه ،\r\n\r\n","description":"","footnote":"","page_name":" 138 ","page_number":140},
  {"content":"\r\n\r\nچنان كه حال پاره‌اى از اهل / 120 كتاب است ، خسارت و زيانى نمىبيند ، و در آخرت به سبب پيوستگى افزون از حد به دنيا خسرانى متوجه او نمىشود . چنان كه بسيارى از مؤمنان كه خداوند پيشتر در آيات ( 19 - 24 ) دنيا را براى آنان تعريف كرده و ايشان را به آخرت فرا خوانده است ، و بسيارى از مردم بدين سطح مىرسند . پس اسلام راهى است متوازن و متعادل و دنيا و آخرت را براى پيروان خود مىخواهد . از ابى الجارود روايت شده كه گفت : به ابى جعفر ( ع ) گفتم : خداوند به اهل كتاب خيرى افزون داده است ، گفت : كدام افزونى ؟ گفتم : سخن خداى عزّ و جلّ :\r\n«  الَّذِينَ آتَيْناهُمُ الْكِتابَ مِنْ قَبْلِهِ هُمْ بِهِ يُؤْمِنُونَ  « 176 » - كسانى كه پيش از اين كتاب ، كتابشان داده بوديم بدان ايمان مىآوردند » تا آنجا كه گويد : «  أُولئِكَ يُؤْتَوْنَ أَجْرَهُمْ مَرَّتَيْنِ بِما صَبَرُوا  « 177 » - اينان به سبب صبرى كه كرده‌اند دو بار پاداش داده شوند » گفت : و گفته است : خداوند همان را كه به آنان داده به شما نيز داده است ، سپس تلاوت كرد : «  يا أَيُّهَا الَّذِينَ آمَنُوا اتَّقُوا اللَّهَ وَ آمِنُوا بِرَسُولِهِ يُؤْتِكُمْ كِفْلَيْنِ مِنْ رَحْمَتِهِ  - كسانى كه ايمان آورده‌ايد ! از خدا پروا داريد و به پيامبرش ايمان آوريد تا شما را از رحمت خويش دو نصيب دهد . » « 178 » «  وَ يَجْعَلْ لَكُمْ نُوراً تَمْشُونَ بِهِ  - و شما را نورى بخشد كه در روشنايى آن راه بجوييد ، » نتيجهء پرهيزگارى و ايمان به پيامبر . يكى از مفسّران گويد : يعنى در روز قيامت ، و اين همان نورى است كه در سخن خدا آمده : «  يَسْعى نُورُهُمْ  « 179 » - نورشان مىشتابد « 180 » » ، امّا چه موجبى اين نور را فقط منحصر به آخرت مىكند ؟ آيا انسان در دنيا نيز نياز به نورى پايدار ندارد ؟ خداى تعالى گويد :\r\n\r\n\r\n","description":"","footnote":"\r\n( 176 ) - القصص / 52 .\r\n( 177 ) - القصص / 54 .\r\n( 178 ) - نور الثقلين ، ج 5 ، ص 254 .\r\n( 179 ) - التفسير الكبير ، در تفسير همين آيه كه از كشاف پيروى مىكند .\r\n( 180 ) - الحديد ، 12 ، در وصف وضع مؤمنان در قيامت .\r\n","page_name":" 139 ","page_number":141},
  {"content":"\r\n\r\n«  أَ وَ مَنْ كانَ مَيْتاً فَأَحْيَيْناهُ وَ جَعَلْنا لَهُ نُوراً يَمْشِي بِهِ فِي النَّاسِ كَمَنْ مَثَلُهُ فِي الظُّلُماتِ لَيْسَ بِخارِجٍ مِنْها  « 181 » - آيا آن كس كه مرده بود و ما زنده‌اش ساختيم و نورى فرا راهش داشتيم تا بدان در ميان مردم راه خود را بيابد ، همانند كسى است كه به تاريكى گرفتار است و راه بيرون شدن را نمىداند ؟ » چنين به نظر مىرسد نورى كه در اين آيه و در آن يك آمده همان بصيرت و روشندلى در زندگى است كه در قيامت به صورت نورى درخشان متمثّل و جلوه‌گر مىشود .\r\nچرا ما را به زندگى دنيا آورده‌اند ، و هدفهاى بزرگ ما در جهان چيست و سنّتهاى حكمرواى خدا كدام است ، و اختلاف مردم از چيست و موضع گيرى مناسب و ترازوهاى حق كدامند و چگونه به وسيلهء آنها امور خود را مىشناسيم ؟ و دهها اشاره و روشن‌نمايى قرآنى كه پروردگار ما به كسانى كه ايمان آورده و پرهيزگارى كرده‌اند ارائه مىدهد .\r\n/ 121 رهبرى مكتبى تجسّم و تبلور همين روشن نماييها در مواضعى است كه مطرح مىكند يا اوامرى كه صادر مىكند ، از اين رو رهبرى نيز براى پرهيزگارانى كه بدان متوسّل شوند نور است .\r\nبا وجود آن كه مصدر و منبع اين نور همان وحى است ، باز هم ما به رهبرى ربّانى نيازمنديم ، زيرا آن رهبرى به حقايق وحى نزديكتر است ، و آينه‌اى است صافى و زدوده كه حقايق را بدرستى و امانت و هشيارى منعكس مىكند ، و چه قدر ما در حالى كه در جهانى بسر مىبريم كه بدعتها و مذهبهاى گمراه و وسايل تبليغات و فرهنگ گمراه كننده در آن افزون شده ، بدين نور نيازمنديم .\r\nامام باقر ( ع ) گفت : « نورى كه بدان راه مىروند يعنى امامى كه از او پيروى كنند » ، « 182 » و همچنين از امام صادق ( ع ) همين روايت رسيده است . مهمّ اين نيست كه آدمى بجنبد يا راه برود ، مهمّ اين است كه حركت او در راه راست به\r\n\r\n\r\n","description":"","footnote":"\r\n( 181 ) - الانعام / 122 .\r\n( 182 ) - نور الثقلين ، ج 5 ، ص 252 .\r\n","page_name":" 140 ","page_number":142},
  {"content":"\r\n\r\nسوى هدفهايى باشد كه براى آنها آفريده شده و او بدين راه نمىتواند رفت مگر به وسيله و با مدد نور ، و خداوند است كه آن نور را در دل او قرار مىدهد «  يَهْدِي اللَّهُ لِنُورِهِ مَنْ يَشاءُ  « 183 » - خدا هر كس را كه بخواهد بدان نور راه مىنمايد » ، و قرار دادن نور ( فرا روى آدمى ) يا مستقيم از طريق وحى است يا غير مستقيم از طريق مقياسها و ترازوهايى كه به وسيلهء آنها رهبر مردم مشخّص و معلوم مىشود .\r\nهنگامى كه انسان به ايمان خود پرهيزگارى و پيروى از رهبر شايسته را مىافزايد ، اين امر دل او را پاكيزه و رفتار او از كجرويها و گناهان پاك مىسازد ، پس تقوا و پرهيزگارى نيّت او را ناب و پالوده مىكند و او را به فرمانبردارى و طاعت مىراند و از معصيت و نافرمانى باز مىدارد ، و رهبرى جادّه را براى او روشن مىكند تا راه خود را به سوى روشندلى و هدايت بشناسد و بگشايد و بپيمايد .\r\n«  وَ يَغْفِرْ لَكُمْ وَ اللَّهُ غَفُورٌ رَحِيمٌ  - و بيامرزدتان كه خدا آمرزندهء مهربان است . » [ 29 
  ] تقوا و پرهيزگارى همان مقياس و وسيلهء سنجش است نه اعتبارات عرفى و نژادى و قومى و مادى يا جز اينها ، زيرا اين همه در اسلام ساقط شده و فرو افتاده و تنها يك ارزش باقى مانده كه همان تقوى است ، چنان كه خداوند گفت «  يا أَيُّهَا النَّاسُ إِنَّا خَلَقْناكُمْ مِنْ ذَكَرٍ وَ أُنْثى وَ جَعَلْناكُمْ شُعُوباً وَ قَبائِلَ لِتَعارَفُوا إِنَّ / 122 أَكْرَمَكُمْ عِنْدَ اللَّهِ أَتْقاكُمْ إِنَّ اللَّهَ عَلِيمٌ خَبِيرٌ  « 184 » - اى مردم ! ما شما را از نرينه و مادينه‌اى بيافريديم . و شما را جماعتها و قبيله‌ها كرديم تا يكديگر را بشناسيد . هر آينه گراميترين شما نزد خدا ، پرهيزگارترين شماست . خدا بسيار دانا و كاردان است . » قرآن اين ارزش را در صدها جاى تأكيد مىكند ، چنان كه در همين جا دو بار تأكيد كرده است : يك بار با عموميّت دادن خطاب به تمام مؤمنان بدون شرط كردن صفات و اعتبارات و ملاحظات مادّى ، و يك بار وقتى تصريح\r\n\r\n\r\n","description":"","footnote":"\r\n( 183 ) - النور / 35 .\r\n( 184 ) - الحجرات / 13 .\r\n","page_name":" 141 ","page_number":143},
  {"content":"\r\n\r\nمىكند و بروشنى مىگويد كه راهها به فضل خدا براى همه گشوده و هموار مىشود .\r\n«  لِئَلَّا يَعْلَمَ أَهْلُ الْكِتابِ أَلَّا يَقْدِرُونَ عَلى شَيْءٍ مِنْ فَضْلِ اللَّهِ  - تا اهل كتاب بدانند كه به فضل خدا هيچ دسترس ندارند ، » در اين آيه دو وجه است ، معنى آيه بر وجه اوّل اين است كه : تا از مهربانى خدا و فضل او نوميد نشوند كه بدين بهانه ايمان نياوردن خود را به پيامبر ( ص ) و كتاب جديد ( قرآن ) توجيه كنند ، يا نكوشيدن خود را براى كسب رحمت و فضل الهى تعليل نمايند ، هرگز . . . پس دعوت خداوند و وعدهء او شامل همه است .\r\nاما بر وجه دوم معنى آيه چنين مىشود كه : تا اهل كتاب ( يهود و نصارى ) نپندارند كه آن فضل منحصر به آنان بوده و مؤمنان مسلمان را راهى به بهره‌گيرى از فضل خداى تعالى نيست ، هرگز . . .\r\n«  وَ أَنَّ الْفَضْلَ بِيَدِ اللَّهِ يُؤْتِيهِ مَنْ يَشاءُ  - و اين فضل به دست خداست كه به هر كه خواهد دهد ، » به نظر مىرسد اهل كتاب گرفتار دو وعدهء خطرناك بوده و با آن بسر مىبرده‌اند : اول : اين كه آنان نژاد برترند ، پس فضل از آن ايشان است نه براى ديگران ، دوم : اين كه اگر ايمان بياورند در فضل با مسلمانانى كه پيش از آنان ايمان آورده‌اند برابر نيستند زيرا آنان عربند و ايشان بيگانه ، يا به هر سبب ديگر .\r\nپايان آيه ( و شايد آغاز آن نيز ) اين هر دو عقده را منتفى مىسازد ، زيرا فضل به دست خداست آن را به مسلمانان مىدهد همانطور كه پيش از اين هنگامى كه اهل كتاب به پيامبران خود ايمان آوردند به آنان نيز داده بود ، وانگهى از آنجا كه فضل به دست خداست ، او ميان عرب و غير عرب و پيشين و پسين و هموطن و بيگانه ( به تعبير امروز ) و قرشى و حبشى تفاوتى نمىگذارد ، پس هر كس ايمان بياورد و پرهيزگارى كند ، خداوند فضل خود را شامل حال او مىكند / 123 . . . و بدين گونه ميان دو وجه تغييرى را كه پيشتر دربارهء اين آيه ياد كرديم جمع مىكنيم .\r\n«  وَ اللَّهُ ذُو الْفَضْلِ الْعَظِيمِ  - و خدا را فضل و بخشايشى عظيم است . » خدايى كه براى هر انسانى بفراخى راه مىگشايد تا كوشش خود را براى او\r\n\r\n","description":"","footnote":"","page_name":" 142 ","page_number":144},
  {"content":"\r\n\r\nبه عمل آورد و اين گنجايش را دارد ، پس كسى كه بخواهد ديگرى را از كوشش در اين مسير باز دارد ، يا بپندارد كه ذات او اين گنجايى را براى وى ندارد ، هر آينه فضل پروردگارش را كوچك شمرده و آن را دست كم گرفته است ، و اين خصوصيّت و شأن نفوس بيمار گرفتار عقده‌هاى احساس حقارت و ناچيزى ، و مبتلا به نژادپرستى و حسد است ، كه اين و آن صفت هيچ يك ربطى به ايمان ندارد .\r\nاين آيه تا حدّى شبيه است به گفتهء خداى تعالى كه : «  سابِقُوا إِلى مَغْفِرَةٍ مِنْ رَبِّكُمْ وَ جَنَّةٍ عَرْضُها كَعَرْضِ السَّماءِ وَ الْأَرْضِ أُعِدَّتْ لِلَّذِينَ آمَنُوا بِاللَّهِ وَ رُسُلِهِ ذلِكَ فَضْلُ اللَّهِ يُؤْتِيهِ مَنْ يَشاءُ وَ اللَّهُ ذُو الْفَضْلِ الْعَظِيمِ  « 185 » - براى رسيدن به آمرزش پروردگارتان و بهشتى كه پهناى آن همسان پهناى آسمانها و زمين است ، بر يكديگر پيشى گيريد . اين بهشت براى كسانى كه به خدا و پيامبرانش ايمان آورده‌اند ، مهيّا شده است . اين بخشايشى است از جانب خدا كه به هر كه مىخواهد ارزانيش مىدارد ، كه خدا صاحب بخشايشى بزرگ است . » پس پروردگار ما دعوت به مسابقه ميان مؤمنان مىكند ، نه توقف و باز ايستادن به سبب نوميدى و نه پيكار به سبب نگرش نژادپرستى و شايد آنچه دربارهء مورد نزول اين آيه آمده به برخى از مطالبى كه پيش از اين گفته شده اشاره مىكند . . .\r\nدر مجمع البيان ، سعيد بن جبير گويد : پيامبر خدا ( ص ) جعفر را با هفتاد سوار نزد نجاشى فرستاد كه او را ( به اسلام ) دعوت كند ، وى نزد او رفت و دعوتش كرد ، نجاشى سخن او را پذيرفت و به پيامبر ايمان آورد . هنگام بازگشت وى چهل تن از مردم مملكت نجاشى كه ايمان آورده بودند گفتند : به ما اجازه ده كه نزد اين پيامبر رويم و اسلام خود را به دو عرضه كنيم ، پس با جعفر آمدند ، و چون تنگنا و نيازمندى مسلمانان را ديدند ، اجازه گرفتند و گفتند : اى پيامبر خدا ! ما اموالى داريم و اكنون نيازمندى مسلمانان را مىبينيم ، اگر به ما اجازه دهى برويم و اموال خود را بياوريم و با مسلمانان تقسيم كنيم ؟ پيامبر به آنان اجازه داد و رفتند و\r\n\r\n\r\n","description":"","footnote":"\r\n( 185 ) - الحديد / 21 .\r\n","page_name":" 143 ","page_number":145},
  {"content":"\r\n\r\nاموال خود را آوردند و با مسلمانان تقسيم كردند ، پس خداى تعالى اين آيه را دربارهء آنان فرو فرستاد : «  الَّذِينَ آتَيْناهُمُ الْكِتابَ مِنْ قَبْلِهِ هُمْ بِهِ يُؤْمِنُونَ  « 186 » - كسانى كه پيش از اين كتاب ، كتابشان داده بوديم بدان ايمان مىآورند . . . » تا آنجا كه گويد : «  . . . وَ مِمَّا رَزَقْناهُمْ يُنْفِقُونَ  « 187 » - و از آنچه روزيشان داده‌ايم انفاق مىكنند ، » و اين نفقه همان بود كه ميان مسلمانان تقسيم كردند ، چون از اهل كتاب كسانى كه ايمان نياورده بودند گفتهء خدا را شنيدند كه : «  أُولئِكَ يُؤْتَوْنَ أَجْرَهُمْ مَرَّتَيْنِ بِما صَبَرُوا  « 188 » - اينان به سبب صبرى كه كرده‌اند دو بار پاداش داده شوند » بر مسلمانان فخر كردند و گفتند : اى گروه مسلمانان ، امّا آن كس كه / 124 به كتاب شما و كتاب ما ايمان آورده مزدى مانند مزد شما دارد پس برترى شما بر ما چيست ؟ آن گاه اين آيه آمد : «  يا أَيُّهَا الَّذِينَ آمَنُوا اتَّقُوا اللَّهَ وَ آمِنُوا بِرَسُولِهِ . . .  « 189 » - اى كسانى كه ايمان آورده‌ايد ! از خدا پروا داريد و به پيامبرش ايمان بياوريد تا شما را از رحمت خود دو نصيب دهد . . . تا پايان آيه » و بدين ترتيب براى ايشان دو مزد قرار داد و نور و آمرزش آنان را افزود ، آن گاه گفت : «  لِئَلَّا يَعْلَمَ أَهْلُ الْكِتابِ . . .  « 190 » - تا اهل كتاب بدانند . . . » كلبى گفت : ايشان بيست و چهار تن بودند كه از يمن نزد پيامبر خدا ( ص ) كه در مكّه بود آمدند ، و يهود و نصارى نبودند ، و دين انبياء داشتند ، پس اسلام آوردند . ابو جهل به ايشان گفت : شما بد قومى هستيد كه دين هيئت از قوم شماست . بود پاسخ دادند : «  وَ ما لَنا لا نُؤْمِنُ بِاللَّهِ . . .  « 191 » - ما چرا به خدا ايمان نياوريم . . . ؟ » پس خداوند براى آنان و مؤمنان اهل كتاب ، عبد اللّه بن سلام و ياران\r\n\r\n\r\n","description":"","footnote":"\r\n( 186 ) - القصص / 52 .\r\n( 187 ) - القصص / 54 .\r\n( 188 ) - القصص / 54 .\r\n( 189 ) - الحديد / 28 .\r\n( 190 ) - الحديد / 29 .\r\n( 191 ) - المائدة / 84 .\r\n","page_name":" 144 ","page_number":146},
  {"content":"\r\n\r\nاو دو مزد قرار داد . از اين رو بر ياران پيامبر خدا ( ص ) فخر مىكردند و مىگفتند : ما از شما برتريم ، ما را دو مزد است و شما را يك مزد ، پس اين آيه آمد : «  لِئَلَّا يَعْلَمَ أَهْلُ الْكِتابِ . . .  « 192 » - تا اهل كتاب بدانند . . . تا پايان سوره . » « 193 »\r\n\r\n\r\n","description":"","footnote":"\r\n( 192 ) - الحديد / 29 .\r\n( 193 ) - مجمع البيان ، ج 9 ، ص 244 .\r\n","page_name":" 145 ","page_number":147},
  {"content":"\r\n . \r\n","description":"","footnote":"","page_name":" 146 ","page_number":148},
  {"content":"\r\n\r\n/ 125\r\n\r\nسورهء مجادله\r\n\r\n","description":"","footnote":"","page_name":" 147 ","page_number":149},
  {"content":"\r\n . \r\n","description":"","footnote":"","page_name":" 148 ","page_number":150},
  {"content":"\r\n\r\n/ 127 سورهء مجادله\r\n\r\nفضيلت سوره :\r\nدر ثواب الاعمال شيخ صدوق ( رض ) به اسناد او از ابى عبد اللّه ( عليه السلام ) آمده است كه گفت : « هر كس سورهء حديد و مجادله را در نماز واجب به عادت بخواند ، خداوند او را تا آن گاه كه بميرد هرگز عذاب نمىكند ، و او در وجود خود و خانواده‌اش بدى و در تن خويش ناتوانى و ضعفى نمىبيند . » ثواب الاعمال و عقاب الأعمال ، ص 145\r\n/ 129\r\n\r\nزمينهء كلّى سوره\r\nنفس را حرمى است كه در آن در مىپيچد و درون آن از روشندليهاى حاصل از وحى و روشنايى عبرتها و اندرزها متحصّن و حصارى مىشود ، و تا وقتى كه انسان با عزايم يقين اين حجابهاى نفس را ندرد و به درون حرم آن راه نيابد ، هرگز رستگار نخواهد شد . ولى اين كار چگونه و به چه وسيله صورت مىگيرد و به انجام مىرسد ؟\r\nهمانا به شناختن پروردگار ، و آگاهى از اين امر كه او بسيار شنوا و نيك\r\n\r\n","description":"","footnote":"","page_name":" 149 ","page_number":151},
  {"content":"\r\n\r\nبيناست . آگاهى و احساس هشيارانهء گواه و شاهد بودن خداوند بر هر چيز ، ضامن پرورش و بالا بردن آگاهى دينى در نفس است ، آنجا ، در آن ژرفناهاست كه آرامشهاى نفس صورت مىپذيرد و جهت گيريهاى آن شايد به دور از هشيارى صاحبش ، ناخودآگاه محدود مىشود ، آنجاست كه ايمان آنچه را وسوسه‌هاى شيطان تباه و فاسد مىسازد ، اصلاح مىكند .\r\nشايد در سورهء مجادله نورى است نافذ بدين بعد باطن و پنهان ، بدين گودال ژرف ، بدين حرم پوشيده در نفس بشرى ، و اين چارچوب ، چنان كه به نظر من مىرسد ، محورهاى اين سوره را كه در نظر نخست متباين ديده مىشود ، با يكديگر جمع مىكند . چگونه ؟\r\n/ 130 الف : در آغاز اين سوره و اوّل جزء بيست و هشتم قرآن كريم پروردگار كلمهء سمع - شنود را بر ما تلاوت مىكند ، خداوند گفتهء زنى را كه با پيامبر دربارهء داستان ظهار مجادله كرده و به خداوند شكايت آورده است ، شنيده و گفتگوى آن زن را با پيامبر استماع كرده ، و او براستى بسيار شنوا و نيك بيناست .\r\nب : پس از آن كه احكام ظهار را بيان و كفّارهء آن را معيّن مىكند ، گويد :\r\n«  ذلِكَ لِتُؤْمِنُوا بِاللَّهِ وَ رَسُولِهِ  « 1 » - اين بدان سبب است كه به خدا و پيامبرش ايمان بياوريد » كه تفسير كرده‌اند ، يعنى پرورش روح ايمان ، زيرا فرض اين است كه مخاطبان مسلمان‌اند .\r\nپس در اين صورت حكمت مقرر كردن كفّاره پرورش ايمان در نفس است ، با توجه به اين كه ظهار در رابطهء همسرى كه از امور شخصى و به عادت پوشيده است صورت مىگيرد ، و موقعيّتى ويژه دارد كه ضبط و به نظام درآوردن آن جز به ايمان و روح پرهيزگارى و تقوا ممكن نمىشود ، هم چنان كه كفّارهء آن بزرگ است و انگيزهء جنسىاى كه ظهار زير آن قرار مىگيرد در افزايش متصاعد ، و در ضمن اين شرايط ، اين رابطه را چيزى جز مانعى نفسانى منظّم نمىكند كه شناخت انسان نسبت به\r\n\r\n\r\n","description":"","footnote":"\r\n( 1 ) - المجادلة / 4 .\r\n","page_name":" 150 ","page_number":152},
  {"content":"\r\n\r\nپروردگار خود و اين كه او بسيار شنوا و نيك بيناست ، آن عامل « كنترل » را مىسازد .\r\nج : پس از آن كه سياق سوره متجاوزان به حدود خدا ( از جمله به احكام شريعت دربارهء ظهار ) را بيم مىدهد ، روز رستاخيز را به ما يادآور مىشود كه خداوند كافران را از آنچه كرده‌اند خبر مىدهد ، و بيان مىكند كه او آنچه را در حفظ ندارند به دقّت برشمرده و براستى شاهد و گواه بر هر چيزى است . تمام اين روشنگريها روح پرهيزگارى را در نفس ، نه در ابعاد خارجى آن بلكه در نهانخانه و حرم پوشيدهء آن رشد و پرورش مىدهد .\r\nد : در ضمن چهار آيه از آيات بيّنات ، قرآن به موضوع نجوا و سخن در گوشى مىپردازد كه اين آيات بتأكيد به پرورش هشيارى ايمانى در نفس مربوط مىشود .\r\n- اوّلًا - اينكه بيگمان خداوند سبحان در هر نجوايى حاضر است ، و نجوايى بين سه تن نمىشود كه او چهارمين آنان نباشد ، و سخن در گوشى بين پنج تن نمىگذرد كه او ششمين آنها نباشد . سپس كسانى را بيم مىدهد كه به گناه و دشمنى نجوا مىكنند ، و با عذاب خدا مىستيزند ، و اعلامهاى خطر را ناديده مىگيرند و مىگويند :\r\nچرا خدا ما را پس از نجوا كردن عذاب نكرد ؟ و مىگويد : سزاى آنان همان دوزخ است . قرآن حدود نجواى مجاز را ترسيم مىكند . . . هنگامى كه نجوا به نيكوكارى و پرهيزگارى منجر شود ، و اثر نجوا كردن كافران را نفى مىكند و به مؤمنان فرمان مىدهد كه بر خدا توكّل كنند .\r\n/ 131 روشن است كه بيگمان تنها تقوا و پرهيزگارى است كه نجوا را از انحراف در گناه و دشمنى و نافرمانى از پيامبر حفظ مىكند و تحت ضابطه درمىآورد . از آنجا كه هدف نجواى كافران با يكديگر برترى جويى و تكبّر است ، پروردگار ما مؤمنان را به تواضع با يكديگر به وسيلهء جاى باز كردن در مجالس براى ديگران و ترك جاى خود در صورتى كه امر به برخاستن از آن جاى شود ، سفارش مىكند ، و بيان مىكند كه خداوند است كه مؤمنان و اهل علم را به درجات ( دانش و ايمانشان ) بالا مىبرد و انتخاب نشستنگاه نزديك رهبرى يا درنگ بسيار نزد آن مقام سبب بالا رفتن مرتبه\r\n\r\n","description":"","footnote":"","page_name":" 151 ","page_number":153},
  {"content":"\r\n\r\nچنان كه كافران و منافقان مىپندارند نيست .\r\nبه مؤمنان مىفرمايد كه پيش از نجوا كردن با پيامبر صدقه دهند ( تا در اين كار در پى كسب افتخار به مسابقه نپردازند ) ، سپس از باب رعايت حال به آنان كه از تقديم صدقه‌ها ناتوانند دستور توبه مىدهد .\r\nه : سياق سوره ، پس از اين به موضوع برائت و بيزارى از كافران مىپردازد كه اين نيز به هشيارى ايمانى مربوط مىشود ، و منافقان را كه در واقع دوستدار كافران‌اند امّا سوگندهاى خود را ، آن گاه كه به دروغ قسم مىخورند كه براستى مؤمن‌اند به عنوان سپرى به كار مىبرند ، بيم مىدهد ( چه تمام اين كارها را براى كسب ثروت و قوّت انجام مىدهند و نمىدانند كه ثروت و قوّت سودى به آنان نمىرساند ) .\r\nقرآن بيان مىكند كه داراييها و فرزندان به روز قيامت آن گاه كه خداوند مردم را بر مىانگيزد تا به محاسبه باز خواهد ، سودى ندارند و آنجاست كه بيهوده براى خدا سوگند مىخورند همان گونه كه در دنيا نيز براى مؤمنان سوگند مىخورند .\r\nو : آنچه ميان مؤمن و منافق را جدا مىكند و تميز مىنهد اين امور ظاهرى ( نجوا كردن با پيامبر ، و نزديكى مكانى به او ، و تأكيد بر صدق ايمان با سوگند دروغ ) نيست ، بلكه حقايقى ديگر ( احساس گواه و شاهد بودن خدا ، و كفّاره دادن هنگام ظهار ، و مراعات حدود و احكام خدا ، و تواضع به اوليا و دوستداران خدا ، و بيزارى از دشمنان خدا ) است ، و بدين وسيله است كه حزب شيطان از حزب اللَّه بازشناخته مىشود ، و حزب شيطان همان زيان كنندگان‌اند و هم آنان‌اند كه از حدود خدا تجاوز مىكنند ( و با دشمنان خدا دوستى مىورزند ) ، و خداوند چيرگى پيامبران خود را مقرّر داشته ، و تأكيد كرده است كه مؤمنان راستين با كسى كه با خدا بستيزد دوستى نمىكنند گر چه از خويشاوندانشان باشد ، زيرا خداوند / 132 دلهاى ايشان را بر ايمان استوار كرده و به يارى خود مؤيّد ساخته و بهشتهايى را براى ايشان آماده كرده كه در آن جاودانه بسر برند ، و از ايشان خشنود گشته و آنان نيز از او خرسندند و آنان را از حزب خود شمرده . هان آگاه باش كه حزب خدا\r\n\r\n","description":"","footnote":"","page_name":" 152 ","page_number":154},
  {"content":"\r\n\r\nرستگاران‌اند .\r\n/ 133 سورة المجادلة\r\n\r\n[ سوره المجادلة ( 58 ) : آيات 1 تا 6 
  ]\r\nبِسْمِ اللَّهِ الرَّحْمنِ الرَّحِيمِ\r\nقَدْ سَمِعَ اللَّهُ قَوْلَ الَّتِي تُجادِلُكَ فِي زَوْجِها وَ تَشْتَكِي إِلَى اللَّهِ وَ اللَّهُ يَسْمَعُ تَحاوُرَكُما إِنَّ اللَّهَ سَمِيعٌ بَصِيرٌ ( 1 ) الَّذِينَ يُظاهِرُونَ مِنْكُمْ مِنْ نِسائِهِمْ ما هُنَّ أُمَّهاتِهِمْ إِنْ أُمَّهاتُهُمْ إِلاَّ اللاَّئِي وَلَدْنَهُمْ وَ إِنَّهُمْ لَيَقُولُونَ مُنْكَراً مِنَ الْقَوْلِ وَ زُوراً وَ إِنَّ اللَّهَ لَعَفُوٌّ غَفُورٌ ( 2 ) وَ الَّذِينَ يُظاهِرُونَ مِنْ نِسائِهِمْ ثُمَّ يَعُودُونَ لِما قالُوا فَتَحْرِيرُ رَقَبَةٍ مِنْ قَبْلِ أَنْ يَتَمَاسَّا ذلِكُمْ تُوعَظُونَ بِهِ وَ اللَّهُ بِما تَعْمَلُونَ خَبِيرٌ ( 3 ) فَمَنْ لَمْ يَجِدْ فَصِيامُ شَهْرَيْنِ مُتَتابِعَيْنِ مِنْ قَبْلِ أَنْ يَتَمَاسَّا فَمَنْ لَمْ يَسْتَطِعْ فَإِطْعامُ سِتِّينَ مِسْكِيناً ذلِكَ لِتُؤْمِنُوا بِاللَّهِ وَ رَسُولِهِ وَ تِلْكَ حُدُودُ اللَّهِ وَ لِلْكافِرِينَ عَذابٌ أَلِيمٌ ( 4 )\r\nإِنَّ الَّذِينَ يُحَادُّونَ اللَّهَ وَ رَسُولَهُ كُبِتُوا كَما كُبِتَ الَّذِينَ مِنْ قَبْلِهِمْ وَ قَدْ أَنْزَلْنا آياتٍ بَيِّناتٍ وَ لِلْكافِرِينَ عَذابٌ مُهِينٌ ( 5 ) يَوْمَ يَبْعَثُهُمُ اللَّهُ جَمِيعاً فَيُنَبِّئُهُمْ بِما عَمِلُوا أَحْصاهُ اللَّهُ وَ نَسُوهُ وَ اللَّهُ عَلى كُلِّ شَيْءٍ شَهِيدٌ ( 6 )\r\n/ 134\r\n\r\nمعناى واژه‌ها\r\n5 [ كبتوا 
  ] : يعنى خداوند آنان را خوار و خفيف كرد ، و الكبت : قهر و خوار كردن باشد .\r\n\r\n","description":"","footnote":"","page_name":" 153 ","page_number":155},
  {"content":"\r\n\r\n/ 135\r\n\r\nآنان سخنى ناپسند و دروغ مىگويند\r\n\r\nرهنمودهايى از آيات :\r\nدر قضيه‌اى خانوادگى مانند ظهار ، و هنگام گفتگوى خصوصى ميان پيامبر و يكى از زنان مسلمان دربارهء اين مشكل خود ، بيانى قرآنى نازل مىشود . كدام گواهى بزرگتر از شهادت پروردگار بر حوادث روى داده وجود دارد ! يا چه حضور مؤثّرى موجب نزول وحى در مسايل جارى و روزانهء امت شده است ! آرى ، خداوند گفتگوى آن دو را مىشنود .\r\nاعراب معتقد بودند كه اگر مردى به زن خود بگويد : « تو بر من مانند پشت مادرم هستى ، » آن زن براى هميشه بر او حرام مىشود ، و اين حكم متضمن ستمى بزرگ بر زن بود كه از آن پس با او به عنوان همسر نمىزيستند و در عين حال او را رها نمىكردند كه شوهرى ديگر اختيار كند .\r\nظهار از عادات جاهليّت بود كه پيش از دميدن پرتو اسلام بسيارى از خانواده‌ها را تباه كرد ، و اجتماع عرب بدان عادت كرده بود و اعتقاد بسيارى از مردم تا بعد از اسلام آوردنشان بدان باقى بود . آن گاه كه خداوند اراده كرد رسالت او جايگزين جاهليّت شود قرآن نازل شد كه از خانواده بدين لحاظ دفاع كند كه اگر كانون خانوادگى اصلاح شود و استوار گردد اساس بناى جامعه و تمدن است . از / 136 اين ديدگاه قرآن با انديشهء ظهار مبارزه كرد و آن را امرى ناشايست و گفته‌اى دروغ شمرد كه قانون خدا و واقعيّت آن را توجيه نمىكند ، زيرا گفتهء مرد به زن خود كه : تو بر من مانند پشت مادرم هستى آن زن را مادر او نمىكند ، زيرا «  إِنْ أُمَّهاتُهُمْ إِلَّا اللَّائِي وَلَدْنَهُمْ وَ إِنَّهُمْ لَيَقُولُونَ مُنْكَراً مِنَ الْقَوْلِ وَ زُوراً  - مادرانشان فقط زنانى\r\n\r\n","description":"","footnote":"","page_name":" 154 ","page_number":156},
  {"content":"\r\n\r\nهستند كه آنها را زاييده‌اند ، و سخنى ناپسند و دروغ است كه مىگويند » . و اين موضوع شبيه است به انديشه و نظر راجع به پسر خواندگان ولى به صورت خطرى بزرگتر در نزد خداوند كه قرآن حكيم در سورهء احزاب بدان پرداخته است . « 2 » در عين حال كه سورهء مجادله انديشهء ظهار را بدان گونه كه جاهليّون مسلمان مىپنداشتند كه نوعى طلاق دايم است كه رجوع ندارد ، بررسى مىكند براى حفظ موجوديّت خانواده و جامعه و رعايت عواطف انسان تأكيد مىكند كه در ظهار رجوع ممكن است . ولى پيش از رجوع دادن كفّاره‌اى را واجب مىسازد ( آزاد كردن بنده ، يا دو ماه روزه ، يا اطعام شصت مسكين ) ، و اين بدان معنى است كه اسلام ظهار را مشروع مىداند و بدين ترتيب مىخواهد از يك سو در برابر تأثيرپذيرى مسلمانان از جاهليّت بايستد و از سوى ديگر آنان را وادار كند كه قوانين و فرهنگ خود را از منبع درست و اصيل آن بگيرند «  ذلِكَ لِتُؤْمِنُوا بِاللَّهِ وَ رَسُولِهِ وَ تِلْكَ حُدُودُ اللَّهِ  - اين بدان سبب است كه به خدا و پيامبرش ايمان بياوريد . اينها حدود خداست ، » و آنچه جز اين است همان ساخته‌هاى جاهليّت گمراه كافر است و چيزهايى است كه در خور استغفار است ، زيرا ايمان داشتن و عمل به آنها موجب خشم خدا و عذاب او مىشود «  وَ لِلْكافِرِينَ عَذابٌ أَلِيمٌ  - و براى كافران عذابى است دردآور . »\r\n\r\nشرح آيات :\r\n[ 1 
  ] اين آيات دربارهء زنى از انصار ، از قبيلهء خزرج نازل شد كه به روايت ابن عبّاس خويله دختر خويلد نام داشت ، و به روايت قتاده و مقاتل خوله دختر ثعلبه ناميده مىشد ، و شوهرش اوس بن صامت بود . اين زن خوش اندام بود و شوهرش او را در حال سجده در نماز ديد ، چون از نماز خود فارغ شد ، شوهر او را خواست ، امّا وى امتناع كرد و از اين شوهر بر او خشمگين شد و مردى بود دستخوش شتاب و\r\n\r\n\r\n","description":"","footnote":"\r\n( 2 ) - تفسير آن در تفسير سورهء احزاب گذشت ، بدانجا رجوع كنيد .\r\n","page_name":" 155 ","page_number":157},
  {"content":"\r\n\r\nسبكسرى ، از اين رو به زن خود گفت : / 137 تو بر من همچون پشت مادرم هستى ، بعد بر آنچه گفته بود پشيمان شد و ظهار كردن از طلاقهاى اهل جاهليّت بود . پس به زنش گفت : بيگمان تو بر من حرام شده‌اى ، زن گفت : چنين مگو ، نزد پيامبر خدا ( صلّى اللَّه عليه و آله و سلّم ) برو و از او بپرس . گفت : مىبينم شرم دارم كه چنين پرسشى از او بكنم . زن گفت : بگذار من از او بپرسم ، گفت : تو از او بپرس ، پس آن زن نزد پيامبر ( صلّى اللَّه عليه و آله و سلّم ) آمد ، در حالى كه عايشه نيمى از سر آن حضرت را مىشست ، آن گاه گفت : اى پيامبر خدا ، شوهرم اوس بن صامت مرا در حالى كه جوان و توانگر بودم و دارايى و خاندان داشتم به همسرى گرفت ، تا اين كه دارايى مرا خورد و جوانى مرا نابود كرد و خاندانم پراكنده شدند و خود كهنسال شدم ، اكنون مرا ظهار كرده ولى پشيمان شده است ، آيا راهى وجود دارد كه مرا در همسرى او نگهدارد ؟ مرا زنده و سرخوش فرما ! پيامبر ( صلّى اللَّه عليه و آله و سلّم ) گفت : تو بر او حرام شده‌اى ، عرض كرد : اى پيامبر خدا ! سوگند به آن كه قرآن را بر تو فرو فرستاد ، شوهرم نامى از طلاق نبرد ، و او پدر فرزندانم و محبوبترين كسان من است ، حضرت ( صلّى اللَّه عليه و آله و سلّم ) گفت : جز اين نمىدانم كه تو بر او حرام شده‌اى و به من نيز دربارهء تو فرمانى نداده‌اند ، وى ديگر بار مطلب را با پيامبر خدا ( صلّى اللَّه عليه و آله و سلّم ) باز گفت ، و چون پيامبر خدا ( صلّى اللَّه عليه و آله و سلّم ) به دو گفت بر او حرام شده‌اى ، بانگى برآورد و گفت : نيازمندى و تنگدستى و سختى حال خود را به خدا شكايت مىبرم . بارالها ! پس بر زبان پيامبرت بفرست . و اين نخستين مورد ظهار در اسلام بود ، و عايشه برخاست تا جانب ديگر سر پيامبر ( ص ) را بشويد ، و آن زن گفت : اى پيامبر خدا ، خداوند مرا فداى تو كند ، در كارم نظرى كن ! عايشه به دو گفت : اى زن سخن و مجادله‌ات را كوتاه كن ، و خاموش شو ! مگر چهرهء پيامبر خدا ( صلّى اللَّه عليه و آله و سلّم ) را نمىبينى ؟ و هر گاه وحى بر پيامبر ( صلّى اللَّه عليه و آله و سلّم ) نازل مىشود مانند خوابى سنگين حضرتش را در مىربود ، چون وحى پايان يافت ، پيامبر ( ص ) گفت : شوهرت را فراخوان ، آن گاه پيامبر خدا ( صلّى اللَّه عليه و آله و سلّم ) بر او تلاوت كرد : «   قَدْ سَمِعَ اللَّهُ قَوْلَ الَّتِي تُجادِلُكَ فِي زَوْجِها . . .   -\r\n\r\n","description":"","footnote":"","page_name":" 156 ","page_number":158},
  {"content":"\r\n\r\nخدا سخن زنى را كه دربارهء شوهرش با تو به مجادله آمده است . . . تا پايان اين آيات . » عايشه گفت : بغايت بزرگ است آن كه گوشش همهء صداها را مىشنود ، اين زن با پيامبر خدا ( صلّى اللَّه عليه و آله و سلّم ) گفتگو مىكند و من در آن سوى اتاق پاره‌اى از سخن او را مىشنوم و پاره‌اى از آن را نمىشنوم ، و در اين حال خداوند آيه مىفرستد : «   قَدْ سَمِعَ . . .   - خدا شنيد . . . » چون پيامبر ( ص ) اين آيات را بر شوهر تلاوت كرد ، به دو گفت : آيا مىتوانى بنده‌اى را آزاد كنى ؟ گفت : اكنون تمام دارايى من از دستم رفته و بهاى بنده گران است و من اندك مايه گفت : پس آيا مىتوانى دو ماه پياپى روزه بگيرى ؟ گفت : اى پيامبر خدا من اگر روزى سه وعده نخورم چشمم رنجور مىشود / 138 و مىترسم كه چشمم تار شود ، گفت : پس آيا مىتوانى شصت بينوا را اطعام دهى ؟ گفت : به خدا سوگند ، نه ، مگر آن كه تو اى رسول خدا ! در اين كار به من يارى دهى ، پس گفت : من پانزده صاع طعام به تو كمك مىدهم و نيز براى تو بركت مىطلبم ، پس پيامبر خدا ( صلّى اللَّه عليه و آله و سلّم ) پانزده صاع به دو كمك داد و براى او بركت خواست و كار آن زن و شوهر را به سامان رساند . « 3 » چون آيات اين درس را در پرتو اين متن تاريخى مورد توجّه قرار دهيم به دو نكته راه مىبريم نخست اين كه اين رويداد مناسبتى براى نزول وحى شد تا اثرى رساتر داشته باشد ، و همچنين است بيشتر رويدادهايى كه همزمان با نزول آياتى از قرآن حكيم شده است . دوم نزول و حضور وحى است به هنگام بروز مسائل و مشكلات امّت ، پس وحى انديشه‌هايى خيالى و دور از واقع نيست بلكه با هر رويدادى حضور دارد ، و شاهد قضيه‌اى است و اين حضور وحى را محور آسياب و گردونهء امّت و پايهء ساختن تمدن آن قرار داده است .\r\nپس شگفت نيست كه خوله اميد دارد مشكلش نزد پيامبر ( صلّى اللَّه عليه و آله و سلّم ) حل شود و حتى تا حدّ جدال با او گفتگو مىكند ، زيرا وى همچون هر\r\n\r\n\r\n","description":"","footnote":"\r\n( 3 ) - مجمع البيان ، ج 9 ، ص 246 .\r\n","page_name":" 157 ","page_number":159},
  {"content":"\r\n\r\nمرد ، و زن مسلمان ديگر راه حلّ مشكل خود و پاسخ هر پرسشى را در قرآن و نزد رهبرى ربّانى مىبيند . و شك نيست كه اين پيوند استوار ميان امّت و كتاب و رهبرى او تمدّن ايمان را به وجود آورده كه همواره در پندها و ارزشهاى خود همانند واقعيتهايش نمونه و الگويى براى بشريّت است .\r\nخوله به پيامبر ( صلّى اللَّه عليه و آله و سلّم ) اصرار ورزيد و چندين بار در جدال به او مراجعه كرد ، ولى پيامبر ( ص ) كسى نبود كه با تأثّر از حال آن زن از پيش خود حكمى صادر كند و پيش از آن كه وحى بر او نازل شود درآوردن بيان قرآنى شتاب ورزد كه اين تأكيد مىكند او براستى مبعوث از جانب خداست و از سر هوى و ميل خود يا از قول عقل بشرى سخن نمىگويد . از خصوصيات و صفات رهبرى مكتبى اين است كه در احكام و موضع گيريها و نظرگاههاى خود از مبدأ رسالت آغاز به حركت مىكند و به جهش درمىآيد ، و سكوت عيب نيست ، عيب آن است كه / 139 انسان بر پايهء هوى و نادانى حكم دهد ، يا سخنى را به خدا نسبت دهد ، اين پيامبر خداست ( صلّى اللَّه عليه و آله و سلّم ) كه با وجود تمام عظمت خود به اين زن پاسخ مىدهد : « و دربارهء تو چيزى به من امر نكرده‌اند » تا آن كه گفتهء خداى تعالى دربارهء ظهار نازل مىشود .\r\n«   قَدْ سَمِعَ اللَّهُ قَوْلَ الَّتِي تُجادِلُكَ فِي زَوْجِها   - خدا سخن زنى را كه دربارهء شوهرش با تو به مجادله آمده است ، شنيد ، » يعنى درباره و در كار شوهر خود ، مىخواهد شوهرش به دو رجوع كند .\r\n«   وَ تَشْتَكِي إِلَى اللَّهِ   - و به خدا شكوه مىكند ، » مجادلهء آن زن و شكايت او نشان از اثر ژرف اين حادثه در روح و جان او دارد ، زيرا ظهار در عرف جاهليّت موجوديّت خانواده را براى هميشه نفى مىكند .\r\nبراستى كه اين امر تصويرى است از نادانى و گمراهى كه چهرهء بدبختى انسان در سايهء جاهليّت منعكس مىسازد .\r\nآرى ، اين امر ( ظهار ) بستر اين زن ناتوان را از سنگريزه آكنده و او هم چنان دربارهء كار خود نزد پيامبر خدا مىآيد ، شايد نوشدارويى در دين خدا و نزد پيامبر\r\n\r\n","description":"","footnote":"","page_name":" 158 ","page_number":160},
  {"content":"\r\n\r\nرحمت بيابد . و دلش به دو مىگويد كه خداى تعالى بزرگتر از آن است كه به اين عادات جنبهء شرعى و قانونمندى دهد و اين همان انگيزه‌اى است كه اين زن را وادار مىكند بدون نوميدى چندين بار با پيامبر به گفتگو پردازد . و تمام اين ماجرا ، آشكار و پنهانش ، با جزئيّات و نكته‌هاى دقيق خود بر خداوند پوشيده نيست .\r\n«   وَ اللَّهُ يَسْمَعُ تَحاوُرَكُما   - و خدا گفتگوى شما را مىشنود ، » او گواهى است ناظر ، هيچ مانعى او را باز نمىدارد و هيچ پرده‌اى حقايق را از او پوشيده نمىدارد . اكنون آن دو در گوشهء اتاق ايستاده‌اند و با يكديگر گفتگو مىكنند ، اين زن جدل كننده - به موجب پاره‌اى نصوص - به پيامبر خدا مىگويد :\r\nاى پيامبر خدا ! خداوند سنّتهاى جاهليّت را نسخ كرده و برانداخته است ، و با وجود اين شوهر من مرا ظهار كرده . پيامبر به وى گفت : در اين باره ( نسخ ظهار ) چيزى به من وحى نشده است . زن گفت : اى پيامبر خدا ! همه چيز به تو وحى شده / 140 و اين يك از تو پوشيده مانده است ؟ پيامبر گفت : همان است كه به تو گفتم .\r\nاين پيامبر رحمت است ، اين مركز عطوفت و سرچشمهء شفقت و مهربانى است ، اين صاحب اخلاق بزرگ است ، ولى خدا مهربانترين مهربانان و بزرگترين عاطفه‌داران و مشفقان است ، پس روا نيست كسى را به خود نزديكتر و مهربانتر از او ببينيم ، حتى اگر آن كس شفيع حبيب ، محمّد بن عبد اللّه ( صلّى اللَّه عليه و آله و سلّم ) باشد ، از اين رو كه او راهى است به سوى خدا ، و نزديكترين وسيله به سوى او و نزديكترين شفيعان و واسطه‌هاست .\r\nهمانا خداوند گفتگوى آن دو را شنيد ، پس چرا ما او را در درونهاى خود به مراقبت نبينيم ، و چرا در گفتگوى خود با ژرف كاوان به ژرفا نرويم ؟ چرا دشواريهاى خود را با او در ميان نگذاريم ؟ آيا او پروردگار ما و بهترين پرورندهء ما نيست ؟ پس چرا ما بهترين بندگان او نشويم ؟ ! امام حسين ( عليه السلام ) در دعاى معروف خود گويد :\r\n« مرا بجز خود به ديگرى متوكّل مكن . پروردگارا مرا به كه پشتگرم مىكنى ؟ به خويشاوندى نزديك كه از من مىگسلد يا به شخصى دور كه با من\r\n\r\n","description":"","footnote":"","page_name":" 159 ","page_number":161},
  {"content":"\r\n\r\nترشرويى مىكند يا به كسانى كه براى من مستضعف و خود ناتوان‌اند ، در حالى كه تو پروردگار و دارندهء منى ، غربت و تنهايى خود را به تو شكوه آرم ، و دورى از خانهء خود را با تو در ميان گذارم ، و سستى خود را در برابر آن كس كه كارم را به اختيار او گذاشتى به تو شكايت دارم » « 4 » «   إِنَّ اللَّهَ سَمِيعٌ   - همانا خدا شنواست ، » به ظاهر كلام و سخن آشكار احاطه دارد .\r\n«   بَصِيرٌ   - بيناست ، » علم او به آنچه در درون سينه‌ها پوشيده است نفوذ مىكند و راه مىيابد ( و از نهانخانهء دلها آگاه است ) ، اين آيه تصويرى از مقام و مرتبهء زن را در اسلام منعكس مىكند ، و نشان مىدهد كه زن در رابطهء خود با رهبرى مكتبى همسان و در يك حدّ است ، دربارهء حقوق خود با او مجادله مىكند ، و از مشكلات خود نزد او شكايت مىكند ، / 141 و در قضايا و موضوعهاى مختلف با او به گفتگو مىپردازد ، سخن رهبرى را مىشنود و خود اظهار رأى و نظر مىكند ، از ديدگاه اين زن رهبر مكلّف است و صاحب حقوقى است و تكاليف و واجباتى شخصى نيز دارد ، همچنين به نظر اين زن ، رهبر جزئى از امّت است ، كار اسلام و مسلمانان براى او اهميّت دارد و پيشرفت و عقب‌ماندگى و پيروزى و شكست در او انعكاس مىيابد . و اين پيامبر رهبر به اين عنوان كه خوله زنى است مانع آن نمىشود كه وى به مسئلهء ظهار بپردازد و آن را عنوان كند ، بلكه با وجود اصرار و پافشارى آن زن ، وى را با سعهء صدر و چهره‌اى گشاده مىپذيرد ، در حالى كه وى مىخواهد در برابر مشكلى كه براى هر مرد و زن مسلمان مهم است و با نظام اجتماعى خانواده پيوستگى دارد ، بايستد . اين زن بدين خصلت خو گرفته است ، هم چنان كه ديگر زنان و مردان عهد اوّل خو گرفته‌اند كه آزادى خود را در رويارويى با آنچه خطا مىبينند به كار برند و تجربه كنند . روايت شده كه عمر بن\r\n\r\n\r\n","description":"","footnote":"\r\n( 4 ) - المنتخب الحسينى ، ص 916 .\r\n","page_name":" 160 ","page_number":162},
  {"content":"\r\n\r\nخطّاب در هنگام خلافت خود سوار بر دراز گوش ، در حالى كه مردم همراهش بودند بر همين زن گذشت . اين زن ديرى او را نگهداشت و او را پند داد و گفت : اى عمر ! تو پيش از اين عمير ( عمر كوچك ) خوانده مىشدى ، سپس به تو عمر گفتند ، سپس امير مؤمنانت خواندند ، اى عمر ! از خدا بپرهيز چونان كسى كه بر مرگ يقين دارد و از فوت شدن فرصت بيمناك است ، و هر كس به حساب يقين دارد از عذاب مىترسد . « 5 » [ 2 
  ] قرآن در آغاز مشكل ظهار را بررسى مىكند و به نفى تصوّرات جاهليّت مىپردازد كه زن به محض آنكه شوهرش به وى بگويد ( تو بر من مانند پشت مادرم هستى ) مادر او مىشود ، و اين نفى كردن از دو زاويه و دو ديدگاه است :\r\nاوّل : از زاويه و ديدگاه واقعيّت . مادرى صفتى اعتبارى نيست كه دادن آن مانند عقود به گفتار و كلام ممكن باشد . مادرى مانند مال نيست كه بتوانى آن را به صورت بخشش يا فروش يا وراثت به ديگرى بدهى و مال او شود ، بلكه صفتى است تكوينى طبيعى كه پيوند دو شخص ، يكى مادر و ديگرى فرزند بدان تعبير مىشود .\r\n«  الَّذِينَ يُظاهِرُونَ مِنْكُمْ مِنْ نِسائِهِمْ ما هُنَّ أُمَّهاتِهِمْ إِنْ أُمَّهاتُهُمْ إِلَّا اللَّائِي وَلَدْنَهُمْ  - از ميان شما كسانى كه زنانشان را ظهار مىكنند بدانند كه زنانشان مادرشان نشوند ، مادرانشان فقط زنانى هستند كه آنها را زاييده‌اند ، » / 142 دوم : از زاويه و ديدگاه شرعى ، شرع بر پايه واقعيّتها استوار شده است ، و همسرى مرد با مادر حقيقى خود شرعا حرام است ، ولى زوجه چنين نيست ، پس به صرف ظهار بر شوهر خود حرام نمىشود ، از اين رو پروردگار ما نظر مردم دورهء جاهلى را چنين توصيف مىكند كه در پيشگاه عقل پذيرفته نيست و بيگمان باطل\r\n\r\n\r\n","description":"","footnote":"\r\n( 5 ) - القرطبى ، ج 17 ، ص 249 .\r\n","page_name":" 161 ","page_number":163},
  {"content":"\r\n\r\nاست :\r\n«  وَ إِنَّهُمْ لَيَقُولُونَ مُنْكَراً مِنَ الْقَوْلِ  - و آنان سخنى « منكر » ( و ناپسند عقل ) مىگويند ، » و « منكر » خلاف معروف است كه عقل آن را مىشناسد .\r\n«  وَ زُوراً  - و دروغ ( و باطل ) ، » و « زور » همان گفتهء باطل و حكمى است كه به حقّ و واقعيّت مستند نباشد ، خداوند گويد : «  وَ الَّذِينَ لا يَشْهَدُونَ الزُّورَ  « 6 » - آنان كه گواهى دروغ نمىدهند » « شهادة الزّور » يعنى گواهى دروغ .\r\n«  وَ إِنَّ اللَّهَ لَعَفُوٌّ غَفُورٌ  - و خدا از گناهان در گذرنده است و آمرزنده است . » خدا از منكر در مىگذرد و آن را عفو مىكند و دروغ و باطل را از كسى كه توبه كند و پس از جاهليّت به اسلام عمل كند مىآمرزد ، زيرا او آنچه را پيش از آن مىپنداشته نابود كرده است ، در اين صورت ظهار ، چنان كه اهل جاهليّت گمان مىپندارند پس از وقوع بدون رجوع نيست . آرى ، اين رسم جاهليّت زشت و ناهنجارى است كه جز بر باطل استوار نبوده و جز به خوار كردن و در هم شكستن انسان نمىانجاميده ، امّا دين خدا بواقع بر حق استوار است و هدفش جز خير انسان و رحمت و هدايت او نيست .\r\nو از آنجا كه اين دو صفت از آن خداست در نفس ما بذر اميد و آرزومندى مىكارد و شك نيست كه نزول اين آيه ( مشعر بر دو صفت الهى : عفو و آمرزش ) بدان روز اثر مثبت گسترده و ژرف خود را در ميان مردمى بسيار و زندگى اجتماعى و خانوادگى آنان نهاد ، زيرا اسلام يكى از غل و زنجيرهاى دوران جاهليّت را كه بر گردن آنان بود و از تباهى و اسارت حاصل از آن شكايت مىكردند ، از گردن آنان برداشت ، و بويژه آن زنان ناتوان كه / 143 بر اثر ظهار سرگردان و مقيّد و در بند مىشدند ،\r\n\r\n\r\n","description":"","footnote":"\r\n( 6 ) - الفرقان / 72 .\r\n","page_name":" 162 ","page_number":164},
  {"content":"\r\n\r\nبدين معنى كه مرد از جهت خود مجاز بود كه مزاوجت كند و هيچ مانعى او را از اين كار بازنمىداشت ، بر زن ظهار شده واجب بود كه هم چنان بماند و همسر مردى ديگر نشود و در دوزخى زندگى را بسر آرد .\r\nاز اين آيه مىتوان دريافت كه ظهار دو مفسده دارد : يكى از آن دو همان است كه قرآن از آن به عنوان « منكر » و كار ناشايست نام برده و ديگرى را « زور » يعنى باطل و دروغ خوانده است كه از لحاظ عملى گناهى است كه خانواده را نابود مىكند ، و ستم بر خود و زن و فرزندان اوست ، و از لحاظ معنوى افترا بر خدا و باطل شمرده مىشود زيرا قانونگذارى و وضع قاعده‌اى بدون حجّت و دليلى از جانب خداست .\r\n[ 3 
  ] و اكنون : ببينيم ظهار چيست ، و راه حلّ كدام است ؟\r\nظهار آن است كه شوهر به زنش مىگويد تو بر من مانند پشت مادرم هستى ، و با اين عبارت قصد ظهار مىكند . و اين ظهار واقع نمىشود مگر با فراهم آمدن شروطى كه مهمترين آنها از جانب مظاهر ( مرد ظهار كننده ) اين است كه بالغ عاقل مختار قاصد باشد ، پس از ديوانه و كودك ، و مست ، و آن كه به شوخى چنين گويد ، و آن كه در حال خشم باشد ظهار واقع نمىشود . و اما شروط از نظر زوجهء مظاهر ( زن ظهار شونده ) پاك بودن او از حيض و نفاس است ، و نيز بايد در زمان اين پاكيزگى با شوهر هم‌آغوشى نكرده باشد ( در طهر غير مواقعه باشد ) و نيز ظهار بايد با حضور دو شاهد عادل باشد كه صيغه و عبارت ظهار را بشنوند . « 7 » در حديث منقول از حمران ، از امام باقر ( عليه السلام ) چنين آمده است كه گفت : « ظهار بر اثر سوگند ، و براى زيان رساندن ( اضرار ) ، و در حال خشم واقع نمىشود ، و جز در زمان پاكيزگى زن بدون هم‌آغوشى و نيز گواهى دو گواه مسلمان صورت نمىگيرد » ، « 8 » و از زراره از آن حضرت ( عليه السلام ) روايت شده كه در حديثى از حضرتش پرسيد :\r\n\r\n\r\n","description":"","footnote":"\r\n( 7 ) - رجوع كنيد به شرايع الاسلام ، كتاب الظّهار .\r\n( 8 ) - وسائل ، ج 15 ، ص 509 .\r\n","page_name":" 163 ","page_number":165},
  {"content":"\r\n\r\nظهار چگونه است ؟ گفت : « مرد به زن خود در حالى كه وى پاكيزه است و هم‌آغوشى نكرده گويد : تو بر من حرامى مانند پشت مادرم ، و از اين عبارت اراده و قصد ظهار مىكند » ، « 9 » و از زراره از آن حضرت ( عليه السلام ) نقل شده كه گفت :\r\n« طلاق بدون ارادهء طلاق و ظهار بدون ارادهء ظهار واقع نمىشود » . « 10 » / 144 اين سختگيرى از طرف اسلام در لزوم و وجوب اين شرطها ، ظهار شرعى را نادر مىسازد ، و اگر اين كيفيّت بر چيزى دلالت داشته باشد همانا شدّت علاقهء اسلام را نسبت به سلامت خانواده تأكيد مىكند كه براى الفت دادن و گردهم آوردن افراد آن و پيوند دادن آنان به يكديگر مىكوشد تا خانواده بتواند نقش تمدن آفرين خود را در سازندگى و پيشرفت ايفا كند . هم چنان كه اسلام راه حلى قانونمندانه و عملى و شفا بخش براى مشكل ظهار وضع مىكند ، پس از يك سو قانونمندى جاهليّت ( حرمت و تعليق ابدى ) را بدان نمىدهد و آن را واقع نمىشمارد مگر آن كه شروط شرعى پيش گفته تكميل شود ، و ظهار كننده مىتواند در قرار خود تجديد نظر كند و اگر بخواهد با زن خود رجوع كند . سپس عقوبتها و پيامدهايى هشيار دهنده وضع مىكند كه توجّه بدانها كافى است تا انسان مؤمن به ورطهء ظهار نيفتد ، و اگر بدان ورطه افتاد ديگر بار بدان دچار نمىشود و كار او هشدار و اندرزى براى ديگران خواهد بود .\r\n«  وَ الَّذِينَ يُظاهِرُونَ مِنْ نِسائِهِمْ  - آنهايى كه زنانشان را ظهار مىكنند ، » ظهارى مشروع ، كه اين ظهار تمام پيوندها را و آن هم براى هميشه قطع نمىكند ، بلكه از لحاظ عملى در رابطه جنسى مستقيم اثر مىگذارد ، و به تعبير روايات ، مانع هم‌آغوشى ( تماسّ ) مىشود تا كفّاره ادا گردد و پيامد و عقوبت شرعى چشيده شود ، حتى بيشتر فقها انواع ديگر تمتّع را كه در سطحى پايينتر از هم‌آغوشى\r\n\r\n\r\n","description":"","footnote":"\r\n( 9 ) - همان مرجع .\r\n( 10 ) - همان مرجع ، ص 510 - در اين مورد شروطى مفصل در كتابهاى فقه استدلالى آمده است ، بدانها رجوع كنيد .\r\n","page_name":" 164 ","page_number":166},
  {"content":"\r\n\r\nاست مانند بوسيدن و انواع شوخى را جايز شمرده‌اند ، پس ظهار كمتر از طلاق جدايى مىافكند ، زيرا با ظهار تنها ، زن از شوهرش جدا نمىشود و عدّه نگاه نمىدارد . و اين موضعگيرى اسلام ، بر خلاف حكم جاهلى در اين موضوع ، حلّ مسئله را آسان و مشكل را سبك مىكند . « 11 » مرد ظهار كننده بين قطع رابطهء همسرى با طلاق مشروع و رجوع به همسر خود اختيار دارد . و حاكم شرع حق دارد ، در صورتى كه زن ظهار شده به قصد بازداشتن شوهر از ادامهء حالت تعليق ، به او شكايت كند ، بر شوهر سخت بگيرد تا يكى از دو حال طلاق يا رجوع را اختيار كند .\r\nقرآن ، در اين موضوع اختيار اوّل ( يعنى طلاق ) را ذكر نكرده ، امّا گويد :\r\n/ 145 امّا احتمال دوم آن است كه فخر رازى اختيار كرده و ابتدا تمهيدى براى آن پرداخته و از غرّاء حكايت كرده كه گفت : در زبان عربى فرقى نيست كه بگويند : يعودون لما قالوا ، و الى ما قالوا و فيما قالوا ، ابو على فارسى گويد : كلمهء الى و لام بجاى يكديگر مىآيند ، و مانند گفتهء خداوند : «  الْحَمْدُ لِلَّهِ الَّذِي هَدانا لِهذا  « 12 » - « سپاس خدايى را كه ما را بدين راه رهبرى كرده » و گويد : «  فَاهْدُوهُمْ إِلى صِراطِ الْجَحِيمِ  « 13 » - پس آنان را به راه جهنّم راه بنماييد » و خداى تعالى گفت : «  وَ أُوحِيَ إِلى نُوحٍ  « 14 » - و به نوح وحى رسيد » و گفت : «  بِأَنَّ رَبَّكَ أَوْحى لَها  « 15 » - كه خدا به آن چنين وحى كند » .\r\nسپس گويد : اهل اين زبان گويند : رواست كه گفته شود : عاد لما فعل بدانچه كرد بازگشت ، يعنى ديگر بار همان كار را كرد ، و رواست كه گفته شود عاد لما فعل - از آنچه كرد بازگشت ، يعنى آنچه كرده بود نقض كرد . و اين سخن\r\n\r\n\r\n","description":"","footnote":"\r\n( 11 ) - مراجعه كنيد به « وسائل الفقهاء » ذيل همين موضوع .\r\n( 12 ) - الاعراف / 43 .\r\n( 13 ) - الصّافات / 37 .\r\n( 14 ) - هود / 11 .\r\n( 15 ) - الزلزلة / 5 .\r\n","page_name":" 165 ","page_number":167},
  {"content":"\r\n\r\nمعقول و خردپسند است ، زيرا كسى كه كارى بكند و ديگر بار بخواهد نظير آن را انجام دهد ، ناگزير نيز به همان ماهيّت برمىگردد ، و نيز كسى كه كارى بكند و بخواهد آن را ابطال كند بدان كار بازمىگردد زيرا تصرّف در چيزى به نابود كردن آن ممكن نيست مگر با بازگشت بدان . « 16 » «  فَتَحْرِيرُ رَقَبَةٍ مِنْ قَبْلِ أَنْ يَتَمَاسَّا  - پيش از آن كه با يكديگر تماس يابند ، بايد بنده‌اى را آزاد كنند ، » «  ثُمَّ يَعُودُونَ لِما قالُوا  - آن گاه به آنچه گفته‌اند برمىگردند ، » يعنى بدان زناشويى كه در صيغهء عقد همسرى خود گفته‌اند برمىگردند يا به ظهار برمىگردند به قصد آن كه آن را نقض و چاره كنند ، و اين يا آن وجه يكسان است زيرا معنى يكى است كه همان ارادهء هم‌آغوشىاى باشد كه با ظهار بر خود حرام كرده‌اند . ولى يك سؤال باقى مىماند : چگونه اين معنى را از اين كلمه ( يعودون ) استفاده و استنباط كرده‌اند ؟\r\nقرطبى به احتمال اوّل چنين پاسخ مىدهد : تحقيق اين سخن آن است كه عزم گفتارى است نفسانى و درونى ، و اين مرد سخنى گفت كه مقتضى حلال كردن بود و همان نكاح است و نيز سخنى ديگر گفت كه مقتضى حرام كردن شد و همان ظهار است ، سپس بدانچه گفته بود كه همان حلال كردن باشد برگشت ، و صحيح نيست كه ( در اين برگشتن ) عقدى ديگر را ابتدائا منعقد كند زيرا عقد نخستين هم چنان باقى است ، پس مطلبى ديگر نمىماند جز اين كه براستى اين سخن ( يعنى صيغهء ظهار ) بيان عزمى است مخالف با چيزى كه در واقع بدان عقيده دارد و در ضمير خويش سخنى از ظهار گفته كه آن را بدين عبارت خود خبر داده است : تو بر من مانند پشت مادرم هستى ( و در واقع بنا خواست عقل و دل خود صيغه‌اى جارى كرده ) و حال كه چنين شده كفّاره مىدهد و به زن خود رجوع مىكند . « 17 »\r\n\r\n\r\n","description":"","footnote":"\r\n( 16 ) - الرّازى ، تفسير ، ج 29 ، ص 209 .\r\n( 17 ) - تفسير قرطبى ، ج 17 ، ص 281 .\r\n","page_name":" 166 ","page_number":168},
  {"content":"\r\n\r\n/ 146 شايد قرآن از نام بردن از اختيار طلاق از آن نظر روى برگردانده و نامى از آن به ميان نياورده كه بر ترجيح رجوع تأكيد دارد كه در روند حمايت از خانواده درمىآيد ، و بازگشت به هم‌آغوشى و معاشرت جنسى جايز نيست مگر با دادن كفّاره و اين شرطى است كه جزاى پناه بردن به عادت ظهار را به انسان مىچشاند .\r\nاز حكمت خداوند و دقّت قانونگذارى او اين است كه دادن كفّاره را به عنوان چاره‌اى براى مشكل ظهار قرار داده و واجب كرده است و اين چاره به نوبهء خود علاج مشكلى ديگر است كه همانا موضوع بندگى يا مسئله فقر و بينوايى است ، زيرا به عنوان حكم نخستين مقدّم بر ديگر وجوه بر مرد ظهار كننده واجب ساخته كه بعد از پشيمانى از ظهار و پيش از هم‌آغوشى با همسرش بنده‌اى را آزاد كند ، و اين امر شهوت جنسى را به عنوان انگيزهء نيرومندى براى انسان به سوى انجام دادن خيرات مىراند . اهتمام و توجّه شايان اسلام به حلّ مشكل بندگى در بسيارى از موضعگيريها و احكام آن ، گاه به صورت تكليفى واجب و گاه به صورت امرى اختيارى ترجيحى ملاحظه مىشود .\r\nشايد كسى بگويد : چرا اين عقوبت سنگين در جزاى وضعى كه در كلماتى اندك ( يعنى صيغهء ظهار ) خلاصه مىشود واجب آمده است ؟ ولى بايد بدانيم كه پيوند زناشويى امرى سست و سبك نيست ، بلكه امرى است مهمّ و واجب است كه اسلام آن را با ديوارى احاطه كند كه خواهشها و تمايلات و حالات زودگذر آن را از هم نشكافد ، زيرا خانواده محور اجتماع ، و مدرسهء نسلهاى در حال رشد آينده است و تجربهء تمدن آفرين امّت در آن تمركز و تبلور مىيابد ، پس روا نيست كه به حريم و حرمت آن تجاوز شود و به خاطر شهوتها و تأثيرپذيريهاى زودگذر تباه و ويران گردد .\r\n«  ذلِكُمْ تُوعَظُونَ بِهِ  - اين پندى است كه به شما مىدهند . » اين دستور بيگمان مانع و سپرى است در برابر تهديد موجوديّت خانواده ، و توسّل به عادتها و ارزشهاى جاهليّت ، اما سپر مهمتر و آن مانعى كه دين آن را در نفوس پيروان خود پرورش مىدهد و در نظام اجتماعى و سياسى و اقتصادى بدان\r\n\r\n","description":"","footnote":"","page_name":" 167 ","page_number":169},
  {"content":"\r\n\r\nاعتماد مىكند ، همان پرهيزگارى خدا و بيم از اوست كه بر / 147 پايهء ايمان به خدا و احساس درونى مراقبت هميشگى و دقيق او بر اعمال ما استوار است .\r\n«  وَ اللَّهُ بِما تَعْمَلُونَ خَبِيرٌ  - و خدا به كارهايى كه مىكنيد آگاه است . » يعنى نه فقط ظاهر را مىداند بلكه از باطن ، مانند نيّتها و انگيزه‌هاى پنهانى انسان نيز آگاه است . در قرآن بيشتر جايها ، پس از بيان حدّ يا قانون يا نظامى به مراقبت خداوند اشاره مىشود تا راه هر گونه انحراف و سرپيچى و گريز از مسئوليّت را ببندد ، زيرا انسان هر چند بتواند در برابر ديگران ( جامعه ، و حاكم شرع ) بدين وسايل متوسّل شود ، در برابر خدا راهى براى گريز نمىيابد ، چه خدا حتى بيش از شخص او از حالش آگاه است .\r\nدر اينجا شايسته است يادآورى كنيم در صورتى كه مرد پس از ظهار ارادهء طلاق كند ، پرداخت كفّاره ساقط مىشود . شايد كسى بخواهد اين طلاق را براى گريز از پرداخت كفّارهء واجب بر خود وسيله قرار دهد و سپس به زن خود رجوع كند ، ولى در چنين حالى كفّاره از گردن او ساقط نمىشود ، و خداوند بر حذر داشته است كه كسى در برابر شريعت و قانون او بدين حيله متوسّل شود . از يزيد الكناسى نقل شده كه گفت : « از ابو جعفر ( ع ) دربارهء مردى كه زن خود را ظهار مىكند و سپس او را طلاقى قطعى مىدهد سؤال كردم ، گفت : « اگر زن را طلاقى قطعى دهد ، ظهار باطل مىشود و طلاق ظهار را از ميان مىبرد . گفتم : آيا مرد حق دارد به زن رجوع كند ؟ گفت : آرى ، وى زن اوست ، پس اگر مرد به دو رجوع كند آنچه بر ظهار كننده پيش از آنكه با يكديگر تماس حاصل كنند واجب است بر آن مرد واجب مىشود » . « 18 » آرى ، اگر زن را بواقع طلاق دهد ، يا زن پس از گذراندن عدّه با ديگرى تزويج كند و آن گاه اين شخص نيز او را طلاق دهد ، مرد نخستين حق دارد بدون\r\n\r\n\r\n","description":"","footnote":"\r\n( 18 ) - الوسائل ، ج 5 ، ص 518 كه كافى آن را در فروع خود ، ج 2 ، ص 192 نقل كرده ، من لا يحضره الفقيه ، ج 2 ، ص 173 ، تهذيب الاحكام ، ج 2 ، ص 254 .\r\n","page_name":" 168 ","page_number":170},
  {"content":"\r\n\r\nكفّاره به آن زن رجوع كند زيرا در اين صورت قصد به كار بردن حيله منتفى است . امام صادق ( ع ) گفت : « اگر ظهار كننده براى ساقط كردن كفّاره از خود ، زن ( ظهار شده ) را طلاق دهد و سپس به وى رجوع كند و بخواهد با او هم‌آغوشى كند ، پرداخت كفّاره هم چنان لازم است ، ولى اگر وى را طلاق گويد و نيّتى از اين قبيل نداشته باشد ، اشكالى ندارد كه به وى رجوع كند و كفّاره‌اى نيز بر او نيست » . « 19 » / 148 ما از اين آيه آگاهى ديگرى را نيز الهام مىگيريم و درمىيابيم كه خداوند از قانونگذارى و تشريعى مناسب با اين پديده به خوبى آگاه است ، و در عين پرداختن به ظهار و چاره جويى آن آزاد كردن بنده‌اى را واجب مىسازد ، پس بيگمان اين درمان براى حلّ چنين مشكلى مناسب بوده است ، زيرا ذات او از دامنهء خطر ظهار به خوبى آگاه است ، خطرهايى كه موجوديّت خانواده را نابود مىكند و آن را از هم مىگسلد ، و مفاسد فردى و اجتماعى و مدنى كه در پى آن مىآيد و آن زن انصارى ( خوله ) به گوشه‌اى از آن مفاسد اشاره كرده است ، بدانگاه كه به حضرت رسول ( ص ) عرض مىكند : « من فرزندانى صغير دارم اگر آنان را به دو واگذارم تباه و فاسد شوند و اگر با خود نگاهدارم گرسنه مانند ، » « 20 » زيرا پدر در صورت داشتن توانايى مالى قوت و غذاى آنان را مىدهد امّا فاقد توانايى كافى براى تربيت آنهاست ، و مادر بر عكس اين است .\r\nدر اين آيه ملاحظه‌اى ديگر نيز مىيابيم و آن اين است كه خداوند براى ظهار از جانب زن اعتبارى قايل نشده و زن را « ظهار شده » تلقّى كرده و گفته است «  الَّذِينَ . . .  يعنى مردان ، زيرا زن به انفعال نزديكتر است و زودتر تحت تأثير عامل عاطفه قرار مىگيرد . از سكونى مروى است كه امير المؤمنين ( ع ) گفت : « اگر زن بگويد شوهرم بر من مانند پشت مادرم هست ، كفّاره‌اى بر آن دو نباشد » « 21 » و اين روايت افزون بر ظاهر آيه تأكيد مىكند كه آنچه بر ظهار مترتّب شده ( كفّاره ، و\r\n\r\n\r\n","description":"","footnote":"\r\n( 19 ) - الوسائل ، ص 519 ، كه در فروع الكافى ، ج 2 ، ص 2 نقل شده .\r\n( 20 ) - التفسير الكبير ، ج 29 ، ص 249 .\r\n( 21 ) - الوسائل ، ج 5 ، ص 534 .\r\n","page_name":" 169 ","page_number":171},
  {"content":"\r\n\r\nخوددارى از هم‌آغوشى مگر پس از پرداخت آن ) فقط عقوبتى است كه شرع براى اين قضيه مقرر داشته و از باب به رسميّت شناختن و نيك شمردن اين عادت نيست .\r\n[ 4 
  ] «  فَمَنْ لَمْ يَجِدْ  - امّا كسى كه نيابد » بنده‌اى را كه آزادش كند ، يا به سبب نداشتن بهاى او يا به سبب آن كه اساسا بنده‌اى موجود نباشد . . «  فَصِيامُ شَهْرَيْنِ مُتَتابِعَيْنِ  - پس دو ماه روزهء پى در پى » .\r\nدو ماه پيوستهء پى در پى بى گسستگى مگر به سببى مشروع ، و اگر اين دو ماه يك روز از يكديگر جدا شوند و فاصله در ميانشان افتد بر مرد واجب است كه / 149 تمام اين روزه‌دارى را تكرار كند تا ماه دوم بى كم و كاست و لو يك روز به ماه اول پيوندد ، « 22 » و عقوبت نفسانى آميزش جنسى نيز با حدود و شروط خود ( در طول اين دو ماه ) هم چنان باقى مىماند .\r\n«  مِنْ قَبْلِ أَنْ يَتَمَاسَّا  - پيش از آن كه با يكديگر تماسّ يابند » و اگر مرد اين حد را بشكند هم كفّارهء ظهار و هم كفّارهء شكستن حدّ ( دو كفّاره ) بر او واجب مىآيد . از زراره و چند راوى ديگر ، از ابى بصير ، از ابى عبد اللّه الصادق ( ع ) روايت شده كه گفت : « اگر ديگر بار ، پيش از آن كفّاره را بتمامى داده باشد ، هم‌آغوشى كند كفّاره‌اى ديگر بر عهدهء اوست ، و در اين امر اختلافى نيست » . « 23 » هدف كفّارهء روزهء دو ماههء پى در پى تربيت نفس مرد ظهار كننده و مجازات او از لحاظ نفسانى است نه مجازات مالى چنان كه در مورد آزاد كردن بنده مراد است . و اين همه براى آن است كه خداوند احترام و نگهداشت خانواده را بر بندگان خود واجب سازد و ارزش و پايگاه زن شريك زندگى و حرمت وى را به\r\n\r\n\r\n","description":"","footnote":"\r\n( 22 ) - شرائع الاسلام ، ص 256 .\r\n( 23 ) - همانجا .\r\n","page_name":" 170 ","page_number":172},
  {"content":"\r\n\r\nآنان بياموزد و بشناساند .\r\n«  فَمَنْ لَمْ يَسْتَطِعْ  - و آن كه نتواند » به سبب و عذرى مشروع روزه بگيرد .\r\n«  فَإِطْعامُ سِتِّينَ مِسْكِيناً  - پس شصت تن مسكين را طعام دهد » در اينجا رابطه‌اى استوار و ژرف ميان دو ماه روزه‌دارى پى در پى ( 60 روز ) با اطعام شصت مسكين وجود دارد ، آنجا گرسنگى كشيدن است و اينجا سير كردن ، و مهمترين هدفهاى روزه‌دارى آن است كه انسان مؤمن حال بيچارگان و نيازمندان و گرسنگان پيرامون خود را به گونه‌اى عملى احساس كند ، پس اگر نتواند از طريق روزه در گرسنگى كشيدن با ايشان برابر شود با سير كردن آنها از راه اطعام با آنان يكسان گردد ، در ازاى هر روز روزه داشتن مسكينى / 150 را بر سر سفره خود غذا دهد يا به اندازهء يك مدّ به دو طعام دهد كه خود هر چه خواهد كند .\r\nگر چه ظاهر امر در اين كفّاره‌ها آن است كه انسان را عملا از افتادن به گرداب ظهار بازمىدارد و خانواده را حمايت مىكند و هر كس را بر آن مىدارد كه ارزش خانواده و ضرورت نگهدارى آن را در پيشگاه خداوند احساس كند و دريابد ، امّا اندرز والاتر و غايت اين كفّاره‌ها همانا ايمان به خدا و پيامبر است .\r\n«  ذلِكَ لِتُؤْمِنُوا بِاللَّهِ وَ رَسُولِهِ  - و اين بدان سبب است كه به خدا و پيامبرش ايمان بياوريد . » از آن رو كه ايمان راه حلّ اساسى مشكل ظهار و هر مشكل ديگر است ، و مؤمن تحت تأثير عواملى ديگر غير از ايمان و خاستگاهى جز ارزشها و اعتبارات آن ، همچون جاهليّت و خودخواهى و انتقامجويى گرفتار ظهار مىشود پس ناگزير است كه با دادن كفّاره از اين ورطه بازگردد . امّا سؤال اين است : چگونه دادن كفّاره انسان را به ايمان مىكشاند ؟\r\nو پاسخ اين است كه : ايمان روحى است در دل كه ممارست و تمرين عملى آن را رشد و پرورش مىدهد ، پس هر چه مسلمان خشنودى خدا را بيشتر بجويد خداوند هدايت و ايمان او را مىافزايد و هر چه كار دشوارتر و اخلاص پاكتر باشد\r\n\r\n","description":"","footnote":"","page_name":" 171 ","page_number":173},
  {"content":"\r\n\r\nرشد و نموّ ايمان بيشتر و هدايت و بينايى دل روشن‌تر خواهد بود ، و شك نيست كه آزاد كردن بنده‌اى ( با صرف هزينهء كلان ) و روزه‌دارى دو ماه پى در پى ( با دشوارى بسيارى كه دارد ) و اطعام شصت مسكين ( با انفاق و برابرى كردن با محرومان كه در آن است ) ، تمام اينها ممارستها و تمرينهايى است دشوار كه دل مسلمان را با ايمان مىآزمايد و تزكيه مىكند و پاك مىسازد .\r\n«  وَ تِلْكَ حُدُودُ اللَّهِ  - و اينها حدود و مقررات خداست . » كه دربارهء جامعه و روابط خانوادگى وضع شده و كسى حق ندارد از آنها تجاوز كند .\r\n«  وَ لِلْكافِرِينَ عَذابٌ أَلِيمٌ  - و براى كافران عذابى است دردآور . » خواه كسانى كه به خدا و رسالت و حدود او كفر محض آوردند ، يا آنان كه / 151 در عمل كفر مىورزند و به اوامر و نواهى او پايبند نيستند و حدود او را بر پا نمىدارند و مراعات نمىكنند . و با آن كه عذاب آخرت مصداق بزرگتر اين آيه است ، در دنيا نيز كافران را در برمىگيرد ، زيرا حدود و مقرّرات خدا براى صلاح و سعادت جامعه وضع و واجب شده و همانهاست كه جلو ظلم و فساد را مىگيرد و جامعه و خانواده را از گزند آنها حمايت مىكند .\r\nاين حدود و مقررات ( خواه عملى حمايت كننده ، يا قانونى مانند نظم و ارزشها ) مكمّل يكديگرند و مسير جامعه را رسم مىكنند و آن را در برابر نقشه‌اى روشن و معيّن قرار مىدهند كه اگر بر اساس آن حركت كند به ايمان و سعادت مىرسد و گرنه كارش به انواع عذاب شخصى و اجتماعى و مدنى مىكشد ، زيرا اين نقشه و برنامه است كه حقوق مردم را محافظت و از ايشان نگهدارى مىكند و نظام را در ميان آنان به اجرا درمىآورد . و جامعه‌اى كه قانون بر آن فرمان راند و نظام در آن حكمروا باشد جامعه‌اى است مسلّط و محترم كه هر يك از افراد آن كرامت و امنيّت و حرمت خود را احساس مىكند و تا وقتى كه خود به اين حدود تجاوز نكنند هيچكس نمىتواند به آنان تجاوز كند ، و بر عكس اين جامعه‌اى است كه آشوب بر آن حكمروا و خواست و هواى فرمانده يا رئيس يا پادشاه همان قانون است و آدمى\r\n\r\n","description":"","footnote":"","page_name":" 172 ","page_number":174},
  {"content":"\r\n\r\nدر آن جامعه احساس امنيت نمىكند و كرامت را در نمىيابد .\r\nچنين است كه واجب ساختن حدود و مقررات براى تحكيم ارزشهاست نه به خاطر افراد در جامعه ، تا حقوق مردم ضايع نشود .\r\n[ 5 - 6 
  ] «  إِنَّ الَّذِينَ يُحَادُّونَ اللَّهَ وَ رَسُولَهُ  - كسانى كه با خدا و پيامبرش مخالفت مىورزند . » بدين معنى كه به عنوان دشمن در برابر خدا و پيامبرش مىايستد و در اين مورد ( يحادّون ) آهن را به كار مىبرند ( يعنى دست به جنگ گرم مىزنند ) . يكى از مفسّران گويد : اصل اين كلمه ( يحادّون ) از حدّ به معنى فاصل است ، و معناى آن در اين صورت رويارويى به تمام شكلهاى خود است كه متنازعان و مخالفان هر يك در حدّ و خطّ فاصلى در برابر حريف و دشمن خود مىايستد . و اين معنى نزديكتر به مراد است ، زيرا « محاددة » با توجّه به سياق عبارت ، كه به حدود خدا اشاره مىكند ، اين است كه انسان با حدود الهى مخالفت مىورزد پس براى خود حدودى اعمّ از قانونى و عملى اختيار مىكند ، همچون كسانى كه جاهليّت و مجموعهء نظم بشرى قديم يا معاصر را بجاى شريعت خدا گرفته و برگزيده‌اند ، و طبيعة / 152 ايناند كه قصد عناد و انكار و جنگ دارند ، پس اينان در پاسخ جبهه‌گيرى و « محاددهء » خودخوارى و اهانتى مىبينند كه انبوه شده و در نفس فشرده مىشود تا به صورت انفجارى درمىآيد ، «  أُولئِكَ فِي الْأَذَلِّينَ  - اينان در شمار ذليل شدگان‌اند . » « 24 » «  كُبِتُوا كَما كُبِتَ الَّذِينَ مِنْ قَبْلِهِمْ  - ذليل و خوار مىشوند هم چنان كه پيشينيانشان خوار شده‌اند . » از كسانى كه با رفتار خود در برابر پروردگار خود و پيامبرانشان راه مخالفت پيموده‌اند . در المنجد آمده است : كبته لوجهه ، يعنى او را به خاك افكند و هلاك كرد و خوار و ذليل نمود ، گويند : كبت اللَّه العدو ، يعنى خداوند دشمن را\r\n\r\n\r\n","description":"","footnote":"\r\n( 24 ) - المجادلة / 20 .\r\n","page_name":" 173 ","page_number":175},
  {"content":"\r\n\r\nپست و ذليل ساخت و با خشم خود براند ، و گويند : كبت فلان غيظه فى جوفه ، يعنى فلان خشم خود را در درون سينه فرو كوفت و بيرون نياورد . « 25 » پس عزّت و كرامت از مخالفت با حدود و مقررات خدا حاصل نمىشود ، زيرا اين مخالفت جز خوارى و پستى در دنيا كه حاصل پيروى از نظم و قوانين فاسد و گمراه كننده است و آثار منفى و خشم خدا و جنگ او را در پى دارد ، نتيجه‌اى به بار نمىآورد ، و در آخرت موجب عذاب خوار كننده‌اى از جانب او مىشود كه به دست بندگان مؤمن خود بر آنان نازل مىكند .\r\nاين حقيقت خيال و پندار نيست بلكه واقعيتى است كه شواهدى در تاريخ و رويدادهاى حقيقى دارد و عقل بدانها راه مىيابد و آيات روشن آن را تأييد مىكند .\r\n«  وَ قَدْ أَنْزَلْنا آياتٍ بَيِّناتٍ  - و ما آياتى روشن فرو فرستاديم . » آياتى با حجّت رسا و دلالت آشكار ، كه انسان خردمند را از رويارويى و جبهه‌گيرى در برابر خدا بيم مىدهد و او را به ضرورت ايمان به خدا و پيامبرش رهنمايى مىكند ، پس هر كس از آن آيات اندرز گيرد سود مىبرد و عزيز مىشود و از خوار شدن به وسيلهء خدا نجات مىيابد و گرنه در عذاب و خوارى مىافتد .\r\n«  وَ لِلْكافِرِينَ عَذابٌ مُهِينٌ  - و كافران را عذابى است خوار كننده . » ملاحظه مىشود كه در آيهء پيشين گفت : « در عذابى دردناك » و اين متناسب با عقوبتى است / 153 كه موضوع آن آيه بود ، در حالى كه اينجا عذاب را خوار كننده توصيف كرده است ، زيرا كسانى كه با خدا و پيامبرش مخالفت و مبارزه مىكنند به اين طريق در صدد كسب عزّت و تسلّطى براى خود و ذلّت براى حق و پيروانش هستند و در عذاب آنها صفتى مناسبتر از اهانت و خوارى نيست .\r\n«  يَوْمَ يَبْعَثُهُمُ اللَّهُ جَمِيعاً  - روزى كه خدا همگان را زنده مىكند . » براى پاداش اعمالشان ، و گفت «  جَمِيعاً  - همگان را » زيرا بسا كه آنان\r\n\r\n\r\n","description":"","footnote":"\r\n( 25 ) - المنجد ، مادهء كبت .\r\n","page_name":" 174 ","page_number":176},
  {"content":"\r\n\r\nهمگى در مخالفت با خداوند و كفر همكارى كرده و به نيرو و شمارهء خود فريفته شده باشند .\r\n«  فَيُنَبِّئُهُمْ بِما عَمِلُوا  - و آنان را از كارى كه كرده‌اند آگاه مىسازد . » از كارهاى بدى كه كرده‌اند به وسيلهء حسابرسى ، و از خلال عذاب زيرا عذاب آخرين صورت حقيقى اعمال آنهاست . هم چنان كه خبر دادن خداى تعالى از اعمالشان تأكيد مىكند كه او گواه بر آفريدگان خويش است و حتى از شخص انسان بيشتر بر احوال و رفتار او آگاه و بيناست زيرا انسان در معرض نسيان و فراموشى است .\r\n«  أَحْصاهُ اللَّهُ وَ نَسُوهُ وَ اللَّهُ عَلى كُلِّ شَيْءٍ شَهِيدٌ  - خدا اعمال آنها را شمار كرده است ، هر چند خود از ياد برده‌اند ، و خدا ناظر و شاهد بر هر چيزى است . » در آن هنگام نه تنها راست بودن آيات خدا و خطاى كارها و روش آنان در زندگى برايشان معلوم مىشود بلكه به علم يقين در مىيابند كه خداوند شاهد و ناظر هر چيزى است ، و بدان موقع كه در دنيا آنان را آزاد گذاشته بود هر چه مىخواهند در نافرمانى و مخالفت با او بكنند ، از سر بى خبرى و غفلت او نبوده است «   وَ لا تَحْسَبَنَّ اللَّهَ غافِلًا عَمَّا يَعْمَلُ الظَّالِمُونَ إِنَّما يُؤَخِّرُهُمْ لِيَوْمٍ تَشْخَصُ فِيهِ الْأَبْصارُ مُهْطِعِينَ مُقْنِعِي رُؤُسِهِمْ لا يَرْتَدُّ إِلَيْهِمْ طَرْفُهُمْ وَ أَفْئِدَتُهُمْ هَواءٌ   « 26 » - و هرگز مپندار كه خدا از كردار ستمكاران غافل است . عذابشان را تا آن روز كه چشمها در آن خيره مىماند به تأخير مىافكند . مىشتابند ، سرها را بالا گرفته‌اند .\r\nچشم بر هم نمىزنند ، و دلهايشان خالى از خرد است . » از آن رو خداوند روز رستاخيز و گواه بودن خود را بر هر چيز در اينجا يادآور شده است كه مخالفت ورزيدن با خدا و پيامبرش و انجام كارهاى بد در اصل از كفر نسبت به آخرت و پاداش و از اعتقاد / 154 به توجيه كارهاى ناشايست و گريختن از\r\n\r\n\r\n","description":"","footnote":"\r\n( 26 ) - ابراهيم / 42 و 43 .\r\n","page_name":" 175 ","page_number":177},
  {"content":"\r\n\r\nمسئوليتها به سببهاى گوناگون سرچشمه مىگيرد . پس در آنجا هيچ كس جز عمل خود را كه خداوند شماره كرده و بر آن شاهد بوده نمىيابد و نمىتواند آن را از او پنهان دارد يا انكار كند و هيچ شفيع و ياورى او را از آن وضع رهايى نمىبخشد .\r\nدر درس آينده آگاه خواهيم شد كه چگونه خداوند بدان آيه از نجوا ( سخنانى كه در نهان انجام مىگيرد ) مثل مىزند و از آن بيم مىدهد زيرا خود شاهد هر چيزى است كه از آشكار و نهان ، و كوچك يا بزرگ . و تا وقتى كه انسان دستخوش نسيان و فراموشى است نبايد هيچ كسى از وضعى كه دارد دچار غرور و فريب شود ، چه بسا در آخرت گناهى بر او آشكار شود كه خود حساب آن را نمىكرده ، و امام زين العابدين ( ع ) در صحيفهء سجاديّهء خود اين درس را به ما مىدهد ، آنجا كه گويد : « آه از آن دم كه در طومارهاى كارهاى ناشايست خطايى از من خوانده شود كه خود آن را از ياد برده‌ام و توبه شمار آورده‌اى ، پس گويى : بگيريد او را ، و واى بر آن كه بگيرندش و عشيره‌اش نتواند او را برهاند ، و قبيله‌اش او را سودى نرساند » .\r\n/ 155\r\n\r\n[ سوره المجادلة ( 58 ) : آيات 7 تا 13 
  ]\r\nأَ لَمْ تَرَ أَنَّ اللَّهَ يَعْلَمُ ما فِي السَّماواتِ وَ ما فِي الْأَرْضِ ما يَكُونُ مِنْ نَجْوى ثَلاثَةٍ إِلاَّ هُوَ رابِعُهُمْ وَ لا خَمْسَةٍ إِلاَّ هُوَ سادِسُهُمْ وَ لا أَدْنى مِنْ ذلِكَ وَ لا أَكْثَرَ إِلاَّ هُوَ مَعَهُمْ أَيْنَ ما كانُوا ثُمَّ يُنَبِّئُهُمْ بِما عَمِلُوا يَوْمَ الْقِيامَةِ إِنَّ اللَّهَ بِكُلِّ شَيْءٍ عَلِيمٌ ( 7 ) أَ لَمْ تَرَ إِلَى الَّذِينَ نُهُوا عَنِ النَّجْوى ثُمَّ يَعُودُونَ لِما نُهُوا عَنْهُ وَ يَتَناجَوْنَ بِالْإِثْمِ وَ الْعُدْوانِ وَ مَعْصِيَةِ الرَّسُولِ وَ إِذا جاؤُكَ حَيَّوْكَ بِما لَمْ يُحَيِّكَ بِهِ اللَّهُ وَ يَقُولُونَ فِي أَنْفُسِهِمْ لَوْ لا يُعَذِّبُنَا اللَّهُ بِما نَقُولُ حَسْبُهُمْ جَهَنَّمُ يَصْلَوْنَها فَبِئْسَ الْمَصِيرُ ( 8 ) يا أَيُّهَا الَّذِينَ آمَنُوا إِذا تَناجَيْتُمْ فَلا تَتَناجَوْا بِالْإِثْمِ وَ الْعُدْوانِ وَ مَعْصِيَةِ الرَّسُولِ وَ تَناجَوْا\r\n\r\n","description":"","footnote":"","page_name":" 176 ","page_number":178},
  {"content":"\r\n\r\nبِالْبِرِّ وَ التَّقْوى وَ اتَّقُوا اللَّهَ الَّذِي إِلَيْهِ تُحْشَرُونَ ( 9 ) إِنَّمَا النَّجْوى مِنَ الشَّيْطانِ لِيَحْزُنَ الَّذِينَ آمَنُوا وَ لَيْسَ بِضارِّهِمْ شَيْئاً إِلاَّ بِإِذْنِ اللَّهِ وَ عَلَى اللَّهِ فَلْيَتَوَكَّلِ الْمُؤْمِنُونَ ( 10 ) يا أَيُّهَا الَّذِينَ آمَنُوا إِذا قِيلَ لَكُمْ تَفَسَّحُوا فِي الْمَجالِسِ فَافْسَحُوا يَفْسَحِ اللَّهُ لَكُمْ وَ إِذا قِيلَ انْشُزُوا فَانْشُزُوا يَرْفَعِ اللَّهُ الَّذِينَ آمَنُوا مِنْكُمْ وَ الَّذِينَ أُوتُوا الْعِلْمَ دَرَجاتٍ وَ اللَّهُ بِما تَعْمَلُونَ خَبِيرٌ ( 11 )\r\nيا أَيُّهَا الَّذِينَ آمَنُوا إِذا ناجَيْتُمُ الرَّسُولَ فَقَدِّمُوا بَيْنَ يَدَيْ نَجْواكُمْ صَدَقَةً ذلِكَ خَيْرٌ لَكُمْ وَ أَطْهَرُ فَإِنْ لَمْ تَجِدُوا فَإِنَّ اللَّهَ غَفُورٌ رَحِيمٌ ( 12 ) أَ أَشْفَقْتُمْ أَنْ تُقَدِّمُوا بَيْنَ يَدَيْ نَجْواكُمْ صَدَقاتٍ فَإِذْ لَمْ تَفْعَلُوا وَ تابَ اللَّهُ عَلَيْكُمْ فَأَقِيمُوا الصَّلاةَ وَ آتُوا الزَّكاةَ وَ أَطِيعُوا اللَّهَ وَ رَسُولَهُ وَ اللَّهُ خَبِيرٌ بِما تَعْمَلُونَ ( 13 )\r\n/ 156\r\n\r\nمعناى واژه‌ها\r\n8 [ النّجوى 
  ] : سخن گفتن پنهان ، كه ميان دو تن يا بيشتر مىگذرد .\r\n11 [ انشزوا 
  ] : يعنى پراكنده شويد ، و از جايهاى خود برخيزيد تا ديگرى نشيند ، از نشز : يعنى بلند كرد و برداشت ، و نشاز مميّز زشت است ، و الناشز : زنى كه از شوهرش مىگريزد و از بودن با او خوددارى مىكند .\r\n\r\n","description":"","footnote":"","page_name":" 177 ","page_number":179},
  {"content":"\r\n\r\n/ 157\r\n\r\nدر باب نيكى و پرهيزگارى نجوا كنيد\r\n\r\nرهنمودهايى از آيات :\r\nبراى آن كه دل گواه بودن خدا را بر هر چيز احساس كند و از انديشهء بد بپرهيزد ، و وسوسه‌هاى شيطان را از خود بزدايد و در برابر دورويى و نفاق و توطئه بر ضد اسلام و رهبرى شرعى خود را مصون و روئين سازد ، آيات يادآورى آمده است كه دانش خدا را بدانچه در آسمانها و زمين است به ما نشان مىدهد و ما را آگاه مىكند كه همواره در حضور او هستيم ، پس هيچ سه كس با هم سخن نگويند و نجوا نكنند مگر آنكه او چهارمين آنهاست ، و هيچ پنج كس سخن در گوش نگويند مگر آن كه او ششمين آنهاست ، و او كه شأنش جليل و شكوهمند است هر جا باشيم با ماست ، آن گاه ما را از حسابرسى خود و پاداشش به روز رستاخيز بر حذر مىدارد .\r\nشايد اين آيه همان محور سورهء مجادله كه حضور و گواهى الهى را يادآور مىشود ، و اين حضور چه مانع و بازدارندهء بزرگى از نافرمانيها و موجب و برانگيزانندهء آدمى به سوى فرمانبرداريهاست ؟ ولى سياق آيات اين قضيّه را بدون قوانينى كه گواهى خدا در آنها جلوه‌گر است رها نمىكند و وا نمىگذارد ، چه به ما نشان مىدهد چگونه منافقان و دورويان ( كسانى كه مراقب پروردگارشان نبودند ) توطئه كردند ، و در باب گناه و دشمنى و نافرمانى از پيامبر به نجوا و سخن گفتن در نهان پرداختند و آداب رفتار با پيامبر را مراعات نكردند . سپس قرآن مؤمنان را از نجوا كردن در باب گناه و دشمنى نهى كرده و به آنان فرمان داده است كه در باب نيكى و پرهيزگارى نجوا كنند ، و به ما يادآور شده كه نجوا كار شيطان است ، و هدف او از اين كار برانگيختن غم و اندوه در دلهاى / 158 مؤمنان است ، كسانى كه روند\r\n\r\n","description":"","footnote":"","page_name":" 178 ","page_number":180},
  {"content":"\r\n\r\nآيه به آنان اطمينان داده كه شيطان بيگمان نمىتواند گزندى به ايشان برساند مگر به اذن خدا ، و سپس به آنان فرمان داده كه بر خدا توكّل كنند ، زيرا هدف منافقان از توطئه خود ، چنان كه پيداست ، برترى جستن بر مؤمنان است زيرا روند آيه به كارى بد از بديهاى رفتار آنان اشاره كرده كه در گزيدن بالاى مجلس و جاى خوش كردن در آن نمايانگر است ، آن گاه خداوند به مؤمنان فرمان مىدهد كه در مجالس ( براى ديگران ) جاى گشايند ، و به آنان يادآور شده كه عزّت در نشستن در جايهاى نزديك به پيامبر نيست بلكه در ايمان و دانش است .\r\nهم چنان كه به مزاحمت آنان براى پيامبر با نجوا كردن ( و سخن در گوشى گفتن ) با او ( براى آن كه نشان دهند به او نزديكترند ) اشاره كرده و آن گاه به مؤمنان فرمان داده كه پيش از نجوا كردن با پيامبر صدقه‌هايى بپردازند ، سپس ، بعد از آن كه منافقان شناخته شدند اين امر را ملغى ساخته و افزون بر اين بيمايگى نجواى كسانى ديگر غير از منافقان را با پيامبر وانموده و بى اهميتى آن در نظر خود نجوا كنندگان معلوم شده زيرا از تقديم صدقه‌هايى پيش از نجوا ترسيده و پروا كرده‌اند .\r\n\r\nشرح آيات :\r\n[ 7 
  ] همچون دليلى بر گواه بودن خدا بر هر چيز - حقيقتى كه آخرين آيهء درس پيشين يادآور شده است - اين آيه نيز به ما يادآور مىشود كه خداوند همه جا حضور دارد ، و اين براى آن است كه منافقان و كسانى كه مرضى در دلهاى خود دارند نپندارند كه مىتوانند توطئه‌هاى پنهانى خود را دور از آگاهى و علم خداوند ترتيب دهند و افزون بر اين گمان كنند كه مكر آنان فراتر از چاره‌گريهاى اوست ، هرگز . . . پس اگر بتوانند در باب گناه و دشمنى و نافرمانى دور از شنود و آگاهى رهبرى و جامعه نجوا كنند ، همانا خداوند همه چيز را مىداند ، و مؤمنان را تأييد خواهد كرد و بر ضدّ توطئه‌ها ايشان را پيروزى مىدهد ، و بى ايمانى كسى به اين حقيقت آن را نفى نمىكند بلكه همگان به روز رستاخيز ، آن گاه كه خداوند آنان را\r\n\r\n","description":"","footnote":"","page_name":" 179 ","page_number":181},
  {"content":"\r\n\r\nاز آنچه كرده‌اند آگاه مىسازد ، به علم يقين خواهند دانست .\r\nپيامبر ( صلّى اللَّه عليه و آله و سلّم ) و همچنين هر مؤمنى پروردگارش را چنان كه حق شناسايى است و مىسزد ، مىشناسد و بدين حقيقت به ژرفى مىانديشد و به خرد و روزى مىنگرد . دو ديگر آن كه از نجواى دشمنان نمىهراسد بلكه به پروردگار خود توكّل مىكند ، و مطمئن است كه دشمنان به دو گزندى نمىرسانند مگر به اذن خداى عزّ و جلّ ، و بيگمان بر رغم توطئه‌ها چيرگى و غلبه از آن حق است .\r\n/ 159 «  أَ لَمْ تَرَ أَنَّ اللَّهَ يَعْلَمُ ما فِي السَّماواتِ وَ ما فِي الْأَرْضِ  - آيا نديده‌اى كه خدا هر چه را در آسمانها و زمين است مىداند ؟ » اين پرسش براى تقرير و تثبيت مطلب است و معنى آن اين است كه :\r\nبيگمان تو بايد به علم يقين بدانى ، آن گونه كه كسى كه چيزى را به عين آن مىبيند مىداند . ولى چگونه اين حقيقت را با دانش كسى كه چيزى را عينا مىبيند ، بدانيم ؟ همانا با نگريستن در آيات و نشانه‌هاى خدا در آفريدگان ، پس هر چه در آسمانها و زمين است گواهى مىدهد كه ذات منزه او زندهء پايدار شاهد حاضر است .\r\nو آيا براى كسى ممكن است كه اين كائنات را با چنين نظام نيكوى دقيقى بگرداند و تدبير آن كند و علم و قدرتش بر آن احاطه نداشته باشد ؟\r\n«  ما يَكُونُ مِنْ نَجْوى ثَلاثَةٍ إِلَّا هُوَ رابِعُهُمْ وَ لا خَمْسَةٍ إِلَّا هُوَ سادِسُهُمْ  - هيچ سه كس با هم نجوا نكنند مگر آنكه او چهارمين آنهاست و هيچ پنج كس نباشند مگر آنكه او ششمين آنهاست . » تصريح سياق به عدد سه و پنج ، هر چند رواست كه اكنون حمل برآوردن مثال شود ولى شك نيست كه حقيقتى تاريخى از واقعيّت كار منافقان دارد كه بنا به عادت ( افراد ) جلسات آنان به سه و پنج و هر عدد فردى ختم مىشده كه امكان رأى گيرى در آن آسان باشد . و يكى از مفسّران گويد : در اين تعبير بلاغتى است دلپذير كه عدد را تكرار نكرده و مانند آن را در قرآن مىيابيم ، ولى قرآن علم خدا را به اين شماره محدود و محصور نكرده و گفته است :\r\n«  وَ لا أَدْنى مِنْ ذلِكَ وَ لا أَكْثَرَ إِلَّا هُوَ مَعَهُمْ أَيْنَ ما كانُوا  - و نه كمتر\r\n\r\n","description":"","footnote":"","page_name":" 180 ","page_number":182},
  {"content":"\r\n\r\nاز اين و نه بيشتر مگر آن كه او با آنهاست ، هر جا كه باشند . » بيرون از حد شماره و زمان و مكان ، زيرا ذات سبحان او فراتر از چگونگى و كجايى و چندى است كه از صفات مخلوق است .\r\nامام على ( عليه السلام ) گفت : « همانا ( خداوند ) از اين بيان ارادهء چيرگى امينان خود را به قدرتى كرده است كه به ايشان بر تمام آفريدگان خود داده ، و اين كه كردار ايشان همان كردار اوست . » « 27 » / 160 و امام صادق ( عليه السلام ) دربارهء گفتهء خداى عزّ و جلّ ( در اين آيه ) گفت : « او يكى است يگانه ذات ، جدا از آفريدگان خود ، و به اين گونه خود را وصف كرده ، و بر هر چيزى محيط است به اشراف و احاطه و قدرت ، به اندازه وزن ذرّه‌اى از آنچه در آسمانها و زمين است ، و نه كوچكتر از آن و نه بزرگتر ، از او پنهان نيست ، به احاطه و علم نه به ذات ، زيرا جايها محدوده‌اى است كه حدود چهارگانه آن را در بر مىگيرد ، و اگر اين امر به ذات مىبود جاى گرفتن و احتواى او لازم مىآمد . » « 28 » روايت آمده كه يكى از دانايان يهود نزد ابو بكر آمده و به او گفت : تو جانشين پيامبر اين امّتى ؟ گفت : بلى ، آن گاه به او گفت : ما در تورات مىبينيم كه جانشينان پيامبران داناترين فرد امّتهاى خود هستند پس دربارهء خدا مرا خبر ده كه در كجاست ، آيا در آسمان است يا در زمين ؟ ابو بكر به دو گفت : او در آسمان بر عرش است ، پس آن يهودى گفت : پس مىبينم كه زمين از او تهى است ، و بنا بر اين گفته او را مىبينم كه در جايى هست و در جايى ديگر نيست ! ابو بكر به او گفت :\r\nاين سخن زنديقان است . از چشمم دور شو و گرنه تو را مىكشم ، آن گاه امير مؤمنان على بن ابى طالب ( ع ) گفت : اى يهودى ، من آنچه را پرسيدى دانستم و به آن پاسخ مىدهم ، ما مىگوييم ، براستى خداوند جلّ جلاله كجايى را معيّن كرد ، پس او را خود كجايى نباشد ، و شكوهمندتر و فراتر از آن است كه در مكان بگنجد ، او در\r\n\r\n\r\n","description":"","footnote":"\r\n( 27 ) - نور الثقلين ، ج 5 ، ص 258 .\r\n( 28 ) - نور الثقلين ، ج 5 ، ص 258 .\r\n","page_name":" 181 ","page_number":183},
  {"content":"\r\n\r\nهر جاى هست بى سايش و همسايگى ، از لحاظ دانش بر آنچه در آن است آگاهى دارد به احاطه ، و هيچ چيز از آن از تدبيرات متعال او خالى و بيرون نيست ، و من به تو آنچه در كتابى از كتابهايتان آمده خبر مىدهم كه آنچه را من برايت گفتم تأييد و تصديق مىكند ، اگر آن را درست شناختى آيا بدان ايمان مىآورى ؟ آن يهودى گفت :\r\nآرى ، گفت : آيا در يكى از كتابهاى خود اين مطلب را نيافته‌ايد كه موسى به عمران روزى نشسته بود كه فرشته‌اى از خاور نزد او آمد ، موسى به دو گفت : از كجا آمده‌اى ؟ گفت : از نزد خدا ، سپس فرشته‌اى ديگر نزدش آمد و به موسى گفت : من از زمين فرودين ، از نزد خدا به پيش تو آمده‌ام ، آن گاه موسى گفت : منزّه است آن كه هيچ جايى از او تهى نيست و به جايى نزديكتر از ديگر جاى نباشد . پس آن يهودى گفت : گواهى مىدهم كه اين همان / 161 حق است و تو براى احراز مقام پيامبر خود شايسته‌تر از كسى هستى كه اينك بر آن دست يافته است . « 29 » و حضرتش ( عليه السلام ) در حالى كه دربارهء خدا سخن مىراند ، گويد : « اوّل الدّين معرفته . . . - سرلوحهء دين شناختن اوست ، و درست شناختن او ، باور داشتن او ، و درست باور داشتن او ، يگانه انگاشتن او ، و يگانه انگاشتن او ، او را بسزا فرمان بردن ، و بسزا فرمان بردن از او ، صفتها را از او ستردن ، چه هر صفتى گواه است كه با موصوف دو تاست و هر موصوف نشان دهد كه از صفت جداست ، پس هر كه پاك خداى را با صفتى هماره داند او را با قرينى پيوسته ، و آن را با قرينش پيوندد ، دو تايش دانسته ، و آن كه دو تايش خواند ، جزء جزئش داند ، و آن كه او را جزء جزء داند ، او را نداند ، و آن كه او را نداند ، او را در جايى كه به دو اشاره شود نشاند ، و آن كه او را در جايى فراخور اشاره نشاند ، محدودش انگارد ، و آن كه محدودش انگارد ، معدودش شمارد . و آن كه گويد در كجاست ؟ در گنجايى چيزيش درآرد ، و آن گويد بر كجاست ، و ديگر جايها را از او خالى دارد ، با هر چيز هست ، و\r\n\r\n\r\n","description":"","footnote":"\r\n( 29 ) - نور الثقلين ، ج 5 ، ص 258 .\r\n","page_name":" 182 ","page_number":184},
  {"content":"\r\n\r\nهمنشين و قرين آن نيست ، و چيزى نيست كه از او تهى است . هر چه خواهد پديد آرد ، و نيازى به جنبش و وسيلت ندارد . از ازل بيناست و تا به ابد يكتاست ، دمسازى نداشته است تا از آن جدا افتد و بترسد كه تنهاست » . « 30 » با اين بينشهاى ايمانى است كه سزاست نامهاى خدا را بفهميم و با آنها كتاب خدا را تفسير كنيم ، و طبيعة گفتهء او در اين آيه ( چهارمين آنها ، و ششمين آنها ، و هر جا باشند با آنهاست ) از تصوّرات محدود بشرى و فلسفه‌هاى گمراه كنندهء منحرف ، و عقايد شرك آميز به دور است .\r\n«  ثُمَّ يُنَبِّئُهُمْ بِما عَمِلُوا يَوْمَ الْقِيامَةِ  - سپس ايشان را در روز قيامت بدانچه كرده‌اند آگاه مىكند . » هيچ چيز و لو به اندازهء وزن ذرّه‌اى از او پنهان نيست .\r\n«  إِنَّ اللَّهَ بِكُلِّ شَيْءٍ عَلِيمٌ  - زيرا خدا بر همه چيز آگاه است . » اين آيه متضمّن بر حذر داشتن منافقان و توطئه گران عليه حق در طول تاريخ است ، / 162 هم چنان كه روح پرهيز و پرهيزگارى را در مؤمنان تقويت مىكند و پرورش مىدهد .\r\n[ 8 
  ] از آنجا كه خداوند از لحاظ دانش بر همه چيز احاطه دارد ، بيگمان نمىگذارد نيرنگ كاريهاى آنان نقش شوم خود را در مسير رهنوردى امّت بازى كند ، و بيقين به ارادهء خود و به دست مؤمنان آنها را باطل مىسازد و به اين يا آن وسيله آنها را فاش و رسوا مىكند به نحوى كه مؤمنان را بيمى از آن نباشد .\r\n«  أَ لَمْ تَرَ إِلَى الَّذِينَ نُهُوا عَنِ النَّجْوى ثُمَّ يَعُودُونَ لِما نُهُوا عَنْهُ  - آيا آنها را كه از نجوا ( سخن گفتن پنهانى ) نهى شده بودند نديدى كه كارى را كه از آن نهى شده بودند از سر گرفتند ؟ » به سبب اصرار بر نيرنگ كاريهاى شوم خود . و تناجى يا نجوا كردن با يكديگر سخن گفتنى است آهسته كه ديگران آن را نشنوند . نجوا در دين حرام نشده\r\n\r\n\r\n","description":"","footnote":"\r\n( 30 ) - نهج ، خ 1 ، ص 39 - 40 ، ترجمهء دكتر شهيدى ، ص 2 - 3 .\r\n","page_name":" 183 ","page_number":185},
  {"content":"\r\n\r\nاست مگر آنكه موضوعها و آثار آن خداى عزّ و جلّ را خوش نياند و خرسند نسازد ، امّا اگر نجوا متضمّن خير و صلاح باشد آزاد و مباح است ، بلكه حتى گاه واجب است ، مانند عصر طاغوت ، زيرا نگهبان و حافظ برنامه‌ها و طرحهاى مؤمنان ، و جانها و امكانات ايشان ، بدور از آگاهى و نيرنگ و عكس العملهاى طاغوت است .\r\nاز اين رو خداوند كسانى را كه ايمان آورده‌اند از آن نهى نكرده بلكه آنها را از جهتى از آن نهى كرده كه داراى مضامينى بد و ناشايست باشد و در صورتى كه مضامين نجوا مثبت و خوب باشد بدان امر كرده است ، در حالى كه منافقان را از آن رو از نجوا نهى كرده كه آن را وسيله‌اى براى جنگيدن با حق ساخته‌اند .\r\n«  وَ يَتَناجَوْنَ بِالْإِثْمِ وَ الْعُدْوانِ وَ مَعْصِيَةِ الرَّسُولِ  - و براى گناه و دشمنى و نافرمانى از پيامبر با هم نجوا مىكنند . » اينجا اشاره‌اى به سه گونه از گناهان حرام شده است كه عبارتند از :\r\nيكم : نافرمانيها و معصيتهايى كه انسان در رفتار خود به وسيلهء آنها با شريعت مخالفت مىورزد ، مانند نوشيدن شراب ، و خوردن حرام ، و دروغ ، و نادرستى و آلودن ، و نزديكى جستن با اموال به حكمرانان ستمكار . در توضيح كلمهء « اثم » بايد گفت خداى تعالى گويد : «  اجْتَنِبُوا كَثِيراً مِنَ الظَّنِّ إِنَّ بَعْضَ الظَّنِّ إِثْمٌ  « 31 » - از گمان فراوان بپرهيزيد . زيرا پاره‌اى از گمانها در حدّ گناه است » اثم يعنى گناه ، و گفت : «  وَ مَنْ يَكْسِبْ خَطِيئَةً أَوْ إِثْماً ثُمَّ يَرْمِ بِهِ بَرِيئاً فَقَدِ احْتَمَلَ بُهْتاناً وَ إِثْماً مُبِيناً  « 32 » - و هر كه خود خطا يا گناهى كند آن گاه بيگناهى را بدان متهم سازد ، هر آينه بار تهمت و گناهى آشكار را بر دوش خود كشيده است . » / 163 و گفت :\r\n«  وَ مَنْ يُشْرِكْ بِاللَّهِ فَقَدِ افْتَرى إِثْماً عَظِيماً  « 33 » - و هر كه به خدا شرك آورد ، دروغى ساخته و گناهى بزرگ مرتكب شده است . » ، و در المنجد آمده : الإثم ، كارى كه حلال نيست .\r\n\r\n\r\n","description":"","footnote":"\r\n( 31 ) - الحجرات / 12 .\r\n( 32 ) - النساء / 112 .\r\n( 33 ) - النساء / 48 .\r\n","page_name":" 184 ","page_number":186},
  {"content":"\r\n\r\nدوم : تجاوز به حرمتهاى جامعه و امّت ، چون تجاوز به حقوق و داراييها و ناموسهاى مردم .\r\nسوم : نافرمانى از رهبرى رسالتى كه آن روز در وجود پيامبر اعظم ( صلّى اللَّه عليه و آله و سلّم ) شكل گرفته بود ، و اين نافرمانيها ، با وجود دگرگون شدن مصاديق آن در واقعيّت اجتماعى ، هم چنان معصيت و نافرمانى نسبت به پيامبر محسوب مىشود ، زيرا امتداد طبيعى همان جريان در ميان نسلهاى امّت است .\r\nاين گناهان سه گانه تجاوز به حدود خداوند است ، كه منافقان آنها را محور نجوا و سخنان پنهانى ( و توطئه‌هاى ) خود قرار داده‌اند ، و اين هر سه گناه پى در پى آمده‌اند ، زيرا مجالس توطئه‌گران - هر جا و هر وقت و با هر هدفى كه باشد - از گناه ، از قبيله يا قوم يا گروه گرايى و تبار پرستى يا نژادپرستى ، از دروغ و افترا ، از كوچك شمردن ارزشها بخاطر شخص خود ، و برانگيختن حسّاسيّتها سرچشمه مىگيرد ، و شرهاى نهفته از هر يك از اينها رها مىشود و به جنب و جوش درمىآيد تا به دشمنى و غصب حقوق ديگران و اقدام براى دستيابى و چيرگى و افزونى جويى بر آنان مىانجامد ، و در اين كارها در هم شكستن سنّتها و قوانين عادلانهء خدا و مخالفت با رهبرى شرعى وجود دارد .\r\nبراستى كه اين جلسات شوم همان رحم و زهدان شبكه‌ها و دامهاى حزبى گمراه كننده‌اى است كه براى چيره شدن بر امّت طرحريزى شده ، و اگر فقدان احساس مراقبت خدا ، و فقدان تقوا و پرهيزگارى از خدا و در نتيجه فقدان انصاف و عدالت نبود ، چنين جلساتى كه هدف شركت كنندگان در آنها جز تحقق بخشيدن به خواستها و شهوتهاى كم بهايشان نيست ، زاده نمىشد و تشكيل نمىيافت .\r\nعمل نجوا كردن همان تأثير گذارى متقابل در ميان منافقان است كه يكديگر را پيش مىرانند و / 164 به گمراهى و تجاوز به حريم حق مىخوانند ، و به معنى تشكيل جنبشى پنهانى است كه بر مبادى سه‌گانه‌اى استوار شده كه نجوا شامل آنها مىشود .\r\n«  وَ إِذا جاؤُكَ حَيَّوْكَ بِما لَمْ يُحَيِّكَ بِهِ اللَّهُ  - و چون نزد تو مىآيند به\r\n\r\n","description":"","footnote":"","page_name":" 185 ","page_number":187},
  {"content":"\r\n\r\nگونه‌اى تو را سلام مىگويند كه خدا تو را بدان گونه سلام نگفته است ، » زيرا مىگفتند : السّام عليكم به معنى سأم : بيزارى و ملال ، يعنى : اى پيامبر خدا به زودى تو از پيامبرى خود ملول و بيزار خواهى شد ، يا « سام » به معنى مرگ نزد يهوديان ، و طبيعى است كه اگر سلام كننده دور باشد و كسى بر او گمان بد نبرد قصدش از اين عبارت كه در ظاهر و حرفهايش نزديك به سلام است روشن نمىشود ، جز اين كه پيامبر نسبت به منافقان و يهوديان هشيار بود و به ايشان به يك كلمه « و عليكم : و بر شما باد » پاسخ مىگفت ، يعنى همان چيزى را كه به سوى من پرتاب كرديد به سوى شما بازمىافكنم ، و پس از آن وحى آنان را نزد همهء مسلمانان رسوا و مفتضح كرد تا آنان خود بدانند كه خداوند بر هر چيزى آگاه است ، و براستى قضاياى آشكار همچون قضيهء آن مجادله و قضاياى پنهان همچون نجواى آنان را مىداند و از آن آگاهى دارد . تفسيرى ديگر نيز از ( تحيّت : سلام و شادباش گويى ) وجود دارد ، و آن اين است كه آنان پيامبر را بدين كلمات تحيّت مىگفتند ( انعم صباحاً ، و انعم مساءً : صبح بخير ، و شب بخير ) و اين تحيّت اهل جاهليّت بود ، در حالى كه خداوند به ايشان فرمان داده بود در محضر پيامبر با سلام اسلام به عبارت ( السّلام عليكم ) تحيّت بگويند .\r\nتفسيرى سوم نيز در اين مورد كرده‌اند كه آنان به پيامبر به عنوان رهبر امّت سلام نمىكردند ، بلكه به صفت و عنوان شخص او سلام مىكردند ، چنان كه مىگفتند : ( السّلام عليك يا ابا القاسم ) ، و اين تفسير با مفهوم سياق آيه مناسبتر است ، با آن كه تفسير نخست در متون تاريخى آمده است . از عايشه روايت كرده‌اند كه گفت : « مردمى يهودى نزد پيامبر ( صلّى اللَّه عليه و آله و سلّم ) آمدند و گفتند : السّام عليك يا ابا القاسم ، ( مرگ بر تو ، اى ابو القاسم ) ، من گفتم : السّام عليكم و فعل اللَّه بكم : مرگ بر شما ، و خدا با شما چنان كند . » حضرتش ( عليه السّلام ) گفت :\r\nعايشه ! فروگذار ، زيرا خداوند دشنام و دشنامگويى را دوست ندارد . » گفتم : اى پيامبر خدا ! نمىبينى چه مىگويند ؟ گفت : « و آيا تو نمىبينى كه من همان را كه\r\n\r\n","description":"","footnote":"","page_name":" 186 ","page_number":188},
  {"content":"\r\n\r\nگفتند به آنان بازمىگردانم ؟ / 165 مىگويم : و بر شما باد » . « 34 » پروردگار ما تنها بخش آشكار نفاق و دورويى آنها را رسوا نمىكند بلكه نيّتها و انديشه‌هاى پليد درونيشان را نيز آشكار مىسازد و از آنچه در درونشان مىگذرد آنها را با خبر مىكند .\r\n«  وَ يَقُولُونَ فِي أَنْفُسِهِمْ لَوْ لا يُعَذِّبُنَا اللَّهُ بِما نَقُولُ  - و در دل خود مىگويند : چرا خدا ما را بدانچه مىگوييم عذاب نمىكند ؟ » يعنى اگر پيامبر اكنون راستگو باشد ، چرا خدا بخاطر او خشمگين نمىشود ؟ ( و ما را عذاب نمىكند ؟ ) و فرا نرسيدن عذاب را بر خود وسيله‌اى براى اثبات درستى نقشهء خود و پافشارى دربارهء آن قرار مىدهند . قرآن اين مطلب را ابطال مىكند كه نرسيدن عذاب بيدرنگ دليل راستى گفتهء آنان باشد ، تا مؤمنان تحت تأثير تبليغات و افكار گمراه كنندهء آنها قرار نگيرند و تأكيد مىكند كه آنها به مجازات اعمال خود عذابى كافى خواهند ديد ، ولى پس از اين زمان .\r\n«  حَسْبُهُمْ جَهَنَّمُ يَصْلَوْنَها فَبِئْسَ الْمَصِيرُ  - جهنم برايشان كافى است . بدان داخل مىشوند و اين بد سرانجامى است . » آيه به چهار گناه اصلى اشاره مىكند كه منافقان مرتكب شده‌اند و عبارت است از : تجاوز از نهى خداوند و بازگشت به نجوا كردن ممنوع ، پرداختن به نجوا در باب گناه و نافرمانى از پيامبر ، سلام گفتن به عبارت بد و مخالف با حق ، افترا بستن بر خدا با اين گفته در دل خود كه « و گرنه ، چرا خدا ما را بدانچه مىگوييم عذاب نمىكند ؟ » [ 9 
  ] خداوند نجوا ( پنهان داشتن سخن ) را بر مؤمنان حرام نمىكند ، بلكه اشتمال آن را بر واقع و مضامين حرام شده حرام مىشمارد ، و گر نه نجوا آزاد و مباح است و بلكه گاه مطلوب هم مىشود .\r\n«  يا أَيُّهَا الَّذِينَ آمَنُوا إِذا تَناجَيْتُمْ فَلا تَتَناجَوْا بِالْإِثْمِ وَ الْعُدْوانِ وَ مَعْصِيَةِ الرَّسُولِ \r\n\r\n\r\n","description":"","footnote":"\r\n( 34 ) القرطبى ، ج 17 ، ص 292 .\r\n","page_name":" 187 ","page_number":189},
  {"content":"\r\n\r\n- اى كسانى كه ايمان آورده‌ايد ، اگر با يكديگر نجوا مىكنيد ، در باب گناه و دشمنى و نافرمانى از پيامبر نجوا نكنيد ، » زيرا اين نجوا كردن نجواى منافقان است ، و اسلام با اين نهى عليه رشد حركتهاى پنهانى مخالف با نظام اسلامى مىايستد .\r\n/ 166 قرآن مضامين باطل و بد نجوا را حرام مىشمارد ، و در عين حال اگر قصد نجوايى كنند مردم را به نجوا كردن دربارهء خير و صلاح دعوت مىكند .\r\n«  وَ تَناجَوْا بِالْبِرِّ وَ التَّقْوى  - و در باب نيكى و پرهيزگارى نجوا كنيد . » « برّ » همان حق و احسان و ديگر مضامين نيكوى پسنديده نزد خداست كه با آنها به دو تقرّب مىجويند و نقيض اثم : گناه است ، خداى تعالى گفت :\r\n«  وَ تَعاوَنُوا عَلَى الْبِرِّ وَ التَّقْوى وَ لا تَعاوَنُوا عَلَى الْإِثْمِ وَ الْعُدْوانِ  « 35 » - و در نيكوكارى و پرهيزگارى همكارى كنيد و در گناه و تجاوز همكارى نكنيد . » هم چنان كه پرهيزگارى نقيض تجاوز است ، و اين از آن روست كه تجاوز از فقدان پرهيز از حرام شده‌هاى خدا ، و بيم از او سرچشمه مىگيرد ، و مؤمنان ناگزيرند كه با آن در اساس شخصيّت خود مخالفت و مقاومت كنند ، و اين مقاومت با انباشتن پرهيزگارى خدا در نفوس ايشان صورت مىگيرد ، هم چنان كه تجاوز صورتى از تعدّى به حدود خدا در رابطه با جامعه است ، و پرهيزگارى همان دعوت كننده و انگيزه بزرگتر براى پايبند بودن به احكام و شرايع و حدود خداست .\r\nاهميّت نجوا كردن با يكديگر در ميان مؤمنان ، در سطح اجتماعى ، به عنوان وسيله‌اى كمكى در انتقاد سازنده ، با نصيحت بروز مىكند . امام عسكرى ( عليه السلام ) گفت : « كسى كه برادر خود را در نهان اندرز دهد او را مىآرايد و زيبا مىكند ، و كسى كه به وى در آشكار و حضور جمع اندرز دهد ، او را زشت مىسازد . » « 36 » و در سطح سياسى ، به عنوان استراتژى مهمّى در رويارويى با\r\n\r\n\r\n","description":"","footnote":"\r\n( 35 ) - المائدة / 2 .\r\n( 36 ) - بحار الانوار ، ج 78 ، ص 374 .\r\n","page_name":" 188 ","page_number":190},
  {"content":"\r\n\r\nستمگران و سازمانهاى طاغوتى اهميّت مىيابد .\r\nقرآن سپس تأكيد مىكند كه ضرورت دارد نجوا كردن با يكديگر در ميان مؤمنان از سياق تقوا و پرهيزگارى بيرون نرود ، و اين امرى است كه با احساس مراقبت قرآن و به ياد آوردن رستاخيز و پاداش تحقق مىيابد .\r\n«  وَ اتَّقُوا اللَّهَ الَّذِي إِلَيْهِ تُحْشَرُونَ  - از آن خدايى كه همگان نزد او ( به محشر ) گرد آورده مىشويد بترسيد . » بيگمان احساس گواه بودن خدا و حضور او با نجوا كنندگان است كه تنها ضامن دور كردن / 167 وسوسه‌هاى شيطان از جلسات ويژهء مؤمنان مىشود ، اين از آن روست كه بيشتر عوامل بازدارنده‌اى كه مانع سقوط به درّهء غيبت گويى و تهمت و تعصّب گروهى عليه گروهى ديگر است در جلسات خلسه و خلوت از بين مىرود ، در آنجاست كه انسان احساس مىكند سختى و تكلّف از ميان رفته و خود از فشار جامعه رها گشته است ، ولى آيا خداوند به آنان نمىنگرد و گفتگوى آنان را نمىشنود ؟ . آيا فردا آنان را در حضور همگان به حساب نمىگيرد . ؟ پس آيا نبايد از او پرهيز كرد ؟\r\nراستى كه زيبا و دل انگيز است زندگى گروهى از مؤمنان كه چون دو تن از ايشان به نجوا پردازند ، براى سفارش كردن نكوكارى و ترسيم طرحى است كه خير به غير خود برسانند و ديگران را به همكارى نصيحت كنند .\r\n[ 10 
  ] سياق آيه برمىگردد به تأكيد بر حرام بودن نجواى بد ، و قرار داشتن شيطان در پشت آن ، و بيان مهمترين هدفهاى پليد چنان نجوايى ، و ضرورت توكل بر خدا براى مقاومت در برابر آن به قصد باطل كردن اثر منفى آن در نفوس و در واقعيّت اجتماع .\r\n«  إِنَّمَا النَّجْوى مِنَ الشَّيْطانِ  - همانا نجوا كردن كار شيطان است . » نخستين و خطرناكترين دشمن انسان مؤمن ، و منافقان از آن رو با مضامين بد به نجوا با يكديگر مىپردازند كه شيطان به آنان چنان فرمان مىدهد ، و هر نجواى منفى به انگيزه‌هاى شيطانى است ، چون هوى و طمع و مصالح مادى ، و\r\n\r\n","description":"","footnote":"","page_name":" 189 ","page_number":191},
  {"content":"\r\n\r\nدوست داشتن پراكندگى ميان مؤمنان ، و شايد اين آيه دلالت مىكند بر آن كه اصل در نجوا مكروه بودن آن است ، زيرا گمانگاه غيبت و تهمت و مركز توطئه ضد نظام است و از آن رو كه شيطان به هنگام نجوا از هر حالت ديگرى قويتر است ، و از اينجا بهتر است از نجوا دورى شود مگر به وقت نياز .\r\n«  لِيَحْزُنَ الَّذِينَ آمَنُوا  - براى آن كه مؤمنان را غمين كند . » مؤمنان وقتى دسته‌بنديهاى سرّى مخالف مبادى و مصالح خود را مىبيند ، از بيم چيرگى و حكمرانى آيندهء آنها غمگين مىشوند ، زيرا آن دسته‌بنديها شعلهء اسلام را در ميان امّت خاموش مىكند . / 168 پروردگار ما اندوه مؤمنان را با بخشيدن اطمينانى بيشتر به اراده و مشيّت فعّال و دگرگون كنندهء خود در مورد آفريدگان ، و فراخواندن ايشان به توكّل بر ذات خود ، چاره مىكند ، زيرا امّتى را كه به پروردگار خود توكّل كند ، توطئه‌ها درهم نمىشكند .\r\n«  وَ لَيْسَ بِضارِّهِمْ شَيْئاً إِلَّا بِإِذْنِ اللَّهِ  - و حال آن كه هيچ زيانى به آنها نمىرساند ، جز به اذن خدا ، » آرى ، منافقان و دشمنان امّت اسلامى در نهان و دور از آگاهى اين امّت توطئه‌ها عليه آن مىچينند ، ولى اين توطئه‌ها از ديدگاه علم خداوند پنهان نيست ، و از ارادهء او بزرگتر نيست كه بتوانند زيانى به مؤمنان بزنند ، مگر پس از آن كه خداوند اذنى بر اين امر بدهد . ولى كى خداوند چنين اذنى مىدهد ؟ آن گاه كه امّت در گردابهاى زد و خورد يا دشنامگوييها به يكديگر و آشفتن كارها غرق شده باشند . امّا خداوند اعمال امّت متّحد جدّى پوياى كوشا در راه خدا را تباه نمىسازد و كوششهاى چنان امّتى را ضايع نمىكند . و تا وقتى كه خداوند از رسالت و اولياء و بندگان خود دفاع و حمايت مىكند هرگز اجازه نمىدهد كه نورش خاموش شود .\r\n«  وَ عَلَى اللَّهِ فَلْيَتَوَكَّلِ الْمُؤْمِنُونَ  - و مؤمنان بايد كه بر خدا توكّل كنند ، » و توكّل تنها به زبان نيست ، بلكه اعتماد به خدا و دور كردن زنجيرهاى نوميدى و بيم و دودلى از خود و مسلّح شدن به بينشهاى حاصل از وحى در كوشش و اجتهاد و خوش بينى و اجراى برنامه‌هاى وحى در پويايى ، شامل حكمت و تدبير و\r\n\r\n","description":"","footnote":"","page_name":" 190 ","page_number":192},
  {"content":"\r\n\r\nخوشخويى و همكارى و پاكدلى است . پس اگر امّت اسلامى پيوسته بدين امور و اصول پايبند باشد همين خصوصيات ضامن شكست و بىاثر گذاشتن تمام توطئه‌هاست ، و در آن صورت امّت با اشاره و ارشاد رهبرى رشيد خود براى مقاومت و رويارويى با توطئه‌هاى شيطانهاى جنّ و انس مىكوشد .\r\nنوعى ديگر از نجواى منفى نيز وجود دارد كه در اسلام نهى شده است ، و آن اختصاص به نجوا كردن و سخن در گوشى گفتن مؤمنان با يكديگر در مجالس دارد ، قطع نظر از مضمون آن . اسلام نهى كرده است كه / 169 دو تن در حضور شخص سوّم نجوا كنند . پيامبر خدا ( صلّى اللَّه عليه و آله و سلّم ) گفت : « هر گاه سه تن بوديد ، نبايد دو تن از شما بىشركت دادن رفيق سوّم خود نجوا كنند ، زيرا اين كار او را غمين مىكند . » « 37 » [ 11 
  ] براى آن كه مؤمن احساس كند كه خداوند مراقب اوست و بر كار او و همراه او شاهد و ناظر اوست ، قرآن آداب خلوت را به دو مىآموزد و خاطرنشان مىكند ، هنگامى كه با همسر خود تنهاست ( بر او لازم است كه وى را ظهار نكند و اگر ظهار كرد بر او واجب است كه به عنوان همسر با او نياميزد مگر پس از پرداخت كفّارهء ظهار ) ، و هنگامى كه مىخواهد به نجوا پردازد و شيطان در دلش وسوسه مىانگيزد كه نجواى او را به فساد كشاند ، و هنگامى كه در مجلسى مىنشيند ، ( قرآن به دو مىآموزد ) كه چگونه در جايى فرودين نشيند و ارزشها و اعتبارات اسلامى را رعايت كند ، «  يا أَيُّهَا الَّذِينَ آمَنُوا إِذا قِيلَ لَكُمْ تَفَسَّحُوا فِي الْمَجالِسِ فَافْسَحُوا  - اى كسانى كه ايمان آورده‌ايد ، چون شما را گويند در مجالس جاى باز كنيد ، جاى گشاييد ، » تا جا به اندازهء امكان حضور ديگران باشد ، و فايدهء مجلس عموميّت يابد ، و همهء حاضران احساس احترام و اندازه‌شناسى متقابل كنند . و اين كار پيامدى دارد كه\r\n\r\n\r\n","description":"","footnote":"\r\n( 37 ) - نور الثقلين ، ج 5 ، ص 262 .\r\n","page_name":" 191 ","page_number":193},
  {"content":"\r\n\r\nگشايش خداوند بر كسانى است كه جاى گشايند و بدين وسيله نزديك شوند و به پاداش اجابت امر او نايل آيند .\r\n«  يَفْسَحِ اللَّهُ لَكُمْ وَ إِذا قِيلَ انْشُزُوا  - تا خدا در كار شما گشايش دهد . و چون گويند كه برخيزيد ، » يعنى برخيزيد و راست بايستيد ، يا برخيزيد و مجلس را ( كه پايان يافته است ) ترك كنيد .\r\n«  فَانْشُزُوا  - پس برخيزيد ، » و اگر اين ادب در مورد همهء مؤمنان عموميّت دارد ، اهميّت آن نسبت به مؤمنان اهل علم بيشتر است ، زيرا ايشان به نزديك نشينى به رهبرى و بالانشينى در مجالس از ديگران سزاوارترند .\r\n«  يَرْفَعِ اللَّهُ الَّذِينَ آمَنُوا مِنْكُمْ وَ الَّذِينَ أُوتُوا الْعِلْمَ دَرَجاتٍ  - خدا آنهايى را كه ايمان آورده‌اند و كسانى را كه دانش يافته‌اند به درجاتى برافرازد . » / 170 درجاتى همانند درجات ايمانى و علمى ايشان .\r\nاين آيه مقياسهاى برترى مادّى را نفى مىكند ، هم چنان كه پايگاه و زمام رهبرى امّت را به صاحبان كفايت و شايستگى حقيقى ( مؤمنان عالم ) مىدهد ، نه به صاحبان مال و فرزندان ، و اين تأكيد بر پايگاه مؤمنان و عالمان و اين كه شايستگى رهبرى از آن ايشان است ، در برابر گمانهاى منافقان و تصوّرات گمراهانهء آنان دربارهء رهبرى و برترى است ، چه آن را براى صاحبان مال و فرزندان و پيروانى پيشتر تصوّر مىكردند ، و اين پندار آنان را به توطئه چينى در برابر رهبرى پيامبر ( صلّى اللَّه عليه و آله و سلّم ) و نقشه كشى براى نافرمانى و گردن كشى بر ضدّ او وا مىداشت ، تا آنجا كه گفتند : چگونه او رهبر ما باشد در حالى كه به مال و فرزند از ما فزونتر نيست ؟ ! در پايان اين آيه ، خداوند به ياد ما مىآورد كه از هر كارى كه انسان مىكند آگاه است ، تا به بر حذر بودن از معصيت او و پرهيزگارى خود بيفزاييم .\r\n\r\n","description":"","footnote":"","page_name":" 192 ","page_number":194},
  {"content":"\r\n\r\n«  وَ اللَّهُ بِما تَعْمَلُونَ خَبِيرٌ  - و خدا بدانچه مىكنيد آگاه است . » قتاده گفت : اين آيه در مورد مجالس ذكر نازل شد ، بدين معنى كه چون ( پاره‌اى مؤمنان ) مىديدند كسى به مجلس درآمد به همنشينى خود نزد پيامبر خدا ( صلّى اللَّه عليه و آله و سلّم ) بخل مىورزيدند ( و جا براى تازه وارد نمىگشودند ) ، از اين رو خداى تعالى به آنان فرمود كه براى يكديگر جاى باز كنند . و مقاتل بن حيّان گفت : اين آيه روز جمعه نازل شد ، و آن روز پيامبر خدا ( صلّى اللَّه عليه و سلّم ) در صفّه نشسته بودند ، و در آنجا مهمانان بودند و حضرتش اهل بدر را از مهاجران و انصار را گرامى مىداشت ، پس مردمى از اهل بدر آمدند در حالى كه گروهى در نشستن در جايها بر آنان پيشى گرفته ( و جايها را پر كرده ) بودند ، ناگزير اينان پيرامون پيامبر خدا ( صلّى اللَّه عليه و آله و سلّم ) ايستادند و گفتند : السّلام عليكم ايّها النبى و رحمة اللَّه و بركاته : سلام و رحمت خدا و بركات او بر شما باد ، اى پيامبر ، پس پيامبر ( صلّى اللَّه عليه و آله و سلّم ) به آنان پاسخ سلام داد ، سپس به حاضران شلام گفتند و مجلسيان به آنان جواب دادن . آن گاه بر پاى ايستادند و منتظر ماندند كه جايى براى آنان گشوده شود ، پيامبر ( صلّى اللَّه عليه و آله و سلّم ) دانست كه سبب بر پا ايستادن آنان چيست ، امّا جايى براى آنان باز نشد و اين رفتار بر پيامبر ( صلّى اللَّه عليه و آله و سلّم ) گران آمد ، از اين رو به مهاجران و انصارى كه پيرامونش نشسته بودند / 171 و جز اهل بدر بودند گفت : اى فلان ! بايست ، و تو ، اى فلان ! و هم چنان آنان را به شمارهء مهاجران و انصار بدرى كه پيرامونش ايستاده بودند از جاى بلند كرد . اين امر بر كسانى كه ايشان را از جاى خود بلند مىكرد گران آمد و پيامبر ( صلّى اللَّه عليه و آله و سلّم ) اين ناخوشايندى را در چهرهء آنان خواند ، آن گاه منافقان گفتند : آيا شما نيستيد كه ادّعا مىكنيد رفيقتان ميان مردم به عدالت رفتار مىكند ؟ به خدا سوگند ما نديديم كه بر اين گروه عدالتى كرده باشد . جمعى كه به مجلس او دير آمده و خوش داشتند نزديك پيامبر خود نشينند ، جايهاى اينان را گرفتند ! . . . آن گاه به ما ابلاغ شد كه پيامبر خدا ( صلّى اللَّه عليه و آله و سلّم ) گفت :\r\n« خداوند رحمت كند كسى را كه براى برادرش جاى گشايد » پس از آن مردم\r\n\r\n","description":"","footnote":"","page_name":" 193 ","page_number":195},
  {"content":"\r\n\r\nبرمىخاستند و به شتاب براى برادران خود جاى باز مىكردند . « 38 » در كتاب الاحتجاج طبرسى دربارهء حسن عسكرى ( عليه السلام ) روايت شده است كه : به ابى الحسن علىّ بن محمد عسكرى ( عليه السلام ) خبر رسيد كه يكى از فقهاى پيرو او با يكى از ناصبيان ( دشمنان على ، ع ) سخن گفته و با برهان خود او را شكست داده و رسواييش را آشكار ساخته است . آن گاه آن فقيه به خدمت على بن محمد ( عليه السلام ) آمد در حالى كه در بالاى مجلس بالشى بزرگ نهاده بودند و حضرتش بيرون از آن بالش بر زمين نشسته بود و جمعى از علويان و بنى هاشم در خدمتش بودند ، حضرت آن فقيه را هم چنان بالا و بالاتر آورد تا او را بر آن بالش نشانيد و روى به دو كرد . اين كار بر آن جماعت اشراف ( و سادات ) گران آمد . علويان عتاب كردن را به وقتى ديگر گذاشتند ، امّا هاشميان ، شيخ و بزرگ آنان گفت : اى پسر رسول خدا ! اين چنين فردى عام را بر سادات بنى هاشم اعمّ از طالبيان و عبّاسيان ترجيح مىدهى ؟ حضرتش ( عليه السلام ) گفت : « شما را بر حذر مىدارم از اين كه از كسانى باشيد كه خداى تعالى گفت : «  أَ لَمْ تَرَ إِلَى الَّذِينَ أُوتُوا نَصِيباً مِنَ الْكِتابِ يُدْعَوْنَ إِلى كِتابِ اللَّهِ لِيَحْكُمَ بَيْنَهُمْ ثُمَّ يَتَوَلَّى فَرِيقٌ مِنْهُمْ وَ هُمْ مُعْرِضُونَ  « 39 » - آيا آنان را نديدى كه از كتاب بهره‌اى يافته بودند ، چون دعوت شدند تا كتاب خدا دربارهء آنها حكم كند گروهى از ايشان بازگشتند و روى برتافتند » آيا رضايت مىدهيد كه كتاب خداى عزّ و جلّ داور باشد ؟ گفتند :\r\nآرى ، گفت : آيا خدا نمىگويد : «  يا أَيُّهَا الَّذِينَ آمَنُوا إِذا قِيلَ لَكُمْ تَفَسَّحُوا فِي الْمَجالِسِ فَافْسَحُوا يَفْسَحِ اللَّهُ لَكُمْ . . .  - اى كسانى كه ايمان آورده‌ايد ! چون شما را گويند در مجالس جاى باز كنيد ، جاى گشاييد تا خدا در كار شما گشايش دهد . . . تا آنجا كه گويد : «  وَ الَّذِينَ أُوتُوا الْعِلْمَ دَرَجاتٍ  - و كسانى را كه دانش يافته‌اند به درجاتى برافرازد » پس به مقامى براى عالم مؤمن راضى\r\n\r\n\r\n","description":"","footnote":"\r\n( 38 ) - فى ظلال ، ج 1 ، ص 19 .\r\n( 39 ) - آل عمران / 23 .\r\n","page_name":" 194 ","page_number":196},
  {"content":"\r\n\r\nنمىشود مگر آن كه بر / 172 مؤمن غير عالم بالاتر باشد ، هم چنان كه براى مؤمن به مقامى راضى شود مگر آن كه از مقام غير مؤمن بالاتر باشد . به من بگوييد ، خدا گفت : «  يَرْفَعِ اللَّهُ الَّذِينَ آمَنُوا مِنْكُمْ وَ الَّذِينَ أُوتُوا الْعِلْمَ دَرَجاتٍ  - خدا آنهايى را كه ايمان آورده‌اند و كسانى را كه دانش يافته‌اند به درجاتى برافرازد » يا گفت :\r\nخدا كسانى را كه شرافت نسب يافته‌اند درجاتى برافرازد ؟ و آيا خداوند عزّ و جلّ نگفته است : «  هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ  « 40 » - آيا آنهايى كه اهل دانشند با آنان كه بىدانشند ، برابرند ؟ » پس چگونه بر من ناپسند مىشماريد كه او را به سبب توفيقى كه خدا به دو داده است بالا نشانم ؟ ! شكستى كه اين شخص با برهانهاى الهى ، كه خدا به دو آموخته ، به فلان ناصبى داد ، بيگمان از هر شرافت نسبى برتر و والاتر است » . « 41 » [ 12 
  ] آيات ديگر بار به سخن گفتن دربارهء نجوا ، ولى از ديدگاه و زاويه‌اى ديگر ، باز مىگردد و آن نجوا كردن با پيامبر خدا ( صلّى اللَّه عليه و آله و سلّم ) است ، تا مؤمنان به پرداختن صدقه پيش از آن فرمان دهد ، و تأكيد مىكند كه اين كار براى آنان خير و پاكيزه‌تر است . خداى تعالى گويد :\r\n«  يا أَيُّهَا الَّذِينَ آمَنُوا إِذا ناجَيْتُمُ الرَّسُولَ فَقَدِّمُوا بَيْنَ يَدَيْ نَجْواكُمْ صَدَقَةً  - اى كسانى كه ايمان آورده‌ايد ! چون خواهيد با پيامبر نجوا كنيد پيش از نجوا كردنتان صدقه بدهيد . » دسته‌اى از مسلمانان بودند كه براى برترى جويى بر مردم جايهاى بالا دست را در مجالس مىگرفتند و صدر مجالس نزديك به پيامبر ( ص ) را اشغال مىكردند و وانمود مىكردند كه از ديگران به حضرتش نزديكترند ، و به نجوا كردن با او مىپرداختند ، و عادتا چيزى كه سودمند باشد يا اقتضاى پنهان گفتن كند به او نمىگفتند و چه بسا كه اوقات گرانبهاى پيامبر را به گفته‌هاى خود دربارهء امور\r\n\r\n\r\n","description":"","footnote":"\r\n( 40 ) - الزّمر / 9 .\r\n( 41 ) - الاحتجاج ، ج 2 ، ص 455 .\r\n","page_name":" 195 ","page_number":197},
  {"content":"\r\n\r\nپريشان و نامربوط به خود اختصاص مىدادند ، از اين رو خداوند به مسلمانان فرمود كه پيش از نجوا كردن صدقه بپردازند .\r\nامّا اصلا چرا اين صدقه مقرر شد ؟ شايد به دليل حكمتهاى آينده در زير :\r\n1 - از آنجا كه وقت پيامبر از آن همهء امّت است و كسى كه به تنهايى از آن بهره برد بايد مالياتى به نفع جامعه بپردازد ، زيرا ترديدى نيست كه پيامبر خود صدقه را به مصرف نمىرساند و صدقه بر او حرام است ، بلكه آن را براى رفع محروميّت محرومان و اصلاح امور مسلمانان به كار مىبرد .\r\n/ 173 2 - از آنجا كه نجوا كنندگان با پيامبر بيشتر از طبقهء توانگران بودند ، براى آنكه نيازمندان احساس غبن نكنند ، خداوند پرداخت صدقه را بر توانگران به مصلحت نيازمندان مقرر و واجب ساخت .\r\n3 - ضرورت پرداخت صدقه اشاره‌اى بود به كسانى كه با نجوا كردن در امورى كه سودى نداشت ، يا براى فخر فروشى مزاحم پيامبر مىشدند و به ايشان مىفهماند كه اين كار نزد خدا و پيامبر او ( ص ) پسنديده و طبيعى نيست . و در عمل نيز اين حقيقت را به بسيارى اشخاص مىفهماند ، و قرآن توانست اين پديده را در موارد منفى آن چاره كند .\r\n4 - از آنجا كه بعضى اشخاص نجوا كردن با پيامبر را در برابر مسلمانان وسيلهء فخر فروشى بر آنان قرار مىدادند و به آنها وانمود مىكردند كه داراى شخصيتى مهمّ و مقرّب هستند ، و اين امرى بود منفى ، حكم صدقه به عنوان علاج و براى پالودن و پاك كردن نفوس از اين خويهاى بد نازل شد .\r\n«  ذلِكَ خَيْرٌ لَكُمْ وَ أَطْهَرُ  - اين براى شما بهتر و پاكيزه‌تر است . » خداوند كه حكيم است ( و همه كارش حكمتى دارد ) از طبقهء نيازمند كه توانايى پرداخت صدقه نداشتند غافل نماند . از اين رو آنان را معذور داشت و به آنان اجازه داد با پيامبر نجوا كنند ، و ايشان را مخاطب ساخت و گفت :\r\n«  فَإِنْ لَمْ تَجِدُوا فَإِنَّ اللَّهَ غَفُورٌ رَحِيمٌ  - و اگر ( براى صدقه ) چيزى نيافتيد ، همانا خدا آمرزنده و مهربان است . »\r\n\r\n","description":"","footnote":"","page_name":" 196 ","page_number":198},
  {"content":"\r\n\r\nدر اين آيه اشاره است به اين كه منظور در دادن صدقه طبقه ثروتمند است ، زيرا اين افراد قادر به پرداخت صدقه هستند ديديم كه چگونه اينان از نجوا و در گوشى صحبت كردن بازايستادند ، و لذا ماهيت آنان و سخنانشان كه موجب زحمت و آزار پيامبر و مسلمانان را فراهم مىآوردند ، براى مسلمانان روشن شد .\r\nامام على ( ع ) هم چنان به نجوا كردن خود با پيامبر خدا ( ص ) ادامه داد ، زيرا آنچه با او در ميان مىگذاشت و بحث مىكرد اهميّت داشت ، و به درستى مطالبى كه بدانها مىپرداخت آگاه بود . ضمنا نجوا كردن با پيامبر ارزش داشت كه مؤمن بيش از اينها تقديم كند و او توانگر و دولتمند نبود ، بلكه در آن روز بيش از يك دينار براى اين كار نداشت ، / 174 گويند آن را نيز از يكى از مسلمانان وام گرفت و به ده درهم خرد كرد و تمام آنها را در برابر ده نجوا با پيامبر خدا ( ص ) تقديم نمود . تا آنجا كه عمر بن خطّاب گفت : « على ( رضى اللَّه عنه ) « 42 » را سه ( مزيّت ) است كه اگر يكى از آنها مرا مىبود از نعمتهاى الوان خوشتر مىداشتم : همسرى او با فاطمه ( رضى اللَّه عنها ) ، « 43 » و علمدارى او به روز خيبر ، و آيه نجوا » . « 44 » و امام على ( ع ) گفت : « همانا در كتاب خدا آيه‌اى است كه پيش از من كس بدان عمل نكرده و كسى بعد از من نيز بدان عمل نمىكند : آيهء نجوا . راستى را كه ( آن روز ) تنها يك دينار داشتم ، آن را به ده درهم خرد كردم و در برابر هر نجوايى كه با پيامبر ( ص ) كردم يك درهم به تقديم رساندم » و گفت : « آن گاه آن آيه را آيهء ديگرى ( آيهء 13 ) نسخ كرد » . « 45 » [ 13 
  ] آن گاه كه اشخاص مورد نظر قصدى را كه در وراى حكم الهى داير بر تقديم صدقه پيش از نجوا وجود داشت فهميدند ، و طبيعة كسانى كه با پيامبر ( ص )\r\n\r\n\r\n","description":"","footnote":"\r\n( 42 ، 43 ) - اين تعبيرات ترضّى كه ظاهرا از مفسّر است از مأخذ به طريق نقل به متن راه يافته و به رعايت امانت در ترجمه نيز منعكس شده است . در بعضى تفسيرهاى عامّه از جمله كشف الاسرار ميبدى ، ج 10 ، ص 21 اين قول منسوب به ابن عمر است ، در اين صورت آوردن تعبير ترضّى از قول ابن عمر وجهى تواند داشت - م .\r\n( 44 ) - تفسير روح البيان ، ج 9 ، ص 306 .\r\n( 45 ) - نور الثقلين ، ج 5 ، ص 265 .\r\n","page_name":" 197 ","page_number":199},
  {"content":"\r\n\r\nبسيار نجوا مىكردند ، و آنان كه اينك ( پس از نزول آيه ) به سبب بخل از نجوا خوددارى كردند ، و اگر سخنانى كه محرمانه با پيامبر ( ص ) در ميان مىگذاشتند اهميّتى مىداشت خوددارى از نجوا را ترجيح نمىدادند و با دولتمندى خود از تقديم صدقه‌ها ترسيدند ، خداوند به رحمت و منّت خود حكم اين ماليّات را كه دلالت بر چاره‌گرى بر پديده نجواى منفى داشت نسخ كرد . و قرآن سرزنش خود را متوجّه كسانى كرد كه از ترس پرداخت صدقه از نجوا كردن خوددارى ورزيدند يا نجوا كردند و صدقه‌اى چنان كه خدا به آنان امر كرده بود ، ندادند ، يا به سبب فقر و كمى مال توانايى بر آن نداشتند :\r\n«  أَ أَشْفَقْتُمْ  - آيا ترسيديد ، ( و پروا كرديد ) ؟ » گفته‌اند : اشفاق ، بيم از مكروه است ، پس معناى آن چنين مىشود : آيا بر شما دشوار آمد كه پيش از نجوا كردن با پيامبر ( ص ) صدقه بپردازيد ؟\r\n«  أَنْ تُقَدِّمُوا بَيْنَ يَدَيْ نَجْواكُمْ صَدَقاتٍ  - كه پيش از نجوا كردنتان صدقه‌ها بدهيد ، » / 175 و نگفت صدقه ( به لفظ مفرد ) و اين دلالت بر وجود دسته‌اى از مسلمانان دارد كه با پيامبر بسيار نجوا مىكردند كه مستلزم پرداخت صدقه‌هاى بسيار مىبود ، و از آنجا كه خداى تعالى با اصل نجوا كردن مخالف نبود و از ضرورت و حقّانيت آن از جانب مخلصان و پاكدلان ، و در پاره‌اى موارد آن آگاه بود ، به كسانى كه مالى براى صدقه نمىيافتند رحم كرد و توبهء كسانى را كه از پرداخت آن بيم داشتند نيز پذيرفت .\r\n«  فَإِذْ لَمْ تَفْعَلُوا وَ تابَ اللَّهُ عَلَيْكُمْ  - حال كه چنان نكرده ( و صدقه نداده‌ايد ) و خدا نيز توبهء شما را پذيرفته است ، » كه دلالت بر تقصير كسانى دارد كه مورد نظر آيه كريم بوده‌اند . از مصداقهاى رحمت و مهربانى در آنجا (  فَإِنَّ اللَّهَ غَفُورٌ رَحِيمٌ  ) و توبه در اينجا ( تاب اللَّه عليكم ) نسخ فريضهء صدقه به هنگام نجواست ، و به دنبال آن بازگرداندن و ارجاع مسلمانان به انجام تكاليف واجب نخستين آنان كه مهمترين آن واجبات نماز است ،\r\n\r\n","description":"","footnote":"","page_name":" 198 ","page_number":200},
  {"content":"\r\n\r\nبه عنوان رمز و مظهرى از جنبهء عبادتى و روحى نزد انسان مؤمن ، و زكات به عنوان نشانه و مظهر پذيرفتن بندگى خدا و تعبّد اقتصادى - اجتماعى ، و فرمانبردارى از خدا و پيامبر به عنوان مظهر التزام و پيوستگى سياسى در زندگى .\r\n«  فَأَقِيمُوا الصَّلاةَ  - پس نماز بگزاريد . » به تمام معنى ، زيرا نماز جز به نحو درست گزارده نمىشود ، و گزاردن و بر پا داشتن نماز متضمّن معنى انعكاس و بازتاب آن در رفتار و التزام به ارزشهاى آن در ديگر ابعاد زندگى است .\r\n«  وَ آتُوا الزَّكاةَ  - و زكات بدهيد . » براى كفايت نيازمندان ، و تقويت اقتصاد جامعه ، و بر اثر آن پاك كردن اجتماع از آثار منفى فقر و نيازمندى ، و پالودن نفس از پيچيده‌ترين مشكلات آن كه همان خوددارى از گذشت مالى است .\r\n«  وَ أَطِيعُوا اللَّهَ وَ رَسُولَهُ  - و از خدا و پيامبرش فرمان بريد . » شايد در اين آيه امورى در عوض و بدل از مضمونهاى بد موجود در نجواى حرام آمده است . پس با نمازگزارى انسان از گناه پاك مىشود ، و زكات دادن ( رابطهء مثبت با اجتماع ) در عوض دشمنى / 176 عليه آن است ، و فرمانبردارى به جاى نافرمانى از پيامبر است . در آن آيه انسان از آن كارها نهى شده و در اين يك به كارهايى كه نقض كننده آنهاست و فراخوانده شده است ، هم چنان كه اين آيه تفسيرى است عملى براى معنى نيكوكار و پرهيزگارى و پرهيز از خدا ( اتّقوا اللَّه ) كه در آن آيه آمده است .\r\n«  وَ اللَّهُ خَبِيرٌ بِما تَعْمَلُونَ  - و خدا بدانچه مىكنيد آگاه است . » پس اگر انسان ملتزم به امر الهى باشد خدا به دو ثواب مىبخشد و پاداش نيك در دنيا و آخرت مىدهد ، و گرنه او را مجازات مىكند و عذاب مىدهد .\r\n\r\n[ سوره المجادلة ( 58 ) : آيات 14 تا 22 
  ]\r\nأَ لَمْ تَرَ إِلَى الَّذِينَ تَوَلَّوْا قَوْماً\r\n\r\n","description":"","footnote":"","page_name":" 199 ","page_number":201},
  {"content":"\r\n\r\nغَضِبَ اللَّهُ عَلَيْهِمْ ما هُمْ مِنْكُمْ وَ لا مِنْهُمْ وَ يَحْلِفُونَ عَلَى الْكَذِبِ وَ هُمْ يَعْلَمُونَ ( 14 ) أَعَدَّ اللَّهُ لَهُمْ عَذاباً شَدِيداً إِنَّهُمْ ساءَ ما كانُوا يَعْمَلُونَ ( 15 ) اتَّخَذُوا أَيْمانَهُمْ جُنَّةً فَصَدُّوا عَنْ سَبِيلِ اللَّهِ فَلَهُمْ عَذابٌ مُهِينٌ ( 16 ) لَنْ تُغْنِيَ عَنْهُمْ أَمْوالُهُمْ وَ لا أَوْلادُهُمْ مِنَ اللَّهِ شَيْئاً أُولئِكَ أَصْحابُ النَّارِ هُمْ فِيها خالِدُونَ ( 17 ) يَوْمَ يَبْعَثُهُمُ اللَّهُ جَمِيعاً فَيَحْلِفُونَ لَهُ كَما يَحْلِفُونَ لَكُمْ وَ يَحْسَبُونَ أَنَّهُمْ عَلى شَيْءٍ أَلا إِنَّهُمْ هُمُ الْكاذِبُونَ ( 18 )\r\nاسْتَحْوَذَ عَلَيْهِمُ الشَّيْطانُ فَأَنْساهُمْ ذِكْرَ اللَّهِ أُولئِكَ حِزْبُ الشَّيْطانِ أَلا إِنَّ حِزْبَ الشَّيْطانِ هُمُ الْخاسِرُونَ ( 19 ) إِنَّ الَّذِينَ يُحَادُّونَ اللَّهَ وَ رَسُولَهُ أُولئِكَ فِي الْأَذَلِّينَ ( 20 ) كَتَبَ اللَّهُ لَأَغْلِبَنَّ أَنَا وَ رُسُلِي إِنَّ اللَّهَ قَوِيٌّ عَزِيزٌ ( 21 ) لا تَجِدُ قَوْماً يُؤْمِنُونَ بِاللَّهِ وَ الْيَوْمِ الْآخِرِ يُوادُّونَ مَنْ حَادَّ اللَّهَ وَ رَسُولَهُ وَ لَوْ كانُوا آباءَهُمْ أَوْ أَبْناءَهُمْ أَوْ إِخْوانَهُمْ أَوْ عَشِيرَتَهُمْ أُولئِكَ كَتَبَ فِي قُلُوبِهِمُ الْإِيمانَ وَ أَيَّدَهُمْ بِرُوحٍ مِنْهُ وَ يُدْخِلُهُمْ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها رَضِيَ اللَّهُ عَنْهُمْ وَ رَضُوا عَنْهُ أُولئِكَ حِزْبُ اللَّهِ أَلا إِنَّ حِزْبَ اللَّهِ هُمُ الْمُفْلِحُونَ ( 22 )\r\n/ 177\r\n\r\nمعناى واژه‌ها\r\n16 [ جنّة 
  ] : سپر و پرده ، و الجنّة : ستره ( پوششى ) است كه از بليّه و آفت حفظ مىكند و اصل آن « ستر » است ، و از\r\n\r\n","description":"","footnote":"","page_name":" 200 ","page_number":202},
  {"content":"\r\n\r\nآن ريشه است مجنّ : يعنى سپر ، و جنين را از آن رو جنين ناميده‌اند كه در رحمها مستور و پوشيده است ، و همچنين جنّ را به سبب پوشيدگى و استتارش جنّ خوانده‌اند .\r\n19 [ استحوذ 
  ] : دست يافت و بر دلهايشان چيره شد ، و استحواذ دست يافتن و چيرگى بر چيزى است با مالك شدن و به تيول درآوردن آن ، و اصل استحواذ : حاذ ، يحوذ ، حوذا ، فهو مستحوذ است .\r\n/ 179\r\n\r\nاينان حزب خدايند\r\n\r\nرهنمودهايى از آيات :\r\nدر سياق سخن گفتن از منبع ايمان در واقعيّت وجود انسان ، و ضرورت احساس دايم او به ناظر بودن خداوند سبحان بر او ، مىپرسيم : وسيلهء سنجش و مقياس درست براى ايمان راستين و پيوستن درست به اجتماع مؤمنان كدام است ؟\r\nبسيارى مىپندارند كه اين مقياس در به كار بردن قشرى و ظاهرى دين است ، و چون كسى نماز گزارد و روزه بگيرد و به حج رود ، براستى از اولياء و دوستداران دين و از حزب رستگار خدا به شمار مىآيد ، در حالى كه ما را مىسزد كه به قرآن حكيم كه همان وسيلهء تميز و ترازوى سنجش در هر قضيّه‌اى است ، مراجعه كنيم و مقياسها را از آيات آن برگيريم . در اين درس و در بسيارى از آيات و موضوعات تأكيد مىشود كه مهمترين و برجسته‌ترين محتوا و مقياس ايمان و پيوستگى حقيقى براى مؤمنان همان دوستدارى و تولّاى راستين و عملى نسبت به حزب مؤمنان و رهبرى مكتبى آنان است ، امّا كسانى كه در ظاهر ادّعاى ايمان مىكنند ولى روابط\r\n\r\n","description":"","footnote":"","page_name":" 201 ","page_number":203},
  {"content":"\r\n\r\nگرم نفسانى درونى و سياسى خود را با حزب شيطان ( دشمنان رسالت ، شامل كافران و مشركان و منافقان ) حفظ مىكنند ، گر چه سوگندهاى غلاظ بخورند و در تظاهر به / 180 ايمان و پيوستگى و دوستدارى مبالغه كنند و تكلّف نمايند ، جز حزب شيطان نيستند ، و خداوند آنها را عذاب خواهد كرد ، بدون آنكه بتوانند به وسيله‌اى از عذاب او بگريزند ، و با قسم و سوگند خوردن فريبكارى كنند ، زيرا از شاهد و ناظر بر هر چيز و به آن آگاه است ، او واقعيّت و درون آنها را كه متضمّن دوستى با دشمنان خدا و رسالت و دشمنان مؤمنان و رهبرى رسالتى است و در پى كسب شرف و عزّتى ( برترى و تسلّطى ) از اين راهند ، مىداند و مىشناسد . پس چگونه آنان در حالى كه با اين رفتار پليد خود با خدا و پيامبرش مخالفت مىورزند ، از مؤمنان راستين باشند ؟\r\nيا چگونه به تسلّط و عزّتى نائل شوند كه جز از آن خدا و پيامبر او و مؤمنان نيست ؟\r\nهرگز . . . آنان بيقين از مؤمنان نيستند و سرنوشتى جز خوارى از پى خوارى ندارند .\r\nآرى ، آن منافقان دو شخصيّتى به دنبال به دست آوردن مناصب و به اعتبار خود ترقّى با مال و پيروان بيشتر مىرفتند ، ولى به سبب مرضى كه در نفوس خود داشتند و از كفايت بى بهره بودند ، در صدد برآمدند كه عزّت و تسلّط را از راه همكارى با دشمنان امّت اسلام و خودفروشى و كار گزارى براى آنان به دست آورند ، و در اين راه به تكاپو درآمدند تا شايد همه با هم بر پيامبر پيروز شوند و شعلهء رسالت را خاموش كنند و به مطامع خود تحقق بخشند و به غرضهاى شوم خود برسند .\r\nامّا بر اين گروه پوشيده مانده بود كه خداوند مسير هستى را بر پايهء پيروزى حق نهاده است و اين امر را در سنن الهى مقرر كرده و نگاشته و اجراى آن را با اعمال و تنفيذ قدرت خود حتمى ساخته ، و عزّت و تسلّط را براى خود و حزبش و شكست و خوارى را براى دشمنان خود خواسته و اراده كرده است .\r\nدر پايان و سوره بر اين روند خداوند مهمترين صفات مؤمنان راستين را كه همان حزب رستگار اويند توصيف و تعريف مىكند كه مهمترين آنها پس از ايمان به خدا و روز قيامت ، بيزارى جستن از دشمنان خدا و پيامبرش و رسالت او است ، مؤمنان در اين باره بين كسى با ديگرى تفاوت نمىنهند ، آنان به سبب دوستدارى و\r\n\r\n","description":"","footnote":"","page_name":" 202 ","page_number":204},
  {"content":"\r\n\r\nتولّا و پيوستگى خود به دين با هر دشمنى ، دشمنى مىكنند «  وَ لَوْ كانُوا آباءَهُمْ أَوْ أَبْناءَهُمْ أَوْ إِخْوانَهُمْ أَوْ عَشِيرَتَهُمْ  - هر چند آن دشمنان پدران يا فرزندان يا برادران يا قبيلهء آنها باشند ، » و اين است كه دلالت بر ريشه‌دار بودن ايمان در دلهاى آنان ، و اخلاص و پاكدلى ايشان نسبت به حق دارد ، و خداوند با روحى از خود آنان را تأييد و يارى مىكند ، زيرا اينان به حقّ و براستى دوستداران اويند . «  أُولئِكَ حِزْبُ اللَّهِ  - اينان حزب خدايند ، » كه شايستهء يارى او و سزاوار بهشت و خرسندى اويند ، و اين همان رستگارى است .\r\n/ 181\r\n\r\nشرح آيات :\r\n[ 14 
  ] منافقان هم چنان كه با امّت اسلامى و پيامبر و رسالت دشمنى مىورزيدند و در عرصهء داخلى براى ايجاد جنبشى پنهانى ، مخالف با جنبش فرخندهء مكتبى ، و جريان اجتماعى نافرمانى در برابر رهبرى امّت فعاليّت مىكردند ، در عرصهء خارجى نيز دوستى و طرفدارى خود را نسبت به نيروهاى دشمن اين امّت استوار مىكردند و اين دسته با دو گانه كردن دوستى و جانبدارى خويش طمع به تثبيت موقعيّت اجتماعى و سياسى خود بسته بودند .\r\n«  أَ لَمْ تَرَ إِلَى الَّذِينَ تَوَلَّوْا قَوْماً غَضِبَ اللَّهُ عَلَيْهِمْ  - آيا نديده‌اى آن كسان را كه با مردمى كه خدا بر آنها خشم گرفته بود ، دوستى ورزيدند ؟ » بدين گونه كه منافقان آن روزها با يهوديان هم پيمان شدند و به آنان اظهار دوستى و پشتيبانى ( ولاء ) كردند ، يعنى به قلب دوستدارى و به عمل فرمانبردارى از آنان را اظهار داشتند . و يهوديان جز مصداق كسانى كه خدا بر آنها خشم گرفته بود ، نيستند ، هم چنان كه كسانى كه دوستدار آنان گشتند از مصداقهاى دورويى و منافقانند . اين واقعيّت و پديده با هر دو مصداق خود در عصر حاضر نيز وجود دارد ، ولى به صورتها و مصداقهاى مختلف ، احزاب و شخصيتهايى گمراه هستند كه در غرب و شرق با دشمنان امّت دوستى مىورزند .\r\nاز طبيعت و خصلت منافقان است كه دوستداريهاى حقيقى خود را آشكار\r\n\r\n","description":"","footnote":"","page_name":" 203 ","page_number":205},
  {"content":"\r\n\r\nنمىكنند ، آنها در ميان مسلمانان و نزد رهبرى به شكل افرادى مخلص و پاكدل تظاهر مىكنند ، حتى از ترس رسوايى ، در ادعاى ايمان و اخلاص بيش از ديگران تكلّف و تصنّع مىكنند . ولى اين امر چيزى از واقعيّت را تغيير نمىدهد ، براى كسى كه با دشمنان خدا دوستى مىورزد چه چيزى از اسلامش باقى مىماند كه مدّعى مسلمانى شود ؟ آرى ، منافقان نماز مىخوانند و روزه مىگيرند و به حج مىروند و امثال اين كارها را مىكنند ، ولى اين همه تا وقتى كه عبادتها از مهمترين محتواها و مضمونها و ارزشهاى خود يعنى تولّى ( دوستدارى راستين ) تهى باشد ، نزد خدا ارزشى ندارد . و از اين رو قرآن پيوستگى آنها را به مسلمانان با وجود ظاهر دينى در رفتارشان نفى مىكند .\r\n«  ما هُمْ مِنْكُمْ  - آنان از شما نيستند ، » / 182 زيرا آنان مهمترين ارزشهاى پيوستگى حقيقى و شروط آن را كه همان تولّا و دوستدارى نسبت به خدا و رهبرى مكتبى و نسبت به مؤمنان است ، از دست داده‌اند . چگونه احزاب و حكومتها و شخصيّتهاى خاين جزئى از اين امّت توانند بود در حالى كه در جنگ عليه امّت به همراهى دشمنان ايستاده‌اند ؟ آيا مىپندارى كسى را كه با حزب شيطان ( نيروهاى استكبارى ) كه خداوند بر آنها خشم گرفته ، دوستى مىورزد ، و انسانيت خود و امت خويش و ثروتهاى ملّتش را به آنها مىفروشد ، خدا دوست بدارد ؟ ! هرگز . . . او هم مانند آنها مشمول خشم خداست .\r\n«  وَ لا مِنْهُمْ  - و نه از ايشان . » معنى اين كلمه چيست ؟\r\nاين كه دشمنان با آنان ( منافقان ) چون افرادى همانند خود رفتار نمىكنند ، زيرا يهوديان به سبب نژادپرستى خود نمىپذيرفتند كه كسى به ايشان بپيوندد و با آنها عجين شود ، همچنين است وضع نيروهاى استكبارى امروز كه با عمّال و كارگزاران خود كه از حكمرانان ستمكارند چنان رفتار مىكنند كه آنان جز سگهايى نگهبان براى حفظ مصالح ايشان نيستند ، وانگهى اين افراد از مبدأ يا خطّ سياسى واضحى - نظير دشمنان - دفاع نمىكنند ، بلكه از خود دفاع مىكنند و در پى مصالح\r\n\r\n","description":"","footnote":"","page_name":" 204 ","page_number":206},
  {"content":"\r\n\r\nو منافع خود مىدوند ، پس كسى آنها را نمىپذيرد . آرى . بيگمان سرانجام ، در نظر اسلام ، به دشمنان مىپيوندند چنان كه پروردگار ما ، سبحانه گويد :\r\n«  وَ مَنْ يَتَوَلَّهُمْ مِنْكُمْ فَإِنَّهُ مِنْهُمْ  « 45 » - هر كس از شما كه ايشان را به دوستى گزيند در زمرهء آنهاست . » «  وَ يَحْلِفُونَ  - و سوگند مىخورند . » به هر چيزى كه به قصد سوگند خوردن انجام شود ، از قسم ، و تظاهر به اسلام به تكلّف از خلال شعارها .\r\n«  عَلَى الْكَذِبِ  - بدروغ . » يعنى با ادّعاى اسلام و ايمان .\r\n/ 183 «  وَ هُمْ يَعْلَمُونَ  - و آنان خود مىدانند . » خود مىدانند كه بر هيچ چيز از اسلام پايبند نيستند ، و از مسلمانان نيستند ، بلكه مىخواهند با اين تظاهر ديگران را از هدفهاى حقيقى خود منحرف و گمراه كنند ، چه مىدانند كه آگاهى و هشيارى امّت نسبت به واقعيّت آنها متضمّن از پا افكندن و ساقط كردن آنها ، و در هم شكستن توطئه‌هاى آنان است . و ما امروز صورتى از اين خط را مشاهده مىكنيم كه حكمرانان منافق و حركتهاى غرب گرايى كه به مكر و دروغ به شعارهاى اسلامى تظاهر مىكنند ، نمودار و مظهر آن‌اند .\r\n[ 15 - 16 
  ] خداوند به تمام اينان و امثالشان به پاداش كارهاى بدشان وعدهء عذابى سخت مىدهد .\r\n«  أَعَدَّ اللَّهُ لَهُمْ عَذاباً شَدِيداً  - خدا براى ايشان عذابى سخت آماده كرده است . » آماده سازى خدا بدين معنى نيست كه ذات متعال او كه بسى بالاتر و عظيمتر از اين امور است به تكلّفى مىافتد ، بلكه آنان به عذابى كه پيشاپيش براى آنها آماده شده دچار مىشوند ، و اگر توانسته باشند از سرزنش ملامتگران در دنيا و\r\n\r\n\r\n","description":"","footnote":"\r\n( 45 ) - المائدة / 51 .\r\n","page_name":" 205 ","page_number":207},
  {"content":"\r\n\r\nعكس العمل مؤمنان وارهيده باشند ، هرگز نمىتوانند از پاداش خدا بر بدترين و پليدترين كارهاى خود كه همان نفاق و دورويى و دوگانگى شخصيّت و پيوستن به دشمن است رهايى يابند .\r\n«  إِنَّهُمْ ساءَ ما كانُوا يَعْمَلُونَ  - زيرا كارهايى كه مىكنند ناپسند است ، » زيرا با دشمنان امّت اسلامى و دشمنان خدا دوستى مىورزند ، و خود را در پناه دورويى و نفاق و سوگند خوردن مىپوشانند و پنهان مىكنند . در تاريخها آمده است كه آنان به سود يهوديان جاسوسى مىكردند ، و اخبار امت و اسرار حسّاس را به آنها مىرساندند ، هم چنان كه حال منافقان در هر دوره و هر شهرى است ، و در يكى از تاريخها آمده است كه آنها آنچه را در تورات آمده بازمىنوشتند و ميان مسلمانان پخش مىكردند تا اغتشاش فكرى در بين ايشان پديد آورند .\r\n«  اتَّخَذُوا أَيْمانَهُمْ جُنَّةً  - از سوگندهايشان سپرى ساخته‌اند . » / 184 يعنى خود را با سوگند و قسمهاى محكم زره‌پوش ساخته و با مظاهر ايمان استتار كرده‌اند تا رازهاى درون سينه و حقيقتشان بر امّت اسلامى آشكار نشود و خود براى تحقق بخشيدن به هدفهاى خائنانهء بد خويش پيش روند ، و بدين تربيت گمراهيى به گمراهى خود بيفزايند ، و هر كس از مردم را كه بتوانند با روشهاى مكر آميز خود گمراه كنند ، و طبيعة مردم ساده‌اى را كه به سبب كمى هشيارى و بيدار دلى بدين مظاهر فريفته مىشوند ، به انحراف كشانند .\r\n«  فَصَدُّوا عَنْ سَبِيلِ اللَّهِ  - و از راه خدا رويگردان شده‌اند . » خودشان و ديگران ، آنها از آن رو نفاق ورزيدند و با ايمان استتار كردند كه خود را از خوارى در دنيا به سبب رسوايى و ذلّت نزد مؤمنان دور نگاهدارند و بدانچه مىپندارند عزّت و كرامت است برسند و مناصب و غنيمتهايى دنيايى به دست آورند ، از اين رو شايستهء تشديد عذابى افزونترند كه خوار كننده نيز باشد .\r\n«  فَلَهُمْ عَذابٌ مُهِينٌ  - پس براى آنها عذابى است خوار كننده ، » و پرسشى باقى مىماند : راه خدا كه آنها از آن سرتافتند كدام است ؟ شك نيست\r\n\r\n","description":"","footnote":"","page_name":" 206 ","page_number":208},
  {"content":"\r\n\r\nكه هر خير و كار نيكى همان راه خداست ، ولى نزديكتر راهها به او جهاد در راه اوست ، و اين راه مشهورترين راهى است كه در نصوص به كار رفته و از آن ياد شده است و همانا نشانهء بارز خط نفاق شانه خالى كردن از جهاد است و رويگردان كردن مردم از آن با انتشار باطل و شايعه پراكنى يا به وسايل ديگر .\r\nقرآن در اين آيات نشانيهاى منافقان را آشكار كرده تا ما آنها را از راستان بازشناسيم و بدين وسيله بر پيچيده‌ترين گره و بزرگترين خطر در جامعه اسلامى پيروز شويم .\r\n[ 17 - 18 
  ] امّا ريشهء مسأله نفاق ، و دوستدارى و جانبدارى از دشمنان خدا همانا حطام و خس و خاشاك دنيا و پيرايه‌هاى آن است كه انسان با طبيعت و هواى خود به دنبال آن مىدود ، و هنگامى كه به قرآن بينديشيم و در آن تفكّر و تدبّر كنيم و به بررسى واقعيت اجتماعى و سياسى تاريخ امّتها بپردازيم در مىيابيم كه گروهى بزرگ از / 185 منافقان و بطبع سران آنها ، همان مالداران و قدرتمندان‌اند ، و پروردگار ما تأكيد مىكند كه چيزى از حطام دنيا ، هنگامى كه عذاب آنان فرا رسد يا روز قيامت عرضهء آتش شوند ، سودى به آنها نمىرساند ، زيرا آنچه در آنجا براى انسان سود دارد كردار نيك اوست نه مال و ياران او .\r\n«  لَنْ تُغْنِيَ عَنْهُمْ أَمْوالُهُمْ وَ لا أَوْلادُهُمْ مِنَ اللَّهِ شَيْئاً  - هرگز اموال و اولادشان براى آنان در برابر خشم خدا سودى نكند . » گر چه زمين را انباشته از طلا كنند و به فديه و جان بهاى خود دهند ، و اگر چه تمام انس و جنّ براى يارى آنان گرد آيند . از اين آيه مىتوانيم استنباط كنيم كه آنها اموال و ياران خود را براى تحقق هدفهاى پليد به كار مىگماشتند ، يا به اين دو وسيله پناه مىبرند و اين دو را دژى براى خود قرار مىدادند - چنان كه طاغوتان و ستمكاران مىكنند - تا از رسوايى و ديدن گزند در دنيا در امان مانند .\r\n«  أُولئِكَ أَصْحابُ النَّارِ هُمْ فِيها خالِدُونَ  - اينان اهل جهنّم‌اند و در آن جاودان . » آرى ، منافقان در دنيا از نعمت برخوردارند و نصيبى از پيرايه‌هاى آن دارند ،\r\n\r\n","description":"","footnote":"","page_name":" 207 ","page_number":209},
  {"content":"\r\n\r\nولى در آخرت هيچ نصيبى جز عذاب دايم ندارند ، و گفتهء خداى تعالى «  لَنْ تُغْنِيَ  - هرگز سودى نمىدهد » . نفى قاطع مؤكّد مؤيّد است ، و در آن اشاره‌اى است كه در دنيا تا اندازه‌اى محدود سودى بدانها رسانده است .\r\nآن گاه قرآن تصويرى از منافقان را در آخرت فراروى ما مىگذارد ، آنجا كه به طمع نجات با فريبكارى براى خدا سوگند مىخورند ، و اين از آن روست كه شايد قسم و سوگند خوردن در دنيا و در برابر مردم سپر و وسيلهء استتارى باشد ، امّا خداوند بر همه چيز گواه و داناست و علمش احاطهء كامل دارد و اگر انسان اين حقيقت را به ژرفى دريابد بيگمان دست از نفاق و دورويى برمىدارد .\r\n«  يَوْمَ يَبْعَثُهُمُ اللَّهُ جَمِيعاً فَيَحْلِفُونَ لَهُ كَما يَحْلِفُونَ لَكُمْ  - روزى كه خدا همهء آنها را برمىانگيزد ، هم چنان كه براى شما قسم مىخورند براى او نيز قسم خواهند خورد . » پس مىگويند : «  وَ اللَّهِ رَبِّنا ما كُنَّا مُشْرِكِينَ  « 46 » - به خدا سوگند پروردگار ما ، ما مشرك نبوده‌ايم » ، و اين به سبب نفاقى است كه در وجود آنان ريشه دوانده و براى طمعى است كه به رهايى از رسوايى و عذاب دارند . اين آيه ما را به حقيقتى مهم رهنمون مىشود و آن اين است / 186 كه انسان با همان خلقيات و منشهايى كه تا هنگام مردن داشته برانگيخته و زنده مىشود . آرى ، انسان تنها با همين كالبد خويش زنده نمىشود بلكه با تمام ويژگيهاى نفسانى و رفتارى خود در رستاخيز برانگيخته مىشود ، پس آن روز دروغگويان را با دهانهاى بدبو ، و متكبّران را به صورت ذرّات خاكى مىبينى كه مردم بر آنها گام مىنهند و منافقان به سبب دو شخصيّتى بودن خود در دنيا ، در قيامت دو چهره دارند .\r\n«  وَ يَحْسَبُونَ أَنَّهُمْ عَلى شَيْءٍ  - و مىپندارند كه سودى خواهند برد ( و بر چيزى متّكى خواهد شد ) » چه چيزى مىتواند مكر و نيرنگ آنان را نزد خداوند از بين ببرد ، قدرت ، يا\r\n\r\n\r\n","description":"","footnote":"\r\n( 46 ) - الانعام / 23 .\r\n","page_name":" 208 ","page_number":210},
  {"content":"\r\n\r\nدارايى ، يار و ياور و يا آنچه بدينها ماند ؟ هرگز . . . زيرا نه ظاهر و نه اعلانها و تبليغات و نه . . . و نه . . . هيچ چيز ديگر مىتواند خداوند را بفريبد . . . زيرا او بر پنهان و آشكار آنان گواه و از حقيقتشان آگاه ، و از آنچه كرده و مىكنند با خبر است .\r\n«  أَلا إِنَّهُمْ هُمُ الْكاذِبُونَ  - آگاه باشيد كه آنان دروغگويان‌اند . » نزد خود دروغگويند زيرا «  يَحْلِفُونَ عَلَى الْكَذِبِ وَ هُمْ يَعْلَمُونَ  « 47 » - بدروغ سوگند مىخورند و خود مىدانند » ، و نزد خدا دروغگويند زيرا هيچ چيز نهانى بر او پنهان نيست . و سوگند باطل آنان جزئى از دروغ ايشان است .\r\nاين آيه ما را به درهم شكستن پايه و بنيان نفاق هدايت مىكند ، بدانيد كه پايه نفاق همين پندار است كه ايمان عبارتست از تمرينها و اجراى كارهاى قشرى و ظاهرى ، اين ريشهاى فروهشته ، و جامعه‌هاى كوتاه ( كه دامن بر خاك نكشد ) ، و شعارهاى ميان تهى و بيمايه ، و سوگندهاى سخت ، و مبالغه در ادّعاى پيوستگى به دين ، هرگز . . . در واقع ما دام كه دوستى و دوستدارى نسبت به كافران در دل جاى دارد ، تمام اين ظاهرسازيها هيچ نشانى از ايمان ندارد ! زيرا ايمان - اصل ايمان - همان دوستدارى خدا و اولياء و دوستان او ، و بيزارى و برائت از دشمنان خداست .\r\n[ 19 
  ] قرآن سپس يكى از عوامل پنهانى و مهم را كه در پشت شخصيّت حقير آنان قرار گرفته بيان مىكند كه همان تسليم شدن و سرسپردنشان به شيطان است ، و او آنان را شتابان به هر جا بخواهد مىراند و مىكشاند .\r\n/ 187 «  اسْتَحْوَذَ عَلَيْهِمُ الشَّيْطانُ  - شيطان بر آنان چيره شده است ، » زيرا آنان در برابر گول زدنها و تشويقها و روشها و شگردهاى شيطان ناتوان و سست شده‌اند ، و شيطان تنها جنّى ( و آن ديو لعين ) نيست ، بلكه هر كسى كه انسان را به نافرمانى از پروردگارش بخواند شيطان است ، مانند علماى بد و فاسد ، و وسايل تبليغاتى و رسانه‌هاى گمراه كننده ، و سازمانهاى منحرف ، و همچنين احزاب\r\n\r\n\r\n","description":"","footnote":"\r\n( 47 ) - المجادلة / 14 .\r\n","page_name":" 209 ","page_number":211},
  {"content":"\r\n\r\nو جنبشهاى گمراه . و شيطان بر هيچكس ، ما دام كه ايمان دارد مسلّط و چيره نمىشود . مگر ايمان دژ استقلال و متّكى بودن به خود نيست ؟ و سپرى براى دل در برابر فتنه‌ها و فريبها و شهوتها محسوب نمىشود ؟ و مگر نه هر گاه بشر اعتماد و پشتگرمى و توكّل خود را به خدا به هنگام وزيدن تند باد شهوتها و پى در پى رسيدن فشارها از دست بدهد ، پايدارى و مقاومت بر او دشوار و غير ممكن مىشود ؟ در چنين حالى انسان چون پرى دستخوش مركز گردباد ، هر گونه اراده و اصالت و انديشه را از دست مىدهد و تسليم هر يك از شيطانهاى جنّ و انس مىشود كه او را برانند و بچرخانند .\r\nانسان نمىتواند بى رهبرى زندگى كند ، پس اگر به حق يارى نكند و دوستدار رهبرى خود نباشد و به جامعهء خويش نپيوندد و به باطل يارى كرده و با مظاهر آن دوستى ورزيده و به جريان آن پيوسته است . منافقان خطّ نخست را رد كرده و از اميال و شهوتهاى خود پيروى كرده‌اند و از اين رو در دام شيطان افتادند و شيطان تا آخرين حد بر آنان چيره شده است . در معنى كلمهء «  اسْتَحْوَذَ  - چيره شد » گويند از « أحوذ الشيء » آمده يعنى آن را گرد آورد و به يكديگر پيوست ، و چون گرد مىآورد بر آنان چيره مىشود و تسلّط و توانايى مىيابد . و ديگرى گفته است : از « حوذ » است كه بيرون ران شتر باشد كه از خلال آنجا شتر را مىرانند ( و حاذ الإبل : يعنى شتر را سخت راند ) . و معنى واضح است كه همان چيرگى بر آنهاست .\r\n«  فَأَنْساهُمْ ذِكْرَ اللَّهِ  - پس نام خدا را از يادشان برده است . » در دلهايشان و رفتارشان و واقعيّت عملى ايشان . و هر جا كه مورد ذكر و نام خدا باشد ، همانا از ياد بردن آن براى انسان خسارتى بزرگ است . و شيطان در گمراه ساختن آدمى از كوچكترين امور آغاز مىكند و گام به گام پيش مىرود تا بر رفيقش دست يابد ، و روشهاى فريب و مكر او گوناگون است و مهمترين آنها آراستن دنيا ، و زيبا نماياندن گناهان به انسان ، و برانگيختن آرزوها و خواهشها در قلب او ، و انگيختن او به جانب آنها و آميختن حق به باطل است . امير مؤمنان / 188 ( عليه\r\n\r\n","description":"","footnote":"","page_name":" 210 ","page_number":212},
  {"content":"\r\n\r\nالسلام ) گويد : « واقع شدن فتنه‌ها اميال و خواهشهايى را آغاز كرده كه از آنها پيروى مىشود و احكامى كه بدعت مىنهند . . . اگر باطل آزاد شود بر خردمندان بيمى نيست ، و اگر حق آزاد شود اختلافى در ميان نخواهد بود ، امّا نيرويى از اين جانب و نيرويى از آن سو وارد مىشود و آن دو بهم مىآميزند و همراه مىآيند ، پس اينجاست كه شيطان بر دوستان خود چيره مىشود ، و كسانى كه از جانب خدا به آنان نيكى شده است نجات مىيابند » . « 48 » چيرگى شيطان هنگامى كامل مىشود كه انسان نام پروردگارش و گواه بودن او را بر خود ، و جزا و پاداش و گستردگى رحمتش ، و سختى عذاب او و ديگر چيزهاى همانند اينها را از ياد ببرد ، زيرا ياد خداست كه انسان را از گناه بازمىدارد و حفظ مىكند و او را به فرمانبردارى و توبه وا مىدارد . امام صادق ( عليه السلام ) گفت : « چون اين آيه نازل شد : «  وَ الَّذِينَ إِذا فَعَلُوا فاحِشَةً أَوْ ظَلَمُوا أَنْفُسَهُمْ ذَكَرُوا اللَّهَ فَاسْتَغْفَرُوا لِذُنُوبِهِمْ  « 49 » - و آن كسانى كه چون مرتكب كارى زشت شوند يا به خود ستمى كنند ، خدا را ياد مىكنند و براى گناهان خويش آمرزش مىخواهند . » ابليس در مكّه به كوهى بالا رفت كه بدان ثور مىگفتند ، آن گاه با بلندترين آواى خود به ديوانش آواز داد ، و آنها نزد او گرد آمدند و گفتند : اى سرور ما ! فراخواندن ما براى چيست ؟ گفت : اين آيه نازل شده است ، كيست كه كار آن را بسازد ؟ ديوى از شيطانها برخاست و گفت : من بدين و بدان وسيله شايستهء جلوگيرى از آنم ، گفت : تو آن را نشايى ، پس ديگرى برخاست و هم چنان گفت ، ابليس گفت : تو هم اهل اين كار نيستى ، آن گاه وسواس خنّاس گفت : من شايستهء مبارزه با آن آيه‌ام ، گفت : با چه وسيله ؟ گفت : به آنان وعده مىدهم و آرزوجويشان مىكنم تا به خطا و گناه درافتند ، و چون به گناه در افتادند ، آمرزش طلبى و استغفار را از يادشان مىبرم ، پس ابليس گفت : تو شايستهء اين كارى ، و او را تا\r\n\r\n\r\n","description":"","footnote":"\r\n( 48 ) - نور الثقلين ، ج 5 ، ص 267 .\r\n( 49 ) - آل عمران / 135 .\r\n","page_name":" 211 ","page_number":213},
  {"content":"\r\n\r\nروز قيامت بر اين كار گماشت » ، « 50 » و هر گاه كسى ياد خدا را فراموش كند نه تنها در خطا و گمراهى خود باقى مىماند بلكه بدون نجات دهنده‌اى در بند شيطان گرفتار مىشود و اين اسارت و بندگى شيطان او را از گودالى به ديگرى تا اسفل السافلين دوزخ مىكشاند .\r\n«  أُولئِكَ حِزْبُ الشَّيْطانِ  - ايشان حزب شيطان‌اند . » در دنيا ، از آن رو كه او را دوست مىگيرند و از او پيروى مىكنند و هر جا كه او مىخواهد مىروند ، و در آخرت ، از اين رو با او روانهء دوزخ مىشوند ، و اين تقرير و بيانى است از جانب خداوند كه اينان با وجود تظاهر به وابستگى به او ، از حزب او نيستند ، / 189 و چگونه مىتوانند ، در حالى كه هيچ بهره‌اى از مهمترين شروط و مضمونهاى پيوستگى و وابستگى حقيقى ، كه همان دوستدارى دوستان خدا و فرمانبردارى از امامت مكتبى است ندارند ، از حزب خدا باشند ؟ ! حزب شيطان به صورت گردهمايى و سازمانى شكل پذيرفته نيست ، بلكه جبهه‌اى است گسترده و امتداد يافته در طول زمان مركّب از ارزشهاى باطل و مظاهر و سمبلها و گردهماييهاى آن به انواع مصاديق و طبيعتهايش ، و آن كه از اين جبهه حمايت مىكند ، در ظاهر رهبريهاى منحرف سياسى و اقتصادى و فكرى و نظامى ، و . . . است ، و در نهان اين جبهه وابسته به شيطان رجيم است .\r\n«  أَلا إِنَّ حِزْبَ الشَّيْطانِ هُمُ الْخاسِرُونَ  - آگاه باشيد كه حزب شيطان زيان كنندگان‌اند . » در دنيا ، از آن رو كه با خوارى انحراف و شكست خوردن به دست مؤمنان ( حزب خدا ) روبرو مىشوند ، و خسارت و زيان بزرگترشان در آخرت مجسّم مىشود كه همه همراه شيطان كارشان به كشيدن عذاب خوارى و ذلّت جاودان مىانجامد .\r\nو خداوند زيان آنان را تأكيد كرده زيرا دوستدارى مظاهر حزب خود پرداختند و به سبب جدايى و دور شدن از حزب خدا و دوستداران آن به حزب شيطان پيوستند و\r\n\r\n\r\n","description":"","footnote":"\r\n( 50 ) - بحار الانوار ، ج 63 ، ص 197 .\r\n","page_name":" 212 ","page_number":214},
  {"content":"\r\n\r\nحق را ترك كردند و به باطل گرويدند تا چيزهايى به دست آورند و سودى برند و هرگز در رسيدن به مراد خود كامياب و رستگار نخواهند شد .\r\n[ 20 - 22 
  ] قرآن حكيم ديگر بار زيان حزب شيطان و وابستگان آن را تأكيد مىكند ، زيرا با ترك رسالت به دشمنى خدا پرداختند و با نافرمانى نسبت به پيامبر او با او دشمنى ورزيدند و از تسليم شدن به رهبرى او سرباز زدند و از اين رو از مردمى شدند كه بيشترين خوارى و تحقير را مىبينند .\r\n«  إِنَّ الَّذِينَ يُحَادُّونَ اللَّهَ وَ رَسُولَهُ أُولئِكَ فِي الْأَذَلِّينَ  - همانا كسانى كه با خدا و پيامبرش مخالفت مىورزند در شمار ذليل‌ترين كسان‌اند ، » زيرا عزّت به خدا اختصاص دارد و او پيامبر خود و مؤمنان ( حزب خدا ) را بدان اختصاص داده و گروه مخالفان از ايشان نيستند «  الَّذِينَ يَتَّخِذُونَ الْكافِرِينَ أَوْلِياءَ مِنْ دُونِ الْمُؤْمِنِينَ أَ يَبْتَغُونَ عِنْدَهُمُ الْعِزَّةَ فَإِنَّ الْعِزَّةَ لِلَّهِ جَمِيعاً  « 51 » - كسانى كه بجاى مؤمنان كافران را به دوستى برمىگزينند ، آيا عزّت و چيرگى را نزد آنان مىجويند ، در حالى كه عزّت به تمامى از آن خداست ؟ » . وانگهى راه عزّت و چيرگى حقيقى همان تطبيق حق است نه پيروى از باطل و خواهشهاى نفس ، و آنان كتاب خدا را پشت سر خود گذاشته و از شيطان پيروى كرده‌اند .\r\n/ 190 اين آيه ما را رهنمون مىشود كه آن گروه منافق در درون ضمير خود با احساس پستى و كوچكى و خوارى بسر مىبرند و اين امر آنان را وا مىدارد كه به گمان و پندار خطاى خود در جستجوى قوّت و عزّت به دوستدارى دشمنان خدا پردازند ، ولى مؤمنان راستين به دوستدارى و پيوستگى خود به خدا و حزب و رهبرى او تمسّك مىجويند و آن را از كف نمىدهند زيرا اعتقاد راسخ دارند كه اين تنها راه رسيدن به عزّت و قوت ( و رستگارى ) است .\r\nخوارى كافران به صورتى واضحتر هنگامى آشكار مىشود كه خداوند عذاب خوار كننده را بر آنان نازل مىكند و هيچ كرامتى براى آنان در ميان مردم و در\r\n\r\n\r\n","description":"","footnote":"\r\n( 51 ) - النساء / 139 .\r\n","page_name":" 213 ","page_number":215},
  {"content":"\r\n\r\nميان خودشان باقى نمىماند ، با توجّه به اين كه مشيّت خداى تعالى به خوار كردن آنان و همچنين به عزّت حزب خود منحصر به آخرت نيست بلكه اين هر دو ، ( ذلّت آنان و عزّت اينان ) در دنيا نيز واجب و حتمى شده است و اين هر دو امر در پيروزى دادن خداى سبحان به حزب خود جلوه‌گر مىشود ، و اين پيروزى حقّى است حتمى كه خداوند زندگى را بر اساس آن آفريده و تحقّق آن را به ارادهء خود ، فرض و واجب كرده است .\r\n«  كَتَبَ اللَّهُ لَأَغْلِبَنَّ أَنَا وَ رُسُلِي  - خدا مقرر داشته و نوشته است كه :\r\nالبته من و پيامبرانم پيروز مىشويم . » ( كتب ) يعنى واجب و تثبيت كرده است ، مانند آن كه گويد : «  كُتِبَ عَلَيْكُمُ الصِّيامُ  « 52 » - روزه داشتن بر شما مقرر شد » ، و «  كُتِبَ عَلَيْكُمُ الْقِتالُ  « 53 » - جنگ بر شما مقرّر شد » ، و هيچ عاملى آنچه را خدا مقرّر كرده تغيير نمىدهد ، زيرا اين ارادهء مطلق اوست . و در اين آيه چهار تأكيد وجود دارد : فعل « كتب ، به معنى مقرر كرد » و لام توكيد ، و نون توكيد در «  لَأَغْلِبَنَّ  - البته پيروز مىشوم » ، و ضمير منفصل « انا : من » ، و تمام اين تأكيدها براى آن است كه مؤمنان به يارى و پيروزى بخشيدن خدا به خود اطمينان يابند ، با وجود تمام مخالفتها و شرايط نامساعد ، آنجا كه با شمارى اندك و ساز و برگى محدود در برابر حزب شيطان با شمار افزون و امكانات مادّى و معنوى بسيار ، مىايستند و مىدانند كه سرانجام بر آن پيروز خواهند شد و چيرگى به سود آنان خواهد بود ، زيرا گر چه خود اند كند و امكاناتشان كم است ، امّا به ارادهء مطلق غيب مؤيّدند .\r\n«  إِنَّ اللَّهَ قَوِيٌّ  - همانا خدا قدرتمند است . » / 191 هيچ كس بر او چيره نمىشود ، و او بر هر دشمنى پيروز مىشود .\r\n«  عَزِيزٌ  - مسلّط و با عزّت است . »\r\n\r\n\r\n","description":"","footnote":"\r\n( 52 ) - البقرة / 183 .\r\n( 53 ) - البقرة / 216 .\r\n","page_name":" 214 ","page_number":216},
  {"content":"\r\n\r\nخوارى را به خود و پيامبرش و اولياء خويش و مؤمنان ( حزب خود ) نمىپذيرد . و اين سه تأكيد ديگر است : «  إِنَّ  - همانا ، براستى » ، «  قَوِيٌّ  - نيرومند » و «  عَزِيزٌ  - مسلّط » ، و چه قدر نهضتهاى مكتبى كه امروز با امكانات محدود به نبرد با شرق و غرب و دنباله‌هاى آنها ، نظامهاى فاسد ، در ايستاده‌اند ، نياز دارند كه به اين آيه گرامى بنگرند و از آن مرهمى شفابخش براى تمام عوامل نوميدى و ترديدى و عقب نشينى برگيرند . آرى ، دشمنان به جديدترين سلاحهاى گوناگون ( نظامى و سياسى و تبليغاتى و اطلاعاتى و اقتصادى ) مسلّحند ، ولى ما به چيرگى و نيروى خدا يارى مىشويم و پيروزى مىيابيم .\r\nطبيعى است كه در اين نبرد درست نيست كه بدون ايمان به غيب ، به خود تكيه كنيم ، زيرا اين معركه مهم و خطرناك است و مخالفتها بسيار و دشوار ، هم چنان كه روا نيست غيب ( و امداد غيبى ) را در ادارهء نبرد بجاى خود بگيريم ، بلكه واجب است كه آنچه خود مىتوانيم براى غلبه و پيروزى بكوشيم و آن گاه به خدا توكّل كنيم . و به نظر مىرسد كه در اين آيه به همين امر اشاره شده است ، زيرا خداوند نگفته است : «  لَأَغْلِبَنَّ أَنَا  - بيقين البته من غلبه مىكنم » و همين ، بلكه افزوده است : «  وَ رُسُلِي  - و پيامبرانم » ، هم چنان كه آيه آينده بتأكيد به حزب اللَّه يادآور مىشود كه پيروزى و يارى از جانب خدا دو شرط دارد : رهبرى مكتبى + حزب اللَّه . و اين بدان معنى نيست كه او نمىتواند بدون پيامبر و مؤمنان ، خود حق را پيروز سازد و رسالت خود را در زندگى اجرا كند ، هرگز . . . ولى خداوند زندگى را بر اساس آزمون و امتحان آفريده است .\r\nاز آنجا كه اين آيه پس از گفتار دربارهء كسانى كه با دشمنان خدا دوستى مىورزند آمده است ، از آن در مىيابيم كه هم پيمانى منافقان با جبههء شيطان بر ضد حزب خدا نمىتواند چيزى از معادله را بر هم زند و دگرگون كند ، زيرا اين كار آنان هرگز حزب خداى تعالى را ضعيف نمىكند و هرگز دشمنان خدا چيرگى بر حق را به دست نمىآورند . و گفت : «  أَنَا وَ رُسُلِي  - من و پيامبرانم » ، آن گاه پس از آن قوّت و عزّت خود را به تنها تأكيد كرد ، تا تأكيد كند كه چيرگى حق / 192 در درجهء اوّل مرهون\r\n\r\n","description":"","footnote":"","page_name":" 215 ","page_number":217},
  {"content":"\r\n\r\nيارى احدى از مردم نيست ، بلكه مرهون تحقق ارادهء ذات سبحان اوست ، پس اگر همه از مسئوليتهاى خود شانه خالى كنند و حتّى با دشمنان هم پيمان شوند ، او خود بيقين حق را پيروز مىكند . و گفت : «  وَ رُسُلِي  - و پيامبرانم » ، و نامى از مؤمنان نبرد ، در حالى كه آنان نيز مورد نظر اين آيه و مشمول حكم و غلبه و چيرگى هستند .\r\nشايد به سبب دلالت بر اين كه يارى دادن و پيروزى بخشيدن خدا به مؤمنان براى پيروى آنان از خط پيامبران است ، و به صورت مفرد نگفت : « و رسولى - و پيامبرم » ، تا ما را رهنمون شود كه رسالت اسلامى امتداد و دنبالهء حقيقى تمام رسالتهاى پيشين است ، و پيروزى آن همان پيروزى مسير حق در زندگى و همان مسيرى است كه پيامبران در طول تاريخ مشعل آن را حمل كرده‌اند ، و پيروزى و يارى خدا پس از پيامبران متوقف نمىشود بلكه در تأييد او از جنبشهاى مكتبى راستين ( حزب خدا ) استمرار مىيابد ، زيرا اين نهضتها ادامهء طبيعى جنبش پيامبران است پس پيروزى آن در واقع پيروزى راه ايشان است .\r\nو در اين مورد سه راه وجود دارد :\r\nاوّل : نيروى غيبى مستقيم يا به وسيلهء فرشتگان ، چنان كه نوح ( عليه السلام ) را با هلاك كردن قوم او پيروزى داد ، و موسى ( عليه السلام ) را با غرق كردن فرعون و لشگرش نصرت داد ، و همچنين صالح نبى و شعيب نبى ( عليهما السلام ) را . . .\r\n( پيروز كرد ) .\r\nدوّم : حجّت و برهانى رسا كه به اولياء خود مىدهد و ايشان را به خوبى مجهّز مىسازد و بدين سبب مردم از سخن آنان قانع مىشوند و در مىيابند كه رسالتهاى پروردگارشان همان حق است ، چنان كه حجّت پيامبر گرامى خود ( صلّى اللَّه عليه و آله و سلّم ) را كامل و تمام ساخت و مردم گروه گروه به دين او در آمدند .\r\nسوّم : و همان كه براى ما اهميّت دارد : پيروزى حق به وسيلهء مؤمنان متوكّل به ذات عزّ و جلّ او ، راغبان و مشتاقان شهادت در حالى كه به رشتهء وحدت و رهبرى مكتبى چنگ در زده‌اند ، و كسانى كه جز كوشش خستگى ناپذير براى بالا بردن كلمهء حق چيزى نمىشناسند و اينان به راستى و به حق حزب اويند .\r\n\r\n","description":"","footnote":"","page_name":" 216 ","page_number":218},
  {"content":"\r\n\r\nو مهمترين چيزى كه حزب خدا بدان تميز داده مىشود اين است كه افراد آن براى بندگى خدا تنها به حق توجّه دارند و خواهان آن‌اند و به پيامبر او از روى خرسندى / 193 و رضايى استوار و پايدار سرسپرده‌اند . اگر در دلهاى آنان و رفتارهاى سياسى و حتى اجتماعى آن جستجو كنى هرگز اثرى از دوستدارى نسبت به دشمنان در زندگى آنان نمىيابى ، زيرا گراييدن آنان به حزب اللَّه با پاكدلى و اخلاص تنها براى خداى تعالى است ، از اين ارزش اساسى دست برنمىدارند و هيچ كس را هر چند به ايشان نزديك باشد بر آن ترجيح نمىدهند ، و اين به سبب هشيارى و آگاهى ژرف ايشان است به نقش تولّى و دوستدارى در تعيين شخصيت انسان ، و هويّت حقيقى و پيوستگى او ، چنان كه خداوند گفت :\r\n«  لا تَجِدُ قَوْماً يُؤْمِنُونَ بِاللَّهِ  - نمىيابى مردمى را كه به خدا ايمان آورده باشند . . . » ايمانى با قانع شدن و توحيد ، يا يقين داشتن به حساب و پاداش .\r\n«  وَ الْيَوْمِ الْآخِرِ  - و روز قيامت ، » كسانى را كه داراى اين صفات باشند نمىيابى كه . . .\r\n«  يُوادُّونَ مَنْ حَادَّ اللَّهَ وَ رَسُولَهُ  - با كسانى كه با خدا و پيامبرش مخالفت مىورزند ، دوستى كنند . » پس اين شرك و كفرى است كه نفوس آنان كه به خدا ايمان دارند آن را نمىپذيرد ، و گناهى است بزرگ كه مىترسند خداوند به سبب آن در آخرت بر ايشان خشمگين شود ، در حالى كه آنان در جستجوى سعادت و رستگارى در آخرت‌اند . با نگريستن از زاويه‌اى ديگر بدين آيه ، مفهومش اين است كه كسى كه با دشمنان خدا دوستى و محبّت مىورزد از مؤمنان نيست ، و براستى مهمترين عاملى كه منافقان و صاحبان نفوس بيمار را به اقدام در اين زمينه سوق مىدهد همان شكّ آنان نسبت به خداوند و پاداش ، و كفر آنان بدين دو است ، و آنان ايمان به خدا را با شرك و كفر و آخرت را با دنيا تعويض كرده‌اند . امّا مؤمنان راستين ( حزب خدا ) دوستدار پروردگار خود و جانشينان او از رهبريهاى مكتبى هستند ، و ايمانشان\r\n\r\n","description":"","footnote":"","page_name":" 217 ","page_number":219},
  {"content":"\r\n\r\nبه خدا و آخرت آنان را از دوستدارى كسانى كه با خدا مىستيزند ، باز مىدارد .\r\n«  وَ لَوْ كانُوا آباءَهُمْ أَوْ أَبْناءَهُمْ أَوْ إِخْوانَهُمْ أَوْ عَشِيرَتَهُمْ  - هر چند آنان پدران يا فرزندان يا برادران يا قبيلهء آنها باشند ، » زيرا عواطف و انگيزه‌ها در شخصيّتها و رفتارها و موضعگيريهاى ايشان تأثيرى ندارد ، / 194 آنان حق را مىجويند و در طلبش تا حدّ توان مىكوشند ، و رهبرى با كفايت بر حقى را مىخواهند پس به دوستدارى آن مىپردازند ، و همايشى مكتبى را مىجويند پس بدان مىپيوندند و تمام امكانات خود را براى آن به كار مىبرند و در راه خدا به سرزنش هيچ ملامتگرى توجّه نمىكنند . شك نيست كه اين امر مستلزم مقاومتهايى است كه نياز به ارادهء نيرومند ، و توفيق از جانب خدا دارد ، و از اين رو قرآن تأكيد مىكند و مىگويد :\r\n«  أُولئِكَ كَتَبَ فِي قُلُوبِهِمُ الْإِيمانَ  - خدا بر دلهايشان رقم ايمان زده . » يعنى خدا ايمان را در نفوس آنان ثابت و استوار كرده ، زيرا در وجود ايشان ، هنگامى كه تنها براى او و براى حق از هر چيزى جز اين دو گذشتند ، شايستگى لازم را تشخيص داده . و ايمانى كه در دل نوشته و پايدار شود مهمتر و راسختر و راست‌تر از آن است كه در اندامها ظاهر مىشود .\r\n«  وَ أَيَّدَهُمْ بِرُوحٍ مِنْهُ  - و با روحى از خود ياريشان كرده . » پس سه نيرو در آنها گرد آمده : ارادهء آنان + نيروى ايمان + يارى و پشتيبانى خدا ، و بدين وسيله بر مخالفتها و ستيزه‌جوييها پيروز مىشوند و از استوارترين پيوندها و ژرفترين و ريشه‌دارترين پيوستگيها ( پيوند با پدران و فرزندان و برادران ، و پيوستگى به قبيله و وطن و مليّت ) مىگسلند و به پيوستگى رسالتى و پيوند با حق و اهل آن روى مىآورند . پيداست كه اين بيان بر عكس بيانى است كه در وصف منافقان آمده كه شيطان بر آنان چيره مىشود و ياد خدا را از خاطر آنان مىبرد پس در آنجا و در آن صورت ذره‌ّاى استقلال و عزّت و اراده براى آنها باقى نمىماند ، در حالى كه در اينجا ذرّه‌اى سستى و ناتوانى و خوارى نمىيابى ، و حدّ فاصل بين\r\n\r\n","description":"","footnote":"","page_name":" 218 ","page_number":220},
  {"content":"\r\n\r\nاين دو جز ايمان حقيقى به پروردگار عزّت و چيرگى نيست .\r\nامّا دربارهء روحى كه خداوند به وسيلهء آن ايشان را يارى مىدهد ، و ايمان را در دلهايشان استوار مىسازد و آنان را به كمك آن روح بر مخالفتها و ستيزه‌جوييها پيروز مىگرداند بايد گفت كه آن تعبير از چيزى است كه به انسان زندگى حقيقى را مىبخشد ، و زندگى او در التزام و پيوستگى دايم او به حق است ، و از روشنترين مصداقهاى آن روح ايمانى است كه زندگى واقعى را براى آنان مىآورد و آيات و نشانه‌هاى خدا را در ضمير آنان گرد مىآورد و ايمان مكتوب در دلهاى ايشان آن را در ذهن و خردشان زنده مىكند . خداى تعالى گفت : «  يا أَيُّهَا / 195 الَّذِينَ آمَنُوا اسْتَجِيبُوا لِلَّهِ وَ لِلرَّسُولِ إِذا دَعاكُمْ لِما يُحْيِيكُمْ  « 54 » - اى كسانى كه ايمان آورده‌ايد ! چون خدا و پيامبرش شما را به چيزى فراخوانند كه زندگيتان مىبخشد دعوتشان را پاسخ گوييد و بپذيريد » ، و از مصداقهاى روح تأييد الهى فرشتگان خدايند . اينك پاره‌اى از نصوصى كه در تفسير اين كلمه ( روح خدا ) آمده است :\r\nامام صادق ( عليه السلام ) گفت : « آن ايمان است » ، « 55 » و گفت : « هيچ مؤمنى نيست مگر آن كه دلش در درون خود دو گوش دارد : گوشى كه وسواس الخنّاس در آن وسوسه مىدمد ، و گوشى كه فرشته در آن مىدمد و خداوند به وسيلهء آن فرشته مؤمن را پشتيبانى مىكند . » « 56 » آن گاه اين آيه را تلاوت كرد .\r\nو امام ابو الحسن هادى ( عليه السلام ) گفت : « همانا خداى تبارك و تعالى مؤمن را به روحى از خود تأييد كرده كه هر وقت او نيكى و پرهيزگارى مىكند با او حضور دارد و هر وقت او گناه و تجاوز مىكند از او دور و پنهان مىشود ، پس آن روح با وى هست و هنگام نيكى كردن او از شادمانى به جنبش درمىآيد ، و هنگام بد كردن او در زمين فرو مىرود . پس اى بندگان خدا ! نعمتهاى خدا را با اصلاح خودتان مواظبت كنيد تا به يقين خود بيفزاييد ، و سودى نفيس و گرانبها بريد .\r\n\r\n\r\n","description":"","footnote":"\r\n( 54 ) - الانفال / 24 .\r\n( 55 ) نور الثقلين ، ج 5 ، ص 269 .\r\n( 56 ) همان مأخذ .\r\n","page_name":" 219 ","page_number":221},
  {"content":"\r\n\r\nخداوند بيامرزد مردى را كه به خيرى اهميّت دهد و آن را به انجام رساند و به شرّى اهميّت دهد و از آن خوددارى ورزد ، سپس گفت : ما به وسيلهء آن روح به فرمانبردارى از خدا و كردار براى او تأييد مىشويم » . « 57 » مصداقهاى ايمان استوار و تأييد الهى در وجود صحابهء مخلص و پاكدل پيامبر خدا جلوه‌گر شده است ، كه از علاقه‌هاى عاطفى و اجتماعى و سياسى و همچنين پيوستگيهاى قبيله‌اى و نژادى و . . . و . . . گسسته‌اند تا علاقه و پيوندشان تنها به حق ، و پيوستگيشان به حزب خدا باشد ، و براى همين به جنگ با پدران و پسران و برادران و قبيله‌هاى خود ايستادند ، و در راه خدا از سرزنش هيچ ملامتگرى نينديشيدند . امير مؤمنان ( عليه السلام ) گويد : « ما با پيامبر خدا ( صلّى اللَّه عليه و آله و سلّم ) بوديم . با پدرانمان و پسرانمان ، و عموهايمان مىجنگيديم / 196 و اين امر جز ايمان و سرسپردگى ما را نمىافزود ، كه در راه راست پا بر جا بوديم ، و در سختيها شكيبا ، و در جهاد با دشمن كوشا » . « 58 » در سيره آمده است كه عبد اللّه بن عبد اللّه بن أبى نزد پيامبر ( صلّى اللَّه عليه و آله و سلّم ) نشست و پيامبر آبى نوشيد ، آن گاه وى گفت : تو را به خدا ، اى پيامبر خدا ! آيا از آبى كه نوشيدى چيزى باقى نمانده است كه آن را به پدرم بنوشانم ، شايد خدا بدان وسيله دل او را پاك سازد ؟ پس پيامبر آن را به او مرحمت كرد ، و او آن را براى پدرش آورد . ( پدرش ) عبد اللّه به او گفت : اين چيست ؟ گفت : ته ماندهء آبى است كه پيامبر ( صلّى اللَّه عليه و آله و سلّم ) نوشيده ، براى تو آورده‌ام كه آن را بنوشى شايد خدا بدين وسيله دلت را پاك سازد . پدرش به او گفت : چرا پيشاب مادرت را كه بيگمان از اين پاكتر است برايم نياوردى ! پسرش خشمگين شد و نزد پيامبر آمد و گفت : اى پيامبر خدا ! آيا اجازه مىدهى كه پدرم را بكشم ؟ پيامبر گفت : « نه ، بلكه با او مدارا كن و به او نيكى كن » . « 59 »\r\n\r\n\r\n","description":"","footnote":"\r\n( 57 ) - نور الثقلين ، ج 5 ، ص 269 .\r\n( 58 ) - نهج ، خ 56 ، ترجمه دكتر شهيدى ، ص 46 .\r\n( 59 ) - القرطبى ، ج 17 ، ص 207 .\r\n","page_name":" 220 ","page_number":222},
  {"content":"\r\n\r\n«  وَ يُدْخِلُهُمْ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها رَضِيَ اللَّهُ عَنْهُمْ  - و آنان را به بهشتهايى كه در پايين آن نهرها جارى است درآورد ، در آن جاودانه باشند . خدا از آنان خشنود است . » براى راست بودنشان با او ، و پاكدل بودنشان نسبت به او ، و يارى و كمكشان به دين او و پيامبر او «  وَ رِضْوانٌ مِنَ اللَّهِ أَكْبَرُ  « 60 » - و خشنودى يافتن از جانب خدا بزرگتر است » از هر ثواب و پاداشى ديگر . . . و ايشان به نوبهء خود به دو تسليم شدند و سرسپردند .\r\n«  وَ رَضُوا عَنْهُ  - و آنان نيز از او خشنودند . » براى شناخت او ، و ميل با پاداش و ثواب او ، پس آنان از آنچه به ايشان مىرسد بانگ و فرياد نمىكنند و از دشواريها و گزندهايى كه در راه او مىبينند روى نمىگردانند ، زيرا در جستجوى خشنودى اويند ، هر جا آن را بيابند ، و بزرگترين سرافرازى آنها در اين است كه از فداكاريهايى كه براى او كرده‌اند به خود نمىبالند ، و هر چيزى جز او را ارزان و ناچيز مىشمارند زيرا وجود خود را به خداى تعالى فروخته‌اند و آن را در گرو خشنودى او گذاشته‌اند ، پس براى او به حزب گراييدند ( يارى كردند و متّحد شدند ) ، زير بيدق حق ، و رهبرى مكتبى ، و در گردهمايى مؤمنان ، آنچه را او دوست دارد دوست مىدارند / 197 و بدان عمل مىكنند و آنچه را او دشمن مىدارد دشمن مىدارند و از آن خوددارى مىكنند ، و مقياس و وسيلهء سنجش آنان در شناخت باطل و مصداقهايش ( دشمنان خدا و پيامبر او ) همان حق است كه در رسالت ، و رهبرى الهى و در وجود پيامبر و امامان ، و پس از ايشان عالمان مخلص ، مجسم و نمايانگر شده است .\r\n«  أُولئِكَ حِزْبُ اللَّهِ  - اينان حزب خدايند ، » زيرا اينان تنها و تنها براى او و براى حق و رهبرى صالحان‌اند ، حتى ژرفتر از اختصاص محض منافقان به شيطان و باطل و به سردمداران كفر و مظاهر آن . هر\r\n\r\n\r\n","description":"","footnote":"\r\n( 60 ) - التوبة / 72 .\r\n","page_name":" 221 ","page_number":223},
  {"content":"\r\n\r\nكس در جستجوى خط مكتبى اصيل است و مىخواهد بدان بپيوندد ، بداند كه بيقين اين خط در جنبشهاى الهى با اخلاص تجسّم و تجسّد يافته است ، نهضتهايى كه بر پايهء گسيختن از دشمنان خدا و پيكار با آنها نهاده شده ، دور از پيوندها و هم پيمانيهاى شبهه‌آميز و بر اساس حق ، نه نژادپرستى و مليّت ، و هم قارّه‌اى و آنچه بدين ماند ، و نه بر اساس بت سازى از يك تن ، كه تمام اينها شركى است پنهانى .\r\nهم چنان كه افراد حزب اللَّه حقيقى با كسانى كه با خدا مىستيزند دوستى نمىورزند ، و از سويى ديگر با كسانى كه خدا را دوست مىدارند و با او مودّت دارند ، نمىستيزند . پس كسانى كه با دوستداران و اولياء خدا و مؤمنان به او دشمنى مىورزند و كسانى كه تنها گردهمايى و تشكيلات خود را مقياس شناخت حق از باطل قرار داده‌اند ، از حزب خدا نيستند ، زيرا اين ارزشى است جاهليّتى كه مؤمنان حزب خدا آن را مردود مىشمارند زيرا مقياس ايشان خود حق است و رهبرييى كه همواره ملازم حق است و آن را در نظر گاهها و موضعگيريهاى خود معيار و ملاكى درست قرار مىدهد . و اين گفتهء خدا : «  أُولئِكَ  - اينان » اشاره به صفاتى دارد كه پيش از اين آمد و ما را بدين نكته رهنمون است كه انسان و اجتماع به عوامل ظاهرى همچون شكل و نام از حزب خدا نمىشود ، بلكه با مضمونها و صفات بواقع حزب اللَّه مىشود ، و بنا بر اين براستى ، هر جنبشى كه اين نام را به خود ببندد حزب خدا نيست ، بلكه آن نهضتى كه تمام اين صفات را در واقعيّت زندگى فردى و اجتماعى تجسّم دهد حزب خداست و اگر شخصى به تجمّعى مؤمن بپيوند ولى اين صفات را در خود تجسّم ندهد و هرگز با وجود پيوستگى خود به حزب اللَّه از حزب خدا نيست .\r\nاز كلمهء « حزب » بدين نكته رهنمون مىشويم كه افراد آن با نظمى متقابلا به يكديگر پيوسته و وابسته‌اند و روابط استوار انسانى و ايمانى آنان را به يكديگر مربوط مىكند ، پس در وجود آنان اثرى از كينه و تحميل غل و زنجير و قيد و بند / 198 بر يكديگر و بر برادران مؤمن خود ، و نشانه‌اى از روح فردى و تكروى نمىيابى . و بر اساس اين تعريف گسترده از حزب اللَّه ، ممكن نيست آن را به مصداقهايى از آن در گروهى معين محدود و منحصر كنيم ، بلكه جبههء تمام مؤمنان راستين است . و اين\r\n\r\n","description":"","footnote":"","page_name":" 222 ","page_number":224},
  {"content":"\r\n\r\nارزشها و صفات همان است كه به وسيلهء آنها سعادت را به دست مىآورند .\r\n«  أَلا إِنَّ حِزْبَ اللَّهِ هُمُ الْمُفْلِحُونَ  - هان ، آگاه باشيد كه حزب خدا رستگاران‌اند ، » و رستگارى همان سعادت با كاميابى در رسيدن به هدفهاى حقيقى انسان است ، و رستگارى حزب خدا در دنيا به ايمان و نتايج تطبيق حق و التزام و همواره با آن بودن و به پيروز شدن بر حزب شيطان ، و در آخرت رسيدن به بهشتهاى خدا و خشنودى اوست .\r\n\r\n","description":"","footnote":"","page_name":" 223 ","page_number":225},
  {"content":"\r\n . \r\n","description":"","footnote":"","page_name":" 224 ","page_number":226},
  {"content":"\r\n\r\n/ 199\r\n\r\nسورهء حشر\r\n\r\n","description":"","footnote":"","page_name":" 225 ","page_number":227},
  {"content":"\r\n . \r\n","description":"","footnote":"","page_name":" 226 ","page_number":228},
  {"content":"\r\n\r\n/ 201 سورهء حشر\r\n\r\nفضيلت سوره :\r\nدر كتاب ثواب الاعمال با اسناد آن از پيامبر - صلّى اللَّه عليه و آله و سلّم - نقل است كه گفت : « هر كس سورهء حشر را بخواند ، بهشت و دوزخ و عرش و كرسى و پرده‌ها و آسمانهاى هفتگانه و زمينهاى هفتگانه و هوا و باد و پرنده و درخت و كوه‌ها و خورشيد و ماه و فرشتگان ، همه و همه به او صلوات مىفرستند و براى او آمرزش مىطلبند ، و اگر همان روز يا همان شب بميرد ، شهيد مرده است . » نور الثقلين ، ج 5 ، ص 271 پيامبر خدا - صلّى اللَّه عليه و آله - گفت : « هر كس اين سوره را بخواند از حزب خداست كه رستگارانند . » ثواب الأعمال ، ص 209\r\n/ 203\r\n\r\nزمينهء كلّى سوره\r\nاين سوره با تسبيح و منزّه شمردن خدا و بيان عزّت و چيرگى او كه در بيرون راندن كافران جلوه گر شده آغاز مىشود و به ( اسماء اللَّه الحسنى ) نامهاى نيكوى\r\n\r\n","description":"","footnote":"","page_name":" 227 ","page_number":229},
  {"content":"\r\n\r\nخدا پايان مىيابد ، و در ميان اين آغاز و پايان برادرى ايمانى اى كه مسلمانان را به يكديگر مىپيوند بيان شده ، در حالى كه كافران را هر چند جمع مىشمارى ، دلهايشان پراكنده است . . .\r\nپس در اين سوره دو محور وجود دارد كه به يكديگر ، همچون ارتباط ميان رود و سرچشمه ، و درخت برومند باب ريشه‌هاى فرو رفته آن در ژرفا ، مربوط مىشوند . . .\r\nچنين است كه تسبيح خداوند و تقديس و منزّه شمردن او از داشتن شريكان ، و ذوب شدن در بوتهء يكتا شناسى او و پناه گرفتن در زير سايهء بيدق ستايش او كه به نامهاى نيكوى او در اهتزاز است . . . همهء اينها اساس گردهمايى ايمانيى است كه از حجابها و موانع مادى در مىگذرد ، و ريشه‌اى است براى درخت صفات نمونه‌اى همچون حمايت از يكديگر و ايثار ، و سرچشمهء جويبارهاى حكمت و جهاد و چيرگى و عزّت الهى است .\r\nبدين گونه آيات اين سوره در گوشهاى هشيار فرو مىرود ، و دلها را از كينه‌ها پاك مىكند / 204 و در سراسر آنها نهال دوستى و محبّت را مىنشاند و مىكارد .\r\nبياييد پرتوهاى درخشانى را كه از آيه‌هاى مبارك آن مىتابد به پيشواز رويم :\r\nاز آنجا كه خداوند ذات قدّوس و منزّهى است كه آنچه در آسمانها و زمين است او را تسبيح مىكنند ، پس او مسلّط و عزيز و حكيم است .\r\nاز آنجا كه مسلّط و داراى عزّت است كسانى از اهل كتاب را كه نسبت به اين رسالت كفر ورزيدند و با آن جنگيدند مقهور مىسازد و تا روز رستاخيز از خانه‌هاى خود بيرون مىراند گر چه در آن خانه‌ها و سرزمينها ريشه‌دار شده‌اند و گمان نمىكنند كه از آنجا بيرون رانده شوند ، هم چنان كه تا كنون نيز چنان گمانى نبرده بودند . براى چه ؟ براى آن كه هنگامى كه نسبت به رسالت كفر ورزيدند اين امر دشمنى و عناد با خدا و پيامبر او بود . و از آيات عزّت خداوند برمىآيد كه او نسبت به كسانى كه با او دشمنى ورزند سختگير است و آنان را مجازاتى شديد\r\n\r\n","description":"","footnote":"","page_name":" 228 ","page_number":230},
  {"content":"\r\n\r\nمىكند .\r\nآن گاه سياق آيات به بيان تضامن و تعاون اجتماعى ميان مسلمانان از طريق نقاط پيوسته زيرين مىپردازد :\r\nيكم : آنچه خداوند بدون جنگ به پيامبرش رسانده است از آن خدا و پيامبر و مسلمانان مستضعف است .\r\nدوّم : هدف توزيع و تقسيم ثروت جلوگيرى از انباشته شدن آن تنها در ميان توانگران است .\r\nسوّم : مهاجران نيازمند كه از خانه‌هاى خود به سبب جستجوى خشنودى خدا رانده شده‌اند و به خدا و پيامبرش يارى داده‌اند ، مردمى صادق و راستگويند و بنا بر اين استحقاق و شايستگى دريافت فىء ( و درآمدهاى عمومى ) را دارند .\r\nچهارم : كسانى كه در سراى ايمان بر آنان پيشى گرفته‌اند و همان انصارند در خود احساس نيازى بدانچه به مهاجران داده شده نمىكنند ، زيرا اينان خود هر چند به چيزى نياز داشته‌اند ، آنان را بر خويش ترجيح داده و به آنان ايثار كرده‌اند ، و خداوند نيز اينان را از خواهش و آزمندى خودشان حفظ كرده ، و كسانى كه از آزمندى نفس آنها جلوگيرى شده باشد هم آنان رستگاران‌اند .\r\nبدين ترتيب آيات اين سوره از تضامن اجتماعى آغاز مىكند و گام به گام فراتر مىرود / 205 تا به بالاترين مراحل برادرى ايمانى كه در ايثار نمودار مىشود ، مىرسد . و به نظر مىرسد كه اين بينش همان محور اساسى تمام اين سوره باشد .\r\nپنجم : براى آن كه مسير و حركت برادرى در ميان نسلهاى پى در پى هم چنان برقرار باشد مؤمنان براى كسانى كه پيش از آنان ايمان آورده و حق تقدّم دارند آمرزش مىطلبند .\r\nششم : مؤمنان همواره به دعا از پروردگار خود مىخواهند كه هر زنجير و بندى را در برابر برادر مؤمن آنان از سينه‌هايشان برگيرد .\r\nهفتم : و هم چنان كه قرآن مثالى و الا از برادرى ميان فرزندان بشر در داستان انصار ( از اهل مدينه ) و مهاجران ( از غير مردم مدينه ) براى ما مىزند و ايثار و دوستى\r\n\r\n","description":"","footnote":"","page_name":" 229 ","page_number":231},
  {"content":"\r\n\r\nموجود ميان آنان را بيان مىكند ، مثالهايى نيز از واقعيّت منافقان ( از اهل مدينه ) و كافران اهل كتاب ( از غير مردم مدينه ) مىزند و نشان مىدهد كه چگونه خيانت بر روابط آنان حكمروا بود ، كه به آنان وعده دادند در صورتى كه مورد هجوم قرار گيرند اينان به آنان يارى خواهند داد ولى خدا گواه است كه دروغ مىگفتند : هم چنان كه مثالهايى ديگر از واقعيّت يهوديان مىزند و بيان مىكند كه چگونه توسّل و تمسّك به عزّت خدا را از دست دادند و از اين رو مىبينيد كه شما را مىهراسند ، هم چنان كه دلهايشان در ميان خودشان پراكنده است و يك‌دل نيستند زيرا گروهى هستند كه خرد نمىورزند .\r\nرابطه شيطان با پيروان خود چنين است ، آنها را به كفر فرمان مىدهد ( و آرزوى پيروزى را در دلشان مىافكند ) ولى آنها را وا مىگذارد و مىگويد : من از خداوند ، پروردگار جهانيان مىترسم ، پس سرانجام آنان دوزخ است كه در آن جاودان‌اند .\r\nهشتم : براى آن كه روح پرهيزگارى كه همانا اصل هر خيرى است در ميان امّت رشد و نموّ كند و ببالد و نيرو گيرد ، خداوند به ما مىفرمايد كه بنگريم چه چيزى پيشاپيش به سرايى كه فردا بدانجا منتقل مىشويم ، روانه كرده و فرستاده‌ايم ، و به ما امر مىكند كه همواره او را ياد كنيم ، زيرا هر كه خدا را فراموش كند خداوند او را از ياد خود او خواهد برد ( چنان كه به مكر خود و سرانجام خود در آخرت نمىافتد ) ، و به ما مىفرمايد كه بكوشيم تا از اهل بهشت باشيم ( كه پيش از اين به ايشان اشاره شد و گفته شد كه با وجود نيازى كه به مال خود داشتند مهاجران را بر خود ترجيح دادند و ايثار كردند ) ، و اينكه از سرنوشت اهل دوزخ بپرهيزيم كه اين دو گروه برابر نيستند و اصحاب بهشت همان كاميابان و رستگاران‌اند .\r\n/ 206 در پايان آيه پروردگار ما ، با بيان نامهاى نيكوى خود از طريق آياتى كه اگر بر كوهى نازل مىشد از بيم و پرواى خدا بر زمين فرو مىافتاد ، به پيامبر خود و مؤمنان تحفه و هديه مىبخشد . . .\r\n\r\n","description":"","footnote":"","page_name":" 230 ","page_number":232},
  {"content":"\r\n\r\nو اگر در اين نامها بينديشيم و به هشيارى بدانها بنگريم در مىيابيم كه اين امر بيگمان متضمن ذوب شدن در بوتهء يكتاپرستى است ، و بيرون آمدن از گرداب آزمندى و خودخواهى با اذن خداوند ممكن مىشود .\r\n/ 207\r\n\r\n[ سوره الحشر ( 59 ) : آيات 1 تا 8 
  ]\r\nبِسْمِ اللَّهِ الرَّحْمنِ الرَّحِيمِ\r\nسَبَّحَ لِلَّهِ ما فِي السَّماواتِ وَ ما فِي الْأَرْضِ وَ هُوَ الْعَزِيزُ الْحَكِيمُ ( 1 ) هُوَ الَّذِي أَخْرَجَ الَّذِينَ كَفَرُوا مِنْ أَهْلِ الْكِتابِ مِنْ دِيارِهِمْ لِأَوَّلِ الْحَشْرِ ما ظَنَنْتُمْ أَنْ يَخْرُجُوا وَ ظَنُّوا أَنَّهُمْ مانِعَتُهُمْ حُصُونُهُمْ مِنَ اللَّهِ فَأَتاهُمُ اللَّهُ مِنْ حَيْثُ لَمْ يَحْتَسِبُوا وَ قَذَفَ فِي قُلُوبِهِمُ الرُّعْبَ يُخْرِبُونَ بُيُوتَهُمْ بِأَيْدِيهِمْ وَ أَيْدِي الْمُؤْمِنِينَ فَاعْتَبِرُوا يا أُولِي الْأَبْصارِ ( 2 ) وَ لَوْ لا أَنْ كَتَبَ اللَّهُ عَلَيْهِمُ الْجَلاءَ لَعَذَّبَهُمْ فِي الدُّنْيا وَ لَهُمْ فِي الْآخِرَةِ عَذابُ النَّارِ ( 3 ) ذلِكَ بِأَنَّهُمْ شَاقُّوا اللَّهَ وَ رَسُولَهُ وَ مَنْ يُشَاقِّ اللَّهَ فَإِنَّ اللَّهَ شَدِيدُ الْعِقابِ ( 4 )\r\nما قَطَعْتُمْ مِنْ لِينَةٍ أَوْ تَرَكْتُمُوها قائِمَةً عَلى أُصُولِها فَبِإِذْنِ اللَّهِ وَ لِيُخْزِيَ الْفاسِقِينَ ( 5 ) وَ ما أَفاءَ اللَّهُ عَلى رَسُولِهِ مِنْهُمْ فَما أَوْجَفْتُمْ عَلَيْهِ مِنْ خَيْلٍ وَ لا رِكابٍ وَ لكِنَّ اللَّهَ يُسَلِّطُ رُسُلَهُ عَلى مَنْ يَشاءُ وَ اللَّهُ عَلى كُلِّ شَيْءٍ قَدِيرٌ ( 6 ) ما أَفاءَ اللَّهُ عَلى رَسُولِهِ مِنْ أَهْلِ الْقُرى فَلِلَّهِ وَ لِلرَّسُولِ\r\n/ 208 / 209\r\n\r\n","description":"","footnote":"","page_name":" 231 ","page_number":233},
  {"content":"\r\n\r\nوَ لِذِي الْقُرْبى وَ الْيَتامى وَ الْمَساكِينِ وَ ابْنِ السَّبِيلِ كَيْ لا يَكُونَ دُولَةً بَيْنَ الْأَغْنِياءِ مِنْكُمْ وَ ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا وَ اتَّقُوا اللَّهَ إِنَّ اللَّهَ شَدِيدُ الْعِقابِ ( 7 ) لِلْفُقَراءِ الْمُهاجِرِينَ الَّذِينَ أُخْرِجُوا مِنْ دِيارِهِمْ وَ أَمْوالِهِمْ يَبْتَغُونَ فَضْلاً مِنَ اللَّهِ وَ رِضْواناً وَ يَنْصُرُونَ اللَّهَ وَ رَسُولَهُ أُولئِكَ هُمُ الصَّادِقُونَ ( 8 )\r\n\r\nمعناى واژه‌ها\r\n1 [ الحشر 
  ] : گرد آمدن با راندن ، و محشر : محل حشر ، و در كتاب مقاييس اللغة : آمده است كه الحشر به همان معناى گرد آمدن است ، و افزون بر آن معنايى دارد كه عبارت است از : پيش راندن و برانگيختن و برانگيخته شدن ، و حشره را به سبب فزونى و برانگيخته شدنش در طلب روزى حشره ناميده‌اند . در مفردات راغب آمده است : الحشر : بيرون راندن گروهى است از قرارگاه خود و دور كردن آنان به وسيلهء جنگ و مانند آن و واژهء حشر را جز در مورد گروه نگويند .\r\n3 [ الجلاء 
  ] : انكشاف به معنى برهنه شدن و آشكار شدن است ، و أجلى عن البلد : يعنى دور كرده شد ، و بيرون رانده شد ، و گفته‌اند « الجلاء » در اين آيه برداشتن مانع از آنان است تا آشكار شوند و بيرون رانده شوند ، و در مجمع البيان : الجلاء : انتقال از سرزمين و خانه‌هاست .\r\n5 [ لينة 
  ] : تك درخت خرماست ، و ياى لينة در اصل واو\r\n\r\n","description":"","footnote":"","page_name":" 232 ","page_number":234},
  {"content":"\r\n\r\nبوده كه قلب به ياى شده ، و گفته‌اند لينة از ليونة است ، و آن هر ميوهء نرمى باشد ، و راغب در مفردات خود اين گفته را تقويت كرده و ميان هر دو معنى را جمع كرده و گفته است : تك درخت خرماى نرم و نازك است .\r\n6 [ أوجف 
  ] : سرعت سير ، و أوجفت الخيل يعنى اسب را به شتاب واداشت . و گويند الوجوف شتاب همراه با اضطراب است و به گفتهء خداى تعالى استدلال كرده‌اند كه «  قُلُوبٌ يَوْمَئِذٍ واجِفَةٌ  » يعنى دلهايشان آن روز مضطرب است .\r\n[ ركاب 
  ] : همان شتر است ، و در التحقيق في كلمات القرآن : الرّكاب : مصدر به معنى قرار گرفتن چيزى بر چيز ديگر است ، سپس اسم هر چيزى شده كه به وسيلهء آن حمل و نقل تحقق مىيابد ، و در قديم گفته‌اند همان شتر است به سبب نيرو و بردبارى و صبرش ، و در صحاح :\r\nگويند : مرّ بنا راكب : بر ما ( شتر ) سوارى گذشت . . . در صورتى كه بويژه بر شترى سوار باشد ، و ركاب : المطىّ وسيلهء سوارى است و مفرد آن را راحلة گويند ، و مركب را سفينه گويند و جمع آن مراكب است ، و ركبان : گروهى از شترسواران باشند ، و گفته‌اند : مركب سفينه است و شتر سفينه ناميده مىشود .\r\n7 [ دولة 
  ] : تداول و دسترسى كامل قومى به چيزى است ، و آن حصول چيزى است گاه به دست اين و گاه به دست آن يك ، و اصل همان انتقال است ( يعنى دست به دست شدن ) .\r\n\r\n","description":"","footnote":"","page_name":" 233 ","page_number":235},
  {"content":"\r\n\r\n/ 211\r\n\r\nپيامبرانش را بر هر كه بخواهد چيره مىكند\r\n\r\nرهنمودهايى از آيات :\r\nپيامبر ( صلّى اللَّه عليه و آله و سلّم ) به شهر يثرب مهاجرت كرد تا امكان يابد در محيطى سرشار از اطمينان نهضت تمدّن‌آفرين خود را بنيان گذارد ، و مؤمنان را براى انجام نقش و وظيفه‌اى تاريخى كه در انتظارشان بود آماده سازد . ولى شهر خود ( مدينه ) را در محاصره و احاطهء مجموعه‌هايى از دشمنان ديد كه خطرشان عليه او و عليه رسالت او كمتر از گردنكشان قريش نبود ، و آن مجموعه‌ها عبارت بود از بنو النضير و بنو قريظه و بنو قينقاع از قبايل يهودى كه از آنجا كه صاحبان رسالتى پيشين بودند ، دين جديد فكر آنان را به خود مشغول داشته بود و آن را خطرى عليه مصالح و موجوديّت خود مىشمردند ، و چه بسا كه دشمنى آنها با دين اسلام ، آنان را به ورود در جنگ عليه آن وا مىداشت .\r\nاز آنجا كه اين امور حتمى از پيامبر ( صلّى اللَّه عليه و آله ) پوشيده و پنهان نبود ، كوشش كرده بود معاهدهء تأمين امنيّت موجود را استوار كند تا آنها را بيطرف نگاهدارد ، و خود متوجّه ساختن و پروردن اين امّت جديد و آماده‌سازى آن براى ايفاى نقش تمدن آفرين خود شود .\r\n/ 212 امّا يهوديان به سبب دشمنى با خدا و پيامبر او و به انگيزه حسدى كه پيش خود داشتند ، آن پيمان را شكستند ، و ماجرا چنين بود كه پيامبر خدا نزد آنان آمد تا ديهء قتل دو تن را كه به دست يكى از اصحاب او كشته شده بودند از آنان وام گيرد ، و كعب بن اشرف در ميان آنان بود ، چون حضرتش بر كعب وارد شد ، وى گفت : اى ابو القاسم ! خوش آمدى ، و برخاست و وانمود كرد كه گويى\r\n\r\n","description":"","footnote":"","page_name":" 234 ","page_number":236},
  {"content":"\r\n\r\nمىخواهد طعامى بسازد ، و با خويشتن گفت كه پيامبر خدا را ( صلّى اللَّه عليه و آله ) مىكشد و اصحابش را دنبال مىكند . آن گاه جبرييل فرود آمد و حضرتش را از آن سوء قصدها آگاه كرد . پس پيامبر خدا ( صلّى اللَّه عليه و آله ) به مدينه بازگشت « و گفته‌اند : ايشان گفتند : بلى ، ابى ابو القاسم ! آنچه دوست مىدارى به تو دهيم ، سپس با يكديگر خلوت كردند ، و در آنجا ( كعب بن اشرف ) گفت : شما اين مرد را ديگر هرگز در چنين وضعى مناسب براى ترور شدن نخواهيد ديد ، و پيامبر خدا در كنار ديوار يكى از خانه‌هاى آنان نشسته بود ، و آنها گفتند : مردى بر بام اين اتاق بالا رود و تخته سنگى بر او بيفكند . و در حالى كه پيامبر خدا با چند تن از اصحاب خود بود خبر تصميمى كه آن گروه گرفته بودند از آسمان به وى رسيد . پس برخاست و به اصحابش گفت : « شما از جاى خود دور نشويد » و خود به جانب مدينه باز آمد ، چون اصحاب ديدند پيامبر ( صلّى اللَّه عليه و آله ) دير كرد به جستجوى او برخاستند . . . تا به وى رسيدند . آن گاه پيامبر ( ص ) آنچه را يهوديان به مكر و غدر اراده كرده بودند و مىخواستند انجام دهند ، به ايشان خبر داد . آن گاه پيامبر خدا ( صلّى اللَّه عليه و آله ) به محمد بن مسلمه فرمان قتل كعب بن اشرف را داد ( و او وى را كشت ) و سرش را بر گرفت » . « 1 » پيامبر ( صلّى اللَّه عليه و آله ) چون دشمنى و غدر آنها را دريافت و طبيعة از ارتباط ستون پنجم ( جاسوسان ) منافقان با آنها آگاه شد عزم جنگ با آنان كرد .\r\nپس به محمد بن مسلمهء انصارى گفت : « نزد بنى نضير برو و به آنها خبر ده : كه همانا خداى عزّ و جلّ مرا از غدرى كه مىخواهيد بكنيد آگاه كرده است . پس يا از سرزمين ما بيرون رويد و يا آمادهء جنگ باشيد » گفتند : ما از سرزمين تو بيرون مىرويم . آن گاه عبد اللّه بن ابى ( سركردهء نفاق ) كس نزد آنها فرستاد كه بيرون نرويد و بمانيد ، و محمد را به جنگ بخوانيد ، و من با قوم خود و هم پيمانهاى خويش به شما يارى مىدهم ، اگر بيرون رويد من نيز با شما مىروم ، و اگر بجنگيد من نيز\r\n\r\n\r\n","description":"","footnote":"\r\n( 1 ) - مجمع البيان ، ج 9 ، ص 257 .\r\n","page_name":" 235 ","page_number":237},
  {"content":"\r\n\r\nهمراه شما مىجنگم ( و در غلبهء آنها بر مؤمنان انتظار مصلحت مادّى براى خود و يارانش داشت ) ، از اين رو آنها ماندند و حصارهاى خود را استوار كردند ، و آمادهء / 213 جنگ شدند . و به پيامبر خدا ( صلّى اللَّه عليه و آله ) پيغام فرستادند كه : ما بيرون نمىرويم ، و تو هر چه خواهى بكن . پس پيامبر خدا برخاست و تكبير گفت و اصحابش تكبير گفتند و به امير مؤمنان ( عليه السلام ) گفت : بر بنى نضير بتاز ، پس امير مؤمنان بيدق برگرفت و پيش رفت ، و پيامبر خدا ( صلّى اللَّه عليه و آله ) آمد و آنان را در دژ خود محاصره كرد ( محاصره از لحاظ اقتصادى ، و زندگانى و اجتماعى تا تسليم شوند ، و با قريش رابطه‌اى نيابند كه آنان را پشتيبانى و تقويت كنند ) و عبد اللَّه بن ابى با مسلمانان غدر كرده بود ، از اين رو هنگامى كه پيامبر خدا به نخستين خانه‌هاى آنان رسيد در خانه‌هاى پشت آنها حصار گرفتند و آنچه را پشت آنها بود درهم كوفتند ( تا كسى از آن خانه‌ها و وسايل استفاده نكند ) و در ميان آنها مردانى بودند كه خانه‌هايى نيكو داشتند و آنها را ويران كردند ( هم چنان كه بسيارى از لشگرها هنگام عقب نشينى از شهر يا منطقه‌اى چنين مىكنند ) ، و پيامبر خدا دستور داده بود درختان خرماى آنها را قطع كنند ( تا از آنها براى خوردن يا حصار گرفتن استفاده نكنند ) پس از اين امر به فغان درآمدند و گفتند : اى محمد ! آيا خدا به تو فرمان داده است كه فساد كنى ؟ اگر اينها از آن توست ، پس بستان و اگر از آن ماست آنها را قطع مكن . آن گاه پس از اين جريان گفتند : اى محمد ! ما از سرزمين تو بيرون مىرويم ، پس مال ما را به ما بده ، ( و اين دليل ضعف و عدول آنها از موضعگيرى سابقشان بود ) ، پس گفت : « نه ، بيرون مىرويد ولى فقط مىتوانيد به اندازهء بار شترى همراه ببريد » . آنان اين شرط را نپذيرفتند ، و چند روز ماندند ، سپس ( از آنجا كه ضعيفتر شده بودند عدولى بيشتر كردند ) و گفتند : بيرون مىرويم و به اندازهء بار شترى از آن ماست كه مىبريم . پيامبر ( ص ) گفت : « نه ، بيرون مىرويد و هيچ يك از شما چيزى با خود نمىبرد ، و اگر چيزى همراه كسى بيابيم او را مىكشيم » ( اين موضعگيرى خردمندانه و محكم از جانب رهبرى رسالتى ضعف را در نفوس آنان و نيروى مسلمانان را تأكيد كرد ) . آن گاه بدين شرط بيرون\r\n\r\n","description":"","footnote":"","page_name":" 236 ","page_number":238},
  {"content":"\r\n\r\nرفتند ، گروهى از آنها به فدك و وادى القرى رانده شدند ، و گروهى از آنان به شام رفتند » . « 2 » پيامبر با اين كار به سه هدف تحقق بخشيد : نخست ، دست يافتن بر دشمنى خطرناك و از بين بردن آن ، قطع پشتيبانى از منافقان كه به آنها و آرزوهايشان تكيه داشتند . دوم ، ضعيف كردن جبههء منافقان . سوم ، كسب هيبت در ميان دشمنان باقى مانده چون قريش . و در بعد استراتژيك شبه جزيره از وجود يهودى پاك شد .\r\n/ 214\r\n\r\nشرح آيات :\r\n[ 1 
  ] شناخت خدا بزرگترين انگيزهء انسان براى عبادت و تسليم به او و بهترين ضمانت براى پايدارى بر آن است ، و راه معرفت و شناخت او منزه دانستن اوست از شريك ، و شناختن نامهاى نيكوى او تا بدانيم كه او سبحانه و تعالى شايستهء عبادت است و نفوس و خردها و اندامهاى ما بتمامى به دو تسليم شود و سربسپارد . و پروردگار ما به هر چيز اندازه از نور معرفت خود را الهام كرده ، و از اين رو هر چيزى به ستايش او مشغول است و تسبيح او مىگويد ، «  وَ إِنْ مِنْ شَيْءٍ إِلَّا يُسَبِّحُ بِحَمْدِهِ  « 3 » - و هيچ چيزى نيست جز آنكه به ستايش او تسبيح مىگويد . » «   سَبَّحَ لِلَّهِ ما فِي السَّماواتِ وَ ما فِي الْأَرْضِ   - خدا را تسبيح گويند هر چه در آسمانها و هر چه در زمين است . » تسبيحى تكوينى به تمام ناتوانى و محدوديت موجودات كه به معنى نياز آفريدگان به آفريننده و مدبّر است ، و تسبيحى عملى آنجا كه همه چيز تسليم شده و مطيع اراده و قوانين اوست ، و اجابت امر و نهى او ، تسبيحى كه هر يك به زبان خود بدان گوياست . و اگر آفريده‌اى مختار مانند انسان سرپيچى كند و خدا را\r\n\r\n\r\n","description":"","footnote":"\r\n( 2 ) - تفسير القمى ، ج 2 ، ص 359 .\r\n( 3 ) - بنى اسرائيل / 44 .\r\n","page_name":" 237 ","page_number":239},
  {"content":"\r\n\r\nاجابت نكند و زبانش بر ياد و نام او نگردد ، نمىتواند از تسبيح او به صورت تكوينى سرپيچد ، و نمىتواند با اراده و قوانين او مقاومت و مخالفت ورزد ، و بلكه براى او امكان ندارد كه تا ابد در همين حال سرپيچى باقى ماند ، پس اگر تا كنون به اراده و اختيار خود اجابت حق نكرده است در قيامت ، آنجا كه حسابرسى از آن خداست با تمام وجود خود تمكين خواهد كرد و سر فرود خواهد آورد .\r\nو انحراف نادر انسان از مسير هستى پيرامون خود ، در صورتى كه امر پروردگارش را اجابت نكند ، چيزى از شأن خداى عزّ و جلّ را تغيير نمىدهد ، و ذات او منزّه است خواه آفريدگانش او را تسبيح گويند يا نگويند و اين از آن روست كه والايى و فراتر بودن او از داشتن شريك و ناتوانى و محدوديت حقايقى است ذاتى نه اكتسابى .\r\n«   وَ هُوَ الْعَزِيزُ الْحَكِيمُ   - و اوست پيروزمند حكيم . » عزّت و حكمت او در هستى ، و در حركت بشريّت و در كتابى كه در آن خود را به آفريدگانش مىنماياند ، جلوه‌گر شده است ، و قرآن اين دو صفت ( عزّت و حكمت يعنى چيرگى و حكيم بودن ) را در آغاز و پايان اين سوره كه ديگر آياتش تجلّيات همين دو صفت است تأكيد مىكند ، / 215 در اين سوره سخن از شكست دشمنان خدا و پيروزى او پيامبرانش بر آنان رفته كه نشان عزّت و چيرگى اوست ، و نيز تدبير او و حكمت پاره‌اى از احكام و قانونگذاريهاى او بيان شده كه نمايانگر حكمت او است .\r\n[ 2 
  ] قرآن يكى از رويدادهاى تاريخى را يادآور مىشود كه در آثار و رويدادهاى آن عزّت و حكمت خدا منعكس شده ، و تصويرى از چيرگى او و پيامبرانش را برابر ما مىگذارد و گفتار قرآن جلوه‌هاى عزّت و حكمت او را از يكديگر جدا مىكند ، پس با عزّت و چيرگى خود شكست دشمنان و پيروزى پيامبر خود و مؤمنان را مقرّر داشت ، و با حكمت خويش اين پيروزى بزرگ را بدون دادن قربانيها به مسلمانان بخشيد .\r\n«  هُوَ الَّذِي أَخْرَجَ الَّذِينَ كَفَرُوا مِنْ أَهْلِ الْكِتابِ مِنْ دِيارِهِمْ لِأَوَّلِ \r\n\r\n","description":"","footnote":"","page_name":" 238 ","page_number":240},
  {"content":"\r\n\r\n الْحَشْرِ  - اوست آن كه نخستين بار كسانى كه از اهل كتاب را كه كافر بودند ، از خانه‌هايشان بيرون راند . » « حشر » همان جمع ، به معنى گردآوردن و به سويى راندن است ، و در المنجد آمده ، حشره عن بلاده : او را تبعيد و نفى بلد كرد . و جمع ، از جايى به جايى ديگر بردن و گردآورى « 4 » است . و در اين آيه و آيهء سوم اشاره به اخراج ( بيرون راندن ) و اجلاء ( تبعيد كردن ) شده است «  ما ظَنَنْتُمْ أَنْ يَخْرُجُوا  - نمىپنداشتيد كه بيرون روند » ، و «  كَتَبَ اللَّهُ عَلَيْهِمُ الْجَلاءَ  - خدا تبعيد را بر آنها مقرر كرد » ، و معنى آن اين است كه : خداى تعالى يهوديان را در اولين تبعيد ، به عنوان نخستين مرحله از شبه جزيره تبعيد كرد ، و تبعيدى پس از تبعيدى ديگر به دنبال آن مىآيد تا يك تن از آنان باقى نماند . و اين امر هنگامى كه مسلمانان قوى شوكت شدند عملا روى داد ، و يهوديان احساس خطر كردند ، و تبعيدشان تا حشر قيامت ، بدون بازگشت آنان به خانه‌هايشان ادامه مىيابد .\r\nخداى تعالى گفت : «  الَّذِينَ كَفَرُوا مِنْ أَهْلِ الْكِتابِ  - كسانى از اهل كتاب را كه كافر بودند » ، و نگفت : جملهء اهل كتاب ، چرا ؟ شايد از آن رو كه جنگشان عليه خدا و موضعگيرى حزب او نسبت به آنها از خاستگاه نژادپرستى و حسد نبود كه آنها طرفداران و اهل كتابى ديگرند بلكه ناشى از موضعگيرى دشمنانهء اين گروه در برابر خدا و قرآن و پيامبر بود ، اينان عليه پيامبر توطئه چيدند ، و پيمان خود را با مسلمانان شكستند ، و در هم پيمانى با كافران مكّه و مشركان آن شهر عليه خدا و پيامبر كوشيدند ، بدين معنى كه چون مسلمانان به روز احد شكست خوردند / 216 و دچار ترديد شدند ، اينان پيمان شكستند و در آنان طمع كردند ، پس كعب بن اشرف با چهل سوار به مكه رفت و نزديك كعبه با ابو سفيان پيمان بست . « 5 » پس اهل كتاب اگر به كتاب خود و پيمانهاى خويش پايبند باشند در اسلام محترم‌اند ، امّا اگر به\r\n\r\n\r\n","description":"","footnote":"\r\n( 4 ) - بنگريد به المنجد ، مادّهء حشر .\r\n( 5 ) - التفسير الكبير ، ص 278 در مورد همين آيه .\r\n","page_name":" 239 ","page_number":241},
  {"content":"\r\n\r\nكفران ( اين همزيستى ) پردازند و توطئه كنند ، از ذمّه و تعهّد اسلام خارج شده‌اند ، و جنگ با آنان و تبعيدشان از سرزمين مسلمانان واجب است . و اين درست همان چيزى است كه با يهوديان بنى نضير و جز آنان شد . و اين رأى به واقع نزديكتر است تا تفسير « كفروا » به معنى نپذيرفتن اسلام ، زيرا خداوند آنان را به پذيرفتن اسلام مجبور نمىكند و هرگز نصرانى يا يهودى بودن ايشان موجب جنگ با آنان شمرده نمىشود . بلكه حق زندگى امن در ذمّهء اسلام و مسلمانان براى آنان واجب شناخته شده و از آنان همچون هر هموطن مسلمان ، ضمن پيمانها و حدودى كه در كتابهاى فقهى بتفصيل آمده ، دفاع و حمايت مىشود . اين امير مؤمنان ( عليه السلام ) است كه از تجاوزى كه به يك زن مسلمان در سايهء ( حكومت ظاهرى ) او شده هم چنان كه از تجاوزى كه به زنى از اهل كتاب شده است يكسان آزرده و متألّم مىشود و فرقى ميان آن دو نمىنهد و مىگويد : « شنيده‌ام مردى از مهاجمان به خانهء زنى مسلمان و زنى كه با پيمان در پناه اسلام است درآمده ، گردنبند و دستبند و گوشواره و خلخال آنان را به در مىآورده است . . . اگر از اين پس مرد مسلمانى از غم چنين حادثه بميرد ، چه جاى سرزنش اوست ، كه در ديدهء من شايسته و درخور واكنش اوست . » « 6 » اين همان واقعيّت اسلام و ديدگاه درستى است كه شايسته است در تحليل تاريخ و موضعگيريهاى مسلمانان نسبت به اهل كتاب در نظر گرفته شود ، اما كين‌توزيهايى كه از جانب صهيونيستها و صليبيان متوجّه اين دو حقيقت است جز بر شالودهء حسد و هواها و مصالح نهاده نشده ، و بطبع پس از پيوستن كنست و واتيكان به گردونهء استكبار جهانى اين امر واضحتر است . بلى ، اگر اهل كتاب به تحريف كتاب خود پردازند ، و به راه ضديّت با ارزشهاى حقيقى بيفتند ، و به مسير جنگ با اسلام و رهبرى و پيروان آن در آيند ، جنگ با آنها واجب مىشود ، زيرا در اين صورت به هيچ رو بهره‌اى از رسالتهاى خدا و پيامبران او ندارند .\r\nديگر بار به آغاز اين آيه برمىگرديم كه گويد : « هو - اوست آن خدايى\r\n\r\n\r\n","description":"","footnote":"\r\n( 6 ) - نهج ، خ 27 ، ترجمه دكتر شهيدى ، بنگريد به ص 27 - 28 .\r\n","page_name":" 240 ","page_number":242},
  {"content":"\r\n\r\nكه . . . » و مىپرسيم چرا خداوند بخصوص در اينجا ارادهء خود را تثبيت و با لفظ « هو » تأكيد مىكند ؟\r\n/ 217 يكم : زيرا پيروزيها و نتايجى كه مؤمنان به دست مىآورند بيقين به ارادهء خداست .\r\nدوم : تأكيد قرآن بر اين حقيقت بويژه ضرورتى بسيار دارد و آن ضرورت اين است كه اين آيات از رويداد تبعيد يهوديان سخن مىگويد كه بدون نبردى نظامى صورت گرفت و به دنبال آن احكام توزيع فىء ( غنيمت جنگى ) آمده ، كه پيامبر ( صلّى اللَّه عليه و آله ) آن را به دسته‌اى از مردم ، بدون ديگران ، اختصاص داد ، و منافقان دربارهء آن شبهه‌هايى برانگيختند . پس خاطرنشان كردن اين امر كه آن تبعيد در نتيجهء ارادهء الهى ، و بدون نبرد صورت گرفته اين نكته را مىرساند كه همانا خداوند است كه دشمنان را بيرون رانده ، و نتايج و بهره‌هاى مادّى در اين غنيمت در اختيار پيامبر است و او هر گونه بخواهد در مورد آنها عمل و تصرف مىكند و اين همان است كه شبهه‌هاى منافقان را دربارهء تقسيم غنيمت باطل مىسازد .\r\nسپس نقش و اثر اراده را در پيروزى مسلمانان و بيرون رفتن يهوديان تأكيد مىكند كه چگونه اراده ، به رغم شرايط و گمانهاى بر عكس ، اين معادله را تغيير داد .\r\nمسلمانان در حالى كه نيروى يهوديان را مىديدند و آن را با تواناييهاى محدود خود ، از سويى ديگر مىسنجيدند نمىپنداشتند كه سرانجام آنها بيرون خواهند رفت ، يهوديان نيز از سوى خود ، در حالى كه مجهّز به سلاح ، و برخوردار از كمك دولتمندان در دژها پناه گرفته و حصارى شده بودند ، به خاطرشان نمىگذشت كه نيرويى بتواند بر آنان پيروز شود و بيرونشان كند .\r\n«  ما ظَنَنْتُمْ أَنْ يَخْرُجُوا  - شما نمىپنداشتيد كه آنان بيرون روند . » هم چنان كه غرور كار يهوديان را بدانجا كشاند كه پنداشتند مىتوانند حتّى در برابر قدرت و ارادهء خدا مقاومت و پايدارى كنند ، امّا منافقان و خود يهوديان و كسانى كه به زندگى با مقياسهاى مادّى ظاهرى مىنگريستند و غيب را به حساب نمىآوردند ، به پيروزى جبههء خود و شكست مسلمانان يقين قطعى داشتند ، و\r\n\r\n","description":"","footnote":"","page_name":" 241 ","page_number":243},
  {"content":"\r\n\r\nمنافقان با بنى نضير مكاتبه مىكردند و آنان را به پايدارى دليرى مىدادند .\r\nاگر ما قضيهء نبرد اسلام و صهيونيسم را كه امروز برپاست با تمام ابعاد آن بررسى كنيم / 218 صورتى ديگر از مضمون اين آيهء كريم را مىيابيم . پاره‌اى از مسلمانان مىپندارند كه يهوديان از فلسطين بيرون نمىروند ، و اين امرى است كه بسيارى از آنان را وادار به تسليم شدن و برداشتن بيدق رام گشتن كرده است . و صهيونيستها كه نيروهاى استكبارى آنها را تقويت و پشتيبانى مىكنند ، خود را در برابر هر نيرويى محصون و محفوظ مىيابند و مىپندارند كه نيرومندترين قدرتند ، و اين غرور نه تنها آنان را به اصرار بر باقى ماندن در فلسطين واداشته بلكه طمعهاى توسعه طلبانه را نيز در ميانشان برانگيخته است .\r\nولى نيروى خدا برتر از نيروى آنان است و آنها را به وسيلهء لشگر خود شكست خواهد داد «  وَ لِيَدْخُلُوا الْمَسْجِدَ كَما دَخَلُوهُ أَوَّلَ مَرَّةٍ وَ لِيُتَبِّرُوا ما عَلَوْا تَتْبِيراً  « 7 » - تا به مسجد درآيند ، همچون بار اول كه به مسجد درآمده بودند و به هر چه دست يابند سخت نابود سازند » ، و به زودى روزى خواهد آمد كه براى صهيونيستهاى غاصب و كسانى كه از آنها پشتيبانى مىكنند به تأكيد معلوم شود كه نيرويشان براى آنان سودى ندارد ، و خداوند نقاط ضعف آنها را مىداند و روشها و تاكتيكهايى دارد كه در نظر آنها سابقه‌اى نداشته و پدران و پيشينيانشان نيز همين گونه فريب خورده‌اند .\r\n«  وَ ظَنُّوا أَنَّهُمْ مانِعَتُهُمْ حُصُونُهُمْ مِنَ اللَّهِ  - و مىپنداشتند دژهايشان آنان را در برابر خدا نگهدارى مىكند . » پس به عوامل ظاهرى اعتماد كردند ، و بر پايهء آنها نقشه كشيدند و طرح ريختند ، زيرا در نظر خودشان طرحى استوار و محكم بود و برابرى كردن با آن امكان نداشت ، ولى بسيارى از امور حتمى و حقايق از ديدهء آنان پنهان ماند و براى آنها حسابى درست نكردند ، و چه وقت بشر به چنان درجه‌اى از دانش مىرسد كه بر\r\n\r\n\r\n","description":"","footnote":"\r\n( 7 ) - بنى اسرائيل ( الاسراء ) / 7 .\r\n","page_name":" 242 ","page_number":244},
  {"content":"\r\n\r\nهمه چيز احاطه يابد ؟ ! «  فَأَتاهُمُ اللَّهُ مِنْ حَيْثُ لَمْ يَحْتَسِبُوا  - پس خدا از سويى كه حسابش را نمىكردند بر آنان تاخت . » بيشتر مؤلفان گفته‌اند كه : در دلهايشان هراس افكند ، امّا آنچه پيداست اين است كه چيزى كه حسابش را نمىكردند ، چيزى غير از هراس بوده است ، زيرا اگر هراس بود بيگمان تعبير « فقذف - پس افكند » مىآمد در حالى كه پس از اين عبارت گرفته است : « و قذف » . و شايد مراد اين باشد كه در طرحها و نقشه‌هاى خود حتى از پاره‌اى جوانب آشكار اغفال شدند ، / 219 و اين دلالت بر آن دارد كه نيروهاى ظاهر مستكبر و گردنكش نمىتواند تمام نقاط ضعف و رخنه‌هاى موجوديّت خود را ببندد و همين رخنه‌هاست كه به مؤمنان اجازه و امكان مىدهد تا از خلال آنها آنان را درهم شكنند . مثلا دژهاى يهوديان در پيرامون مدينهء منوّر در برابر بعض حملاتى سخت كه اعراب بيابانگرد بر ضدّ مناطق آباد و مسكونى مىكردند مقاومت نشان مىداد امّا نتوانست در برابر نيرويى رسالتى كه رهبرى بىنظير آن را رهبرى مىكرد ، پايدارى كند .\r\nوانگهى وضع موجود ضمن معادلاتى سياسى و پيمانهاى نظامى برقرار شده بود كه تمام آنها پس از استقرار پيامبر در مدينه بر هم خورد ، و چه بسا كه آيات آينده به اين روند اشاره مىكند .\r\nمسلمانان آن قلعه‌ها را هم چنان ، بيش از بيست شب در محاصره گرفتند و اين امر يهوديان را وادار به تسليم كرد .\r\n«  وَ قَذَفَ فِي قُلُوبِهِمُ الرُّعْبَ  - و در دلهايشان هراس افكند . » پس دو عامل براى شكست آنان وجود داشته است : نخستين عامل ظاهرى مادى است و همان تاختن خداست بر آنان از جايى بيرون از حسابها و نقشه‌هايى كه داشتند . دومين عامل پنهانى است و همان هراس است ، زيرا سلاح هر چند پيشرفته و كشنده باشد ، در صورتى كه صاحبش ارادهء جنگ نداشته و جانب معنوى او ، يعنى روحيّه‌اش متزلزل باشد سودى ندارد . و از اين رو سلاح معنوى ( تقويت\r\n\r\n","description":"","footnote":"","page_name":" 243 ","page_number":245},
  {"content":"\r\n\r\nروحيهء سپاهى و تضعيف دشمن ) از مهمترين عوامل پيروز است ، و براى اين امر ، كشورهاى در حال جنگ اموال و امكانات بسيار به كار مىاندازند و وسايل و كارشناسان مؤثّر بسيار را بدان اختصاص مىدهند ، و براى نوآورى در اين زمينه تا آنجا كه مىتوانند مىكوشند . سلاح بيم و هراس و سلب روحيهء دشمن از برنده‌ترين و آشكارترين سلاحهايى بود كه خدا به وسيلهء آنها پيامبر اسلام را تأييد و پشتيبانى مىكرد ، و مسلمانان در جنگهاى خود بدان اعتماد داشتند . در رويارويى پيامبر با بنى نضير خداوند هراس را به دلهاى يهوديان افكند تا سراسر دلشان را فرا گرفت ، آن وقت معادله تغيير يافت و از كبرياء و غرور به شكست نفسانى تبديل شد ، و پيغمبر خود را ملزم به استفاده و به كار بردن سلاح وحشت و هراس ديد كه امر به ترور كعب بن اشرف داد ، و شايد ويران كردن بعضى از خانه‌هاى ايشان و بريدن درختهاى خرمايشان ، از پاره‌اى جوانب خود ، بخشى از طرح ترسانيدن آنها باشد .\r\n/ 220 هنگامى هراس بر دلها مستولى مىشود ، دشمن قدرت طرح ريزى درست را از دست مىدهد ، زيرا مهمترين چيزى كه انسان در انديشيدن منطقى و عاقلانه بدان نياز دارد همانا استقرار و اطمينان درونى است ، و يهوديان اين را از دست دادند و از تعقّل واماندند و به اعمال انفعالى روى آوردند ، از اين رو نادانسته طرحهايى بر ضد خود ريختند و كارهايى به زيان خود كردند تا آنجا كه به دست خود خانه‌هاى خويش را ويران كردند تا مسلمانان از آنها استفاده نكنند ، و گفته‌اند از آن رو كه ويرانه‌ها حايل و مانعى در برابر پيشروى مسلمانان شود ، چنان كردند ، و نيز گفته‌اند براى آن كه عرصه و ميدانى براى مانور جنگى باز كنند به تخريب خانه‌هاى خود پرداختند . و از ديدهء آنها پنهان ماند و متوجّه نشدند كه با اين اقدام شكست خود را به مسلمانان نشان دادند و روحيهء دشمن خود را تقويت كردند و مسلمانان پس از آن كه گمان مىكردند يهوديان بيرون نخواهند رفت ، به شكست و خروج آنها يقين يافتند ، و به واقع آنها در تحقق مهمترين هدفهاى مؤمنان از اين رويارويى با ايشان كه همان درهم شكستن كيان و موجوديّت يهود بود ، به مؤمنان كمك كردند .\r\n\r\n","description":"","footnote":"","page_name":" 244 ","page_number":246},
  {"content":"\r\n\r\n«  يُخْرِبُونَ بُيُوتَهُمْ بِأَيْدِيهِمْ وَ أَيْدِي الْمُؤْمِنِينَ  - خانه‌هاى خود را به دست خود و به دست مؤمنان ويران مىكردند . » اين رويداد تاريخى و امثال آن با منافع دنيوى و اخروى آن براى انسان سزاوار بررسى و تحليل است ، و مؤمنان از ديگران بدين بررسى شايسته‌ترند ، زيرا اين بخشى از تاريخ تمدن ايشان است و بيش از هر چيزى به آنان مربوط مىشود و براى آنها اهميّت دارد .\r\n«  فَاعْتَبِرُوا يا أُولِي الْأَبْصارِ  - پس اى صاحبان بينش ، عبرت بگيريد . » اعتبار همان عبور و گذر از ظواهر به حقايق و از رويدادها به پشت پردهء وقايع است . و عبرت حقيقى آن نيست كه انسان از بررسى هر رويداد يا قضيه‌اى تنها انكارى علمى و نظريّات و طرحهايى را بهره گيرد ، بلكه افزون بر اين بايد نتايج مذكور در رفتار شخصى او در زندگى منعكس شود و از آنها به مهمترين عبرتها و اندرزها كه همان ايمان به خداى عزّ و جلّ است راه يابد . و جز صاحبان بينش درست به اين غايت نمىرسند . امام صادق ( عليه السلام ) گفت : « عبرت گيرى جز براى اهل صفا و بينش حاصل نشود » ، « 8 » و سپس / 221 اين آيه را تلاوت كرد .\r\nاز مهمترين عبرتهايى كه از اين رويداد تاريخى بهره مىبريم ، همان شناخت حكمت و عزّت خدا و اعتماد به پيروزى دادن او به مؤمنان بر رغم شرايط و عوامل معارض و مخالف است . و ما چه قدر بدين عبرت نياز داريم ! و در حالى كه امروز در جبههء نبرد عليه دشمنان امّت اسلام ايستاده‌ايم ، و بويژه عليه صهيونيستهاى غاصب قرار گرفته‌ايم ، چه قدر بايد به اين بينش مسلّح باشيم و از بررسى آن تجربهء تاريخى بهره بريم ! [ 3 - 4 
  ] آيه سوم مىآيد تا ما را در برابر نتيجه‌اى كه اين نبرد بدان انجاميد قرار دهد ، كه خداوند پيامبرش را بر يهوديان پيروزى داد و چيره كرد ، پس پيروزى\r\n\r\n\r\n","description":"","footnote":"\r\n( 8 ) - نور الثقلين ، ج 5 ، ص 274 .\r\n","page_name":" 245 ","page_number":247},
  {"content":"\r\n\r\nبراى مؤمنان و تبعيد از مدينه به سرزمين شام و جز آن براى يهوديان مقرر شد . قرآن در اينجا ما را به گذشت اسلام متوجّه مىسازد ، و اين كه چگونه فرزندان اين مكتب از ديدگاه و به انگيزه كين‌توزى نبرد نمىكنند بلكه نبردشان معلول انگيزه‌هاى الهى و انسانى است ، پس با تسليم شدن يهوديان ، و دست يافتن مؤمنان بر آنان ، رهبرى مكتبى به انتقامجويى تشويق نكرد ، بلكه فرمان خدا را در اين قضيّه دائر بر تبعيد ايشان و مصادرهء داراييهاشان - جز آنچه در طول سفر بدان نياز داشتند - اجرا كرد .\r\nو اين به خودى خود تأكيدى است ديگر بر اين كه موضعگيرى اسلام نسبت به اهل كتاب بر پايه مطامع يا نژادپرستى يا هر چيز ديگر بجز حق نهاده نشده است ، و گرنه آنان را مىكشتند و به بردگى مىگرفتند و زنانشان را كنيز خود مىكردند .\r\n«  وَ لَوْ لا أَنْ كَتَبَ اللَّهُ عَلَيْهِمُ الْجَلاءَ لَعَذَّبَهُمْ فِي الدُّنْيا  - و اگر نه آن بود كه خدا تبعيد را بر آنها مقرر كرده بود ، در دنيا به عذاب گرفتارشان مىكرد . » به دست مؤمنان يا به طريقى ديگر ، بىآنكه امر منحصر به تبعيدشان شود ، يا عذابشان را به آخرت موكول مىكرد ، «  وَ لَهُمْ فِي الْآخِرَةِ عَذابُ النَّارِ  - و در آخرتشان عذاب آتش است . » از اين آيه درمىيابيم كه عذابى كه مجرم مصرّ در دنيا مىبيند عذاب آخرت را از او برنمىدارد بلكه هر دو عذاب را با هم مىبيند .\r\n/ 222 آيا خداوند تبعيد را بر آنان مقرر داشت و مسلمانان فرمان او را به اجرا درآوردند و اين تنها براى اين بود كه آنها يهودى بودند ، چنان كه صهيونيستهاى كين‌توز ادّعا مىكنند و سينه‌هاى يهوديان جهان را با دشمنى و كينه به وسيلهء تبليغات گمراه كننده و برنامه‌هاى تربيتى منحرف خود بر ضد اسلام و مسلمانان انباشته مىكنند ؟ ! هرگز . . . بلكه آنچه روى داد نتيجهء عهد شكنى و خيانت آنها در دو پيمان و جنگشان با خدا و پيامبر او بود .\r\n«  ذلِكَ بِأَنَّهُمْ شَاقُّوا اللَّهَ وَ رَسُولَهُ  - و اين به كيفر آن بود كه با خدا و پيامبرش ستيزه كردند . » يعنى در برابر اين دو در جانب « دو شقىّ » ديگر ايستادند ، و خود را به جنگ\r\n\r\n","description":"","footnote":"","page_name":" 246 ","page_number":248},
  {"content":"\r\n\r\nعليه اين دو گماشتند ، و تمام پيمانها را بر سينهء ديوار كوفتند و شكستند . نژادپرستى و نگرش خود خدا بينى يهوديان تا بدين درجهء سقوط كشيد ، ايشان به خود حق مىدهند كه با خدا و اولياء او بجنگند و عهد بشكنند و هر چه اميالشان خواست بكنند ، زيرا خود را پسران خدا و ملّت برگزيدهء او مىشمارند و خود را برتر از حق و دين مىبينند ، و حقّ تصرّف مطلق در هر چيز را دارند . و اين صفت هر كسى است كه به خود بزرگ‌بينى گرفتار است . آيا يهوديان ادّعا نمىكنند كه قوم برگزيده‌اند و تمام مردم براى خدمتگزارى آنان آفريده شده‌اند ؟ ! وانگهى آيا آنها نيستند كه گفتند : «  لَيْسَ عَلَيْنا فِي الْأُمِّيِّينَ سَبِيلٌ  « 9 » - راه اعتراض غير اهل تورات بر ما بسته است » ؟ بلى . ولى آيا مىتوانند با قوانين و ارادهء خدا رويارويى كنند ؟\r\nهرگز . . .\r\n«  وَ مَنْ يُشَاقِّ اللَّهَ فَإِنَّ اللَّهَ شَدِيدُ الْعِقابِ  - و هر كه با خدا بستيزد بداند كه خدا به سختى كيفر مىدهد ، » و نگفته است « العذاب » ، زيرا كلمهء « عقاب - كيفر » شامل معنى عذاب و جزا با هم است و در اينجا مناسبتر بوده است . در اين آيه پرهيزى است براى هر كه با حق و مظاهر آن دشمنى مىورزد ، قطع نظر از صفت و پيوستگى و مذهب او ، و اين عبارت از همان روز كه نازل شد هم چنان پرهيزى است براى هر كس كه نفسش او را به جنگ با خدا وا مىدارد ، و خداى تعالى گفته است : «  ذلِكَ بِأَنَّهُمْ شَاقُّوا اللَّهَ وَ رَسُولَهُ  - و اين به كيفر آن بود كه با خدا و پيامبرش ستيزه كردند » و سپس گفت «  وَ مَنْ يُشَاقِّ اللَّهَ  - و هر كه با خدا بستيزد » و نامى از « رسول » نياورد ، و اين ما را بدان رهنمون است كه پروردگار موضعگيرى منفى نسبت به رهبرى مكتبى را موضعگيرى عليه خود مىشمارد ، و ديگر اينكه ما دشمنان خدا را از خلال موضعگيريهايشان نسبت به رهبرى مكتبى مىشناسيم .\r\n/ 223 [ 5 - 6 
  ] خداوند اين حقيقت را پيش مىكشد كه تبعيد نتيجهء ستيزهء يهوديان\r\n\r\n\r\n","description":"","footnote":"\r\n( 9 ) - آل عمران / 75 .\r\n","page_name":" 247 ","page_number":249},
  {"content":"\r\n\r\nبا خدا و پيامبرش بود ، و تأكيد بر كيفر سخت را كه هر ستيزنده‌اى با ذات سبحان او بدان دچار خواهد شد ، به عنوان مقدمه‌اى براى رفع دو شبهه‌اى مىآورد كه يهوديان و منافقان در پيرامون پيامبر ( صلّى اللَّه عليه و آله ) برانگيخته بودند و آن دو عبارت بودند از بريدن درختان خرما و تقسيم فىء ( غنيمت جنگى ) ، و اين بيان براى آن آمده است كه مؤمنان عليه تبليغات گمراه كننده مجهّز باشند و بدانند كه آن ستيزه منحصر به يهوديان نبوده و جنگ با خدا نيز تنها با بركشيدن شمشير ( و توسّل به سلاح ) نيست بلكه شك كردن در رهبرى پيامبر و عقب ماندن از فرمانبردارى او ستيزه‌اى ديگر است كه مرتكب آن مستحق كيفر شديد است هم چنان كه يهوديان سزاوار آن شدند .\r\nيهوديان پس از آن كه پيامبر فرمان بريدن درختان خرما را داد كوشيدند تا از اين رويداد براى به شك انداختن مؤمنان در رهبرى او ( صلّى اللَّه عليه و آله ) بهره بردارى كنند ، از اين رو گفتند : گناه درخت چيست ؟ در حال يكه خود ادّعا مىكنيد كه اصلاح كنندگانيد ! ، « 10 » و زبانهاى منافقان هراسيده به كار افتاد تا اين شايعه را در صفوف مؤمنان بپراكند ، از اين رو وحى اين شبهه را از ميان برد و شايعات منافقان را بدين گونه رد كرد كه تأكيد نمود تصميم‌گيرى در اين قضيّه از جانب پيامبر و به ميل او نبود بلكه امر خداى سبحان بوده است .\r\n«  ما قَطَعْتُمْ مِنْ لِينَةٍ أَوْ تَرَكْتُمُوها قائِمَةً عَلى أُصُولِها فَبِإِذْنِ اللَّهِ  - هر خرما بنى را كه بريديد يا آن را بر ريشه‌هايش باقى نهاديد ، به فرمان خدا بود . » لينه هر درخت خرمايى است كه به ثمر رسيده باشد ، و گفته‌اند : نام بهترين نوع خرما در مدينه است و درخت آن را نيز لينه نامند . پس پيامبر در آن هنگام به فرمان و حكم خدا رفتار مىكرد و در نتيجه مؤمنان اوامر او را عملى نمىكردند و از او فرمان نمىبردند بلكه ارادهء خدا را به مرحلهء اجرا درمىآوردند و احكام و قوانين او را به جريان مىانداختند ، پس موجبى نداشت كه بدان شبهه‌ها و شايعات گوش فرا دهند ، زيرا اين كار انسان را به ستيزهء با خدا و پيامبر او مىگماشت ، وانگهى اين\r\n\r\n\r\n","description":"","footnote":"\r\n( 10 ) - الدرّ المنثور ، ج 6 ، ص 187 .\r\n","page_name":" 248 ","page_number":250},
  {"content":"\r\n\r\nقرار در خلأ و بيهوده انجام نمىيافت ، بلكه بر سوابق و هدفهايى متّكى بود كه مهمترين آنها كيفر / 224 مناسب براى دشمنان خدا بود .\r\n«  وَ لِيُخْزِيَ الْفاسِقِينَ  - تا نافرمانان خوار گردند . » از اين مقطع مىتوانيم دريابيم كه ريشه‌كنى خرما بن در مسير تنگناى محاصره ، و وارد كردن هراس به دلهاى آنان و ريشه‌كن كردن وجودشان از مدينه و اطراف آن قرار داشته است . و اين كيفر نافرمانى و ستيزه‌جويى آنان بوده است ، با توجه به اينكه اسلام دين صلاح و اصلاح است و از تباهى و فساد در زمين نهى مىكند و اين كار را از صفات شخص گردنكشى مىشمارد كه خدا او را دوست نمىدارد . خداى تعالى گويد : «  وَ إِذا تَوَلَّى سَعى فِي الْأَرْضِ لِيُفْسِدَ فِيها وَ يُهْلِكَ الْحَرْثَ وَ النَّسْلَ وَ اللَّهُ لا يُحِبُّ الْفَسادَ  « 11 » - و چون از نزد تو بازگردد ، در زمين فساد كند و كشتزارها و دامها را نابود سازد ، و خدا فساد را دوست ندارد » ، «  وَ اللَّهُ لا يُحِبُّ الْمُفْسِدِينَ  « 12 » - و خدا مفسدان را دوست ندارد » و گفت :\r\n«  فَاذْكُرُوا آلاءَ اللَّهِ وَ لا تَعْثَوْا فِي الْأَرْضِ مُفْسِدِينَ  « 13 » - نعمتهاى خدا را ياد كنيد و در زمين تبهكارى و فساد مكنيد » . ولى اسلام از بين بردن كشت و حتى نسل را در صورتى كه پيروزى حق و اجراى عدالت منوط و موقوف به آن باشد آزاد مىشمارد ، زيرا در اين صورت چنان كارى جزئى از طرح اصلاح خواهد بود و تنها وقتى آن را حرام مىداند كه فساد باشد . و هنگامى كه مسلمانان اين سوابق و عوامل پشت پرده و ارزشهاى مهمّ را درك كنند ديگر تحت تأثير شبهه‌ها و شايعات واقع نمىشوند و با قناعتى راسخ به رهبرى و دين خود تسليم مىشوند و سر مىسپارند .\r\nامّا شبههء دوم : از دهان منافقان برآمد و از آنجا ريشه گرفت كه پيامبر در غنيمت بنى نضير تصرّف كرد و آن را به مهاجران پرداخت و چيزى به انصار نداد ، جز دو تن از انصار يعنى : سهل بن حنيف و ابو دجانه . از اين رو منافقان پيامبر را\r\n\r\n\r\n","description":"","footnote":"\r\n( 11 ) - البقرة / 205 .\r\n( 12 ) - المائدة / 64 .\r\n( 13 ) - الاعراف / 74 .\r\n","page_name":" 249 ","page_number":251},
  {"content":"\r\n\r\nمتهم به طرفدارى از قوم خود از گروه مهاجران كردند و خواستند بدين وسيله در ميان دو گروه تفرقه افكنند ، و انصار را از پيامبر ( صلّى اللَّه عليه و آله ) جدا سازند و به دنبال آن رهبرى و جنبش او را ضعيف كنند و پيداست كه بيشتر اين منافقان از اهل مدينه بودند كه سهمى از آن غنيمت نبردند ، پس اين عامل و عامل نفاق و دورويى / 225 كه در ذات آنان ريشه دوانده بود ايشان را واداشت كه اين مرتبه با استفاده از رويداد تقسيم غنيمت براى رسيدن به هدفهاى شوم خود دست به كار شوند - و اين امر در رفتار آنان چيز جديدى نبود - آنان همواره پيرامون اسلام و رهبرى مكتبى را به ديده‌بانى گرفته و منتظر بودند كوچكترين شبهه‌اى پيدا شود يا دستاويزى بيابند كه بتوانند آن را تبديل به شبهه كنند و به هدف برسند .\r\nقرآن حكم تميز دهنده و قاطع را در اين قضيه بيان كرد تا قانون تقسيم غنايمى را كه مسلمانان از دشمنان به دست آورده‌اند وضع كند . اين غنايم بر دو نوع‌اند :\r\nيكم : آنچه به وسيلهء جنگ ( و به قهر و غلبه ) به دست مىآورند كه يك پنجم از اصل آن متعلق به پيامبر و پس از او امام است و چهار پنجم باقى ميان رزمندگان مسلمان تقسيم مىشود و غنيمت نام دارد .\r\nدوم : آنچه بدون جنگ به دست مىآورند كه تمام آن متعلّق و مخصوص به پيامبر و پس از او امام است و هر گونه بخواهد در آن تصرف مىكند و انفال نام دارد .\r\nامام صادق ( عليه السلام ) گفت : « انفال مالى است كه بر آن اسب و شترى نتازانده‌اند ( با لشگركشى به دست نيامده ) ، يا قومى مصالحه كرده‌اند ، يا قومى خود به دست خويش آن را داده‌اند ، و هر زمين ويران و درون درّه‌ها از آن پيامبر خدا و امام بعد از او است ، هر جا خواست مىگذارد و به مصرف مىرساند » . « 14 » از معاوية بن وهب مروى است كه گفت : به ابى عبد اللّه ( امام صادق ( ع ) گفتم : فوجى را امام اعزام مىكند و غنايمى به دست مىآورند ، چگونه تقسيم\r\n\r\n\r\n","description":"","footnote":"\r\n( 14 ) - نور الثقلين ، ج 5 ، ص 275 .\r\n","page_name":" 250 ","page_number":252},
  {"content":"\r\n\r\nمىشود ؟ گفت : « اگر به فرماندهى اميرى كه امام مأمور كرده است پيكار كردند بايد يك پنجم آن را براى خدا و پيامبر كنار بگذارند و چهار پنجم باقى را ميان خود تقسيم كنند ولى اگر با مشركان در آن مأموريت پيكار نكردند ، ( و مشركان به نوعى ديگر تسليم شوند ) تمام آنچه به غنيمت گرفته‌اند از آن امام است و هر جا بخواهد آن را مىگذارد و به مصرف مىرساند » . « 15 » آنچه از بنى نضير به دست مسلمانان افتاد از چيزهايى بود كه خداوند به قدرت خود پيامبرش را بر آن تسلّط داد و مسلمانان جنگى براى آن نكردند ، پس از طرف خدا مخصوص به پيغمبر است و كسى حق ندارد چيزى از آن را مطالبه كند / 226 يا به تقسيم آن اعتراض نمايد و حقّ تصرّف مطلق در آن از جانب خداى عزّ و جلّ متعلّق به پيامبر است .\r\n«  وَ ما أَفاءَ اللَّهُ عَلى رَسُولِهِ مِنْهُمْ  - و آنچه خدا از دارايى آنان به پيامبر خود غنيمت داد . » أفاء : يعنى رجوع داد و برگرداند ، و گفته‌اند آن را از آن رو « فىء » ناميده‌اند كه خداوند به عنوان خيراتى براى پيامبر قرار داده است و ديگران به مصلحتى در آن تصرّف مىكرده ( و آن را در اختيار داشته‌اند ) پس چون پيامبر آن را به تصرّف درآورد ، آن مال به دو بازگشته است . و خدا داناست .\r\n«  فَما أَوْجَفْتُمْ عَلَيْهِ مِنْ خَيْلٍ وَ لا رِكابٍ  - و شما اسب و شترى بر آن نتازانده بوديد . » يعنى آمادگى و لشگركشى براى پيكار و جنگ با آنان نداشته و نكرده بوديد . ايجاف به معنى سير سريع و تاختن است ، و معنى عبارت اين است كه در ميدان جنگ بر دشمن با اسبان و شتران تاخت و تاز نكرديد كه سوار بر آنها بجنگيد و اين مركبها وسايل و خود شما را براى جنگى به قهر و غلبه حمل كنند تا در پاداش جنگيدن خود سهمى از فىء ( و درآمد حاصل ) داشته باشيد ، زيرا اين پيروزى\r\n\r\n\r\n","description":"","footnote":"\r\n( 15 ) - وسائل ، ج 11 ، ص 84 .\r\n","page_name":" 251 ","page_number":253},
  {"content":"\r\n\r\nمستقيما به ارادهء خدايى تحقيق يافته و در غيب عمل شده و يهوديان وادار به تسليم گشته‌اند ، و كسى در آن روز دليلى بر انكار اين حقيقت واقعى نداشت تا در آن مجادله كند ، و اگر مؤمنان جنگى كرده بودند يهوديان محكوم به تبعيد نمىشدند ، بلكه اسير مىشدند و به بندگى در مىآمدند . و اين تبعيد چاره‌اى موضوعى و خردمندانه براى اين قضيه بود .\r\n«  وَ لكِنَّ اللَّهَ يُسَلِّطُ رُسُلَهُ عَلى مَنْ يَشاءُ  - بلكه خدا پيامبرانش را بر هر كه بخواهد چيره مىكند . » خدا پيامبرش را بر آنان پيروز مىكند و به او حق تصرّف مطلق در مورد آنان و داراييشان مىدهد ( حقّى تكوينى و تشريعى ) و اين صلاحيّت و شايستگى به امام شايستهء پس از او منتقل مىشود و اين حق و صلاحيّتى است براى او به فرض واجب خداى عزّ و جلّ . و اينكه خداوند پيامبران خود و مؤمنان را چيره مىسازد ارادهء مطلق او را در خصوص مردم نشان مىدهد و متجلّى مىكند ، گر چه پيروزى اينان و تسليم آنان نتيجهء جنگ با شمشير ( و اسلحه ) باشد ولى وقتى بدون هجوم و تازاندن اسب و شتر ( بقهر و غلبه ) پيروزى حاصل شود يارى خدا روشنتر و نمايانتر است و پيامدهاى جنگ و كشتار را نيز تحمّل نكرده‌اند .\r\n/ 227 «  وَ اللَّهُ عَلى كُلِّ شَيْءٍ قَدِيرٌ  - و خدا بر هر چيزى تواناست . » از مؤمنان خواسته‌اند كه به اين بعد از تاريخ خود بينديشند و از آن عبرت گيرند ، زيرا بدين ترتيب شناخت ايشان نسبت به پروردگارشان ژرفتر و درستى راهشان بر آنان مؤكّدتر مىشود و به دين خود و به خويشتن اعتماد حاصل مىكنند ، و چگونه امّتى كه يقين دارد با ارادهء مطلق خداوند تأييد و پشتيبانى مىشود ، شكست و فرار را بشناسد ؟ آرى ، امّت اسلامى و نيز بسيارى از جنبشها در تاريخ شكست خورده است امّا اين شكست وقتى بوده كه ايمانشان به غيب ضعيف شده و آن امّت به گرداب نبردى سخت ، و از نظر مادّى نابرابر ، با دشمنان درافتاده است .\r\nپيش از آن كه به شرح آيهء بعدى برويم ، حديثى مفصّل از امام صادق ( عليه السلام ) را در معنى فىء ( درآمد حاصل از تسليم دشمن ) از ديدگاه اسلام مىآوريم\r\n\r\n","description":"","footnote":"","page_name":" 252 ","page_number":254},
  {"content":"\r\n\r\nكه دربارهء آن مىگويد : « تمام چيزهايى كه در ميان آسمانها و زمين قرار دارد از آن خداى عزّ و جلّ و پيامبر او و مؤمنانى است كه اهل و شايسته اين صفت ( يعنى ايمان ) هستند . پس آنچه از مال دنيا در دست مشركان و كافران و ستمگران و فاجران مخالف قرار دارد از آن پيامبر خدا ( صلّى اللَّه عليه و آله ) و مولايى است كه در فرمانبردارى از اين دو ( خدا و رسول ) است . زيرا آنچه در دست آنهاست در مورد آن اموال به مؤمنانى كه شايستهء اين صفت هستند ستم كرده‌اند . چون مؤمنان بر آنان غلبه يافتند ، آنچه خداوند به پيامبرش به صورت فىء ( مال برگشتى ) داد حقشان بود كه خداوند به عنوان فىء به ايشان داد و به آنان بازگرداند ، و فىء به معنى هر چيزى است كه مال مشركان شود سپس از وضعى كه پيدا كرده به هر صورتى كه بر آن يا در آن حال بوده بازگردد . پس آنچه به جاى خود بازگردد از گفتار و كردار « فاء » است مانند گفتهء خداى عزّ و جلّ : «  فَإِنْ فاؤُ فَإِنَّ اللَّهَ غَفُورٌ رَحِيمٌ  « 16 » - پس اگر بازگردند ، خداوند آمرزندهء مهربان است » يعنى ( شوهر و زن ) رجوع كنند ، سپس گفت : «  وَ إِنْ عَزَمُوا الطَّلاقَ فَإِنَّ اللَّهَ سَمِيعٌ عَلِيمٌ  « 17 » - و اگر عزم طلاق كردند ، خداوند شنواى داناست » و گفت : «  وَ إِنْ طائِفَتانِ مِنَ الْمُؤْمِنِينَ اقْتَتَلُوا فَأَصْلِحُوا بَيْنَهُما فَإِنْ بَغَتْ إِحْداهُما عَلَى الْأُخْرى فَقاتِلُوا الَّتِي تَبْغِي حَتَّى تَفِيءَ إِلى أَمْرِ اللَّهِ  « يعنى ترجع »  فَإِنْ فاءَتْ  « يعنى رجعت »  فَأَصْلِحُوا بَيْنَهُما بِالْعَدْلِ وَ أَقْسِطُوا إِنَّ اللَّهَ يُحِبُّ الْمُقْسِطِينَ  « 18 » - و اگر دو گروه از مؤمنان با يكديگر به جنگ برخاستند ، ميانشان آشتى افكنيد . و اگر يك گروه بر ديگرى تعدّى كرد ، با آن كه تعدّى كرده است بجنگيد تا به فرمان خدا بازگردد ( تفىء بازگردد ) پس اگر بازگشت ( فاءت بازگشت ) ، ميانشان صلحى عادلانه برقرار كنيد و عدالت ورزيد كه خدا عادلان را دوست دارد . » ، مراد از « تفىء » « بازگردد » است . پس اين دليل دلالت دارد بر اين كه فىء هر چيزى است كه به\r\n\r\n\r\n","description":"","footnote":"\r\n( 16 ) - البقرة / 226 .\r\n( 17 ) - البقرة / 227 .\r\n( 18 ) - الحجرات / 9 .\r\n","page_name":" 253 ","page_number":255},
  {"content":"\r\n\r\nوضعى كه قبلا بر آن يا در آن قرار داشته بازگردد ، و دربارهء خورشيد هنگامى كه از نيمهء آسمان به زوال گرايد گويند قد فاءت الشمس يعنى خورشيد به حال زوال خود بازگشت ، و همچنين است آنچه خداوند از كافران به مؤمنان به عنوان فىء بازگرداند كه براستى حقوق مؤمنان است كه پس از ظلم كافران برايشان به مؤمنان بازگردانده شده است » . « 19 » / 228 [ 7 
  ] قرآن حكم فىء ( درآمد حاصل از تسليم كافران ) را بطور كلى و پيامدهاى موضوعى تقسيم آن را در آن زمان بيان مىكند .\r\n«  ما أَفاءَ اللَّهُ عَلى رَسُولِهِ مِنْ أَهْلِ الْقُرى  - آن غنيمتى كه خدا از مردم قريه‌ها نصيب پيامبرش كرده است . » مانند بنى نضير ، و پيامبر از جانب خدا بر مردم قريه‌ها ( ى يهودى نشين ) مسلط شد «  يُسَلِّطُ رُسُلَهُ عَلى مَنْ يَشاءُ  - خدا پيامبرانش را بر هر كه بخواهد چيره مىكند » و بر اموال ايشان مسلط مىسازد .\r\n«  فَلِلَّهِ  - از آن خداست . » تمام آنها ، زيرا او آفريدگارى است كه ملك آسمانها و زمين و آنچه ميان اين دو و در پايين اين دو وجود دارد از آن اوست ، و در ملك خود پيامبرش را جانشين خود كرده و او را بر آن ملك چيره و مسلّط ساخته ، زيرا مىداند كه او سخنى از سر هواى نفس و به دلخواه خود نمىگويد بلكه از وحى و خرد پيروى مىكند و به فرمان خدا حكم مىراند ، چه خود او را پرورده و از گناه معصوم و محفوظ نگهداشته و تأييد كرده تا به قلّهء كمال رسيده است ، پس او در اين صورت شايسته و در شأن اين است كه خداوند مال خود را از فىء ( درآمد حاصل از تسليم كافران ) به ملكيّت او دهد و مىگويد :\r\n«  وَ لِلرَّسُولِ وَ لِذِي الْقُرْبى  - و از آن پيامبر و خويشاوندان . » خويشاوندان او كه همان اهل بيت اويند ، امام صادق ( عليه السلام )\r\n\r\n\r\n","description":"","footnote":"\r\n( 19 ) - نور الثقلين ، ج 5 ، ص 274 - 275 .\r\n","page_name":" 254 ","page_number":256},
  {"content":"\r\n\r\nگفت : « ما را سهم پيامبر است و سهم خويشاوندان ، و در ما بقى با ديگر مردم شريكيم . » « 20 » اين درآمد از آن پيامبر بود به اعتبار شخصى او نزد خداوند از لحاظ نزديكى و پايگاه ويژه‌اش در نزد او ، و به اعتبار رهبرى او ، و اين اعتبار اخير ( يعنى از لحاظ رهبرى ) براى امامان و رهبران شايستهء پس از او ، و براى ولى فقيه در غيبت امام معصوم باقى مىماند كه هر گونه بخواهد در پرتو نص و خرد و مصلحت به مصرف مىرساند ، مفسران يادآور شده‌اند كه اين آيه اختصاص به خويشاوندى با پيامبر از دودمان بنى هاشم دارد ، و نصوص اهل بيت ( عليهم السلام ) دلالت بر اين مىكند .\r\n/ 229 «  وَ الْيَتامى  - و يتيمان . » آيا مراد يتيمان خويشاوندانند يا غير خويشاوندان ؟\r\nدر مجمع البيان آمده است كه : منهال از عمر ، از امام على بن الحسين ( عليه السلام ) روايت كرد كه گفت : گفتم : گفتهء خدا : «  وَ لِذِي الْقُرْبى وَ الْيَتامى وَ الْمَساكِينِ وَ ابْنِ السَّبِيلِ  » ( را تفسير چيست ؟ ) گفت : « ايشان خويشاوندان ما ، و مسكينان ما و مسافران در راه مانده مايند » سپس ( همين راوى ) گويد : و همهء فقيهان گفته‌اند : آنان يتيمان مردمانند بطور عام ، و همچنين مسكينان و مسافران در راه مانده ، و همين گونه نيز از ايشان روايت شده است . « 21 » «  وَ الْمَساكِينِ  - و مسكينان ( يعنى بينوايان ) » كسانى از خويشاوندان كه از شدت فقر و بينوايى غذاى روز خود را نمىيابند .\r\n«  وَ ابْنِ السَّبِيلِ  - و مسافران در راه مانده . » مسافرانى از خويشاوندان كه در راه مانده‌اند ( و خرج بازگشت به زادگاه يا ادامهء سفر را ندارند ) اين نوع تقسيم كردن را سه نتيجه است :\r\n\r\n\r\n","description":"","footnote":"\r\n( 20 ) - نور الثقلين ، ج 5 ، ص 278 .\r\n( 21 ) - همانجا .\r\n","page_name":" 255 ","page_number":257},
  {"content":"\r\n\r\n1 - نياز نيازمندانى را كه در دين و در رهبرى محبوبيّت دارند بر طرف مىكند ، و سببهاى جرم و دزدى ، و پاره‌اى پيامدهايى را كه نيازمندى آدمى را وادار به آنها مىكند ، منتفى مىسازد .\r\n2 - در از ميان برداشتن نظام طبقاتى در اجتماع به وسيله‌اى مشروع و قانونى مساهمت مىكند .\r\n3 - در عرصهء رشد اقتصادى ، اقتصاد جامعه را در دايره‌اى گسترده‌تر / 230 و به صورتى سودمندتر و فعّالتر به حركت در مىآورد . پس اسلام نمىخواهد حركت اقتصادى در طبقه‌اى معيّن منحصر شود و به سرمايه‌داران اختصاص يابد و ديگر طبقات دستخوش فقر و بهره‌كشى آنان واقع شوند ، زيرا چنين وضعى نظام اقتصادى درست و سالمى نيست ، اسلام به رفع نيازمندى و طبقاتى بودن جامعه ، و حركت دادن مال به وسيله‌هاى گوناگون حريص است و آن را بشدّت مىخواهد ، بعضى ( از موجبات تعديل ثروت ) را واجب ساخته مانند خمس و زكات و ارث و به بعضى موجبات ديگر ترغيب و تشويق كرده است مانند صدقه و قرض الحسن ، و وام .\r\n«  كَيْ لا يَكُونَ دُولَةً بَيْنَ الْأَغْنِياءِ مِنْكُمْ  - تا ميان توانگرانتان دست به دست نشود . » يعنى دسترسى و دست‌گردانى آن ميان گروه توانگر انحصارى و اختصاصى باشد ، و از اين آيهء كريم در مىيابيم كه اسلام مالكيّت فردى را مانند آنچه در نظامهاى اشتراكى مىكنند ، حرام نمىشمارد و آن گونه هم كه در نظامهاى سرمايه‌دارى عمل مىشود ، آزاد نمىگذارد ، بلكه سهمى محدود براى محرومان در داراييهاى توانگران قرار مىدهد ، و حدّى براى مالكيّت فردى مىگذارد كه به حقوق محرومان تجاوز نكند تا آنجا ثروت به احتكار و انحصار درآيد و بر اقتصاد جامعه چيره شود . و اين حكمت از اصولى عملى است كه مىتوانيم بسيارى از احكام فرعى نظير محدوديّت امكانات مالكيّت و راههاى مبارزه با احتكار و وضع مالياتهاى تصاعدى را از آن استنباط كنيم و فقيه مىتواند در صورتى كه ضرورتى در اين امور بيابد بر آنها حكم دهد .\r\n\r\n","description":"","footnote":"","page_name":" 256 ","page_number":258},
  {"content":"\r\n\r\nاز آنجا كه جلوگيرى از طغيان ثروت از بزرگترين اقدامات و مهمترين مقاصد و دشوارترين وظايف حكومت اسلامى است سياق قرآنى تسليم تام به رهبرى شرعى را واجب ساخته و گفته است :\r\n«  وَ ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا  - هر چه پيامبر به شما داد بستانيد ، و از هر چه شما را منع كرد اجتناب كنيد ، » زيرا وى از جانب خدا نمايندگى دارد و اين كار به او واگذار شده و در هر چيزى احكام خدا را مىشناسد ، و از لحاظ الزام فرقى ميان خدا و امر پيامبر او و رهبرى شرعى كه جانشين او مىشود ، وجود ندارد ، و در اين آيه / 231 ردّى است محكم بر اقدامات منافقان كه در رهبرى او ( صلّى اللَّه عليه و آله ) شك مىكردند . امام صادق ( عليه السّلام ) را در اين باره حديثى است مفصّل كه در آن آمده است :\r\n« براستى خداى عزّ و جلّ پيامبرش را تربيت كرد ، و نيكو تربيتش كرد ، پس چون تربيت او به كمال رسيد گفت : «  وَ إِنَّكَ لَعَلى خُلُقٍ عَظِيمٍ  « 22 » و براستى تو راست خلقى عظيم . » سپس كار دين و امّت را به او واگذاشت تا بندگانش را رهبرى كند و خداى عزّ و جلّ گفت : «  ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا  « 23 » - هر چه پيامبر به شما داد بستانيد ، و از هر چه شما را منع كرد اجتناب كنيد » ، و پيامبر خدا ( صلّى اللَّه عليه و آله ) راست رو موفّق و مؤيّد به روح القدس بود ، نمىلغزيد و در هيچ چيز كه به ادارهء امور و رهبرى مردم مربوط بود خطا نمىكرد ، پس به آداب خداوند ادب آموخت . آن گاه خداى عزّ و جلّ نماز را دو ركعت دو ركعت جمعا ده ركعت ( در شبانه روز ) واجب ساخت ، و پيامبر خدا ( صلّى اللَّه عليه و آله ) دو ركعت به هر دو ركعت افزود و به نماز مغرب يك ركعت افزود و اين يك ركعت افزودگى را در سفر و حضر ثابت و پايدار ساخت ، آن گاه خداى عزّ و جلّ تمام اينها را اجازه داد ، و بدين ترتيب نماز واجب ( شبانه روزى ) هفده ركعت شد .\r\n\r\n\r\n","description":"","footnote":"\r\n( 22 ) - القلم / 4 .\r\n( 23 ) - الحشر / 7 .\r\n","page_name":" 257 ","page_number":259},
  {"content":"\r\n\r\nسپس پيامبر خدا ( صلّى اللَّه عليه و آله ) نمازهاى نافله را سى و چهار ركعت ، دو برابر نماز واجب ، سنّت نهاد ، پس خداى عزّ و جلّ اين را به دو اجازه داد ، و نماز واجب و نافله جمعا پنجاه و يك ركعت شد ، از آنها دو ركعت نشسته پس از ثلث اوّل ثبت است كه به جاى يك ركعت وتر محسوب مىشود . و خداوند روزهء ماه رمضان را در سال واجب كرد ، و پيامبر خدا روزهء ماه شعبان و سه روز در هر ماه را كه دو برابر روزهء واجب است سنّت نهاد ، پس خداى عزّ و جلّ اين را به دو اجازه داد ، و خداى عزّ و جلّ شراب را عينا حرام كرد ، و پيامبر خدا مسكر و مستى آور هر نوشابه‌اى را حرام كرد ، پس خدا اين را به دو اجازه داد ، و پيامبر خدا ( صلّى اللَّه عليه و آله ) چيزهايى را ناپسند و مكروه شمرد ولى آنها را به عنوان حرام نهى نكرد بلكه نهى ناپسنديدگى و كراهت كرد ، سپس در مورد آنها ترخيص داد ، پس التزام به ترخيص او بر بندگان واجب شد همچون وجوب التزام به نهى و واجبات او ، و پيامبر خدا ( صلّى اللَّه عليه و آله ) در مورد آنچه ايشان را از آن نهى حرام كرده بود و يا امرى به عنوان امر واجب لازم كرده بود ، ترخيص نداد ، پس در مورد بسيارى از نوشابه‌هاى مستىآور كه از آنها نهى حرام كرده بود به هيچ كس ترخيص نداد ، و پيامبر خدا ( صلّى اللَّه عليه و آله ) به هيچ كس رخصت نداد دو ركعتى را كه به نماز واجب خداى عزّ و جلّ پيوسته بود كوتاه كند ( و نماز قصر بخواند ) بلكه همه را بدان ملزم به وجوب ساخت / 232 و هيچ گونه ترخيصى براى هيچ كس در اين نمازها قايل نشد مگر براى مسافر ، و هيچ كس حق ندارد چيزى را كه پيامبر خدا ( صلّى اللَّه عليه و آله ) در آن ترخيصى نداده ، ترخيص دهد . پس امر پيامبر خدا ( صلّى اللَّه عليه و آله ) با امر خداى عزّ و جلّ و نهى او با نهى خداى عزّ و جلّ مطابق و موافق است ، و تسليم به او همچون تسليم به خداى تبارك و تعالى بر بندگان واجب است » « 24 » بنا به گفتهء خداى عزّ و جلّ :\r\n«  مَنْ يُطِعِ الرَّسُولَ فَقَدْ أَطاعَ اللَّهَ  « 25 » - هر كه از پيامبر فرمان برد از خدا فرمان\r\n\r\n\r\n","description":"","footnote":"\r\n( 24 ) - نور الثقلين ، ج 5 ، ص 280 - 281 .\r\n( 25 ) - النساء / 80 .\r\n","page_name":" 258 ","page_number":260},
  {"content":"\r\n\r\nبرده است » ، و خداوند كسانى را كه در رهبرى الهى شك مىكنند ، و كسانى را كه از فرمانبردارى و تسليم به امر و نهى آن رهبرى تخلّف مىورزند از عذاب سخت خود بر حذر مىدارد ، زيرا در شمار ستيزندگان با خدا و پيامبر او قرار مىگيرند و سزاوار جزا پاداش آنانند ، پس گويد :\r\n«  وَ اتَّقُوا اللَّهَ إِنَّ اللَّهَ شَدِيدُ الْعِقابِ  - و از خدا بپرهيزيد كه خدا سخت كيفر است . » از امر به تقوا و پرهيزگارى بدين نكته پى مىبريم كه تقوا صفتى است كه انسان را به سطح تسليم و فرمانبردارى از رهبرى بالا مىبرد و فرمانبردارى از رهبرى به ادامهء تقوا در زندگانى انسان كمك مىكند ، و دليل بر آن است ، و تقوا در اينجا تنها ترس از خدا نيست بلكه همانا قلّه‌اى و الا از ايمان و معرفت به خدا و هشيارى و بيدارى نسبت به حق است .\r\nكيفر خدا كه آن را به امتى كه با رهبرى خود مىستيزد و در برابر آن نافرمانى مىكند وعده داده است تنها عذاب آخرت نيست بلكه در دنيا نيز آنان را فرا مىگيرد و در تفرقهء آنان مجسّم و متمثل مىشود ، زيرا فرمانبردارى ضامن وحدت و فرمانبردارى از رهبرى الهى راه پيشرفت است و در حال نافرمانى امّت گردنكشان چيره مىشوند و باطل عموميّت مىيابد ، و به تعبير قرآن امت به عقب بر مىگردد ، پس راه پيموده شده به مسير قهقرايى مىافتد و به جاى پيشروى به عقب گرد مبدّل مىشود ، و اين سرنوشت هر امّتى است كه با رهبرى خود مخالفت ورزد «  وَ ما مُحَمَّدٌ إِلَّا رَسُولٌ قَدْ خَلَتْ مِنْ قَبْلِهِ الرُّسُلُ أَ فَإِنْ ماتَ أَوْ قُتِلَ انْقَلَبْتُمْ عَلى أَعْقابِكُمْ وَ مَنْ / 233 يَنْقَلِبْ عَلى عَقِبَيْهِ فَلَنْ يَضُرَّ اللَّهَ شَيْئاً وَ سَيَجْزِي اللَّهُ الشَّاكِرِينَ  « 26 » - جز اين نيست كه محمد پيامبرى است كه پيش از او پيامبرانى ديگر بوده‌اند . آيا اگر بميرد يا كشته شود ، شما به آيين پيشين خود باز مىگرديد ؟\r\n\r\n\r\n","description":"","footnote":"\r\n( 26 ) - آل عمران / 144 .\r\n","page_name":" 259 ","page_number":261},
  {"content":"\r\n\r\nهر كس كه بازگردد هيچ زيانى به خدا نخواهد رسانيد . خدا سپاسگزاران را پاداش خواهد داد . » [ 8 
  ] امّا دربارهء فىء ( درآمد حاصل از تسليم كافران ) پيامبر خدا به انصار گفت : « اگر بخواهيد فىء مهاجران را از آن به شما مىدهم و اگر بخواهيد ميان شما و آنان قسمت مىكنم ، و شما را همراه آنان مىگذارم . » گفتند : ما مىخواهيم كه آن را ( فقط ) ميان آنان تقسيم كنى ، پس پيامبر خدا ( صلّى اللَّه عليه و آله ) آن را ميان مهاجران تقسيم كرد و از انصار بازداشت و جز به دو تن از انصار نداد : « سهل بن حنيف و ابا دجانه كه اين دو نياز خود را بدان مال يادآور شدند » ، « 27 » ، و به اين ترتيب پيامبر مسئوليت فقراى مهاجران را تحمل كرد و سنگينى آن را با رضايت انصار اهل مدينه بر دوش ايشان نهاد . پس فىء چنان كه خدا ياد كرده است .\r\n«  لِلْفُقَراءِ الْمُهاجِرِينَ  - از آن فقيران مهاجران » بود .\r\nكسانى كه از محيطهاى خوارى و بيم و كفر گريختند و به صفوف جنبش مكتبى و رهبرى صالحى پيوستند كه آن زمان در مدينهء منوّر مستقر بود . و شك نيست كه ايشان به سبب اين قرار انواع فشارهاى معنوى و مادّى را متحمّل شدند ، ولى شرنگ اين دردها را جرعه جرعه نوشيدند و در راه رسيدن به هدفهاى والاى خود كه شايستهء بزرگترين فداكاريها بود به تمام اينها رضايت دادند .\r\n«  الَّذِينَ أُخْرِجُوا مِنْ دِيارِهِمْ وَ أَمْوالِهِمْ  - كسانى كه از خانه‌هاى خود بيرون و از اموال خود جدا شدند . » ايشان همان مهاجرانند كه به ارادهء خود از خانه‌ها و اموال خود دست شستند و بيرون آمدند ، اما خداوند وقتى كه آنان را بيرون شدگان مىشمارد ، ما را متوجّه حقيقتى مهم مىسازد و آن اين است كه عامل اصلى در هجرت آنان همانا ظلم و فساد و محيطهاى خوار كننده‌اى بوده كه طاغوتها به وجود آورده بودند ، زيرا اينان مبادى آنان را رد مىكردند / 234 و حاضر به زندگى همراه با خوارى در سايهء حكومت\r\n\r\n\r\n","description":"","footnote":"\r\n( 27 ) - تفسير القمى ، ج 2 ، ص 360 .\r\n","page_name":" 260 ","page_number":262},
  {"content":"\r\n\r\nآنان نبودند هم چنان كه آنان نيز به اينان اجازه نمىدانند شعائر خود را برپا دارند و دين خود را به منصهء عمل درآرند ، و خود را مجبور ديدند كه به عنوان يك وظيفه واجب شرعى هجرت كنند ، بنا به گفتهء خداوند : «  وَ الَّذِينَ آمَنُوا وَ لَمْ يُهاجِرُوا ما لَكُمْ مِنْ وَلايَتِهِمْ مِنْ شَيْءٍ حَتَّى يُهاجِرُوا  « 28 » - و آنان كه ايمان آورده‌اند و مهاجرت نكرده‌اند ( خويشاوندان شما نيستند و ) شما آنان را هيچ دوست مداريد ، تا آن گاه كه مهاجرت كنند » و به سبب گفتهء او كه : «  إِنَّ الَّذِينَ تَوَفَّاهُمُ الْمَلائِكَةُ ظالِمِي أَنْفُسِهِمْ قالُوا فِيمَ كُنْتُمْ قالُوا كُنَّا مُسْتَضْعَفِينَ فِي الْأَرْضِ قالُوا أَ لَمْ تَكُنْ أَرْضُ اللَّهِ واسِعَةً فَتُهاجِرُوا فِيها فَأُولئِكَ مَأْواهُمْ جَهَنَّمُ وَ ساءَتْ مَصِيراً  « 29 » - كسانى هستند كه فرشتگان جانشان را مىستانند در حالى كه بر خويشتن ستم كرده بودند . از آنها مىپرسند : در چه كارى بوديد ؟ گويند : ما در روى زمين مردمى بوديم زبون گشته ( و ناتوان نگهداشته شده . ) فرشتگان گويند :\r\nآيا زمين خدا پهناور نبود كه در آن مهاجرت كنيد ؟ جايگاه اينان جهنم است و سرانجامشان بد » و بدان سبب كه ايشان مىدانستند مسئول اجرا و عملى كردن احكام خدايند و تا وقتى كه جايى از زمين آزاد است ملتزم آن‌اند ، هم چنان كه دريافته بودند هيچ چيزى گرانقدرتر از آزادى نيست ، و از اين رو مهاجرت كردند .\r\nقرآن سپس هدفهاى درست مهاجران راستين را تعريف مىكند كه سه هدف است :\r\nيكم - جستجوى فضل ( زيادتى و كمال ) ، و مىپرسيم : آيا جدا شدن از اهل و زادگاهها و چشيدن فقر از فضل است ؟ بلى ، زيرا آيندهء با كرامت تنها به افزونى وسايل مادّى نيست ، و آيا در توانگرى و رفاه در حالى كه انسان آزادى و كرامت خود را از دست بدهد و گردنكشان امنيّت و آرامش او را سلب كنند ، فضلى وجود دارد ؟ هرگز . . . امّا مؤمنان راستين هشيار فضل را در فزونى ايمان و علم و\r\n\r\n\r\n","description":"","footnote":"\r\n( 28 ) - الانفال / 72 .\r\n( 29 ) - النساء / 97 .\r\n","page_name":" 261 ","page_number":263},
  {"content":"\r\n\r\nپايبندى به ارزشها و زندگى آزادانه و استقلال و كرامت در پرتو رهبرى و جنبش رسالتى مىبينند ، و آنان اين همه را در مهاجرت مىيافتند .\r\nوانگهى آنان نظر خود را تنها به زندگى دنيا نمىدوختند ، بلكه با بينش خود به سراى آخرت مىنگريستند و توجّه داشتند كه آنجا آينده‌اى است ابدى كه مىسزد براى رستگارى در آن بكوشند ، گر چه اين امر نياز به فدا كردن تمام چيزهايى داشته باشد كه به عنوان اموال و فرزندان و ذاتهاى خود در دنيا دارند ، و از اين رو مؤمنان مهاجر حطام و خس و خاشاك دنيا را بىبها مىشمردند .\r\n/ 235 «  يَبْتَغُونَ فَضْلًا مِنَ اللَّهِ  - در طلب فضل از جانب خدايند . » «  وَ أَنَّ الْفَضْلَ بِيَدِ اللَّهِ يُؤْتِيهِ مَنْ يَشاءُ وَ اللَّهُ ذُو الْفَضْلِ الْعَظِيمِ  « 30 » - و اين فضل به دست خداست كه به هر كه خواهد ارزانى مىدارد ، و خدا را فضل عظيم است . » دوم - آنان با پروردگار خود با مقياس سود و زيان داد و ستد نكردند ، بلكه با بندگى آزادگان هشيار در التزام و مراعات ارزشها بندگى كردند و به تعبّد پذيرفتند ، و بلند پروازى آنان به كسب آينده‌اى مادّى حتى اگر بهشت مىبود ، ارضا و سير نشد ، بلكه مىبينى كه ايشان از خلال و به وسيلهء هجرت در جستجوى هدفى بزرگتر برآمده‌اند كه همان خشنودى خداى عزّ و جلّ است .\r\n«  وَ رِضْواناً  - و خشنودى ( خدا ) . » هر چه بهاى آن خشنودى باشد ، از تحمل دشمنى و شكنجه و كشته شدن ، و گر چه مخالف هواى نفس و خرسندى خانواده و اجتماع و حكمران باشد ، بلكه اگر چه خود را به سبب آن در وضعى بينند كه تمام جهان با آنان مىجنگند ( هم چنان كه حال جنبشهاى مكتبى اصيل و رهبريهاى مؤمن مخلص مهاجر چنين است كه تمام قدرتهاى استكبارى در جهان از لحاظ سياسى و اجتماعى و اقتصادى و تبليغاتى با آنها مىجنگند ) .\r\n\r\n\r\n","description":"","footnote":"\r\n( 30 ) - الحديد / 29 .\r\n","page_name":" 262 ","page_number":264},
  {"content":"\r\n\r\nسوم : يارى دادن به حق زيرا بيگمان اين كار راهى براى كسب خشنودى خداست ، با پيوستن به صفوف جنبشهاى مكتبى مجاهد ، و درآمدن به زير بيدق رهبرى مكتبى كه براى برپا ساختن حكم و حكومت خدا و سرنگون كردن نشانه‌هاى باطل از روى زمين و در جامعه و نفوس مردم مىكوشد - از اين لحاظ كه اين پيوستگى درست‌ترين و بهترين راه و كانال يارى به حق است - پس مؤمنان مصادرهء داراييها يا مهاجران و دل برگرفتن خود را از آنها موجب اسقاط تكليف واجب خود نمىدانند ، و رسيدن به جايى را كه بدان هجرت كرده‌اند پايان مسير و گردش نمىشمارند و محلّى مناسب براى عمل به شعائر و عبادتهاى عادت شده معمول چون روزه و نماز و خمس به حساب نمىآورند ، بلكه آنجا را پايگاهى براى حركت و رهنوردى جهادى فرخنده‌اى مىدانند .\r\n/ 236 «  وَ يَنْصُرُونَ اللَّهَ وَ رَسُولَهُ  و خدا و پيامبرش را يارى مىكنند . » براى اجراى حق و حاكميّت آن ، از طبيعت و سرشت مؤمن راستين آن است كه در مورد شخص خود نمىانديشد ، كه اگر خود امنيّت و آرامشى نسبى ديد ، ديگران را فراموش كند ، وى براستى درد جامعه و امت خود را مىكشد و آن را درد خود مىشناسد و براى رهايى ايشان از يوغ نادانى و فساد و ظلم از ديدگاه شرعى و انسانى مىكوشد . و هنگامى كه به سراى هجرت مىرسد به نبرد موجود ميان حق ، كه در جنبشهاى مكتبى و رهبريهاى آن مجسّم و ظاهر شده و باطل ، كه در نيروها و نظامها و سازمانهاى استكبارى شكل گرفته است به ديدهء بىاعتنايى نمىنگرد ، بلكه خود را درگير اين نبرد و مسئول يارى به حق مىداند .\r\n«  أُولئِكَ هُمُ الصَّادِقُونَ  اينان راستگويان‌اند . » در ايمان خود ، و مصداق حقيقى مهاجرند چنان كه اسلام آن را مىشناسد و مىبيند . امّا كسى كه در هجرتگاه دنبال خس و خاشاك دنيا و آسايش نفس مىگردد و به حق يارى نمىكند نه در ادّعاى هجرت صادق است و نه مصداقى براى مهاجر .\r\nبنا بر اين تقسيم فىء به وسيلهء پيامبر ، هنگامى كه آن را به مهاجران\r\n\r\n","description":"","footnote":"","page_name":" 263 ","page_number":265},
  {"content":"\r\n\r\nاختصاص داد ، تقسيمى منطقى بوده ، زير ايشان از لحاظ مادّى فقير و نيازمند بودند ، چون اموال و خانه‌هايشان مصادره شده بود ، و نيز از آن رو كه صادق بودند .\r\nاين موضعگيرى شرافتمندانه از جانب اسلام و رهبرى رسالتى در تاريخ نسبت به مهاجران ، و همچنين موضعگيرى انصار ما را به ضرورت توجّه امّت اسلامى به كسانى كه در راه خدا و براى خير امّت مهاجرت مىكنند رهنمون مىشود ، كه بايد امّت سهمى از پشتيبانى مادّى آنان را متحمّل شود و از جنبش آنان حمايت كند تا راه خود را ادامه دهند و براى جهاد به صورتى برتر تمام همّ خود را صرف كنند و به فكر چيزى ديگر نباشند و استقلال خود را حفظ كنند ، زيرا آنان و طرحهايشان بيشتر شايسته و سزاوار پشتيبانى هستند و اولويّت دارند .\r\n/ 237\r\n\r\n[ سوره الحشر ( 59 ) : آيات 9 تا 17 
  ]\r\nوَ الَّذِينَ تَبَوَّؤُا الدَّارَ وَ الْإِيمانَ مِنْ قَبْلِهِمْ يُحِبُّونَ مَنْ هاجَرَ إِلَيْهِمْ وَ لا يَجِدُونَ فِي صُدُورِهِمْ حاجَةً مِمَّا أُوتُوا وَ يُؤْثِرُونَ عَلى أَنْفُسِهِمْ وَ لَوْ كانَ بِهِمْ خَصاصَةٌ وَ مَنْ يُوقَ شُحَّ نَفْسِهِ فَأُولئِكَ هُمُ الْمُفْلِحُونَ ( 9 ) وَ الَّذِينَ جاؤُ مِنْ بَعْدِهِمْ يَقُولُونَ رَبَّنَا اغْفِرْ لَنا وَ لِإِخْوانِنَا الَّذِينَ سَبَقُونا بِالْإِيمانِ وَ لا تَجْعَلْ فِي قُلُوبِنا غِلاًّ لِلَّذِينَ آمَنُوا رَبَّنا إِنَّكَ رَؤُفٌ رَحِيمٌ ( 10 ) أَ لَمْ تَرَ إِلَى الَّذِينَ نافَقُوا يَقُولُونَ لِإِخْوانِهِمُ الَّذِينَ كَفَرُوا مِنْ أَهْلِ الْكِتابِ لَئِنْ أُخْرِجْتُمْ لَنَخْرُجَنَّ مَعَكُمْ وَ لا نُطِيعُ فِيكُمْ أَحَداً أَبَداً وَ إِنْ قُوتِلْتُمْ لَنَنْصُرَنَّكُمْ وَ اللَّهُ يَشْهَدُ إِنَّهُمْ لَكاذِبُونَ ( 11 ) لَئِنْ أُخْرِجُوا لا يَخْرُجُونَ مَعَهُمْ وَ لَئِنْ قُوتِلُوا لا يَنْصُرُونَهُمْ\r\n/ 238\r\n\r\n","description":"","footnote":"","page_name":" 264 ","page_number":266},
  {"content":"\r\n\r\nوَ لَئِنْ نَصَرُوهُمْ لَيُوَلُّنَّ الْأَدْبارَ ثُمَّ لا يُنْصَرُونَ ( 12 ) لَأَنْتُمْ أَشَدُّ رَهْبَةً فِي صُدُورِهِمْ مِنَ اللَّهِ ذلِكَ بِأَنَّهُمْ قَوْمٌ لا يَفْقَهُونَ ( 13 )\r\nلا يُقاتِلُونَكُمْ جَمِيعاً إِلاَّ فِي قُرىً مُحَصَّنَةٍ أَوْ مِنْ وَراءِ جُدُرٍ بَأْسُهُمْ بَيْنَهُمْ شَدِيدٌ تَحْسَبُهُمْ جَمِيعاً وَ قُلُوبُهُمْ شَتَّى ذلِكَ بِأَنَّهُمْ قَوْمٌ لا يَعْقِلُونَ ( 14 ) كَمَثَلِ الَّذِينَ مِنْ قَبْلِهِمْ قَرِيباً ذاقُوا وَبالَ أَمْرِهِمْ وَ لَهُمْ عَذابٌ أَلِيمٌ ( 15 ) كَمَثَلِ الشَّيْطانِ إِذْ قالَ لِلْإِنْسانِ اكْفُرْ فَلَمَّا كَفَرَ قالَ إِنِّي بَرِيءٌ مِنْكَ إِنِّي أَخافُ اللَّهَ رَبَّ الْعالَمِينَ ( 16 ) فَكانَ عاقِبَتَهُما أَنَّهُما فِي النَّارِ خالِدَيْنِ فِيها وَ ذلِكَ جَزاءُ الظَّالِمِينَ ( 17 )\r\n\r\nمعناى واژه‌ها\r\n9 [ تبوءوا الدّار 
  ] : پايين آوردن و فرود آمدن در جايى . چنان كه در كلام خداست : «  وَ بَوَّأَكُمْ فِي الْأَرْضِ  و شما را در زمين فرود آورد و جاى داد » و گفتهء اوست : «  وَ إِذْ بَوَّأْنا لِإِبْراهِيمَ مَكانَ الْبَيْتِ  و هنگامى كه جاى خانه را براى ابراهيم آشكار كرديم » و گفتهء او : «  نَتَبَوَّأُ مِنَ الْجَنَّةِ حَيْثُ نَشاءُ  در هر جاى بهشت كه بخواهيم فرود مىآييم و جاى مىگيريم » .\r\n[ الشّح 
  ] : بخلى به آزمندى ، و در حديث آمده است « شح و ايمان در قلب مسلمان با هم گرد نيايد » و شح از بخل شديدتر است زير شحّ بخل ورزيدن در مورد چيزى است\r\n\r\n","description":"","footnote":"","page_name":" 265 ","page_number":267},
  {"content":"\r\n\r\nكه در دست مردم است ( و بخل نسبت به مال خويشتن است ) .\r\n15 [ و بال امرهم 
  ] : عاقبت كفرشان .\r\n/ 239\r\n\r\nو ديگران را بر خويش ترجيح مىدهند\r\n\r\nرهنمودهايى از آيات :\r\nسياق اين درس بر بحث پيرامون رابطهء داخلى در جبهه مؤمنان از سويى ، و در جبههء دشمنان خدا و دشمنان مؤمنان از سويى ديگر ، دور مىزند . در آغاز از نتايج تقسيم فىء جريان مىيابد كه به فرمان پيامبر نصيب مهاجران شد ، و انصار از جانب خود ايثار كردند و آنان را بر خويش ترجيح دادند ، پس دوستى آنان را نسبت به يكديگر و پاكدلى ايشان را و ترجيح آنان را بر خويشتن كه بيرون شدن آنان را از زندان نفس تأكيد مىكند ، مىستايد ، هم چنان كه موضعگيرى مثبت مهاجران را نسبت به انصار و ميزان آزادى آنان را از هر قيد و عقده‌اى تسجيل مىكند ، و آن را نمونه‌اى و الا براى رابطه‌اى قرار مىدهد كه سزاست بر گردهماييها و جامعه‌هاى ايمانى اعم از افراد و گروه‌ها و ملّتها و نسلها حكمروا باشد ، زيرا شكوهمندى و هيبت و پيروزمندى و پيشرفت و رستگارى در ذوب شدن در بوتهء ايمان و تسليم به رهبرى مكتبى و به تعبير قرآن : « خوددارى از آزمندى و بخل نفس و پيروى از بينشهاى وحى » به دور از هر هوى و مصلحتى حاصل و خلاصه مىشود .\r\n/ 240 آن گاه قرآن صورتى دوم از طبيعت رابطهء داخلى در جبههء باطل را به دست مىدهد و براى ما تأكيد مىكند كه در نظر بيننده و مراقبى از خارج چنان مىنمايد كه جبههء باطل جبهه‌اى است بهم پيوسته ، در حالى كه جبهه‌اى بهم پيوسته نياز به مهمترين عوامل وحدت و بهم پيوستگى دارد كه همان يك‌دلى است و جبهه باطل\r\n\r\n","description":"","footnote":"","page_name":" 266 ","page_number":268},
  {"content":"\r\n\r\nفاقد آن است ، و سبب آن همان پيروى آنان از باطل و هواها و مصالح شخصى و ستيزهء آنهاست با حق كه در رسالت و هدايت خرد تمثل و تجسّم يافته است ، و انسان در هيچ يك از آن عوامل انگيزه‌هايى حقيقى براى فداكارى و نابود كردن خود در راه آن نمىيابد . از اين رو جبههء باطل به مجرّد رويارويى با مبارزات حقيقى ضعيف مىشود و از هم مىگسلد ، و ما ديديم كه چگونه بنو نضير ، بدون جنگى تسليم شدند و چگونه منافقان با وجود پيمانها و سوگندهاى غلاظى كه ميانشان ردّ و بدل شده بود از يارى به آنان خوددارى كردند . و همچنين است رابطهء ميان اهل باطل ( اعمّ از افراد و جمعيّتها و دولتها ) تا نوعى مصلحت مشترك وجود دارد به يكديگر يارى مىدهند ، امّا اگر آن مصلحت از ميان رفت يا در جا و موضعى ديگر يافت شد آنها نيز به همان جانب كه مصلحت گراييده است مىگروند ، و اين درست به رابطهء ميان شيطان و آدم مىماند كه تا وقتى كه شيطان در آن مصلحتى دارد گرم است ، امّا وقتى زمان عذاب خدا فرا رسيد ، گويى او را نمىشناسد «  فَلَمَّا كَفَرَ قالَ إِنِّي بَرِيءٌ مِنْكَ إِنِّي أَخافُ اللَّهَ رَبَّ الْعالَمِينَ  « 31 » پس چون آدمى كافر شد ، شيطان گفت : من از تو بيزارم . من از خدا پروردگار جهانيان مىترسم . »\r\n\r\nشرح آيات :\r\n[ 9 
  ] پس از آن كه پيامبر ( صلّى اللَّه عليه و آله ) در مدينه درنگ كرد و كار او سامان يافت در جنبش فرخندهء مكتبى مقرر شد كه مؤمنان از مكّه به مدينه مهاجرت كنند و چون آنان دسته دسته وارد شدند ، انصار آنان را استقبال كردند و با آغوش باز در خانه‌هاى خود پذيرفتند و اموال و حتى همسران « 32 » را با آنان قسمت كردند ، ولى خط منافق اهل مدينه و جز آنان راضى نبودند كه انصار مهاجران را در ميان خود بپذيرند و حمايت كنند . هنگامى كه مسلمانان يهوديان را بيرون راندند و پيامبر\r\n\r\n\r\n","description":"","footnote":"\r\n( 31 ) - الحشر / 16 .\r\n( 32 ) - مراد آن است كه كسانى كه همسران متعدد داشتند برخى را طلاق گفتند تا مهاجران بتوانند آنان را بزنى گيرند - م .\r\n","page_name":" 267 ","page_number":269},
  {"content":"\r\n\r\nرهبر ( ص ) مقرر داشت كه فىء ( درآمد حاصل از تسليم دشمن ) را به مهاجران دهد ، كينهء آن گروه به جوش آمد ، و اين قضيّه را فرصتى مناسب شمردند تا نقش پليد خود را بازى كنند ، پس در صفوف مردم شايعه افكندند تا رهبرى پيامبر ( ص ) را كه نسبت به او بدان سبب كه از اهل مدينه نبود كينه‌اى در سينه دفين كرده بودند ، بكوبند و بدان لطمه زنند . و اين نقش را با شك آوردن در حسن نيّت او ايفا كردند و او را متهم ساختند كه از قوم خود ( مهاجران ) به زيان انصار جانبدارى مىكند ، و از سويى / 241 ديگر از اين تقسيم به قصد ايجاد اختلاف و تفرقه افكنى ميان مؤمنان بهره‌بردارى كردند ، بويژه آن كه به اعتبار ظاهر ممكن نبود كه از اين قضيه براى تفرقه افكنى ميان مهاجران و انصار بهره جست و آن را به جريان اختلاف انداخت .\r\nو عموما سياستهاى تفرقه‌افكنى همواره بر اساس مظاهر و عوارض مادّى مانند رنگ و مذهب و مليّت و طايفه‌گرايى پايه گذارى مىشود ، و منافقان و در رأس آنان دشمن خدا ، ابن ابى به انصار وانمود مىكردند كه در پناه موضعگيرى خود خير و مصلحت آنان را مىخواهند و همواره حسن زادگاه پرستى و آزمندى نفس را در آنان بر مىانگيختند تا آنان را به سوى خود كشند ولى انصار اين شايعات و تبليغات را رد كردند زيرا بينشى ژرف و ايمانى و الا داشتند و به رهبرى حق بطور مطلق سرسپرده بودند .\r\nاما پيامبر ( ص ) آنان را گردآورد و گفت : « اگر مىخواهيد خانه‌ها و داراييهاى خود را با مهاجران تقسيم كنيد ، و من نيز اين غنيمت را همانطور كه به آنها داده و قسمت كرده‌ام به شما مىدهم و قسمت مىكنم ( يعنى در تقسيم غنيمت بين شما به تساوى رفتار مىكنم ) و اگر مىخواهيد اين غنيمت ( بتمامى ) از آن ايشان باشد و خانه‌ها و داراييهاى شما از آن شما ( يعنى مهاجران از خانه‌ها و اموال شما بيرون مىروند و دست مىكشند و تمام اين غنيمت فقط از آن ايشان مىشود . ) گفتند : نه ، بلكه ما خانه‌ها و داراييهاى خود را با آنان تقسيم مىكنيم ، و در اين غنيمت هم با آنان شريك نمىشويم . « 33 » پس منافقان شكست خوردند ، و اين چنين\r\n\r\n\r\n","description":"","footnote":"\r\n( 33 ) - التفسير الكبير ، ص 287 در موضع همين موضوع .\r\n","page_name":" 268 ","page_number":270},
  {"content":"\r\n\r\nهر امّتى كه از رهبر خود پيروى كند ، و به ارزشهاى حق پايبند باشد و در ميانشان الفت و دوستى و برادرى برقرار باشد ، بر اقدامات تفرقه‌افكنى پيروز مىشود . و پروردگار ما اين موضعگيرى شكوهمند را به عنوان كرامت و بزرگوارى انصار ثبت و مسجّل كرده تا نمونه‌اى باشد بر آنچه اسلام با نفوس مىكند و به بشريت ، نسلى پس از نسلى ، و طبيعة به امّت اسلام ، راز پيروزيهايش را در تاريخ و راه آن را توضيح دهد ، و بيان كند كه نخستين پيشاهنگان مخلص آن روز جهان را با اين روح ايمانى و الا رهبرى كردند . پس خداى عزّ و جلّ گفت :\r\n«  وَ الَّذِينَ تَبَوَّؤُا الدَّارَ وَ الْإِيمانَ مِنْ قَبْلِهِمْ  و كسانى كه پيش از آمدن مهاجران در ديار خود فرود آمده بوده‌اند و ايمان آورده‌اند . » يعنى نسلهاى مؤمن پيش از انصار ، و گفته‌اند : معنى اين آيه چنين است :\r\nدر آن ديار فرود آمده و ايمان خالصانه ورزيده بودند ، يا ايمان را به عنوان وطن و زادگاه خود گرفته بودند ، و مثل آنان مثل سلمان است كه چون از او دربارهء نسبش پرسيدند ، / 242 گفت : من پسر اسلامم . سپس از يكديگر پرسيدند : چگونه پروردگار ما گفت : كه آنان پيش از مهاجران ايمان آورده‌اند ، آيا مگر نه اين كه مهاجران در ايمان آوردن بر آنان پيشى دارند ؟ و جمعى پاسخ دادند : چرا ، ولى بيگمان بعضى از ايشان بر آنان پيشى گرفته‌اند و ديگران هم به ايشان پيوسته و ملحق شده‌اند ، پس كلمهء «  مِنْ قَبْلِهِمْ  پيش از ايشان » مخصوص به ايمان است .\r\nبه نظر من چنين مىرسد كه بدين معنى است كه تبوّؤا دار الايمان آنان در سراى ايمان فرود آمدند و جا گرفتند ، پس معنى « الدار سراى » تقارن است ، چنان كه گوييم : ركبت البحر و الريح الهائجة به دريا ( به كشتى ) برنشستم و باد توفنده ، يعنى مقارن بود با توفندگى باد .\r\nدر ادبيات اسلامى تعبير به دار الإسلام شهرت يافته و شايد از همين آيه الهام گرفته شده است .\r\nدر حديث از امام صادق ( عليه السلام ) آمده : « ايمان ، بعضى از بعض ديگر\r\n\r\n","description":"","footnote":"","page_name":" 269 ","page_number":271},
  {"content":"\r\n\r\nاست ( و اهل آن با يكديگر ) و آن سرايى است و كفر سرايى » . « 34 » پس معنى آن چنين مىشود كه آنان ( انصار ) در جهت به وجود آوردن تجمّع ايمانى متكامل پيشترند .\r\n«  يُحِبُّونَ مَنْ هاجَرَ إِلَيْهِمْ  آنهايى را كه به سويشان مهاجرت كرده‌اند دوست مىدارند . » از اين آيه در مىيابيم كه اگر مؤمنان در شهرى پيروز شدند ، و جامعه‌اى اسلامى به وجود آوردند ، بدان معنى نيست كه مسلمانانى كه در آن شهرند از ديگر مسلمانان برترند ، و جايز نيست كه به اين دستاوردها خود را مرجّح شمارند يا وصايت و سرپرستى خود را بر ديگران واجب سازند ، هرگز . . . پس هر چه نزد مؤمنان است حتى خود آنان ملك اسلام و اهل اسلامند ، كسانى كه برادران ايشان‌اند و ايشان را مىسزد كه غرور پيروزى ، يا خودپسندى آنها را فرانگيرد ، بلكه همان كارى را بكنند كه انصار كردند ، و ايمان و دوستى آنان نسبت به برادرانشان بدانجا كشيده بود كه برادران مهاجرشان را بر خود ترجيح دادند ، زيرا براى به دست آوردن فضل و خشنودى خدا به اسلام پيوسته بودند نه براى جستجوى دستاوردهاى مادّى ، و براى آن كه شرايط و وضع برادران مهاجر خود را مىسنجيدند كه آنان اموال و خانه‌ها و آيندهء / 243 مادّى خود را براى دين و به سبب عشق در پيوستن به ايشان فدا كرده‌اند تا كوششها و نيروهاى خود را براى تقويت جامعه و جبههء حق به ايشان پيوند و يكى شوند .\r\nپرسش : رابطهء نسلهاى مؤمن ( پيشين با بعدى و انصار با مهاجران ، و پيروزى يافتگان با جنبشهايى كه در راه پيروزى مىكوشند و از اين رو به نزد پيروزى يافتگان مهاجرت مىكنند ) چگونه بايد باشد ؟\r\nاوّل : عشق قلبى راستين . . . پس نبايد كسانى را كه از ديگر بخشها و سپاهيان مكتبى به آنان مىپيوندند بيگانه يا نو درآمدهء بر خود ببينند و تلقّى كنند ، و\r\n\r\n\r\n","description":"","footnote":"\r\n( 34 ) - نور الثقلين ، ج 5 ، ص 284 .\r\n","page_name":" 270 ","page_number":272},
  {"content":"\r\n\r\nنيز از آنان نخواهند كه عاملان ايشان باشند ، و وجود رقابت و حتى انتقاد آنان هيچ گونه كينه و حسد و هيچ نوع از حساسيتهاى منفى را در آنان برنيانگيزد ، زيرا رابطهء ايشان با يكديگر از همهء اينها بزرگتر است ، چه رابطهء ايمان و جهاد است .\r\nبدين گونه قرآن محور پيوستگى ميان گروه‌هاى مؤمنان را معيّن و تعريف مىكند : انصارى كه در ساختن جامعهء ايمانى بر ديگران پيشى گرفته‌اند و مهاجرانى كه در راه خود از منافع و مصالح شخصى خود دست شسته‌اند و نشان مىدهد كه اين محور همان عشق و دوستى است .\r\nو انسان بدين درجهء والاى اخلاقى نمىرسد مگر آن كه ايمان بر وجود او چيره شده باشد و او نفس خود را ( اعم از اميال و شهوتها و مصالح شخصى ) مهار كرده و از زنجيرهاى زادگاه پرستى و قوميّت و نژادپرستى و طبقه‌گرايى و حزبى بودن رها شده باشد ، و چنان شود كه امام صادق ( عليه السلام ) گويد : « كسى كه براى خدا دوست بدارد و براى خدا دشمن بدارد ، و براى خدا بدهد ، و براى خدا خوددارى كند ، چنين كسى است كه ايمانش كامل شده است » . « 35 » بارى . عشق به خاطر خدا از محكمترين دستاويزها و ريسمانهاى ايمان است ، پيامبر خدا ( صلّى اللَّه عليه و آله ) گفت : « دوستى مؤمن نسبت به مؤمن به خاطر خدا از بزرگترين شاخه‌هاى ايمان است » . « 36 » / 244 ائمهء هدى عشق را همان دين به شمار آورده‌اند ، و امام صادق ( عليه السلام ) در پاسخ پرسنده‌اى كه از او درباره عشق پرسيد كه آيا همان ايمان است ؟ مىگويد : « واى بر تو ، آيا دين چيزى جز عشق است ؟ آيا به گفتهء خدا توجّه نكرده‌اى كه :  إِنْ كُنْتُمْ تُحِبُّونَ اللَّهَ فَاتَّبِعُونِي يُحْبِبْكُمُ اللَّهُ وَ يَغْفِرْ لَكُمْ ذُنُوبَكُمْ  « 37 » اگر خدا را دوست مىداريد از من پيروى كنيد تا او نيز شما را دوست بدارد و گناهانتان را بيامرزد » ، و آيا گفتهء خداوند را به محمد ( صلّى اللَّه عليه و آله )\r\n\r\n\r\n","description":"","footnote":"\r\n( 35 ) - المحاسن ، برقى ، ج 1 ، ص 263 .\r\n( 36 ) - همان مأخذ .\r\n( 37 ) - آل عمران ، 31 .\r\n","page_name":" 271 ","page_number":273},
  {"content":"\r\n\r\nنديده‌اى كه :  حَبَّبَ إِلَيْكُمُ الْإِيمانَ وَ زَيَّنَهُ فِي قُلُوبِكُمْ  « 38 » خدا ايمان را محبوب شما ساخت و آن را در دلتان بياراست » ؟ و گفت :  يُحِبُّونَ مَنْ هاجَرَ إِلَيْهِمْ  آنهايى را كه به سويشان مهاجرت كرده‌اند دوست مىدارند . » آن گاه امام صادق ( ع ) گفت : « دين همان عشق ، و عشق همان دين است » « 39 » و از او ( عليه السلام ) نقل است كه گفت : « پيامبر خدا به اصحابش گفت : كدام يك از ريسمانهاى ايمان محكمتر است ؟ » گفتند : خدا و پيامبرش آگاهترند ، و يكى از اصحاب گفت : نماز ، و ديگرى گفت : زكات ، و يكى گفت : روزه ، و ديگرى گفت : حج و عمره ، و يكى ديگر گفت : جهاد ، آن گاه پيامبر خدا ( صلّى اللَّه عليه و آله ) گفت : « هر يك از اينها را كه گفتيد فضلى است ولى محكمترين ريسمان نيست ، امّا محكمترين ريسمان ايمان عشق در راه خدا ، و دشمنى براى خدا ، و دوست داشتن دوستان خدا ، و بيزارى از دشمنان خداى عزّ و جلّ است » ، « 40 » و چگونه مهاجران و انصار و پيشگامان در ايمان كسانى را كه به ايشان مىپيوند و براى تحقّق بخشيدن به مهمترين هدفهايشان كه همانا پيروزى دين است آمده‌اند ، يكديگر را دوست نداشته باشند ؟ ! و آخرين سخن : براستى مؤمن راستين محكوم حكم معادلهء تولّى و تبرّى است ، و در نتيجه نسبت بيزارى او از دشمنان از سويى ديگر همان دوستدارى او از مؤمنان است :  مُحَمَّدٌ رَسُولُ اللَّهِ وَ الَّذِينَ مَعَهُ أَشِدَّاءُ عَلَى الْكُفَّارِ رُحَماءُ بَيْنَهُمْ  « 41 » : « محمد پيامبر خدا ، و كسانى كه با او هستند بر كافران سختگيرند و با يكديگر مهربان » .\r\nما كه امروز براى اجتماعى مسلمان مىكوشيم ناگزيريم كه از خود شروع كنيم ، و جامعهء خود را ربّانى و الهى سازيم كه بر محور عشق به خدا و دشمنى براى\r\n\r\n\r\n","description":"","footnote":"\r\n( 38 ) - الحجرات ، 7 .\r\n( 39 ) - المحاسن ، برقى ، ج 1 ، ص 263 .\r\n( 40 ) - همان مأخذ ، ص 264 .\r\n( 41 ) - الفتح / 29 .\r\n","page_name":" 272 ","page_number":274},
  {"content":"\r\n\r\nخدا بگردد ، تا خداوند نيز از فراز عرش خود اين جامعه را تبرّك كند و به يارى و پشتيبانى خود نگهبانش باشد ، / 245 و هر چه شدّت و صلابت نبرد ما با دشمنان خدا بيشتر شود پيوستگى و بهم جوشيدن و ذوب شدن ما در بوتهء توحيد بيشتر مىشود .\r\nدوم : بر كنار ماندن از رشك و حسد نسبت به پيوستگان بعدى . . . هر گونه گذشت مادى يا معنوى كنند دلهايشان صافى و پاكيزه است و در برابر برادران خود قيد و زنجير و حسّاسيتى ندارد و به فراخى گشوده است چندان كه از مقدّم بودن برادرانشان يا مقدّم داشتن آنان تنگدل نمىشوند ، زيرا دلهايشان سرشار از ايمان و هشيارى است ، و هر يك از آنان به خاطر ارزشها از خود گذشته و تمام وجودش از آن امّت است . پس پيروزى يا ثروت يا غنايم يا مناصب را منحصر به خود يا براى گروهى بدون ديگرى نمىداند ، بلكه آنها را براى همه مىداند ، هم چنان كه پيش افتادن هر فرد يا شاخه‌اى را پيش افتادن خود نيز مىشمارد .\r\n وَ لا يَجِدُونَ فِي صُدُورِهِمْ حاجَةً مِمَّا أُوتُوا  و از آنچه به مهاجران داده شود در دل احساس حسد نمىكنند ، » زيرا فضل به دست خداست و آن را به هر كس بخواهد مىدهد ، و رأى و نظر رهبرى مكتبى آنچه را مناسب تشخيص مىدهد مقرّر مىدارد ، و حق از آن كسى است كه شايستگى دارد ، و هيچ كس را حق وصايت در فضل خدا و آنچه از اوست و براى امّت است ، نمىباشد ، پس حسد و برادركشى براى به دست آوردن داراييها و مقامات و مشاغل براى چيست ؟ مؤمنان هر چه به دست مىآورند براى تقويت برادران خود و هموار كردن راه پيشرفت آنان صرف مىكنند تا آنان پيش روند و شأنشان بالا رود و از خلال فعّاليت و به وسيلهء ارتقاء آنان ، شأن دين و امّت بالا رود . و چه قدر جاى تأسّف است كه امروزه در ميان امّت دسته‌اى بيماردل را ببينيم كه با هر نيرو و توان و خدعه و مكرى كه دارند براى كوفتن و درهم شكستن هر رهبرى جديدى كه در صحنهء مبارزه پديدار شود مىكوشند ، و در دلهايشان هزاران گونه رشك و حسد نسبت به فضل و آبرويى كه به آنان داده شده ، مىبينى .\r\nاسلام نسبت به حسد موضعى قاطع گرفته تا آنجا كه آن را همتاى شرك و\r\n\r\n","description":"","footnote":"","page_name":" 273 ","page_number":275},
  {"content":"\r\n\r\nكفر و نفاق شمرده است . امام صادق ( عليه السّلام ) گفت : « شيطان به لشگرهاى خود مىگويد ميان آنان ( يعنى مؤمنان ) حسد و ستم ناشى از رشك را بيفكنيد زيرا اين دو برابر شركند » « 42 » و آن حضرت ( عليه السّلام ) در هنگام بر حذر داشتن شيعيانش گفت : / 246 « شما را از حسد ورزيدن بر يكديگر بر حذر مىدارم ، زيرا اصل كفر حسد است » « 43 » و گفت : « مؤمن غبطه مىخورد ولى حسد نمىورزد ، و منافق حسد مىورزد و غبطه نمىخورد » ، « 44 » و امام باقر ( عليه السّلام ) گفت : « حسد ايمان را مىخورد هم چنان كه آتش هيزم را مىخورد » ، « 45 » و پيامبر ( صلّى اللَّه عليه و آله ) ( در حالى كه مرادش حسد بود ) گفت : « تراشندهء موى نيست ولى تراشندهء دين است » ، « 46 » و خداى عزّ و جلّ به موسى بن عمران گفت : « اى ابن عمران ! بر مردم بر چيزى كه از فضل من به آنان رسيده حسد نورز ، و چشم خود را به دنبال آن ميفكن ، و در اين باره از نفس خود پيروى مكن ، زيرا حسود از نعمتهاى من خشمگين و از قسمتهايى كه من ميان بندگانم تقسيم كرده‌ام متنفر و رويگردان است » ، « 47 » و گفتهء خداى تعالى  لا يَجِدُونَ فِي صُدُورِهِمْ  در دلهاى خود ( حسدى ) نمىيابند » براى ما مؤكّد مىسازد كه حسودان صاحبان سينه‌هاى تنگ و دلهاى بيمارند .\r\nمهمترين خواستهايى كه حسودان در دل مىپرورند همان درهم شكستن و كوفتن برادرانشان است ، و شك نيست كه اين آرزو انبوه مىشود و عقده‌هايى در روان آنان به وجود مىآورد ، و آنان را به رفتار اجتماعى خطرناكى در برابر ديگران وامى دارد ، و از اين رو در روايت از امام صادق ( عليه السّلام ) آمده است : « حسود\r\n\r\n\r\n","description":"","footnote":"\r\n( 42 ) - بحار الانوار ، ج 75 ، ص 278 .\r\n( 43 ) - بحار الانوار ، ج 78 ، ص 217 ( مراد اينكه مؤمن افسوس مىخورد كه چرا مانند ديگرى كه خير مىكند ، امكان خير كردن ندارد ولى منافق چنين افسوسى كه در اين مورد و در خصوص كسب علم مستحسن است ، نمىخورد - م ) .\r\n( 44 ) - بحار الانوار ، ج 73 ، ص 250 .\r\n( 45 ) - همان مأخذ ، ص 144 .\r\n( 46 ) - همان مأخذ ، ص 253 .\r\n( 47 ) - همان مأخذ ، ص 249 .\r\n","page_name":" 274 ","page_number":276},
  {"content":"\r\n\r\nرا سه نشانه است : چون غايب شود به غيبت مىپردازد ، و چون در حضور باشد تملّق مىگويد ، و در مصيبت سرزنش مىكند » . بينديش و تصوّر كن اجتماعى كه افرادش بر يكديگر حسد مىورزند ( و به سبب اين آفت ) نزديك است كه از درون از هم بگسلد و منفجر شود ، چگونه مىتواند در شاهراه تمدن پيشرفت كند ، و چگونه در برابر ستيزه جوييهاى بزرگ مخالف خود پيروز مىشود ! سوم : ايثار ( و ترجيح برادران بر خود ) . . . كه همان نشانهء ايمان و نماد برونى عشق راستين نسبت به برادران و قلّهء بهم پيوستگى در جبههء ايمان است ، و جايى است كه نابود كردن خويشتن و فداكارى براى ديگرى / 247 در راه خدا صورت مىگيرد ، و مؤمن راستين كسى است كه خود را به پيش مىافكند و جان مىبازد تا ديگران را از خطر ايمن و سالم بدارد ، و هنگام تحصيل غنايم واپس مىماند تا ديگران غنيمت را برگيرند . و آيا او در جستجوى قلّهء والاى ايمان و رستگارى كه در ايثار متمثّل و متبلور شده ، نيست ؟ آرى . او وزن و ارزشى براى حطام و خس و خاشاك دنيا قائل نيست كه براى آن با برادرانش بجنگد يا خود به تنهايى از آن بهره گيرد .\r\nانصار برادران مهاجر خود را دوست ندارند و در برابر آنان دل خود را از حسد پاك نمىكنند ، بلكه فراتر از اين آنان را بر خود ترجيح مىدهند ، و در ايثار به قلّهء آن مىرسند ، بدانگاه كه با وجود نياز شديد خود ، از سهم خويش در آن تقسيم ( درآمد حاصل از تسليم كافران ) مىگذرند .\r\n وَ يُؤْثِرُونَ عَلى أَنْفُسِهِمْ وَ لَوْ كانَ بِهِمْ خَصاصَةٌ  و ديگران را بر خود ترجيح مىدهند هر چند خود نيازمند باشند . » آنان خواست و نيازمندى شديد خود را بهانه‌اى براى ترك ايثار قرار ندادند .\r\nامامان اهل بيت ( عليهم السلام ) به بيان فضيلت ايثار و دعوت بدان ، اهتمام ورزيده‌اند . از امام صادق ( عليه السّلام ) روايت شده است كه گفت : « بهترين افراد شما گذشت كنندگان شمايند ، و بدترين افراد شما بخيلان شمايند ، و از اعمال صالح نيكويى و احسان به برادران و كوشش در رفع نيازمنديهاى ايشان است ، و در اين كار مبارزه و ستيزهء با شيطان و دور شدن از دوزخ فروزان و درآمدن\r\n\r\n","description":"","footnote":"","page_name":" 275 ","page_number":277},
  {"content":"\r\n\r\nبه بهشت رخشان باشد . اى جميل ! اين حديث را به نخبهء يارانت خبر ده . راوى ( جميل ) گفت : عرض كردم فدايت شوم : نخبهء يارانم كيستند ؟ گفت : آنان كه به برادران خود در سختى و آسايش نيكى مىكنند ، سپس امام گفت : اى جميل ! اين كار بر آن كس كه مال بسيار دارد آسان است ، امّا خداى عزّ و جلّ آن كس را كه اندك دارد و مىدهد ستوده و گفته است : «  وَ يُؤْثِرُونَ عَلى أَنْفُسِهِمْ وَ لَوْ كانَ بِهِمْ خَصاصَةٌ وَ مَنْ يُوقَ شُحَّ نَفْسِهِ فَأُولئِكَ هُمُ الْمُفْلِحُونَ  - و ديگران را بر خود ترجيح مىدهند هر چند خود نيازمند باشند . و آنان كه از بخل خويش در امان مانده باشند رستگارانند . » « 48 » در حديثى ديگر منقول از امام صادق ( عليه السلام ) كه ابان بن تغلب روايت كرده ، گويد : از آن حضرت پرسيدم و گفتم : دربارهء حق مؤمن بر مؤمن مرا خبر ده ، گفت : « اى ابان ! فرو گذار و تكرار مكن . » گفتم : بلى ، - فدايت شوم - و هم چنان درخواست خود را خدمتش تكرار كردم ، آن گاه گفت : / 248 « اى ابان ، اين كه بخشى از مالت را با او قسمت كنى . » سپس به من نگريست و ديد درست درنيافته‌ام ، پس گفت : « اى ابان ! آيا نمىدانى كه خداى عزّ و جلّ آنان را كه ديگران را بر خود ترجيح مىدهند ياد كرده است ؟ » عرض كردم : بلى ، - فدايت شوم - پس گفت :\r\n« امّا اگر تو مال خود را با او تقسيم كنى و خود با او برابر شوى ، هنوز ( ايثار نكرده ) و او را بر خود ترجيح نداده‌اى ، بلكه وقتى ايثار كرده و او را ترجيح داده‌اى كه از اين نيمهء قسمت خود نيز به دو داده باشى . » « 49 » تاريخ صدر اسلام از مصداقهايى دل‌انگيز و زيبا از ايثار انباشته و سرشار است ، يكى از آنها ايثار انصار است كه مهاجران را بر خود ترجيح دادند ، و ديگرى آن هفت تن مجروح مؤمن در پيكار يرموك هستند كه آب به نزدشان بردند و هر يك برادرانش را بر خود ترجيح داد ، و با وجود تشنگى شديدى كه مجروح در دم واپسين\r\n\r\n\r\n","description":"","footnote":"\r\n( 48 ) - نور الثقلين ، ج 5 ، ص 286 .\r\n( 49 ) - همان مأخذ ، ص 287 .\r\n","page_name":" 276 ","page_number":278},
  {"content":"\r\n\r\nدارد آب را ايثار كرد تا همه تا آخرين نفر تشنه كام به شهادت نايل شدند . ابو حمزه روايت كرد و گفت : مردى نزد پيامبر ( صلّى اللَّه عليه و آله ) آمد و از گرسنگى به دو شكايت كرد ، پيامبر ( صلّى اللَّه عليه و آله ) به خانه‌هاى همسران خود پيام فرستاد ، گفتند : اينك جز آب چيزى نداريم ، پس پيامبر ( صلّى اللَّه عليه و آله ) گفت : « چه كسى امشب اين مرد را مهمان مىكند ؟ » على بن ابى طالب ( عليه السّلام ) گفت :\r\n« اى پيامبر خدا ! امشب من در خدمت اويم » و نزد فاطمه ( عليهما السّلام ) آمد و به آن بانو گفت : « اى دختر پيامبر خدا ، در خانه چه دارى ؟ گفت : « جز خوراك امشب چيزى نداريم امّا ميهمان خود را ترجيح مىدهيم . » پس على ( عليه السّلام ) گفت : « اى دخت محمّد ! كودكان را بخوابان و چراغ را خاموش كن . » « 50 » در حديثى ديگر آمده است كه مردى نزد پيامبر ( صلّى اللَّه عليه و آله ) آمد و گفت : مرا طعامى بده كه گرسنه‌ام ، پيامبر به خانوادهء خود پيام فرستاد ، ولى چيزى نداشتند ، آن گاه گفت : « چه كسى او را امشب مهمان مىكند ؟ » پس مردى از انصار او را مهمان گرفت و به منزل خود آورد ، و در خانه او جز غذاى كودكانش چيزى نبود ، پس همان غذا را براى او آوردند و چراغ را خاموش كردند ، و زن نزد كودكان رفت و آنها را سرگرم داشت تا خوابيدند ، و آن زن و شوهر زبانهاى خود را براى مهمان پيامبر ( صلّى اللَّه عليه و آله ) مىمزيدند ( و صدايى مىكرد ) و مهمان مىپنداشت كه همراه او غذا مىخورند تا آن كه مهمان سير شد و آن دو با شكم گرسنه خوابيدند ، چون آن شب را به صبح رساندند ، در آغاز روز نزد پيامبر خدا ( صلّى اللَّه عليه و آله ) رفتند ، / 249 حضرتش بدان دو نگريست و اين آيه را تلاوت كرد . « 51 » مؤمنان و بويژه مجاهدان آنان را مىسزد كه چنين باشند تا بدين خلق و الا در رفتار خود با يكديگر برسند ، و هرگز بدين پايه نمىرسند مگر آن كه از دشوارترين گردنهء پرورشى و عملى و تمدّنى بگذرند كه افراد و اجتماعات و ملتها را از\r\n\r\n\r\n","description":"","footnote":"\r\n( 50 ) - نور الثقلين ، ج 5 ، ص 286 .\r\n( 51 ) - مجمع البيان ، ج 5 ، ص 260 .\r\n","page_name":" 277 ","page_number":279},
  {"content":"\r\n\r\nبرخاستن و بالا رفتن در افقهاى پيشرفت و فضيلت بازمىدارد ، و همان نفس ( يا خود ) است كه اسلام در ( قرآن و سنّت ) آن را دشمن‌ترين دشمن انسان به شمار آورده كه اگر انسان بر آن پيروز شود به سعادت و رستگارى مىرسد .\r\n«  وَ مَنْ يُوقَ شُحَّ نَفْسِهِ فَأُولئِكَ هُمُ الْمُفْلِحُونَ  - و آنان كه از بخل خود در امان مانده باشند رستگاران‌اند . » آن قدر كه انسان در طلب علم مىكوشد سزاوار است چند برابر آن در راه تزكيهء نفس و كمال اخلاق خود بكوشد ، و قرآن در امان ماندن از بخل نفس را همان رستگارى شمرده است زيرا اين بخل سرآمد هر خطا و انحرافى در زندگى بشر و اساس كفر و شرك و ظلم و حسد و . . . و . . . ديگر بديهاست . امير مؤمنان على بن ابى طالب ( عليه السّلام ) گويد : « بخل جامع عيوب بد است و افسارى است كه به وسيلهء آن آدمى به هر بدى كشانده شود . » و آيا نه اينكه خداوند رسالتهاى خود و پيامبران خويش را براى آن فرستاد كه انسان را از زندان بخل نفس بيرون آرند ؟ و مگر نه اين كه بخيل جز خود را نمىبيند ، هم چنان كه زندانى جز ديوارهاى زندان خود را نمىبيند ؟ اما راه رهايى از اين مهلكه كدام است ؟ بيگمان توكّل به خدا و پناه بردن از شرّ نفس فرمان دهنده به بدى ، بر خداوند ، و گشودن چشم دل بر راهنماييهاى قرآن و بينشهاى سنّت ، و پذيرفتن اندرزهاى واعظان . چه قدر تعبير قرآنى در اين مورد بغايت بليغ است كه فعل مجهول « يوق : در امان مانده باشند » را به كار مىبرد ، يعنى براستى خداست كه انسان را آزاد مىكند و از اين مهلكه نجات مىبخشد .\r\nمشكل انسان اين است كه سعادت را در پيروى از هوا و اشباع آزمندى / 250 نفس مىشمارد ، ولى نمىداند كه اين پيروى او را بندهء ناتوان نفس مىكند . آيا آن كه دوستدار رياست است از هواى منصب‌جويى در هر جهتى كه او را بكشاند پيروى نمىكند و تمام وجودش ، حتى عواطف و عقل و پيوندهاى انسانى او در اين مقام طلبى خلاصه نمىشود و همه چيز را وقف منصب و مقام نمىكند ؟\r\nهمچنين است كسى كه براى كسب ثروت حرص مىورزد و دنيا را از\r\n\r\n","description":"","footnote":"","page_name":" 278 ","page_number":280},
  {"content":"\r\n\r\nخلال دارايى مىنگرد و از مسخ شخصيت انسانى به خاطر مال پروايى ندارد ، در حالى به دنيا مىآيد كه مىتواند ( بالقوّه ) انسانى متكامل شود ، ولى در حالى مىميرد كه از خصوصيّات انسانيت هيچ بهره‌اى ندارد .\r\nآزادى از رياست دوستى و مالدوستى ، و بيرون شدن از قيد بخل نفس مؤمنان را آزادگانى مىسازد كه در عرصهء زندگى بدون غل و زنجير آزادانه در حركت‌اند .\r\nاز آنجا كه ايثار قلّهء فضيلت است ، رسيدن بدان نياز به اقدام پرورشى پيوسته‌اى دارد كه با پناه بردن به خداى سبحان از چنگ آز و طمع و بخل نفس صورت مىپذيرد . در خبر از امام باقر ( عليه السّلام ) مروى است كه ابو بصير گويد :\r\nبه ابى جعفر ( عليه السّلام ) عرض كردم : آيا پيامبر خدا ( صلّى اللَّه عليه و آله ) از بخل ( به خدا ) پناه مىجست ؟ گفت : « آرى ، اى ابا محمد ، هر صبح و شام ، و ما هم از بخل به خدا پناه مىبريم ، بنا به گفتهء خدا : «  وَ مَنْ يُوقَ شُحَّ نَفْسِهِ فَأُولئِكَ هُمُ الْمُفْلِحُونَ  - و آنان كه از بخل نفس خود در امان مانده باشند رستگارانند . » « 52 » در حديث آمده است « بخل با ايمان در دل مرد مسلمان جمع نيايند و غبار حركت در راه خدا با دود دوزخ در دل مرد مسلمان گرد نيايند . » « 53 » از فضل بن ابو قرهء سندى روايت شده كه گفت : ابو عبد اللّه ( ع ) به من گفت : « آيا مىدانى شحيح كيست ؟ گفتم : همان بخيل است ، پس گفت :\r\n« شحّ از بخل شديدتر است ، بخيل بر آنچه در دست خود دارد بخل مىورزد ، ولى شحيح بر آنچه در دست مردم است و بر آنچه خود در دست دارد . بخل مىورزد تا بدانجا كه / 251 هر چه را در دست مردم مىبيند مىخواهد به حلال يا حرام از آن او باشد ، و بدانچه خداى عزّ و جلّ روزى او كرده است خرسند نيست . » « 54 » و پيامبر خدا ( صلّى اللَّه عليه و آله ) گفت : « اسلام چيزى را چنان كه شحّ\r\n\r\n\r\n","description":"","footnote":"\r\n( 52 ) - نور الثقلين ، ج 5 ، ص 390 .\r\n( 53 ) - مجمع البيان ، ج 9 ، ص 262 .\r\n( 54 ) - نور الثقلين ، ج 5 ، ص 291 .\r\n","page_name":" 279 ","page_number":281},
  {"content":"\r\n\r\n( بخل شديد ) نابود مىكند ، نابود نكرده است ، سپس گفت : اين بخل را تخمهايى است مانند تخم مورچه و شاخه‌هايى است چون شاخه‌هاى شرك . » « 55 » امير مؤمنان ( عليه السّلام ) گفت : « هر گاه خداى عزّ و جلّ از بنده‌اى بيزار باشد او را دچار بخل مىكند . » « 56 » على بن ابراهيم گفت : پدرم از فضل بن ابى قرّه مرا حديث كرد كه گفت : « ابو عبد اللّه ( عليه السّلام ) را ديدم كه از سرشب تا بامداد طواف ( كعبه ) مىكرد و مىگفت : « بارالها مرا از بخل نفسم حفظ كن . به او عرض كردم : فدايت شوم ، از چيست كه امشب نشنيدم جز اين دعايى كنى ؟ گفت : چه چيزى از نفس شديدتر است ؟ همانا خداوند گويد : «  وَ مَنْ يُوقَ شُحَّ نَفْسِهِ فَأُولئِكَ هُمُ الْمُفْلِحُونَ  - و آنان كه از بخل نفس خود در امان مانده باشند رستگاران‌اند . » « 57 » [ 10 
  ] چنين بود رابطه‌اى نمونه‌اى كه مىسزيد پيشگامان با كسانى كه بعد به آنان پيوستند داشته باشند و خداوند انصار را مثال و نمونهء اين رابطه قرار داد ، امّا رابطهء طرف ديگر ( يعنى رابطهء لاحقان با سابقان ) چگونه است ؟ قرآن قواعد اصلى و نمونهء آن را از زندگى مهاجران مخلص در برابر ما مىنهد .\r\n«  وَ الَّذِينَ جاؤُ مِنْ بَعْدِهِمْ  - و كسانى كه از پس ايشان آمده‌اند . » مهاجرانى كه پس از انصار به مدينه آمدند ، و انقلابيون مهاجر كه به برادران پيروز خود در / 252 هر شهرى پيوستند و نسلهاى بعدى در هر جنبش مكتبى ، اينان به آنان احترام مىنهند و به نقش پيشگامان آنان و انعكاس مثبت آن بر خويش ارزش مىدهند ، و براى آنان خواستار خيرند هم چنان كه براى خود نيز طالب آنند .\r\n«  يَقُولُونَ رَبَّنَا اغْفِرْ لَنا وَ لِإِخْوانِنَا الَّذِينَ سَبَقُونا بِالْإِيمانِ  - مىگويند : اى پروردگار ما ، ما و برادران ما را كه پيش از ما ايمان آورده‌اند بيامرز . » اينان نكوكارى پيشگامان را نسبت به خود ، و كوششها و فداكاريهايى را\r\n\r\n\r\n","description":"","footnote":"\r\n( 55 ) - همان مأخذ .\r\n( 56 ) - همان مأخذ .\r\n( 57 ) - همان مأخذ .\r\n","page_name":" 280 ","page_number":282},
  {"content":"\r\n\r\nكه به مصلحت اينان كرده‌اند فراموش نمىكنند ، و بطبع پيشگامى و سابقهء آنان را در پيروزى و تأسيس سراى اسلام ( دولت اسلامى ) ارج مىنهند كه به اينان اجازه و امكان داد به نزد آنان مهاجرت كنند و با فعاليّتى بهتر و گسترده‌تر بجنبند ، و نيز پيشگامى ايشان را در ايمان كه ايمان اينان بر آن استوار شده قدر مىشناسند و رابطهء اينان با ايشان بر اساس ديد احترام و عشق و قدرشناسى بنيان‌گذارى شده است .\r\nاين آيه را سه بينش مهم است كه موضع ارزيابى درست را از جانب نسلهاى بعد نسبت به نسلهاى پيشين بيان مىكند ، و در اين مورد سه نظريه است كه سه موضعگيرى متفاوت را به دنبال دارد :\r\n1 - كسانى كه پيشينيان را عقب مانده و سبب عقب‌ماندگى آيندگان شمردند و موضعى كاملا منفى نسبت به آنان گرفتند و آنان را مرتجعان خواندند ، و دعوت به بناى حال و آينده‌اى از نو بر اساس درهم شكستن گذشته كردند . اين گروه امروز به صورت مسلمانان غرب زده و منفىگرايانى متمثّل شده‌اند كه در برابر واقعيتى كه در آن پرورش يافته‌اند دستخوش عكس العملهايى شدند ، و كار بعضى از آنها بدانجا كشيد كه خود دين اسلام را متّهم كردند ، زيرا پاره‌اى جهات منفى در پدرانشان كه بر اين ديانت بودند ديدند ، چنان كه خداى تعالى گفت : «  وَ الَّذِي قالَ لِوالِدَيْهِ أُفٍّ لَكُما أَ تَعِدانِنِي أَنْ أُخْرَجَ وَ قَدْ خَلَتِ الْقُرُونُ مِنْ قَبْلِي وَ هُما يَسْتَغِيثانِ اللَّهَ وَيْلَكَ آمِنْ إِنَّ وَعْدَ اللَّهِ حَقٌّ فَيَقُولُ ما هذا إِلَّا أَساطِيرُ الْأَوَّلِينَ  « 58 » - و آن كه به پدر و مادرش گفت : اف بر شما ، آيا به من وعده مىدهيد كه از گورم برخيزانند و حال آن كه مردمى پيش از من بوده‌اند كه برنخاسته‌اند ؟ و آن دو به درگاه خدا استغاثه مىكنند و گويند : واى بر تو ، ايمان بياور كه وعدهء خدا حق است . مىگويد اينها چيزى جز همان افسانه‌هاى پيشينيان نيست . » 2 - دسته‌اى ديگر در موضع قبول مطلق قرار گرفتند و چنين پاسخ دادند «  إِنَّا وَجَدْنا / 253 آباءَنا عَلى أُمَّةٍ وَ إِنَّا عَلى آثارِهِمْ مُقْتَدُونَ  « 59 » - پدرانمان را بر\r\n\r\n\r\n","description":"","footnote":"\r\n( 58 ) - الاحقاف / 17 .\r\n( 59 ) - الزخرف / 23 .\r\n","page_name":" 281 ","page_number":283},
  {"content":"\r\n\r\nآيينى يافتيم و ما به اعمال آنها اقتدا مىكنيم . » اينان ميراث گذشته را تا حدّ پرستش تقديس مىكنند و صورتى از اين گروه را در كسانى كه در گذشته و افكار گذشتگان ذوب شده‌اند مىبينيم كه خوبيها و بديها ايشان را يكسان مىستايند و كمترين انتقادى را نسبت به رفتار و افكار و موضعگيريهاى آنان نمىپذيرند و همين كه كسى جزو پيشينيان بوده ، يعنى از كسانى است كه پيامبر و خلفا را دريافته‌اند يا در صدر اسلام زيسته‌اند ، آن شخص را داراى فضل و بزرگى مىشمرند .\r\n3 - امّا گروه سوم كسانى هستند كه گذشتگان را بواقع ارزيابى مىكنند و افكار و موضعگيريهاى آنان را بر موازين شرع ( قرآن و سنّت و سيرت ) عرضه مىكنند و مىسنجند ، آنچه را موافق آن موازين درآمد احترام مىنهند و بدان تأسّى مىكنند و آنچه را مخالف آن موازين بود بر سينهء ديوار مىكوبند . و اينان همان كسانى هستند كه اين آيه كريم به ايشان اشاره مىكند . چگونه ؟\r\nاينان - به موجب اين آيه - خطاهاى پيشينيان را مىشناسند ، و از ارزشها با اخلاص و شجاعت پيروى مىكنند ، خواه با زندگى گذشتگان موافق باشد و خواه مخالف ، ولى اين سنجش و انتقاد پيشينيان را از چشم اينان نمىاندازد ، بلكه آنان را هم چنان صاحب فضل و حق و تقدّم بر خويشتن مىشناسند و نسبت به آنان دوستى و احترام مىورزند .\r\nدر عين حال كه خطاهاى گذشتگان را مىشناسند و در آن موارد از آنان پيروى نمىكنند ، با تمام وسايلى كه دارند ( به دعا و عمل ) براى اصلاح خطاهاى ايشان در واقعيّت خارجى مىكوشند و از درگاه خداوند براى آنان آمرزش مىطلبند ، و خداى سبحان دعاى برادر را در حق برادرش مىپذيرد . از امام باقر ( عليه السّلام ) روايت شده كه گفت : « دعايى كه زودتر از دعاهاى ديگر امكان اجابت دارد دعاى برادر است در حق برادرش در غيبت او ، چون به دعا در حق برادرش آغاز مىكند ، فرشتهء گماشته بر او مىگويد : آمين ، و براى تو نيز دو چندان او باد » . « 60 »\r\n\r\n\r\n","description":"","footnote":"\r\n( 60 ) - بحار الانوار ، ج 76 ، ص 60 ، و براى اطّلاعات بيشتر مىتوانيد رجوع كنيد به « ميزان الحكمة » ، ج 3 ، ص 280 ، باب 1210 .\r\n","page_name":" 282 ","page_number":284},
  {"content":"\r\n\r\nاينك در روزگار ما بدعتى نو پديد آمده است ، سلف صالح را به عنوان شعار و مظهرى براى تأسيس حزب سياسى معيّنى اختيار مىكنيم . . . اين جماعت هر دگرگونى در برنامه‌هاى دينى را مردود مىشمارند ، زيرا / 254 پيشينيان و اسلاف آن را نديده و نشناخته بودند ، و ارزشهاى دينى را با واقعيّت ميراث اسلاف بهم مىآميزند ، و آن ميراث را بيشتر از دين مقدّس مىشمرند ، و نمىانديشند ميراث كه پيشينيانشان تشكيل داده‌اند . كيان فرهنگى و تمدن آفرين يگانه‌اى نيست ، پس چه چيزى را در آن تقديس مىكنند ؟ سيرت گذشتگان تا حد زيادى دستخوش تناقض شده ( و تكثر و تعدد يافته است ) ، پس آيا مىتوانند به تمام مذاهب و مدارس فكرى كه آن اسلاف از آن پيروى مىكرده‌اند ، عمل كنند ، يا اينان اجتهاد مىكنند كه مذهب واحد و مدرسه‌اى يگانه را اختيار و انتخاب كنند ؟ اينان كارهايى صورت مىدهند كه اين پرسش را برمىانگيزد : اگر براى اينان اجتهاد در اصل مذهب جايز است ، پس چرا در فروع آن جايز نيست ؟ و اساسا اگر اجتهاد نزد اينان ارزشى دارد چه عاملى مانع اينان از گسترش دامنهء آن است ؟\r\nاگر دگرگونى در زندگى مادّيشان براى اينان رواست و سوار اتومبيلهاى مرفّه مىشوند و در كاخهاى با شكوه سكونت مىكنند و از تمام دستاوردهاى دانش جديد بهره مىجويند ، چرا دگرگونى در فهم دينشان بر حسب پيشرفت علم و گسترش دامنهء خرد جايز نيست ؟\r\nاگر در تقديس آن ميراث به پاره‌اى احاديث متشابه استناد مىكنند چرا ايشان را مىبينى كه كتاب پروردگار خود را ترك مىكنند كه بصراحت مىگويد :\r\nآينده بهتر از گذشته است و خداوند اين زمين را به بندگان صالح خود به ميراث مىدهد .\r\nمؤلف نامدار محمد سعيد رمضان البوطى « 61 » دلايلى چند آورده است كه\r\n\r\n\r\n","description":"","footnote":"\r\n( 61 ) - در كتاب خود به نام : السّلفيّة مرحلة زمنية مباركة لا مذهب سياسى كه در سال 1988 چاپ شده ، اين كتاب اينك در بنياد پژوهشهاى اسلامى در دست ترجمه است كه اميد است همزمان با چاپ اين تفسير در بازار كتاب يافت شود .\r\n","page_name":" 283 ","page_number":285},
  {"content":"\r\n\r\nپيشينيان ( يا سلف ، در سه قرن نخستين اسلام ) خود برنامهء فهم دين را دگرگون كردند و از وسايل جديد استفاده جستند ، آن گاه بر اين گروه نو پديد كه نام سلفيّه بر خود بسته‌اند عيب مىگيرد و گويد : بدين بيان كه توضيح داديم پايان دهيم كه كلمهء سلفيّه مضمونى علمى يا واقعيّتى اسلامى ندارد كه بتوان آن را عينا بر جماعتى از مسلمانان منطبق ساخت ، و مىافزايد : سلف صالح كه كلمهء سلفيّه منسوب است به آنان / 255 در سه قرن نخستين و حتى در يك قرن از آن سه قرن بر عين گفته‌هايى كه از ايشان سر زده يا آراء يا عاداتى كه بدان عنوان شناخته شده‌اند ، به حال جمود نمانده‌اند كه آن جمود دستور و سرمشق پيوستگى به آنان و درآمدن به حزب ايشان قرار گيرد . « 62 » اين آيهء كريم از بهترين دعاهاى مؤمنان نسبت به برادران خويش است خواه از پيشينيان باشند يا معاصران و همانندان ، و مؤمن راستين كسى است كه برادرى در نظر او از ديدگاه ايمان ژرفتر از برادرى از ديدگاه نسب و خويشاوندى باشد ، پس هر مرد مؤمن برادر او و هر زن مؤمن خواهر اوست ، هر چند رنگ و زبان و تبارشان متفاوت باشد و هر چند مسافت زمانى و مكانى يا اختلاف طبقه در ميان افتد ، او به خود به عنوان يك فرد نمىنگرد بلكه خود را جزئى از تمامى امّت ، با تاريخ و حال حاضر و آينده‌اش مىداند و براى خود و امّت خويش به يكسان دعا مىكند و براى تحقق بخشيدن به هدفهايش مىكوشد ، هم چنان كه در تحقق بخشيدن به هدفهاى برادرانش مشاركت و مساهمت مىكند و در پاك كردن نفس خود از رسوبهاى كينه و حسد و دشمنى در برابر برادران دينى خويش مىكوشد .\r\n«  وَ لا تَجْعَلْ فِي قُلُوبِنا غِلًّا لِلَّذِينَ آمَنُوا  - و كينهء كسانى را كه ايمان آورده‌اند در دل ما جاى مده . » كينه و حسد يا هر امرى كه انسان را وادار به دشمنى با برادرانش كند ، و اين از مهمترين آرمانهايى است كه مؤمنان با توكل بر خداوند براى نيل بدان\r\n\r\n\r\n","description":"","footnote":"\r\n( 62 ) - السّلفيّة مرحلة زمنية مباركة . . . ، ص 22 .\r\n","page_name":" 284 ","page_number":286},
  {"content":"\r\n\r\nمىكوشند ، زيرا در آمدن از قيد بخل نفس فردى و رهايى از كين‌توزيها نسبت به ديگران از كارهاى دشوارى است كه نياز به توفيق الهى و اراده‌اى قوى دارد و اين نشانهء رسيدن انسان به درجه‌اى و الا از ايمان است و در حديث شريف آمده است :\r\n« آخرين چيزى كه از دلهاى صدّيقان بيرون مىآيد حسد است » و مؤمنان به اين درجه مىرسند و درمىيابند كه رسيدن ايشان به درجهء رهايى از كينه‌ها نسبت به برادران خود دليل رأفت خداوند و رحمت او بديشان است و از اين در دعاى خود او را ثنا مىكنند و مىگويند :\r\n«  رَبَّنا إِنَّكَ رَؤُفٌ رَحِيمٌ  - اى پروردگار ما تو مشفق مهربانى ، » / 256 و اين دو نامهايى است از آن خداوند كه در روش مؤمنان از طريق رفتار متقابل آنان با يكديگر جلوه‌گر مىشود ، و ايشان از پروردگار خود درخواست فزونى توفيق مىكنند تا بدين دو خوى آراسته شوند و خداوند بر ايشان رأفت كند تا كينه نسبت به يكديگر را از دلهايشان بردارد و آنان را با آمرزش خود مورد مرحمت قرار دهد .\r\n[ 11 - 12 
  ] چنين بود تصوير مؤمنان در دوستى و مهربانى متقابل با يكديگر و چنان بود تصويرى معكوس كه منافقان و كافران را نمايش مىدهد و از گسيختگى روابطشان حكايت مىكند و روند آيه از نمونه از روابط منافقان مدينه با كافران بنى نضير براى ما سخن مىگويد كه با وجود عهد و پيمانهايى كه اينان به آنان داده بودند و با وجود پيمانهايى كه با يكديگر عليه السلام و پيامبر بسته بودند هيچ يك از اينها به همبستگى آنان نيفزود و در نخستين رويارويى آنان با مسلمانان آن عهد و پيمانها و روابط از هم گسيخت . و اين مثالها بطبع از طرف مؤمنان كه وارد معركه نبرد با دشمنان شده‌اند در خور تأمل و تفكّر است ، زيرا اين تفكّر روح اعتماد و اطمينان به پيروزى را در ايشان مىدمد ، و از اين رو است كه خداوند پيامبر خود و هر مؤمنى را به بررسى اين مطلب فرا مىخواند و در كلام خداى سبحان مىآيد :\r\n«  أَ لَمْ تَرَ إِلَى الَّذِينَ نافَقُوا  - آيا منافقان را نديده‌اى ، » و منافق را از آن رو منافق گفته‌اند كه اين كلمه مشتق از نافقاء يعنى لانهء\r\n\r\n","description":"","footnote":"","page_name":" 285 ","page_number":287},
  {"content":"\r\n\r\nموش صحرايى است ، زيرا آن جانور خود را در آن لانهء دو در پنهان مىكند ، هم چنان كه منافق نيز نقبى از ظاهرسازى و تكلّف و دروغ فراهم مىسازد و شخصيت حقيقى خود را در آن پنهان مىكند ، و منافقان در طول تاريخ دو شخصيتى بوده‌اند ، در ميان مسلمانان به زيباترين صورتهاى اسلام تظاهر مىكردند و در ميان كافران حقيقت خود را كه دشمنى با حق و اهل آن است آشكار مىساختند و اين تظاهر و دورويى را وسيلهء نيل به غنيمت و مصلحت از هر دو طرف قرار مىدادند .\r\n«  يَقُولُونَ لِإِخْوانِهِمُ الَّذِينَ كَفَرُوا مِنْ أَهْلِ الْكِتابِ  - به ياران خود از اهل كتاب كه كافر بودند مىگفتند . » اينان همان برادران حقيقى آنهايند زيرا شخصيت و مصالح و هدفهايشان يكى است ، / 257 با وجود آن كه به برادرى با مؤمنان تظاهر مىكنند ، و تمام اهل كتاب نيز برادر آنان نيستند زيرا ميان ايشان مؤمنانى نيز وجود دارند ، بلكه برادرانشان كافران و مشركان آنانند . بخشى از رهنوردان راه نفاق پيرامون مؤمنان دوايرى كشيده و به دنبال مصلحتى مىگشتند كه به چيرگى حق و پيروان مخلص آن تحقق نبخشد .\r\nاز اين رو وقتى نشانه‌هاى جنگ ميان بنى نضير و مسلمانان پديدار شد منافقان خواستند به طمع پيروزى باطل و رسيدن خود از درون به اريكهء حكمرانى ، آتش نبرد را برافروزند ، يا دست كم از خطرهاى مترتّب بر شكست مؤمنان در صورتى كه اينان را در زمرهء مؤمنان به شمار آرند ، دور بمانند امّا ايشان - بنا بر عادت خود در هر زمان و مكان - تمام تخم مرغهايشان را در سبد يهوديان ننهادند ، بلكه احتمال شكست آنان را نيز دادند و از اين رو نقشه كشيدند و مكرى يافتند بر اين پايه كه هم پيمانيهاى ايشان با يهود پنهان بماند ، تا در صورتى كه يهوديان شكست خوردند ، اينان در ميان مسلمانان پيروزمند چيزى را از دست ندهند . پس به تنهايى و گروه گروه به نزد بنى نضير خزيدند و به آنها نامه‌نگارى و تأكيد كردند .\r\n«  لَئِنْ أُخْرِجْتُمْ لَنَخْرُجَنَّ مَعَكُمْ  - اگر شما را اخراج كنند ما نيز با شما بيرون مىآييم . » يعنى اگر مسلمانان تصميم به اخراج شما گرفتند ما نيز بيرون خواهيم آمد ،\r\n\r\n","description":"","footnote":"","page_name":" 286 ","page_number":288},
  {"content":"\r\n\r\nو سرنوشت ما با شما در هر حال يكى است ، و شايد در اين آيه اشاره بدين امر شده كه سرنوشت و وجود منافقان موكول به پشتيبانى نيروهاى بيگانه است چنان كه بدون آن نيروها هستى و موجبى براى وجود اينان باقى نمىماند و اينان صدق موضع خود را نسبت به آنان ، تأكيد مىكنند و آنان را به صورتى بزرگتر با بيان آمادگى خود به مخالفت دايم از تصميمات رهبرى رسالتى برمىانگيزد و تشويقشان مىكنند كه اگر برادرانشان خواستند اينان را به مبارزه در برابر يهود فراخوانند نافرمانى كنند .\r\n«  وَ لا نُطِيعُ فِيكُمْ أَحَداً أَبَداً  - و به زيان شما از هيچ كس فرمان نمىبريم . » يعنى به دعوت جنگ بر ضد آنان از طرف هر دعوت كننده و به هر گونه كه دعوت به عمل آيد پاسخ مثبت نمىدهيم ، و اين از امور مسلّم و ثابتى است كه هرگز تغيير نمىپذيرد . وقتى اين امر را به سود يهوديان تأكيد مىكنند طبيعتا از ميزان فرمانبردارى مؤمنان از پيامبر خدا ( صلّى اللَّه عليه و آله ) در آن روز آگاه‌اند و مىدانند كه چه بسا ايشان به هر سببى مواضع خود را تغيير دهند .\r\n/ 258 آن گاه منافقان به بنى نضير خبر مىدهند كه مسلمانان بر ضد آنان تصميم به جنگ گرفته‌اند ، و به آنان تأكيد مىكنند كه آماده‌اند در آن جنگ در صف آنان قرار گيرند .\r\n«  وَ إِنْ قُوتِلْتُمْ لَنَنْصُرَنَّكُمْ  - و اگر با شما جنگيدند ياريتان مىكنيم . » عليه مسلمانان ، و خداوند اين توطئه‌ها را كه در نهان جريان مىيافت رسوا مىكند .\r\n«  وَ اللَّهُ يَشْهَدُ  - و حال آنكه خداوند گواه است و مىداند ، » و گر چه توطئه‌هاى شوم آنان در نهان و دور از آگاهى پيامبر و رهبرى و مؤمنان زمينه چينى مىشد .\r\n«  إِنَّهُمْ لَكاذِبُونَ  - كه بيقين آنان دروغگويان‌اند ، » و اگر جنگى واقع شود به هيچ يك از اين وعده‌هاى خود وفا نمىكنند ، و كسى كه مؤمنان و دين خود را در راه هواها و مصالح دنيوى خود بفروشد حتما آماده\r\n\r\n","description":"","footnote":"","page_name":" 287 ","page_number":289},
  {"content":"\r\n\r\nاست كه هر كس ديگرى را نيز به خاطر سلامت و مصونيّت خود بفروشد .\r\n«  لَئِنْ أُخْرِجُوا لا يَخْرُجُونَ مَعَهُمْ  - و اگر آنها را اخراج كنند ، با آنها بيرون نشوند ، » و آماده نيستند كه خانه‌ها و اموال خود را فدا سازند و انواع سختيها را در راه هم پيمانان خود بكشند ، زيرا امكانات خود را براى آسايش دنيوى گردآورنده‌اند و چه سببى ايجاب مىكند كه ملتزم به پيمان خود با گروهى از مردم شوند و اين دشواريها را تحمّل كنند ، در حالى كه عهد و پيمانهاى خود را با خداوند و پيامبر او شكسته و براى دنيا با آن دو و با مؤمنان جنگيده‌اند ؟ پس در اين صورت دروغ مىگويند .\r\n«  وَ لَئِنْ قُوتِلُوا لا يَنْصُرُونَهُمْ  - و اگر به جنگشان بيايند ياريشان نمىكنند ، » زيرا در سطح فداكارى مادى نيستند ، پس چگونه فداكارى جانى كنند ، و بويژه / 259 آن كه ظاهر معركه نشان مىدهد كه پيروزى از آن حق و اهل آن خواهد بود ؟\r\nپس آنان آماده فرو رفتن به عمق معركه‌اى كه منجر به رسوايى و زيانشان شود نيستند ، دست به كارى ناشدنى زده‌اند تا بر روى دو طناب بند بازى كنند ، و براى حفظ سلامت خود در صف هيچ يك از جهات و جماعات قرار نگيرند . فرض كن منافقان ريسك و مخاطره كردند و در جنگ عليه مسلمانان وارد شدند ، چه چيزى را در واقع تغيير خواهد داد ؟\r\n«  وَ لَئِنْ نَصَرُوهُمْ لَيُوَلُّنَّ الْأَدْبارَ  - و اگر هم به ياريشان برخيزند و به دشمن پشت مىكنند . » مىگريزند و موجب شكست خود و آنها مىشوند ، زيرا انگيزه‌هاى پايدارى در جنگ را ندارند كه مهمترين آنها روحيه فداكارى و شهادت است كه نزد پيروان حق به ميزان بسيار وجود دارد و آنها از چنين روحيه‌اى بىنصيب‌اند ، و از آن رو كه ارادهء خداوند قوىتر از آن است كه كسى بتواند در برابر آن مقاومت ورزد ، و بدين گونه كافران ياوران خود را از دست مىدهند و منافقان نيز آيندهء خود را از كف خواهند داد .\r\n\r\n","description":"","footnote":"","page_name":" 288 ","page_number":290},
  {"content":"\r\n\r\n«  ثُمَّ لا يُنْصَرُونَ  - پس روى يارى نبينند . » يعنى هيچ كس از چيرگى حق و اهل حق بر آنها جلوگيرى نمىكند .\r\n[ 13 
  ] و بيگمان منافقان و حتّى كافران در برابر مسلمانان از لحاظ نظامى شكست مىخورند ، زيرا در درون خود از لحاظ روحيه در حال شكست بسر مىبرند ، و دليل اين شكست روحى همان توسّل ايشان به نفاق در ميان مسلمانان است چه از شجاعت كافى براى نشان دادن حقيقت خود بىبهره‌اند ، و اگر مىفهميدند و به غيب ايمان مىداشتند براى آنان بهتر مىبود كه از خداوند كه شاهد و ناظر بر آنان است بترسند .\r\n«  لَأَنْتُمْ أَشَدُّ رَهْبَةً فِي صُدُورِهِمْ مِنَ اللَّهِ ذلِكَ بِأَنَّهُمْ قَوْمٌ لا يَفْقَهُونَ  - وحشت شما در دل آنها بيشتر از بيم خداست . زيرا مردمى هستند كه به فهم در نمىيابند . » يعنى حقايق را به ژرفى و در حدّ يقين نمىفهمند ، و گرنه نفاق و همكارى با دشمنان حق را از بيم قدرت خدا و عذاب او در دنيا و آخرت ترك مىكردند . و اين صفت / 260 بر پايهء ديدگاه مادّى نسبت به زندگى نهاده شده است ، و آنان در عالم شناخت حقايق پنهان زندگى نمىكنند و از اين رو از آنچه بدان حقايق پيوسته است همچون آفريدگار عزّ و جلّ بيم ندارند ، و خداى سبحان گفت : «  صُدُورِهِمْ  - سينه‌هاى آنان » تا تهى بودن آن را از ايمان به خدا بيان كند .\r\n[ 14 
  ] و از مظاهر بيم و شكست درونى آنان اين است كه شجاعت رويارويى مستقيم را با مؤمنان ندارند ، بلكه از بيم مرگ به انواع دفاعهاى ممكن متوسّل مىشوند ، و از اسباب ضعف آنان علاوه بر اين روحيهء درهم شكسته ، پراكندگى اجتماعى آنان در جبههء داخلى است .\r\n«  لا يُقاتِلُونَكُمْ جَمِيعاً  - آنان همگى با شما جنگ نپيوندند . » در يك صف دوش به دوش ( منافقان و كافران ، يا افراد جبههء دشمن به صورتى عمومى ) ، زيرا - به سبب بيم ، يا به سبب اختلاف مصالح و اميال - هرگز بر رأى و موضعى واحد مجتمع نيستند گر چه صورت ظاهر آنان نشان از وحدت\r\n\r\n","description":"","footnote":"","page_name":" 289 ","page_number":291},
  {"content":"\r\n\r\nدارد .\r\n«  إِلَّا فِي قُرىً مُحَصَّنَةٍ  - مگر در قريه‌هايى كه بارويشان باشد . » در باروها و دژهاى آن روستاها خود را از شكست يا دست كم از مرگ گر چه به صورتى نسبى در امان نگه مىدارند .\r\n«  أَوْ مِنْ وَراءِ جُدُرٍ  - يا از پس ديوارها . » جدر جمع جدار و همان ديوار است ، از آن رو كه آنان از بيم مرگ و براى دورى از رويارويى مستقيم از پشت ديوار مىجنگيدند . و اين ديوارها شبيه به همان ديوار نفاقى است كه آنها را از رسوايى و مجازات مىپوشاند و دور نگاه مىداشت .\r\nشايد اين امر موجبات تصميم پيامبر ( ص ) را دائر بر ويران كردن پاره‌اى از خانه‌هاى بنى نضير و بريدن درختان خرماى آنها را تفسير كند ، زيرا در جنگ از اين وسايل براى استتار و پيش خزيدن و پناه‌گيرى استفاده مىكردند . فرض كن كه دژها و باروهاى افزون مىداشتند و خود نيز با ظاهر در يك صف و براى يك هدف گرد مىآمدند ، / 261 ولى اين بدان معنى نبود كه واقعا متّحدند ، زيرا اگر دل آنان را بررسى مىكردى و به آراء آنان توجه مىنمودى آنها را پراكنده و متناقض مىيافتى و در بسيارى موارد مىديدى كه خود را از معركه عقب مىاندازند ، زيرا بر محورى واحد نمىچرخيدند و به سوى هدفى واحد نمىرفتند ، بر خلاف مؤمنان كه دور يك محور كه بر اساس حق مىچرخيد مىگشتند و هدفشان برپا داشتن حق در روى زمين بود . و اساسا تفاوت ميان حق و مصالح اين است كه حق يكى است ، در حالى كه اميال و مصالح متعدّد و متناقض است و به اختلافات داخلى ريشه‌دار و هميشگى برمىگردد .\r\n«  بَأْسُهُمْ بَيْنَهُمْ شَدِيدٌ  - آنها سخت با يكديگر دشمن‌اند . » يعنى با يكديگر به شدت دشمنى مىورزند ، تا آنجا كه يكديگر را به سختى مىكشند ، و اين صفت از يهوديان معروف است . و گفته‌اند معنى اين عبارت آن است كه آنان وقتى با يكديگر گفت و گو مىكنند تظاهر به شدّت عمل مىنمايند و لاف مىزنند كه بر دشمنانشان سخت خواهند گرفت ، در حالى كه دلشان از\r\n\r\n","description":"","footnote":"","page_name":" 290 ","page_number":292},
  {"content":"\r\n\r\nشجاعت تهى است ، و معنى اول به روند آيه نزديكتر است به دليل گفتهء خداى سبحان كه :\r\n«  تَحْسَبُهُمْ جَمِيعاً  - تو يك‌دل و همراه مىپنداريشان . » آنان را ، چنان كه خود يا بزرگانشان وانمود مىكنند ، متّحد مىپندارى ، «  وَ قُلُوبُهُمْ شَتَّى  - و حال آنكه دلهايشان از هم جداست . » و از هم فاصله دارد ، و اختلاف بنيادى و حقيقى همان است كه از دلهاى پراكنده آغاز مىشود .\r\n«  ذلِكَ بِأَنَّهُمْ قَوْمٌ لا يَعْقِلُونَ  - و اين از آن روست كه آنان مردمى بىخردند . » يعنى آنان از رهنمايى خرد پيروى نمىكنند و گرنه يگانه و يكتاپرست مىشدند ، زيرا حقايقى كه خردهاى درست و مجرّد از اغراض آدمى را بدان رهنمون مىشود در هر زمان و مكان و نزد تمام مردم يكى است ، و آنان از باطلى پيروى كرده‌اند كه مردم با آن توافق ندارند ، و بدين سبب پراكنده و جدا شده‌اند ، و اگر از خرد پيروى مىكردند بيگمان خرد آنان را / 262 به حق يگانه رهنمون مىشد .\r\n[ 15 
  ] و اين رفتارى است كه بر اساس نيك فهمى و خردورزى قرار نگرفته و شك نيست كه آنان را به سرنوشتى بد در هر دو سراى خواهد كشاند .\r\n«  كَمَثَلِ الَّذِينَ مِنْ قَبْلِهِمْ قَرِيباً ذاقُوا وَبالَ أَمْرِهِمْ  - همانند كسانى هستند كه چندى پيش و بال گناه خويش را چشيدند . » در دنيا .\r\n«  وَ لَهُمْ عَذابٌ أَلِيمٌ  - و به عذابى دردآور نيز گرفتار خواهند شد . » در آخرت . و معنى آن چنين مىشود : آنان كه جزاى خود را ديدند ، و اينان را نيز عذابى است همانند آنان ، و و بال همان بدفرجامى است ، « 63 » و دربارهء عبارت «  الَّذِينَ مِنْ قَبْلِهِمْ  - و آنان كه پيش از اينان بودند . » گفته‌اند : آنان عموم\r\n\r\n\r\n","description":"","footnote":"\r\n( 63 ) - المنجد ، مادّهء وبل : سوء العاقبة .\r\n","page_name":" 291 ","page_number":293},
  {"content":"\r\n\r\nدشمنان حقّند ، و گفته‌اند : آنان مشركانى هستند كه پيامبر در غزوهء بدر آنها را شكست داد ، و گفته‌اند مراد بنى قينقاع هستند و اين معنى نزديكتر به واقع و در ميان مفسّران مشهورتر است ، و ايشان نخستين دسته از يهوديان بودند كه پيمان خود را با پيامبر خدا ( صلّى اللَّه عليه و آله ) شكستند و از راه حسدى كه در دل داشتند آهنگ جنگ با او كردند زيرا بزرگ شدن قدرت او را مىديدند ، و پيامبر ( صلّى اللَّه عليه و آله ) به آنان نصيحت كرده بود كه آن انديشه را رها كنند ، ولى آنان اصرار ورزيدند و گفتند : ما مانند قوم عرب ترسوى تو نيستيم كه آنان را در جنگ بدر شكست دادى ، پس آمادهء جنگى شدند كه وسيله‌اى ساده آسياب آن را به گردش درآورد : بدين معنى كه زنى مسلمان نزد زرگرى از آنان رفت كه طلايى بخرد ، يهوديان پيرامون آن زن گرد آمدند و اصرار كردند كه روى خود را بگشايد ولى وى چنان نكرد - و اين مىرساند كه حجاب در ايّام پيامبر خدا معروف بوده تا آنجا كه چهره را مىپوشانده‌اند - آن گاه آن زرگر پوششى را كه بر پيكر آن زن بود كشيد چنان كه پاره‌اى از پيكر او بر حاضران هويدا شد و هر چه پوشاندنيهاى آن زن آشكار مىشد يهوديان بر وى مىخنديدند .\r\nدر اين ميان مردى مسلمان متوجّه اين قضيّه شد و در راه حق غيرتش به جوش آمد و زرگر را به سبب كارى كه كرده بود كشت ، / 263 امّا يهوديانى كه همراه وى نشسته بودند به سر او ريختند و او را كشتند ، و تمام مسلمانان برانگيخته شدند ، و پيامبر بزرگوار ( ص ) تصميم به جنگ با آن يهوديان گرفت و دژها و روستاهايشان را محاصره كرد ، و به آنها فرمان داد كه جلاى زادگاه كنند و آنها چاره‌اى جز تسليم به فرمان او نيافتند و از مدينه كوچيدند « و عبد اللَّه بن ابى به آنها گفت : بيرون نرويد كه من نزد پيامبر مىروم و دربارهء شما با او گفتگو مىكنم يا با شما به حصار در مىآيم ، و آنها در انتظار عملى شدن پيام عبد اللّه بن ابى نسبت به خود بودند ، ولى او ، همچون مورد اينان ، يارى به آنان را ترك كرد » . « 64 »\r\n\r\n\r\n","description":"","footnote":"\r\n( 64 ) - مجمع البيان ، ج 9 ، ص 264 .\r\n","page_name":" 292 ","page_number":294},
  {"content":"\r\n\r\nحساسيّت مسلمانان در برابر ظلم چنين بوده و تا اين حدّ مىرفتند كه به تجهيز سپاه مىپرداختند و قومى را بتمامى تبعيد مىكردند زيرا آن گروه ناموس و حرمت زنى مسلمان را هتك كرده بودند ، امّا نمىدانم كه آنان اكنون كجا هستند ؟ ! [ 16 
  ] قرآن براى ما مثلى مىزند از رابطهء منافقان با كافران اهل كتاب كه همان رابطهء آنان با ديگران در هر زمان و مكانى است ، آنها با روشهاى مكّارانهء خود تا وقتى اميد كسب منفعتى دارند دشمنان را عليه مسلمانان تشويق مىكنند ، ولى به محض آن كه خود را در برابر خطرى جدّى بينند كه از سوى مؤمنان آنها را تهديد مىكند يا احساس شكست كنند ، از كافران بيزارى مىجويند .\r\n«  كَمَثَلِ الشَّيْطانِ إِذْ قالَ لِلْإِنْسانِ اكْفُرْ  - همانند شيطان كه به آدمى گفت : كافر شو ، » و چنان مطلب را براى او آراست تا آدم نافرمانى كرد ، و خود را گرفتار عذاب خدا يافت .\r\n«  فَلَمَّا كَفَرَ قالَ إِنِّي بَرِيءٌ مِنْكَ إِنِّي أَخافُ اللَّهَ رَبَّ الْعالَمِينَ  - پس چون كافر شد ، گفت : من از تو بيزارم . من از خدا ، آن پروردگار جهانيان مىترسم . » منافقان چنين بودند ، بنى قينقاع و بنى نضير را تشويق كردند تا آنها به ورطهء جنگ با مسلمانان درافتادند ، و چون شكست خوردند دست از آنها كشيدند و آنها را تنها گذاشتند كه كيفر خود را ببينند . در متون اسلامى آمده است : شيطان دهان انسانى را كه فريب او را خورده است انباشته از تف مىكند ، و روز قيامت اگر آن كس به دو پرخاش كند يا راه رهايى خود را از او بپرسد بر صورتش تف مىافكند .\r\n/ 264 [ 17 
  ] وقتى انسان از شيطان پيروى كند ، خواه شيطان جن باشد يا چون منافقان شيطان انسان‌نما ، سرانجام چه خواهد شد ؟ بلى ، ممكن است به پاره‌اى مصالح محدود مادّى دست يابد و پاره‌اى از خواهشها و رغبتهاى دنيوى او برآورده شود ، ولى آيندهء ابدى را زيان مىبيند .\r\n\r\n","description":"","footnote":"","page_name":" 293 ","page_number":295},
  {"content":"\r\n\r\n«  فَكانَ عاقِبَتَهُما أَنَّهُما فِي النَّارِ خالِدَيْنِ فِيها  - سرانجامشان آن شد كه هر دو به آتش افكند و جاودانه در آن باشند . » تا ابد آن دو ( شيطان و كسى كه فريب او را خورده ) انواع عذاب را مىچشند ، و ارزش پاره‌اى از خس و خاشاك دنيا كه چنين سرانجامى را در پى دارد چيست ؟ ! «  وَ ذلِكَ جَزاءُ الظَّالِمِينَ  - و اين است كيفر ستمكاران . » كسانى كه با پيروى از هواى نفس و وسوسهء شيطان بر خود و ديگران ستم كردند ، و در تاريخ تصاويرى بسيار از اين سرانجام خوار كننده آمده است كه يكى از آنها را براى تو نقل مىكنيم : در خبر آمده است . زن زيباى جوانى را كه دچار جنون شده بود نزد عابدى پارسا از بنى اسراييل آوردند تا به نام اعظم براى او دعا كند كه از جنون شفا يابد . چون شب بر آن دو درآمد ، شيطان عابد را وسوسه كرد كه زشتكارى كند و خواهش و شهوت را در او برانگيخت و چندان وسوسه‌اش كرد كه با آن زن در آميخت ، و اين گام نخستين بود . آن گاه او را به كشتن زن برانگيخت تا به سبب گفتار آن زن يا باردار شدنش رسوا نشود . از اين رو عابد زن را كشت و به خاك سپرد . چون صبح شد برادران آن زن آمدند و جوياى او شدند ، عابد به آنان گفت وى به جايى بيرون رفته كه او خبر ندارد ، پس برادرانش برگشتند ، ولى كشاورزى كه آن زن در كشتزار او دفن شده بود ضمن شخم زدن زمين به پيكر آن زن دست يافت و ايشان را آگاه كرد ، و آنان به قاضى شكايت بردند و عابد بدان جنايت اعتراف كرد و به اعدام با دار محكوم شد ، امّا شيطان تا آنجا نيز از او دست برنداشت و گام به گام تعقيبش كرد و زير طناب دار نزدش آمد و به دو وعده داد كه به شرط آن كه عابد به او سجده كند رهاييش خواهد داد ، پس او به شيطان سجده كرد ، ولى شيطان به وعدهء خود وفا نكرد و او را رها كرد تا به دار زده شد ، و همچنين روانه آتش دوزخ شد . چنين است سرانجام هر كس كه از گامهاى شيطان پيروى كند .\r\n\r\n","description":"","footnote":"","page_name":" 294 ","page_number":296},
  {"content":"\r\n\r\n/ 265\r\n\r\n[ سوره الحشر ( 59 ) : آيات 18 تا 24 
  ]\r\nيا أَيُّهَا الَّذِينَ آمَنُوا اتَّقُوا اللَّهَ وَ لْتَنْظُرْ نَفْسٌ ما قَدَّمَتْ لِغَدٍ وَ اتَّقُوا اللَّهَ إِنَّ اللَّهَ خَبِيرٌ بِما تَعْمَلُونَ ( 18 ) وَ لا تَكُونُوا كَالَّذِينَ نَسُوا اللَّهَ فَأَنْساهُمْ أَنْفُسَهُمْ أُولئِكَ هُمُ الْفاسِقُونَ ( 19 ) لا يَسْتَوِي أَصْحابُ النَّارِ وَ أَصْحابُ الْجَنَّةِ أَصْحابُ الْجَنَّةِ هُمُ الْفائِزُونَ ( 20 ) لَوْ أَنْزَلْنا هذَا الْقُرْآنَ عَلى جَبَلٍ لَرَأَيْتَهُ خاشِعاً مُتَصَدِّعاً مِنْ خَشْيَةِ اللَّهِ وَ تِلْكَ الْأَمْثالُ نَضْرِبُها لِلنَّاسِ لَعَلَّهُمْ يَتَفَكَّرُونَ ( 21 ) هُوَ اللَّهُ الَّذِي لا إِلهَ إِلاَّ هُوَ عالِمُ الْغَيْبِ وَ الشَّهادَةِ هُوَ الرَّحْمنُ الرَّحِيمُ ( 22 )\r\nهُوَ اللَّهُ الَّذِي لا إِلهَ إِلاَّ هُوَ الْمَلِكُ الْقُدُّوسُ السَّلامُ الْمُؤْمِنُ الْمُهَيْمِنُ الْعَزِيزُ الْجَبَّارُ الْمُتَكَبِّرُ سُبْحانَ اللَّهِ عَمَّا يُشْرِكُونَ ( 23 ) هُوَ اللَّهُ الْخالِقُ الْبارِئُ الْمُصَوِّرُ لَهُ الْأَسْماءُ الْحُسْنى يُسَبِّحُ لَهُ ما فِي السَّماواتِ وَ الْأَرْضِ وَ هُوَ الْعَزِيزُ الْحَكِيمُ ( 24 )\r\n/ 266\r\n\r\nنامهاى نيكو از آن اوست\r\n\r\nرهنمودهايى از آيات :\r\nآيات پيشين بدان سان ما را به صفاتى و الا بيناآور آشنا كرد كه مؤمنان راستين بدانها آراسته‌اند و همان صفات است كه موجب رستگارى آنان مىشود ، هم چنان كه از رابطهء بد ميان منافقان و هم پيمانهاى آنان كه دشمنان امّت‌اند با ما\r\n\r\n","description":"","footnote":"","page_name":" 295 ","page_number":297},
  {"content":"\r\n\r\nسخن گفت ، و در پايان فصل نقش آنان را در گمراه كردن مردم فاش و رسوا ساخت كه آنان مانند شيطان گمراه كننده‌اند كه پيروان خود را به آتش دوزخ مىكشاند و آن گاه خود از آنها بيزارى مىجويد .\r\nاز آنجا كه دامهاى شيطان براى هر انسانى ، حتى مؤمنان ، نهاده شده ناگزير بايد براى محفوظ ماندن از آنها به پرهيزگارى متوسّل و پناهنده شد ، هم چنان كه منافقان كه نقش شيطان را در ميان امّت اسلامى ايفا مىكنند مىكوشند تا مؤمنان را از صفت ايثار و از خود گذشتگى جدا سازند و آنان را متفرق و پراكنده سازند و سپس پاره‌اى از آنان را به حزب خود بكشانند ، از اين رو روحى الهى در اين درس دعوت به تقوا و ترس از خدا ، و انديشيدن به آيندهء آخرت ، و احساس نگهبانى و چيرگى خداوند از طريق ذكر دايم او مىكند تا انسان را از انحراف حفظ كند و بر ضد شيطان پناه دهد و مصون دارد .\r\n/ 267 اين آيات باختصار به تفاوت بزرگى كه ميان اهل بهشت و اهل آتش وجود دارد اشاره مىكند ، سپس سياق آيات به ستودن عظمت قرآن و كارآمد بودن آن در تأثير مىپردازد از اين لحاظ كه قرآن راهى است كه آفريده را به آفريدگارش مربوط مىكند و وى را به ياد او مىآورد ، و قرآن چنان است كه اگر بر كوهى فرود مىآمد كوه از بيم پروردگارش به دو نيم مىشد و از خوف خدا فرو مىپاشيد ، و بايد دريابى و بدانى كه چه قدر بايد دل آدمى سخت باشد كه از آيات حكيمانهء قرآن متأثّر نشود ! ولى انسان نمىتواند اين گنج بزرگ الهى را كشف كند مگر آنكه خرد خود را به انديشيدن در اين آيات و فكر كردن به امثال و داستانهاى آن بگمارد و به كار برد .\r\nقرآن عظمت خود را از آنجا به دست آورده كه سخن آفريدگار و تجلّى اعظم او بر آفريدگان اوست ، و اين حقيقت همان است كه رابطهء ميان سخن گفتن از عظمت قرآن در آيهء ( 21 ) و گفتگو از صفات خداوند را در آيات ( 22 - 24 ) براى ما آشكار مىسازد ، زيرا عظمت قرآن از عظمت آفرينندهء آن است كه در نامها و صفات او جلوه‌گر شده است . و بيم از خداوند براى كسى حاصل و متحقق نمىشود مگر آنكه به افقهاى والاى شناخت ذات سبحان او بالا رود ، و اين مراد با شناختن\r\n\r\n","description":"","footnote":"","page_name":" 296 ","page_number":298},
  {"content":"\r\n\r\nنامهاى نيكوى او كه در كتاب و در آفريدگانش تجلّى مىكند حاصل مىشود . از اين رو سورهء الحشر با ذكر مجموعه‌اى از آن نامها پايان مىيابد و آنها را چنان كه مىخواهد به ما مىشناساند .\r\n\r\nشرح آيات :\r\n[ 18 
  ] مؤمنان از ديگران به سه خصلت تميز داده مىشوند :\r\n1 - تقوا ( پرهيزگارى ) نسبت به خدا كه آنان را به فرمانبردارى از خدا مىكشاند و از نافرمانى بازمىدارد ، و همان روح ايمان است .\r\n2 - ايمان به آخرت به عنوان سراى بقا و كوشش جدّى و پيوسته براى آباد كردن آن سرا از اين لحاظ كه خانه قرار و آرام دايم انسان است ، پس هيچ كس و هيچ چيز مانع آماده‌سازى و توشه فرستادن ايشان بدان سرا نمىشود .\r\n/ 268 3 - احساس ژرف به مراقبت و نگهبانى خدا بر كارهاى آنان ، و اين چيزى است كه روح تقوا و اعتقاد يقين را در آنان مىپروراند .\r\nشيطان ( خواه انسانى باشد يا جنّى ) مىكوشد كه شخصيت آنان را با ربودن اين صفات فضيلت بخش مسخ و تبه گون كند ، و آنان را با روشهاى پنهانى خود چون وسوسه‌ها و شگردهاى آشكار خود چون تبليغات گمراه كننده ، به نافرمانيها بكشاند . از اين رو وحى الهى ندايش را با لطف و منّت عظيم خود متوجّه مؤمنان مىسازد تا اين نداى ربّانى بر آنچه شيطان به وسيلهء آواى پليد خود در دل افكنده غلبه كند و بر وسوسه‌هاى او كه انسان را به سر پيچى و نافرمانى مىخواند و فراموش كردن آخرت را در ضمير آدمى مىدمد چيره شود ، از اين رو گوينده‌اى كه عزيز و مسلّط است گويد :\r\n«  يا أَيُّهَا الَّذِينَ آمَنُوا اتَّقُوا اللَّهَ  - اى كسانى كه ايمان آورده‌ايد از خدا بترسيد و پرهيزگارى كنيد . » تقوا درجه‌اى والاتر از ايمان است . و در اين آيه هر مؤمنى تشويق مىشود كه ايمان خود را پرورش دهد تا به درجهء تقوا و پرهيزگارى برسد ، زيرا انسان نيازمند\r\n\r\n","description":"","footnote":"","page_name":" 297 ","page_number":299},
  {"content":"\r\n\r\nبه درجه‌اى والاتر از ايمان است تا بتواند در برابر فشارها و ستيزه‌هاى شيطانى بايستد ، پس حتى مؤمن نيز بيقين از ترس طاغوت يا پدران يا اجتماع از راه راست منحرف مىشود . مىتوان گفت تقوا عبارت است از : تحصّن ( و پناه گيرى در دژى ) بدون اسباب عذاب و خشم خدا ، يا محروم شدن از رحمتش و روبرو شدن با كيفر او از آنچه اين كلمه گنجايى آن را دارد براى عمل به واجب و مستحبّ و ترك حرام و مكروه است .\r\n«  وَ لْتَنْظُرْ نَفْسٌ ما قَدَّمَتْ لِغَدٍ  - و هر كس بايد بنگرد كه براى فردايش چه چيزى پيشاپيش فرستاده است . » بلى . بيگمان شيطان و هواى نفس انسان را به توجه هر چه بيشتر به حاضر دنيا و غوطه خوردن و فرو رفتن در لذّتهاى زندگى بدون حدود و قيودى فرا مىخوانند ، و بر مؤمنان است كه با انديشيدن دربارهء آيندهء آخرت كه مبتنى بر كوششى است كه در دنيا مىكنند ، در برابر آن جاذبه‌ها مقاومت ورزند . و راه انسانى كه مىخواهد آيندهء خود را بداند جز اين نيست كه به حسابهاى خود مراجعه كند و به كردارهاى خود بنگرد ، و ضرورت اين حسابرسى از آنجا ناشى مىشود كه ما مىتوانيم تا وقتى كه / 269 در فرصت زندگى دنيا بسر مىبريم اندوختهء خود را تغيير دهيم و افزون كنيم ، اما پس از مرگ توبه چيزى به ما نمىدهد و سودى ندارد . و چه قدر انسان نيازمند به مايهء نقد خود ساختهء سازنده براى آينده است ، زيرا در عرصهء قيامت ، آنجا كه حسابرسيهاى دقيق و سخت مىشود به كمتر از وزن ذرّه‌اى از اعمال خير نيازمند مىشود . و پيامبر خدا ( ص ) گفته است : « صدقه دهيد گر چه يك صاع ( چارك ) خرما ، يا بخشى از صاع ، يا يك مشت ، يا بخشى از يك مشت ، و يا گر چه يك دانه يا نيمى از يك دانه خرما باشد . و كسى كه اين را هم ندارد به سخنى پاكيزه و دلپذير ، زيرا هر يك از شما را كه به ديدارگاه خدا برند به دو بگويند : آيا با تو چنين نكردم ؟ آيا با تو چنان نكردم ؟ آيا تو را شنوا و بينا نكردم ؟ آيا به تو مال و فرزند ندادم ؟ وى گويد : بلى . آن گاه خداوند تبارك و تعالى گويد : پس بنگر كه پيشاپيش براى خويش چه فرستاده‌اى ؟ پيامبر ( ص ) گفت : آن گاه وى به پيش\r\n\r\n","description":"","footnote":"","page_name":" 298 ","page_number":300},
  {"content":"\r\n\r\nروى و پشت سر و راست و چپ خود مىنگرد و چيزى نمىيابد كه به وسيلهء آن چهرهء خود را از آتش دوزخ حفظ كند » . « 65 » هم چنان كه بر انسان واجب است بنگرد كه چه چيزى براى آيندهء اخروى خود پيشاپيش فرستاده مسئول است كه ببيند براى آيندهء دنيوى خود نيز ( به صورت فردى يا اجتماعى يا نسلى ) چه چيزى تقديم كرده ، و خطاست كه تنها در حال حاضر جدا و بىاعتنا به آينده و خطرهاى آن زندگى كند زيرا لحظهء حال جزئى از آينده است ، و او و نسل حاضر خواه ناخواه در مسير آيندگان نقش و اثرى دارند .\r\nاز آنجا كه بشر آنچه را براى آينده تقديم مىدارد تنها از لحاظ كمّى نسنجد و بدان ارزش ندهد ، قرآن ما را دعوت مىكند كه تقوايى را محور قرار دهيم كه از احساس نظارت و مراقبت خداوند حاصل مىشود ، و شك نيست كسى كه احساس مىكند خدا او را مىبيند و زير نظر دارد به كميّت اكتفاء نمىكند بلكه مىكوشد به گونه‌اى عمل كند كه مورد رضايت و خرسندى خداى عزّ و جلّ است و اين با پاكى و اخلاص در نيّت و صحت و استوارى در كار صورت مىبندد .\r\n«  وَ اتَّقُوا اللَّهَ إِنَّ اللَّهَ خَبِيرٌ بِما تَعْمَلُونَ  - از خدا بترسيد كه خدا بدانچه مىكنيد آگاه است . » اكنون به فعاليّت و كوشش انسانى ( از لحاظ اندازه و چگونگى ) بينديش كه با احساس حضور در زير نظر صاحب كار و حساب و پاداش فعاليّت مىكند .\r\nبيگمان چنان كه شايد و بايد مىكوشد كه خرسندى او را به دست آورد و به مزد خود برسد ، / 270 و از خشم او دورى جويد .\r\n[ 19 
  ] خداوند مؤمنان را دعوت مىكند كه از او پروا كنند و براى ديدار او و پرهيزگارى نسبت به دو با حس كردن مراقبت او بر كارها آماده باشند ، زيرا اين خصوصيّات است كه آنان را از ديگران متمايز مىكند و نام مؤمنان را بر آنها درست و راست مىسازد ، و اگر آنان از اين سه خصلت عارى و بىبهره باشند در شمار اهل\r\n\r\n\r\n","description":"","footnote":"\r\n( 65 ) - نور الثقلين ، ج 5 ، ص 292 .\r\n","page_name":" 299 ","page_number":301},
  {"content":"\r\n\r\nبهشت و حزب خدا در نمىآيند . و از اينجا رابطهء ميان آيهء پيشين و اين آيه به ما آشكار مىشود ، و آنچه آن آيه در برداشت مهمترين مضامين شخصيت مؤمن بود كه در به ياد داشتن خداوند متمثّل شده و همان است كه فرد را از اصحاب بهشت مىسازد .\r\n«  وَ لا تَكُونُوا كَالَّذِينَ نَسُوا اللَّهَ  - از آن كسان نباشيد كه خدا را فراموش كرده‌اند . » يعنى از او نترسيدند و پروا نكردند و براى ديدار او در آخرت آماده نشدند ، و متوجّه مراقبت و نظارت او بر كارهاى خود نشدند ، پس فراموش كردن خدا تنها در كفر محض نسبت به ذات تعالاى او نيست ، بلكه ممكن است مؤمنى كه او را فراموش كرده در ورطهء يك يا بيشتر از يكى از امور سه گانهء زير بيفتد . تعبير خداوند از اين امر به فراموشى ما را بدين نكته رهنمون مىشود كه ايمان به دو به ياد داشتن او در سرشت و حافظهء بشر به وديعه نهاده شده است ولى انسان به سبب غفلت يا شهوت يا جز اين دو نسبت بدان بىاعتنا مىشود .\r\nامامان رهنما معنى اين آيهء كريم را توضيح داده‌اند ، امير مؤمنان ( عليه السّلام ) گويد : « معنى خدا را در سراى دنيا فراموش كردند ، اين است كه به فرمانبردارى او كار نكردند » ، « 66 » و اين امر آنان را به عاقبتى خطرناك كشانيد كه همان گمراهى و آتش دوزخ است .\r\n«  فَأَنْساهُمْ أَنْفُسَهُمْ  - و خدا نيز چنان كرد تا خود را فراموش كنند . » به عنوان نتيجه طبيعى فراموش كردن او ، زيرا كسى كه به پروردگار خود ايمان ندارد و به آخرت معتقد نيست قطبى ثابت نمىيابد كه پيرامون آن بگردد ، و هدفى حقيقى ندارد كه براى رسيدن بدان بكوشد ، بلكه جريانهاى گوناگون او را به سوى خود مىكشند ، / 271 از اين رو روزى از اجتماع خود پيروى مىكند و ديگر روز از اشغالگران بيگانه و روز سوّم از تاريخ و چهارم روز از رياست طلبى و همچون ذرّه‌اى\r\n\r\n\r\n","description":"","footnote":"\r\n( 66 ) - بحار الانوار ، ج 93 ، ص 99 .\r\n","page_name":" 300 ","page_number":302},
  {"content":"\r\n\r\nسرگردان مىشود كه به هر سويى باد بوزد به همان سوى مىرود و براى مصلحت حقيقى خود كار نمىكند و از مبدئى كه غايت وجود اوست به تكاپو نمىافتد ، آن گاه روز قيامت فرا مىرسد «  يَوْمَ تَأْتِي كُلُّ نَفْسٍ تُجادِلُ عَنْ نَفْسِها  « 67 » - روزى كه هر كس به دفاع از خويش به مجادله مىپردازد » ، و او چيزى پيشاپيش براى خود نفرستاده است .\r\nبه عبارتى ديگر : آنچه وجود انسان را براى او ثابت مىكند ، و او را به مصلحت خود آشنا مىسازد ، همان ايمان او به پروردگار خويش است . پس ايمان به او استقلال مىبخشد و ديدگاهى درست در برابر خويش و اعتماد به خود به دو مىدهد ، و اين از امتيازات بينشها و تذكّرات قرآن است كه بشر را از سلطهء هوى و چيرگى شهوتها ، و بندگى گردنكشان و خوشگذرانان كه او را به سوى هواى نفس مىكشانند و او را از مقاومت در برابر شهوات مىترسانند ، آزاد مىكند . مؤمن از هواى خود مىگذرد تا وجود خود را پى ريزى كند و تسليم جاذبه‌هاى شهوت نمىشود ، پس استقلال خود را تثبيت مىكند ، و با سلطهء مستكبران مبارزه مىكند تا ذات خود را حفظ كند و به هستى و موجوديّت خود بازگردد ، در حالى كه فرهنگ جاهليّت با رنگها و جهت گيريهاى خود اين ارزشها را از او مىگيرد و او را به حلّ شدن در محيط خود مىكشاند و از راه راست به گمراهه مىافكند .\r\n«  أُولئِكَ هُمُ الْفاسِقُونَ  - ايشان نافرمانان‌اند . » كسانى كه از دژ ارزشها بيرون آمدند و گرگهاى هوى و درندگان سركشى و طغيان آنان را ربودند .\r\n[ 20 
  ] بلى ، فراموش كردن خدا موجب گمراهى مىشود و انسان را از اهل آتش مىسازد ، زيرا اهل بهشت همان كسانى هستند كه خصلتهاى سه گانه در آنان به فزونى وجود دارد ( تقواى خدا ، آمادگى براى آخرت و احساس مراقبت خدا ) و هم چنان كه اين دو گروه در صفات خود در دنيا تفاوت دارند در آخرت نيز در\r\n\r\n\r\n","description":"","footnote":"\r\n( 67 ) - النحل / 111 .\r\n","page_name":" 301 ","page_number":303},
  {"content":"\r\n\r\nسرنوشتشان متفاوت‌اند .\r\n«  لا يَسْتَوِي أَصْحابُ النَّارِ وَ أَصْحابُ الْجَنَّةِ أَصْحابُ الْجَنَّةِ هُمُ الْفائِزُونَ  - اهل آتش با اهل بهشت برابر نيستند . اهل بهشت همان كام يافتگان‌اند . » / 272 پس صفات اين دسته را بجوييم و بكوشيم كه خود را بدان بياراييم و در جستجوى گردهمايى آنان برآييم و بدان بپيونديم تا با آنان در دنيا و آخرت كامياب شويم .\r\nبدين گونه آيات قرآن بينشهايى پياپى دربارهء تميّز مؤمنان از ديگران به ما مىدهد تا ابليس ما را نفريبد كه آن دو گروه همسانند . هرگز . . . بهشت و آتش ، و نيكى و بدى ، و نور و تيرگى ، و سايه و آفتاب سوزان برابر نيستند ، و همچنين نكوكاران اصحاب بهشت و بدكاران اصحاب آتش با هم برابر نيستند ، با آن كه هر دو گروه در دنيا در يك شهر و چه بسا زير يك سقف با هم زندگى مىكنند و به نظر بيننده چنين مىنمايد كه يكسان‌اند ، بلكه بدكاران مىكوشند فرق ميان خود و نكوكاران را بپوشانند ، و تبليغ مىكنند كه تا در دنيا هستند به سبب بدكاريهاى خود بازخواست نمىشوند پس در آخرت نيز از عاقبت آن نجات مىيابند ، هرگز . . . اين دو گروه برابر نيستند و شناخت اين حقيقت در برانگيختن انسان به صلاح و كردار نيك سهمى بسزا دارد .\r\n[ 21 
  ] اگر اصحاب بهشت كاميابانند ، پس ما چگونه به درجات آنان برسيم ؟\r\nهمانا به وسيلهء قرآن كه چيزى مانند آن انسان را به ياد پروردگارش نمىاندازد و بهتر از آن او را با روح ايمان و تقوا پرورش نمىدهد . قرآنى كه اگر بر كوه نازل مىشد كوه از پاى درمىآمد ، پس چگونه دل انسان بدان پاسخ مثبت ندهد ؟\r\n«  لَوْ أَنْزَلْنا هذَا الْقُرْآنَ عَلى جَبَلٍ لَرَأَيْتَهُ خاشِعاً مُتَصَدِّعاً مِنْ خَشْيَةِ اللَّهِ  - اگر اين قرآن را بر كوه نازل مىكرديم ، از خوف خدا آن را ترسيده و شكاف خورده مىديدى . » انديشيدن در اين آيه ما را به حقايقى چند رهنمون مىشود :\r\n\r\n","description":"","footnote":"","page_name":" 302 ","page_number":304},
  {"content":"\r\n\r\nنخست : خداى تعالى اسم اشارهء « هذا - اين » را به قرآن اضافه كرده است .\r\nچرا ؟ شايد براى آن كه خواسته است ، خوانندهء قرآن به ياد آورد كه معنى كلام همين كتابى است كه اكنون در برابر او قرار دارد و متضمّن آيات و حقايقى است كه دل را مىشكافد و مىترساند ، پس اگر او به وسيلهء قرآن از پروردگار خود نترسد و پرواى او نكند بايد بداند / 273 كه دلش از كوه‌ها نيز سخت‌تر است .\r\nو با آن كه اين شاره بنحو عام متوجّه تمام قرآن است به صورت اخصّ به همين آياتى اشاره مىكند كه روند سورهء حشر قرار گرفته ، و چگونه چنين نباشد در حالى كه اين آيات مشتمل بر نوعى تجلّى خداوند براى مؤمنان با نامهاى نيكوى اوست ؟\r\nدوم : چرا نام قرآن بويژه در اين روند آيات آمده است ؟ شايد براى آن كه رسيدن به حدّ خوف و پروا داشتن از خدا و سود بردن از آيات منوط به تلاوت و خوانده شدن آنهاست و به صرف به دست آوردن يا زينت بخش كردن آنها نيست ، پس اگر اين آياتى كه خوانده مىشود بر كوه نازل مىشد كه مىهراسيد و مىشكافت .\r\nسوم : كوه به سبب حروف يا برگها از قرآن نمىهراسد و نمىشكافد ، بلكه نتيجهء مضمونهاى بزرگى كه آيات قرآن شامل آنهاست و مهمترين و بزرگترين آنها احتواى آنها بر تجلّى آفريدگار عزّ و جلّ است ، بدين جا منجر مىشود . از اين رو قرآن همان فرود آينده است در حالى كه ( عامل هراس و از پاى درآمدن كوه ) بيم از خداوند سبحان است . پس بنا بر اين عظمت قرآن مكتسب از آن تجلّى است ، تجلّايى كه به شكلى ديگر بر كوه پديدار شد و كوه فرو پاشيد و موسى بيهوش افتاد . « 68 » «  وَ تِلْكَ الْأَمْثالُ نَضْرِبُها لِلنَّاسِ  - و اين مثالهايى است كه براى مردم مىزنيم . » ما از اين مثل بدين نكته هدايت مىشويم كه ميزان سختى و قساوتى را\r\n\r\n\r\n","description":"","footnote":"\r\n( 68 ) - مأخوذ از سورهء اعراف / 143 .\r\n","page_name":" 303 ","page_number":305},
  {"content":"\r\n\r\nتصوّر كنيم كه ممكن است دل انسان بدان دچار شود تا آنجا كه از وحى تأثّر نپذيرد و بپروا و پرهيزى نورزد شك نيست كه چنين دلى از سنگ نيز سخت‌تر خواهد بود «  وَ إِنَّ مِنَ الْحِجارَةِ لَما يَتَفَجَّرُ مِنْهُ الْأَنْهارُ وَ إِنَّ مِنْها لَما يَشَّقَّقُ فَيَخْرُجُ مِنْهُ الْماءُ وَ إِنَّ مِنْها لَما يَهْبِطُ مِنْ خَشْيَةِ اللَّهِ  « 69 » - كه از سنگ گاه جويها روان شود ، و چون شكافته شود آب از آن بيرون جهد ، و گاه از ترس خدا از فراز به نشيب فرو غلتد . » خداوند اين چنين براى مردم مثالها مىزند .\r\n«  لَعَلَّهُمْ يَتَفَكَّرُونَ  - شايد ايشان بينديشند ، » / 274 و به عظمت كتاب پروردگار خود راه يابند ، و بدين وسيله دلهايشان نرم شود . تأكيد قرآن بر برانگيختن خرد به انديشيدن دليلى است واضح بر اين كه بيقين هيچ چيزى جايگزين خرد انسان در تكميل وجود و راهنمايى او به حق به استوارترين صورتهاى خود نيست ، و اين آيه ما را رهنمون به اين امر است كه عظمت قرآن براى هيچ كس كشف و آشكار نمىشود مگر به انديشيدن در آيات و مثالهاى آن ، و هر چه انسان با هشيارى و دانش بيشتر آن را فرا گيرد بيشتر عظمت آن را مىشناسد و احساس نياز بدان مىكند ، و رسالت الهى براى آن آمده است كه خرد بشرى را به پويندگى درآورد و عقب ماندگيهاى فكرى آن را بزدايد و دور كند ، و اين از آن رو است كه جنبش تمدن آفرين حقيقى از برانگيختن خرد آغاز مىشود و مبتنى بر آن است ، و خردهايى كه قرآن آنها را به انديشيدن و بيم از خدا ، كه بزرگترين محرّك و مشوّق است به تكاپو نيفكند ، بيگمان به مرگ نزديكتر است تا به زندگى .\r\n[ 22 
  ] نامهاى خدا وسايل شناخت اوست ، و شناخت خدا راه نزديك شدن به او ، و نزديكى به خدا غايت كمال انسان . خداوند نامهاى خود را آفريده است تا ما او را بدان نامها بخوانيم ، و اگر اين نامها نمىبود چگونه ما مىتوانستيم به شناخت و معرفت نسبت به او دست يابيم ؟\r\nدر حديث شريف از امام رضا ( عليه السلام ) چنين آمده است كه ابن سنان\r\n\r\n\r\n","description":"","footnote":"\r\n( 69 ) - البقرة / 74 .\r\n","page_name":" 304 ","page_number":306},
  {"content":"\r\n\r\nدربارهء معرفت خدا نسبت به خود و اين كه چه هنگام نامهاى خود را آفريد ، از امام سؤال مىكند و مىگويد : « آيا خداى عزّ و جلّ پيش از آنكه آفريدگان را بيافريند نسبت به خويشتن به خود عارف ( و از هستى خود آگاه ) بود ؟ گفت : آرى . گفتم :\r\nخويشتن خود را مىديد و مىشنيد ؟ گفت : بدين نيازى نداشت ، زيرا از خود نمىپرسيد و چيزى نمىخواست ، او همان نفس خود است و نفس او هموست ، قدرت او نافذ است و نيازى ندارد كه خويشتن خود را بنامد ، ولى براى خود نامهايى برگزيد به جهت ديگران كه او را بدان نامها بخوانند ، زيرا اگر او را به نامش نخوانند شناخته نشود » . « 70 » ولى چگونه خدا را به نامهايش بخوانيم ؟ اين امر وقتى كامل مىشود كه ما آن نامها را وسيله‌اى براى شناختن او قرار دهيم ، و در حروف آنها خشك و مقيّد نشويم و آن نامها را چون نامهايى بخوانيم ، بلكه آنها را به سوى آن پروردگارى قرار دهيم كه با ضمير « هو : او » به دو اشاره مىكنيم ، پروردگارى كه نشانه‌هاى او در هر چيزى جلوه‌گر است ولى ذات او فراتر از درك خردهاست .\r\n/ 275 در حديث منقول از امام صادق ( عليه السّلام ) چنين آمده است كه وقتى به هشام بن الحكم كه از او دربارهء نامهاى خدا و اشتقاق آنها مىپرسد ، پاسخ مىدهد :\r\n« اى هشام : اللَّه مشتق از إله است ، و إله اقتضاى مألوهى دارد ، و نام غير از ناميده شده است ، پس كسى كه نام را بدون معناى آن مىپرستد كفر ورزيده و چيزى را نپرستيده ، و كسى كه نام و معنى را با هم مىپرستد شرك ورزيده و دو چيز را پرستيده ، و كسى كه معنى را بدون نام مىپرستد ، اين توحيد و يكتاپرستى است » . « 71 » به نظرم مىرسد كه بسيارى از افراد بشر هنگامى كه در حدود نامها و حروف دلالت كنند بر او يا در حدود آيات خدا بدون آن كه با بينشها و حقايق\r\n\r\n\r\n","description":"","footnote":"\r\n( 70 ) - نور الثقلين ، ج 5 ، ص 295 .\r\n( 71 ) - نور الثقلين ، ج 5 ، ص 296 .\r\n","page_name":" 305 ","page_number":307},
  {"content":"\r\n\r\nايمان خود به معنى آن نفوذ كنند گرفتار جحود مىشوند ، گمراه مىگردند ، و شايد اساس دسته‌اى از اقسام شرك همين جحود باشد ، و از اين رو آياتى از قرآن آمده است كه ما را به اشاره‌هايى فطرى متوجّه خداوند كند .\r\n«  هُوَ اللَّهُ الَّذِي لا إِلهَ إِلَّا هُوَ  - اوست خداى يگانه كه هيچ خدايى جز او نيست . » به خواست خدا ، پاره‌اى انديشه‌ها دربارهء اين كلمات درخشان خواهد آمد .\r\n«  عالِمُ الْغَيْبِ وَ الشَّهادَةِ  - داناى نهان و آشكار . » در حديث منقول از امام باقر ( عليه السلام ) آمده است : « غيب آن چيزى است كه نمىباشد و شهادت آن است كه مىباشد » . « 72 » احاطهء خداوند به غيب از لحاظ آگاهى نشان قدرت نافذ اوست ، مگر نه اين كه پروردگار سبحان ما مىگويد : «  وَ عِنْدَهُ مَفاتِحُ الْغَيْبِ لا يَعْلَمُها إِلَّا هُوَ . . .  « 73 » - كليدهاى غيب نزد اوست جز او كسى را از غيب آگاهى نيست . . . تا پايان آيه . » آيا مىدانى چگونه استدلال مىكنيم كه پروردگار ما داناى نهان و آگاه به غيب است ؟ زيرا خداى تعالى پيش از آن كه آفريدگان را بيافريند / 276 مىدانست چگونه بدون نمونه‌اى از پيش و نقصى بعدى آنها را بيافريند ، پس اگر از پيش آگاهى نداشت ( و علم او سابق بر آفرينش نبود ) چگونه آنها را بدين دقّت و استوارى آفريد ؟\r\n«  هُوَ الرَّحْمنُ الرَّحِيمُ  - او بخشايندهء مهربان است . » رحمت او بر همه چيز گسترده و بر مؤمنان به رحمت خاص خود تفضّل كرده است .\r\n[ 23 
  ] در هر افق و از كران تا كران با هر سيّاره‌اى كه برآيد و غروب كند ، و بر\r\n\r\n\r\n","description":"","footnote":"\r\n( 72 ) - نور الثقلين ، ج 5 ، ص 296 .\r\n( 73 ) - الانعام / 59 .\r\n","page_name":" 306 ","page_number":308},
  {"content":"\r\n\r\nهر خرد و كلانى نشانه‌هاى او هست ، پس « او » خود كيست و صفات او كدام است ؟\r\nهر جا چشم اندازى آثار ملك و بزرگى او را بينى و به هر چه بنگرى از توانايى و حكمت او آگاهت كند و هر رويدادى را ملاحظه كنى جلوه‌هاى تسلّط و جبروت او را مىبينى ، پس « او » خود كيست و نامهاى او كدام است ؟\r\nپرسشى است كه بر هر خاطرى و به هر مناسبتى مىگذرد و نقش مىبندد ، و پاسخ مىآيد : بيگمان « او » ست ، و انديشه اين ضمير اشاره را بر مىگيرد تا بدين وسيله رشته‌هاى شناختهاى خود را گرد آورد و بهم پيوندد . بلى ، او نهان هر آشكار و باطن هر پيداست ، او نور هر تيرگى و آفرينندهء هر آفريده است .\r\n« هو : او » ، و همين براى يادآورى هر كس كه دلى دارد كافى است ، مگر نه فطرت او در دل وجود دارد ، و در ژرفاى هر دلى پرتوهايى از نور شناخت او هست ؟\r\nامّا نامهاى نيكوى او كدام است ؟ نخست : « اللَّه » پس او إله و خداى حقيقى است كه تمام صفات خدايى و الوهيّت در او گرد آمده ، و ما با « الف و لام » به دو اشاره كرديم و گفتيم : « اللَّه : آن خداى يگانه با تمام صفات خدايى خود » و نگفتيم « إله » زيرا او إله و خداى حقّى است كه غير او را حق ادعاى خدايى و الوهيّت نيست ، و همچنين نامهاى او تالى و همسان است براى تفسير اسم « اللَّه » و بطبع تمام آنها تالى نام اللَّه است .\r\n«  هُوَ اللَّهُ الَّذِي لا إِلهَ إِلَّا هُوَ  - اوست خداى يگانه كه هيچ خدايى جز او نيست . » پس از آنجا كه « هيچ خدايى جز او نيست » پس او « اللَّه : خداى يگانه » است و غير از او هيچ خدايى نيست ، امّا مظاهر خدايى / 277 و جلوه‌نماييهاى او كدام است ؟\r\nيكم : همانا « الملك : سلطان و مالك توانا » است . زمام قدرت و توانايى مطلق را در هر چيزى مالك است ، پس هيچ چيزى را حركت و نيرويى نيست مگر به ( وجود و حركت بخشى و توانبخشى ) او ، و هيچ رويدادى پديد نمىآيد مگر در\r\n\r\n","description":"","footnote":"","page_name":" 307 ","page_number":309},
  {"content":"\r\n\r\nدايرهء دانش و نيروى او ، و او راست كليدهاى غيب و آنچه نهان است و جز او هيچ كس آنها را نمىداند . . . مورى خرد را در جنگلى پهناور بپندار كه در شبى تيره و تار از جايى به جايى مىرود ، خداوند راز درون و هدف آن مور را مىداند ، و از جنبش روح در ميان پهلوهايش آگاه است و وسوسه‌هاى خواهش و شهوت را در دلش مىشناسد ، و از انگيخته شدن غريزه‌ها در نفسش خبر دارد . . . اين همه را مىداند و ملكوت ( مالكيّت مطلق و چيرگى عامّ ) او بر آن احاطهء مطلق دارد .\r\nبراستى خداوند مالك و صاحب اختيار جنبش چيزها و مالك ذات و هستى آنهاست ، پس مالكيت مطلق آسمانها و زمين از آن اوست ، پروردگار ما والاست و ملك او عظيم است .\r\nبراستى او مالكى است كه ملكش را زوالى نيست ، و حدود جغرافيايى آن را محدود نمىكند و معادلات عالم هستى آن را مقيّد نمىسازد . آيا داستان مأمون عباسى را شنيده‌اى ؟ كه هنگامى كه مرگش فرا رسيد بر فراز لشكرگاه پهناور خود رفت ، و آهى ژرف برآورد و گفت : اى آن كه ملكش زوال نمىيابد ، رحم كن بر آن كه ملكش زوال يافت ! پروردگار با جبروت ما اين چنين بندگان خود را مقهور مرگ و نيستى كرده است تا آنجا كه شهرياران طوق بندگى او را بر گردن خود نهاده و از شوكت او هراسان و از چيرگى و عزّت او بيمناك‌اند .\r\nدوم : قدرت هنگامى كه در بشر يافت شود به دو مستى مىبخشد و مستى قدرت بزرگتر از هر مستى ديگر است ، و آن گاه كه شراب قدرت در سر قدرتمندان به گردش درمىآيد و از حدود مشروع نافرمانى مىكنند و چون افعى كه با شتاب بر زمين خزد به تكاپو درمىآيند و زهر و مرگ مىپاشند و مىكارند ، و پروردگار سبحان ما گفته است : «   إِنَّ الْإِنْسانَ لَيَطْغى أَنْ رَآهُ اسْتَغْنى   « 74 » - حقّا كه آدمى ، هر گاه خويشتن را بىنياز بيند ، نافرمانى مىكند » ، و خداى سبحان گفت :\r\n\r\n\r\n","description":"","footnote":"\r\n( 74 ) - العلق / 6 و 7 .\r\n","page_name":" 308 ","page_number":310},
  {"content":"\r\n\r\n«  فَهَلْ عَسَيْتُمْ إِنْ تَوَلَّيْتُمْ أَنْ تُفْسِدُوا فِي الْأَرْضِ وَ تُقَطِّعُوا أَرْحامَكُمْ  « 75 » - اگر به حكومت رسيديد مىخواهيد در زمين فساد كنيد و پيوند خويشاوندانتان را ببريد ؟ » .\r\nامّا پروردگار سبحان ما قدّوس است ، منزه و پاك / 278 از هر ظلم و جورى . قدّوس به معنى پاك است ، و مردم حجاز به دلو « القدس » گويند ، زيرا به وسيلهء آن چيزها را پاك كنند . و شايد معنى قدّوس اين باشد كه خداى سبحان خود پاك ( و طاهر ) و پاك كننده ( و مطهّر ) غير از خود است ، چنان كه در مورد كلمه قيّوم گوييم :\r\nمعناى آن اين است كه قائم به ذات خود است كه ديگر چيزها به دو قايمند .\r\nسوم : و از تجلّيات نام قدّوس ( - پاك و پاك كننده ) ، همانا سلام ( - امن و آرامش و بى گزندى ) است ، پس او به اهل مملكت خود تجاوز نمىكند و مردم زمين را به انواع عذاب و شكنجه دچار نمىسازد ، و اگر بنده‌اى به او پناه برد ، درگاه او را دار السّلام ( - سراى ايمنى و صلح و آرامش ) مىيابد كه در آنجا از فضل خدا آرامشى دل او را فرا مىگيرد ، و خداوند به وسيلهء اين آرامش او را از وسوسه‌هاى شيطان سلامت مىبخشد ، سلامت از تاخت و تازه‌هاى او ، و سلامت از بيم و نگرانى و دودلى ، و سلامت از كينه و حسد و بدگمانى ، و خدا از فضل خود عافيت در زندگى و ايمنى از خطرها را بر او محيط مىكند ، مگر آنجا كه حكمت او اقتضا كند كه وى را بيازمايد و گرفتار فتنه سازد ، و او را به فضل خود به سرانجام نيكو اميدوار مىكند كه در آن همه ايمنى و سلام است .\r\nدر دعا چنين آمده است : « بارالها ، تويى سلام ، و از توست سلام و به تو بازگردد سلام » .\r\nچهارم : از سلام ، نام « مؤمن » سرچشمه مىگيرد ، چه خداوند به هر كس كه از شرّ نفس خود و شرّ شيطان و هر صاحب شرّى كه زمامش به دست اوست به دو پناه مىبرد ، ايمنى مىبخشد ، و اگر اين ايمنى و امانى كه پروردگار رحمت و قدرت به انسان - و به هر آفريده‌اى - داده است نمىبود ، چگونه اين آفريدهء ناتوان در طول\r\n\r\n\r\n","description":"","footnote":"\r\n( 75 ) - محمّد / 22 .\r\n","page_name":" 309 ","page_number":311},
  {"content":"\r\n\r\nدگرگونيهاى بعدى رشد و نموّ مىكرد ؟ از آن هنگام كه نطفه‌اى بود در منى ، تا آن كه او را در زهدان مادرش به صورت لخته خونى پيوسته و سپس لختى گوشت و آن گاه استخوان آفريد ، تا او را آفريده‌اى كامل ساخت ، و به زير نگهدارى مادر و توجّه پدرش قرار داد و نگهبانى او را به نگهبانانى سپرد كه از پيش و به دنبال او همراهيش كردند ، تا آنجا كه پروردگار سبحان ما گويد : «  إِنْ كُلُّ نَفْسٍ لَمَّا عَلَيْها حافِظٌ  « 76 » - هيچ كس نيست مگر آن كه بر او نگهدارى گماشته شده است . » و اين نزديكترين معنى براى كلمهء « المؤمن » است و گفتهء نابغه « 77 » را بر اين معنى شاهد آورده‌اند كه گويد :\r\n/ 279\r\n و المؤمن العائذات الطّير يمسحها * ركبان مكّة بين الغيل و السّلم \r\nيعنى سوگند به آن كه به پرندگانى كه آهنگ بيت الحرام داشتند امان داد در حالى كه حاجيان در ميان جنگهاى خار مغيلان و تپّه‌هاى شن راه مىسپردند .\r\nيكى از مفسّران گفته است : معنى « المؤمن » آن است كه خداى سبحان خود گواهى داده كه خدايى جز او نيست . « 78 » و از ابن عباس مروى است كه گفت :\r\n« در روز قيامت ( خداوند ) اهل توحيد را از آتش بيرون آرد ، و نخستين كسانى را كه بيرون آورد كسانى هستند كه نامشان مطابق نام پيامبر است تا ديگر كسى كه همنام پيامبر باشد در آتش نماند ، و خداى تعالى به بقيهء آنان گويد : « شما مسلمانانيد و من سلام ، و شما مؤمنانيد و من مؤمن » پس آنان را به بركت اين دو نام از آتش بيرون آورد » . « 79 » پنجم : ولى آيا مردم بدون شهريارى مقتدر كه با تمام نيرو بر عرش قرار\r\n\r\n\r\n","description":"","footnote":"\r\n( 76 ) - الطّارق / 4 .\r\n( 77 ) - نابغهء ذبيانى ، از بزرگترين سخنوران عرب جاهلى كه در سال 604 ميلادى درگذشته است - م .\r\n( 78 ) - يعنى چون كلمهء شهادت : لا إله إلّا اللَّه گوينده را مؤمن مىسازد و خداوند نيز بر اين كلمه شهادت داده پس صفت و نام « مؤمن » را بر ذات خود اطلاق كرده و آن را از نامهاى نيك خود شمرده است - م .\r\n( 79 ) - مجمع البيان ، ج 9 ، ص 267 .\r\n","page_name":" 310 ","page_number":312},
  {"content":"\r\n\r\nگرفته باشد ، از گزند شرّها در امان مىمانند ؟ از اينجاست كه پروردگار سبحان ما « المهيمن » نگهدارنده و نگهبان است ، ذاتى كه هيچ كس نزد او ضايع و تباه نمىشود .\r\nدر معنى « المهيمن » گفته‌اند : همان امين است ، و گفته‌اند : شاهد است ، و گفته‌اند : در معنى همان مؤمن است ، زيرا اصل اين لفظ المؤيمن است ، جز اين كه در صفت مبالغه‌اى بيشتر دارد ، و گفته‌اند : همان رقيب و نگهبان بر چيزهاست ، و گويند : همين يهيمن فهو مهيمن وقتى كه نگهبان بر چيزى باشد . « 80 » به نظر مىرسد اصل معنى مهيمن چيره و صاحب سيطره است و ديگر معانى از آن برگرفته شده ، زيرا هر كس كه چيره باشد نگهبان و شاهد و نگهدارنده نيز هست .\r\nششم : هيمنه و چيرگى خداوند بر آفريدگان بىمعارض است ، او مقهور مىكند و خود مقهور نمىشود ، مىپرسد و مورد پرسش قرار نمىگيرد ، و اعمال قدرت مىكند ولى بر او قدرتى اعمال نمىشود ، و الا پايگاهى است كه كس را بر او دسترس نيست و او سخت سياست « 81 » است . . . و تمام اينها از عزّت و تسلّط او خبر مىدهد كه همان غايت هيمنه است ، هم چنان كه هيمنه كمال ايمان ، / 280 و ايمان قلّهء سلام و آرامش است .\r\nهفتم : آيا مىخواهى جلوه‌اى از نام « العزيز : چيره » را ببينى ؟ به جبروت آفريدگار بنگر ، و بنگر چگونه آفريدگانش را مقهور و ملزم به قوانين خود كرده است ، به نحوى كه آنها از حدّى كه بر ايشان رسم كرده بيرون نمىروند مگر به خواست و ارادهء او ، هيچ يك صاحب اختيار روز زاده شدن و ساعت مرگ خود نيست و رزقى را كه براى ( او ) معيّن شده و قضايى را كه بر او مقرر آمده در اختيار ندارد . . . براستى كه خداوند « الجبّار : با جبروت » است .\r\n\r\n\r\n","description":"","footnote":"\r\n( 80 ) - القرطبى ، ج 18 ، ص 47 .\r\n( 81 ) - تعبيرى است قرآنى ، از سورهء رعد ، آيه 13 : «  وَ هُوَ شَدِيدُ الْمِحالِ  - و او به سختى عقوبت و سياست مىكند - م .\r\n","page_name":" 311 ","page_number":313},
  {"content":"\r\n\r\n« الجبّار » اسم است از جبر ، كه همان قهر و چيرگى است ، و اگر بر بندگان خدا اطلاق شود مذموم و ناپسند است ، زيرا حكمروايى مطلق از آن خداست ، امّا در مورد آفريدگان ، بهترين صفات آنها التزام و سرسپردگى به حكمرانى خداست ، پس اگر بر مردم قهر ورزند و چيرگى نمايند به آنان تجاوز كرده و با خداوند در تسلّطش به منازعه درآمده‌اند .\r\nگفته‌اند : معنى جبّار كسى است كه شكسته‌بندى مىكند ، و به نظر مىرسد كه معنى نخست روشنتر است .\r\nهشتم : صفت « الجبّار » در نزد خدا پنهان شده نيست بلكه در تكبّر ( :\r\nبزرگوارى ) او جلوه‌گر است چنان كه نمىگذارد هيچ كس به تسلّط و اقتدار او تجاوز كند مگر به همان اندازه كه حكمت آزمودن او اقتضا مىكند ، پس او « المتكبّر » است . و از اين رو در حديث قدسى منقول از پيامبر خدا ( صلّى اللَّه عليه و آله ) آمده است كه ( خداى سبحان گفت ) : « كبرياء رداى من ، و عظمت شلوار من است پس هر كه در يكى از اين دو با من كشاكش كند ، او را در هم مىشكنم ، سپس او را به آتش افكنم . » « 82 » در حديثى از امام صادق - عليه السلام - آمده است : « كبريا و بزرگى رداى خداوند است و هر كس بر سر اين ردا با او ستيزه و كشمكش كند وى را در آتش سرنگون سازد » . « 83 » اين است نامهاى خدا كه اگر انسان دربارهء آنها بينديشد و دل خود را بر نور آنها بگشايد ايمان و شناختش به پروردگار خود افزون شود .\r\n/ 281 «  الْمَلِكُ الْقُدُّوسُ السَّلامُ الْمُؤْمِنُ الْمُهَيْمِنُ الْعَزِيزُ الْجَبَّارُ الْمُتَكَبِّرُ  - فرمانروا ، پاك ، عارى از هر عيب ، ايمن بخش ، نگهبان ، پيروزمند ، با جبروت و بزرگوار . »\r\n\r\n\r\n","description":"","footnote":"\r\n( 82 ) - القرطبى ، ج 18 ، ص 47 .\r\n( 83 ) - نور الثقلين / ج 5 ص 298 .\r\n","page_name":" 312 ","page_number":314},
  {"content":"\r\n\r\nپس آيا در ميان آفريدگانش يك تن ممكن است مدّعى اين نامها باشد تا شريك او در فرمانروايى شود ؟ هرگز . . .\r\n«  سُبْحانَ اللَّهِ عَمَّا يُشْرِكُونَ  - خدا از هر چه براى او شريك قرار مىدهند منزه است . » آيا از الاهى خبردارى كه همانند پروردگار عزّت در نامهاى نيكوى او شريك باشد ؟ هرگز . . . آن الاهان ( و خداوندگاران ) همه خود آفريدگان و پروردگان و ناتوانان و محدودان‌اند ، پس به كجا مىروند ؟ ! مىبينى كه يكى گاو را مىپرستد و ديگرى طاغوتى گردنكش را ، آيا شأن او از گاوى كمتر است ؟ و سومى بتى را مىپرستد . آيا اينان خرد خود را به كار نمىاندازند و نمىانديشند ؟\r\nحقا ! آنان كه براى پروردگار خود شريك مىتراشند ، خدا را به نامها و صفاتش نمىشناسند ، و اگر چيزى از آن نامها و صفات مىدانستند بيقين بىبهايى چيزهايى را كه با پروردگارشان شريك مىشمردند و بىخردى كسانى را كه شريك براى او مىسازند ، در مىيافتند .\r\nدر خبر مروى از امام على ( عليه السلام ) در معنى و فضيلت « سبحان اللَّه :\r\nمنزه است خدا » آمده است كه مردى از عمر بن خطّاب پرسيد و گفت : اى امير مؤمنان : تفسير « سبحان اللَّه » چيست ؟ گفت : در پناه اين ديوار مردى است كه اگر از او بپرسند آگاهتر باشد ، و اگر خموش مانند و نپرسند خود به سخن در اين باره آغاز كند و سخنور باشد ، پس آن مرد درآمد و او همانا ، على بن ابى طالب بود ، پس پرسنده گفت : اى ابو الحسن ! تفسير « سبحان اللَّه » چيست ؟ گفت : « اين تعبير بزرگداشت جلال خداى عزّ و جلّ و منزّه داشتن اوست از آنچه هر مشركى دربارهء او گويد ، پس چون بنده اين تعبير را بگويد هر فرشته‌اى بر او درود فرستد . » « 83 » [ 24 
  ] آيه پيشين صفات خدا را يادآور شد ، و به نظر مىرسد كه اين آيه افعال\r\n\r\n\r\n","description":"","footnote":"\r\n( 83 ) - نور الثقلين ، ج 5 ، ص 297 .\r\n","page_name":" 313 ","page_number":315},
  {"content":"\r\n\r\n/ 282 ستودهء او را ياد مىكند كه آن نامها برگرفته از اين افعال است .\r\nيكم : خلق ( آفرينش ) و به نظر مىرسد كه معناى آن ساختن چيزهاست پس از نو آفرينى آنها ، و از اين رو ممكن است كه غير از خدا را نيز « خالق :\r\nآفريننده » ناميد ، پروردگار ما گفته است : «  فَتَبارَكَ اللَّهُ أَحْسَنُ الْخالِقِينَ  « 84 » - در خور تعظيم است خداوند ، آن بهترين آفرينندگان » و خداى سبحان گفت :\r\n«  وَ إِذْ تَخْلُقُ مِنَ الطِّينِ كَهَيْئَةِ الطَّيْرِ  « 85 » - و آن گاه كه ( به امر من ) از گل چيزى چون پرنده آفريدى . » دوم : وقتى ما چيزى مىسازيم ، چيزى موجود را از صورتى به صورت ديگر درمىآوريم ، در حالى كه پروردگار ما آفريدگان را انشاء كرد يعنى بدون آن كه پيشتر وجود داشته باشد از نيستى به هستى آورد و پديده‌اى به كلى بىسابقه پديدار كرد و آن را چيزى نمونه و الگو برنگرفت ، و به نظر مىرسد كه اين همان معنى « بارئ » باشد كه مفسّران گويند : معناى آن انشاء كننده نوپديد آورنده است و گروهى از واژه‌شناسان نيز همين مطلب را تصريح كرده‌اند .\r\nيكى از مفسران گويد : « براء » در اصل بدين معنى است كه « از بيمارى شفا يافت » سپس اين معنى توسعه يافته و شامل كسى شده كه چيزى را درست و بىنقص يا عيبى بسازد ، و بنا بر اين « البارئ » در اينجا كسى است كه آفرينش خود را به درستى انجام داده و رخنه يا فاصله‌اى در آن نگذاشته است .\r\nسوم : خداوند چيزها را پس از آن كه خود آنها را ابداع كرد و بىسابقه پديد آورد ، و پس از آن كه نيك اندازه گرفت و سنجيد ، بيافريد و خلق كرد ، و شايد معنى « المصوّر : نقشبند » همين باشد ، پس خدا در عالم غيب عالم را چنان كه خواست برسنجيد ، آن گاه مادهء عالم را ، از هيچ ، نه از چيزى ، ابداع و نو پديد كرد ، سپس آن را آفريد و او كه منزّه است آن را به بهترين آفرينشى بساخت ، و گفته‌اند :\r\n\r\n\r\n","description":"","footnote":"\r\n( 84 ) - المؤمنون / 14 .\r\n( 85 ) - المائدة / 110 .\r\n","page_name":" 314 ","page_number":316},
  {"content":"\r\n\r\nتصوير همان شكل دادن و رسم كردن است و اين پس از نوآفرينى و ساختن تمام مىشود ، پس معناى آن اين مىشود كه ذات سبحان او آفرينش چيزها را به نيكويى انجام داد و آنها را به بهترين صورتى بياراست .\r\nچهارم : نامهاى خدا بدين كلمات با تمام عظمتى كه دارند محدود نيست ، بلكه «  لَهُ الْأَسْماءُ الْحُسْنى  - او را نامهاى نيكوست » ، تمام آن نامها . آيا آفريدگان نشانه‌هاى او نيستند ؟ و آيا نشانه‌هاى او تجلّيات نامهاى او نيستند ، و مگر نه او نور / 283 آسمانها و زمين است و والاترين صفت از آن اوست ؟ چون به نشانه‌اى از نشانه‌هاى قدرت و عظمت و نور و جلال او بنگرى آن را وسيلهء شناخت پروردگارت قرار بده و او را بدان نام و صفت بخوان زيرا او خود خويشتن را بدان نام خوانده است .\r\n«  هُوَ اللَّهُ الْخالِقُ الْبارِئُ الْمُصَوِّرُ لَهُ الْأَسْماءُ الْحُسْنى  - اوست خداى آفريدگار ، نو پديد آورندهء و صورت بخش كه نامهاى نيكو از آن اوست . » در حديث منقول از پيامبر خدا ( صلّى اللَّه عليه و آله ) آمده است : « خداى عزّ و جلّ را نود و نه اسم است هر كس خدا را بدانها بخواند ، خدا دعايش را مستجاب مىكند ، و هر كه آن نامها را برشمارد به بهشت درآيد . » « 86 » همانا شناخت خداوند به وسيلهء نامهاى نيكوى او انسان را از الحاد در آن شناخت محفوظ و از انحراف و دور شدن از راه راست مصون مىدارد ، زيرا نادانى انسان و وسوسه‌هاى شيطان او را به سوى مقدّس انگاشتن غير خدا يا پيروى از شريكانى مجعول براى او مىراند و اين چيزى است كه آدمى را هلاك مىكند و از زيانمندان مىسازد ، در حالى كه بيگمان نجات از گمراهى شرك پيدا و پنهان همانا در تسبيح و تقديس و منزّه و پاك دانستن خدا و يادآورى نامهاى نيكوى اوست ، پس چون آفريدگار در دل كسى بزرگ شود هر چه جز اوست خرد و متلاشى مىشود و از ياد او مىرود . مگر نه اين كه نور نجات از تاريكى است ؟ همين گونه\r\n\r\n\r\n","description":"","footnote":"\r\n( 86 ) - نور الثقلين ، ج 5 ، ص 299 .\r\n","page_name":" 315 ","page_number":317},
  {"content":"\r\n\r\nنيز توحيد و يكتاپرستى نجات از شرك و دوگانه و چندگانه پرستى است .\r\nهنگامى كه ما - افراد بشر - پروردگار مسلّط و مقتدر خود را تقديس و تنزيه مىكنيم با قانون و سنّت عالم هماهنگ مىشويم ، زيرا هر چه در آسمانها و زمين است او را تسبيح مىكند و منزّه مىشمارد ، و سنتها و قوانين عالم اين چنين به خدمت كسى درمىآيند كه خدا را تسبيح مىكند و به يگانگى مىپرستد ، در حالى كه آن كس كه به دو شرك مىورزد و براى او شريك مىتراشد تنها مىماند ، شيطان مىربايد و يكسره به درون دوزخ مىافكند .\r\n«  يُسَبِّحُ لَهُ ما فِي السَّماواتِ وَ الْأَرْضِ وَ هُوَ الْعَزِيزُ الْحَكِيمُ  - هر چه در آسمانها و زمين است تسبيح او مىگويد و او پيروزمند حكيم است . » اين سوره بدين گونه همانطور كه به تسبيح خدا آغاز شده بود به تسبيح او نيز پايان مىيابد و ميان آن سرآغاز و اين / 284 پايان ، آيات كريم اهل بينشها را به افقهاى شناخت و معرفت بالا مىبرد كه به شناخت جامعه و نبردى كه در آن ميان كفر و ايمان داير است مىپيوندد و به شناخت افقهاى آسمانها و زمين و آنچه در آنهاست و شناخت نامهاى نيكوى خداوند مىانجامد .\r\nاين سه آيه آخر سورهء الحشر را بر حسب نصهاى نقل شده فضلى است بسيار . مگر نه اين كه اين آيات ما را به نامهاى نيكوى خداوند رهنمون مىشود كه پروردگار سبحان ما بدان نامها و عناوين آسمانها و زمين را آفريده و كار پيشينيان و آيندگان را صلاح كرده است ؟ بياييد به سخن پيامبر ( صلّى اللَّه عليه و آله ) و اوصياى او ( عليهم السلام ) گوش فرا دهيم كه چگونه شأن اين نامها را بزرگ داشتند كه اگر آدمى آنها را با انديشه و هشيارى و بيدارى دل بخواند و آنها را وسيله‌اى براى دعا به درگاه پروردگار قرار دهد بيگمان كراماتى خواهند ساخت .\r\nاز پيامبر خدا ( ص ) روايت شده كه گفت : « هر كه هنگامى كه صبح برمىخيزد سه بار بگويد : پناه مىبرم از شيطان رانده شده ، و سه آيهء آخر سورهء الحشر را بخواند ، خداوند هفتاد هزار فرشته بر او بگمارد كه به دو درود گويند تا روزش را به شب رساند ، پس اگر در آن روز بميرد ، شهيد مرده است ، و كسى كه\r\n\r\n","description":"","footnote":"","page_name":" 316 ","page_number":318},
  {"content":"\r\n\r\nچون به شب درآيد چنين گويد همين مقام و منزلت را دارد . » « 87 » از ابى هريره مروى است كه گفت از دوستم ابو القاسم ( ص ) دربارهء نام اعظم خدا پرسيدم ، گفت : « اى ابا هريره ! تو را سزد كه به آخر سورهء الحشر توجّه كنى و آنها را بسيار بخوانى » من پرسشم را تكرار كردم و او همان پاسخ را باز گفت ، ديگر بار پرسيدم ، و او همان پاسخ را باز گفت . » « 88 » از امام صادق ( عليه السّلام ) مروى است كه به عبد اللّه بن سنان گفت :\r\n« اى ابن سنان ! پروايى در به كاربردن افسون و تعويذ و عزايم براى درمان ( پاره‌اى بيماريها بويژه بيماريهاى روانى ) نيست در صورتى كه ( عباراتش ) از قرآن باشد ، و كسى را كه قرآن شفا ندهد شفايى نباشد ، و آيا چيزى رساتر و كارآمدتر از قرآن براى اين چيزها وجود دارد ؟ آيا خداى تعالى / 285 جلّ ذكره نگفته است : «  لَوْ أَنْزَلْنا هذَا الْقُرْآنَ عَلى جَبَلٍ لَرَأَيْتَهُ خاشِعاً مُتَصَدِّعاً مِنْ خَشْيَةِ اللَّهِ  - اگر اين قرآن را بر كوه نازل مىكرديم ، از خوف خدا آن را ترسيده و شكافته مىديدى . » « 89 » نصوصى بسيار درباره شفا جويى از اين آيات در بيماريهاى گوناگون آمده است . « 90 » اكنون در پايان اين سورهء كريم شايسته است كه به دلى تپنده به توحيد گوش فرا دهيم كه خداشناسى از آن مىبارد ، اين على بن ابى طالب ( عليه السّلام ) است كه آيات قرآن بر ضمير او باز تافته تا وجودش را در درياى معرفت غرقه ساخته است ، تا آنجا كه گفت : « اگر پرده را از برابرم برگيرند به يقينم چيزى افزوده نشود » . بياييد به سخن او گوش فرا دهيم كه در مسجد كوفه سخن مىگويد و مردم از حسن توصيف او خيره شده‌اند ، گويد : « ستايش خدايى را سزاست كه نمىميرد و شگفت‌آفرينيهايش سپرى نمىشود ، زيرا او هر روز در كارى نوپديد است ، از\r\n\r\n\r\n","description":"","footnote":"\r\n( 87 ) - نور الثقلين ، ج 5 ، ص 299 .\r\n( 88 ) - همان مأخذ ، ص 293 .\r\n( 89 ) - همان مأخذ ، ص 294 .\r\n( 90 ) - رك به همان مأخذ ، ص 294 - 295 .\r\n","page_name":" 317 ","page_number":319},
  {"content":"\r\n\r\nنو پديدآوريهاى تازه كه زان پيش نبوده ، آن كه نزاده است تا در عزّت و تسلّط با كسى مشارك باشد و زاده نشده تا ميراث خوار موجودى هالك شود ، اوهام و پندارها را بر او دسترس نيست و جز نمايهء شبحى در وهم كس ، ديدگان او را در نيابد چه دورى فاصلهء ادراكها از درك او حايل است و مانع ، آن كه در نخستينى او پايان و نهايتى نيست و در آخرينى او حدّى و غايتى ، آن كه وقت را بر او پيشى و زمان را به عمر از او بيشى نباشد ، فزونى و كاستى را در او راهى نيست و توصيف او به كجايى ، و چه چيزى ، و گنجايى در جايى ، جز اشتباهى نيست ، آن كه از كارهاى نهان آگاه است و دانا ، و در خرد مردمان از نشانه‌هاى تدبيرى كه در آفرينش خود نهاده آشكار است و پيدا ، آن كه از پيامبران دربارهء او پرسيدند ولى با تعريف به حدّ و بعض توصيفش نكردند بلكه به افعالش توصيف كردند ، و بر او به وسيلهء نشانه‌هايش رهنمون شدند . خرد متفكّران انكار او نتواند و نيارد ، زيرا آن كه آسمانها و زمين و آنچه در آنها و ميان آنهاست سرشتهء اوست و صانع آنها هموست هيچ رد كننده‌اى در برابر قدرت خود ندارد ، آن كه از آفريدگان فاصله دارد و جداست و هيچ چيز مانند او نباشد كه بىنظير و يكتاست ، آن كه آفريدگان را آفريد كه عبادتش كنند و به آنان نيرو داد كه به شريعتى كه در ميانشان نهاده طاعتش كنند ، و بهانهء آنان را حجتها بريد ، و به دليلى آن كه هلاك شدنى بود هلاك شد و به دليلى آن كه نجات يافتنى بود نجات يافت ، و فضل از آغاز و نو به نو تنها از آن خداست . آن گاه خداوند - كه حمد و سپاس تنها او را سزاست - قرآن را با حمد به خود آغاز كرد / 286 و كار دنيا و فرا رسيدن آخرت را هم چنان به حمد خود پايان نهاد و گفت : «  وَ قُضِيَ بَيْنَهُمْ بِالْحَقِّ وَ قِيلَ الْحَمْدُ لِلَّهِ رَبِّ الْعالَمِينَ  « 91 » - و ميان آنان به حق داورى شود و گفته شود كه ستايش از آن خدايى است كه پروردگار جهانيان است . » ستايش از آن خدايى كه بى درآمدن به پيكرى لباس كبريا را در پوشيد ، و بى مشابهت به مثالى رداى جلال و شكوه را بر خود افكند و بى زوالى بر عرش قرار\r\n\r\n\r\n","description":"","footnote":"\r\n( 91 ) - الزّمر / 75 .\r\n","page_name":" 318 ","page_number":320},
  {"content":"\r\n\r\nگرفت و بى دور شدن از آفريدگان فراتر شد ، و بى لمس شدن از جانب آنان بديشان ( از رگ گردن ) نزديكتر ، او را حدّى نيست كه بدان حد پايان گيرد ، و مانندى نيست كه شناختش به وسيلهء همانندش امكان پذيرد ، هر كه تقليد جبّارى او كرد ذليل و زار شد ، و هر كه بزرگ‌نمايى كرد كوچك و خوار ، همه چيزها به عظمت او سر فرود آوردند و به چيرگى و عزّت او گردن سپردند ، ديدگان از ادراك او وا ماندند و هيچ نديدند و پندارهاى آفريدگان در وصف او هر چه بلند رفتند به كوتاهى گراييدند و به جايى نرسيدند . آن نخستين پيش از هر چيز ، و آخرين پس از هر چيز ، هيچ چيز معادل او نيايد ، بر هر چيز مسلّط است به مقهور كردن آن و همه جايها را مىبيند بىانتقال بدانها ، هيچ لامسه‌اى او را لمس نكند و هيچ حسّى او را احساس نكند و اوست كه در آسمان خداست و در زمين خداست و اوست كه حكيم داناست ، هر چيز را كه خواست بيافريند بىآنكه پيش از آن نمونه‌اى بوده باشد به كمال و تمامى و استوارى برآورد و بيافريد و هيچ سستى و كاستى در آفرينش آنچه آفريد بر او عارض نشد ، هر چه را خواست آغاز كند آغاز كرد و هر چه را خواست به وجود آورد به همان گونه كه اراده كرد از ثقلين ( جنّ و انس ) به وجود آورد تا بدين وسيله پروردگارى او شناخته آيد ، و فرمانبردارى از او در ميان آنان صورت امكان يابد . » « 92 »\r\n\r\n\r\n","description":"","footnote":"\r\n( 92 ) - موسوعة بحار الانوار ، ج 4 ، ص 265 - 266 .\r\n","page_name":" 319 ","page_number":321},
  {"content":"\r\n . \r\n","description":"","footnote":"","page_name":" 320 ","page_number":322},
  {"content":"\r\n\r\n/ 287\r\n\r\nسورهء ممتحنه\r\n\r\n","description":"","footnote":"","page_name":" 321 ","page_number":323},
  {"content":"\r\n . \r\n","description":"","footnote":"","page_name":" 322 ","page_number":324},
  {"content":"\r\n\r\n/ 289 سورهء ممتحنه\r\n\r\nفضيلت سوره :\r\nدر كتاب ثواب الاعمال ، با اسناد آن ، از على بن حسين ( عليهما السّلام ) آمده است كه گفت : « هر كس سورهء ممتحنه را در نمازهاى واجب و نافلهء خود بخواند خداوند دل او را به ايمان مىآزمايد ، و چشمش را روشن مىكند و هيچگاه او و فرزندانش را به فقر و ديوانگى دچار نمىسازد . » نور الثقلين ، ج 5 ، ص 299\r\n/ 291\r\n\r\nزمينهء كلّى سوره\r\nصورت نمونه‌اى كه رسالات الهى براى تمدن آيندهء انسانى بشارت مىدهند ، صورت چنان اجتماعى است بنيادى كه از تأثير منفى مادّه فراتر مىرود تا به افق ارزشهاى ربّانى ارتقاء يابد ، در آن حال تمام نيروها در بوتهء به دور از اقليم پرستى و قوم پرستى و كشاكشهاى طائفه‌اى و طبقه‌اى و حزبى ، در بوتهء وحى ريخته و ذوب مىشود .\r\nبراى آن كه به سوى تحقق بخشيدن به اين صورت نمونه‌اى بكوشد ، وحى\r\n\r\n","description":"","footnote":"","page_name":" 323 ","page_number":325},
  {"content":"\r\n\r\nنمونهء بشرى دلپذيرى از كسانى مىسازد كه به آنان حزب اللَّه يا امّت شاهد و صفاى ناب گويند ، تا رفتار آنان الگوى ديگران باشد و خود چنان زرهى محافظ امّت را در برگيرند و مانع گسيختن و پراكندگى آن شوند .\r\nآيا ديده‌اى كه خداوند چگونه كوه‌ها را همچون ميخهايى براى زمين قرار داد كه آن را از تندرها و طوفانها و تكانها و زلزله‌ها حمايت مىكنند ؟ همين گونه است حزب اللَّه كه افرادش در ميان امّت پراكنده‌اند و آنان را از نبرد با يكديگر بر اثر فشارهاى حاصل از مصالح و اميال و از اختلاف و از هم گسيختگى مانع مىشوند .\r\n/ 292 به نظر مىرسد كه سورهء ممتحنه در ميان امّت گردهمايى حزب اللَّه و سپس نمونهء و الا و والاتر را پرورش مىدهد و مىآموزد كه راه آنان را مىپيمايند و به رفتار آنان اقتدا مىكنند ، و همچنين خطاب در آغاز آن مؤمنان را متوجّه مىكند كه از دوستى ورزيدن با كافران دشمن پيامبر و خود دورى كنند زيرا شما مؤمنان تمام وجود خود را صرف جهاد در راه خدا كرده‌ايد و در جستجوى خشنودى او بر آمده‌ايد ، و خداوند نهان و نجواى شما را مىداند ، و از آن رو كه چنان دوستى گمراهى از راه درست و صراط مستقيم است ، و براى آن كه آنها امروز به دوستى تظاهر مىكنند ولى اگر شما را به چنگ آرند با دست و زبان خود شما را سرشار از گزند و آزار مىكنند و بالأخره براى اين كه آنان نزد خداوند ، آنجا كه مؤمنان از كافران بازشناخته مىشوند ، جز شومى و نكبت بر شما نمىافزايند .\r\nپروردگار براى تحريض بر ضد كافران دشمن ، مؤمنان را به تأسى از ابراهيم ( عليه السّلام ) تشويق مىكند ، كه در عهد او مؤمنان كسانى بودند كه از قوم كافر خود بيزارى جستند و با ايشان دشمنى ورزيدند و به خدا توكّل كردند .\r\nخداوند سبحان اين موضعگيرى سخت و متين را سبب پيروزى مسلمانان بر كافران قرار داد ، يا دست كم براى گسيختن آنان از رسمى كه آن روزها به مؤمنان اجازهء دوستى با هر كس از آنان را كه مىخواستند مىداد ، زيرا خداوند از رابطهء نيكو با كافران غير دشمن و عدالت ورزيدن در حق ايشان نهى نكرده است ، چه خداوند عادلان را دوست مىدارد .\r\n\r\n","description":"","footnote":"","page_name":" 324 ","page_number":326},
  {"content":"\r\n\r\nسياق آيات به سخن گفتن دربارهء زنان مهاجر كشيده مىشود ، شايد از آن رو كه عرفا زن به شوهر ملحق مىشود در حالى كه رابطهء دين نزديكتر از رابطهء همسرى است ، و چنين بود كه زن شوهر خود را رها مىكرد تا به همدينان خود بپيوندد ، اما قرآن امر مىكند كه صداقت اين چنين زنى را بيازمايند ، اگر معلوم شد كه اين پيوستگى بر اثر ايمان است آن گاه از شوهر خود جدا مىشود ، و از سويى ديگر اگر مردى ايمان آورد جايز نيست كه به همسرى با زن كافر خود ادامه دهد .\r\nقرآن پس از بيان پاره‌اى از احكام مربوط به اين جدايى شرايط بيعت زنان را بيان مىكند كه مهمترين آنها ترك شرك است ( يعنى رها كردن هر حاكميتى كه مخالف حاكميّت خدا باشد ) و امانتدارى در مال و ناموس و نگهدارى فرزندان ، و پرهيز از اتّهام وارد شدن به دو از طرف هر كس ( كه ظاهرا / 293 به امانت و درست بودن نسب مربوط مىشود ) ، و فرمانبردارى از رهبرى .\r\nپروردگار در پايان اين سوره ضرورت فرمانبردارى از رهبرى شايسته را به ما يادآور مىشود و ما را از پيروى رهبريهاى گمراه كننده بازمىدارد .\r\n/ 294\r\n\r\n[ سوره الممتحنة ( 60 ) : آيات 1 تا 6 
  ]\r\nبِسْمِ اللَّهِ الرَّحْمنِ الرَّحِيمِ\r\nيا أَيُّهَا الَّذِينَ آمَنُوا لا تَتَّخِذُوا عَدُوِّي وَ عَدُوَّكُمْ أَوْلِياءَ تُلْقُونَ إِلَيْهِمْ بِالْمَوَدَّةِ وَ قَدْ كَفَرُوا بِما جاءَكُمْ مِنَ الْحَقِّ يُخْرِجُونَ الرَّسُولَ وَ إِيَّاكُمْ أَنْ تُؤْمِنُوا بِاللَّهِ رَبِّكُمْ إِنْ كُنْتُمْ خَرَجْتُمْ جِهاداً فِي سَبِيلِي وَ ابْتِغاءَ مَرْضاتِي تُسِرُّونَ إِلَيْهِمْ بِالْمَوَدَّةِ وَ أَنَا أَعْلَمُ بِما أَخْفَيْتُمْ وَ ما أَعْلَنْتُمْ وَ مَنْ يَفْعَلْهُ مِنْكُمْ فَقَدْ ضَلَّ سَواءَ السَّبِيلِ ( 1 ) إِنْ\r\n\r\n","description":"","footnote":"","page_name":" 325 ","page_number":327},
  {"content":"\r\n\r\nيَثْقَفُوكُمْ يَكُونُوا لَكُمْ أَعْداءً وَ يَبْسُطُوا إِلَيْكُمْ أَيْدِيَهُمْ وَ أَلْسِنَتَهُمْ بِالسُّوءِ وَ وَدُّوا لَوْ تَكْفُرُونَ ( 2 ) لَنْ تَنْفَعَكُمْ أَرْحامُكُمْ وَ لا أَوْلادُكُمْ يَوْمَ الْقِيامَةِ يَفْصِلُ بَيْنَكُمْ وَ اللَّهُ بِما تَعْمَلُونَ بَصِيرٌ ( 3 ) قَدْ كانَتْ لَكُمْ أُسْوَةٌ حَسَنَةٌ فِي إِبْراهِيمَ وَ الَّذِينَ مَعَهُ إِذْ قالُوا لِقَوْمِهِمْ إِنَّا بُرَآؤُا مِنْكُمْ وَ مِمَّا تَعْبُدُونَ مِنْ دُونِ اللَّهِ كَفَرْنا بِكُمْ وَ بَدا بَيْنَنا وَ بَيْنَكُمُ الْعَداوَةُ وَ الْبَغْضاءُ أَبَداً حَتَّى تُؤْمِنُوا بِاللَّهِ وَحْدَهُ إِلاَّ قَوْلَ إِبْراهِيمَ لِأَبِيهِ لَأَسْتَغْفِرَنَّ لَكَ وَ ما أَمْلِكُ لَكَ مِنَ اللَّهِ مِنْ شَيْءٍ رَبَّنا عَلَيْكَ تَوَكَّلْنا وَ إِلَيْكَ أَنَبْنا وَ إِلَيْكَ الْمَصِيرُ ( 4 )\r\nرَبَّنا لا تَجْعَلْنا فِتْنَةً لِلَّذِينَ كَفَرُوا وَ اغْفِرْ لَنا رَبَّنا إِنَّكَ أَنْتَ الْعَزِيزُ الْحَكِيمُ ( 5 ) لَقَدْ كانَ لَكُمْ فِيهِمْ أُسْوَةٌ حَسَنَةٌ لِمَنْ كانَ يَرْجُوا اللَّهَ وَ الْيَوْمَ الْآخِرَ وَ مَنْ يَتَوَلَّ فَإِنَّ اللَّهَ هُوَ الْغَنِيُّ الْحَمِيدُ ( 6 )\r\n/ 295\r\n\r\nمعناى واژه‌ها\r\n2 [ يثقفوكم 
  ] : در المفردات راغب : الثقف : مهارت در يافتن چيزى ، و ثقفت كذا : چنين يافتم ، وقتى است كه چيزى را با توجّه از نگريستن بيابى . و در مصباح آمده :\r\nثقفت الشيء : آن چيز را گرفتم ، و ثقفت الرجل في الحرب : بر آن مرد در جنگ دست يافتم ، و ثقفت به : بر او پيروز شدم ، و ثقفت الحديث : آن سخن را فهميدم و دريافتم ( در اين آيهء كريم به معنى دست يافتن است - م . )\r\n\r\n","description":"","footnote":"","page_name":" 326 ","page_number":328},
  {"content":"\r\n\r\n4 [ اسوة 
  ] : به ضمّ يا كسر همزه : پيشوا ، و تأسيت به و أتسيت به : به او اقتدا كردم ( و او را نمونه و پيشواى خود قرار دادم ) . راغب در المفردات خود افزوده است : و آن حالتى است كه انسان در پيروى از كسى چه زيبا و چه زشت و چه مفيد يا زيانبخش باشد در پيش مىگيرد .\r\n/ 296\r\n\r\nدشمن من و دشمن خود را به دوستى مگيريد\r\n\r\nرهنمودهايى از آيات :\r\nبراى آن كه نفس مؤمن تكامل يابد و از شايبه‌هاى شرك و شك زدوده شود ، و از عوامل تأثير گذارى مادّى فراتر رود ، و در نتيجه براى ديدار خداوند و رسيدن به بهشتها و خشنودى او آماده شود ، بايد در آزمايش دوستى موفق گردد و روابط او تنها و تنها به سبب ايمان باشد ، و اين امر ، او را به گسستن رشته‌هاى دوستى از نزديكترين خويشاوندانش فرا مىخواند ، از اين رو با كشش عواطف پويندهء خود نسبت به آنان مقاومت مىورزد و عواقب مضاعف جدايى از آنها و فشارهاى زندگى بدون آنها را تحمّل مىكند .\r\nاين از دشوارترين چيزهايى است كه انسان در معرض آن قرار مىگيرد ، امّا قرآن آن را به نحو اساسى چاره مىكند ، چنان كه اين امر دشوار در نفوس مؤمنان آسان مىشود ، و آنان را براى گذراندن موفقيّت آميز امتحان به پيش مىراند ، با بيان حقايق زيرين :\r\nنخست : اين كه كافران هيچگاه مؤمنان را دوست ندارند ، بلكه عليه آنان در دل خود كينه و دشمنى مىورزند ، و اگر گاه به دوستى تظاهرى كنند فقط به علّت اسباب و شرايط و مصلحتهايى است ، و آنجا كه نتوانند / 297 نسبت به مؤمنانى كه\r\n\r\n","description":"","footnote":"","page_name":" 327 ","page_number":329},
  {"content":"\r\n\r\nشوكتى قوى يافته‌اند اظهار دشمنى كنند تمام آن مظاهر دشمنى خود را پنهان مىسازند ، اما اگر بر آنان دست يابند بيگمان «  لا يَرْقُبُونَ فِي مُؤْمِنٍ إِلًّا وَ لا ذِمَّةً وَ أُولئِكَ هُمُ الْمُعْتَدُونَ  « 1 » - عهد و سوگند و خويشاوندى هيچ مؤمنى را رعايت نمىكنند و مردمى تجاوزكارند » ، و دليل اين امر آن كه آنها پيش از اين پيامبر ( ص ) و مؤمنان را از مكّهء گرامى بيرون راندند و حرمت داشته‌ها و اموال آنان را بر خود حلال و روا شمردند .\r\nدوم : مهمّ ، نزد مؤمن آخرت است پس بايد در دنيا كارى كند كه روز قيامت به دو سود دهد و اين دوستيها ( با كافران ) هيچ سودى به او نمىرساند ، پس براى چه بدان متوسّل شود ؟\r\nسوم : اين گسيختن و ترك مراوده‌اى كه خداوند بر مؤمنان واجب كرده است كارى غير ممكن نيست ، و كسى هست كه بدان رفتار كرده است ، او پيامبر خدا ابراهيم ( ع ) است و مؤمنانى كه با او بودند ، تا آنجا كه در بيزارى از قوم مشرك خود و خدايان دروغين آنها و كفر ورزيدن نسبت به آنها و اظهار دشمنى و كينه‌توزى عليه آنان نمونه‌اى و الا گشتند كه به آنان مثل زدند ، و چه دلپذير نمونه‌اى است براى هر مؤمنى كه اميد كسب خشنودى پروردگارش را در دل مىپروراند و به زندگى آخرت ايمان دارد .\r\n\r\nشرح آيات :\r\n[ 1 
  ] در شأن نزول اين آيه گفتند : « كافران قريش بيم داشتند كه پيامبر خدا ( ص ) به جنگ آنان آيد ، از اين رو نزد زن حاطب بن ابى بلتعه رفتند - حاطب خود اسلام آورده و هجرت كرده و خانواده‌اش را در مكه ترك كرده بود - آنها از آن زن خواستند كه به وسيلهء او به حاطب نامه بنويسند و جويا شوند كه آيا محمد مىخواهد با مكّه در جنگ شود ؟ پس به حاطب نوشتند و اين مطلب را پرسيدند ،\r\n\r\n\r\n","description":"","footnote":"\r\n( 1 ) - التوبة / 10 .\r\n","page_name":" 328 ","page_number":330},
  {"content":"\r\n\r\nحاطب به آنان پاسخ داد : بيگمان پيامبر خدا ( ص ) خواستار آن است ، ( و در روايتى ) : ( نوشت ) : از حاطب بن بلتعه به مردم مكه ، بيگمان پيامبر خدا در صدد شماست ، پس بر حذر باشيد . « 2 » و نامه را به زنى كه صفيّه ناميده مىشد سپرد ، و گفته‌اند : نام وى ساره و كنيز آزاد شدهء ابو عمرو بن صيفى بن هشام بود . وى دو سال پس از غزوهء بدر نزد پيامبر خدا ( ص ) آمده بود . / 298 پيامبر ( ص ) به وى گفت : آيا مسلمان آمده‌اى ؟ گفت : نه ، گفت : پس چرا آمده‌اى ؟ گفت : شما اصل و عشيره و مولايان بوديد ، و مولاى من نيز رفت و من سخت نيازمند شدم از اين رو نزد شما آمدم كه چيزيم دهيد و لباسم پوشانيد و كاريم دهيد . گفت : با جوانان مكّه در چه وضعى هستى ؟ - وى زنى آوازه خوان و نوحه سرا بود گفت : پس از پيكار بدر - كه از مرگ دلاورانشان دچار فاجعه و گرفتار غم و اندوه شدند - ديگر كسى مرا نخواست . پيامبر خدا ( ص ) بنى عبد المطّلب را تشويق به كمك به دو كرد و آنان به دو لباس و كار و خرجى دادند . در آن هنگام پيامبر خدا ( ص ) براى فتح مكّه آماده مىشد . حاطب بن ابى بلتعه نزد آن زن آمد و به وسيلهء او نامه‌اى براى مردم مكّه فرستاد و ده دينار ، و گفته‌اند ده درهم ، بدان زن داد و بردى بر او پوشاند ، بدين شرط كه آن نامه را به مردم مكّه برساند » « 3 » وى نامه را در گيسوان خود جاى داد و روانه شد . پس جبرييل بر پيامبر خدا نازل شد و او را از آن قضيه آگاه كرد . پيامبر خدا ( ص ) امير مؤمنان ( ع ) و زبير بن عوّام را به دنبال آن زن فرستاد « و گفته‌اند :\r\nعمّار بن زبير و مقداد بن اسود نيز با آنان بودند » « 4 » پس وى را تعقيب كردند و يافتند .\r\nامير مؤمنان به وى گفت : آن نامه كجاست ؟ گفت : چيزى با من نيست ، پس او را بازرسى كردند و چيزى همراهش نيافتند ، زبير گفت : ما چيزى همراه او نديديم ، امير مؤمنان ( ع ) گفت : به خدا سوگند كه پيامبر خدا ( ص ) به ما دروغ نگفته و پيامبر خدا بر جبرييل دروغ نبسته و جبرييل نيز بر خداى عزّ و جلّ ثناؤه دروغ نبسته است ،\r\n\r\n\r\n","description":"","footnote":"\r\n( 2 ) - مجمع البيان ، ج 9 ، ص 268 .\r\n( 3 ) - همان مأخذ .\r\n( 4 ) - همان مأخذ ، با اندكى تغيير .\r\n","page_name":" 329 ","page_number":331},
  {"content":"\r\n\r\nبه خدا سوگند ، اى زن ! يا حتما آن نامه را بيرون مىآورى و يا ما بيگمان سر تو را نزد پيامبر خدا ( ص ) مىبريم . زن گفت : از من فاصله بگيريد تا آن را بيرون آورم .\r\nآن گاه نامه را از ميان گيسوانش بيرون آورد . امير مؤمنان ( ع ) نامه را گرفت و نزد پيامبر خدا ( ص ) آورد ، و پيامبر خدا ( ص ) به حاطب گفت : « اى حاطب اين چيست ؟ حاطب گفت : اى پيامبر خدا ، به خدا قسم كه من دورويى نورزيدم و تغيير نيافتم و عوض نشدم ، و هم چنان گواهى مىدهم كه خدايى نيست بجز خدا و تو بيگمان ، به حق پيامبر خدايى ، ولى اهل و خانواده‌ام دربارهء خوشرفتارى قريش با ايشان به من نامه نوشتند و من خواستم كه خوشرفتارى قريش را با خانواده‌ام پاداشى داده باشم . و در روايتى ديگر آمده است : پيامبر خدا ( ص ) به دو گفت : چه چيزى تو را بر اين كار واداشت ؟ گفت : اى پيامبر خدا ! به خدا سوگند من از وقتى اسلام آوردم كافر نشدم ، و از وقتى خيرخواه تو گشتم با تو غل و غشى به كار نبردم / 299 و از وقتى از آنها جدا شدم با آنها دوستى نورزيدم ، امّا هيچ يك از مهاجران نيست كه در مكّه كسى را نداشته باشد كه از خانوادهء او حمايت كند ، امّا من تنها و بى كس بودم ، و خانواده‌ام در زير دست آنانند ، بر خانواده‌ام ترسيدم و خواستم دستى نزد آنان داشته باشم ، با خود گفتم : بيگمان خدا شدّت و خشم خود را بر آنان نازل مىكند و نامهء من سودى به آنان نمىرساند و چيزى را تغيير نمىدهد ، پس پيامبر خدا ( صلّى اللَّه عليه و آله ) گفتهء او را تصديق كرد و عذرش را پذيرفت . » « 5 » پس خداى عزّ و جلّ بر پيامبر خدا ( صلّى اللَّه عليه و آله ) نازل كرد : « 6 » «   يا أَيُّهَا الَّذِينَ آمَنُوا لا تَتَّخِذُوا عَدُوِّي وَ عَدُوَّكُمْ أَوْلِياءَ تُلْقُونَ إِلَيْهِمْ بِالْمَوَدَّةِ   - اى كسانى كه ايمان آورده‌ايد ! دشمن من و دشمن خود را به دوستى مگيريد . شما با آنان طرح دوستى مىافكنيد . » ولى كسى است كه انسان در دوستى خود و پيوند و فرمانبردارى خويش\r\n\r\n\r\n","description":"","footnote":"\r\n( 5 ) - تفسير القمى ، ج 2 ، ص 361 .\r\n( 6 ) - همان مأخذ ، ص 361 .\r\n","page_name":" 330 ","page_number":332},
  {"content":"\r\n\r\nبه دو بيش از ديگر مردم اولويّت و برترى مىدهد ، و خداوند مؤمنان را از دوستدارى دشمنان مشرك و كافران نهى كرده است ، زيرا اين با دوستدارى نسبت به خداى عزّ و جلّ كه مقتضى بيزارى از دشمنان اوست تناقض دارد ، چه يك دل تحمل دو دوستى متناقض را ندارد . خداى تعالى گفت : «  لا تَجِدُ قَوْماً يُؤْمِنُونَ بِاللَّهِ وَ الْيَوْمِ الْآخِرِ يُوادُّونَ مَنْ حَادَّ اللَّهَ وَ رَسُولَهُ وَ لَوْ كانُوا آباءَهُمْ أَوْ أَبْناءَهُمْ أَوْ إِخْوانَهُمْ أَوْ عَشِيرَتَهُمْ  « 7 » - نمىيابى مردمى را كه به خدا و روز قيامت ايمان آورده باشند ، ولى با كسانى كه با خدا و پيامبرش مخالفت مىورزند دوستى مىكنند ، هر چند آن مخالفان ، پدران يا پسران يا برادران و يا قبيلهء آنان باشند . » قرآن تنها به بيان دشمنى آنها با خداوند اكتفاء نمىكند ، بلكه دشمنى آنان با مؤمنان را نيز يادآور مىشود ، با آن كه محور اصلى همان دشمنى با خداست ، و بيقين هر دشمن او همان دشمن مؤمنان به اوست ، و اين براى آن است كه دشمنى عملى و مستقيم آنها را با مؤمنان ، كه در موضعگيريهاى سياسى و اجتماعى و اقتصادى آنها نسبت به مؤمنان ظاهر مىشود ، تأكيد كند ، مانند بيرون كردن پيامبر ( صلّى اللَّه عليه و آله ) و مؤمنان از سرزمين خود به دست آنان كه در آيات ( 1 ، 8 ، 9 ) بدان اشاره شده است . پس دشمن خدا دشمن مؤمنان است ، ولى ممكن است راهى براى نشان دادن عملى دشمنى خود با مؤمنان نيابد كه در اين صورت آن دشمنى را به شكل كينه‌هايى در سينه نگاه مىدارد . و مؤمن در نتيجهء عواطف يا شكست روانى در برابر دشمنان ، با دوستى با آنها برخورد مىكند ، و خواه اين باشد يا آن / 300 به هر حال نوعى از ضعف نفس است كه بايد از چنگ آن رست و فراتر رفت ، و شايد حرف باء در كلام خداوند « بالمودّة » به معناى حقيقى آن آمده كه مودة مفعول باشد ، بنا بر گفتهء او : « تلقون » كه متروك آمده با افادهء اطلاق كند . پس جايز نيست كه هيچ چيزى به سبب دوستى ( با دشمنان ) صورت گيرد ، بنا بر اين نه سلام به دوستى جايز است و نه سخن گفتن به دوستى و نه همكارى دوستانه و نه\r\n\r\n\r\n","description":"","footnote":"\r\n( 7 ) - المجادلة / 22 .\r\n","page_name":" 331 ","page_number":333},
  {"content":"\r\n\r\nهيچ چيز ديگر دوستانه ، بلى ، تمام اينها به ضرورت يا براى مصلحت جايز است امّا با محبّت و دوستى نيست ، و خدا داناست .\r\nولى اين همه براى چيست ؟ براى سببهاى زير :\r\nنخست : مبارزهء اصولى ميان شما و آنان «   وَ قَدْ كَفَرُوا بِما جاءَكُمْ مِنَ الْحَقِّ   - و حال آن كه ايشان به سخن حقى كه بر شما آمده است ايمان ندارند . » آنها امّت اسلامى را به رسميّت نمىشناسند و حق هستى براى اين امّت قايل نيستند ، زيرا شناسايى هر اجتماعى از شناسايى ارزشها و مبادى آن جامعه آغاز مىشود و آنها هنگامى كه به رسالت الهى كفر ورزيدند به اين دو امر نيز ايمان نياوردند ، و شك نيست كه اين گونه كفر مبتنى بر ستيزه و دشمنى است و ريشخندى به مقدّسات مؤمنان است ، پس آيا پس از اين درست است كه مؤمنان با آنها دوستى ورزند ؟ هرگز .\r\nدوم : جنگ آنها با رهبرى مكتبى و مؤمنان از سر دشمنى با خدا و بيان عملى مخالفتشان با حق «   يُخْرِجُونَ الرَّسُولَ وَ إِيَّاكُمْ أَنْ تُؤْمِنُوا بِاللَّهِ رَبِّكُمْ   - پيامبر و شما را بيرون مىرانند بدان سبب كه به خدا ، پروردگار خويش ايمان آورده‌ايد . » آنها جز باطلى كه وجودشان را توجيه مىكند و آنان را به شهوتهايشان مىرساند ، نمىخواهند ، و اين همان سبب جنگ آنها با مؤمنان است و چنان نيست كه وسايل تبليغاتى گمراه كنندهء آنان در توجيه سركشى و فسادشان منعكس مىسازند و البته ضرورتى ندارد كه ستمگران مستقيما دست به زندانى كردن يا تبعيد مؤمنان بزنند بلكه جوّى از فشار و تهديد به وجود مىآورند كه / 301 آنان را ناگزير به هجرت مىكند . اينك سؤالى پيش مىآيد ، و آن اين است كه چرا ستمگران در طول تاريخ به اخراج مؤمنان متوسّل مىشوند ؟ و پاسخ اين است كه : زيرا بيم آن دارند كه اجتماع به مبادى بر حق آنان جواب مثبت دهد و از رهبرى ايشان پيروى كند و به سازمان آنان بپيوندد و در نتيجه آنان جانشين نظامهاى فاسد و رهبرى اينان شوند ، و\r\n\r\n","description":"","footnote":"","page_name":" 332 ","page_number":334},
  {"content":"\r\n\r\nشايسته نيست مؤمنى كه خدا عزّت و چيرگى او را مىخواهد و طبيعة كسى كه دستخوش آزار كافران و ستمگران شده و به هجرت و زندان گرفتار آمده زخمهاى خود را از ياد ببرد و دشمنش را دوست بدارد .\r\nسوم : براى آن كه دوستى با آنان متناقض و معارض با دو ارزش از مهمترين ارزشهاى مؤمنان است كه عبارتند از : جهاد در راه خدا و طلب خشنودى او . آرى ، جهاد براى برافراشتن و بالا بردن كلمهء خدا و آزادسازى شهرها و بندگان از يوغ بت و طاغوت است و اين رنگ و خصوصيت رابطه مؤمنان با دشمنان رسالت است ( كه جز پيكار و تيغ در ميان ايشان رابطه‌اى نباشد ) و جهاد نياز به سختگيرى و شدّت عمل از جانب مؤمنان دارد در حالى كه دوست داشتن كافران و دوستى ورزيدن با آنان جهاد را از چنين روحيه‌اى تهى و بىنصيب مىسازد ، وانگهى محبّت و دوستى ورزيدن با آنها براى چيست ؟ ، آيا براى كسب خشنودى آنها ، كه اين امر خداى عزّ و جلّ را خشنود نمىسازد ؟ زيرا راه كسب خشنودى او درست در جهت مخالف راه جلب خشنودى دشمنان اوست ، چنان كه اين آيه در پايان خود بدان اشاره مىكند .\r\n«   إِنْ كُنْتُمْ خَرَجْتُمْ جِهاداً فِي سَبِيلِي وَ ابْتِغاءَ مَرْضاتِي   - اگر براى جهاد در راه من و به دست آوردن خشنودى من بيرون آمده‌ايد ، » و اين مقطع حاوى بيان ژرف معنى هجرت در راه خداى عزّ و جلّ به مفهوم قرآنى است ، كه به معنى گسيختن تامّ و تمام از دشمنان و دور شدن و هجرت مادّى و معنوى از آنهاست . آيا مقياس و وسيلهء سنجش مؤمن همان دين نيست ؟ كه بر اساس آن محبّت مىورزد ، و هم به سبب آن دشمنى مىورزد ، تا آنجا كه از امام صادق ( عليه السّلام ) آمده است :\r\n« هر كس كه براى دين دوستى نورزد و هم به خاطر دين دشمنى نورزد ، دينى ندارد ، » و از آنجا كه خدا مىخواهد دلهاى مؤمنان تنها و خالصانه براى او و به سوى او باشد ، آنان را به صورتى غير مستقيم نهى مىكند كه حتى در نهان و دور از آگاهى ديگران نسبت به دشمنان در دل احساس دوستى كنند كه موجب گرايش\r\n\r\n","description":"","footnote":"","page_name":" 333 ","page_number":335},
  {"content":"\r\n\r\nبديشان شود ، و اين مطلب را با بيان / 302 احاطهء علم و آگاهى خود بر آن دوستى نهانى عنوان مىكند :\r\n«   تُسِرُّونَ إِلَيْهِمْ بِالْمَوَدَّةِ وَ أَنَا أَعْلَمُ بِما أَخْفَيْتُمْ وَ ما أَعْلَنْتُمْ   - در نهان با آنان دوستى مىورزيد ، و من به هر چه پنهان مىداريد يا آشكار مىسازيد آگاهترم . » بيهوده است كه پاره‌اى از مردم مىپندارند دوستى با دشمنان متضمن مصلحتى حقيقى در دنيا يا در آخرت است ، هرگز چنين نيست . . .\r\n«   وَ مَنْ يَفْعَلْهُ مِنْكُمْ فَقَدْ ضَلَّ سَواءَ السَّبِيلِ   - و هر كه چنين كند ، از راه راست منحرف شده است . » يعنى از جادّه و راهى درست كه انسان را به هدفها و مصالحش مىرساند ، زيرا نيل بدين هدفها فقط در پيروى از كتاب خدا و دوستدارى دوستان و اولياء اوست نه در دوستى ورزيدن نسبت به دشمنان او .\r\n[ 2 - 4 
  ] قرآن روشن مىكند كه چگونه كسى كه با دشمنان دوستى و مودّت ورزد از راه درست منحرف مىشود :\r\nنخست : از آن رو كه دوستى ورزيدن با آنان هيچ تغييرى در دشمنى اصولى و ريشه‌دار آنان نسبت به مؤمنان و دينشان نمىدهد ، پس چه بسا كه به دوستى با مؤمنان تظاهر كنند امّا هم چنان دشمنى با آنان را در دل مىپرورند و هدفشان چيره شدن بر حق و اهل آن است و اگر بر مؤمنان چيره شوند انواع عذاب را به ايشان مىچشانند .\r\n«  إِنْ يَثْقَفُوكُمْ يَكُونُوا لَكُمْ أَعْداءً  - اگر بر شما دست يابند ، با شما دشمنى مىكنند . » اين آيه به ما وحى مىكند كه كافران براستى براى چيره شدن و پيروز گشتن بر مؤمنان مىكوشند ، و تنها تا وقتى كه مؤمنان از لحاظ قدرت با آنها برابر يا از آنها نيرومندترند ، دوستى مؤمنان را مىپذيرند ، امّا اگر اين موازين به سود آنان معكوس شود از هيچ كوششى براى كين‌توزى و دشمنى با آنان خوددارى نمىكنند .\r\n\r\n","description":"","footnote":"","page_name":" 334 ","page_number":336},
  {"content":"\r\n\r\n«  وَ يَبْسُطُوا إِلَيْكُمْ أَيْدِيَهُمْ وَ أَلْسِنَتَهُمْ بِالسُّوءِ  - و به آزارتان دست و زبان مىگشايند . » يعنى به انواع آزارهاى مادّى چون جنگ و تشديد عقوبت ، و معنوى چون جنگ تبليغاتى . / 303 اين آيات در مدينه و پس از آن كه شوكت مؤمنان قدرت يافت نازل شده ، از اين رو خداى تعالى به صورت فرضى دست يافتن مشركان را بر ايشان فرض مىكند و مؤيّد صدق گفتهء خداى عزّ و جلّ آن است كه مشركان ، هنگامى كه در مكّه نيرومندتر از مؤمنان بودند ، پيامبر ( صلّى اللَّه عليه و آله ) و مؤمنان را از سرزمين خود بيرون كردند .\r\nهم چنان كه دشمنان مؤمنان را امّتى مشخص كه قطعا از آنها جدا شده نمىشناسند و به اين حقيقت اعتراف ندارند ، بلكه مىكوشند ديگر بار آنان را به زير يوغ كفر بازگردانند .\r\n«  وَ وَدُّوا لَوْ تَكْفُرُونَ  - و دوست دارند كه شما نيز كافر گرديد . » اين چنين است كه قرآن طبيعت و خصوصيّت دشمنان را مكشوف مىسازد ، و ما مىتوانيم از اين آيه دريابيم كه دوست داشتن و دوستى ورزيدن نسبت به كافران متضمّن خطرى بزرگ است كه هر كس چنان كند بدان خطر گرفتار مىشود ، و آن همانا كفر نسبت به خداى سبحان است .\r\nدوم : وانگهى مؤمن راستين كسى است كه ايمان به آخرت و انديشيدن بدان را سنگ اصلى و بنلاد رفتار و سلوك خود مىشناسد ، و راه مستقيم « سواء السبيل » فقط آن است كه انسان پيشاپيش چيزى به تقديم رساند كه در آخرت به دو سود رساند ، و دوستدارى مؤمن نسبت به كافران ، در آن روز كه تمام روابط غير ايمانى از هم مىگسلد و نابود مىشود ، به مؤمن سودى نمىرساند .\r\n«  لَنْ تَنْفَعَكُمْ أَرْحامُكُمْ وَ لا أَوْلادُكُمْ  - ( در روز قيامت ) نه خويشاوندان برايتان سود كنند و نه فرزندانتان . » در حالى كه اينان نزديكترين كسان به انسان‌اند ، پس بنگر كه وضع ديگران چگونه خواهد بود ؟ و سبب آن است كه در آن روز هيچ گونه رابطه‌اى ميان\r\n\r\n","description":"","footnote":"","page_name":" 335 ","page_number":337},
  {"content":"\r\n\r\nمردم باقى نمىماند ، و قيامت بر پايهء ايمان به خدا و روز رستاخيز نهاده شده است و هر گونه رابطهء ديگر كه مصلحتى و عاطفى است ، محدود به دنياست و به همان حدّ دنيا پايان مىيابد .\r\n«  يَوْمَ الْقِيامَةِ يَفْصِلُ بَيْنَكُمْ  - خدا روز قيامت ميانتان جدايى مىافكند . » در آنجا جدايى حقيقى ميان مؤمنان و كافران ، و ميان خويشاوندان / 304 با يكديگر ، و ميان پدران و فرزندان آشكار مىشود . و خداوند به اشاره‌اى ما را بر حذر مىدارد و مىفهماند كه مانور و به پيچ و خم رفتن در برابر احكام و حكمروايى او سودى ندارد ، چنان كه مؤمن يكى از كافران را دوست مىدارد و با او دوستى مىورزد آن گاه عذر مىتراشد و اين انحراف را به عنوان خويشاوندى يا امثال آن موجّه قلمداد مىكند .\r\n«  وَ اللَّهُ بِما تَعْمَلُونَ بَصِيرٌ  - و خداوند بدانچه مىكنيد بيناست . » سوم : بيگمان راه درست ، همان راه پيامبران و كسانى است كه ايمان آورده‌اند ، آنان از دشمنانشان بيزارى جستند و براى خدا با آنان دشمنى و كينه ورزيدند . و پدر پيامبران ، ابراهيم ( عليه السّلام ) و مؤمنانى كه همراه او بودند از اين ديدگاه ضرب المثل شدند و در طول تاريخ به صورت نمونه و الگو درآمدند ، اينان نه تنها رشتهء دوستى و دوستدارى را از دوران بريدند ، بلكه از نزديكترين كسان به خود كه همان خويشان و خويشاوندان و پدرانشان بودند نيز گسيختند .\r\nابراهيم يتيم بود و به حمايت اجتماعى و اقتصادى نياز داشت ، امّا به طمع هيچ يك از اين حمايتها به عمويش آزر تسليم نشد و به دو سر فرود نياورد ، بلكه به استوار در راه دين حنيف خود گام نهاد و در ستيزهء با كافران به او و به قوم خود پشتگرم نشد بلكه با قوم خود به ستيزه برخاست و از همان عموى خود آغاز كرد ، و چون به كفر ستيزى برخاست از همان قوم خود آغازيد ، از اين رو براى مؤمنان نمونه شد ، و اين چنين زندگى پيامبران به صورت نمونه‌اى زيبا براى نسلهاى بعد از ايشان به صورت نمونه درآمده است . در اين سوره نقش ابراهيم ( عليه السّلام ) و همراهان او\r\n\r\n","description":"","footnote":"","page_name":" 336 ","page_number":338},
  {"content":"\r\n\r\nبه عنوان نمونه‌اى براى مخاطبان هنگامى به تأكيد براى ما روشن مىشود كه شرايط نزول اين سوره را در مدينه دريابيم كه در آنجا اين امّت نوپا به اجتماعى تحول يافت ، و نيرويى يافت كه سست و ضعيف نمىشد ، پس چون آن وضع را با وضعى كه مؤمنان در عهد ابراهيم داشتند مقايسه كنيم فاصله‌اى پهناور در ميانه مىبينيم ، چه ابراهيم و مؤمنان همراه او كه گروهى اندك و مستضعف بودند با جامعهء شرك به طور اصولى و بنيادى و شامل قطع رابطه كردند ، پس چگونه برخى از مؤمنان مدينه و نظاير آنان مىپندارند كه قطع رابطه با كفر غير ممكن است ؟ ! اين پندار هرگز درست نيست و آن پيشينيان مقتدايى هستند براى ما و حجّت ما هستند در برابر كسانى كه چنين مىپندارند .\r\n«  قَدْ كانَتْ لَكُمْ أُسْوَةٌ حَسَنَةٌ فِي إِبْراهِيمَ وَ الَّذِينَ مَعَهُ  - ابراهيم و كسانى كه با وى بودند براى شما نيكو مقتدايى بودند . » / 305 چرا قرآن حكيم با چنين تعبير و تكيه بر شخص ابراهيم سخن گفت ؟ در حالى كه ممكن بود خداى تعالى بگويد : ( در وجود مؤمنان عهد ابراهيم نيكو نمونه و مقتدايى براى شما بود ) ؟ شايد براى اين كه بر نقش رهبر يعنى ابراهيم ( عليه السّلام ) تأكيد كند ، زيرا در درجهء اوّل او نمونه و مقتدا بود و مؤمنان پيروان او بودند ، و اين تأكيدى است از جانب خداوند بر نقش پيشگامى و پيش آهنگى يك فرد انسان در تاريخ .\r\nاين همان پدر پيامبران و مؤمنان همراه اويند كه موضعگيرى قاطع و استوار خود را در برابر قوم مشرك خود و بر ضد ارزشهاى گمراه كنندهء آنها اعلان مىكنند ، و كم بودن تعداد آنان را منصرف نمىكند و فشارهايى كه وارد مىشود ايشان را وادار به تسليم و سر فرود آوردن نمىسازد .\r\n«  إِذْ قالُوا لِقَوْمِهِمْ إِنَّا بُرَآؤُا مِنْكُمْ وَ مِمَّا تَعْبُدُونَ مِنْ دُونِ اللَّهِ  - آن گاه كه به قوم خود گفتند كه ما از شما و از آنچه جز خداى يكتا مىپرستيد بيزاريم . » بدين گونه با اشخاص و مبادى متّكى بر گمراهى به مبارزه و ستيزه پرداختند ، و چه قدر كار دشوار و مبارزه سخت است ، وقتى كه اعلام كنندگان\r\n\r\n","description":"","footnote":"","page_name":" 337 ","page_number":339},
  {"content":"\r\n\r\nبيزارى اقليّتى اندك باشند ! از آن رو كه اصولا كناره گرفتن از ديگران دشوار است ، هر چند كناره‌گيرى اكثريّت از اقليّت باشد ، پس بنگريد كه وضع معكوس آن چه قدر دشوارتر است ؟ آرى ، آنان نسبت به قوم خود اعلان بيزارى كردند ، و از آنها دور شدند و مهاجرت كردند ، و انواع رنجها و محنتها را به قيمت ستيزه و مبارزه خود خريدند و بر حق شكيبا ماندند و صبر كردند ، و از انسان آزاده همين مىسزد كه راه حق را بدين گونه و به دور از شرايط و اوضاع و احوالى كه قوم و اجتماع خود را پايبند آن مىيابد ، اختيار كند و برگزيند ، و طبيعة مؤمن كه حق را مقياس اوّل و آخر مىداند بايد چنين كند . و شايد گفتهء اين آيه «  إِذْ قالُوا  - آن گاه كه گفتند » تنها به معنى كلام و اعلان لفظى برائت نيست ، بلكه شامل هر چيزى مىشود كه مبيّن و نمودار موضعگيرى و بيزارى جستن مادّى و معنوى آنان است ، پس با تمام وسايل بيزارى خود را نسبت به آنها اعلان كرده‌اند .\r\n«  كَفَرْنا بِكُمْ  - ما نسبت به شما كفر مىورزيم ( و منكر شماييم ) . » پس به راه شما در زندگى ايمان نمىآوريم و شما را به عنوان مقياس شناخت حق و باطل قبول نداريم و كفر ورزيدن / 306 نسبت به باطل همان صورتى ديگر از طرفدارى و دوستدارى حق است . و خداوند اين مطلب را در گفتهء خود تأكيد كرده است كه : «  فَمَنْ يَكْفُرْ بِالطَّاغُوتِ وَ يُؤْمِنْ بِاللَّهِ فَقَدِ اسْتَمْسَكَ بِالْعُرْوَةِ الْوُثْقى لَا انْفِصامَ لَها  « 8 » - پس هر كس كه به طاغوت كفر ورزد و به خداى ايمان آورد و به چنان رشتهء استوارى چنگ زده كه گسستنش نباشد » ، و واجب است كه مؤمن تنها به كفر ورزيدن باطنى ( نسبت به طاغوت ) اكتفاء نكند بلكه بايد آن را در عمل و در واقعيّت زندگى نشان دهد ، هم چنان كه ابراهيم ( عليه السّلام ) و مؤمنان همراه او كردند .\r\n«  وَ بَدا بَيْنَنا وَ بَيْنَكُمُ الْعَداوَةُ وَ الْبَغْضاءُ  - و ميان ما و شما هميشه دشمنى و كينه‌توزى خواهد بود . »\r\n\r\n\r\n","description":"","footnote":"\r\n( 8 ) - البقرة / 256 .\r\n","page_name":" 338 ","page_number":340},
  {"content":"\r\n\r\nچنين است شكل حقيقى و درستى كه بايد رابطهء جامعهء مؤمن با دشمنان خداى عزّ و جلّ بدين گونه باشد كه در اعلان دشمنى پيگير و مداوم مجسّم شده است و هيچ عاطفه و خواست و مصلحتى آن را نمىگسلد و دگرگون نمىكند .\r\n«  أَبَداً  - هميشه . » بلى ، اگر مشركان و گمراهان به ايمان به حق هدايت يافتند ، پس از آن موجبى براى موضعگيرى بيزارى نمايى ( كفر نسبت به دشمنان ، و اظهار دشمنى و كينه‌توزى ) باقى نمىماند ، از آن رو كه مؤمن با كسى به سبب نژادپرستى يا قوميّت يا به سبب كينه‌هاى موروثى يا مصلحتهاى گوناگون ديگر دشمنى نمىورزد ، بلكه براستى در تمام موضعگيريها ، مبادى او را وادار به اتّخاذ چنان مواضعى مىكند ، و چنان است كه امير مؤمنان على ( عليه السّلام ) در توصيف مؤمن گويد : « كتاب خدا زمام او را به دست گرفته ، پس ( قرآن ) رهبر و امام اوست ، به هر جا او را ببرد مىرود و هر جا او را فرود آورد فرود مىآيد . » «  حَتَّى تُؤْمِنُوا بِاللَّهِ وَحْدَهُ  - تا وقتى كه به خداى يكتا ايمان بياوريد . » اين مقطع را گفتهء خداوند در آيهء ( 7 ) تفسير مىكند «  عَسَى اللَّهُ أَنْ يَجْعَلَ بَيْنَكُمْ وَ بَيْنَ الَّذِينَ عادَيْتُمْ مِنْهُمْ مَوَدَّةً  - شايد خداى ميان شما و كسانى كه با آنها دشمنى مىورزيد دوستى پديد آورد » ، و دوستى ميان مؤمنان و دشمنان وقتى ممكن مىشود كه آنها ايمان بياورند و از امثال خود و گمراهى كناره گيرند يا به رهبرى مؤمنان تسليم شوند .\r\n/ 307 قرآن سپس يك نكته از زندگى ابراهيم ( عليه السّلام ) را مستثنى مىدارد و آن را بررسى مىكند و پيچيدگى و غموض را كه پيرامون آن وجود دارد بر طرف مىسازد و مىگويد :\r\n«  إِلَّا قَوْلَ إِبْراهِيمَ لِأَبِيهِ لَأَسْتَغْفِرَنَّ لَكَ وَ ما أَمْلِكُ لَكَ مِنَ اللَّهِ مِنْ شَيْءٍ  - مگر آن گاه كه ابراهيم پدرش را گفت كه براى تو آمرزش مىطلبم ، زيرا نمىتوانم عذاب خدا را از تو بگردانم . » اين آيه دو تفسير دارد :\r\n\r\n","description":"","footnote":"","page_name":" 339 ","page_number":341},
  {"content":"\r\n\r\nنخست : اين نكته از زندگى ابراهيم ( عليه السّلام ) از حكم عام دائر بر تأسّى و تقليد از او مستثنى است ، و روا نيست كه مؤمن در اين مورد آن را پيش روى خود قرار دهد . يكى از مفسّران چنين گفته و بدين دو امر آن را توجيه كرده است :\r\n1 - خداى سبحان ابراهيم ( عليه السّلام ) را بدين موضوع اختصاص بخشيده و به سببهايى كه خود مىداند و براى مدّتى محدود ، بدان فرمانش داده است ، هم چنان كه به پيامبر خود ( صلّى اللَّه عليه و آله ) اجازه داد كه بيش از چهار زن را همزمان به همسرى گيرد ، تا آنجا كه ابراهيم ( عليه السّلام ) در حدود پيمان متوقف نمىماند بلكه براى آزر آمرزش مىطلبد ، و خداوند از زبان او حكايت مىكند : «  وَ اغْفِرْ لِأَبِي إِنَّهُ كانَ مِنَ الضَّالِّينَ  « 9 » - و پدرم را بيامرز كه از گمراهان است . » 2 - يا از آن رو كه قرآن گاه به بازگشتهايى كه در زندگى پيامبران روى داده اشاره مىكند تا پيامبران در نظر گروندگان بديشان و پيروان خود به گونهء الاهانى در نيايند ، بويژه آن كه سابقهء آمرزش طلبى براى فرزند ناشايسته در مورد نوح پيامبر ( عليه السّلام ) وجود دارد ، كه گفت : «   رَبِّ إِنَّ ابْنِي مِنْ أَهْلِي وَ إِنَّ وَعْدَكَ الْحَقُّ وَ أَنْتَ أَحْكَمُ الْحاكِمِينَ . قالَ يا نُوحُ إِنَّهُ لَيْسَ مِنْ أَهْلِكَ إِنَّهُ عَمَلٌ غَيْرُ صالِحٍ فَلا تَسْئَلْنِ ما لَيْسَ لَكَ بِهِ عِلْمٌ إِنِّي أَعِظُكَ أَنْ تَكُونَ مِنَ الْجاهِلِينَ   « 10 » - اى پروردگار من ! پسرم از خاندان من بود و وعدهء تو حق است و نيرومندترين حكم كنندگان تو هستى . گفت : اى نوح ! او از خاندان تو نيست ، او عملى است ناصالح . از سر ناآگاهى چيزى از من مخواه . بر حذر مىدارم تو را كه از مردم نادان باشى . » دوم : تفسيرى كه ما آن را اختيار مىكنيم و به نكته‌اى اشاره دارد كه بايد از زندگى ابراهيم كه سرمشق قرار مىگيرد ، كنار گذاشته شود . قرآن اين نكته را از آن\r\n\r\n\r\n","description":"","footnote":"\r\n( 9 ) - الشعراء / 86 .\r\n( 10 ) - هود / 45 و 46 .\r\n","page_name":" 340 ","page_number":342},
  {"content":"\r\n\r\nرو مستثنى كرده است كه انظار را متوجه اين بخش از زندگى ابراهيم و چارهء آن سازد ، / 308 و فهم نادرست آن مؤمنان را به رفتارهايى نادرست در رابطهء خود با دشمنان خدا مىكشاند ، كه آن را موجبى براى توجيه دوستى با خويشاوندانى كه از آن شمارند و دوستدارى آنان پندارند . هنگامى كه ابراهيم ( عليه السّلام ) به عموى خود آزر وعدهء طلب آمرزش داد و براى او آمرزش خواست ، وى هنوز دشمنى خود را آشكار نكرده بود ، وى به ظاهر در حال شركى موروثى يا دشمنى شخصى تنها بر ضد خود ابراهيم ( عليه السّلام ) بسر مىبرد ، يا شايد آزر مانند ديگر افراد خاندان ابراهيم زير چتر دين حنيف بود ، ولى در برابر فشار اجتماع از پا درآمد و اندك اندك به شرك گراييد تا آنكه كاملا به انحراف از حق و دشمنى با خدا و ابراهيم ( عليه السّلام ) كشانده شد ، و گر نه طلب آمرزش براى مشركان بر پيامبران ممنوع است ، خداى تعالى گفت : «   ما كانَ لِلنَّبِيِّ وَ الَّذِينَ آمَنُوا أَنْ يَسْتَغْفِرُوا لِلْمُشْرِكِينَ وَ لَوْ كانُوا أُولِي قُرْبى مِنْ بَعْدِ ما تَبَيَّنَ لَهُمْ أَنَّهُمْ أَصْحابُ الْجَحِيمِ . وَ ما كانَ اسْتِغْفارُ إِبْراهِيمَ لِأَبِيهِ إِلَّا عَنْ مَوْعِدَةٍ وَعَدَها إِيَّاهُ فَلَمَّا تَبَيَّنَ لَهُ أَنَّهُ عَدُوٌّ لِلَّهِ تَبَرَّأَ مِنْهُ إِنَّ إِبْراهِيمَ لَأَوَّاهٌ حَلِيمٌ   « 11 » - نبايد پيامبر و كسانى كه ايمان آورده‌اند براى مشركان هر چند از خويشاوندان باشند - پس از آن كه دانستند كه آنان به جهنم مىروند - طلب آمرزش كنند . آمرزش خواستن ابراهيم براى پدرش ، نبود مگر به خاطر وعده‌اى كه به او داده بود . و چون براى او آشكار شد كه پدرش دشمن خداست ، از او بيزارى جست . زيرا ابراهيم بسيار خدا ترس و بردبار بود . » از اين آيه معلوم مىشود كه طلب آمرزش براى او پيش از آن كه موضعگيرى نهائيش آشكار شود روا بوده است و به طلب هدايت او تأويل مىشود ، چنان كه پيامبر خدا ( صلّى اللَّه عليه و آله ) براى قوم خود درخواست هدايت مىكند و گويد :\r\n« اللّهم اهد قومى فانّهم لا يعلمون - خداوندا قوم مرا هدايت كن كه براستى نمىدانند » ، امّا وقتى موضعگيرى مشرك معلوم شد و به سبب عناد و انكار خود از\r\n\r\n\r\n","description":"","footnote":"\r\n( 11 ) - التوبة / 113 و 114 .\r\n","page_name":" 341 ","page_number":343},
  {"content":"\r\n\r\nاصحاب آتش گرديد ، در آن صورت بيزارى جستن از او به صراحت واجب است .\r\nهم چنان كه طلب آمرزش بدان معنى نيست كه امرى را بر خداوند سبحان حتمى كنند ، چنان كه ابراهيم ( عليه السّلام ) گفت :\r\n«  وَ ما أَمْلِكُ لَكَ مِنَ اللَّهِ مِنْ شَيْءٍ  - زيرا به سود تو از جانب خدا چيزى ندارم ( و نمىتوانم عذاب خدا را از تو بگردانم ) » ابراهيم ( عليه السّلام ) و همراهانش مردمى توانمند و توانگر نبودند كه بيزارى جستن از قومشان براى ايشان مبارزه‌اى سخت و دشوار محسوب نشود ، بلكه در نهايت ضعف مادّى بودند ، و از اين رو / 309 در لحظه بيزارى جستن به خدا متوسّل و متوكّل شدند ، و اساساً دعاى حقيقى همان است كه هنگام احساس نياز شديد به كمك ، از انسان برآيد .\r\n«  رَبَّنا عَلَيْكَ تَوَكَّلْنا وَ إِلَيْكَ أَنَبْنا  - اى پروردگار ما ، ما بر تو توكّل كرديم و به تو روى آورديم » و انابه ، همان رجوع و طلب آمرزش است ، و در اين كلمه اشاره است بدانكه مؤمنان گمراهى و اجتماع فاسد را بدون على البدلى رها نمىكنند بلكه بجاى آن بديل و عوضى مىگزينند كه همان هدايت و گردهمايى مؤمنان است ، پس ابراهيم و همراهانش از قوم مشرك خود بيزارى جستند و كناره گرفتند تا به سمت پروردگار خود بازگردند ، و از اينجا برمىآيد كه كسى كه از اجتماعى منحرف كناره مىگيرد و مهاجرت مىكند نياز دارد كه با توبه به درگاه پروردگار خود پاك و مطهّر شود و به راه درست و روش استوار او در زندگى رجوع كند .\r\nو پس از توكّل به خدا و بازگشت به سوى او بر مؤمن واجب است كه اين امر را با تسليم مطلق به ارادهء الهى و روى آوردن بدانچه موجب خشنودى خداست ، تكميل كند .\r\n«  وَ إِلَيْكَ الْمَصِيرُ  - و سرانجام تو هستى ( و سرنوشت بسته به ارادهء توست ) » [ 5 
  ] ولى اين حقيقت بدان معنى نيست كه مؤمنان از پروردگار خود سلامت\r\n\r\n","description":"","footnote":"","page_name":" 342 ","page_number":344},
  {"content":"\r\n\r\nو عافيت نخواهند .\r\n«  رَبَّنا لا تَجْعَلْنا فِتْنَةً لِلَّذِينَ كَفَرُوا  - پروردگار ما ، ما را مورد فتنه ( و گزند ) كافران قرار مده . » يعنى ما را موضع آزمونت براى آنان قرار مده ، و اين كنايه از آزار رساندن و گزند كافران نسبت به مؤمنان است ، زيرا اگر كافران بر مؤمنان دست يابند ايشان را مىآزارند و عذاب مىدهند ، و در برابر آنان دشمنى خود را نسبت به حق آشكار مىكنند ، هم چنان كه ستمگران با اصحاب اخدود كردند ، « 12 » و نفوس صالحان هم چنان گرايش بسيار به توبه دارد :\r\n«  وَ اغْفِرْ لَنا رَبَّنا إِنَّكَ أَنْتَ الْعَزِيزُ الْحَكِيمُ  - و ما را بيامرز ، پروردگار ما ، كه تو پيروزمند حكيمى . » / 310 اين گرايش شديد به توبه از آگاهى آنان نسبت به كوتاهى خود در برابر خداى عزّ و جلّ و از نرسيدن آنان به حدّ اشباع در سرسپردگى و تسليم به دو ناشى مىشود . و از لحاظ واقعى مؤمن ضمانتى ندارد كه صد در صد در معرض خطايى قرار نگيرد ( و لغزشى از او سر نزند ) ، از اين رو توبه را وسيله‌اى براى تصحيح آن خطاها و پرهيز از جهات منفى آنها قرار مىدهد .\r\nامّا پايان آيه ، غايتى است در شيوه و ادب دعا كردن ، بدين معنى كه درست نيست دعا كننده آنچه را مىخواهد بر پروردگار خود حتم و واجب گرداند ، بلكه او اجابت دعا را موكول و منوط به مشيّت و خواست خداوند مىگذارد ، پس اگر بخواهد آن را به عزّت و تسلّط خود اجابت مىكند ، و اگر نخواهد به حكمت خود آن را نمىپذيرد و اجابت نمىكند ، زيرا او قادر است كه به مؤمنان يارى دهد و با چيرگى خود كافران را از آزار دادن به ايشان باز دارد ، هم چنان كه به حكمت خود ، آنان را مورد آزار كافران قرار مىدهد . و تناقضى ميان عزّت و حكمت خداوند وجود\r\n\r\n\r\n","description":"","footnote":"\r\n( 12 ) - بنگريد به سورهء بروج ، آيات 4 تا 10 - اخدود به معنى مغاك و شكاف است و كافران مؤمنان را بدان مغاكها كه از آتش انباشته بودند افكندند و سوزاندند - م .\r\n","page_name":" 343 ","page_number":345},
  {"content":"\r\n\r\nندارد . و مؤمن حقيقى آن است كه سرنوشت خود را ، هر چه قضاى او باشد ، به پروردگار خود واگذارد .\r\n[ 6 
  ] در پايان اين درس قرآن دعوت خود را به پيروى از رفتار ابراهيم ( عليه السّلام ) و مؤمنان همراهش تأكيد مىكند تا اهميّت بيزارى جستن از مشركان و ضرورت سرمشق و نمونه را در رفتار انسان مؤمن روشن كند .\r\n«  لَقَدْ كانَ لَكُمْ فِيهِمْ أُسْوَةٌ حَسَنَةٌ  - آنها نيكو مقتدايى براى شما هستند . » مهم نيست كه تنها كسى را به عنوان سرمشق و مقتدا در زندگى اختيار كنند ، بلكه مهمتر آن است كه بهترين و والاترين سرمشقها و مقتدايان را برگزينند تا از آن نمونه پيروى كنند ، و ابراهيم و مؤمنان همراه او بهترين سرمشق و مقتدا براى كسانى هستند كه از دشمنان خدا برائتى حقيقى مىجويند و از آنها بيزارند ولى با وجود تأسى به ايشان انواع مبارزات و دشواريها نيز در اين راه است كه مقاومت در برابر آنها نياز به ارادهء استوار و پايدارى دارد و مؤمن اين همه را از ايمان خود به پروردگار خويش و اعتقاد به پاداش مدد مىگيرد .\r\n«  لِمَنْ كانَ يَرْجُوا اللَّهَ  - براى كسانى كه به خدا ايمان دارند . » يارى دهنده‌اى كه به دو توكّل مىكنند و وليّى كه به دو رجوع مىكنند .\r\n/ 311 «  وَ الْيَوْمَ الْآخِرَ  - و روز قيامت . » آنجا كه انسان پروردگار خود را ديدار مىكند و خشنودى او را مىيابد و پاداش و مزدى كه وى را خرسند مىسازد دريافت مىكند .\r\n«  وَ مَنْ يَتَوَلَّ فَإِنَّ اللَّهَ هُوَ الْغَنِيُّ  - و هر كه رويگردان شود ، خدا بىنياز است . » بدان كس نيازى ندارد ، «  الْحَمِيدُ  - ستودنى است . » در اين آيه هشدارى است به آن كس كه رويگردان مىشود زيرا هموست كه زيان مىبيند ، نه خداوند سبحان .\r\n\r\n","description":"","footnote":"","page_name":" 344 ","page_number":346},
  {"content":"\r\n\r\nو سخن پايانى :\r\nمبارزهء ابراهيم با عموى خود آزر - و آنچه قرآن در پاره‌اى سوره‌ها بدان اشاره مىكند - مبارزه‌اى شخصى ميان نسلها نيست ، بلكه مبارزه مبادى و اصول اعتقادى است ، از اين روست كه مىبينيم آن حضرت ( عليه السّلام ) با بردبارى و دل گشادهء خود دوست مىداشت كه عموى خود را مؤمن ببيند ، و اين از نكات حساس در زندگى پيامبران ( عليهم السلام ) است .\r\n/ 312\r\n\r\n[ سوره الممتحنة ( 60 ) : آيات 7 تا 13 
  ]\r\nعَسَى اللَّهُ أَنْ يَجْعَلَ بَيْنَكُمْ وَ بَيْنَ الَّذِينَ عادَيْتُمْ مِنْهُمْ مَوَدَّةً وَ اللَّهُ قَدِيرٌ وَ اللَّهُ غَفُورٌ رَحِيمٌ ( 7 ) لا يَنْهاكُمُ اللَّهُ عَنِ الَّذِينَ لَمْ يُقاتِلُوكُمْ فِي الدِّينِ وَ لَمْ يُخْرِجُوكُمْ مِنْ دِيارِكُمْ أَنْ تَبَرُّوهُمْ وَ تُقْسِطُوا إِلَيْهِمْ إِنَّ اللَّهَ يُحِبُّ الْمُقْسِطِينَ ( 8 ) إِنَّما يَنْهاكُمُ اللَّهُ عَنِ الَّذِينَ قاتَلُوكُمْ فِي الدِّينِ وَ أَخْرَجُوكُمْ مِنْ دِيارِكُمْ وَ ظاهَرُوا عَلى إِخْراجِكُمْ أَنْ تَوَلَّوْهُمْ وَ مَنْ يَتَوَلَّهُمْ فَأُولئِكَ هُمُ الظَّالِمُونَ ( 9 ) يا أَيُّهَا الَّذِينَ آمَنُوا إِذا جاءَكُمُ الْمُؤْمِناتُ مُهاجِراتٍ فَامْتَحِنُوهُنَّ اللَّهُ أَعْلَمُ بِإِيمانِهِنَّ فَإِنْ عَلِمْتُمُوهُنَّ مُؤْمِناتٍ فَلا تَرْجِعُوهُنَّ إِلَى الْكُفَّارِ لا هُنَّ حِلٌّ لَهُمْ وَ لا هُمْ يَحِلُّونَ لَهُنَّ وَ آتُوهُمْ ما أَنْفَقُوا وَ لا جُناحَ عَلَيْكُمْ أَنْ تَنْكِحُوهُنَّ إِذا آتَيْتُمُوهُنَّ أُجُورَهُنَّ وَ لا تُمْسِكُوا بِعِصَمِ الْكَوافِرِ وَ سْئَلُوا ما أَنْفَقْتُمْ وَ لْيَسْئَلُوا ما أَنْفَقُوا ذلِكُمْ حُكْمُ اللَّهِ يَحْكُمُ بَيْنَكُمْ وَ اللَّهُ عَلِيمٌ حَكِيمٌ ( 10 ) وَ إِنْ فاتَكُمْ شَيْءٌ مِنْ أَزْواجِكُمْ إِلَى الْكُفَّارِ فَعاقَبْتُمْ فَآتُوا الَّذِينَ ذَهَبَتْ أَزْواجُهُمْ مِثْلَ ما أَنْفَقُوا وَ اتَّقُوا اللَّهَ الَّذِي أَنْتُمْ بِهِ مُؤْمِنُونَ ( 11 )\r\n/ 313\r\n\r\n","description":"","footnote":"","page_name":" 345 ","page_number":347},
  {"content":"\r\n\r\nيا أَيُّهَا النَّبِيُّ إِذا جاءَكَ الْمُؤْمِناتُ يُبايِعْنَكَ عَلى أَنْ لا يُشْرِكْنَ بِاللَّهِ شَيْئاً وَ لا يَسْرِقْنَ وَ لا يَزْنِينَ وَ لا يَقْتُلْنَ أَوْلادَهُنَّ وَ لا يَأْتِينَ بِبُهْتانٍ يَفْتَرِينَهُ بَيْنَ أَيْدِيهِنَّ وَ أَرْجُلِهِنَّ وَ لا يَعْصِينَكَ فِي مَعْرُوفٍ فَبايِعْهُنَّ وَ اسْتَغْفِرْ لَهُنَّ اللَّهَ إِنَّ اللَّهَ غَفُورٌ رَحِيمٌ ( 12 ) يا أَيُّهَا الَّذِينَ آمَنُوا لا تَتَوَلَّوْا قَوْماً غَضِبَ اللَّهُ عَلَيْهِمْ قَدْ يَئِسُوا مِنَ الْآخِرَةِ كَما يَئِسَ الْكُفَّارُ مِنْ أَصْحابِ الْقُبُورِ ( 13 )\r\n\r\nمعناى واژه‌ها\r\n9 [ ظاهروا 
  ] : همدستى و همكارى كردند ، و در المنجد :\r\nظاهر مظاهرة و ظهارا ، به او مساعدت كرد ، و تظاهر القوم : به يكديگر تعاون كردند ، و از همين ريشه است كه گويند : تظاهر الناس تظاهرة : يعنى جمع شدند و با تعاون و همكارى با يكديگر به خيابانها درآمدند تا چيزى را كه مىخواهند مطالبه كنند ، و ظهير : مساعد و ياور باشد .\r\n10 [ عصم الكوافر 
  ] : به نكاح با زنهاى كافر متوسّل نشويد ، و اصل عصمت منع است ، و نكاح را از آن رو عصمت گفته‌اند كه زنى كه شوهر كرد در كمند و عصمت شوهر قرار مىگيرد ، و عاصم : منع كننده است ، و معصوم :\r\nممنوع و بازداشته شده از خطا و سهو و لغزشهاست ، و خداوند پيامبر را از اين كه دست كافران به دو رسد محفوظ مىدارد ، و عصمت مانند دستبند است و از اين رو دستبند را معصمه گفته‌اند .\r\n\r\n","description":"","footnote":"","page_name":" 346 ","page_number":348},
  {"content":"\r\n\r\n/ 314\r\n\r\nبا مردمى كه خدا بر آنها خشم گرفته است دوستى مكنيد\r\n\r\nرهنمودهايى از آيات :\r\nدر اين درس آيات كريم برنامه‌اى درست براى رابطه ميان مؤمنان و كافران ترسيم مىكند ، خداوند پيش از اين بر ضرورت قطع رابطه و تأسى به خليل و دوستدار خود ، ابراهيم ( عليه السّلام ) تأكيد كرد ، زيرا اين امور اصل و اساس كار است ، در اينجا سياق آيات به بررسى موضوع در پاره‌اى از شاخه‌هاى ديگر آن مىپردازد .\r\nپس از آن كه به مؤمنانى كه در برابر ميل گراينده به دوستى و دوستدارى كافران ايستادگى كردند و در برابر فشارهايى كه از طرف آنان وارد مىشد شكيبايى نمودند ، اميد مىبخشد آنان را به سرانجامى نيكو اميدوار مىسازد كه سرسختى و عناد كافران بر صخرهء پايدارى مؤمنان مىشكند و آنان شكست مىخورند ، و در آنجاست كه به مؤمنان اجازه مىدهد روابطى عادى با ايشان بهم رسانند امّا آنان را از هر نوع دوستى با كافرانى كه جنگ كرده‌اند نهى مىكند ، خواه كافرانى كه مستقيما به جنگ پرداخته‌اند يا ديگران كه به جنگندگان با حق و اهل حق يارى داده‌اند ، و هر كس را كه با آنها دوستى ورزد ستمگر مىداند . در دو آيه ( هشتم و نهم ) دليلى است روشن بر / 315 حرمت نيكوكارى و عدالت ورزى نسبت به كافران حربى . و در جنب اين جداسازى و تمايز بين دو دسته ( كافرانى كه با مؤمنان جنگ كردند و كافرانى كه جنگ نكردند و با مسالمت رفتار نمودند ) اسلام در زمينهء اجتماعى و خانوادگى موضعى واحد نسبت به آن هر دو دسته مىگيرد ، و بخصوص در مورد هجرت زنان مؤمن به ( اسلام و اجتماع مؤمن ، زيرا ولايت شوهر را\r\n\r\n","description":"","footnote":"","page_name":" 347 ","page_number":349},
  {"content":"\r\n\r\nدر پذيرفتن هجرت آن زنان در صورتى كه صدق آنان معلوم شود ، مانعى نمىشمارد ، بلكه بازگرداندن آن زنان را به شوهران كافرانشان بر مؤمنان حرام مىكند و اين گونه‌اى از حمايت تشريعى و اجتماعى است ، زيرا مرد كافر را ولايتى بر زن مؤمن نيست هم چنان كه بر مرد مؤمن جايز نيست كه زنى بگيرد كه در اصل كافر باشد يا مرتدّ شده باشد ، و دين ازدواج با زنان كافر را در صورتى كه ايمان بياورند مباح مىداند ، زيرا اسلام آوردن رابطهء آنان را با وضع پيشين قطع مىكند .\r\nاما در اين زمينه حقوق مالى را ضايع نمىسازد ، بلكه اسلام اين حقوق را حتّى براى كافران محفوظ مىدارد چنان كه آنچه را كه مرد ( به عنوان مهر زن ) پرداخته به دو بازمىگرداند ، به مرد كافر در صورتى كه زنش اسلام بياورد و به مرد مؤمن در صورتى كه زنش كافر شود ، و اين گواه عدل و حكمت خداست .\r\n\r\nشرح آيات :\r\n[ 7 
  ] «  عَسَى اللَّهُ أَنْ يَجْعَلَ بَيْنَكُمْ وَ بَيْنَ الَّذِينَ عادَيْتُمْ مِنْهُمْ مَوَدَّةً  - شايد خدا ميان شما و كسانى كه با آنها دشمنى مىورزيد دوستى پديد آورد . » يعنى رابطهء ميان دو طرف از دشمنى به دوستى تغيير يابد ، يا با ورود آنها به اسلام يا با تغيير وضع آنها از حالت جنگ به حالت صلح . پس بدين ترتيب اسلام با كافران به عنوان نژادى و عنصرى نمىجنگد بلكه به سبب موضعگيرى منفى آنها نسبت به حق و اهل حق با آنها مىجنگد ، و ما از اين آيهء كريم به دو انديشه راه مىبريم .\r\nنخست : صلحى كه اسلام مىخواهد و از آن سخن مىگويد صلحى است كه مبتنى بر قوّت و عزّت باشد ، از اين رو پيروان خود را دعوت مىكند كه با دشمن ترك رابطه گويند و مبارزه كنند تا اسلام آورد يا تسليم شود ، و اين از آن روست كه فروتنى و مدارا با دشمن راه اسلام آوردن حقيقى هميشگى او نيست ، و ترك رابطه‌اى كه نمايانگر عزّت و تسلّط باشد / 316 وسيلهء وادار كردن او به اسلام است .\r\nدوم : امّا چگونه دشمنى كافران به دوستى آنان با مؤمنان تغيير مىيابد ؟\r\n\r\n","description":"","footnote":"","page_name":" 348 ","page_number":350},
  {"content":"\r\n\r\nبدين سبب كه هنگامى كه انسان در برابر قدرتى قاهر حيرت‌زده و مبهوت شود نسبت بدان احساس محبّت مىكند ، حتى در روانشناختى اجتماعى اين امر ثابت شده كه ملّتهاى مغلوب قواى قاهر و غالب را دوست داشته‌اند و از افكار و رفتار غالب تقليد كرده‌اند ، و هنگامى كه در آغاز كار كافران قدرتمند بودند بيم آن مىرفت كه مؤمنان به دوستدارى آنان گرايش يابند ، بويژه آن كه در ميان آنان خويشاوندان و نزديكانى داشتند ، اما وقتى ترازوى قوا به سود مسلمانان با غلبه و قدرت ايشان تغيير كرد و اميد مىرفت كه دوستدارى از طرف كافران بروز كند و شايد تعبير به « منهم - از آنان » اشاره به همين باشد .\r\nكلمهء « عسى - شايد » در اينجا افادهء معنى اميد نزديك مىكند ، و روح اميد به خدا را در نفوس مؤمن زنده مىسازد . و ملاحظه مىشود كه قرآن در بسيارى جايها به كلمات احتمال « عسى و لعلّ - شايد » تعبير مىكند ، بى آن كه به طور قطع و حتم سخن گويد ، در حالى كه بسيارى از امور در علم خدا واقع شدنى و حتمى است ، و اين ما را هدايت مىكند كه طبيعت جامد نيست ، و به دو امر تمكين مىكند : مشيّت الهى و ارادهء انسان ، و پروردگار ما پيروزى مؤمنان و تغيير ترازوى قوا را به سود آنان در آينده ، حتمى نخوانده تا كار را وانگذارند يا منتظر ارادهء الهى نمانند كه خود به تنهايى امور را تغيير دهد .\r\n«  وَ اللَّهُ قَدِيرٌ  - و خدا قادر است . » بر انجام اين كار ، پس مشركان را به دوستانش تسليم مىكند يا آنان را هدايت مىكند كه اسلام آورند و دوستى ميان دو گروه باز مىگردد .\r\n«  وَ اللَّهُ غَفُورٌ رَحِيمٌ  - و خدا آمرزنده و مهربان است . » از سخنان غريبى كه بعضى مفسّران دربارهء اين آيه گفته‌اند اين است كه آن را در مورد ابو سفيان تأويل كرده و گفته‌اند كه او از مصاديق گفتهء خداى تعالى :\r\n«  عَسَى اللَّهُ أَنْ يَجْعَلَ بَيْنَكُمْ . . .  - شايد خدا ميان شما دوستى پديد آورد » است ، با آن كه اين آيات پيش / 317 از فتح مكّه و قبل از آن كه ابو سفيان زبان به شهادتين گشايد ، نازل شده است ، پس چگونه وى مىتواند مصداق اين آيه بوده باشد ؟ !\r\n\r\n","description":"","footnote":"","page_name":" 349 ","page_number":351},
  {"content":"\r\n\r\n[ 8 
  ] قرآن موضعگيرى مطلوب را در برابر كافرانى كه با ما نجنگند و ما را نيازارند - معلوم مىكند ، بدين معنى كه رفتار انسانى با آنان را بر اساس نكوكارى و عدالت آزاد مىگذارد و مىگويد :\r\n«  لا يَنْهاكُمُ اللَّهُ عَنِ الَّذِينَ لَمْ يُقاتِلُوكُمْ فِي الدِّينِ وَ لَمْ يُخْرِجُوكُمْ مِنْ دِيارِكُمْ أَنْ تَبَرُّوهُمْ وَ تُقْسِطُوا إِلَيْهِمْ  - خدا شما را از نيكى ورزيدن و عدالت ورزيدن با آنان كه با شما در دين نجنگيده‌اند و از سرزمينتان بيرون نرانده‌اند ، باز نمىدارد . » زيرا آنان به مسالمت رفتار كرده‌اند ، و چارچوب انسانيّت مسلمانان را با آنان در يك مجموعه گرد مىآورد ، و اين بدان معنى است كه اسلام براستى دين صلح است ، و به خودى خود مردم را دعوت به جنگها و دشمنيها نمىكند ، بلكه دعوتش براى بيزارى جستن و پيكار عليه كافرانى است كه با اسلام مىجنگند ، و مبتنى بر موضعگيرى منفى و معارض آنان بر ضد دين و پيروان آن است .\r\n« بر - نيكوكارى » عموم احسان و نيكى كردن است ، و از آن قبيل است پيوند متقابل و احترام به يكديگر ، و پاسخ دادن نيكى به نيكى ، امّا « قسط - عدالت » ، دربارهء آن گفته‌اند عبارت است از جدا كردن پاره‌اى از مال و دادن آن به ايشان به صورت وام يا جز آن . و ظاهرتر ( در تفاسير ) آن است كه قسط عدالت ظاهرى و باطنى است كه والاترين درجه‌هاى عدالت است « 13 » و اين حكم الهى بيان مىكند كه كفر و اعتقاد به مبادى مغاير با اين دين بتنهايى موجب مباح شمردن حرمت انسان و مال و ناموس و جان او نمىشود ، و در پايان اين آيه پروردگار ما ، ما را به عدالت ورزى تشويق و ترغيب مىكند و مىگويد :\r\n«  إِنَّ اللَّهَ يُحِبُّ الْمُقْسِطِينَ  - خدا كسانى را كه به عدالت رفتار مىكنند دوست دارد . » از كسانى كه به دو ايمان دارند مىخواهد كه چنين باشند ، و شايد گفتهء او\r\n\r\n\r\n","description":"","footnote":"\r\n( 13 ) - بنگريد به سخنى مفصل دربارهء رابطهء ميان عدل و قسط در سورهء حجرات ، همين كتاب .\r\n","page_name":" 350 ","page_number":352},
  {"content":"\r\n\r\n«  يُحِبُّ الْمُقْسِطِينَ  - عدالت ورزان را دوست مىدارد » بويژه تخصيصى است براى « قسط - عدالت » به وجه ترجيح آن بر « برّ - نيكى كردن » . وقتى پروردگار ما اين گونه / 318 رابطه با كافران مسالمت جو را آزاد مىگذارد ، قيدى مشخّص بر مؤمنان فرض و واجب نكرده است ، و اين بدان معنى است كه مؤمنان ( رهبرى ، و اجتماع ) همانان هستند كه خود وضع و چگونگى رابطهء مطلوب را بر حسب عوامل متغيّر واقع تشخيص مىدهند . در خبر آمده است كه اسماء دختر ابو بكر از پيامبر ( صلّى اللَّه عليه و آله ) پرسيد : آيا هنگامى كه مادرش كه زنى مشرك است نزدش مىآيد ، پيوند خويشاوندى خود را با وى نگهدارد ( و وى را بپذيرد ) ؟ پيامبر گفت : « بلى » . « 14 » [ 9 
  ] سياق آيه ديگر بار به ترك رابطه بازمىگردد و دوستدارى ( مشركان محارب ) را نهى مىكند :\r\n«  إِنَّما يَنْهاكُمُ اللَّهُ عَنِ الَّذِينَ قاتَلُوكُمْ فِي الدِّينِ وَ أَخْرَجُوكُمْ مِنْ دِيارِكُمْ وَ ظاهَرُوا عَلى إِخْراجِكُمْ  - جز اين نيست كه خدا از ( دوستى ورزيدن ) با كسانى كه با شما در دين جنگيده‌اند و شما را از سرزمينتان بيرون رانده‌اند يا در بيرون راندنتان همدستى كرده‌اند شما را باز مىدارد . » به وسيلهء هم پيمانى با دشمنان محارب ، يا يارى كردن به ايشان به هر گونه و به هر وسيله ، كه بتحقيق بر شما حرام است كه دوستان آنها را دوست بداريد يا دشمنانشان را دشمن بداريد ، و كسانى كه با آنها دوستى ورزند در تمام سمتهايى كه از آنها به مؤمنان مىرسد با آنها شركت جسته‌اند و از جانب خداوند عذاب مىبينند ، و بر مؤمنان واجب است كه آنها را در جبههء دشمن بشمار آورند و موضعى نظير موضعى كه نسبت به خود ستمگران گرفته‌اند در برابر آنها نيز بگيرند .\r\n«  أَنْ تَوَلَّوْهُمْ وَ مَنْ يَتَوَلَّهُمْ فَأُولئِكَ هُمُ الظَّالِمُونَ  - ( خدا شما را نهى مىكند ) كه با آنان دوستى ورزيد و هر كه با آنها دوستى ورزد از ستمكاران خواهد بود . »\r\n\r\n\r\n","description":"","footnote":"\r\n( 14 ) - القرطبى ، ج 18 ، ص 59 .\r\n","page_name":" 351 ","page_number":353},
  {"content":"\r\n\r\nبا مقايسهء ميان دو آيهء ( هشت و نه ) به اين نتيجه مىرسيم :\r\n1 - آزاد گذاشتن نيكى كردن و عدالت ورزيدن ( برّ و قسط ) نسبت به كافران غير محارب و نپرداختن آيه به ذكر تولّى ( : دوستى ورزيدن با آنان ) بدين معنى نيست كه دوستدارى آنان رواست ، هرگز . . . بلكه بدين معنى است كه حدّ اين آزاد گذاشتن همان نيكى كردن و عدالت ورزيدن ( برّ و قسط ) است بدون دوستى ورزيدن .\r\n2 - همين نيكى كردن و عدالت ورزيدن ( برّ و قسط ) نسبت به كافران محارب بر مؤمنان حرام است ، ولى براى چه ؟\r\n/ 319 يكم : براى آن كه عدالت ورزيدن با كافران محارب ضرورت ندارد ، زيرا خون و مال آنها حلال است آيا مگر نه آن كه آنها خون و مال ما را بر خود حلال مىشمارند ؟\r\nدوم : قسط در اينجا به معنى عدالت نيست ، بلكه بالاتر از آن است ، و قسط در حقوق چيزى شبيه به ايثار ( - ترجيح ديگرى بر خود ) در اخلاق است ، و از اين رو حكم آزاد گذاشتن آن به لفظ « لا ينهى - نهى نمىكند ، بازنمىدارد » ، حتى با كافران اهل مسالمت ، آمده است ، در حالى كه عدالت نسبت به آنها ( يعنى غير محاربان ) واجب است ، و مراعات عين اين رفتار با كافران محارب گر چه عدالت نسبت به آنان نيز در بعضى جوانب واجب است ، غير مناسب مىباشد .\r\n[ 10 
  ] سياق آيات ما را به گفتگو دربارهء ضرورت اين نكته مىكشاند كه روابط ايمانى بايد محض و فقط منجر به همان امور ايمانى و اعتقادى باشد ( و ديگر روابط در آن تأثيرى نگذارد ) و آيات بيان مىكنند كه روابط زناشويى نبايد مانع دوستدارى ايمانى شود زيرا اين رابطهء از هر رابطهء ديگرى والاتر است و ميان زن مؤمن و شوهر كافر او جدايى مىافكند همان گونه كه مرد مؤمن را از زن كافر خود جدا مىكند ، با وجود آن كه پاره‌اى مىپندارند كه زن در همه چيز ، حتى در دين و دوستدارى تابع شوهر خويش است ، در حالى كه قرآن استقلال زن را در مسائل مربوط به سرنوشت او بيان مىكند ، پس سزاوار او نيست كه اگر با آگاهى و اقناع\r\n\r\n","description":"","footnote":"","page_name":" 352 ","page_number":354},
  {"content":"\r\n\r\nاسلام را اختيار كرد ، هم چنان در گرو ارادهء شوهر كافر خود باقى بماند ، و بر مؤمنان جايز نيست كه چنين زنى را نپذيرند يا به شوهرش بازگردانند ، زيرا وى بر او حرام است ، چه كافر را بر مرد و زن مؤمن هيچ ولايتى نيست .\r\n«  يا أَيُّهَا الَّذِينَ آمَنُوا إِذا جاءَكُمُ الْمُؤْمِناتُ مُهاجِراتٍ فَامْتَحِنُوهُنَّ  - اى كسانى كه ايمان آورده‌ايد ! چون زنان مؤمنى كه مهاجرت كرده‌اند نزدتان آيند ، بيازماييدشان . » براى اين كه صدق نيّت و خلوص ايشان از هر هدف مادّى معلوم شود ، چه ممكن است زنى به سبب گريختن از قيد همسرى يا دلبستگى بر مردى مؤمن مهاجرت كرده باشد . اهميّت اين امتحان از آنجا ناشى مىشود كه اجتماع مؤمن بايد افراد خود را به درستى و دقّت به گزين و پاكيزه سازد ، بويژه هنگامى كه اجتماع ايمانى با خطر نفوذ و ورود غير مجاز از طرف دشمنان دين روبرو است . امّا قرآن چگونگى اين امتحان را معيّن و مشخص نكرده ، بلكه آن را به مؤمنان وا گذاشته تا خود ، بر / 320 اساس داده‌هاى مقتضيات و شرايط ، آن را به اجتهاد تعيين كنند ، ولى واجب است كه اين امور آنان را به گمان بد نيفكند يا مانع پذيرفتن پيوستگى ديگران به صف اجتماع مؤمن به دليل ترس از نفوذ بيگانه و از هم گسلاندن جامعهء بهم پيوسته و در بستهء آنان نشود ، زيرا شخصيت واقعى مردم را جز خدا كسى نمىداند .\r\n«  اللَّهُ أَعْلَمُ بِإِيمانِهِنَّ  - خدا به ايمانشان داناتر است . » پس اگر آن زنان بتوانند مؤمنان را بفريبند ، بيقين هرگز نمىتوانند خدا را بفريبند ، و همچنين واجب است كه به امتحان الهى به ديدهء اعتبار بنگرند ، و چه بسا يكى از آن زنان بپندارد كه مىتواند مؤمنان را بازى دهد ، آيا از عدالت خدا هم مىگريزد ؟ هرگز . . . و همانا بر مؤمنان واجب است كه اجتهاد ورزند و بر اساس داده‌هاى علمى ممكن حكم كنند .\r\nاما دربارهء چگونگى امتحانى كه پيامبر از آن زنان مىكرد ، در مجمع البيان آمده است : ابن عباس گفت : پيامبر خدا ( ص ) در حديبيه با مشركان مكّه بدين\r\n\r\n","description":"","footnote":"","page_name":" 353 ","page_number":355},
  {"content":"\r\n\r\nشرط صلح كرد كه هر كس از اهل مكّه نزد او آيد او را به نزد ايشان بازگرداند و از اصحاب پيامبر خدا ( ص ) هر كس به نزد اهل مكّه رود ، از آن ايشان باشد و او را به وى رد نكنند ، و اين مطلب را در نامه‌اى نوشتند و مهر كردند ، آن گاه سبيعه دختر حارث اسلميّه كه مسلمان شده بود پس از فراغت از نگارش اين پيمان‌نامه بيامد ، و پيامبر ( ص ) هنوز در حديبيه بود ، پس شوهر وى مسافر از قبيلهء بنى مخزوم بود بيامد ، و مقاتل گفته است : وى صيفى بن واهب بود كه كافر بود و به دنبال زنش آمد و او را خواست ، و گفت : اى محمد زنم را به من بازگردان ، زيرا تو با ما شرط كرده‌اى كه هر كس از ما نزدت آمد او را به ما بازگردانى ، و اين گل مهر پيمان‌نامه است كه هنوز خشك نشده ، پس اين آيه نازل شد : «  يا أَيُّهَا الَّذِينَ آمَنُوا إِذا جاءَكُمُ الْمُؤْمِناتُ مُهاجِراتٍ  ( من دار الكفر الى دار الاسلام ) « 15 »  فَامْتَحِنُوهُنَّ  - اى كسانى كه ايمان آورده‌ايد ، چون زنان مؤمنى كه مهاجرت كرده‌اند ( از سراى كفر به سراى اسلام ) به نزدتان آيند ، بيازماييدشان » ، ابن عباس گفت : امتحان آن زنان اين است كه سوگند مىخورند به سبب دوست نداشتن شوهر خود يا انتقال از زمينى به زمين ديگر ( و تنوّع طلبى ) و يا به سبب دنيا دوستى بيرون نيامده‌اند بلكه به خاطر دوستى خدا و پيامبر او مهاجرت كرده‌اند . پس پيامبر خدا ( ص ) وى را سوگند داد كه به سبب بغض نسبت به شوهر خود يا عشق به مردى ديگر بيرون نيامده و جز به علّت علاقه و ميل به اسلام مهاجرت نكرده است . پس سبيعه به خدايى كه خدايى جز او نيست به همين ترتيب و بر اين اساس سوگند خورد ، / 321 آن گاه پيامبر خدا ( ص ) مهر او و هر چه را شوهر خرج آن زن كرده بود به شوهرش داد ، امّا وى را به او برنگرداند ، سپس عمر بن خطّاب آن زن را به همسرى خود درآورد . پيامبر خدا ( ص ) هر يك از مردان را ( كه از مكّه ) مىآمدند بازمىگرداند و هر زنى را كه مىآمد ، پس از آن كه وى را امتحان مىكرد ، نگاه مىداشت و مهرهاى ايشان را به شوهرانشان مىپرداخت . جبائى گفت : در پيمان حديبيه در شرط صلح جز بازگرداندن مردان\r\n\r\n\r\n","description":"","footnote":"\r\n( 15 ) - ظاهرا اين افزودگى به عبارت آيه از ابن عباس و براى تفسير آن است - م .\r\n","page_name":" 354 ","page_number":356},
  {"content":"\r\n\r\nنيامده است ، بدون آن كه نامى از زنان برده باشد ، و ام كلثوم دختر عتبة بن ابى معيط به عنوان مسلمان مهاجر از مكّه آمد ، پس دو برادر او به مدينه آمدند و بازگرداندن او را از پيامبر خدا ( ص ) خواستند ، پيامبر ( ص ) گفت : شرط ميان ما دربارهء مردان است نه زنان ، و آن زن را به آن دو بازنگرداند ، جبائى گفت : اين شرط استرداد از آن رو شامل زنان نشد كه چون زن اسلام آورد بر شوهر كافر خود حلال نيست ، پس چگونه در حالى كه جدايى ميان آنان حاصل شده وى را به شوهر ( سابقش ) برگردانند ؟ « 16 » «  فَإِنْ عَلِمْتُمُوهُنَّ مُؤْمِناتٍ  - پس اگر دانستيد كه آن زنان ايمان آورده‌اند . » پس از امتحان ، در اين صورت بازگرداندن آنان جايز نيست زيرا موجبى براى آن وجود ندارد ، و از آن رو كه اجتماع با ايمان در احتكار و انحصار كسى نيست كه ديگرى از پيوستن بدان محروم شود .\r\n«  فَلا تَرْجِعُوهُنَّ إِلَى الْكُفَّارِ لا هُنَّ حِلٌّ لَهُمْ وَ لا هُمْ يَحِلُّونَ لَهُنَّ  - آن زنان را نزد كافران بازمگردانيد ، زيرا اينان بر مردان كافر نيز بر اينان حلال نيستند . » اينك پرسش اين است كه : چرا حرام بودن از هر دو طرف ذكر شده است با آنكه نفى حلال بودن از يك طرف مفيد معنى نفى آن از طرف ديگر نيز مىشود ؟\r\nپاسخ : شايد حلال بودن در اينجا به معناى نخست آن است كه عبارت است از انسجام و بهم پيوستگىاى كه هدف و شرط اساسى در همسرى است ، و مراد اين آيهء كريم تأكيد نابود شدن آن تنها از يك طرف نيست كه چاره و صبر بر آن ممكن باشد ، بلكه معدوم شدن آن از دو طرف است كه هرگز چاره‌اى ندارد .\r\nو آن گاه كه زن مؤمن از شوهر كافر خود جدا مىشود ، مؤمنان پرداخت آنچه را شوهر خرج آن زن كرده عهده‌دار مىشوند ، / 322 زيرا مهر در درجهء اوّل براى هم‌آغوشى\r\n\r\n\r\n","description":"","footnote":"\r\n( 16 ) - نور الثقلين ، ج 5 ، ص 304 - 305 .\r\n","page_name":" 355 ","page_number":357},
  {"content":"\r\n\r\nوضع نشده بلكه براى ايجاد رابطهء پياپى دائم است ، و چون مرد بر خلاف ارادهء خود در اين مورد زيانمند شود بايد عوض آن به او داده شود ، و شايد اين عوض دادن مربوط به كافر غير محارب ، يا در حال صلح و سازش باشد ، و اين از صميم عدالت در اسلام است ، و حكمت دادن مخارجى كه كافران براى زنان مؤمن خود كرده‌اند ، كسب بهايى است معنوى كه بدين ترتيب براى كافر دستى و قدرتى بر مرد يا زن مؤمن باقى نماند .\r\nعوضى را كه به شوهر كافر داده مىشود بيت المال مسلمانان در عهده دارد ، و از اين رو خطاب به نحو عام متوجه همهء مؤمنان است ، و اين عوض زن مؤمن را فقط از قيد شوهر كافرش آزاد و حلال مىكند ، امّا او را براى مؤمنان حلال نمىسازد مگر آن كه بدان زن مهرى دهند ( و او را به همسرى درآورند ) .\r\n«  وَ لا جُناحَ عَلَيْكُمْ أَنْ تَنْكِحُوهُنَّ إِذا آتَيْتُمُوهُنَّ أُجُورَهُنَّ  - و مرتكب گناهى نشده‌ايد اگر آنها را نكاح كنيد و مهرشان را بدهيد . » همان گونه كه زن مؤمن بر مرد كافر حرام است ، زن كافر نيز بر مرد مؤمن حرام است خواه كفر او اصلى باشد يا با ارتداد حاصل شده باشد ، زيرا در اين نوع همسرى آثارى منفى در زندگى مؤمن و پرورش فرزندان . . . الى آخر ، وجود دارد .\r\n«  وَ لا تُمْسِكُوا بِعِصَمِ الْكَوافِرِ  - و زنان كافر خود را نگه مداريد . » فقها از اين آيه حكم قاطع داير بر حرمت ازدواج با زن كافر ، يا استمرار همسرى پس از اسلام آوردن شوهر بدون اسلام زن را مستفاد شمرده‌اند . مسلمانان پس از نزول اين آيه زنان مشرك خود را طلاق گفتند . و در تاريخ آمده است كه عمر بن خطّاب پس از نزول اين آيه دو زن خود را كه در مكّه و مشرك بودند ، طلاق گفت ، يكى از آن دو قريبه دختر ابى اميّه بود كه معاوية بن ابى سفيان در حالى كه هر دو در مكه و مشرك بودند ، وى را به همسرى گرفت ، و ديگرى ام كلثوم دختر عمر خزاعى بود . « 17 » بدين گونه عصمت و كمندى كه ميان آن دو وجود دارد\r\n\r\n\r\n","description":"","footnote":"\r\n( 17 ) - القرطبى ، ج 18 ، ص 65 .\r\n","page_name":" 356 ","page_number":358},
  {"content":"\r\n\r\nگسيخته مىشود ، زيرا كمند اسلام محكمتر از كمند نكاح است .\r\n/ 323 پرسش : آيا اين آيه شامل اهل كتاب هم مىشود و بدين ترتيب ناسخ آيه‌اى است كه در سورهء المائدة آمده ، و خداى سبحان مىگويد : «  الْيَوْمَ أُحِلَّ لَكُمُ الطَّيِّباتُ وَ طَعامُ الَّذِينَ أُوتُوا الْكِتابَ حِلٌّ لَكُمْ وَ طَعامُكُمْ حِلٌّ لَهُمْ وَ الْمُحْصَناتُ مِنَ الْمُؤْمِناتِ وَ الْمُحْصَناتُ مِنَ الَّذِينَ أُوتُوا الْكِتابَ مِنْ قَبْلِكُمْ  « 18 » - امروز چيزهاى پاكيزه بر شما حلال شده است . طعام اهل كتاب بر شما حلال است و طعام شما نيز بر آنها حلال است . و نيز زنان پارساى مؤمن و زنان پارساى اهل كتاب . . . بر شما حلالند . » برخى گفته‌اند : بلى ، و به پاره‌اى احاديث منقول از امامان اهل بيت ( عليهم السّلام ) استدلال كرده‌اند كه بارزترين آنها حديث موثّق منقول زير از ابن الجهم است كه گفت : ابو الحسن امام رضا ( عليه السّلام ) مرا گفت : اى ابا محمد چه مىگويى دربارهء مردى كه بر سر زن مسلمان زنى نصرانى را به همسرى گيرد ؟ گفتم : فدايت شوم ، سخن من در برابر تو چه ارزشى دارد ؟ گفت : بايد بگويى تا به اين وسيله گفته و رأى من آموخته شود . گفتم : به همسرى گرفتن زن نصرانى بر سر زن مسلمان و بر سر هيچ زن غير مسلمانى جايز نيست . گفت : و براى چه ؟ گفتم : براى گفتهء خداى عزّ و جلّ كه گفت : «  وَ لا تَنْكِحُوا الْمُشْرِكاتِ  « 19 » - با زنان مشرك ازدواج مكنيد . . . » كه اين آيه را نسخ كرد ، پس آن حضرت لبخندى زد و آن گاه خاموش شد . . . « 20 » روايت مشابهى ديگر نيز وجود دارد ، و در بيشتر تفسيرها اشاره شده است كه آيهء سورهء الممتحنة آيه سورهء المائدة را نسخ كرده است ، تا آنجا كه علّامه شيخ حسن نجفى ، صاحب مجموعهء جواهر را بر آن داشته كه مأخذى بر اين امر بيابد و گويد : نتيجهء تحقيق ، جواز مطلق است ( يعنى جواز نكاح با زن اهل كتاب به صفت\r\n\r\n\r\n","description":"","footnote":"\r\n( 18 ) - المائدة / 5 .\r\n( 19 ) - البقرة / 221 .\r\n( 20 ) - القرطبى ، ج 18 ، ص 65 .\r\n","page_name":" 357 ","page_number":359},
  {"content":"\r\n\r\nمطلق ) مطابق قول حسن و هر دو صدوق « 21 » با كراهيّت متفاوت در شدّت و ضعف . و افزوده است : چنان كه تمام نصوصى كه آنها را خواهى شنيد بدان اشاره كرده‌اند ، به دليل گفتهء خداى تعالى : «  وَ الْمُحْصَناتُ . . .  « 22 » - و زنان پارساى مؤمن . . . تا پايان . » از سورهء مائده كه مشهور ( نزد مفسّران ) آن است كه آيه‌اى است محكم و نسخ نشده است .\r\nدسته‌اى از نصوص دلالت بر آن دارند كه اين سوره همان آخرين سوره‌اى است كه نازل شده / 324 و سوره‌اى است محكم و نسخى در آن راه نيافته ، از جملهء آن نصوص حديث منقول از پيامبر خدا ( صلّى اللَّه عليه و آله ) است كه گفت : « سورهء مائده از لحاظ نزول آخرين سورهء قرآن است ، پس حلال آن را حلال و حرام آن را حرام بدانيد . » « 23 » سپس دسته‌اى بسيار از نصوص ، از ائمهء اهل بيت ( عليهم السلام ) روايت شده و از آنها استدلال شده است كه نكاح اهل كتاب جايز است ولى در حالاتى معيّن غير مرغوب و مكروه است ، نظير روايت صحيح ابن وهب كه در الكافى و الغنية نقل شده ، مروى از امام صادق ( عليه السّلام ) دربارهء مردى مؤمن كه با زنى نصرانى و يهودى تزويج كند ، گفت : اگر ( براى همسرى ) زنى مسلمان يافت با زن يهودى و نصرانى چه كار دارد ؟ ( راوى گويد ) عرض كردم ، اگر بدان زن دلبستگى داشته باشد ( تكليفش چيست ) ؟ گفت : اگر چنان كرد آن زن را از نوشيدن شراب و خوردن گوشت خوك باز دارد ، و بداند كه با زناشويى خود با آن زن در ديانت خويش نقصانى ( و نوعى تحمل مكروه ) بر او وارد است . « 24 » از اين روايت تأويل ديگر روايات بر كراهيّتى معلوم مىشود نه بر حرمت .\r\n\r\n\r\n","description":"","footnote":"\r\n( 21 ) - مراد از دو صدوق : يكى جعفر بن محمد بن موسى بن قولويه قمى بغدادى ، شاگرد كلينى و استاد مفيد و ديگرى محمد بن على بن حسين قمى ، ابن بابويه است - م .\r\n( 22 ) - المائدة / 5 .\r\n( 23 ) - القرطبى ، ج 18 ، ص 30 نقل از كتابهاى حديث از جملهء الدرّ المنثور ، ج 2 ، ص 252 .\r\n( 24 ) - همان مأخذ ، ص 36 .\r\n","page_name":" 358 ","page_number":360},
  {"content":"\r\n\r\nاسلام همان گونه كه مسلمانان را به دادن هزينه‌هايى كه كافران براى زنان مؤمن خود كرده‌اند ملزم مىكند به مؤمنان نيز حق مىدهد كه هزينه‌هايى كه براى زنان خويش كه كافر شده‌اند كرده‌اند مطالبه كنند .\r\n«  وَ سْئَلُوا ما أَنْفَقْتُمْ وَ لْيَسْئَلُوا ما أَنْفَقُوا ذلِكُمْ حُكْمُ اللَّهِ يَحْكُمُ بَيْنَكُمْ وَ اللَّهُ عَلِيمٌ حَكِيمٌ  - و هر چه هزينه كرده‌ايد از مردان كافر بخواهيد و آنها نيز هر چه هزينه كرده‌اند از شما بخواهند ، اين حكم خداست . او ميان شما حكم مىكند . و خدا دانا و حكيم است . » تا وقتى اين حكم خداست و حكم هيچ يك از افراد بشر نيست ، مقيد و ملزم بودن قطعى بدان واجب است ، و چگونه چنين نباشد در حالى كه اين حكم را خداى داناى حكيم و پروردگار جهانيان نهاده است ، و سزا نيست كينه و دشمنى اصولى شما نسبت به مشركان شما را وادار به تجاوز به حقوق عادلانهء آنها كند .\r\n[ 11 
  ] «  وَ إِنْ فاتَكُمْ شَيْءٌ مِنْ أَزْواجِكُمْ إِلَى الْكُفَّارِ فَعاقَبْتُمْ فَآتُوا الَّذِينَ / 325 ذَهَبَتْ أَزْواجُهُمْ مِثْلَ ما أَنْفَقُوا  - و اگر يكى از زنان شما به كافران پيوست و آن گاه به انتقام از كافران برخاستيد ، به كسانى كه زنانشان رفته‌اند به ميزان هزينه‌اى كه كرده‌اند بپردازيد . » اين آيه را سه تفسير است :\r\nاوّل : هر گاه زنان شما سراى اسلام را ترك كردند و به سراى كفر رفتند ، و شما به انتقام و پيگرد كافران برخاستيد و به غزوات پياپى پرداختيد تا آنها را شكست داديد و غنيمتهايى از آنها گرفتيد ، از آن غنيمتها به مردانى دهيد كه زنانشان آنان را ترك كرده ( و به سراى كفر رفته ) اند ، و اين قولى است كه بيشتر مفسّران بر آن‌اند .\r\nدوم : هر گاه « فاتكم - از دست شما رفت » يعنى كافران هزينه‌اى را كه براى زنان خود كه كافر شدند كرده‌ايد به شما ندادند ، و از اين لحاظ خسارت ديديد و به سزاى آن با كافران همان رفتارى را كرديد كه آنان با شما كرده‌اند ، پس آنچه را آنان براى زنان خود كه مؤمن و مهاجر شده‌اند ، هزينه كرده‌اند به آنان نپردازيد .\r\n\r\n","description":"","footnote":"","page_name":" 359 ","page_number":361},
  {"content":"\r\n\r\nامّا اين امر مسئوليت نسبت به مسلمانانى را كه زنانشان ( به ديار كفر ) رفته‌اند ساقط نمىكند ، بلكه بر شما واجب است كه آنچه را اين مردان براى آن گونه زنان هزينه كرده‌اند از بيت المال مسلمانان به ايشان بدهيد .\r\nسوم : معنى تعاقب در « فعاقبتم » اين است كه مردى كه زن او رفته است بخواهد همسرى تازه بگيرد ، و در اين باره حديثى منقول از امام باقر و امام صادق ( عليهما السّلام ) به روايت يونس از ياران خود آمده است كه گويد : گفتم :\r\nمردى ، زنش به كافران پيوسته و خداى عزّ و جلّ در كتاب خود گويد : «  وَ إِنْ فاتَكُمْ شَيْءٌ مِنْ أَزْواجِكُمْ إِلَى الْكُفَّارِ فَعاقَبْتُمْ فَآتُوا الَّذِينَ ذَهَبَتْ أَزْواجُهُمْ مِثْلَ ما أَنْفَقُوا  - و اگر يكى از زنان شما به كافران پيوست و آن گاه « به عقوبت » برخاستيد ، به كسانى كه زنانشان رفته‌اند به ميزان هزينه‌اى كه كرده‌اند بپردازيد » معنى « عقوبت » در اينجا چيست ؟ گفت : يعنى مردى كه زنش رفته است بخواهد به دنبال زنى ديگر برود ، يعنى بخواهد وى را به همسرى گيرد . پس اگر اين مرد با زنى ديگر ، غير از آن زن كه رفته است ، ازدواج كند بر امام است كه مهر زن او را كه رفته است بپردازد . از حضرتش پرسيدم : چگونه مؤمنان ، بدون آن كه عملى و نقشى در رفتن آن زن ايفا كرده باشند بايد به شوهر وى مهرش را باز دهند ، در حالى كه بر مؤمنان واجب است از آنچه نصيب مىبرند ( از غنايم ) آنچه شوهر آن زن هزينهء وى كرده است بپردازند ؟ گفت : « امام به آن مرد برمىگرداند ، خواه مؤمنان غنيمتى نصيب برده يا نبرده باشند ، زيرا امام نياز كسانى را كه زير دستش هستند برمىآورد . » « 25 » / 326 خواه معنى « عاقبتم » اين باشد كه از طريق پيگرد جنگى با كافران بر غنيمت دست يافتيد ، يا آن باشد كه به سزاى كافران كه مهر ( زنان كافر و گريختهء شما را ) به شما ندادند شما نيز مهر ( زنان مسلمان و مهاجر آنان را ) به آنها نداديد ، يا قصد زناشويى جديد مرد ( نسبت به زناشويى نخست او ) باشد ، گويم معنى اين هر\r\n\r\n\r\n","description":"","footnote":"\r\n( 25 ) - نور الثقلين ، ج 5 ، ص 306 .\r\n","page_name":" 360 ","page_number":362},
  {"content":"\r\n\r\nسه يكى است ، زيرا كسى كه زنش از دستش رفته و به ديار كفر پيوسته مهر پرداختى خود را از بيت المال مىگيرد ، و مفسّران نقل كرده‌اند كه پيامبر ( ص ) به شش تن از مسلمانان مهر زنانشان را كه به نزد كافران گريخته بودند پرداخت . « 26 » «  وَ اتَّقُوا اللَّهَ الَّذِي أَنْتُمْ بِهِ مُؤْمِنُونَ  - و از خدايى كه به او ايمان آورده‌ايد بترسيد . » از اين كه كسى ادعا كند كه بيش از مبلغى كه بواقع هزينهء زنش كرده ، خرج او كرده است تا از اين قانون سوء استفاده و بهره‌جويى ناروا كند ، يا نظام اسلامى را بر آن دارد كه حقوق اين دسته را تباه سازد و آنچه را هزينه كرده‌اند نپردازد ، هم چنان كه بر تقوا به عنوان محورى در تكفّل متقابل اجتماعى تأكيد مىشود ، و هر چه تقوا ريشه‌دارتر و ژرفتر باشد اين تكفّل متقابل بيشتر و ژرفتر است .\r\n[ 12 
  ] در سياق گفتگوى اين سوره از ولاء و دوستدارى و از اين كه ولاى اساسى و اعتقادى بزرگتر از دوستدارى نسبت به شوهر يا خويشاوندان است سياق آيات به بيان استقلال زن در بيعت كردن و گزينش رهبرى خود مىپردازد ، پس زن ، چنان كه پاره‌اى مردان تصوّر مىكنند يا چنان كه برخى از زنان مىپندارند در همه چيز تابع مرد نيست ، هرگز . . . بلكه وى حق دارد و حتّى بر او واجب است كه خود رهبرى خود را اختيار و به گزين كند ، و دوستدارى و ولاى خود را اظهار نمايد و عقد فرمانبردارى ميان خود و رهبرى خويش را به وجود آورد و انشاء كند ، و در اينجا آيه به مهمترين عنصر و مادّهء عقد بيعت با رهبرى مكتبى از جانب زن كه التزام بدان بر او واجب است اشاره مىكند .\r\n«  يا أَيُّهَا النَّبِيُّ إِذا جاءَكَ الْمُؤْمِناتُ يُبايِعْنَكَ عَلى أَنْ لا يُشْرِكْنَ بِاللَّهِ شَيْئاً  - اى پيامبر ، اگر زنان مؤمن نزد تو آمدند تا بيعت كنند ، بدين شرط كه هيچ كس را با خدا شريك نكنند . » / 327 پس به هيچ سرورى و سيادتى غير از سرورى و سيادت الهى با تسليم مطلق\r\n\r\n\r\n","description":"","footnote":"\r\n( 26 ) - قرطبى ، ج 18 ، ص 70 .\r\n","page_name":" 361 ","page_number":363},
  {"content":"\r\n\r\nبه شوهران و خويشاوندان سر فرود نمىآورند ، زيرا واجب است كه در ولاء و دوستدارى و فرمانبردارى تنها از رهبرى رسالتى خالص و ناب باشند ، و اين اصل ولاء و دوستدارى است كه همان تجلّى حقيقى توحيد و يكتاپرستى در زندگى فرد است ، و شايد اين بينش ما را به ضرورت مشاركت زن در زمينهء سياسى با انگيزهء تكليف واجب او در بر پا داشتن حكم خداوند ، و مبارزه با نيروهاى شرك و گمراهى رهنمايى مىكند و مىفهماند كه بر زن واجب است ولىّ شرعى خود را به ارادهء محض و آزادى كامل خود انتخاب كند .\r\n«  وَ لا يَسْرِقْنَ  - و دزدى نكنند . » از شوهرانشان يا از ابناى اجتماعشان ، «  وَ لا يَزْنِينَ  - و زنا نكنند . » شايد اين دو شرط بويژه متوجّه زنان مهاجرى است كه شوهران خود را رها كرده‌اند ، زيرا آن زنانى كسى نداشتند كه نفقهء آنان را بدهد و اين نيازمندى آنان را به دزدى فرا مىخواند ، يا خواهش جنسى آنان را به زنا ناگزير مىساخت ، در حالى كه آيه به لفظ مطلق خود شامل هر زن مسلمانى مىشود .\r\n«  وَ لا يَقْتُلْنَ أَوْلادَهُنَّ  - و فرزندان خود را نكشند . » نه از لحاظ معنى و نه از لحاظ مادّى ، و شايد سقط جنين از مصاديق و انواع قتل باشد كه اين آيه كريم بدان توجّه دارد .\r\n«  وَ لا يَأْتِينَ بِبُهْتانٍ يَفْتَرِينَهُ بَيْنَ أَيْدِيهِنَّ وَ أَرْجُلِهِنَّ  - و هر كس بهتان بدانچه ميان دستها و پاهاى خود دارند نبندند ( - و فرزندى را كه از آن شوهرشان نيست به دروغ به او نسبت ندهند ) » اين دو مورد مستقيماً به موضوع زنا مربوط مىشود ، زيرا زن زناكارى كه به ورطهء باردارى مىافتد دو راه در برابر خود مىيابد : يا با كشتن فرزندى كه در شكم دارد خود را از ننگ رهايى بخشد يا به مردى بهتان زند كه به زور به وى تجاوز كرده ، و شايد اين صفات ( دزدى ، زنا و بهتان زدن به مردان ) از / 328 خصوصياتى بوده كه زن دوران جاهلى بدان شناخته شده ، هم چنان كه اين صفات و بويژه بهتان زدن\r\n\r\n","description":"","footnote":"","page_name":" 362 ","page_number":364},
  {"content":"\r\n\r\nبطور كلّى از بارزترين ويژگيهاى اخلاقى و رفتارى است كه زن به ورطهء آنها فرو مىافتد ، پس موقعيّت حسّاس زن در اجتماع مسلمان او را در دستيابى بر شخصيّتها و آبروى ديگران مؤثرتر و با نفوذتر قرار داده ، هم چنان كه زن تيز احساس است و به هر مردى كه بدون قصدى هم به وى بنگرد گمان بد مىبرد .\r\nمشهورترين مفسّران اتّفاق نظر دارند بر اينكه مراد از «  بَيْنَ أَيْدِيهِنَّ وَ أَرْجُلِهِنَّ  » كودك است از آن رو كه وى بين دست و پا قرار مىگيرد و در ميان اين دو اندام پرورش مىيابد و شير مىخورد .\r\n«  وَ لا يَعْصِينَكَ فِي مَعْرُوفٍ  - و در يك كار نيك نافرمانى نكنند . » بلكه كاملا و بطور مطلق تسليم رهبرى مكتبى باشند ، از آن رو كه اين رهبرى سلطهء شرعى و ولىّ بزرگتر در اجتماع مسلمان است . پس بر زن جايز نيست كه براى كسى ، هر كه باشد ( شوهر يا پدر يا برادرش ) ولايتى برتر از ولايت رهبرى خود قرار دهد ، يا گر چه در يك كار نيك و معروف از رهبرى نافرمانى كند .\r\nمعروف ( - كار نيك ) عموم واجبات و خيرات است ، امام ابو عبد اللَّه صادق ( ع ) گفت « آن چيزى است كه خداوند بر آن زنان واجب ساخته ، از نماز و زكات و آنچه از كارهاى خير كه به آنان امر كرده است » ، « 27 » و شايد بتوانيم از گفتهء او « فى معروف - در يك كار نيك » استنباط كنيم كه مراد ولايت حقيقى براى رهبرى و قيادتى است كه در حدود ولايت خدا واقع شده ، پس - از باب جدل - اگر به زنى فرمان داده شود كه غير كار نيك كند پيروى از چنين فرمانى بر او جايز نيست ، بلكه نافرمانى او در آن مورد بهتر است ، و اين امر در رهبريهاى نامعصوم احتمال دارد .\r\nاين خصوصيّاتى كه اسلام به عنوان شروط بيعت با رهبرى مكتبى بر زن واجب ساخته است اهتمام دين را نسبت به زن نشان مىدهد ، زيرا صلاح اجتماع بر پايهء صلاح زن نهاده شده . و هر گاه زنان مؤمن اين شروط را بپذيرند و بدان ملتزم و\r\n\r\n\r\n","description":"","footnote":"\r\n( 27 ) - نور الثقلين ، ج 5 ، ص 308 .\r\n","page_name":" 363 ","page_number":365},
  {"content":"\r\n\r\nمتعهّد شوند ، آن وقت رهبرى بيعت آنان را مىپذيرد و بيعت مىكنند .\r\n/ 329 «  فَبايِعْهُنَّ وَ اسْتَغْفِرْ لَهُنَّ اللَّهَ إِنَّ اللَّهَ غَفُورٌ رَحِيمٌ  - پس با آنها بيعت كن و بر ايشان از خدا آمرزش بخواه كه خدا آمرزنده و مهربان است . » طلب آمرزش پيامبر براى آنها در مورد خطاهاى پيشين و جانبى آنهاست كه بدان گرفتار شده بودند ، و اين آيه به هجرت معنايى حقيقى مىدهد كه تنها انتقال از يك اجتماع به اجتماعى ديگر و صالح ، يا گسيختگى مادّى و جسمانى از اجتماع گمراه نيست بلكه براستى ، همانا پاك شدن از رفتارهاى منحرفى است كه بر اجتماع گمراه سايه افكن بوده ، همچون دزدى و زنا و بهتان و . . . و . . . كه آيه به ذكر مهمترين آنها پرداخته است .\r\n[ 13 
  ] و در پايان اين سوره ، پروردگار ما امر خود را دربارهء قطع رابطه و دوستى با دشمنان خدا تأكيد مىكند و مىگويد :\r\n«  يا أَيُّهَا الَّذِينَ آمَنُوا لا تَتَوَلَّوْا قَوْماً غَضِبَ اللَّهُ عَلَيْهِمْ قَدْ يَئِسُوا مِنَ الْآخِرَةِ كَما يَئِسَ الْكُفَّارُ مِنْ أَصْحابِ الْقُبُورِ  - اى كسانى كه ايمان آورده‌ايد ، با مردمى كه خدا بر آنها خشم گرفته است دوستى مكنيد ، اينان از آخرت نوميد شده‌اند ، هم چنان كه آن كافرانى كه در گورند از آخرت نوميدند . » براستى محور انسان مؤمن همان خشنودى خداى عزّ و جلّ است ، پس او دوستدارى خود را جز نزد شايستگان آن نمىنهد ( و به دل ديگرى نمىسپارد ) امّا كسانى از ستمكاران و گمراهان كه با كارهاى خود خدا را خشمگين مىكنند ، خداوند از آنها بيزار است . گفته‌هاى مفسّران در بيان هويّت كسانى كه مشمول « غضب اللَّه عليهم - خشم خدا بر آنان » شده‌اند متفاوت است . بيشتر مفسّران بر آن‌اند كه بيقين مراد از آن يهوديانند ، به دليل گفتهء خداى تعالى «  غَيْرِ الْمَغْضُوبِ عَلَيْهِمْ وَ لَا الضَّالِّينَ  « 28 » - نه خشم گرفتگان بر آنها و نه گمراهان » و آنچه در تفسير و تأويل اين آيه در اخبار آمده است ، و آنچه پيداست اين است كه\r\n\r\n\r\n","description":"","footnote":"\r\n( 28 ) - الفاتحة / 7 .\r\n","page_name":" 364 ","page_number":366},
  {"content":"\r\n\r\nمراد هر كس است كه عملى مىكند كه مستحق خشم خدا مىشود ، و شايد آنان مردمى در درون اجتماع اسلامى هستند ، همچون منافقان و حاكمان ستمگر و عالمان نافرمان و فاسق ، و اين كه خداوند آنان را به كافران تشبيه كرده ما را بدين نكته هدايت مىكند كه آنان غير كافران‌اند ، بلكه همان كسانى هستند كه مىكوشند بدون حق بر زمامدارى در سرزمينهاى اسلامى چيره شوند و بر حكومت دست يابند .\r\n\r\n","description":"","footnote":"","page_name":" 365 ","page_number":367},
  {"content":"\r\n . \r\n","description":"","footnote":"","page_name":" 366 ","page_number":368},
  {"content":"\r\n\r\n/ 331\r\n\r\nسورهء صف\r\n\r\n","description":"","footnote":"","page_name":" 367 ","page_number":369},
  {"content":"\r\n . \r\n","description":"","footnote":"","page_name":" 368 ","page_number":370},
  {"content":"\r\n\r\n/ 333 سورهء صف\r\n\r\nفضيلت سوره :\r\nدر كتاب ثواب الاعمال با اسناد آن از ابى جعفر ( امام باقر ) عليه السّلام ، آمده است كه گفت : « هر كس سورهء صف را بخواند و در نمازهاى واجب و نافلهء خود به خواندن آن خو گيرد خداوند او را در صف همراه فرشتگان و پيامبران مرسل خود قرار مىدهد . » نور الثقلين ، ج 5 ، ص 309\r\n/ 335\r\n\r\nزمينهء كلّى سوره\r\nرنگ و روش و استراتژى جنبش مكتبى كدام است ؟ از سورهء صف پنج بينش برمىگيريم كه اين امر را براى ما روشن و تعريف مىكند :\r\nنخست : جنبش مكتبى رنگ و روشى ربّانى دارد چنان كه پروردگار سبحان ما مىگويد «  صِبْغَةَ اللَّهِ وَ مَنْ أَحْسَنُ مِنَ اللَّهِ صِبْغَةً  « 1 » - اين رنگ\r\n\r\n\r\n","description":"","footnote":"\r\n( 1 ) - البقرة / 138 .\r\n","page_name":" 369 ","page_number":371},
  {"content":"\r\n\r\nخداست ، و رنگ چه كسى از رنگ خدا بهتر است ؟ » و از اين رو دستخوش گرايشهاى نژادى يا اقليمى يا حزبى نمىشود ، و بيگمان اين جنبش اوج مىگيرد و فراگير مىشود تا آنجا كه مؤمنان همچون پيكرى يگانه مىشوند و به يكديگر پيوسته و وابسته‌اند .\r\nاين رنگ و روش در تسبيح خداوند كه در آغاز اين سوره آمده است جلوه مىكند ، پس هر چه در آسمانها و زمين است تنها او را تسبيح مىكند ذات يكتاى منزّه و قدّوس است ، اما غير او قداست و شرعى بودن خود را از او و به اندازهء نزديكى خود به دو و از ارزشهاى وحى كسب و دريافت مىكند .\r\nدوم : نبودن فاصله و جدايى ميان نظريه و عمل ، ميان گفتار و كردار ، زيرا اين فاصله همان مسافت تباهى و شكست و ناكامى است ، و رخنه‌اى است كه از آن نفاق و دورويى به درون جنبش راه مىيابد ، هم چنان كه دشمن نيز از همين رخنه به درون موجوديّت و هستى نهضت نفوذ مىكند و مىخزد .\r\n/ 336 سوم : وحدت در ظاهر و باطن ، و يكپارچگى همانند بنايى استوار و محكم كه با سرب بهم پيوسته و در آن هيچ خلل و رخنه‌اى كه صلابتش را از ميان برد و خراش و خدشه‌اى كه پيدا باشد و دشمن را به طمع ويران كردن اين بنيان اندازد ، نمىبينى .\r\nچهارم : تسليم به فرماندهى و رهبرى الهى كه در وجود پيامبر خدا و اوصياء او ( عليه و عليهم السّلام ) نمودار است به عنوان وسيله‌اى به سوى خدا و محورى براى وحدت بندگان مؤمن او .\r\nپنجم : جهاد در راه خدا از آن رو كه حالت مبارزهء دليرانه عليه دشمنان رسالت را نشان مىدهد .\r\nشايد از آنجا كه جهاد محور اين سوره است ، اين سوره را به نام صف خوانده‌اند ، امّا گفتگو دربارهء آن خود بر سه محور دور مىزند :\r\nالف : اين كه جهاد زير بيدق رهبرى و در صفى بهم پيوسته باشد و اين مهمترين محور از محورهاى سه گانه است .\r\n\r\n","description":"","footnote":"","page_name":" 370 ","page_number":372},
  {"content":"\r\n\r\nب : بيگمان خداوند دين خود را بر تمام دينهاى ديگر پيروز مىكند و به مجاهدان اميد مىبخشد و آنان را با روح پيروزى تجهيز مىكند ، هم چنان كه استراتژيها و هدفهاى آينده را براى آنان ترسيم مىكند و گرنه جهاد داراى هدفهايى محدود خواهد شد .\r\nج : برانگيختن به جهاد بدانسان كه ايجاب مىكند تمام نيرو و توان صرف آن شود تا داد و ستد سودبخش ميان بنده و پروردگارش به انجام رسد .\r\n/ 337\r\n\r\n[ سوره الصف ( 61 ) : آيات 1 تا 7 
  ]\r\nبِسْمِ اللَّهِ الرَّحْمنِ الرَّحِيمِ\r\nسَبَّحَ لِلَّهِ ما فِي السَّماواتِ وَ ما فِي الْأَرْضِ وَ هُوَ الْعَزِيزُ الْحَكِيمُ ( 1 ) يا أَيُّهَا الَّذِينَ آمَنُوا لِمَ تَقُولُونَ ما لا تَفْعَلُونَ ( 2 ) كَبُرَ مَقْتاً عِنْدَ اللَّهِ أَنْ تَقُولُوا ما لا تَفْعَلُونَ ( 3 ) إِنَّ اللَّهَ يُحِبُّ الَّذِينَ يُقاتِلُونَ فِي سَبِيلِهِ صَفًّا كَأَنَّهُمْ بُنْيانٌ مَرْصُوصٌ ( 4 )\r\nوَ إِذْ قالَ مُوسى لِقَوْمِهِ يا قَوْمِ لِمَ تُؤْذُونَنِي وَ قَدْ تَعْلَمُونَ أَنِّي رَسُولُ اللَّهِ إِلَيْكُمْ فَلَمَّا زاغُوا أَزاغَ اللَّهُ قُلُوبَهُمْ وَ اللَّهُ لا يَهْدِي الْقَوْمَ الْفاسِقِينَ ( 5 ) وَ إِذْ قالَ عِيسَى ابْنُ مَرْيَمَ يا بَنِي إِسْرائِيلَ إِنِّي رَسُولُ اللَّهِ إِلَيْكُمْ مُصَدِّقاً لِما بَيْنَ يَدَيَّ مِنَ التَّوْراةِ وَ مُبَشِّراً بِرَسُولٍ يَأْتِي مِنْ بَعْدِي اسْمُهُ أَحْمَدُ فَلَمَّا جاءَهُمْ بِالْبَيِّناتِ قالُوا هذا سِحْرٌ مُبِينٌ ( 6 ) وَ مَنْ أَظْلَمُ مِمَّنِ افْتَرى عَلَى اللَّهِ الْكَذِبَ وَ هُوَ يُدْعى إِلَى الْإِسْلامِ وَ اللَّهُ لا يَهْدِي الْقَوْمَ الظَّالِمِينَ ( 7 )\r\n\r\n","description":"","footnote":"","page_name":" 371 ","page_number":373},
  {"content":"\r\n\r\n\r\nمعناى واژه‌ها\r\n3 [ مقتا 
  ] : المقت : بغض شديد ، و مقيت و ممقوت : خشم ورزيده و مورد خشم ، و زناشويى مرد را با زن پدرش نكاح مقت ناميده‌اند .\r\n4 [ مرصوص 
  ] : الرّص ، استحكام و يكپارچگى ساختمان ، گويند رصصتُ البناء ، يعنى آن را استوار و محكم كردم ، و اصل اين كلمه از رصاص - سرب است يعنى آن را از يكپارچگى و بهم پيوستگى چنان كردم كه گويى با سرب ريخته و ساخته شده است .\r\n/ 339\r\n\r\nدر يك صف در راه او مىجنگند\r\n\r\nشرح آيات :\r\n[ 1 
  ] هر چيزى به گونه‌اى تكوينى و به زبان خود براى خدا تسبيح مىگويد ، تكوينى از آن رو كه در هر چيزى نشانى رهنما به سوى توانمندى و بزرگى و شكوه او وجود دارد ، و نقص هر چيزى ما را به كمال آفريدگار آن هدايت مىكند و نيازمندى پاره‌اى از آن چيز به پارهء ديگر ما را به بىنيازى او رهنمون مىشود ، و هموست كه ميان چيزها الفت و پيوستگى برقرار مىكند و آنها را با يكديگر جفت مىسازد و تكامل مىبخشد .\r\nتسبيح همان بصيرت و بينش اصلى است كه ديگر بينشهاى وحى و قرآن از آن سرچشمه مىگيرد ، و بالاترين مراتب عرفان و شناخت خداست ، هم چنان كه\r\n\r\n","description":"","footnote":"","page_name":" 372 ","page_number":374},
  {"content":"\r\n\r\nجهاد بالاترين درجات عملى است . و دل تسبيح گوى همان است كه صاحب خود را به جهاد برمىانگيزد و او را رزمنده‌اى اصلاح كننده در زمين مىسازد كه براى هر كار نيك و خير مىكوشد نه تبهكارى فساد انگيز و گردنكش . و يادآورى از تسبيح كردن هر چيز ، انسان را به اين حقيقت مىرساند كه تسبيح نكردن يا نافرمانى او نسبت به خداى عزّ و جلّ نه تنها سر پيچى از امر اوست بلكه استثنا و موردى نادر از قوانين طبيعت و حركت و رفتار آن است .\r\n/ 340 «   سَبَّحَ لِلَّهِ ما فِي السَّماواتِ وَ ما فِي الْأَرْضِ   - خدا را تسبيح گويند هر چه در آسمانها و در زمين است . » اين تسبيح نيست كه از او الاهى مىسازد ( چنان كه در مورد خدايان دروغينى كه مردم با ستايش خود نسبت به آنها ، آنها را ساخته‌اند ) بلكه او به خودى خود خداوند است و تسبيح هيچ كس چيزى به دو نمىافزايد و تسبيح نكردن كسى نيز از او چيزى نمىكاهد ، زيرا او هماره و جاودانه پيروزمند و حكيم است .\r\n«   وَ هُوَ الْعَزِيزُ الْحَكِيمُ   - و اوست پيروزمند و حكيم . » پيروزمندى و حكمت او در نمايشگاه تمام آفريدگان ، و بويژه در ميدانهاى جهاد متجلّى است ، بدين معنى كه يارى پيروزمندانهء او به مؤمنان نمودار پيروزمندى و تسلّط اوست ، و امّا حكمتش آن گاه جلوه‌گر مىشود كه جز كسى را كه به دو يارى داده و از راه او پيروى كرده باشد يارى و پيروزى نمىدهد .\r\n[ 2 
  ] سياق آيات مؤمنان را از يكى از صفات نفاق و دورويى كه همان جدايى ميان گفتار و كردار است به بانگ رسا آگاهى مىدهد ، يكى از مفسّران مىپرسد : چگونه اين آيه كه نهيبى است بر دوگانگى موجود در نفاق و دورويى مؤمنان را مخاطب قرار مىدهد ؟ آيا آنها مؤمن نيستند و اين حالت از صفات منافقان نيست ؟ بلى ، چنين است ولى اگر مؤمن هم احتياط نكند در گودالى از گودالهاى نفاق فرو مىافتد ، به استثناى كاملان ، هر فردى ( حتى مؤمنان ) پاره‌اى صفات نفاق را با خود دارند ، مانند خلف وعده و دروغ ، و هنگامى كه كار به حدّ تسلّط اين صفات بر جوهر زندگى او بكشد به منافقان مىپيوندد ، و پيش از آن ، كارى كه براى\r\n\r\n","description":"","footnote":"","page_name":" 373 ","page_number":375},
  {"content":"\r\n\r\nمؤمن باقى مىماند اين است كه با نفس خود به مجاهده و مبارزه پردازد تا آن را از تمام صفات نفاق پاك سازد ، و تناقض ميان گفتار و كردار ، ميان شعار و واقعيّت رفتار ، از بدترين ورطه‌هايى است كه مؤمن بدان گرفتار مىشود ، زيرا اين امر شخصيّت او را در اجتماع و اعتماد ديگران را به نسبت به او و حتى اعتماد به نفس او را ضعيف مىسازد ، و از اين رو خداوند مؤمنان را از آن بر حذر مىدارد و گويد :\r\n«  يا أَيُّهَا الَّذِينَ آمَنُوا لِمَ تَقُولُونَ ما لا تَفْعَلُونَ  - اى كسانى كه ايمان آورده‌ايد ! چرا سخنانى مىگوييد كه به كارشان نمىبنديد ؟ » اين پس از واقعهء بدر بود كه پيامبر ( ص ) شهادت دوستى را در وجود آنان كه پيرامونش بودند بژرفى جاى داد / 341 و مناقب شهيدان و منازل آنان را در بهشت باز نمود ، پس پاره‌اى از مسلمانان آرزوى شهادت كردند - كسانى كه جز آرزو كردن چيزى را نيك بجاى نمىآورند - و گفتند : اى كاش خداوند پيكارى را فرا راه ما دارد و آماده سازد تا تمام همّت خود را در آن به كار بريم و بكوشيم و جان و مال خود را در راه خدا ببازيم ، و به مراتب و درجات مجاهدان و شهيدان نايل شويم . چيزى نگذشت كه واقعهء احُد پيش آمد ، ولى آنان بدانچه گفته بودند وفا نكردند ، بلكه گريختند و پيامبر را در ميدان تنها گذاشتند ، در همان حين اين آيات كريم نازل شد .\r\nشايد ما از آيهء بعد اين نكته را دريابيم كه رسيدن انسان به درجهء يگانگى ميان گفتار و كردار از بالاترين درجات ايمان و از دشوارترين كارهاست ، و اين امر به كوششى مداوم و پيگير نياز دارد . جهادى كه آيات بعد از آن سخن مىگويند و ما را بدان ترغيب مىكنند از بارزترين مصداقهاى اين كوشش است ، بويژه آن كه زير درفش وحدت باشد .\r\n[ 3 
  ] و چه قدر گناه بد و بزرگى در پيشگاه خداوند است كه مؤمن سخنى بگويد كه بدان عمل نمىكند . بلى ، اگر چنين سخنى از منافق و دور و سر زند اين از طبيعت و سرشت اوست ، امّا اگر كسى مدّعى ايمان باشد و سپس به صفات نفاق ملبّس شود بيگمان خود را در معرض خشم شديد خدا قرار خواهد داد .\r\n\r\n","description":"","footnote":"","page_name":" 374 ","page_number":376},
  {"content":"\r\n\r\n«  كَبُرَ مَقْتاً عِنْدَ اللَّهِ أَنْ تَقُولُوا ما لا تَفْعَلُونَ  - خداوند سخت به خشم مىآيد كه چيزى بگوييد و به جاى نياوريد . » راغب گفت : المقت ، خشم شديد است نسبت به كسى كه مىبينى كارى زشت مىكند « 2 » و در برابر آن حبّ ( - عشق ) قرار دارد ، و به نظر من چنين مىرسد كه « المقت » خشم همراه با خوار شمردن و احتقار است ، و شك نيست كه كسانى كه سخن و عهدها وعده‌هاى خود را محترم نمىشمارند ، عقب مىافتند و خوار مىشوند و دنيا آنان را كوچك مىشمارد و حتى خود نيز خويشتن را خوار و حقير مىشمارند . آيا امّتها جز از طريق عهد شكنيها و جدايى گفتار از كردارشان عقب مانده‌اند ؟ ! شايسته است كه ما ريشه‌هاى عقب ماندگى و اسباب انحطاط خود را در پرتو اين آيهء كريم جستجو كنيم ، و آنچه شكى در آن نيست اين است كه آن را در آرزوهاى دور از عمل و آمال غير عملى و گفتار عادى از سعى و كوشش و عهد شكسته شده و وعدهء خلاف و سوگند دروغ مىيابيم ، و هر گاه / 342 امّت اسلامى بخواهد كه عزّت و بزرگوارى خود را بازيابد و تمدن خود را بنا كند ، ناگزير است كه شكاف ميان آنچه را مىگويد و مىكند پر كند بدين ترتيب كه ارزشهاى خود را در جوهر زندگى خود منعكس سازد .\r\nشك نيست كه خشم شديد خداوند نسبت به كسى كه چيزى را كه نمىكند مىگويد ، هر چه عظمت كارى كه گفته و نكرده و عهدى كه بسته و شكسته بيشتر باشد ، افزونتر مىشود ، و از آنجا كه عهد مؤمن به سر سپردن به رهبرى مكتبى ، بزرگترين پيمانها در زندگى ، پس از توحيد است ، هنگام شكستن اين عهد در معرض شديدترين انواع خشم الهى واقع مىشود . پس در اين صورت شگفت نيست كه تأويلى دربارهء اين آيه را در غدير خم مىخوانيم ، زيرا آن رويداد بزرگترين پيمانى بود كه خدا و پيامبر او ( ص ) از مؤمنان تا روز قيامت گرفتند .\r\nاين آيه شامل هر مصداقى از گفتار بى كردار بر آن مانند مواعيد مىشود ،\r\n\r\n\r\n","description":"","footnote":"\r\n( 2 ) - مفردات الراغب ، باب المقت .\r\n","page_name":" 375 ","page_number":377},
  {"content":"\r\n\r\nامام صادق ( ع ) گفت : « وعدهء مؤمن به برادرش نذرى است كه كفّاره ندارد ( و بايد حتما عين نذر ادا شود ) ، پس كسى كه خلف وعده كند به خلف وعده با خدا آغاز كرده ، و در معرض خشم او قرار گرفته است ، و اين گفتهء اوست : ( دو آيهء 2 - 3 ) . » « 3 » [ 4 
  ] و در آن مورد نمونه‌اى روشن از شكاف بين گفتار و كردار در قضيهء پيكار در راه خدا مىيابيم .\r\n«  إِنَّ اللَّهَ يُحِبُّ  - خدا دوست دارد . » هر كسى را كه به وعدهء خود عمل مىكند ، و بر سر سخن خود مىايستد ، ولى وقتى قول مؤمن دربارهء پيكار براى خدا باشد و سپس به آن قول به صورتى تمام و كامل وفا كند ( پيكار ضمن شروط شرعى آن ) در آن صورت بيگمان او ، فردى و گروهى يا امّت مورد محبّت خدا به گونه‌اى ويژه واقع مىشود ، و حبّ خداوند يعنى اعطاى توفيق و كرامت از جانب او به شايستگان محبّتش در دنيا و آخرت و يارى دادن او به ايشان .\r\n«  الَّذِينَ يُقاتِلُونَ فِي سَبِيلِهِ  - كسانى را كه در راه او مىجنگند . » / 343 نه كسانى را كه تنها شعارهاى جهاد را بلند مىكنند و همين . و جنگ ( الجهاد ) قلّهء عمل صالح است كه در آن مؤمن خود را در راه پروردگارش در معرض گونه‌گون خطرها قرار مىدهد . وانگهى دوستداران خدا براى اين كه به مصحلتها و خواهشهاى مادّى خود برسند نمىجنگند ، بلكه با اخلاص در چارچوب حق و براى تحقّق هدفهاى شريف آن و به گونه‌اى ناب فقط و فقط براى حق مىجنگند ، از اين رو كمترين كينه‌اى ميان آنان و كوچكترين رخنه‌اى در جبههء يگانهء ايشان نمىبينى ، زيرا آنان چنان كه خدا توصيف كرده است . ( در يك صف ) ايستاده‌اند :\r\n«  صَفًّا كَأَنَّهُمْ بُنْيانٌ مَرْصُوصٌ  - در صفى ، همانند ديوارى كه اجزايش\r\n\r\n\r\n","description":"","footnote":"\r\n( 3 ) - نور الثقلين ، ج 5 ، ص 310 .\r\n","page_name":" 376 ","page_number":378},
  {"content":"\r\n\r\nرا با سرب به هم پيوسته باشند . » پس وحدت آنان پيداست هم چنان ديوارى كه اجزايش به يكديگر پيوسته است ، و اين وحدت و يگانگى حقيقى است زيرا در واقع نيز استوار است و نظير هر بناى معمولى ديگر نيست بلكه ديوار و بنايى است كه اجزايش به استوارى بهم پيوسته و يكديگر را گرفته‌اند . و در تفسير اين تعبير گفته‌اند : مانند بنايى كه بتمامى با سرب ساخته و ريخته شده باشد . اين آيه بدان معنى نيست كه هيچ اختلافى ميان مؤمنان وجود ندارد ، زيرا وجود اختلاف طبيعى است ، اما اختلاف تبديل به نبرد و مبارزه ميان آنان نمىشود ، سپس اين اختلاف نيز به هنگام نبرد ( مشترك اينان بر ضد دشمن ) از ميان مىرود و نابود مىشود و آنان را مىبينى كه همه در بوتهء وحدت و يگانگى ذوب مىشوند تا كوششها و طايفه‌ها و جمعيتها همه و همه امّتى يگانه و يكپارچه‌اى شوند كه دشمنان رخنه و نقطهء ضعفى نيابند كه از آن نفوذ كنند . آگاهى مؤمنان بر دامنهء تأثير عامل وحدت و گردآوردن يك جاى كوششها در ترجيح كفّهء ترازوى پيكار به سود حق آنان را ترغيب مىكند كه در جنگ صفى يگانه و يكپارچه تشكيل دهند ، و هيچ چيزى چنان كه قرآن و امامى كه بدان عمل مىكند ، در صورتى كه مؤمنان بدين دو سر بسپارند و فرمان برند ، آنان را متحد و يگانه مىسازد ، نمىتواند مردم را يگانه كند . و سياق آيات آينده دربارهء سه تن از بزرگترين پيامبران خدا ( عليهم السلام ) اين چنين با ما سخن مىگويد .\r\n[ 5 
  ] بيگمان شرط پيروزى آن است كه جنگ به صورت صفى يگانه باشد ، و شرط داشتن صفى يگانه آن است كه جنگ زير درفش رهبرى و فرماندهى مكتبى صورت گيرد ، و البته بايد رهبرى هنگامى كه اجتماع بدان سر مىسپارد از اعتبار عملى برخوردار باشد ، از اين رو بزرگترين گزند و آزارى كه متوجّه رهبرى مىشود نافرمانى از آن است ، و اين همان چيزى است كه به پيامبر خدا ، موسى ( عليه السلام ) از قوم او رسيد . آنها مىدانستند كه او صاحب ولايت شرعى از جانب خداى سبحان است و فرمانبردارى از او بر آنها واجب شده است .\r\n/ 344 «  وَ إِذْ قالَ مُوسى لِقَوْمِهِ يا قَوْمِ لِمَ تُؤْذُونَنِي وَ قَدْ تَعْلَمُونَ أَنِّي رَسُولُ اللَّهِ \r\n\r\n","description":"","footnote":"","page_name":" 377 ","page_number":379},
  {"content":"\r\n\r\n إِلَيْكُمْ  - و موسى به قوم خود گفت : اى قوم من ! چرا مرا مىآزاريد ، حال آنكه مىدانيد كه من پيامبر خدا بر شما هستم . » اين تناقض ميان آگاهى و علم بنى اسراييل به ضرورت تسليم و سرسپارى به پيامبر با موضعگيرى عملى آنها هنگام نافرمانى و آزار رسانى صورتى است از دوگانگى و دو شخصيتى بودن و موجب خشم شديد نزد خداى عزّ و جلّ است كه مسلمانان را از آن بر حذر داشته است ، و شايد نمايانترين صورت اين تناقض در داستان بقره نشان داده شده باشد . موسى ( عليه السلام ) آنان را از عواقب اين انحراف بر حذر داشت ولى آنان اصرار ورزيدند و به لجاج خود ادامه دادند تا خداوند هدايت را از آنان برگرفت .\r\n«  فَلَمَّا زاغُوا أَزاغَ اللَّهُ قُلُوبَهُمْ وَ اللَّهُ لا يَهْدِي الْقَوْمَ الْفاسِقِينَ  - چون از حق رويگردان شدند خدا نيز دلهايشان را از حق بگردانيد ، و خدا مردم نافرمان را هدايت نمىكند . » اين نتيجهء طبيعى نافرمانى از رهبرى مكتبى است زيرا هدايت خداوند بر مردم از طريق اولياء او جلوه‌گر مىشود ، و خداوند كسى را كه با ايشان مىجنگد يا به ايشان سرنمىسپارد هرگز هدايت نمىكند . و رويگردانى دل دامنهء گمراهه‌اى را كه بدان درافتاده‌اند منعكس مىسازد ، پس آنان در آغاز كار موسى ( عليه السّلام ) را آزار دادند ولى در دلشان آگاهى و علم بر اين كه او پيامبر خداست باقى بود ، يعنى رفتار آنها در عمل انحرافى بود و با وجود اين از لحاظ معنوى چيزى از هدايت داشتند ، ولى هنگامى كه به رويگردانى خود ادامه دادند ، خداوند تمام هدايت را از آنها سلب كرد و برگرفت ، و اندك باقى ماندهء شعله ايمان در دلهايشان خاموش شد ، پس بتمامى به گمراهى و نافرمانى افتادند .\r\nبرخى بر اين تفسير اعتراض كرده و گفته‌اند : ممكن نيست كه خداوند كسى را هدايت كند و سپس او را گمراه كند ، بلكه معنى آيه اين است : كه آنان را از حالتى كه پيروزى را دوست مىداشتند و مىخواستند به حالتى گردانيد كه شكست را ناخوشايند مىيافتند و روى مىتافتند ، و راحت و آسايش مىطلبيدند ،\r\n\r\n","description":"","footnote":"","page_name":" 378 ","page_number":380},
  {"content":"\r\n\r\nپس خداوند آنها را شقى كرد . امّا موجبى براى اين اعتراض بر تفسير و تأويل آن وجود ندارد ، زيرا تفسير نخست موافق ظاهر قرآن و حقايق آن است .\r\n[ 6 
  ] قرآن بر وجود خط يگانه در رسالتهاى پيامبران ، بر زبان پيامبر خدا ، / 345 عيسى بن مريم ( عليه السلام ) تأكيد مىكند كه به بنى اسراييل آشكارا گفت كه او امتداد رسالتهاى پيامبران را تشكيل مىدهد ، پس موسى قبل از او بوده ، و محمد ( صلّى اللَّه عليه و آله ) بعد از او خواهد آمد ، و ايشان صفى يگانه‌اند . اين چنين شايسته است كه مسير مؤمنان به يكديگر بپيوندد و زير درفش پيامبرى و رهبرى كسى كه آن درفش را حمل مىكند درآيند .\r\n«  وَ إِذْ قالَ عِيسَى ابْنُ مَرْيَمَ يا بَنِي إِسْرائِيلَ إِنِّي رَسُولُ اللَّهِ إِلَيْكُمْ مُصَدِّقاً لِما بَيْنَ يَدَيَّ مِنَ التَّوْراةِ  - و عيسى بن مريم گفت : اى بنى اسرائيل ، من پيامبر خدا بر شما هستم ، توراتى را كه پيش از من بوده است تصديق مىكنم . » در اين صورت تناقضى ميان رسالتها و رهبريهاى الهى وجود ندارد ، بلكه يكى ديگرى را تكميل مىكند ، پس عيسى ( عليه السلام ) مصداق ارزشهايى كه تورات آورده است و رسالت او آن را تصديق مىكند ، ولى مراد توراتى نيست كه اكنون در دست مردم است ، زيرا اين تورات تحريف شده است ، و خواهشها و هواهاى يهوديانى كه فرهنگ نژادى را در آن ريخته و گنجانده‌اند ، با آن بازى و در آن دستكارى كرده است .\r\n«  وَ مُبَشِّراً بِرَسُولٍ يَأْتِي مِنْ بَعْدِي اسْمُهُ أَحْمَدُ  - و به پيامبرى كه بعد از من مىآيد و نامش احمد است ، بشارتتان مىدهم . » احمد صيغهء افعل ( براى تفضيل ) است ، پس او خداى را « احمد - » ستاينده‌تر از غير اوست .\r\nگفته‌اند : تمام پيامبران ستاينده و حامد خدايند ، و پيامبر ما ، محمّد بيشتر از ايشان ستاينده است ، و اين كلمه از صيغهء ( افعل براى تفضيل ) به اسم ( خاصّ ) نقل شده است .\r\nبه رغم آن كه دست تحريف به دو كتاب عهد ( عتيق و جديد ) نزد يهوديان\r\n\r\n","description":"","footnote":"","page_name":" 379 ","page_number":381},
  {"content":"\r\n\r\nو نصرانيان راه يافتهء با وجود اين هنوز اشاراتى در آن گواهى مىدهد كه عيسى ( عليه السلام ) به آمدن پيامبر محمد بشارت داده است . . . و از جملهء آن اشارات اين نص است : « ولى من به شما مىگويم كه حق گشاده شده ، زيرا اگر گشاده نشده بود « پير كلتوس بسيار ستاينده » نزد شما نمىآمد ، ولى اگر من بروم او را نزد شما مىفرستم » « 4 » و مىگويد : « مرا همچنين امورى است بسيار كه به شما نمىگويم ، زيرا شما اكنون نمىتوانيد تحمّل كنيد ، امّا وقتى كه آن روح حق بيايد ، او شما را به تمامى حق هدايت مىكند ، زيرا او از پيش خود سخن نمىگويد بلكه هر / 346 چه را شنيده است باز مىگويد ، و شما را از امور آينده خبر مىدهد و مرا شكوهمند مىكند زيرا آنچه را از آن من است مىگيرد و به شما خبر مىدهد « 5 » » . « 6 » با توجه و آگاهى از اين كه كلمه « پير كلتوس » در يونانى به معنى كسى است كه او را حمد بسيار است كه با كلمهء احمد تطبيق مىكند ، ولى در ترجمهء كنونى انجيل آن را به پارقليطا تحريف و به « تسلّى بخش » ترجمه كرده‌اند ، در حالى كه اصل يونانى موجود غير از آن است .\r\nبه هر حال ، همانا نصرانيان آن بيان و نيز اسلام را تكذيب كردند و ادّعا مىكنند كه به دين عيسى تمسّك كرده و چنگ در زده‌اند ، هم چنان كه پيش از آنها يهوديان در رفتار با توراتى كه در دست دارند به سبب نژادپرستى چنان كردند .\r\n«  فَلَمَّا جاءَهُمْ  - پس چون نزدشان بيامد . » پيامبر ( صلّى اللَّه عليه و آله )\r\n\r\n\r\n","description":"","footnote":"\r\n( 4 ) - متن اين عبارات در انجيل يوحنا باب شانزدهم فقرهء 7 به فارسى چنين ترجمه شده : « و من به شما مىگويم كه رفتن من براى شما مفيد است زيرا اگر نروم تسلّى دهنده نزد شما نخواهد آمد ، امّا اگر بروم او را نزد شما مىفرستم » - م .\r\n( 5 ) - « و بسيار چيزهاى ديگر نيز دارم به شما بگويم لكن الآن طاقت تحمّل آنها را نداريد . و ليكن چون او يعنى روح راستى آيد شما را به جميع راستى هدايت خواهد كرد زيرا كه از خود تكلّم نمىكند بلكه به آنچه شنيده است سخن خواهد گفت و از امور آينده به شما خبر خواهد داد . او مرا جلال خواهد داد ، زيرا كه از آنچه از آن من است خواهد گرفت و به شما خبر خواهد داد . انجيل يوحنا ، باب شانزدهم ، 13 - 14 » - م .\r\n( 6 ) - براى تفصيل رجوع كنيد به تفسير الفرقان از دكتر صادقى ، ج 28 ، ص 306 .\r\n","page_name":" 380 ","page_number":382},
  {"content":"\r\n\r\n«  بِالْبَيِّناتِ قالُوا هذا سِحْرٌ مُبِينٌ  - با آيات روشن ، گفتند : اين جادويى است آشكار . » ابو جعفر ( ع ) گفت : « پيامبران هم چنان آمدن محمد ( صلّى اللَّه عليه و آله ) را بشارت مىدادند تا خداى تبارك و تعالى مسيح عيسى بن مريم را مبعوث كرد ، پس او به آمدن محمد ( ص ) بشارت داد ، و اين گفتهء خداى تعالى است : «  يَجِدُونَهُ  - او را مىيابند » يعنى يهوديان و نصرانيان « مكتوبا - نوشته » يعنى صفت محمد ( ص ) را « عندهم - نزد ايشان » يعنى در تورات و انجيل . . . و موسى و عيسى آمدن محمد ( ص ) را بشارت دادند هم چنان كه پيامبران ( صلوات اللَّه عليهم ) آمدن يكديگر را بشارت داده‌اند » . « 7 » [ 7 
  ] و بشارت به آمدن پيامبر ( ص ) نزد اهل كتاب موجود است ولى آنها آن را منكر شده و تسليم را به سبب حسدى كه در درون خود مىورزند ، رد كردند . و بدين ترتيب مرتكب دو گناه شدند ، گناه دروغ شمردن دين و پيامبر جديد ، و گناه افترا به تمثيل دين پيشين براى توجيه موضعگيرى خود نسبت به حق .\r\n/ 347 «  وَ مَنْ أَظْلَمُ مِمَّنِ افْتَرى عَلَى اللَّهِ الْكَذِبَ وَ هُوَ يُدْعى إِلَى الْإِسْلامِ  - و كيست ستمكارتر از آن كس كه به خدا دروغ مىبندند ، در حالى كه او را به اسلام دعوت مىكنند . » پس اين دروغ بستن جنگيدن با دين به نام دين است و حق را با دروغ بستن و افترا بر خدا رد مىكند .\r\n«  وَ اللَّهُ لا يَهْدِي الْقَوْمَ الظَّالِمِينَ  - و خدا ستمكاران را هدايت نمىكند ، » زيرا خداوند كسى را راهنمايى مىكند كه خود براى رهيابى بكوشد و اسباب آن را فراهم آورد ، امّا ستمكارى كه بر خدا دروغ مىبندد خود پيروى از هدايت را رد كرده است و از اين رو خدا او را گمراه مىدارد .\r\n\r\n\r\n","description":"","footnote":"\r\n( 7 ) - نور الثقلين ، ج 5 ، ص 315 .\r\n","page_name":" 381 ","page_number":383},
  {"content":"\r\n\r\n/ 348\r\n\r\n[ سوره الصف ( 61 ) : آيات 8 تا 14 
  ]\r\nيُرِيدُونَ لِيُطْفِؤُا نُورَ اللَّهِ بِأَفْواهِهِمْ وَ اللَّهُ مُتِمُّ نُورِهِ وَ لَوْ كَرِهَ الْكافِرُونَ ( 8 ) هُوَ الَّذِي أَرْسَلَ رَسُولَهُ بِالْهُدى وَ دِينِ الْحَقِّ لِيُظْهِرَهُ عَلَى الدِّينِ كُلِّهِ وَ لَوْ كَرِهَ الْمُشْرِكُونَ ( 9 ) يا أَيُّهَا الَّذِينَ آمَنُوا هَلْ أَدُلُّكُمْ عَلى تِجارَةٍ تُنْجِيكُمْ مِنْ عَذابٍ أَلِيمٍ ( 10 ) تُؤْمِنُونَ بِاللَّهِ وَ رَسُولِهِ وَ تُجاهِدُونَ فِي سَبِيلِ اللَّهِ بِأَمْوالِكُمْ وَ أَنْفُسِكُمْ ذلِكُمْ خَيْرٌ لَكُمْ إِنْ كُنْتُمْ تَعْلَمُونَ ( 11 ) يَغْفِرْ لَكُمْ ذُنُوبَكُمْ وَ يُدْخِلْكُمْ جَنَّاتٍ تَجْرِي مِنْ تَحْتِهَا الْأَنْهارُ وَ مَساكِنَ طَيِّبَةً فِي جَنَّاتِ عَدْنٍ ذلِكَ الْفَوْزُ الْعَظِيمُ ( 12 )\r\nوَ أُخْرى تُحِبُّونَها نَصْرٌ مِنَ اللَّهِ وَ فَتْحٌ قَرِيبٌ وَ بَشِّرِ الْمُؤْمِنِينَ ( 13 ) يا أَيُّهَا الَّذِينَ آمَنُوا كُونُوا أَنْصارَ اللَّهِ كَما قالَ عِيسَى ابْنُ مَرْيَمَ لِلْحَوارِيِّينَ مَنْ أَنْصارِي إِلَى اللَّهِ قالَ الْحَوارِيُّونَ نَحْنُ أَنْصارُ اللَّهِ فَآمَنَتْ طائِفَةٌ مِنْ بَنِي إِسْرائِيلَ وَ كَفَرَتْ طائِفَةٌ فَأَيَّدْنَا الَّذِينَ آمَنُوا عَلى عَدُوِّهِمْ فَأَصْبَحُوا ظاهِرِينَ ( 14 )\r\n\r\nمعناى واژه‌ها\r\n8 [ بأفواههم 
  ] : « فوه - دهان » چون همراه قول بيايد كنايه از دروغ است ، مانند گفتهء خدا : «  ذلِكَ قَوْلُهُمْ بِأَفْواهِهِمْ  - اين دروغى است كه بر دهان مىرانيد » و گفتهء او «  كَبُرَتْ كَلِمَةً تَخْرُجُ مِنْ أَفْواهِهِمْ  - دروغى كه گفتند بزرگ شد » و گفتهء او «  يُرْضُونَكُمْ بِأَفْواهِهِمْ  - با دروغ خود خشنودتان مىكنند » .\r\n\r\n","description":"","footnote":"","page_name":" 382 ","page_number":384},
  {"content":"\r\n\r\n/ 350\r\n\r\nياران خدا باشيد\r\n\r\nرهنمودهايى از آيات :\r\nباطل را هر چند جولانى باشد ، بيگمان كامگارى از آن حق ، و پيروزى و فتح از آن مؤمنان مجاهد است كه ياران و لشگر خدايند . امّا ممكن نيست اين حقيقت در خلأ و دور از قوانين و سنّتهاى الهى حاكم در زندگى صورت پذيرد ، و از جملهء آن سنّتها قانون پيكار بر ضد كفر و شرك و مبارزهء با آن دو است . پس بايد براى حق گروهى آماده شوند كه در راه خدا در صفى يكپارچه و زير درفش رهبرى مكتبى پيكار كنند ، و با خداوند به تجارتى پردازند ( جان خود را بفروشند و خشنودى او و بهشت و فتح را بخرند ) هم چنان كه حواريانى كه پيرامون عيسى بن مريم ( عليه السلام ) گرد آمده بودند كردند و به حق يارى دادند و از اين رو به اذن خدا پيروز شدند .\r\nوقتى در آيات اين سورهء فرخنده مىانديشيم ، مىبينيم بوى خوش ولايت الهى از آن به مشام جان مىرسد . در آغاز سخن از آزارى بود كه كليم اللَّه از قوم خود ديد و شايد آن آزار در رد كردن و نپذيرفتن برادر و وصىّ او هارون ( عليهما السلام ) نمايان بود كه او را به جاى خود گذاشت و به مناجات پروردگارش رفت ، سپس گوساله پرستى آنها كه مظهر رهبرى منحرف در / 351 اجتماع آن روز بود ، هم چنان كه عيسى ( عليه السلام ) رهبرى پيامبر خدا ( ص ) را بشارت داد ولى مردم كافر و مشرك سرسپردن بدان را رد كردند ، آن گاه قرآن تأكيد مىكند كه خداوند ، بر رغم كافران و مشركانى كه مىخواهند نور خدا را خاموش كنند نور خود را بتمامى پرتو افكن خواهد ساخت . و شك نيست كه رهبرى مكتبى و قرآن و وحى او همان چراغ پرتو افكن نور\r\n\r\n","description":"","footnote":"","page_name":" 383 ","page_number":385},
  {"content":"\r\n\r\nخداست ، و همان است كه آدمى جز با سرسپردن و تسليم محض بدان به كمال الهى دست نمىيابد و بدان درجهء و الا نمىرسد .\r\n\r\nشرح آيات :\r\n[ 8 - 9 
  ] «  يُرِيدُونَ لِيُطْفِؤُا نُورَ اللَّهِ بِأَفْواهِهِمْ  - مىخواهند نور خدا را به دهانها ( و دروغ ) خود خاموش كنند . » نور بر اثر دميدن انسان بر آن خاموش نمىشود ، « 8 » پس چگونه نورى كه از جانب سلطان آسمانها و زمين آمده خاموش شود ؟ اين تعبير از بلاغتها و بدايع قرآن در نزديك ساختن معنى به ذهن انديشمند است . قرآن كلمهء « افواه - دهانها » را براى دلالت بر سخنان دروغينى به كار مىبرد كه از دل برنمىخيزد و مبنايى در واقع ندارد ( و فقط لقلقهء زبان است ) ، همچون فرهنگهاى جاهليّت و تبليغات گمراه كننده‌اى كه دستگاههاى تبليغاتى طاغوتى بر ضد حق و مظاهر و پيروانش به راه مىاندازند و مىپراكنند .\r\nگفتهء مفسّران در بيان مصداق نور الهى متفاوت است پاره‌اى گفته‌اند :\r\nرسالتى است كه در قرآن و ديگر كتابهاى خداوند نمودار شده ، و ديگران گفته‌اند :\r\nپيامبر ( ص ) است ، و همچنين برخى روايات اهل بيت آن را به امامت و حضرت صاحب الامر - عجّل اللَّه فرجه - تأويل كرده است ، و آنچه به نظر من پيداست اين حقايق بزرگ به يكديگر پيوسته و مربوط است ، مثلا عقيده به توحيد عقيدهء به عدل را برمىانگيزد و اين عقيده ما را به ايمان نسبت به آخرت وا مىدارد ، و تمام اين حقايق بر محور ايمان به ولايت مىگردد ، و همچنين قرآن از حقايق با ما سخن مىگويد كه مستقيما به يكديگر پيوسته‌اند و تميز و تفاوتى بين آنها نيست به طورى\r\n\r\n\r\n","description":"","footnote":"\r\n( 8 ) - مراد از « نور - پرتو » نور طبيعى همچون پرتو خورشيد و ماه و آذرخش است و از روشناييهاى ديگر چون روشنايى چراغ و شمع و غيره كه غالبا مصنوع انسان است به كلمهء « ضوء » تعبير مىكنند . پس نور به دميدن و پف كردن انسان خاموش نمىشود و آنچه بدين وسيله احتمال خاموش شدن دارد همان روشنايى شمع و چراغ نفتى و شعلهء كبريت و امثال آن است - م .\r\n","page_name":" 384 ","page_number":386},
  {"content":"\r\n\r\nكه ما براى نور الهى مصداقهايى متعدّد مىيابيم ، مثلا وقتى در قرآن از ريسمان خدا ( حبل اللَّه ) يا نور خدا نام برده مىشود ، چندين مصداق براى آن مىيابيم ، پس قرآن و همچنين رهبرييى كه نمايانگر امتداد و سريان قرآن در اجتماع است ريسمان خدا و حبل اللَّه است و اين دو از يكديگر جدايى ندارند و هيچ يك بدون آن ديگرى نقش عملى خود را بتمامى ايفا نمىكنند ، / 352 و همين گونه ما گفتهء خداى سبحان را تفسير كرديم كه : «  وَ اعْتَصِمُوا بِحَبْلِ اللَّهِ جَمِيعاً  « 9 » - و همگان دست در ريسمان خدا زنيد » همان وحى الهى ( و قرآن ) و رهبرييى است كه نمودار آن است ، و پيامبر ( صلّى اللَّه عليه و آله ) در حديث ثقلين ( كتاب خدا و خاندان او ) اين چنين توضيح داد كه اين دو تا روز قيامت و آن زمان كه بر سر حوض كوثر گرد آيند از يكديگر جدايى ندارند . بنا بر اين در اين مورد تعارضى ميان گفته‌هاى مفسّران وجود ندارد ، پس نور خدا يكى است ولى جلوه‌گريهاى متعدد دارد ، و اين نور در كتاب او تجلّى مىكند هم چنان كه در وجود پيامبر و در امامى كه جانشين اوست جلوه مىنمايد ، به نحوى كه در تفسير آيهء النّور گذشت . « 10 » «  وَ اللَّهُ مُتِمُّ نُورِهِ وَ لَوْ كَرِهَ الْكافِرُونَ  - و خدا كامل كنندهء نور خويش است ، اگر چه كافران را ناخوش آيد . » پس نور او با پيروى و اطاعت تمام مردم كامل نمىشود ، بلكه در شرايطى از ستيزه‌جويى و مبارزه ميان ارادهء حق و پيروان باطل قرار دارد ، در اين مبارزه حزب اللَّه بر رغم دشمنان حق و به رغم ناخوشايندى و كوشش آنان براى خاموش كردن نور خدا به انواع وسايل و راهها ، پيروز مىشود ، پس خداوند در نبرد ميان حق و باطل بيطرف نيست ، گر چه حكمت او مقتضى امتحان مؤمنان و در پاره‌اى اوقات دستخوش كردن آنان به فتنه و ابتلاء باشد . امّا پرسش اين است : آيا نور خداى تعالى نقصى داشته كه كامل شود ؟ هرگز . . . پس چرا گفته است كه نور خود را\r\n\r\n\r\n","description":"","footnote":"\r\n( 9 ) - آل عمران / 103 .\r\n( 10 ) - در آنجا بيانى از رابطهء ميان گفتهء خداى تعالى : «  اللَّهُ نُورُ السَّماواتِ وَ الْأَرْضِ  و گفتهء او : «  فِي بُيُوتٍ أَذِنَ اللَّهُ أَنْ تُرْفَعَ . . .  » مىيابيم .\r\n","page_name":" 385 ","page_number":387},
  {"content":"\r\n\r\nكامل خواهد كرد ؟\r\nپاسخ : نور دو كمال دارد : نخست كمالى در ذات خود ، دوّم در آنچه مربوط به انتشار آن است . نور دين به ذات خود كامل است ، امّا با انتشار در آفاق جهان كمال آن به تمامى مىرسد ، و اين امر با فرو افكندن تمام حجابهايى صورت مىپذيرد كه مانع پيوستن مردم به نور خداست . و شايد از مصداقهاى كامل كردن نور اين باشد كه راه خرد و عقل پاك شده به وحى منزل را هموار مىكند ، پس قرآن به برنامه‌ها و دستور عملهايى تفصيلى متحوّل مىشود كه بر زندگى حكم مىراند و بشريّت را به راه هدايت و درست سوق مىدهد . آيا مىدانى چگونه ؟ بدين ترتيب كه عقل انسان با افزون شدن دانش او در تمام زمينه‌ها تكامل مىيابد تا آنجا كه رازهايى بيشتر از دين بر او كشف مىشود و همگان قانع مىشوند كه اين دين بيگمان از نزد خدا فرستاده شده ، و آن گاه دين / 353 پس از آن كه ضرورتى روانى و اجتماعى بود ، ضرورتى عملى مىشود . در آن هنگام است كه خداوند از چهرهء ولىّ اعظم خود ، مهدى اين امّت كه پيامبر ظهور او را در آخر الزّمان وعده داده است ، پرده برمىدارد ، و او زمين را پس از آنكه انباشته از ظلم و جور شده است از قسط و عدل سرشار مىكند .\r\nبنا بر اين كتاب خدا كامل است ، ولى مردم نيازمندند كه با انديشيدن و آموختن خود را به سطح آن بالا برند تا خداوند نور خود را كامل كند .\r\nاين آيه و آيهء بعد از آن مناقشه و جدلى را كه دربارهء مسير حركت بشريّت جارى است كه آيا به سوى تكامل مىرود يا انحطاط ، حل مىكنند . بر حسب نظريّهء دينى پاره‌اى از مفسّران گفته‌اند : بيگمان مسير بشريّت به سوى انحطاط مىرود و بر اين گفتهء خود حجّت آورده‌اند كه حوادث قيامت كه طومار زندگى دنيا بدانها درنورديده مىشود نتيجهء رسيدن بشريّت به منتهاى انحراف است ، و يكى از مفسّران روايتى بدين نصّ از پيامبر آورده است : « بهترين قرنها قرن من است ، سپس قرن آنان كه پس از اين قرن مىآيند ، و سپس كسانى كه بعد از آنانند ، تا مردمى مىآيند كه بى سر و پايند ( همج رعاع - مگسهايى خرد كه بر كنار چشم خر نشينند )\r\n\r\n","description":"","footnote":"","page_name":" 386 ","page_number":388},
  {"content":"\r\n\r\nو پيروان هر آواز برآورنده‌اى هستند » ، و از پيامبر ( صلّى اللَّه عليه و آله ) روايت كرده‌اند كه گفت : « بيگمان آن ساعت مىرسد كه بر هر ناكسى ناكس زاده‌اى « آيد » ، و از اينجا به ارزيابى مسير حركت نسلهاى بشرى پرداخته و نتيجه گرفته‌اند كه به سوى انحطاط مىرود .\r\nديگران گفته‌اند : بلكه زندگى به سوى تكامل مىرود ، و اين مطلبى است كه آن را از آيات قرآن الهام مىگيريم و درمىيابيم و از ميان آن آيات همين دو آيه است ، و اين دو حاوى اين مژده‌اند كه در آينده كمال در انتظار بشريّت است ، و بيقين روزى از روزها نور خدا كامل خواهد شد تا تمام زمين را فرا گيرد و بر تمام مردم چيره شود و پرتو افكند . و اين چنين است كه پروردگار ما خاتم پيامبران خود را برترين ايشان قرار داده . پس غرابتى ندارد كه در اخبار مىخوانيم كه آمده است آخرين اوصياى دوازده‌گانه از فرزندان او همان كسى كه قيام مىكند و آن نهضت جهانى را به سوى قلّهء سعادت و كمال سوق مىدهد .\r\nعلىّ بن ابراهيم قمى ( رض ) گفت : « و اللَّه متمّ نوره - خدا كامل كنندهء نور خويش است » به وجود قايم آل محمد ( ص ) تا آنجا كه چون بيرون آيد خداوند او را بر تمام دينها پيروز و مسلّط مىكند ، تا جز خدا را نپرستند ، و اين / 354 سخن اوست ( عليه السلام ) - « زمين را پس از آن كه انباشته از ظلم و جور است از قسط و عدل سرشار مىكند » ، « 11 » و امير مؤمنان ( ع ) گفت : « تا هيچ روستايى نماند مگر آن كه بانگ شهادت به لا إله الّا اللَّه و محمد رسول اللَّه صبحگاه و شامگاه در آن برآيد » . آرى ، اگر مسير بشريت را با ساعتها و روزها قياس كنيم پاره‌اى نشانه‌هاى برگشتن به عقب مىيابيم و بسا كه با برخى انحطاطها روبرو شويم ، ولى نتيجهء نهايى مبتنى بر پايه ارقام استراتژيك ( بر حسب نسلها و قرنها ) ما را بدين امر رهنمون مىشود كه اين مسير به سوى جلو مىرود ، پس شك نيست كه حال بشريّت امروز از وضعى كه دو قرن پيش داشته ، اگر اجمال ارزشهاى دينى را ملاك\r\n\r\n\r\n","description":"","footnote":"\r\n( 11 ) - تفسير القمى ، ج 2 ، در تفسير همين آيه .\r\n","page_name":" 387 ","page_number":389},
  {"content":"\r\n\r\nسنجش قرار دهيم ، از لحاظ پيشرفت علمى و رفاه و آزادى و . . . و . . . بهتر است .\r\nدر اين دو آيهء كريم بيانى از مسير مبارزه ميان انديشه‌ها و امّتها مىيابيم ، در مرحلهء نخست اين پيكار ميان فلسفه‌هاى دينى و ارزشهاى بشرى است و انديشه دينى بر آن ديگرى پيروز مىشود . اكنون ما بشارتها و علايم بازگشت مردم را به دين ملاحظه مىكنيم و چيرگى آن را بر كفر نسبت به خداى عزّ و جلّ مىبينيم . بارزترين نشانهء اين امر همان است كه امروز در عقب‌نشينى سريع و گسترده موج الحادى ( و از آن جمله كمونيسم ) در تمام اقطار جهان مشاهده مىكنيم ، و اين دگرگونى ادامه خواهد يافت تا روزى بيايد كه بخش اعظم بشريّت به سوى خداوند و دين بازگردد .\r\nپس مرحلهء دوم آغاز مىشود كه در آن نبرد ميان دين ناب و اديان تحريف شده جريان مىيابد ، و پروردگار ما بر عهده گرفته است كه دين راستين خود را بر تمام اديان پيروز كند .\r\n«  هُوَ الَّذِي أَرْسَلَ رَسُولَهُ بِالْهُدى وَ دِينِ الْحَقِّ لِيُظْهِرَهُ عَلَى الدِّينِ كُلِّهِ وَ لَوْ كَرِهَ الْمُشْرِكُونَ  - اوست آن خدايى كه پيامبر خود را همراه با هدايت و دين راستين بفرستاد تا او را بر همهء اديان پيروز گرداند هر چند مشركان را ناخوش آيد . » در پايان اين مرحله ، خداوند به وسيله ولىّ اعظم خود امام حجّة بن الحسن ( عجّل اللَّه فرجه ) دين ناب خويش را پيروزى مىبخشد . هنگامى كه قرآن در آيهء هشتم از مرحلهء اوّل با ما سخن مىگفت / 355 در پايان آيه آمد «  وَ لَوْ كَرِهَ الْكافِرُونَ  - اگر چه كافران را ناخوش آيد » و آيهء نهم نيز با اين عبارت پايان مىيابد : «  وَ لَوْ كَرِهَ الْمُشْرِكُونَ  - هر چند مشركان را ناخوش آيد ، » زيرا كسانى كه با آنها مخالفت مىكنند همان پيروان توحيد ناب و زدوده از پليدى شرك و شك آورى هستند .\r\n[ 10 - 13 
  ] از آنجا كه اين تكامل با برخورد به دهها هزار رويارويى گسترده در طول قرنهاى دراز مدت تحقق مىپذيرد به عصر يا طايفه يا جهتى معيّن اختصاص ندارد ، بلكه سنّت و قانونى است الهى همچون سنّت روشناييى كه از خورشيد برمىخيزد و لشگرهاى تاريكى را در هر سرزمينى درهم مىشكند . . . پس\r\n\r\n","description":"","footnote":"","page_name":" 388 ","page_number":390},
  {"content":"\r\n\r\nاين سنّت به زمان يا مكان يا اجتماعى معين اختصاص ندارد .\r\nاين چنين است كه اين بينش قرآنى شعلهء اميدى در دل مؤمنان به خداوند در تمام رويارويهاى ايشان با كفر و سركشى مىشود ، و روح پيروزى به آنان مىبخشد و توشهء مقاومت و شكيبايى به آنان مىرساند .\r\nهمچنين اين بينش - ضمن سياق قرآنى - دستمايهء آمادگى روحى براى كسى است كه مىخواهد با خداوند تجارت و سودا كند و همه چيز خود را كاملا براى جهاد و در راه او بگذارد ، به نحوى كه در آن صورت خود ضمن جريان حركت تاريخ در جهت تكامل و كامل شدن نور خدا و پيروزى آن بر تمام اديان قرار گيرد .\r\nآرى ، اين حقيقت ما را به اين نكته نيز رهنمون مىشود كه آن آرمان به دست مؤمنان و به مدد فداكاريهايى كه مىكنند تحقق مىيابد .\r\n«  يا أَيُّهَا الَّذِينَ آمَنُوا هَلْ أَدُلُّكُمْ عَلى تِجارَةٍ تُنْجِيكُمْ مِنْ عَذابٍ أَلِيمٍ  - اى كسانى كه ايمان آورده‌ايد ، آيا شما را به تجارتى كه از عذاب دردآور رهاييتان دهد راه بنمايم . » نجات از آتش بزرگترين آرزوى مؤمنان است زيرا مىدانند كه انسان ما دام كه براى رهايى از آن نكوشد ، در عذاب است . و قرآن راه نجات را در التزام به سه شرط اساسى معيّن مىكند و نشان مىدهد كه عبارتند از : ايمان به خدا و سرسپردن به رهبرى الهى و جهاد به جان و مال / 356 براى حق .\r\n«  تُؤْمِنُونَ بِاللَّهِ وَ رَسُولِهِ وَ تُجاهِدُونَ فِي سَبِيلِ اللَّهِ بِأَمْوالِكُمْ وَ أَنْفُسِكُمْ  - به خدا و پيامبرش ايمان بياوريد ، و در راه خدا با مال و جان خويش جهاد كنيد . » پيداست كه خداوند جهاد با مال را مقدّم بر جهاد با جان آورده ، زيرا انسان از جهاد با مال آغاز مىكند آن گاه در درجات ايمان بالا مىرود يا به جهاد با جان و جانبازى مىرسد ، هم چنان كه جهاد با مال وسايل جهاد با جان را فراهم مىآورد .\r\nآيا جنگ يا مقاومتى را ديده‌اى جز آن كه پيش از وقوع آن با سلاح و ساز و برگ و ذخيرهء توشه و تبليغات براى آن آماده شده باشند ؟ و اين همه جز با مال تحقق\r\n\r\n","description":"","footnote":"","page_name":" 389 ","page_number":391},
  {"content":"\r\n\r\nنمىيابد . . . و آنجا كه پاره‌اى افراد جهاد را زيانى براى امّت مىپندارند ، قرآن تأكيد مىكند كه جهاد براى اجتماع خيرى بزرگ است ، و چه خيرى بزرگتر از عزّت و استقلال و آزادى و برپا داشتن حكم خدا تواند بود ؟ و اين همه از بهره‌ها و نتايج جهاد است .\r\n«  ذلِكُمْ خَيْرٌ لَكُمْ إِنْ كُنْتُمْ تَعْلَمُونَ  - و اين براى شما بهتر است ، اگر دانا باشيد ، » و خير جهاد انسان و اجتماع مجاهد را در هر دو سراى در بر مىگيرد : و در سراى آخرت در آمرزش و سكونت در بهشت نمايان مىشود كه خود بزرگترين خير است .\r\n«  يَغْفِرْ لَكُمْ ذُنُوبَكُمْ وَ يُدْخِلْكُمْ جَنَّاتٍ تَجْرِي مِنْ تَحْتِهَا الْأَنْهارُ وَ مَساكِنَ طَيِّبَةً فِي جَنَّاتِ عَدْنٍ ذلِكَ الْفَوْزُ الْعَظِيمُ  - گناهان شما را مىآمرزد و به بهشتهايى كه درونش نهرها جارى است و نيز خانه‌هايى خوش و پاكيزه در بهشتهاى جاويد داخل مىكند ، و اين كاميابى بزرگى است . » در تفسير اين آيه خبرى منقول از پيامبر خدا ( صلّى اللَّه عليه و آله ) آمده است كه گفت : « كاخى از مرواريد در بهشت ، در آن كاخ هفتاد خانه از ياقوت سرخ ، در هر خانه هفتاد اتاق از زمرّد سبز ، در هر اتاق هفتاد تخت ، بر هر تخت هفتاد بستر از هر دستى ، بر هر بستر زنى از حور عين ، در هر اتاق هفتاد سفره ، بر هر سفره هفتاد گونه خوراك ، در هر اتاق هفتاد / 357 كنيز ، و گفت خداوند به مؤمن چنان نيرويى مىبخشد كه در يك پگاه از تمام اينها بهره مىبرد ، » « 12 » و در سراى دنيا در پيروزى و فتح و آزادى يا بى نمودار مىشود . . .\r\n«  وَ أُخْرى تُحِبُّونَها نَصْرٌ مِنَ اللَّهِ وَ فَتْحٌ قَرِيبٌ وَ بَشِّرِ الْمُؤْمِنِينَ  - و نعمتى ديگر كه دوستش داريد ، نصرتى است از جانب خداوند و فتحى نزديك ، و مؤمنان را بشارت ده . »\r\n\r\n\r\n","description":"","footnote":"\r\n( 12 ) - نور الثقلين ، ج 5 ، ص 318 .\r\n","page_name":" 390 ","page_number":392},
  {"content":"\r\n\r\nگفته‌اند : آنان را به پيروزى بشارت ده كه اين بشارت دادن متضمن شادمانى و بالا بردن روحيه‌هاست ، و به نظر من مىرسد كه بشارت در اينجا شامل چيزهايى ديگر نيز جز بهشت و پيروزى مىشود كه از بارزترين آنها لقاى خداوند و خشنودى اوست . در اينجا از فرمان خداوند به پيامبر دائر بر بشارت دادن به مؤمنان اين نكته را الهام مىگيريم كه بر رهبر واجب است كه همواره روح آرزو خواهى و اميد را در صفوف پيروان خود استوار دارد تا روحيّهء يكا يك آنان را بالا برد ، و آنان جوش و خروش حماسى و اميد خود را به سبب موانعى كه در راه است از دست ندهند .\r\nاين آيات كريم استراتژيهاى اصلى جهاد را معلوم مىكند ، كه در سطح آخرت و قبل از هر چيز واجب است كه هدف آن رهايى از آتش و رسيدن به آمرزش خدا و همچنين بهشت باشد ، و در سطح دنيا پيروزى و فتح ، كه شمول فتح بيش از پيروزى « و نصر » است ، نصر همان شكست دشمن از لحاظ نظامى است كه محدود مىباشد ، در حالى كه فتح پيروزى فراگير و در تمام ابعاد است .\r\nتأكيد پروردگار ما بر اين كه غايت اعظم و مقصود اصلى از جهاد همان هدف اخروى است اين شأن را دارد كه روح مؤمنان را به آسمان نزديكى به خدا بالا برد و هر حالتى از حالات توقّف و طفره را كه مجاهدان به سبب نوميدى از به دراز كشيدن حصول پيروزى بدان دچار شده‌اند ، چاره كند ، زيرا جهاد تنها براى پيروز شدن بر دشمن وضع نشده بلكه براى رسيدن به خشنودى خدا وضع شده و واجبى است شرعى چون نماز و روزه و تنها اين امر كه پيروزى دشوار يا ديرياب شود حكم جهاد را از دوش اجتماع يا تجمّعهاى رسالتى ساقط نمىسازد .\r\n/ 358 [ 14 
  ] پايان سوره براى اين مىآيد كه به مراحل اصلى در جنبشهاى رسالتى اشاره كند و آن چهار مرحله است :\r\nيكم : برانگيختن رهبر رسالتى در اجتماع و كسى كه مظهر بذر نخستين و اصلى جنبش و دگرگونى است .\r\nدوم : گرد آمدن گروهى از مردم در پيرامون او ، و ايمانشان به انديشهء او و\r\n\r\n","description":"","footnote":"","page_name":" 391 ","page_number":393},
  {"content":"\r\n\r\nسرسپردنشان به رهبرى او ، و اينان پيشگامانند .\r\nسوم : گسترش يافتن محدودهء جنبش و جريان يافتن آن در اجتماع ، امرى كه اجتماع را به دو جبهه تقسيم مىكند : جبههء حق و جبههء كفر و اين تقسيم منجر به مبارزه و پيكار مىشود .\r\nچهارم : پيروزى حق و اهل آن بر جبههء كفر به عنوان پايان و نتيجهء نهايى اين پيكار .\r\n«  يا أَيُّهَا الَّذِينَ آمَنُوا كُونُوا أَنْصارَ اللَّهِ كَما قالَ عِيسَى ابْنُ مَرْيَمَ لِلْحَوارِيِّينَ  - اى كسانى كه ايمان آورده‌ايد ، ياوران خدا باشيد ، هم چنان كه عيسى بن مريم به حواريّان گفت . » جمع حوارى ، و آنان زبدهء خواصّ پيروان او بودند ، گفته‌اند : آنان را از اين رو حواريان ناميدند كه گازرانى بودند بدانجا كه خداوند آبى جارى كرده بود ( حوارى - قصّار - گازر ، جامه‌شوى ) بر حسب اين گفته به سمت رودى برو كه گازران بر سر آن‌اند ، و از آنها يارى بخواه ، پس عيسى نزد آنها آمد و گفت : چه كسانى ياوران من در راه خدايند ؟ گفتند : ما تو را يارى مىدهيم ، پس او را تصديق كردند و به دو يارى دادند . « 13 » / 359 و گفته‌اند : اصل كلمهء حوارى از حور است كه همان سپيدى است ، و آنان را به سبب سپيدى دلهايشان يا زدودگى و صفاى دلهايشان در دوستدارى عيسى حوارىّ خوانده‌اند ، و به نظر مىرسد كه اين معنى نزديكتر به ذهن ، و از لحاظ دلالت بر معناى مصطلح آن كه دلالت بر نزديكترين كسان به پيامبران و اوصيا مىكند ، رساتر و بليغ‌تر است ، و اين معنى در برابر نفاق و دورويى قرار مىگيرد و مرادف معنى مخلص است ، و گفته‌اند كه عيسى ( عليه السّلام ) هر يك از حواريّان را به بخشى از اطراف جهان فرستاد كه رسالت او را ابلاغ كنند ، و اين امر مىرساند كه\r\n\r\n\r\n","description":"","footnote":"\r\n( 13 ) - القرطبى ، ج 18 ، ص 90 - و شايد قصّار كسى است كه ( يبذل قصارى جهده ) و حد اكثر كوشش خود را به جا مىآورد . . . و آنان را به سبب مبالغه و افراطى كه در عبادت و طاعت خدا مىكردند بدين نام ( حوارى - قصّار ) خوانده‌اند .\r\n","page_name":" 392 ","page_number":394},
  {"content":"\r\n\r\nآنان تا كجا خود را فدايى و فانى در راه آن دعوت كرده بودند تا آنجا كه يك تن از ايشان نمودار و نمايندهء امّتى در دفاع خود از حق و ستيزه‌اش عليه باطل بود . « 14 » «  مَنْ أَنْصارِي إِلَى اللَّهِ قالَ الْحَوارِيُّونَ نَحْنُ أَنْصارُ اللَّهِ فَآمَنَتْ طائِفَةٌ مِنْ بَنِي إِسْرائِيلَ وَ كَفَرَتْ طائِفَةٌ فَأَيَّدْنَا الَّذِينَ آمَنُوا عَلى عَدُوِّهِمْ فَأَصْبَحُوا ظاهِرِينَ  - چه كسانى ياوران من در راه خدايند ؟ حواريّان گفتند : ما ياران خدا هستيم . پس گروهى از بنى اسرائيل ايمان آوردند و گروهى كافر شدند .\r\nما كسانى را كه ايمان آورده بودند بر ضد دشمنانشان مدد كرديم تا پيروز شدند . » اين شاهد در تاريخ ما را بدين امر رهنمون است كه همانا خداى تعالى مجاهدان در راه خود را تأييد مىكند و آنان را بر دشمن خود و دشمن آنان پيروز مىسازد .\r\n\r\n\r\n","description":"","footnote":"\r\n( 14 ) - رجوع كنيد به مأخذ ، تاريخ طبرى ، ج 3 ، ص 737 ( چاپ اروپا ) .\r\n","page_name":" 393 ","page_number":395},
  {"content":"\r\n . \r\n","description":"","footnote":"","page_name":" 394 ","page_number":396},
  {"content":"\r\n\r\n/ 361\r\n\r\nسورهء جمعه\r\n\r\n","description":"","footnote":"","page_name":" 395 ","page_number":397},
  {"content":"\r\n . \r\n","description":"","footnote":"","page_name":" 396 ","page_number":398},
  {"content":"\r\n\r\n/ 363 سورهء جمعه\r\n\r\nفضيلت سوره\r\nدر كتاب ثواب الاعمال با اسناد آن از ابى عبد اللَّه ( عليه السّلام ) آمده است « بر هر مؤمنى واجب است كه اگر شيعه و پيرو ما باشد در هر شب آدينهء سورهء جمعه و سورهء سبّح اسم ربّك الاعلى « 1 » و در نماز ظهر آدينه سورهء جمعه و منافقين را بخواند ، پس اگر چنين كند چنان است كه به عمل پيامبر خدا ( صلّى اللَّه عليه و آله ) رفتار كرده است و جزا و پاداش نيك او بر عهدهء خداوند بهشت است . » نور الثقلين ، ج 5 ، ص 320 پيامبر خدا ( صلّى اللَّه عليه و آله ) گفت : « كسى كه به خواندن آن عادت كند پاداشى بزرگ دارد ، و خداوند او را از آنچه مىترسد و مىپرهيزد در امان مىدارد و هر چيزى را كه ( مؤمن ) از آن بر حذر داشته شده از او دور مىكند . » ثواب الاعمال ، ص 209\r\n/ 365\r\n\r\nزمينهء كلّى سوره\r\nسورهء جمعه ما را يادآور بزرگترين فضل خداست كه در رسالتهاى خدا\r\n\r\n\r\n","description":"","footnote":"\r\n( 1 ) - سورهء الاعلى / 1 .\r\n","page_name":" 397 ","page_number":399},
  {"content":"\r\n\r\nنمودار است و سبب اصلاحى فراگير براى زندگى بشريّت و طبيعة كسانى شده كه آيات خدا در محيط ايشان فرود آمده است . پس به وسيلهء رسالت بود كه پيامبر پيروان خود را از پليديها و آلودگيهاى جاهليت پاك ساخت و قرآن و حكمت را به آنان آموخت و خطّى اصلاحى در طول زمان و مكان ترسيم كرد و طرح افكند ، و اگر پيامبر نمىبود بشر به دوران جاهليّت نخستين خود برمىگشت .\r\nاز آنجا كه حاملان رسالت و وارثان علم آن در مسئوليتهاى خود خيانت ورزيدند ، سياق آيات متعرّض كسانى مىشود كه مسئوليّت تورات را پس از آن كه به آنان داده شد ، تحمّل نكردند ، همچون دراز گوشى كه كتابهاى دانش را حمل مىكند ولى هيچ بهره‌اى از آنها برنمىگيرد ، و در اين بيان تحذير و هشدارى است نهانى براى مسلمانان كه مصداقى ديگر براى اين مثل نشوند .\r\nوقتى قرآن از قسمتى از واقعيّت انحراف نزد يهوديان يادآورى مىكند - كسانى كه از بارزترين صفاتشان چنگ در زدن به مادّه و زندگى دنياست «  وَ لَتَجِدَنَّهُمْ أَحْرَصَ النَّاسِ عَلى حَياةٍ  « 2 » - آنان را از مردم ديگر ( حتّى مشركان ) به زندگانى اينجهانى حريصتر خواهى يافت » - / 366 مقياسى دقيق براى شناخت دعوت كنندهء به حقّ و مدّعى چنان دعوتى به ما مىدهد و آن مقياس اين است كه كسى كه رسالت را حمل مىكند و حقّا به محتواى آن ايمان دارد در دفاع از آن رسالت از مرگ پروايى نمىكند .\r\nسپس اهميّت نماز جمعه را تأكيد مىكند تا در مؤمنان توجّهى به جانب ارزشها به جاى بيهوده گرايى و سرگرمى و مادّه ايجاد كند و به سبب آن كه براى اين امّت نو پا وجه تميّزى از ديگر امّتها و شخصيّتى مستقل ، با واجب ساختن مناسبتى دينى - اجتماعى در برابر روز شنبهء يهوديان و يكشنبهء نصرانيان ، ثابت كند .\r\nچون در انديشيدن خود ژرفتر شويم رابطه‌اى استوار ميان آغاز اين سوره با تسبيح و پايان آن با فراخواندن به نماز و شكيبايى بر آن در برابر فريفتن و دلربايى\r\n\r\n\r\n","description":"","footnote":"\r\n( 2 ) - البقرة / 96 .\r\n","page_name":" 398 ","page_number":400},
  {"content":"\r\n\r\nتجارت و سرگرمى مىيابيم ، اين است كه نماز بيگمان بارزترين مصداقهاى تسبيح در زندگى مؤمن است .\r\n/ 367\r\n\r\n[ سوره الجمعة ( 62 ) : آيات 1 تا 11 
  ]\r\nبِسْمِ اللَّهِ الرَّحْمنِ الرَّحِيمِ\r\nيُسَبِّحُ لِلَّهِ ما فِي السَّماواتِ وَ ما فِي الْأَرْضِ الْمَلِكِ الْقُدُّوسِ الْعَزِيزِ الْحَكِيمِ ( 1 ) هُوَ الَّذِي بَعَثَ فِي الْأُمِّيِّينَ رَسُولاً مِنْهُمْ يَتْلُوا عَلَيْهِمْ آياتِهِ وَ يُزَكِّيهِمْ وَ يُعَلِّمُهُمُ الْكِتابَ وَ الْحِكْمَةَ وَ إِنْ كانُوا مِنْ قَبْلُ لَفِي ضَلالٍ مُبِينٍ ( 2 ) وَ آخَرِينَ مِنْهُمْ لَمَّا يَلْحَقُوا بِهِمْ وَ هُوَ الْعَزِيزُ الْحَكِيمُ ( 3 ) ذلِكَ فَضْلُ اللَّهِ يُؤْتِيهِ مَنْ يَشاءُ وَ اللَّهُ ذُو الْفَضْلِ الْعَظِيمِ ( 4 )\r\nمَثَلُ الَّذِينَ حُمِّلُوا التَّوْراةَ ثُمَّ لَمْ يَحْمِلُوها كَمَثَلِ الْحِمارِ يَحْمِلُ أَسْفاراً بِئْسَ مَثَلُ الْقَوْمِ الَّذِينَ كَذَّبُوا بِآياتِ اللَّهِ وَ اللَّهُ لا يَهْدِي الْقَوْمَ الظَّالِمِينَ ( 5 ) قُلْ يا أَيُّهَا الَّذِينَ هادُوا إِنْ زَعَمْتُمْ أَنَّكُمْ أَوْلِياءُ لِلَّهِ مِنْ دُونِ النَّاسِ فَتَمَنَّوُا الْمَوْتَ إِنْ كُنْتُمْ صادِقِينَ ( 6 ) وَ لا يَتَمَنَّوْنَهُ أَبَداً بِما قَدَّمَتْ أَيْدِيهِمْ وَ اللَّهُ عَلِيمٌ بِالظَّالِمِينَ ( 7 ) قُلْ إِنَّ الْمَوْتَ الَّذِي تَفِرُّونَ مِنْهُ فَإِنَّهُ مُلاقِيكُمْ ثُمَّ تُرَدُّونَ إِلى عالِمِ الْغَيْبِ وَ الشَّهادَةِ فَيُنَبِّئُكُمْ بِما كُنْتُمْ تَعْمَلُونَ ( 8 ) يا أَيُّهَا الَّذِينَ آمَنُوا إِذا نُودِيَ لِلصَّلاةِ مِنْ يَوْمِ الْجُمُعَةِ\r\n\r\n","description":"","footnote":"","page_name":" 399 ","page_number":401},
  {"content":"\r\n\r\nفَاسْعَوْا إِلى ذِكْرِ اللَّهِ وَ ذَرُوا الْبَيْعَ ذلِكُمْ خَيْرٌ لَكُمْ إِنْ كُنْتُمْ تَعْلَمُونَ ( 9 )\r\nفَإِذا قُضِيَتِ الصَّلاةُ فَانْتَشِرُوا فِي الْأَرْضِ وَ ابْتَغُوا مِنْ فَضْلِ اللَّهِ وَ اذْكُرُوا اللَّهَ كَثِيراً لَعَلَّكُمْ تُفْلِحُونَ ( 10 ) وَ إِذا رَأَوْا تِجارَةً أَوْ لَهْواً انْفَضُّوا إِلَيْها وَ تَرَكُوكَ قائِماً قُلْ ما عِنْدَ اللَّهِ خَيْرٌ مِنَ اللَّهْوِ وَ مِنَ التِّجارَةِ وَ اللَّهُ خَيْرُ الرَّازِقِينَ ( 11 )\r\n\r\nمعناى واژه‌ها\r\n5 [ اسفارا 
  ] : اسفار ، كتابهاست ، مفرد آن سفر است ، و از آن رو بدين نام خوانده شده كه با اظهار كردن مطلب از معنى پرده برمىدارد و آن را مكشوف مىسازد ، گويند :\r\nسفر الرّجل عمامته ، هنگامى كه عمامهء خود را بر دارد ، و سفرت المرأة عن وجهها يعنى نقاب از چهره برداشت و روى خود را آشكار ساخت ، فهى سافرة - كشف كننده و از اين ريشه است «  وَ الصُّبْحِ إِذا أَسْفَرَ  - سوگند به صبح چون پرده برافكند » - المدّثّر / 34 ،\r\n/ 369\r\n\r\nو كتاب و حكمت به ايشان آموزد\r\n\r\nشرح آيات :\r\n[ 1 
  ] از آنجا كه خداوند آفريدگان را براى عبادت آفريده است در ضمير آنها نياز به ذات بىنياز خود را به وديعه نهاده و آنها را چنان سرشته است كه نقص و ناتوانى خويش را احساس كنند ، و مهم شناخت اوست كه ذاتش را هيچ حدّ و\r\n\r\n","description":"","footnote":"","page_name":" 400 ","page_number":402},
  {"content":"\r\n\r\nاندازه و كاستى و ناتوانيى نيست ، از اين رو آفريدگان براى خود وجودى بدون فضل و لطف و بخششهاى او نمىبينند و هدفى والاتر از نزديكى جستن به دو از طريق منزّه شمردن و تسبيح و افزون جستن فضل او با ذكر نامهاى نيكويش نمىشناسند ، به اين سبب آفريدگان همواره در تسبيح ذات عزّ و جلّ اويند .\r\n«   يُسَبِّحُ لِلَّهِ ما فِي السَّماواتِ وَ ما فِي الْأَرْضِ   - هر چه در آسمانها و هر چه در زمين است خداى را تسبيح مىگويند . » هر يك به زبان و روش خود ، اين همان مسير و جهت حركت كاينات و هستى يافتگان است . وقتى قرآن انسان را در برابر اين بزرگترين حقيقت قرار مىدهد براى آن است كه او را وادار به پيوستن بدان كند ، و به دو نشان دهد كه سرنسپردن او به خداوند استثنايى است خطرناك كه او را در مسيرى بر عكس ارادهء پروردگارش و تمام آفريدگان ديگر قرار مىدهد ، و در نتيجه با مخالفتها و موانعى بزرگ روبرو مىشود كه او را پايمال مىكند و كارش به نابودى مىكشد . پس راهى براى نجات از اين عاقبت / 370 و رسيدن به هدفها و سرفرازيها وجود ندارد مگر با هماهنگ ساختن وجود خود با ارزشها و قوانين در مسير حركت درست عالم هستى ، از طريق اعتراف به ناتوانى و نقصى كه در آدمى است و شناخت كمال مطلق پروردگار خود ، و سپس تسبيح و فروتنى و سرسپارى به دو . و از آنجا كه ديده‌ها و خردها و پندارها ذات متعال او را درنمىيابد و درك نمىكند ، خداوند نامهاى خود را وسيله‌اى براى ما قرار داده كه به سوى شناخت او رويم و آنها را به ما يادآور شده و گفته است :\r\n«   الْمَلِكِ الْقُدُّوسِ الْعَزِيزِ الْحَكِيمِ   - آن فرمانرواى پاك از هر عيب ، آن پيروزمند حكيم را . » ابو جعفر امام باقر ( عليه السلام ) گفت : « خداوند اين نامها را به عنوان وسيله‌اى ميان خود و آفريدگانش آفريد ، بدين وسيله به درگاه او تضرّع مىكنند و به عبادت او مىپردازند و اين نامها همان ذكر و ياد كرد اوست . » « 3 » و از امام رضا ( عليه\r\n\r\n\r\n","description":"","footnote":"\r\n( 3 ) - نور الثقلين ، ج 5 ، ص 295 .\r\n","page_name":" 401 ","page_number":403},
  {"content":"\r\n\r\nالسلام ) نقل است كه گفت : « او ذات خود است ، و ذات او خود هموست ، تواناييش نافذ است و نيازى ندارد كه خود را بنامد ، امّا نامهايى براى خود برگزيد كه ديگران او را بدان نامها بنامند زيرا اگر به نامش خوانده نمىشد شناخته نمىشد » . « 4 » اگر بخواهيم او را با نامهايش بشناسيم ناگزير بايد به يقين بدانيم كه اين نامها غير از ذات منزّه اوست . در خبر از امام صادق ( عليه السلام ) آمده است :\r\n« اگر نام همان ناميده مىبود بيگمان هر نامى از اين نامها إله و خدايى مىبود ، امّا « اللَّه » معنايى است كه به وسيلهء اين نامها به دو راه مىبرند ، ولى اين نامها غير از اوست ، » « 5 » و انسان در حالى كه به راه شناخت پروردگار خويش مىرود ، ناگزير بايد اين حقيقت را به خاطر داشته باشد تا راهها و مذاهب گوناگون او را به سوى خود نكشانند و گمراه نكنند كه مانند پاره‌اى فيلسوفان و فرقهء مجسمهء پروردگارش را به وهم و پندار يا به عقل محدود خود مصوّر كند و از او به آفريدگانش فريفته و گمراه شود ، كه « در آنجا خردهايشان حيران ماند و رؤياهايشان ناچيز گشت ، از اين رو براى او مثالها زدند و برايش همانندها تراشيدند ، و او را به امثال تشبيه كردند و شبيهانى براى او مجسّم ساختند ، و او را چنان انگاشتند كه زايل و دگرگون مىشود ، پس در دريايى ژرف سرگردان شدند كه نمىدانند ژرفاى آن چه قدر است و كنه بعد آن را درنمىيابند » « 6 » پس خداوند از آنچه او را بدان وصف مىكنند و شريك مىانگارند ، منزه است . و چگونه انسان آفريدگار خود را تصوّر كند ؟ ! / 371 بلى ، ما مىگوييم فرمانروا و پاك از هر عيب و پيروزمند و حكيم ، ولى بدون حدّ و تشبيهى ، پس او صاحب فرمانروايى گسترده ، قداست عظيم ، پيروزمندى هميشگى و حكمت نافذ است . اين نامها هنگامى كه انسان به خود مراجعه كند و بدانها بينديشد يا ديده به افقهاى پيرامون خود افكند ، تجلّى مىكند .\r\nآرى ، پروردگار ما فرمانروايى است كه فرمانروايى او را حدّى نيست و به\r\n\r\n\r\n","description":"","footnote":"\r\n( 4 ) - نور الثقلين ، ج 5 ، ص 295 .\r\n( 5 ) - همان مأخذ .\r\n( 6 ) - همان مأخذ .\r\n","page_name":" 402 ","page_number":404},
  {"content":"\r\n\r\nنحو مطلق مالك همه چيز است ، مالك حضور و غيبت و حال و آيندهء آن ، و بر تمام ابعاد آن تسلّط و هيمنه دارد ، و هيچ چيز و هيچ كس مالك چيزى نمىشود مگر آنچه پروردگار او را بر آن مالك كند ، و اين همه و بيش از اينها كه تصوّر آن نيز براى ما ممكن نيست از نشانه‌هاى ملكوت و فرمانروايى اوست .\r\nاو قدّوس و پاك است به معنى پاك بودن مطلق از هر نقص و عيب و محدوديّت ، پس هيچ چيز و هيچ كس تسبيح و عبادت را شايسته‌تر از او نيست .\r\nهم چنان كه او به تسلّط و عزّت بر هر چه بخواهد تواناست ، و خوار و نيازمند به كسى نمىشود . وقتى ما او را تسبيح مىكنيم يا او ما را به تسبيح خود فرا مىخواند از نيازمندى او به ما يا بدان تسبيح نيست ، زيرا او خود سبّوح و پيروزمند و فرمانروا و پاك از هر عيب است ، بلكه به تفضّل و عنايت خود بر ما تسبيح خود را وسيله‌اى براى رسيدن به خشنودى و پاداش خود ساخته است و او حكيم است . در ميان نامهاى نيكويى كه در اين آيهء كريم آمده است روابطى استوار وجود دارد ، پس فرمانرواى حقيقى و راستين ناگزير بايد پاك و قدرتمند و حكيم باشد تا بر ملك خود تسلّط داشته باشد . و تسلّط و عزّت جز به ملك و فرمانروايى صورت نبندد ، چنان كه فرمانروايى نيز جز به عزّت و تسلّط نباشد ، و همچنين پاكى و قداست موجب تسلّط و عزّت مىشود . خداى تعالى تنها نگفته است عزيز بلكه حكمت را نيز ذكر كرده ، پس او فرمانروايى است داراى قوّت در حكمت ، زندگى و هستى را تنها به قوّت نمىگرداند بلكه به قوّت بر آن مسلّط است و به حكمت آن را مىگرداند و تدبير آن مىكند .\r\nاينجا شايسته است بر مسأله‌اى مهم تأكيد كنيم و آن اين است كه آنچه دربارهء تحقيق و بررسى پيرامون نامهاى خدا گفته شد بيش از كوششى محدود براى نزديك كردن معانى آنها به ذهن نيست و گرنه انسان براستى نمىتواند هنگام سخن گفتن از اين نامها معناى آنها را دريابد و كاملا بيان كند .\r\n[ 2 
  ] اين نامهاى نيكوى چهارگانه خدا هنگامى تجلّى كرد كه او پيامبرى از خود مردم براى آنان فرستاد ، و پيامبر آمد تا آنان را از گمراهى هدايت كند و پس از\r\n\r\n","description":"","footnote":"","page_name":" 403 ","page_number":405},
  {"content":"\r\n\r\nدور شدن آنان از مسير كاينات و موجودات آنان را بدان مسير بازگرداند ، / 372 و بدين گونه مسير و حركت اصلاحى اجتماع آغاز شد كه از پراكندگى به الفت و پيوستگى و از سستى به نيرومندى و از جاهليّت و عقب‌ماندگى به دانش و تمدن تحوّل يافت .\r\n«  هُوَ الَّذِي بَعَثَ فِي الْأُمِّيِّينَ رَسُولًا مِنْهُمْ  - اوست خدايى كه به ميان مردمى بىكتاب پيامبرى از خودشان برانگيخت . » بسيارى از مفسّران گفته‌اند كه « امّيين » كسانى هستند كه به مكّه « امّ القرى » نسبت داده شده‌اند ، و محتمل است كه آنان به لحاظ امّتها و ارزشها پراكنده بودند ، و ظاهرتر ( به ديدهء مفسّران ) آن است كه بيگمان آنان جاهليان‌اند ، جز اين كه بايد گفت امّى و جاهلى كسى نيست كه نمىخواند و نمىنويسد ، زيرا اين معناى حرفى ظاهر كلمه است ، پس به تحقيق ، دانشمندى كه مىخواند و مىنويسد به جاهليّت و امّيّت نسبت داده مىشود زيرا با دانسته‌هاى خود همكارى و هماهنگى ندارد . « 7 » نداشتن توانايى خواندن و نوشتن يك مظهر از مظاهر عقب ماندگى و نادانى است ، و جاهليّت را مظاهرى است گوناگون كه همگان كلمهء امّى را بر آنها صادق دانسته‌اند كه به نظر مىرسد اين كلمه غلبه و شمول يافته تا تمام ابعاد جاهليّت را در برگيرد ، و اين مطلب را از به كاربردن آن در قرآن حكيم درمىيابيم كه در سياق گفتگوى خود دربارهء اهل كتاب كه مىخواندند و مىنوشتند و در ميان آنان مدّعيان دانش بودند مىگويد : «  وَ مِنْهُمْ أُمِّيُّونَ لا يَعْلَمُونَ الْكِتابَ إِلَّا أَمانِيَّ وَ إِنْ هُمْ إِلَّا يَظُنُّونَ  « 8 » - برخى از ايشان ( يهوديان ) بيسوادانى هستند كه نمىدانند در آن كتاب ( تورات ) چيست ، جز سخنانى كه شنيده‌اند و مىخوانند . اينان تنها پايبند گمان خويش‌اند ، » ولى چرا خداوند بويژه در ميان امّييّن ( پيامبر را ) مبعوث كرد ؟\r\n\r\n\r\n","description":"","footnote":"\r\n( 7 ) - امام صادق ( عليه السّلام ) گفت : « آنان مىنوشتند ولى كتابى از جانب خدا با آنان نبود ، و پيامبرى نزد آنان فرستاده نشده بود ، پس خداوند نسبت امّيين بدانها داد » نور الثقلين ، ج 5 ، ص 322 .\r\n( 8 ) - البقرة / 78 .\r\n","page_name":" 404 ","page_number":406},
  {"content":"\r\n\r\n1 - اگر تفسير نخست را ( كه گويد امّيّين منسوب به امّ القرى و مراد اهل مكّه هستند ) بپذيريم اين امر جلوه‌اى از حكمت خداست كه پيامبر خود را در مركز سرزمينها و بزرگترين و مهمترين شهرهاى آنها و جايى كه كانون تباهى و گمراهى است مبعوث مىكند ، و بيگمان تأثير اين امر در تغيير و دگرگون ساختن جامعه بيشتر است .\r\n2 - بنا بر تفسير ظاهرتر ( كه گويد امّيّين جاهليان‌اند ) ، به اين نكته رهنمايى مىشويم كه خداوند / 373 هنگامى كه تمدّن بشريت به سوى نابودى و پايان يافتن مىرود ، بشريّت را نجات مىدهد .\r\nهنگامى كه خداوند پيامبر خود را در ميان اجتماعى كه در چنين درجهء پايينى از علم قرار داشت مبعوث كرد اين حقيقت را به ما آموخت كه رسالت تكاملى خود به خود نبوده كه بشريّت و تمدن بدان رسيده باشد ، هرگز . . . بلكه همچون باران زندگى بخشى است كه از آسمان بر زمين خشك مىبارد و آن را پر از گياه و زيبايى مىكند ، و رسالت براستى همچون پرتوهاى خورشيد است كه بر درّه‌هاى تيرگى فرود مىآيد و مىتابد و روشنايى و درخشش بر آنها مىپراكند . بيقين رسالت بيرون از چارچوب روند تاريخى مىآيد و انقلابى بديع و تحوّلى بزرگ در آن به وجود مىآورد كه هيچ تفسيرى جز در همان تعبير رسالت و پيامبرى براى آن نمىيابيم . و نه چنان است كه پاره‌اى ادّعا مىكنند رسالت سنگ بنا و عاملى مساعد براى عوامل تمدّن موجود در نزد اعراب بود ، زيرا تمام دلايل تاريخى دلالت بر وجود جاهليّت ( امّيّت ) فراگير در تمام ابعاد در محيطى دارد كه پيامبر ( صلّى اللَّه عليه و آله ) در آن مبعوث شد و فاطمه دختر محمد ( عليها السلام ) در گفتگو دربارهء پدر خود از آن محيط چنين تعبير كرده است : « خداوند او را براى اتمام امر و دين خود ، و عزم بر اجراى حكم خود ، و تنفيذ آنچه حكمتش مقدّر كرده است برانگيخت . پس امّتها را ديد كه در دينهاى خود متفرّق شده‌اند ، پاره‌اى در آتشكده به نيايش معتكف و گروهى در بتكده به پرستش معترف و با وجود شناختن خدا ، در راه انكار او منحرف . از اين رو خداوند به وجود پدرم محمد ( صلّى اللَّه عليه و آله ) تاريكيهاى آن جامعه را روشن\r\n\r\n","description":"","footnote":"","page_name":" 405 ","page_number":407},
  {"content":"\r\n\r\nكرد ، و پردهء اندوههاى آن را از دلها به كنار برد و سايهء غمهايش را از ديدگان بسترد ، و به رهنمايى مردم برخاست و آنان را از نادانى نجات داد و بپيراست و از كورى بينا و به هدايت با اين دين پايدار آشنا كرد و به راه راستشان دعوت و ندا كرد ، » « 9 » و آن بانو ( عليها السّلام ) گفت : « و شما بر لبهء پرتگاهى از آتش بوديد ، دوشابى براى نوشنده و شكار و فرصت طمعكار ، و غنيمت و صيد شتابكار ، و قدمگاه گامها ، آب آبگيرها را مىنوشيديد و موش را قوت و غذاى خود مىكرديد ، خوار و ذليل بوديد و مىترسيديد كه مردم پيرامونتان شما را بربايند . » « 10 » اينجا سؤالى پيش مىآيد : چرا پيامبر امّى خوانده شده ، و قرآن گفته است «  رَسُولًا مِنْهُمْ  - پيامبرى از ايشان ، » نعمتى كه در امّى بودن پيامبر است كدام است ؟ ماوردى گويد : پاسخ سه گونه است : يكى از آن سه پاسخ اين است :\r\nمطابق درآمدن با بشارت پيامبران كه پيشاپيش چنين مژده داده بودند ، دوم : براى همگون بودن حال او به احوال افراد جامعه كه نزديكتر / 374 به موافقت آنان است ، سوم :\r\nبراى آن كه اين گمان بد را رفع كند كه آنچه را بدان دعوت مىكند از كتابهايى كه خوانده و حكمتهايى كه تلاوت كرده ، آموخته است . « 11 » در حالى كه پاسخ بهتر همان است كه در حديثى شريف از امام باقر ( عليه السّلام ) منقول است كه خواهد آمد .\r\nدر آنجا شبهه‌اى است ، و پاره‌اى كوشيده‌اند كه از گفتهء خدا دربارهء پيامبر ( صلّى اللَّه عليه و آله ) تخليطى كنند ، آنجا كه گويد : « منهم - از ايشان ( يعنى از امّييّن ) » و بيسوادى و جهل را به پيامبر اكرم نسبت داده‌اند ، امّا ائمهء هدى به نوبهء خود سعى كرده‌اند كه آن را به صورتى منطقى رد كنند . به امام باقر ( ع ) گفتند : مردم ادّعا مىكنند كه پيامبر ( صلّى اللَّه عليه و آله ) نوشتن و خواندن نمىدانست . گفت : « دروغ گفتند ، خدا لعنتشان كند . چه جاى اين سخن است در\r\n\r\n\r\n","description":"","footnote":"\r\n( 9 ) - الاحتجاج ، ج 1 ، ص 99 .\r\n( 10 ) - الاحتجاج ، ج 1 ، ص 100 .\r\n( 11 ) - القرطبى ، ج 18 ، ص 92 .\r\n","page_name":" 406 ","page_number":408},
  {"content":"\r\n\r\nحالى كه خداى عزّ و جلّ گفت : «  هُوَ الَّذِي بَعَثَ فِي الْأُمِّيِّينَ . . .   وَ يُعَلِّمُهُمُ الْكِتابَ وَ الْحِكْمَةَ  - اوست خدايى كه به ميان مردمى بىكتاب ( يا بيسواد ) پيامبر برانگيخت . . . تا آياتش را بر آنها بخواند . . . و كتاب و حكمتشان بياموزد » پس وى كتاب و حكمت به مردم مىآموخت ، آن گاه خود خواندن و نوشتن نيكو نمىدانست ؟ ، » پس پرسيدند : براى چه پيامبر امّى ناميده شده ؟ گفت « به مكّه ( امّ القرى ) منسوب شده است ، و آن گفتهء خداى عزّ و جلّ است : «  وَ لِتُنْذِرَ أُمَّ الْقُرى وَ مَنْ حَوْلَها  « 12 » - تا با آن مردم مكّه ( امّ القرى ) و هر كه را اطراف آن است بيم دهى ، » پس امّ القرى مكّه است و از اين رو امّى گفته‌اند . » « 13 » در حديث منقول از امام صادق ( عليه السّلام ) آمده است : ناميدن اعراب ( جاهلى ) به امّيين ، به سبب محروم بودن آنان از كتاب الهى بود ، و بنا بر اين نسبت دادن پيامبر بدان ( وصف امّى ) به سبب وابستگى او بدان قوم ( امّيّين ) از لحاظ جغرافيايى و نسبى بود ، نه از اين رو كه بر شخص او كتاب ( قرآن ) نازل نشده بود ، به تحقيق بهترين كتابها بر او نازل شده ، پس چگونه بدين مفهوم امّى ( و بىكتاب ) مىشود ؟ ! اكنون سؤال اين است : برنامهء پيامبر در اصلاح و پيش بردن انسان به سوى تمدن و هدايت چيست ؟\r\n1 - هدايت انسان به سوى خداى عزّ و جلّ ، با انتشار آيات او در ميان آنان و بيان آنها به ايشان ، آيه‌اى پس از آيه‌اى ديگر ، كه اقتضا مىكند و مىتواند نيروهاى خير نهفته و موجود در درون نفس بشريت را منفجر و آزاد كند ، و از مهمترين آنها / 375 برانگيختن و تحريض خرد در جستجوى راه است ، زيرا آيات نشانه‌ها و علايم راه را روشن مىكنند ، و اين اساس هدايت و راهنمايى است ، ولى نياز به تكميل دارد ، به نحوى كه انسان را بدانچه پيامبران ( عليهم السلام ) بر پا داشته‌اند ، يادآور شود . بدين سان ما به اين حقيقت رهنمايى مىشويم كه نخستين چيزى كه بر جنبشهاى مكتبى اقدام بدان واجب است همان انتشار فرهنگ درست در ميان مردم است تا به اصلاح\r\n\r\n\r\n","description":"","footnote":"\r\n( 12 ) - الانعام / 92 .\r\n( 13 ) - نور الثقلين ، ج 5 ، ص 322 .\r\n","page_name":" 407 ","page_number":409},
  {"content":"\r\n\r\nقانع شوند و ضرورت آن را حسّ كنند . و شايد اين آيهء كريم به خصوصيت و تفاوت رسالتهاى الهى با دعوتهاى بشرى نيز اشاره مىكند كه آن رسالتها از خدا آغاز مىشود و به دو مىانجامد ( و دعوتهاى بشرى چنين نيست ) .\r\n«  يَتْلُوا عَلَيْهِمْ آياتِهِ  - تا آياتش را بر آنها بخواند . » 2 - پاكسازى مردم از گرههاى نفس و گشودن بند و زنجيرهاى آن كه مانع رها شدن آنان به سوى هدايت است ، چنان كه خداى تعالى گويد : «  وَ يَضَعُ عَنْهُمْ إِصْرَهُمْ وَ الْأَغْلالَ الَّتِي كانَتْ عَلَيْهِمْ  « 14 » - و بار گرانشان را از دوششان برمىدارد و بندها و زنجيرهايى را كه بر ( دست و پاى ) آنان است مىگشايد . » ممكن نيست امّتى كه پايش به وزنه‌هاى سنگين گرههاى كينه‌ها و دشمنيها و حسد و تكروى بسته و به زنجيرهاى بيم و ترس از شكوه و گرد خود پيچيدن گرفتار است ، بتواند در اجراى مسئوليت اصلاح و پيشرفت خود جنبشى كند يا شايستهء وحى و هدايت الهى باشد . از اين رو پيامبر ( صلّى اللَّه عليه و آله ) آهنگ اين كار كرد در حالى كه دعوت به جنبشى مىكرد كه آن اجتماع را از پليدى شرك و عقب ماندگى و جاهليّت پاك سازد .\r\n«  وَ يُزَكِّيهِمْ  - و آنها را پاكيزه سازد . » ابن عباس گفت : ايشان را داراى دلهاى پاكيزه به ايمان كند ، و يكى از مفسّران گفته است : يعنى زكات اموالشان را از آنها بگيرد ، و اين تفسير بعيد است .\r\n3 - وقتى اجتماع با آيات در عمل هماهنگى كند و از آنها تا سرانجامشان هدايت يابد و به وسيلهء آنها / 376 و جهت نماييهاى اصلاح كنندهء آنها خود را پاكيزه سازد ، آن گاه قابليّت عقلى و روانى براى دريافت آموزشهاى رسالت و همگامى عملى با آن مىيابد ، و شايد به همين سبب اين آيه تلاوت آيات و پاكسازى را بر آموزش و تعليم مقدّم آورده است .\r\n«  وَ يُعَلِّمُهُمُ الْكِتابَ وَ الْحِكْمَةَ  - و كتاب و حكمتشان بياموزد . »\r\n\r\n\r\n","description":"","footnote":"\r\n( 14 ) - الاعراف / 157 .\r\n","page_name":" 408 ","page_number":410},
  {"content":"\r\n\r\nالكتاب ، همان قرآن است كه پيامبر خدا ( صلّى اللَّه عليه و آله ) نخستين تفسير كننده و تأويل كنندهء معانى آن بود ، و چه قدر ما - و بويژه مجمعهاى علمى ما - نيازمنديم كه كتاب خدا را كه رشتهء پيوند او و ريسمان ( نجات بخش از درياى گمراهى و چاه شقاوت ) و در او به سوى رهيابى و رستگارى است ، فرا گيريم و بياموزيم ! براستى پيامبر ( صلّى اللَّه عليه و آله ) نفوس و خردها را از عقده‌ها پاك و از بند و زنجيرها رها كرد ، آن گاه پس از تلاوت قرآن بر امّت ، به آموختن معانى قرآن به آنان پرداخت و برنامه‌هاى زندگى را در سياست و اقتصاد و اجتماع و امور لشگرى براى ايشان از آن بيرون آورد تا قرآن جايگزين تمدّن آفرينى فراگير به جاى تمام برنامه‌هاى گمراه كنندهء جاهليّت شد . و امروز وقتى مىخواهيم به اسلام بازگرديم ، بدين لحاظ كه راه حلى نمونه‌اى براى مشكلاتى است پيچيده كه بشريت نمىتواند از چنگ آنها بگريزد ، ناگزير بايد به همان درى بازگرديم كه نخستين معلّم اين رسالت ، پيامبر گرامى ( صلّى اللَّه عليه و آله ) از آن درآمد ، پس بايد از آيات قرآن آغاز كنيم و آنها را بر مردم بخوانيم ، و آنان به ياد پروردگارشان اندازيم تا همه در بوتهء وحدت ربّانى ذوب شوند ، سپس كتاب پروردگارشان را به آنان بياموزيم تا از ارزشهاى والاى آن سرشار و به ديدگاهها و بينشهاى آن مسلّح شوند و در تمام اقدامات و موضعگيريهاى خود از آيات آن انگيزه و الهام گيرند .\r\nبايد قرآن مهمترين مادّهء درسى در حوزه‌هاى علميّه و مدارس و دانشگاهها و مراكز پژوهشى ما باشد تا از خلال آن به هر چيز بنگريم و هر كار و موضعگيرى را به رنگ آن درآوريم .\r\nآنجا كه پيامبر مىخواهد پيرامونيان او زندگى را در عمل بر اساس قرآن بگردانند ، حكمت را نيز به ايشان مىآموزد تا قرآن را بهتر بفهمند و بر حسب اختلاف شرايط و اوضاع و احوال و پيشرفت و دگرگونى زندگى آن را بهتر بر واقع تطبيق دهند . پس به وسيلهء حكمت است كه راه حل مشكلات زندگى و مفردات آن استنباط مىشود . اگر پيامبر / 377 ( صلّى اللَّه عليه و آله ) تنها به آموختن متن قرآن به مسلمانان بسنده مىكرد و آنان را به اصول و روشهاى اجتهاد راهنمايى و ارشاد\r\n\r\n","description":"","footnote":"","page_name":" 409 ","page_number":411},
  {"content":"\r\n\r\nنمىكرد بيقين دچار مشكلاتى بىپايان مىشدند .\r\nپيداست كه حكمت الهى از آياتى محكم استنباط مىشود كه تمام آيات ديگر قرآن ( از قبيل آيات متشابه ) و تمام حوادثى كه در زندگى وقوع مىيابد بدانها ارجاع مىشود ، زيرا آيات محكم قرآن همان است كه انسان را يادآور ارزشهاى فطرى مركوز در ضمير و وجدانش مىشود ، و اندوخته‌ها و نهفته‌هاى خرد او را به وسيلهء بزرگترين حقايقى كه خود پس از انديشه و امعان نظر آنها را درمىيابد ، برمىانگيزد . . . و در يك كلمه ، محكمات قرآنى همان مركوزات و اندوخته‌هاى خرد انسانى است همچون توحيد و عدل و آزادى و مسئوليت و امثال آن ، و همان است كه منبع و مصدر قانونگذارى و تشريع الهى است و قانونگذاران قوانين وضعى بشرى مىپندارند كه در قانونگذاريهاى خود بدان اعتماد و تكيه مىكنند .\r\nهنگامى كه انسان به درجه‌اى پيش افتاده از آگاهى و هشيارى نسبت به اين مركوزات و اندوخته‌ها برسد و با عقل درايت و بينش خردمندانه در آنها بينديشد و در شناخت آنها ژرف انديشى كند ، فقيه و آگاهى مىشود كه به دو حكمت داده‌اند ، و آن گاه مىتواند ديگر احكام شريعت را از آنها استنباط كند ، هم چنان كه امكان مىيابد در موضعگيريهاى سياسى و اجتماعى متفاوت خود بدانها اعتماد و تكيه كند .\r\nآگاهترين مردم به حكمت ، و تواناترين فرد آنان بر استنباط احكام فرعى از آن مركوزات و هشيارترين آنان نسبت به بينشهاى آنها همان كسى است كه شايستهء حكمرانى بر امّت است ، زيرا او از ديگران به قرآن ( و فهم آن ) نزديكتر است ، و بدين سبب قرآن همان حاكم نخستين در ميان امّت اسلامى است ، و هشيارترين مردم نسبت به مفاهيم قرآن و نزديكترين فرد ايشان بدان نماينده و نمايانگر آن است .\r\nاز اين رو حكمت در اينجا يعنى ولايت الهى و رهبرى شرعى ، زيرا ولايت ظرف حكمت و انبان معارف ربّانى و مخزن بينشهاى قرآنى است .\r\nاز اينجاست كه نصوص منقول از امامان اهل بيت ( عليهم السّلام ) از\r\n\r\n","description":"","footnote":"","page_name":" 410 ","page_number":412},
  {"content":"\r\n\r\nسويى حكمت را به ولايت تفسير مىكند و از سويى ديگر بيان مىكند كه حكمت تفقّه ( و آگاهى عالمانه و همراه با استنباط ) در دين است .\r\n/ 378 امام صادق ( عليه السلام ) در تفسير گفتهء خداى سبحان كه گويد : «  وَ مَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً  « 15 » - و به هر كه حكمت عطا شده نيكى فراوان داده شده » گفت : « فرمانبردارى خدا ، و شناختن امام . » « 16 » امام صادق ( عليه السّلام ) در تفسير همان آيه گفت : « حكمت شناخت و تفقّه ( آگاهى عالمانه همراه با استنباط ) در دين است ، پس هر كس از شما كه فقيه شود حكيم است ، و مرگ هيچ يك از مؤمنان محبوب و خوشايند ابليس نيست چندان كه مرگ فقيهى . » « 17 » از پيامبر ( صلّى اللَّه عليه و آله ) مروى است كه گفت : « همانا خداوند قرآن را به من داد ، و از حكمت نظر قرآن به من داد ، و خانه‌اى نيست كه از حكمت بىنصيب باشد و خراب نباشد . هان ، بفهميد و بياموزيد و نادان نميريد . » « 18 » در تفسيرى ديگر منقول از امام صادق ( عليه السلام ) آمده است : « حكمت همان نجات است ، و خصوصيّت حكمت استوارى در آغاز كارها و آگاهى و پايدارى در پايان آنهاست ، و آن راهنماى آفريدگان خدا به سوى خداست . » « 19 » سخنان مفسّران دربارهء حكمت چندان به هم نزديك است كه تقريبا يكى است . مالك بن انس آن را به فقه در دين تفسير كرده ، و ديگرى گفته : « و حكمت به آنان مىآموزد . » يعنى حقايق امور را درمىيابند و نيك مىسنجند و روحهاى آنان حكم درست و كار درست را الهام مىگيرد ، و ديگرى گفته است : الكتاب وحى ( قرآن ) است و الحكمة عقل است ، و ديگرى گفته : حكمت همان علمى است كه\r\n\r\n\r\n","description":"","footnote":"\r\n( 15 ) - البقرة / 269 .\r\n( 16 ) - نور الثقلين ، ج 1 ، ص 287 .\r\n( 17 ) - همان مأخذ .\r\n( 18 ) - همان مأخذ .\r\n( 19 ) - همان مأخذ ، ص 288 .\r\n","page_name":" 411 ","page_number":413},
  {"content":"\r\n\r\nدر آنچه از امور دين و دنيا كه بدان مىپردازند يا از آن اجتناب مىورزند ، به موجب آن عمل كنند .\r\nتفسيرهاى آنان در مورد حكمت اين چنين به يكديگر پيوسته تا توضيح دهد كه حكمت رسيدن به سطحى از علم دين است / 379 كه به انسان امكان دهد متغيّرات شرايع را بشناسد و اين همان فقه است .\r\nآرى ، فقه و آگاهى عالمانه و ژرف نسبت به اسلام بدون آگاهى و فقه نسبت به زمان ممكن نيست ، زيرا حكم خداوند نسبت به هر رويداد با رويدادى ديگر و هر واقعه با واقعهء دوّم تفاوت مىكند ، و فقيهان از آن رو مرجع احكام دين شده‌اند كه دين را مىشناسند و از شرايط زمان و عوامل تغيير دهندهء رويدادها آگاه‌اند ، پس احكام آنها را از دين استنباط مىكنند ، و از اين رو در حديث شريف ( نبوى ) آمده است : « امّا در مورد حوادثى كه روى مىدهد ، به راويان حديث ما مراجعه كنيد . » بدين گونه حكمت همان خرد پاك شده به وسيلهء دين است ، و بنا بر عادت جز بعد از آشنايى كامل و وقوف به ديگر احكام شريعت و ارزشهاى قرآن به كسى داده نمىشود .\r\nاز آنجا كه قرآن آخرين رسالتى كه خداوند براى بندگان خود فرستاده و تا قيام ساعت رستاخيز ، به رغم دگرگون شدن شرايط ، باقى است پس بشريّت نياز به حكمت مركوز و انباشته شده در وجود پيشوايان اين دين دارد تا عوامل تغيير دهنده را دنبال كند و با آنها همگام باشد .\r\nاين چنين ابراهيم ( عليه السّلام ) به دعا از پروردگار خود درخواست كرد كه در ميان اعراب كسى را برانگيزد كه حكمت و كتاب را به آنان بياموزد ، و او و پسرش اسماعيل گفتند : «  رَبَّنا وَ ابْعَثْ فِيهِمْ رَسُولًا مِنْهُمْ يَتْلُوا عَلَيْهِمْ آياتِكَ وَ يُعَلِّمُهُمُ الْكِتابَ وَ الْحِكْمَةَ وَ يُزَكِّيهِمْ إِنَّكَ أَنْتَ الْعَزِيزُ الْحَكِيمُ  « 20 » - اى\r\n\r\n\r\n","description":"","footnote":"\r\n( 20 ) - البقرة / 129 .\r\n","page_name":" 412 ","page_number":414},
  {"content":"\r\n\r\nپروردگار ما ، از ميانشان پيامبرى براى آنها مبعوث گردان تا آيات تو را بر ايشان بخواند و به آنها كتاب و حكمت بياموزد و آنها را پاكيزه سازد و تو پيروزمند و حكيم هستى . » خداوند دعاى ابراهيم را اجابت كرد و پيامبر محمد ( صلّى اللَّه عليه و آله ) را به سوى آن بيسوادان مبعوث كرد و آنان را به وجود او در سطحى و الا قرار داد ، تا آنجا كه پيامبر ( صلّى اللَّه عليه و آله ) دربارهء برخى از آنان گفت : « دانايان و حكيمانند و در فقه چنانند كه نزديك به پيامبرانند . » « 21 » «  وَ إِنْ كانُوا مِنْ قَبْلُ لَفِي ضَلالٍ مُبِينٍ  - اگر چه پيش از آن در گمراهى آشكار بودند . » / 380 در گمراهى به دورترين فاصله رسيده بودند تا آنجا كه در تمام امور و شؤون خود به عقب ماندگى معروف و موسوم گشتند ، از زنده به گور دختران تا كشتن فرزندان ، و سر شاخ شدن با هم و كشتن و نابود كردن يكديگر ، تا فقر و مسكنت ، و اين چنين است كه جنبش مكتبى كه آنان را از اين مغاك ژرف نجات داد جنبشى خارج از روند تاريخى جامعهء آنان بود . و اگر اين جنبش تنها يك تكامل طبيعى داخلى مىبود نمىتوانست آنان را بدان قله‌هاى سرافراز و با چنان سرعتى خيالى برانگيزد و بجهاند .\r\n[ 3 
  ] از درون تيرگيهاى آن عقب ماندگى دور افتاده و آن گمراهى آشكار آن بانگ خجسته برآمد كه جهانيان را به تولّدى جديد و به انگيخته شدن از درون جاهليت و به زندگى با حضور پويا فراخواند ، و امواج فزايندهء پيوستگان بدان از اقطار زمين و در طول تاريخ پياپى در رسيد ، زيرا تنها دعوتى مكّى براى اعراب و دعوتى قريشى براى قبيلهء قريش و دعوتى سياسى براى همان عصر و روزگار نبود . بلكه دعوتى بود الهى كه از حدود جغرافيا و نژاد و زمان درگذشت و فراتر رفت . . . براستى دعوت پيامبر خداى پروردگار جهانيان از تمام مردم است . . .\r\n\r\n\r\n","description":"","footnote":"\r\n( 21 ) - نور الثقلين ، ج 1 ، ص 288 .\r\n","page_name":" 413 ","page_number":415},
  {"content":"\r\n\r\nكاروان تمدن از ارزشهايى كه اين دعوت آورده است توشه برمىگيرد و دست انسانيّت را مىگيرد و به سوى هدايت و خير مىبرد ، هم چنان كه از خطّ مكتبى و رهبرى شرعى كه دنباله و امتداد حقيقى پيامبر را از لحاظ رهبرى و يادآورى تشكيل مىدهد ، توشه مىگيرد ، و اين جريان در هيچ زمان و نسلى گسيخته نمىشود و هيچگاه زمين از حجّت الهى تهى نمىماند ، و از اين رو پيوستگى به مسير مدرسهء پيامبر ( صلّى اللَّه عليه و آله ) در طول زندگى بشريّت باقى مىماند . رسالت او انتشار مىيابد و امّتش در ميان مردم گسترش پيدا مىكند .\r\n«  وَ آخَرِينَ مِنْهُمْ لَمَّا يَلْحَقُوا بِهِمْ وَ هُوَ الْعَزِيزُ الْحَكِيمُ  - و گروهى ديگر از ايشان كه هنوز به آنها نپيوسته‌اند . و اوست پيروزمند و حكيم . » اين ديگران كه انتظار مىرود به مسير رسالت بپيوندند چه كسانى هستند ؟\r\nگفته‌اند : آنان بقيهء اعرابند كه بعد ايمان آوردند . و در حديث مستفيض منقول / 381 از پيامبر خدا آمده است كه ايشان قوم سلمان فارسى هستند . آن حديث مىگويد : از ابو هريره كه گفت : ما نزد پيامبر ( صلّى اللَّه عليه و آله ) نشسته بوديم كه سورهء جمعه نازل شد ، چون پيامبر خواند : «  وَ آخَرِينَ مِنْهُمْ لَمَّا يَلْحَقُوا بِهِمْ  - و گروهى ديگر از ايشان كه هنوز به آنها نپيوسته‌اند . » مردى گفت : اى پيامبر خدا ! آنها چه كسانى هستند ؟ پيامبر ( صلّى اللَّه عليه و آله ) به دو پاسخى نداد تا بار دوم يا سوم همان پرسش را تكرار كرد ، ابو هريره گويد : سلمان فارسى در ميان ما بود ، و همو گويد : آن گاه پيامبر ( صلّى اللَّه عليه و آله ) دستش را بر سلمان نهاد ، سپس گفت : « اگر ايمان نزديك ستارهء پروين باشد بيگمان مردانى از اينان بر آن دست يابند . » « 22 » در حديثى ديگر از پيامبر خدا ( صلّى اللَّه عليه و آله ) آمده است : « در پشتهاى امّت من مردان و زنانى هستند كه بىحسابرسى به بهشت مىروند ، و سپس اين آيه را تلاوت كرد . » « 23 »\r\n\r\n\r\n","description":"","footnote":"\r\n( 22 ) - القرطبى ، ج 18 ، ص 92 .\r\n( 23 ) - همان مأخذ ، ص 93 .\r\n","page_name":" 414 ","page_number":416},
  {"content":"\r\n\r\nاين آيهء كريم به دو نام پيروزمند و حكيم پايان مىيابد ، زيرا پيوستن ديگران به مسير امّت اسلامى و ادامه يافتن رسالت در ميان ايشان در طول زمان ، مظهر اين دو اسم است ، چون خداوند به وسيلهء آنان دين خود را در زمانهاى ديگر در ميان امّتها پيروز مىكند و عزّت و تسلّط او در ميان مردم در وجود آنان متجلّى مىشود ، هم چنان كه از حكمت اوست كه حركت مؤمنان را بر طبق رسالتش تنها به اجتماع معاصر پيامبر محدود و منحصر نكرده بلكه آن را در طول نسلها و زمانها نيز قرار داده تا مشعل حق هم چنان فروزان باقى بماند و آيندگان پس از گذشتگان آن را حمل كنند ، امّت به وسيلهء آنان گسترش يابد و مسير خود را ادامه دهد .\r\nاز تجلّيات اسم حكمت براى پروردگار پيروزمند ، اين است كه نسل معاصر پيامبر را به فضيلت اسلام اختصاص نداده بلكه ديگران را به اندازهء درجات ايمانى و كوششهاى ستودهء خود در فضل شريك آنان ساخته است ، و اوست كه مىگويد :\r\n«  كُلُّ نَفْسٍ بِما كَسَبَتْ رَهِينَةٌ  « 24 » - هر كس در گرو كارى است كه كرده است . » [ 4 - 5 
  ] آيه چهارم در همين سياق تنظيم شده تا هر تصوّر محدود نژادى يا قومى را در مورد رسالت كه گويد فقط به مردم مكه يا اعراب اختصاص دارد لغو و ابطال كند و تأكيد كند كه هدايت به سوى حق / 382 مكرمت و مرحمتى است الهى كه خداوند آن را به هر كس از آفريدگان خود بخواهد مىبخشد .\r\n«  ذلِكَ فَضْلُ اللَّهِ  - اين بخشايش و فضل خداست . » امّا زبان و رنگ و تبار و ديگر صفات و مقياسهاى مادّى به خودى خود فضلى نيست كه عرب بر غير عرب ، يا سفيد بر سياه ، يا خويشاوند نزديك بر غير خويشاوند بدان فخر بفروشد ، هرگز . . .\r\nاز آنجا كه اين بخشايش و فضل به خداى عزّ و جلّ اختصاص دارد و او صاحب اختيار است كه از آنچه مىكند او را نمىپرسند پس هيچ كس حق ندارد كه\r\n\r\n\r\n","description":"","footnote":"\r\n( 24 ) - المدّثّر / 38 .\r\n","page_name":" 415 ","page_number":417},
  {"content":"\r\n\r\nادّعاى اختصاص آن را به خود كند و ديگر مردم را از آن بىنصيب شمارد ، چنان كه يهوديان و نصرانيان كردند ، و از اين رو انواع فلسفه‌هاى شرك آميزى ساخته شد كه خدا را در بند و مرهون اراده‌هاى آفريدگان پنداشتند ، منزّه است او از آنچه مشركان توصيف مىكنند . « 25 » «  يُؤْتِيهِ مَنْ يَشاءُ وَ اللَّهُ ذُو الْفَضْلِ الْعَظِيمِ  - به هر كه خواهد ارزانيش دارد و خدا را فضل و بخشايشى بزرگ است . » در نجات بخشيدن مردم از جاهليّت و گمراهى آشكار به نعمت پاكيزگى و دانش و رهيابى . و نه چنان است كه يكى ( از تحليل گران ) در تحليل خود دربارهء تغيير تمدّن آفرينى كه در تاريخ شبه جزيره ( عربستان ) پنداشته آن را به حالتى از تكامل طبيعى كه براى ديگر امّتها روى مىدهد ارجاع داده و مشابه آنها دانسته ، هرگز . . . بلكه همان فضل الهى است و گفتهء خداوند : «  يُؤْتِيهِ مَنْ يَشاءُ  - آن را به هر كس بخواهد مىدهد ، » اين سخن را نفى مىكند كه تاريخ بضرورت در مسير سقوط دهنده قرار دارد و رو به نشيب است ، چنان كه بعضى پنداشته و ادّعا كرده‌اند و اعتقاد دارند نسل اوّل هميشه بهترين و برترين نسلهاست ، هرگز . . . براستى ، پروردگار ما صاحب فضلى بزرگ است ، پس هر نسل و در هر عصر و در هر جايى رو به سوى خدا آورد ، خداوند آن نسل را مشمول فضل بزرگ خود قرار مىدهد .\r\nاين آيه از سويى ديگر مدخلى است براى انعطاف سياق بيان به جانب سخن گفتن از يهوديان كه ادّعا مىكنند فضل خدا ( رسالت و پيامبران او ) مخصوص ايشان است ، ولى مسئوليّت رسالت را تحمّل نكردند ، بلكه به پوستها و ظواهر متشبّث شدند ، و صرف گزينش خود را از طرف خداوند براى نزول رسالت فضل و برترى ساختند ، / 383 و بدان افتخار مىكنند ، ولى به نام آن از التزام به مسئوليّتهاى خود مىگريزند . . . بلى ، بيگمان رسالت خدا فضلى است بزرگ ، ولى هيچ كس به فضيلت و كرامتى به وسيلهء آن نمىرسد مگر با عمل كردن و تحمّل مسئوليّت ، امّا اگر\r\n\r\n\r\n","description":"","footnote":"\r\n( 25 ) - مأخوذ از تعبيرات قرآنى در بسيارى آيات از جمله سورهء انعام ، 100 ،  سُبْحانَهُ وَ تَعالى عَمَّا يَصِفُونَ  - م .\r\n","page_name":" 416 ","page_number":418},
  {"content":"\r\n\r\nاعراب تنها بدين نكته اكتفاء كنند كه پيامبر خدا از آنان بود ، و آيات خدا در ميان آنان نازل شد ، بيقين امرى است خطرناك كه كار آنان را به همانجا خواهد كشاند كه پيش از آنان كار يهوديان را كشانيد و چنان شدند كه خداى تعالى آنها را وصف كرد و گفت :\r\n«  مَثَلُ الَّذِينَ حُمِّلُوا التَّوْراةَ ثُمَّ لَمْ يَحْمِلُوها كَمَثَلِ الْحِمارِ يَحْمِلُ أَسْفاراً  - مثل كسانى كه تورات به آنها داده شده و بدان عمل نمىكنند ، مثل آن خر است كه كتابهايى را حمل مىكند . » علم و دانش را در بر دارد ولى از آن هيچ بهره‌اى نمىبرد ، و در اين تشبيه دقّتى است رسا ، حمل رسالت به گردآورى و نگهدارى متون آن در جيب و طاقچه‌هاى كتابخانه يا جمع كردن و كشيدن بار آن بر سر و شانه نيست ، هرگز . . . و گرنه خر براى حمل تعدادى بيشتر و مقدارى سنگينتر از كتابهاى رسالت توانايى دارد ، حمل رسالت به تطبيق دادن آن ( بر واقعيات ) و التزام بدان در زندگى است ، زيرا رسالت همانا ارزشهاست و مادّه نيست . شايد اين مثل اشاره به عالمان بدى است كه امانت علم و دين را مراعات نكردند ، بلكه از آن براى مصالح شخصى و خواهشهاى نفسانى بهره جستند ، زيرا آنان بارزترين مصداقهاى كسانى هستند كه مسئوليّت رسالت به آنان سپرده شده ، و براى هيچ كس شكّى باقى نيست كه انحرافى كه يهوديان بدان رسيده‌اند ، و هم چنان نيز در آن رهسپارند به سبب مدّعيان علم و دين بود . آيا مگر نه اين كه آنان امروز به نام تورات با اسلام مىجنگند ؟ و مگر نه اين كه حرمت مسجد اقصى را به نام دين و به فتواهاى احبار ( عالمان يهود ) هتك مىكنند ؟ و مگر نه اين كه عليه مردم ستم مىورزند و دست به ترور مىزنند ؟\r\nبلى ، پس در اين صورت تورات نيست كه اين انحرافات را به آنان ديكته مىكند ، زيرا تورات رسالت خداست - رسالت الفت و محبّت و صلح - براستى خداوند انسان را بر بسيارى از آفريدگان خود كرامت داده و به بهترين وجه برترى داده است ، اما به چه چيز ؟ آيا به ستبرى پيكر و نيروى مادّى او ؟ هرگز . . . زيرا بسيارى از جانداران به پيكر از او نيرومندتر و بزرگترند ، ولى كرامت آدمى به خرد و پيروى از\r\n\r\n","description":"","footnote":"","page_name":" 417 ","page_number":419},
  {"content":"\r\n\r\nرسالتهاى خداست . پس براى داعيه داران تورات در حالى كه با هدايت خرد مخالفت مىورزند ، و رسالت خدا را تكذيب مىكنند ، جز اين كه به خر تشبيه شوند چه باقى مانده است ؟\r\n/ 384 «  بِئْسَ مَثَلُ الْقَوْمِ الَّذِينَ كَذَّبُوا بِآياتِ اللَّهِ  - بد مثلى است مثل مردمى كه آيات خدا را دروغ مىشمرده‌اند . » آنجا كه به تحقيق آن آيات راه و وسيله‌اى است كه انسان را به صلاح و ارزشهاى نيك ( يعنى هدايت ) رهبرى مىكند ، راهى را كه بدان سو مىرفت گم كردند و در گمراهى و ظلم به خبط و خطا دچار شدند . شاعران دربارهء اين مثل شعرهايى به نظم درآورده‌اند كه شايد طرفه‌ترين آنها گفتهء يكى از آنان باشد كه گويد :\r\nراويانى كه نسبت بدانچه حمل و نقل مىكنند نادانند مانند شترهايى هستند كه جزوه‌دان بر آنان حمل مىشود نه بار بردن شتران سودى به جزوه‌دان دارد و نه شتر از كشيدن بار جزوه‌دان سودى مىبرد .\r\n«  وَ اللَّهُ لا يَهْدِي الْقَوْمَ الظَّالِمِينَ  - و خدا ستمكاران را هدايت نمىكند . » چرا اينان از ستمكاران شمرده شده‌اند ؟ به نظر مىرسد بدين سبب كه امثال اينان - دين فروشان و داعيه‌داران علم - بيگمان تطبيق روح آيات را رها مىكنند و آنها را تكذيب مىكنند و از مواضع خود منحرف مىسازند تا از عيّاشان و مستكبران درهمى چند به دست آورند ، پس نزد خدا به آنان ملحق مىشوند و از ستمكاران به شمار مىآيند . و چون خداوند ستمكاران را هدايت نمىكند اينان از چارچوب و حلقهء عالمان به خدا بيرون مىآيند و ممكن نيست سفيران ميان خدا و بندگان مؤمن او شوند ، و آراء آنها حجّتى شرعى نمىشوند ، زيرا آن آراء و فتواها برانگيخته از وسوسه‌هاى شيطان است نه وحى رحمان ، و از اينجاست كه شرع مقدّس فقيه غير عادل را هيچگاه فقيه نمىشمارد .\r\n[ 6 - 7 
  ] يهوديان به ورطهء تكذيب و ستمگرى نسبت به آيات در افتادند و مصداق مثل خدا دربارهء خود بودند «  كَمَثَلِ الْحِمارِ يَحْمِلُ أَسْفاراً  - مانند مثل\r\n\r\n","description":"","footnote":"","page_name":" 418 ","page_number":420},
  {"content":"\r\n\r\nآن خر كه كتابهايى را حمل مىكند ، » ولى كوشيدند كه رابطهء ظاهرى با رسالت خدا را نگهدارند تا از مردم ساده دل به نام آن بهره جويند ، پس ادّعا كردند كه دين به احتكار آنان درآمده و منحصر به آنان شده و تنها آنانند كه نماينده شرعيّت دينى هستند و كسى كه جرأت كند سخنى از / 385 رسواييهاى آنان گويد مرتدّى است كه قتلش واجب است ، و تنها آنان‌اند كه بدون ديگر مردم ملّت برگزيدهء خدايند ، در حالى كه قرآن آنها را در برابر محكى وجدانى قرار مىدهد تا ادعاهايشان را رسوا كند ، با آزمايشى از خلال ژرفترين صفاتى كه در نفوسشان ريشه دارد و آن چيزى جز زندگى دوستى و حبّ بقا نيست «  وَ لَتَجِدَنَّهُمْ أَحْرَصَ النَّاسِ عَلى حَياةٍ وَ مِنَ الَّذِينَ أَشْرَكُوا يَوَدُّ أَحَدُهُمْ لَوْ يُعَمَّرُ أَلْفَ سَنَةٍ  « 26 » - آنان را از مردم ديگر ، حتى از مشركان ، به زندگى اينجهانى حريص‌تر خواهى يافت و بعضى از كافران دوست دارند كه هزار سال در اين دنيا زيست كنند . » «  قُلْ يا أَيُّهَا الَّذِينَ هادُوا إِنْ زَعَمْتُمْ أَنَّكُمْ أَوْلِياءُ لِلَّهِ مِنْ دُونِ النَّاسِ فَتَمَنَّوُا الْمَوْتَ إِنْ كُنْتُمْ صادِقِينَ  - بگو اى قوم يهود ، هر گاه مىپنداريد كه شما دوستان خدا هستيد ، نه مردم ديگر ، پس تمنّاى مرگ كنيد اگر راست مىگوييد . » حال پرسش اين است : آيا اين به امتحان طلبى به عنوان محكى براى شناختن راستين يا دروغين بودن آنان مناسب است ؟ فرض كن آنان از خدا آرزوى مرگ كردند ، آيا اين ثابت مىكند كه آنها دوستان خدايند ؟ پاسخ مىدهيم اين به امتحان طلبى بر سه معنى حمل مىشود :\r\nاوّل : يهوديانى كه آن روز پيامبر خدا ( صلّى اللَّه عليه و آله ) آنان را به امتحان طلبيد و با آنان مباهله كرد ، اگر آرزوى مرگ مىكردند در همان لحظه مىمردند ، پيامبر خدا گفت : « اگر آرزوى مرگ مىكردند بيگمان تا نفر آخرشان مىمردند . » « 27 »\r\n\r\n\r\n","description":"","footnote":"\r\n( 26 ) - البقرة / 96 .\r\n( 27 ) - تفسير البصائر ، ج 46 ، ص 187 .\r\n","page_name":" 419 ","page_number":421},
  {"content":"\r\n\r\nدوم : دوستان راستين خدا اگر از او آرزو كنند كه با مرگ ، آنان را به ديدار خود نايل كند به سبب وزن و اعتبار دعايشان در ترازوى خداى عزّ و جلّ ، مىميرند .\r\nسوم : آرزو كردن در اينجا مقياسى است از ديدگاه وجدانى ، و تنها سخن گفتن از آن نيست ( بلكه مراد آن است كه از صميم قلب آرزو كنند ) ، در حالى كه يهوديان دلهاى خود را از دنيا دوستى و حبّ بقا انباشته بودند چنان كه حتى يك تن از آنان نيز هرگز آرزوى مرگ نمىكرد ، و اين به سبب كفر آنان نسبت به آخرت و آگاهى آنان از اين امر بود كه هيچ چيزى در آخرت ندارند ، و اين مقياسى است كه به وسيلهء آن دوستان خدا از ديگران بازشناخته مىشوند ، زيرا در تورات نوشته شده است : / 386 « دوستان خدا آرزوى مرگ مىكنند ، » « 28 » و در خبر از ابى عبد اللَّه ( عليه السلام ) آمده است كه گفت : « مردى نزد ابو ذرّ آمد و گفت : اى ابو ذرّ از چيست كه ما از مرگ اكراه داريم ؟ گفت : براى آن كه شما دنيا را آباد و آخرت را خراب كرديد ، از اين رو اكراه داريد كه از آبادى به ويرانى منتقل شويد ، » « 29 » امّا دوستان كسانى هستند كه آخرت خود را آباد كرده‌اند و دوست مىدارند كه بدانجا منتقل شوند ، و يهوديان چنين نيستند .\r\n«  وَ لا يَتَمَنَّوْنَهُ أَبَداً بِما قَدَّمَتْ أَيْدِيهِمْ  - و آنان به سبب اعمالى كه پيش از اين مرتكب شده‌اند ، هرگز آرزوى مرگ نخواهند كرد . » چگونه مرگ را آرزو كنند در حالى كه مرگ پلى است كه انسان را به ديدار خدا و پاداش از جانب او مىرساند و آنان خطاها و گناهان خود را پيشاپيش به آن سرا فرستاده‌اند ؟ كارها و افكار آنان دنيا دوستى و حبّ بقا را در ميان ايشان محكم و مؤكّد ساخته و از سوى ديگر از ديدار خدا و آخرت اكراه دارند چه اگر توانسته باشند مردم را فريفته باشند كه دوستان خدايند و حقيقت خود را پوشانده باشند هرگز نمىتوانند هيچ گاه خدا را بفريبند .\r\n\r\n\r\n","description":"","footnote":"\r\n( 28 ) - تفسير القمى ، ج 2 ، در تفسير همين آيه .\r\n( 29 ) - نور الثقلين ، ج 5 ، ص 324 .\r\n","page_name":" 420 ","page_number":422},
  {"content":"\r\n\r\n«  وَ اللَّهُ عَلِيمٌ بِالظَّالِمِينَ  - و خدا به ستمكاران داناست . » اگر اين صفت در مورد ديگر يهوديانى كه از تورات منحرف شده‌اند صادق باشد بيگمان در مورد علما و احبار آنان كه به زندگى چسبيده‌اند صادقتر است ، اما چه زندگيى ، و در برابر چه بهايى ؟ زندگى ، خوارى و دنباله روى و توهين‌پذيرى ، و به بهاى از دست دادن دين و عزّت و چه بسا آسايش و راحت خود . و پناه مىبرم به خدا هنگامى كه عالم ترسو شود ، زيرا او نه تنها خود را پيرو خوار جبّاران و قدرتمندان مىكند بلكه هم چنان پيروان خود را گروهى خوار و سرسپردهء هر حكمران ستمگرى مىسازد ، و خطّى شكست‌گرايانه و توجيه كننده با افكارى منفى كه مىپراكند و تحريفهايى كه در متون و نصوص دينى به عمل مىآورد ، در اجتماع ترسيم مىكند .\r\nاين روش در ميان علماى يهود و نصرانى و پاره‌اى از علماى مسلمانان كه / 387 هم چنان در نهان و آشكار سر بر آستان پادشاهان دارند جارى و معمول است ، با هر ده انگشت خود بر جرايم و خلافكاريهاى آنان امضا مىنهند و اثر انگشت مىگذارند و سيل فتواهاى دروغين را هر قدر خواستند پيمانه مىكنند و جارى مىسازند ، و ارادهء عامّهء مردم را فريب مىدهند و نصوص دين را جعل و تحريف مىكنند . بيقين آنان راهزنان راه خدايند ، چنان كه در حديث قدسى آمده ، و خطرشان براى اسلام از خطر هزار تيغ و هزار تفنگ بيشتر است ، «  هُمُ الْعَدُوُّ . . .   قاتَلَهُمُ اللَّهُ أَنَّى يُؤْفَكُونَ  « 30 » - ايشان دشمنان‌اند . . . خدايشان بكشد ، به كجا منحرف مىشوند . » آنان بايد بدانند كه هر چند كه مردم يا خود را بفريبند ، بيگمان خداوند به آنان داناست و بر حسب علم ذات سبحان خود نه بر حسب فريب و ظاهرسازى آنان ، ايشان را به پاى حسابرسى مىكشاند و با خوارى و ذلّت به دوزخشان مىافكند .\r\n[ 8 
  ] «  قُلْ إِنَّ الْمَوْتَ الَّذِي تَفِرُّونَ مِنْهُ فَإِنَّهُ مُلاقِيكُمْ  - بگو آن مرگى كه از آن مىگريزيد شما را درخواهد يافت . »\r\n\r\n\r\n","description":"","footnote":"\r\n( 30 ) - بخشى از آيه 4 ، سورهء منافقون .\r\n","page_name":" 421 ","page_number":423},
  {"content":"\r\n\r\nدر خبر است كه امير مؤمنان على بن ابى طالب ( عليه السّلام ) در خطبهء خود به مردم گفت : « اى مردم ! هر كس آنچه را از آن مىگريزد درخواهد يافت ، و اجل خود را به دو مىرساند ، و گريز از آن همان رسيدن و دريافتن آن است ، » « 31 » و امام صادق ( عليه السّلام ) گفت : « سالها را مىشمارند ، سپس ماهها را ، سپس روزها را ، سپس ساعتها را ، آن گاه نفسها را مىشمارند ، پس چون اجلشان فرا رسد ساعتى دير يا زود نمىكنند . » « 32 » چنين است انسان و هر جاندارى كه زمان وعده‌اى با مرگ دارد و عمر مركبى است كه گام به گام ما را به سوى وعده‌گاه سرنوشتمان مىبرد ، و هر لحظه‌اى كه بر ما بگذرد مهلت زندگى ما را به همان اندازه مىكاهد ، پس بر ما واجب است كه روزهايى را كه در پيش داريم به عنوان طول عمرهاى خود حساب نكنيم و نگوييم مثلًا فلانى عمر درازى دارد و عمرش هفتاد يا هشتاد سال است ، بلكه حقيقت اين است كه اين مقدار از عمرش كاسته شده است . وانگهى آيا مرگ پايان حركت و سير بشر است كه عنان نفس خود را رها سازد و در زندگى به هر جا مىخواهد برود و هر چه مىخواهد بكند ؟ ! بيگمان مرگ پلى است به سوى حساب و پاداش ، و حسابرس همان خدايى است كه هيچ چيزى بر او پوشيده نيست ، / 388 امّا زندگى دنيا نيز زندگى براى بيهوده‌گرايى و بازى و سرگرمى نيست ، بلكه عرصهء مسئوليّت و التزام در برابر خدا به آن چيزهايى است كه بدانها امر يا از آنها نهى كرده است .\r\n«  ثُمَّ تُرَدُّونَ إِلى عالِمِ الْغَيْبِ وَ الشَّهادَةِ فَيُنَبِّئُكُمْ بِما كُنْتُمْ تَعْمَلُونَ  - سپس نزد آن داناى نهان و آشكارا برگردانده مىشويد تا به كارهايى كه كرده‌ايد آگاهتان سازد . » براى انسانى كه با مبارزطلبى زمان و مرگ روبرو است سزاوار است كه به\r\n\r\n\r\n","description":"","footnote":"\r\n( 31 ) - تفسير القمى ، ج 2 ، در تفسير همين آيه .\r\n( 32 ) - نور الثقلين ، ج 5 ، ص 324 .\r\n","page_name":" 422 ","page_number":424},
  {"content":"\r\n\r\nايمان و عمل مسلّح شود ، زيرا اين دو گانه راه استفاده از فرصت عمر هستند ، حال كه بشر از گريز از مرگ ناتوان است ، پس شكى نيست كه مىتواند عاقبت نيك را با عمل صالح اختيار كند ، كه اين كشتى نجات و تنها ترازوى سنجش در پيشگاه خداوند است ، نه تبار و نسب يا پيوستگى ظاهر .\r\n[ 9 
  ] و اين چنين خداوند آيهء پيشين را مقدّمه‌اى قرار داد تا از جمعه به عنوان عيد اين امّت سخن گويد و تأكيد بر استقلال آن در ميان شعاير اين امّت به اضافه استقلال آن در رسالت اين امّت از ديگر امّتها ، چون نصرانيان و يهوديان كند كه هر يك رسالت خود ( تورات و انجيل ) و عيد خويش ( شنبه و يكشنبه ) را دارند ، « 33 » قرآن در اين سوره نماز جمعه و روز جمعه و مفهوم حقيقى آن را در برنامهء اسلام عطا مىكند ، پس جمعه در سطح خارجى نشانهء استقلال و در سطح داخلى نشانهء وحدت و بهم پيوستگى است .\r\nاز اين جهات و جهاتى ديگر دعوت الهى به برگزارى نماز جمعه و ترك هر كارى اعمّ از سرگرمى و داد و ستد و ديگر امور دنيايى شبيه آنها بدان هنگام فرا مىرسد ، و بدين گونه برگزارى نماز جمعه نزد بعضى از مسلمانان ( مذاهب و علماى آنان ) به اجماع امّت با گرد آمدن شرايط آن امرى واجب مىشود . در كتاب من لا يحضره الفقيه روايت شده است : « در مدينه هنگامى كه مؤذّن اذان روز جمعه را مىگفت ، منادى بنا بر گفتهء خداوند « آيهء جمعه » حرمت خريد و فروش را در آن هنگام ندا مىكرد . » « 34 » / 389 امام باقر ( عليه السلام ) اهتمام نسل اوّل مسلمانان را به نماز جمعه توصيف مىكند و مىگويد : « به خدا سوگند به من خبر رسيده است كه اصحاب پيامبر ( صلّى اللَّه عليه و آله ) از روز پنجشنبه براى نماز جمعه آماده\r\n\r\n\r\n","description":"","footnote":"\r\n( 33 ) - اشاراتى دربارهء اين انديشه در اخبار آمده است : پيامبر خدا ( ص ) گفت : « چه مىشود شما را اگر يكى از شما شامگاه پنجشنبه خود را براى ( نماز ) جمعه آماده كند ، همان گونه كه يهوديان شامگاه جمعه خود را براى شنبه آماده مىكنند ؟ » تفسير البصائر ، ج 46 ، ص 345 .\r\n( 34 ) - نور الثقلين ، ج 5 ، ص 325 نقل كرده است .\r\n","page_name":" 423 ","page_number":425},
  {"content":"\r\n\r\nمىشدند ، » « 35 » و از جابر بن عبد اللّه آمده است كه گفت : « ما با پيامبر خدا ( صلّى اللَّه عليه و آله ) نماز مىگزارديم كه كاروانى شتران با بار برسيد ، مردم به سوى آن كاروان رفتند و جز دوازده نفر كه من نيز جزو آنها بودم باقى نماندند ، پس اين آيه « آيهء 11 » نازل شد . « 36 » و ابو مالك حسن گفت : مردم مدينه دچار گرسنگى و گرانى نرخها شدند ، پس دحية بن خليفه از طريق تجارت از شام روغن آورد ، و در همان حال پيامبر ( صلّى اللَّه عليه و آله ) خطبهء روز جمعه را مىخواند ، چون مردم دحيه را ديدند از بيم آن كه ديگران ( در خريد ) سبقت گيرند ، در بقيع به نزد او رفتند ( و به سودا پرداختند ) ، و همراه پيامبر ( صلّى اللَّه عليه و آله ) جز تنى چند اندك نماندند ، پس اين آيه نازل شد ، و پيامبر ( صلّى اللَّه عليه و آله ) گفت : « سوگند به آن كه جان من به دست اوست اگر همه به دنبال او مىرفتيد چنان كه يك تن از شما باقى نمىماند ، همانا اين درّه آتش به سوى شما سرازير مىكرد . » « 37 » ولى بسيارى از فقهاى اسلام وجود حكومت اسلامى و امام عادل را شرط برگزارى نماز جمعه مىدانند ، و شايد اين از آن روست كه نماز جمعه از شعائر سياسى دينى است و شايسته نيست كه ستمگران در گمراه كردن مردم و تحميل خود از آن سوء استفاده كنند ، زيرا نماز جمعه از مهمترين و برجسته‌ترين مناسبتهايى است كه مسلمانان در آن گرد مىآيند و اين گردهمايى به طاغيان و گردنكشان اجازه و امكان مىدهد كه از منبرى كه انبوه مردم پيرامونش گرد آمده‌اند براى گمراه كردن اجتماع سوء استفاده كنند ، و ما در تاريخ مىخوانيم كه چگونه خطبه‌هاى جمعه محور جنگ با دوستان خدا شد ، چنان كه حزب اموى در برابر امام على و اهل بيت ( عليهم السّلام ) چنين كرد ، و چنان كه امروز مىبينى علماى بد چگونه دو خطبهء جمعه را بلند گويى از بلندگوهاى طاغيان ساخته‌اند تا آنجا كه خطبه‌هاى خويش را از خود حكومتها مىگيرند و براى اين كار مزد دريافت مىكنند .\r\n\r\n\r\n","description":"","footnote":"\r\n( 35 ) - نور الثقلين ، ج 5 ، ص 325 ، نقل از الكافى .\r\n( 36 ) - همان مأخذ .\r\n( 37 ) - همان مأخذ .\r\n","page_name":" 424 ","page_number":426},
  {"content":"\r\n\r\n/ 390 اين چنين در حديث منقول در كتاب الدعائم عن على ( عليه السلام ) آمده است كه گفت : « حكم ( قضاوت ) و اجراى حدود و نماز جمعه جز براى امام يا كسى كه امام او را مىگمارد درست نيست . » « 38 » همچنين سماعة در موثّقه از امام صادق ( عليه السلام ) روايت كرد كه گفت : دربارهء نماز جمعه از ابى عبد اللَّه ( صادق عليه السّلام ) پرسيدم ، گفت : « با امام ( منصوص ) دو ركعت است ، و امّا كسى كه به تنهايى ( فرادى ) مىخواند چهار ركعت است ، و گر چه دسته جمعى بخوانند » . « 39 » در خبر منقول از امام رضا ( عليه السّلام ) آمده است كه گفت : « اگر پرسنده گفت : چرا نماز جمعه در صورتى كه با امام باشد دو ركعت شده و اگر با غير امام باشد دو ركعت دو ركعت ( چهار ركعت ) ؟ گفته‌اند به عللى چند ، از جمله : اين كه انسان از راه دور به نماز جمعه مىآيد و خداوند عزّ و جلّ دوست دارد به سبب رنجى كه در رساندن خود متحمّل شده‌اند ، مراسم نماز را بر آنان سبكتر سازد ، و از جمله :\r\nاين كه امام آنان را براى خطبه‌ها متوقّف نگاه مىدارد ، در حالى كه ايشان منتظر نمازند و هر كس منتظر نماز باشد چنان است كه در حال گزاردن نماز تمام و كامل است ، و از جمله : اين كه روز جمعه عيد است و نماز عيد دو ركعت است ، و به جاى دو خطبه قصر نشده . پس اگر پرسنده گفت : قرار دادن خطبه براى چيست ؟\r\nگفته‌اند : زيرا جمعه قرارگاهى عام است و خداوند خواسته است وسيله و سببى براى امام باشد كه مردم را اندرز دهد و به طاعت تشويق كند و از نافرمانى و معصيت بترساند و آنان را بر آنچه به مصلحت دين و دنياشان مىداند موافق سازد و از آنچه بر او درآمده ، از ايمنى از خطرهايى كه سود و زيانى در آنها دارند آگاه كند .\r\nپس اگر پرسنده گفت : چرا دو خطبه قرار داده ؟ گفته‌اند : براى اين كه يكى براى حمد و ثنا و تمجيد و تقديس خداى تعالى باشد و ديگرى براى حوايج و عذرها و\r\n\r\n\r\n","description":"","footnote":"\r\n( 38 ) - موسوعة جواهر الكلام ، ج 11 ، ص 158 ، چاپ دوم .\r\n( 39 ) - همان مأخذ ، ص 160 .\r\n","page_name":" 425 ","page_number":427},
  {"content":"\r\n\r\nنذرها و دعاها و آنچه مىخواهد از امر و نهى خود و آنچه به صلاح يا فساد منجر مىشود ، به مردم بياموزد » . « 40 » / 391 همچنين علّامه شيخ حسن نجفى اجماع طايفه ( علماى شيعه ) را بر شرط بودن امام عادل ( حاكم ) نقل كرده تا به چهل شهادت بر اين اجماع رسيده است ، « 41 » از جمله گفتهء كركى : در وجوب ( نماز ) جمعه سلطان ( صاحب سلطهء ) عادل شرط است و او همان امام يا نايب او است عموما يا در نماز جمعه به اجماع ما . « 42 » ولى پرسش اين است : آيا اين اجماع دلالت بر اين دارد كه شرط وجوب نماز جمعه وجود هر امام عادلى است يا بويژه امام معصوم از اهل بيت ( عليهم السّلام ) ؟ به نظر من اين قضيّه به موضوع ولايت عامّهء فقيهان عادل مربوط مىشود ، پس كسانى كه چنين مىبينند كه اينان ادامهء حكم معصومان ( عليهم السّلام ) و داراى نيابت عامّه از جانب ايشان‌اند و بر اينان است كه تمام واجبات شريعت را از اقامهء حدود ، و واجب ساختن جهاد ، و زكات و . . . و . . . تطبيق دهند ( و اجرا كنند ) ، و پيداست كه نماز جمعه بزرگتر از برپا داشتن حدود و دفاع از نواميس مسلمانان نيست ، پس اين نيز يكى از شؤون ولىّ فقيه حاكم است ، امّا كسانى كه برپا داشتن حكومت اسلامى را در غيبت امام معصوم تصوّر نمىكنند ، ( نماز ) جمعه را نيز جايز نمىدانند ، زيرا در اغلب ، اذن امام را در مورد آن شرط مىدانند و ( نماز ) جمعه را مانند حدود و قصاص و جهاد از شئون او مىشمارند .\r\nبلى ، روش اغلب فقيهان اختيار ( نماز ) جمعه است با وجود مجتهد عادل يا حتى با امام جماعت عادل در شرايط آزادى ، و با فقدان حكومت اسلامى عادل ، از اينجاست كه در المعتبر آمده است :\r\nسلطان عادل يا نايب او شرط وجوب ( نماز ) جمعه است و اين گفته علماى ماست . و ابو حنيفه گفت : وجود امام شرط است و گر چه جايز باشد ، و شافعى\r\n\r\n\r\n","description":"","footnote":"\r\n( 40 ) - دايرة المعارف جواهر الكلام ، ج 11 ، ص 158 ، چاپ دوم .\r\n( 41 ) - رجوع كنيد به موسوعة جواهر الكلام ، ج 11 ، ص 156 .\r\n( 42 ) - همان مأخذ ، ص 154 .\r\n","page_name":" 426 ","page_number":428},
  {"content":"\r\n\r\nگفت : شرط نيست . و قول او را چنين رد كرد كه اعتماد و استناد ما به كردار پيامبر است ، او امام جمعه تعيين مىكرد - و خلفاى بعد از او نيز - هم چنان كه براى قضاوت تعيين مىكرد ، و هم چنان كه درست نيست كسى بدون اذن امام خود را به قضاوت منصوب كند در / 392 امامت جمعه نيز چنين است . سپس گفت : آيا فقيهان مؤمنان - در حال غيبت - و امكان اجتماع و خواندن دو خطبهء نماز جمعه چنين حقى دارند ؟ علماى ما بر عدم وجوب رأى داده‌اند و در مستحبّ بودن اقامهء آن اختلاف كرده‌اند و مشهور استحباب است » . « 43 » روز جمعه روز عيد مسلمانان و سرور و آقاى روزهاست و شب جمعه شب عبادت و تهجّد و نماز شب گزاردن است . در اين روز مردم به راز و نياز بيشتر به درگاه پروردگار و پرداختن به مستحبات و زيارت قبور براى يادآورى از مردگان و طلب رحمت براى آنان و عبرت گرفتن از سرنوشتشان ، فرا خوانده مىشوند ، بويژه زيارت مزار ائمهء هدى ( عليهم السّلام ) و مرقد سيد الشهداء ابى عبد اللّه الحسين ( عليه السّلام ) ، و تجديد عهد با پيامبر و اهل بيت او و امام حجّت ( عليهم السّلام ) ، با رهسپارى و پايدارى بر خط رسالت .\r\nهم چنان كه صلهء رحم و توجّه به بيچارگان و بينوايان و ديدار با برادران در اين روز شريف شايسته است .\r\nهم چنان كه شايسته است آدمى در اين روز به حساب خود برسد و خود را ارزيابى كند تا بر پيروى از برنامه‌هاى درست و مقاومت در برابر انحرافات و گمراهيها تجديد عزم كند ، و بطور كلّى ، براستى كه روز جمعه روز بازى و سرگرمى و بيهوده گذرانى نيست بلكه فرصتى است براى مؤمن كه تمام وجود خود را صرف عبادت و ذكر خداوند با بهترين اعمال در آن روز كند كه نماز جمعه با واجبات و خطبه‌ها و مظهر اجتماعى خود باشد . و اين نداى خداوند و دعوت او دائر بر التزام بدان و برپا داشتن آن است كه مىگويد :\r\n\r\n\r\n","description":"","footnote":"\r\n( 43 ) - موسوعة جواهر الكلام ، ج 11 ، ص 153 .\r\n","page_name":" 427 ","page_number":429},
  {"content":"\r\n\r\n«  يا أَيُّهَا الَّذِينَ آمَنُوا إِذا نُودِيَ لِلصَّلاةِ مِنْ يَوْمِ الْجُمُعَةِ فَاسْعَوْا إِلى ذِكْرِ اللَّهِ وَ ذَرُوا الْبَيْعَ  - اى كسانى كه ايمان آورده‌ايد ، چون نداى نماز روز جمعه در دهند ، به نماز بشتابيد و داد و ستد را رها كنيد . » / 393 پس در اين صورت هر مؤمنى مكلّف است كه اگر مانعى مشروع در پيشگاه خداوند مانع او نشود ، به اين فرمان الهى گردن نهد و آن را عملى كند ، و وقتى خداوند هر هفته مؤمنان را به نماز جمعه فرا مىخواند بيگمان اين فريضه‌اى است كه به عنوان مقياس و وسيلهء سنجش وحدت امّت و آزمون صدق ايمان آن بسته به ميزان هماهنگى و فرمانبردارى از اين تكليف ربّانى حكيم ، به كار مىرود و باقى مىماند .\r\nوقتى قرآن مؤمنان را به دويدن و شتافتن - شتافتن روح پيش از كالبد - به سوى فضيلت و ذكر خدا ندا مىزند ، ما بايد قبل از هر چيز خود را از زنجيرها و بندهايى كه ما را سنگين كرده و بر زمين مىكشاند ، هر چه باشد خواه مادّى يا معنوى ، آزاد كنيم ، و اين انديشه رابطهء ميان دعوت به شتافتن به ذكر خدا و امر به ترك ديگر امور دنيا همچون داد و ستد را هنگام نماز جمعه براى ما تفسير مىكند .\r\nبسيارى از فقيهان مسلمان بر حرام بودن داد و ستد هنگام نماز جمعه فتوى داده‌اند ، حتى برخى قايل به باطل بودن عقد بيع از اساس در صورت واجب آمدن نماز جمعه با حصول شرايط لازم آن ، شده‌اند . محقق در شرايع گويد : اگر ( هنگام نداى نماز جمعه ) فروخت گناه كرده ولى بيع بنا بر اظهر صحيح است . سپس علامه شيخ حسن نجفى دربارهء اين حكم گويد : اشهر ، بلكه مشهور نقلا و تحصيلا همين است . « 44 » شايد انسان در نخستين نظر كه بدين حكم الهى مىانديشد احساس كند كه اين حكم با مصالح او مخالفت دارد ، ولى هنگامى كه آن را از ابعاد گوناگونش بررسى كند و خود به درجه‌اى و الا از آگاهى نسبت به حقايق زندگى رسيده باشد\r\n\r\n\r\n","description":"","footnote":"\r\n( 44 ) - الجواهر ، ج 11 ، ص 306 .\r\n","page_name":" 428 ","page_number":430},
  {"content":"\r\n\r\nدر مىيابد كه اين حكم متضمّن خير دنيا و آخرت براى اوست ، هم چنان كه قرآن وصف كرده :\r\n«  ذلِكُمْ خَيْرٌ لَكُمْ إِنْ كُنْتُمْ تَعْلَمُونَ  - اگر دانا باشيد ، اين كار برايتان بهتر است ، » و از جمله آن خيرها وحدت اجتماع مسلمانان است ، و هشيارى و رهيابيى كه در امور دين و دنيا از دو خطبهء نماز حاصل مىكنند ، و همچنين توفيقاتى الهى كه / 394 به نمازگزارانى كه دعوت خدا را پاسخ داده‌اند اختصاص دارد ، و اينك پاره‌اى اخبار كه گوشه‌اى از فضيلتهاى جمعه را بيان مىكند .\r\nپيامبر خدا ( صلّى اللَّه عليه و آله ) گفت : « افّ بر مردى كه وجود خود را در هر جمعه‌اى وقف كار دين خود نكند و به مراقبت آن نپردازد و دربارهء دين خود نپرسد » . « 45 » حضرتش ( صلّى اللَّه عليه و آله ) گفت : « براستى كه شما را هر جمعه حجّى و عمره‌اى است ، حجّ همان رفتن شما به ميعادگاه جمعه است ، و عمره انتظار پس از نماز جمعه است » . « 46 » امام باقر ( عليه السّلام ) گفت : « چون روز جمعه شود فرشتگان مقرّب با برگهايى از نقره و قلمهايى از طلا فرود آيند و بر كرسيهايى از نور بر درهاى مسجد نشينند و نام مردم را در جايگاههاى فرود آمدن خود به ترتيب يكم و دوم بنويسند تا امام بيرون آيد ، چون امام بيرون آيد دفترهايشان را درنوردند ، و هيچ روزى از روزها ، جز جمعه فرشتگان به زمين فرود نيايند » . « 47 » امام صادق ( عليه السّلام ) گفت : « پايى نيست كه به سوى نماز جمعه بدود مگر آن كه خداوند پيكر صاحبش را بر آتش دوزخ حرام نكند » و گفت : « كسى كه با آنان در صف اوّل نماز گزارد گويى در صف اوّل با پيامبر خدا نماز گزارده\r\n\r\n\r\n","description":"","footnote":"\r\n( 45 ) - تفسير البصائر ، ج 46 ، ص 343 .\r\n( 46 ) - همان مأخذ ، ص 346 .\r\n( 47 ) - همان مأخذ ، ص 343 .\r\n","page_name":" 429 ","page_number":431},
  {"content":"\r\n\r\nاست » و آن حضرت ( عليه السّلام ) گفت : « شما به اندازه سبقتى كه در رفتن به نماز جمعه مىگيريد در رفتن به بهشت بر يكديگر پيشى مىگيرد ، و براستى كه درهاى آسمان براى بالا رفتن اعمال بندگان باز مىشود » .\r\n[ 10 
  ] از آنجا كه اسلام به عنوان برنامه‌اى كامل و فراگير براى ابعاد زندگى انسانى آمده است ، / 395 خداوند آن را در اصول و احكامش متوازن و متعادل ساخته ، به گونه‌اى كه هيچ بخشى در زندگى انسان به زيان بخشى ديگر انباشته و ستبر نشود ، پس اسلام برنامه دنيا و آخرت ، و دين و سياست ، و روان و كالبد است ، و وقتى شخصيت انسان با رسيدن به مصالح مشروع از يك سو و التزام به فرايض واجب شده از سويى ديگر كامل مىشود ، دين در كنار و دوشادوش فراخواندن به التزام واجباتش به مراعات مصالح خود نيز فرا مىخواند ، و واجبات او را جايگزين مصالح و پيشرفتهايى كه مردم در پى آن‌اند نمىسازد .\r\nاز اين رو مىبينيم كه قرآن در همان حال كه مردم را به شتافتن به نماز جمعه امر مىكند ، بيدرنگ نيز به پراكنده شدن براى پرداختن به امور زندگى طبيعى و رسيدن به مرادها و هدفها ، و دست يافتن به روزى و لقمهء زندگانى فرمان مىدهد .\r\nو براستى دعوت به نماز روز جمعه و تحريم داد و ستد بدان هنگام برنامه‌اى است براى پايه‌گذارى پراكنده شدن انسان مؤمن در طلب فضل و بخشايش خدا بر اساس هدايت ارزشها و ايمان .\r\n«  فَإِذا قُضِيَتِ الصَّلاةُ فَانْتَشِرُوا فِي الْأَرْضِ  - و چون نماز پايان يافت در زمين پراكنده شويد . » هر كس به سوى مقصد خود ، و اين دعوت متضمّن كوشش براى امور دنيا ما را بدين نكته رهنمون مىشود كه نماز و عبادت جايگزين و بدل از پرداختن به زندگى طبيعى و اجتماعى ، چنان كه پاره‌اى از متصوّفه آن را فهميده‌اند ، نيست .\r\nدين برنامه‌اى است براى سامان دادن به انسان و رهبرى زندگى ، مردم در آن فرصتى براى عبادت و برنامه‌اى براى كوشش و كار مىيابند . امام صادق ( عليه السّلام ) در تفسير اين آيه گفت : « من براى حاجتى كه خدا آن را عهده‌دار شده ، سوار مىشوم\r\n\r\n","description":"","footnote":"","page_name":" 430 ","page_number":432},
  {"content":"\r\n\r\n( و به كار مىپردازم ) . پرداختن من بدان كار جز براى اين نيست كه مىخواهم خداوند مرا ببيند كه در طلب حلال مىكوشم . آيا گفتهء خدا عزّ اسمه را نشنيده‌اى :\r\n« آيه . . .  فَإِذا قُضِيَتِ الصَّلاةُ . . .  » آيا ديده‌اى كه اگر مردى درون خانه رود و در را بر خود ببندد و سپس بگويد : روزى من بر من فرود مىآيد ، چنين شود ؟ آيا او يكى از آن سه گروهى كه دعايشان مستجاب نمىشود نيست ؟ راوى گويد : گفتم آنان كيانند ؟ گفت : . . . و مردى كه چيزى دارد و در اتاق خود مىنشيند و بيرون نمىرود و در تلاش معاش برنمىآيد و نمىجويد تا آنچه را دارد مىخورد ، آن گاه به دعا مىخواهد ، پس به دو پاسخى ندهند » « 48 » آرى ، فضل خداوند و روزى او با كوشش و كار شتابان براى آن به دست مىآيد ، و از اين روست كه خداى تعالى پس از دعوت به پراكنده شدن گويد :\r\n/ 396 «  وَ ابْتَغُوا مِنْ فَضْلِ اللَّهِ  - و رزق و فضل خدا را طلب كنيد . » يعنى در آن هنگام شما در موقعيّتى قرار داريد كه اميد آن فضل و رزق مىرود يا خود را در برابر فضل و بخششى از خداوند مىيابيد كه رزق خود را از آن نصيب مىبريد .\r\n«  وَ اذْكُرُوا اللَّهَ كَثِيراً لَعَلَّكُمْ تُفْلِحُونَ  - و خدا را فراوان ياد كنيد ، باشد كه رستگار شويد . » و اهميّت استمرار در ذكر خدا براى انسان ، هنگامى كه در زمين پراكنده مىشود و رزق و فضل خدا را مىجويد اين است كه او را از انحراف و گرفتار شدن به خطاها به سبب فراموش كردن خدا ، بر كنار مىدارد ، پس كسى كه خدا را به ياد دارد و ذاكر اوست به سوى حرام نمىرود و راههاى كج و پيچ در پيچ را نمىپيمايد و با مردم ناسره كارى نمىكند و به آنان زيان نمىرساند ، و براى چنين كسى اميد صلاح و رستگارى مىرود .\r\n\r\n\r\n","description":"","footnote":"\r\n( 48 ) - نور الثقلين ، ج 5 ، ص 327 .\r\n","page_name":" 431 ","page_number":433},
  {"content":"\r\n\r\nاز لطايفى كه در اين آيه آمده اين است كه خداى تعالى مىگويد : «  فَإِذا قُضِيَتِ الصَّلاةُ  - چون نماز گزارده شد ، » با بناى فعل مجهول ، در حالى كه واجب مىآمد كه مىگفت : « چون نماز گزارديد » ، براى پيوند به خطاب مقدّم او به مؤمنان ، ولى اين صيغه بويژه حرمتى به وقت نماز مىدهد به گونه‌اى كه هنگام نماز جمعه‌اى كه شرايط آن فراهم باشد بر كسى كه در نماز با مسلمانان حضور يافته و يا عمداً حضور نيافته حرام است ، و اگر عبارت به صيغهء فعل معلوم مىآمد : « چون نماز گزارديد » حكم فقط منحصر به نمازگزاردن مىشد و غير نمازگزاران را در بر نمىگرفت .\r\n[ 11 
  ] پس از آن كه قرآن موضعگيرى مؤمنان را نسبت به نماز جمعه ترسيم مىكند - كه عبارت است از شتافتن براى ذكر خدا و ترك داد و ستد در وقت آن - روند قرآنى به نقد پديدهء توجّه و گرايش به امور دنيا و مقدّم داشتن آن بر نماز مىپردازد كه اشاره به وجود ضعف ايمان در اجتماع و كاستى در سطح هماهنگى و همكارى با شعائر و برنامه‌هاى دين دارد .\r\n«  وَ إِذا رَأَوْا تِجارَةً أَوْ لَهْواً انْفَضُّوا إِلَيْها وَ تَرَكُوكَ قائِماً  - و چون تجارتى يا بازيچه‌اى بينند پراكنده مىشوند و به جانب آن مىروند و تو را هم چنان ايستاده رها مىكنند . » / 397 از بيم آن كه آن تجارت از دست آنها برود يا ديگران در آن سودا بر آنان پيشى گيرند ، و اين پديده‌اى است حاكى از شكست در برابر افزون‌طلبى و گرايش بزرگ نفس به دنيا ، كه پرده از ضعف در ايمانى برمىدارد كه اسلام آن را و هر چه را مربوط بدان است بر هر چيزى در زندگى فرزندان خود ، مقدّم مىخواهد . فقيهان و مفسّران از اين آيه كه پيامبر را پس از گرايش ( مردم به سويى ديگر ) ايستاده توصيف كرده حكم به مستحبّ بودن ايستادن امام را استفاده كرده‌اند . و از ابى بصير مروى است كه از او دربارهء نماز جمعه پرسيدند : امام چگونه خطبه مىخواند ؟ گفت :\r\nايستاده خطبه مىخواند ، زيرا خداوند به پيامبر مىگويد : «  وَ تَرَكُوكَ قائِماً  - و تو را\r\n\r\n","description":"","footnote":"","page_name":" 432 ","page_number":434},
  {"content":"\r\n\r\nهم چنان ايستاده رها كردند . » « 49 » قرآن اين پديدهء منفى را كه ناشى از رجحان دادن تجارت و بازى بر حضور در نماز است با بيان اين نكته چاره مىكند كه آنچه با التزام و پيمودن راههاى الهى از نزد خداوند مىرسد بهتر از تمام اينهاست .\r\nاين آيه خود به اعتقاد به تناقض ميان التزام به دين و دنيا داراى اشاره مىكند ، امرى كه پاره‌اى در عمل بدان دچار مىشوند و امكان جمع بين اين دو را نمىبينند و از اين رو دنيا را به لحاظ آن كه نقد است بر آخرت نسيه ترجيح مىدهند . و حقيقت اينكه خير التزام و پيمودن راههاى خداوند در زندگى ، تنها منحصر به آخرت نيست بلكه شامل دنيا نيز مىشود .\r\n«  قُلْ ما عِنْدَ اللَّهِ خَيْرٌ مِنَ اللَّهْوِ وَ مِنَ التِّجارَةِ وَ اللَّهُ خَيْرُ الرَّازِقِينَ  - بگو آنچه در نزد خداست از بازيچه و تجارت بهتر است و خدا بهترين روزى دهندگان است . » پس كسى كه تمامى خير ، معنوى و مادّى ، و در دنيا و آخرت را « آنچه نزد خداست » مىخواهد ، براستى ، راهش پيروى از راه استوار اوست ، و چه خيرى است در تجارتى كه بر اساس رهنمود قرآن و تقواى الهى نهاده نشده باشد ؟ چنين تجارتى بذر طبقاتى بودن ناپسند و فقر را مىكارد و سبب انحطاط اقتصادى مىشود .\r\nدر ترتيب كلمات اين آيه ملاحظه‌اى در خور توجّه است . در آغاز كه خداوند مىخواهد پديدهء گسيختن از نماز را بيان كند تجارت را - كه مهمتر است - بر لهو و بازيچه مقدّم مىآورد ، و اين براى آن است كه دامنهء ترجيح امور دنيا را بر شؤون دين به وسيلهء بعضى بيان كند ، پس اينان كسانى هستند / 398 كه نه تنها تجارت مشغولشان مىدارد بلكه نسبت بدانچه ساده‌تر و كم‌شأنتر از آن است يعنى بازيچه تأثير پذيرند . و آنجا كه مىخواهد تأكيد كند كه آنچه نزد خداست برتر از آن چيزيست كه ايشان به دنبال آن مىروند چيز پست‌تر از لحاظ درجه را بر مهمتر مقدّم مىدارد ،\r\n\r\n\r\n","description":"","footnote":"\r\n( 49 ) - نور الثقلين ، ج 5 ، ص 327 .\r\n","page_name":" 433 ","page_number":435},
  {"content":"\r\n\r\nپس آنچه نزد خداست نه تنها از بازيچه بهتر است بلكه حتى از آنچه بالاتر از آن است همچون تجارت نيز بهتر است .\r\nبلى ، پاره‌اى مردم و از جمله بازرگانان از بيم زيانمندى ( و عدم النفع ) يا از ترس آن كه روزيشان از دستشان برود پايبند شعاير دينى نيستند ، ولى خداوند عكس اين امر را براى آنان تأكيد مىكند و آن اين است كه نماز و بويژه نماز جمعه رزق و روزى مىآورد ، از آن رو كه پيوند انسان به ضامن و بخشندهء رزق و بلكه به بهترين رازقان و روزى رسانان است .\r\n\r\n","description":"","footnote":"","page_name":" 434 ","page_number":436},
  {"content":"\r\n\r\n/ 399\r\n\r\nسورهء منافقون\r\n\r\n","description":"","footnote":"","page_name":" 435 ","page_number":437},
  {"content":"\r\n . \r\n","description":"","footnote":"","page_name":" 436 ","page_number":438},
  {"content":"\r\n\r\n/ 401 سورهء منافقون\r\n\r\nفضيلت سوره :\r\nپيامبر خدا ( صلّى اللَّه عليه و آله ) گفت : « هر كه اين سوره را بخواند از شرك و دورويى در دين بر كنار مىماند » .\r\nثواب الاعمال و عقابها ، ص 210\r\n/ 403\r\n\r\nزمينهء كلّى سوره\r\nدر اين سوره خط نفاق و دورويى در ميان امّت رسوا مىشود ، و اين امر با بيان نشانه‌هاى مسير و روش آنان صورت مىگيرد كه تكلّف و ظاهرسازى در ابراز ايمان و فرمانبردارى از رهبرى مكتبى است و زندگى كردن با دو چهره و دو شخصيّت : يكى از آن دو تظاهر به ايمان با سوگند و اهتمام ورزيدن به مظاهر دينى و مظاهر گوناگون و ديگرى كفر عملى پنهانى ، پس آنان از پذيرفتن و شناختن رهبرى و رفتن به نزد آن كه براى آنان آمرزش بخواهد ، خوددارى مىكنند و همچنين خود را به صورت مانعى درمىآورند تا مركز رهبرى را به انواع راهها و روشها تضعيف كنند ، و از آن جمله است جنگ اقتصادى عليه آن تا مردم از آن روى بگردانند و\r\n\r\n","description":"","footnote":"","page_name":" 437 ","page_number":439},
  {"content":"\r\n\r\nطرحهايش تعطيل شود . ولى اين آيات بر نقطه‌اى محورى دور مىزند كه همان موضعگيرى آنان نسبت به زندگى رسالتى از لحاظ مبدئى و نفسانى و اجتماعى و اقتصادى است .\r\nسياق آيات در پايان سوره در برابر اين خط مكّارانه مىايستد تا مؤمنان را به سوى حركتى معكوس و دو چندان بر ضدّ مكر منافقان پيش راند ، با دعوت مؤمنان به اينكه داراييها و فرزندان ايشان را ( چنان كه منافقان مىخواهند ) از ذكر خدا و جهاد در راه او باز ندارد ، به سبب خسارت بزرگى كه در آن است ، و از سوى ديگر با تشويق مؤمنان بر پيشى گرفتن از اجل با انفاق از مال دنيا در راه او ، به صورتى كه ايشان را درروند ستيزه و مسابقه با مرگ و دشمن قرار مىدهد ، مسابقه‌اى كه داده‌هاى آن عبارت است از : اجل / 404 آينده ، و تنها فرصتى اندك ، و سرنوشت حتمى ، و پيوستن يا به زيانمندان كه سهمشان عذاب است و يا به گروه صالحان كه نصيبشان بهشت است ، و خردمند در چنين مسابقه‌اى از به كار بردن تمام كوشش خود باز نمىايستد و هرگز فرصتى را تباه نمىسازد .\r\nدر آيات اين سوره بيانى دربارهء گوشه‌اى از مبانى نفاق را مىخوانيم همچون مخالفت با رهبرى مكتبى ، و استكبار و بزرگى فروشى بر مستضعفان و فقيرانى كه پيرامون آنند ، و فريفته شدن منافقان به اموالى كه دارند . در اينجا اين پرسش خودبخود پيش مىآيد : اين گفتگوى دراز دامن درباره نفاق و منافقين ( دو رويى و دورويان ) در بسيارى از مواضع قرآن تا آنجا كه خداوند سوره‌اى را به نام آنان اختصاص داده ، براى چيست ؟ و پاسخ چنان كه به نظر من مىرسد براى سه امر اصلى است :\r\nيكم : براى بر حذر داشتن مؤمنان از خطر گرفتار شدن به نفاق و دورويى ، و بويژه آن كه مؤمن به گرفتار شدن به بيمارى نفاق نزديكتر است تا گرفتارى به كفر ، پس در اين صورت نياز دارد كه حدود اين منطقهء خطرناك و صفات اهل آن و راههاى اجتناب از ورود در آن را براى رهايى از گزندهايش بشناسد .\r\nدوم : براى جهت دادن به اهتمام رهبرى مكتبى و جامعهء اسلامى به خطر\r\n\r\n","description":"","footnote":"","page_name":" 438 ","page_number":440},
  {"content":"\r\n\r\nاين گروه در مسير راهسپارى امّت و آيندهء آن .\r\nسوم : وانگهى تنوّع گفتگو از نفاق در قرآن كريم ضرورتى است كه بحث و كاوش در اين قضيّه آن را ايجاب مىكند ، به عقيدهء من نفاق همان گريز انسان از برابر حقيقت است ، پس او مطلبى را به اخلاص نمىپذيرد ، و در عين حال بروشنى آن را رد نمىكند ، و اين حالت بنا بر اختلاف حقايق تفاوت دارد ، پس نفاقى وجود دارد كه كسانى كه به خداى عزّ و جلّ ايمان ندارند دچار آن مىشوند ، و ديگرى در رويارويى با رهبرى مكتبى است و نوعى ديگر از آن در رويارويى با پاره‌اى از قانونها و تشريعات الهى است .\r\nبه تعبيرى ديگر ، نفاق و دورويى همان جهت‌گيرى بر عكس ايمان است ، و از آنجا كه ايمان بر تمام پهنهء حقايق گسترده مىشود ، نفاق نيز به تضادّ و معارضه بر همان پهنه امتداد مىيابد ، و پرداختن قرآن به موضوع نفاق و دورويى در بسيارى از سوره‌ها به قصد بررسى و چاره‌جويى فراگير از جوانب گوناگون آن است .\r\n/ 405\r\n\r\n[ سوره المنافقون ( 63 ) : آيات 1 تا 11 
  ]\r\nبِسْمِ اللَّهِ الرَّحْمنِ الرَّحِيمِ\r\nإِذا جاءَكَ الْمُنافِقُونَ قالُوا نَشْهَدُ إِنَّكَ لَرَسُولُ اللَّهِ وَ اللَّهُ يَعْلَمُ إِنَّكَ لَرَسُولُهُ وَ اللَّهُ يَشْهَدُ إِنَّ الْمُنافِقِينَ لَكاذِبُونَ ( 1 ) اتَّخَذُوا أَيْمانَهُمْ جُنَّةً فَصَدُّوا عَنْ سَبِيلِ اللَّهِ إِنَّهُمْ ساءَ ما كانُوا يَعْمَلُونَ ( 2 ) ذلِكَ بِأَنَّهُمْ آمَنُوا ثُمَّ كَفَرُوا فَطُبِعَ عَلى قُلُوبِهِمْ فَهُمْ لا يَفْقَهُونَ ( 3 ) وَ إِذا رَأَيْتَهُمْ تُعْجِبُكَ أَجْسامُهُمْ وَ إِنْ يَقُولُوا تَسْمَعْ لِقَوْلِهِمْ كَأَنَّهُمْ خُشُبٌ مُسَنَّدَةٌ يَحْسَبُونَ كُلَّ\r\n\r\n","description":"","footnote":"","page_name":" 439 ","page_number":441},
  {"content":"\r\n\r\nصَيْحَةٍ عَلَيْهِمْ هُمُ الْعَدُوُّ فَاحْذَرْهُمْ قاتَلَهُمُ اللَّهُ أَنَّى يُؤْفَكُونَ ( 4 )\r\nوَ إِذا قِيلَ لَهُمْ تَعالَوْا يَسْتَغْفِرْ لَكُمْ رَسُولُ اللَّهِ لَوَّوْا رُؤُسَهُمْ وَ رَأَيْتَهُمْ يَصُدُّونَ وَ هُمْ مُسْتَكْبِرُونَ ( 5 ) سَواءٌ عَلَيْهِمْ أَسْتَغْفَرْتَ لَهُمْ أَمْ لَمْ تَسْتَغْفِرْ لَهُمْ لَنْ يَغْفِرَ اللَّهُ لَهُمْ إِنَّ اللَّهَ لا يَهْدِي الْقَوْمَ الْفاسِقِينَ ( 6 ) هُمُ الَّذِينَ يَقُولُونَ لا تُنْفِقُوا عَلى مَنْ عِنْدَ رَسُولِ اللَّهِ حَتَّى يَنْفَضُّوا وَ لِلَّهِ خَزائِنُ السَّماواتِ وَ الْأَرْضِ وَ لكِنَّ الْمُنافِقِينَ لا يَفْقَهُونَ ( 7 ) يَقُولُونَ لَئِنْ رَجَعْنا إِلَى الْمَدِينَةِ لَيُخْرِجَنَّ الْأَعَزُّ مِنْهَا الْأَذَلَّ وَ لِلَّهِ الْعِزَّةُ وَ لِرَسُولِهِ وَ لِلْمُؤْمِنِينَ وَ لكِنَّ الْمُنافِقِينَ لا يَعْلَمُونَ ( 8 ) يا أَيُّهَا الَّذِينَ آمَنُوا لا تُلْهِكُمْ أَمْوالُكُمْ وَ لا أَوْلادُكُمْ عَنْ ذِكْرِ اللَّهِ وَ مَنْ يَفْعَلْ ذلِكَ فَأُولئِكَ هُمُ الْخاسِرُونَ ( 9 )\r\nوَ أَنْفِقُوا مِنْ ما رَزَقْناكُمْ مِنْ قَبْلِ أَنْ يَأْتِيَ أَحَدَكُمُ الْمَوْتُ فَيَقُولَ رَبِّ لَوْ لا أَخَّرْتَنِي إِلى أَجَلٍ قَرِيبٍ فَأَصَّدَّقَ وَ أَكُنْ مِنَ الصَّالِحِينَ ( 10 ) وَ لَنْ يُؤَخِّرَ اللَّهُ نَفْساً إِذا جاءَ أَجَلُها وَ اللَّهُ خَبِيرٌ بِما تَعْمَلُونَ ( 11 )\r\n/ 406\r\n\r\nمعناى واژه‌ها\r\n2 [ جنّة 
  ] : يعنى نگهدارى و مصون داشتن ، و [ الجنّة 
  ] - سپر ، همان پوششى است كه براى دفع آسيب به كار مىرود مانند سلاحى كه براى دفع ضربهء مجروح كننده برمىگيرند ، و الجنّة بوستانى است كه درخت آن را پر\r\n\r\n","description":"","footnote":"","page_name":" 440 ","page_number":442},
  {"content":"\r\n\r\nمىكند ، و الجنّة ديوانگى و جنونى كه عقل را مىپوشاند .\r\n5 [ لوّوا رءوسهم 
  ] : براى اعراض از حق سرها را برمىگردانند . و گفته‌اند : زياد جنباندن سرها به مسخره باشد .\r\n/ 407\r\n\r\nعزّت و چيرگى از آن خدا و پيامبرش و مؤمنان است\r\n\r\nشرح آيات :\r\n[ 1 
  ] وقتى هدف گفتگو از منافقان رسوا كردن آنان است آيات بر محور رابطهء اين گروه با رهبرى مكتبى دور مىزند ، زيرا اين بهترين شاخص بازشناسى آنها از ديگران است ، چون آسان است كه انسان به مجموعه‌اى از شعائر و رسوم دين مانند نماز و ركوع و سجودى و روزهء گرسنگى و تشنگى گردن نهد ، و در پنهان داشتن نيّتهاى حقيقى خود مهارتى به خرج دهد ولى بسيار دشوار است كه در صلح و جنگ و در اقتصاد و سياست و در اجتماع و خانوادهء خود و در تمام جوانب زندگى روزانهء خويش سرسپردگى دايم و فراگيرى بدون تكلّف و سرپيچى و تناقض نسبت به رهبرى الهى داشته باشد . وانگهى بارزترين انگيزه‌هاى منافقان سعى در رسيدن به سلطه و قدرت است و مهمترين استراتژى كه آنان براى تحقق بخشيدن بدان مىكوشند همانا رسيدن به مركز رهبرى در امّت اسلامى است با تأثير گذارى بر تصميمات آن يا با سيطره و چيره شدن تامّ و تمام بر آن ، و آنها با هر مكر و حيله‌اى براى تحقق آن فعاليّت مىكنند . و از جمله وسايلشان در اين زمينه تظاهر به اخلاص نسبت به رهبرى و نزديكى جستن بدان با تملّق و تكلّف است . از اين رو مىبينى كه آنان بيش از همهء مردم نسبت به رهبرى تظاهر به دوستى مىكنند و نيّتهاى پليدى\r\n\r\n","description":"","footnote":"","page_name":" 441 ","page_number":443},
  {"content":"\r\n\r\nرا كه نسبت بدان در دل دارند پنهان مىكنند ، / 408 و ناگزير بايد بيدارى و هشيارى تمام داشت كه اينان جبههء حق را در ساعات حساس ، هنگامى كه مسلمانان درگير معركهء جنگى يا در حال مبارزه هستند يا در حال فقدان رهبرى يا خلاء توجيهى و ارشادى بسر مىبرند ، از مسير خود منحرف نكنند . از اينجاست كه نخستين آيات زنگ خطر را به شدت به صدا درمىآورد .\r\n«   إِذا جاءَكَ الْمُنافِقُونَ   - چون منافقان نزد تو آيند . » پس آنان بدون هيچ مناسبتى كه اقتضاى تجديد دوستدارى و بيعت كند ، با عزم قبلى آهنگ ديدار رهبرى مىكنند و مىآيند تا با تكلّف و تظاهر و تملّق گواهى دهند كه او پيامبر است .\r\n«   قالُوا نَشْهَدُ إِنَّكَ لَرَسُولُ اللَّهِ   - گويند : شهادت مىدهيم كه براستى تو همانا پيامبر خدايى . » در اينجا سه تأكيد لفظى وجود دارد : «   نَشْهَدُ   - گواهى مىدهيم » ، و « إن - براستى » و « لام تأكيد - همانا بيگمان » در حالى كه ممكن بود كه تنها بگويند «   إِنَّكَ لَرَسُولُ اللَّهِ   - كه تو پيامبر خدايى » ولى آنها كلمه «   نَشْهَدُ   - گواهى مىدهيم » را به قصد تأكيد افزودند . و تمام اينها چيزى به حقيقت واقع امر نمىافزايد . بلى ، اگر چنين شهادتى از طرف مؤمنى راستين داده مىشد چيز تازه‌اى در برداشت و مىافزود ، بدين لحاظ كه او را بيش از پيش به سرسپردگى نسبت به رهبرى وادار و تشويق مىكرد و نشان از ارتقاء او در درجات ايمان داشت ، و اين همان حالت شهود و حضور در پيشگاه حقيقت رسالت است كه مقتضى سرسپردگى كامل بدان و تحمل مسئوليتها و مبارزه و ستيزه با دشمنان آن براى استوار داشتن آن است .\r\nدر صورتى كه چون منافقان در ادّعاى اين امر دروغ مىگويند ، هيچ سودى به ايشان نمىرساند .\r\n«   وَ اللَّهُ يَعْلَمُ إِنَّكَ لَرَسُولُهُ   - و خدا مىداند كه تو بيگمان پيامبرش هستى . » پس در اين صورت گواهى آنها چيزى به واقعيت امر نمىافزايد هم چنان كه\r\n\r\n","description":"","footnote":"","page_name":" 442 ","page_number":444},
  {"content":"\r\n\r\nچيز جديدى به زندگى آنها نيز نمىافزايد ( و اعتبارى به آنها نمىبخشد ) .\r\n/ 409 «   وَ اللَّهُ يَشْهَدُ إِنَّ الْمُنافِقِينَ لَكاذِبُونَ   - و خدا شهادت مىدهد كه دورويان دروغگويان‌اند . » در اين آيه ملاحظهء ادبى والايى وجود دارد ، چه خداوند اوّل و مستقيما نگفته است : «   وَ اللَّهُ يَشْهَدُ . . .   - خدا گواهى مىدهد . . . » بلكه گفتهء خود :\r\n«   وَ اللَّهُ يَعْلَمُ . . .   - و خدا مىداند . . . » را بر آن مقدّم داشته است ، و اين براى آن است كه از سويى رسالت پيامبرش را به علم خود تأكيد كند و از سويى ديگر دروغگويى منافقان را در ادّعاى ايمان و دوستدارى از طرف آنها به وسيلهء گواهيشان با شهادت خود بدون نفى مضمون گواهى آنها تأكيد كند . دروغ در اينجا به معنى مخالفت كلام آنها با واقع نيست ، زيرا رسالت حق است و آنها نيز همان را به عبارت درآورده‌اند ، ولى دروغ به معنى مخالفت مضمون لازم اين كلام و تعبير با واقعيّت خود آنان است يعنى اظهار اعتقادشان به رسالت و رسيدنشان به سطحى كه بر آن شهادت بدهند ، دروغ است . امّا چرا پروردگار ما نگفت : « و اللَّه يشهد إنك لرسوله - خدا شهادت مىدهد كه تو بيگمان پيامبر او هستى » ؟ چه بسا براى آن كه علم خدا تمامش علم حضورى است كه به سطح شهادت رسيده است ، در حالى كه شهادت نزد ما آدميان با علم اختلاف دارد و مفهومش وسيعتر از آن است ، زيرا علم به راههاى مختلف به دست مىآيد امّا شهادت جز با حضور و ديدن به چشم خود ممكن نمىشود ، و در سطحى فراتر از علم قرار دارد . ( تفاوت ميان آگاهى داشتن از چيزى و گواه بودن بر چيزى . ) [ 2 
  ] دروغ‌زن با مبالغه لفظى احتياط مىكند كه تهى مغزى سخن خود را بپوشاند ، و دين ادّعاها و آرزوكردنها را نمىشناسد و نمىپذيرد زيرا اين واقعيّات و مصداقهاست ، « 1 » و از اين رو رسوا كردن هر دعوى دروغينى كه منافقان مىسازند\r\n\r\n\r\n","description":"","footnote":"\r\n( 1 ) - وقتى به مادّهء ( صدق و صادقين ) مراجعه مىكنيم و آياتى را كه دربارهء اين كلمه وارد شده مىخوانيم ، اين حقيقت براى ما روشن مىشود كه اسلام تنها به ادّعا اكتفاء نمىكند بلكه مصداق را مىخواهد و هر مدّعى را گر چه مؤمن هم باشد در برابر محكم عملى و امتحان قرار مىدهد ، «  لِيَسْئَلَ الصَّادِقِينَ عَنْ صِدْقِهِمْ  - تا راستگويان را از صدقشان بازپرسند . » الاحزاب / 8 .\r\n","page_name":" 443 ","page_number":445},
  {"content":"\r\n\r\nممكن مىشود . « 1 » از آنجا كه دروغ همان مخالفت سخن يا ادّعا با حقيقت است پس منافقان دروغگويان‌اند ، زيرا آنها به مقتضيات ولاء و دوستدارى نسبت به رهبرى و ايمان بدان پايبند نيستند بلكه در رفتار خود در برابر رهبرى رسالتى بر خلاف شهادت خويش عمل مىكنند .\r\n«  اتَّخَذُوا أَيْمانَهُمْ جُنَّةً فَصَدُّوا عَنْ سَبِيلِ اللَّهِ  - از سوگندهاى خود سپرى ساختند و از راه خدا ( مردم را ) بازداشتند . » / 410 جنّة به معنى سپر و پوشش است ، و منافقان با افزونى قسم و سوگندهاى سخت در اظهار ايمان به قصد پنهان سازى كفر و انحرافى كه درآنند ، خود را زره‌پوش مىكنند ، و اين از طبيعت آنها در هر زمان و مكانى است . و سوگندها منحصر به عبارات معمول و متعارف قسم : « و اللَّه و باللَّه و تاللَّه - به خدا قسم » نيست بلكه شامل هر چيزى مىشود كه همين منظور را برساند ، از قبيل سخن يا رفتارى كه انسان انجام مىدهد تا مردم او را باور كنند و به دو اطمينان كنند ، مانند بلند كردن شعارهاى تند و مبالغه در اهتمام به ظواهر ، به عنوان مثال برخى از سازمانهاى مزدور غرب را مىيابيم كه شعارهاى چپ چپ‌گرايانهء افراطى بلند مىكنند تا واقعيّت متناقض خود را پنهان دارند ، هم چنان كه مىبينيم بعضى از آنها در ساختن مساجد و اتّهام ديگران به خروج از دين مبالغه مىكنند ، در حالى كه مىبينيم اين نظام مانند آن ديگرى تا گلوگاه در ورطهء مزدورى بيگانه و خيانت و نافرمانى ( از خدا ) فرو رفته است .\r\nقرآن آن گونه سوگندها را سپر خوانده است ، نه از آن روى كه حقيقت منافقان را مىپوشاند و پنهان مىدارد بلكه از اين جهت كه منافقان در برابر\r\n\r\n\r\n","description":"","footnote":"\r\n( 1 ) - مؤلّف دربارهء شهادت خدا بحثى دارد كه آن را در كتاب نگرشى نو بر انديشهء اسلامى ، ترجمهء حميد رضا آژير مىيابيد .\r\n","page_name":" 444 ","page_number":446},
  {"content":"\r\n\r\nعكس العمل مؤمنان و اجتماع كه در صورت افشاى حقيقت اين گروه گمراه متوجّه آنها مىشود ، در حصار آن سوگندها و تظاهرها پناه مىگيرند .\r\nوانگهى نقش پليد و خطرناكى كه منافقان در نهان ايفا مىكنند همان بازداشتن مردم از راه خداست كه در رهبرى مكتبى نمودار شده ، و از رهبرى نيز به نوبهء خود در حزب و خطّ او در اجتماع متمثّل و نمودار شده است ، و اين هر دو در نقطه‌اى مركزى تجلّى مىكنند كه همان رهبرى مكتبى و همان راه خداست . « 3 » و با تمام تكلّف و تصنّعى كه منافقان با سوگندهاى مختلف ، اظهار ايمان بدان مىكنند ، در واقع با آن مىجنگند و مردم را از آن باز مىدارند . و شهادت دادنها و سوگندهاى اعلان شدهء آنان جز دامهاى شيطان نيست ، و اين صورتى از دروغگويى آنهاست كه خدا بر آنها شهادت مىدهد .\r\n«  إِنَّهُمْ ساءَ ما كانُوا يَعْمَلُونَ  - آنچه مىكنند ناپسند است . » / 411 اين خاتمهء آيه براى آن آمده است تا تأكيد كند كه منافقان صناعت كلام و زبان‌آورى و شعارهاى درخشان را به خوبى مىدانند ، و در اظهار دوستى به رهبرى هنرنمايى مىكنند ، ولى شايسته است كه مؤمنان به آنان فريفته نشوند ، زيرا كارهايشان كاملًا مناقض و مخالف گفته‌هايشان است . و اين دو آيه تصويرى روشن از نفاق و منافقان ( دورويى و دورويان ) به دست مىدهند كه مىتوان آن را به سكّه‌اى كه دوروى دارد تعبير كرد : يكى از آن دو مظهرى است نيك و گيرنده و ديگرى مخبرى بد و زننده ، يكى گلى است زيبا و سرزنده و ديگرى خارى است زهرآگين و خلنده .\r\nاز ويژگيهاى برنامه داشتن قرآن در نقد و سنجش اعمال و اشخاص اين است كه وقتى از عملى بد ( مانند بازداشتن مردم از راه خدا ) سخن مىگويد بدى آن را تأكيد مىكند تا اقدام كنندگان بدان الگوى پيروى ديگران نشوند بلكه نمونه‌هايى\r\n\r\n\r\n","description":"","footnote":"\r\n( 3 ) - اخبارى بسيار وجود دارد كه اين معنى را مىرساند : امام أبو الحسن ( ع ) گفت : « سبيل هو الوصى - راه همان وصىّ است » نور الثقلين ، ج 5 ، ص 334 .\r\n","page_name":" 445 ","page_number":447},
  {"content":"\r\n\r\nبراى پرهيز از آن باشند . و شايد كلمهء « ساء : بد » ما را بدين نكته رهنمون است كه اعمال منافقان آثارى بد در خود آنان و در اجتماع باقى مىگذارد .\r\nضرورتى نيست كه بازداشتن در مورد مردم ترسو تحقّق يابد بلكه گاه نتيجهء فشارهاى گوناگونى است كه منافقان عليه مردم معمول مىدارند ، چون ترور بدنى و فكرى و سياسى و فشار اجتماعى و اقتصادى دوشادوش شايعه پراكنيهاى آزار دهنده و انتشار فرهنگ فلسفى كه وسايل گردنكشان و سازمانهاى مزدور براى گمراه ساختن مردم و جنگ با رهبريهاى رسالتى است ، و بيگمان خطرناكترين دسته‌هاى منافقان براى دين و مردم همانا علماى بد هستند . امير مؤمنان على ( عليه السّلام ) اين حقيقت را تأكيد كرده ، زيرا آنها به مظاهر اسلام ملبّس مىشوند تا مردم را بفريبند ، آن حضرت ( عليه السّلام ) گفت : « بيگمان سخن دربارهء چهار كس كه پنجمى ندارند به شما رسيده است : مردى منافق ، متظاهر به ايمان و متصنّع به اسلام ، گناه نمىكند ، و به عمد خود را گرفتار دشوارى نمىكند كه به تكذيب پيامبر خدا ( صلّى اللَّه عليه و آله ) پردازد ، چه اگر مردم بدانند كه او منافقى دروغگوست سخنش را نمىپذيرند و او را تصديق نمىكنند ، ولى آنان گويند : اين با پيامبر خدا ( صلّى اللَّه عليه و آله ) صحبت داشته و او را ديده و از او شنيده و از او گرفته است ، و مردم حقيقت حال او را نمىدانند . خداى تعالى از منافقان به گونه‌اى بايسته خبر داده و آنان را وصف كرده و ذات عزّ و جلّ او گفته است : «  وَ إِذا رَأَيْتَهُمْ تُعْجِبُكَ أَجْسامُهُمْ وَ إِنْ يَقُولُوا تَسْمَعْ لِقَوْلِهِمْ  « 4 » - چون آنها را بينى تو را از ظاهرشان خوش مىآيد ، و چون سخن بگويند به سخنشان گوش مىدهى . » سپس ، بعد از آنها ماندند و به / 412 پيشوايان گمراهى و دعوت كنندگان به آتش با نيرنگ و دروغ و بهتان نزديك شدند ، پس توليت كارها را به آنان سپردند و آنها را بر گردن مردم رسوا كردند ، و به وسيله آنها دنيا را خوردند ، و همانا كه مردم با پادشاهان و با دنيا\r\n\r\n\r\n","description":"","footnote":"\r\n( 4 ) - المنافقون / 4 .\r\n","page_name":" 446 ","page_number":448},
  {"content":"\r\n\r\nهمراهند مگر آن كه خداوند آدمى را نگاهدارد ، پس اين يكى از آن چهار است » . « 5 » [ 3 
  ] در پايان آيهء پيشين استفاده مىكنيم كه نفاقى كه اين گروه بدان رسيدند زاييدهء همان لحظه نبوده ، بلكه نتيجه تراكم و انباشته شدن سوابق اعمال بدى است كه هنگامى كه به سراى اسلام درآمدند از آنها پاك نشدند ، و اين فكر ما را بر آن مىدارد كه در گفتهء خداى عزّ و جلّ تأمّل كنيم كه گويد : «  إِنَّ اللَّهَ يُحِبُّ التَّوَّابِينَ وَ يُحِبُّ الْمُتَطَهِّرِينَ  - هر آينه خدا توبه كنندگان و پاكيزگان را دوست دارد ، » پس مسير انسانى كه دير زمانى از عمر خود را در گناهان غرق بوده جز با پاك شدن از سوابق بد با توبهء پيوسته و پياپى درست نمىشود ، زيرا آثار گناه هر لحظه تهديد به انحراف مىكند . از اين روست كه پروردگار سبحان ما گويد :\r\n«  ذلِكَ بِأَنَّهُمْ آمَنُوا  - اين بدان سبب است كه آنان ايمان آوردند . » پس هنگامى كه ايمان را اختيار كردند چه بسا اين امر نتيجهء نفحه‌اى الهى بوده كه عرضهء آن شده‌اند و اشراقى بوده كه بر دلهايشان تافته و تصميم به ايمان گرفته‌اند ، « 6 » ولى رسوبات گمراهى پيشين را از خود نزدوده و پاك نكرده‌اند ( و به ريشه كنى آنها نپرداخته‌اند ) از اين رو ديگر بار نموّ كرده تا آنجا كه مسيرهاى آنان را به راهى ديگر تغيير داده است .\r\n«  ثُمَّ كَفَرُوا  - سپس كافر شدند . » در حالى كه شايسته چنان بود كه ايمان را در دلها و رفتارهاى خود راسخ و استوار كنند و در پاكسازى خود از سوابق گمراهى و موجبات و انگيزه‌هاى آن جديّت ورزند ، ولى چنين نكردند و به پيروى خواهشها و مصلحتها به كفر برگشتند ، يا ايمانشان ايمانى سطحى بود و شرايط و مصلحتها آنان را به قبول ايمان واداشته و فراخوانده بود ، پس چون فرصتى مناسب يافتند / 413 به شخصيّتهاى حقيقى خود بازگشتند .\r\n\r\n\r\n","description":"","footnote":"\r\n( 5 ) - نور الثقلين ، ج 5 ، ص 334 نقل از اصول كافى . بيگمان ما را مىسزد كه تاريخ و واقعيّت خود را در پرتو اين روايت بزرگ بررسى كنيم .\r\n( 6 ) - اشاره به اين انديشه در تفسير دو آيهء 17 و 20 سورهء بقره گذشته است ، به آنجا رجوع كنيد .\r\n","page_name":" 447 ","page_number":449},
  {"content":"\r\n\r\nهنگامى كه انسان به انحراف ادامه مىدهد و بر كفر اصرار مىورزد به درجه‌اى مىرسد كه شرارهء ايمان در دلش مىميرد و نور هدايت ( عقل و فطرت و ايمان ) در وجود او خاموش مىشود ، خود از هدايت سخنى نمىگويد و اميد آن نيز بر او نمىرود . و اين مرحله‌اى است كه قرآن آن را « طبع - مهر نهادن » ناميده است .\r\n«  فَطُبِعَ عَلى قُلُوبِهِمْ  - پس بر دلهايشان مهر نهاد . » اما اين مهر نهادن جبرى از جانب خدا نبوده كه بر آنها فرض و واجب شده باشد ، بلكه نتيجهء اختيار آزادانهء كفر پس از ايمان به وسيلهء ايشان و ادامه دادن به اين راه است . و از آنجا كه حكمت آفرينش رحمت الهى است «  إِلَّا مَنْ رَحِمَ رَبُّكَ وَ لِذلِكَ خَلَقَهُمْ  « 7 » - مگر آنهايى كه پروردگارت بر آنها رحمت آورده و آنها را براى همين بيافريده است . » پس خداوند بر قلب هيچ كس مهر نمىنهد مگر آن كه بداند كه وى سزاوار آن است ، و ممكن نيست كه در آينده هدايت شود ، و مهر نهادن به لحاظى از جنبه‌هاى خود ، نوعى از عذاب در دنياست با سلب شيرينى ايمان و هدايت ، امّا در آخرت بيگمان منجرّ به جاودانگى در عذاب دردناك مىشود .\r\nدر اين آيه بيانى است براى مراحل انحطاطى كه منافقان مىپيمايند و آن سه مرحله است : ( ايمان ، كفر پس از آن ، مهر نهادن بر دلها ) ، هم چنان كه اين آيه حاوى پرهيزاندن و هشدارى است به مؤمنان به اين كه ايشان از طريق همين مراحل در معرض سقوط در نفاق قرار دارند . مگر نه آن كه منافقان در آغاز مؤمن بودند و در پايان منافق شدند ؟ پس در اين صورت هر مؤمنى ممكن است كه اگر اسباب ايمانش باقى نماند ، روزى از روزها منافق شود ، زيرا ايمان كيان و موجوديّتى است متكامل و قايم بر اساس مجموعه‌اى از عقايد و رفتارها و كارها ، و كفر كيانى است مخالف و ضدّ آن ، پس هر گامى كه انسان از سرا و كيان ايمان به بيرون بردارد به همان اندازه وارد سرا و كيان كفر شده است . راستى و امانت و وفادارى از ايمان است ، و دروغ و خيانت و وعده خلافى از كفر ، و تعبير نيكو از اين حقيقت را در\r\n\r\n\r\n","description":"","footnote":"\r\n( 7 ) - هود / 119 .\r\n","page_name":" 448 ","page_number":450},
  {"content":"\r\n\r\nنصوص روايات مىيابيم كه خويهاى فلانى بخشى است از نفاق ( دورويى ) يا خصلتى است از / 414 خصلتهاى منافقان . در حديث نبوى از پيامبر خدا ( صلّى اللَّه عليه و آله ) آمده است كه گفت : « چهار چيز است كه در هر كه باشد منافقى تمام است ، و هر كس خصلتى از اين خصلتها را داشته باشد خصلتى از نفاق دارد تا آن را رها كند : چون امين قرار گيرد خيانت كند ، و چون به سخن درآيد دروغ گويد و چون عهدى بندد خلاف عهد كند و چون مرافعه كند از عدل بيرون رود » . « 8 » پس هر گاه كسى همه به شرّ پرداخت كافر مىشود ، و چون به شرّ محض اصرار ورزد بر دلش مهر مىنهند . « 9 » به تحقيق بر دلهاى منافقان كه كفر و نفاق مىورزند مهر نهاده شده تا بدانجا كه با وجود اين مهر هيچ وسيلهء حسّى و عقلى باقى نمانده كه آنان به ايمان و صلاح هدايت شوند يا بدان وسيله ميان كفر و اسلام فرقى نهند .\r\n«  فَهُمْ لا يَفْقَهُونَ  - و آنان در نمىيابند . » يعنى دلالتهاى آيات را در نمىيابند تا به حق هدايت شوند ، نه از آن رو كه خداوند گوش و چشم و دلهاى آنان را از ايشان گرفته است ، بلكه اين همه را دارند ولى از آنها بهره‌اى نمىبرند ، چنان كه خداوند آنها را بدين سان توصيف كرده است : «  لَهُمْ قُلُوبٌ لا يَفْقَهُونَ بِها وَ لَهُمْ أَعْيُنٌ لا يُبْصِرُونَ بِها وَ لَهُمْ آذانٌ لا يَسْمَعُونَ بِها أُولئِكَ كَالْأَنْعامِ بَلْ هُمْ أَضَلُّ أُولئِكَ هُمُ الْغافِلُونَ  « 10 » - ايشان را دلهايى كه بدان نمىفهمند و چشمهايى است كه بدان نمىبينند و گوشهايى است كه بدان نمىشنوند . اينان همان چهار پايانند حتى گمراه‌تر از آنهايند ، » و هر گاه خرد آدمى از كار باز ماند و هشيارى و نيروى تمييز و تشخيص از\r\n\r\n\r\n","description":"","footnote":"\r\n( 8 ) - القرطبى ، ج 18 ، ص 122 .\r\n( 9 ) - در روايات هشدارهايى بسيار نسبت به مغرور شدن به ايمان آمده است . پيامبر خدا ( ص ) گفت :\r\n« تمام عالمان در معرض هلاك‌اند مگر عاملان به علم ، و تمام عاملان هلاكند مگر مخلصان ، و مخلصان نيز در معرض خطرى بزرگند » تنبيه الخواطر ، ص 358 .\r\n( 10 ) - الاعراف / 179 .\r\n","page_name":" 449 ","page_number":451},
  {"content":"\r\n\r\nدست برود ، آيا جز مظهر برونى و صورت مادى او چيزى باقى مىماند ؟ و در اين حال چه فرقى ميان او و جانور يا جماد است ؟ پس عجب نيست كه قرآن منافقان را در آن حال به چوبهايى كه به ديوار تكيه داده شده‌اند تشبيه كرده است .\r\n[ 4 
  ] سياق آيه به بيان گوشه‌اى از صفات پيوسته به شخصيت منافق مىپردازد / 415 كه به وسيلهء آنها در اجتماع منافقان از ديگران باز شناخته مىشوند و عبارتند از :\r\n1 - افزونى توجّه به مظاهر دينى به قصد فريفتن مردم و برانگيختن خوشامد آنان ، از اين رو منافقان را مىبينى كه اثر سجود پيشانيها و زانوهايشان پينه بسته ، يا براى حضور در مسجد و ايستادن در نخستين صف نماز جماعت بر يكديگر پيشى مىگيرند ، و در نماز خود تظاهر بسيار مىكنند ، و جامه‌هاى خود را كوتاه مىگيرند ، و ريشهاى خود را بلند رها مىكنند ، و به مظاهر شجاعت و شهامت ريا كارى مىنمايند . . . و اين چنين عقدهء مظهر گرايى منافقان هر جا كه سخت احساس كنند مظهر اهميّت دارد روى مىنمايد ، و از آنجا كه گوهرى درست ندارند ، ناچارند در جستجوى چيزى برآيند كه كفر و پليدى خود را با آن بپوشانند ، بويژه آنكه در اجتماع مسلمانان زندگى مىكنند .\r\n«  وَ إِذا رَأَيْتَهُمْ تُعْجِبُكَ أَجْسامُهُمْ  - چون آنها را بينى تو را از جسمها و ظاهرشان خوش آيد . » 2 - سخن نگارين گفتن ، منافقان دربارهء هر كلمه‌اى كه از دهانشان بيرون آيد حساب مىكنند و پيش از سخن گفتن بدان بسيار مىانديشند ، اوّلا : براى آن كه آنچه را پنهان مىدارند باز نگويد . مگر نه آن كه آدمى زير زبان خود پنهان شده است ؟ و آيا پروردگار ما سبحانه و تعالى دربارهء آنها نگفته است :\r\n«  وَ لَتَعْرِفَنَّهُمْ فِي لَحْنِ الْقَوْلِ  « 11 » - ايشان را از شيوهء سخنشان خواهى شناخت » ؟\r\nو ثانيا : براى آن كه به آراء باطل خود كه هيچ بهره‌اى از حقايق واقع ندارد پشتوانه‌اى بدهند ، پس نقص دليلها را با آرايشهاى كلام جبران مىكنند ، و اجزاء\r\n\r\n\r\n","description":"","footnote":"\r\n( 11 ) - سورهء محمّد / 30 .\r\n","page_name":" 450 ","page_number":452},
  {"content":"\r\n\r\nسخن را يكا يك به گزين مىكنند تا به دل شنونده راه جويند و او را گمراه كنند ، پس ظاهر كلامشان پاكيزه و شيرين است امّا اگر به نهفته‌هاى پشت آن و ميان سطرهايش آگاه شوى زهرى كشنده مىيابى .\r\n«  وَ إِنْ يَقُولُوا تَسْمَعْ لِقَوْلِهِمْ  - و چون سخن بگويند به سخنشان گوش مىدهى ، » و قول ، هر چيزى است كه انسان به وسيلهء آن با ديگران حكايت مىكند ، مانند گفتار و نوشتار ، و چه بسيار است دهانها و قلمهايى مزدور كه بر منابر و تريبونهاى مسلمانان بالا مىرود و در دواير نشر فرهنگ و تبليغات سر نهان مىكند ، / 416 مردم را گمراه مىسازد و طاغيان را بر آنها چيره مىدارد و از تمام وسايل تبليغاتى پيشرفته و امكانات بزرگ براى تسخير گوش و توجّه مردم بهره مىجويد ، و چه بسيار است شعارهاى خيره كنندهء درخشان ( پيشرفت ، دموكراسى ، رفاه . . . و عدل ) كه حكمرانان منافق براى فريب مردم ، بويژه در مناسبتهاى سياسى و عمومى اجتماعى به راه مىاندازند ، ولى هنگامى كه با واقعيت آنها روبرو شدى درمىيابى كه همه درون تهى و سراب است ! «  كَأَنَّهُمْ خُشُبٌ مُسَنَّدَةٌ  - گويى چوبهايى هستند به ديوار تكيه داده . » و خشب همان شاخه‌هاى خشكى هستند كه انتظار روييدن و ميوه‌اى از آنها نمىرود ، و اصلاح هيچ كس آنها را سودمند نمىكند . بلى ، اگر به سقفى يا درى يا وسيلهء سوخت يا هر چيزى كه انسان در زندگى خود از آن بهره مىگيرد تبديل بشوند سودمند خواهند بود . قرآن از آن رو منافقان را به چوبهايى تشبيه كرده كه « به ديوار تكيه داده شده‌اند » ، تا هر نقش مثبتى را در اجتماع اسلامى از آنها نفى كند .\r\n3 - گريختن روانى از برابر انتقاد ، زيرا منافقان نمىتوانند با حقيقت واقع و موضعگيرى رهبرى و اجتماع نسبت به شخصيّت ديگر خود روبرو شوند ، هم چنان كه نقش پليد آنها بطور كلى متّكى بر ظاهر فريبندهء آنهاست ، و اگر رسوا شوند در رسيدن به هدفهاى خود و فريفتن مردم شكست مىخورند . دانش جنايى وجود اين صفت را در هر مجرمى تأكيد كرده و حتى محققان و روانشناسان آن را محور\r\n\r\n","description":"","footnote":"","page_name":" 451 ","page_number":453},
  {"content":"\r\n\r\nشناسايى مجرمان شناخته‌اند ، و طريقه‌اى در تحقيقات جنايى بر همين اساس به وجود آورده‌اند . و اين مطلب گذشت كه : « نزديك است مظنون به جرم بگويد :\r\nمرا بگيريد » . « 12 » «  يَحْسَبُونَ كُلَّ صَيْحَةٍ عَلَيْهِمْ  - هر آوازى را بر زيان خود مىپندارند . » آنان حقيقت خود و اعمال بد خويش را مىدانند ، از اين رو مىبينى كه در برابر كوچكترين اتهام يا انتقاد به صورتى پيچيده از خود دفاع مىكنند ( همان گونه كه مجرم در دادگاه از خود دفاع مىكند ) خواه آن انتقاد عليه آنان يا بر ضد ديگران يا به صورت عام بوده باشد . و از نكته‌هايى كه دربارهء قضاوت امير مؤمنان ( عليه السّلام ) آمده اين است كه چند تن را نزد او آوردند / 417 كه مظنون به اقدام به جرمى بودند و هيچ يك اعتراف نمىكردند ، حضرتش فرمود به شمارهء آنها شكافهايى در ديوار تعبيه كردند و به متّهمان امر كرد كه سرهاى خود را در آن شكافها قرار دهند و بيرون نياورند . آن گاه به صداى بلند فرياد كرد : گردنش را بزن ! ناگهان مجرم سر خود را بيرون آورد ، و رسوا شد . قرآن اين صفت روانى منافقان را در جايى ديگر به گفتهء خداى تعالى چنين تعبير كرده است : «  يَحْذَرُ الْمُنافِقُونَ أَنْ تُنَزَّلَ عَلَيْهِمْ سُورَةٌ تُنَبِّئُهُمْ بِما فِي قُلُوبِهِمْ  « 13 » - منافقان مىترسند كه مبادا از آسمان دربارهء آنان سوره‌اى نازل شود و از آنچه در دل نهفته دارند با خبرشان سازد . » ولى رهشناسى اسلام در ارزيابى اشخاص تنها متّكى به ظواهر نيست كه روشها و حيله‌هاى منافقان بر آن تأثير گذارد ، و چگونه چنين چيزى ممكن خواهد شد در حالى كه اين رهشناسى متكى به علم مطلق خدا و توفيق هميشگى او به دوستان و مؤمنان خود است ؟ از اين رو قرآن به گواهى دادن آنها نزد پيامبر و سوگندهاى سختشان و به ظاهر پيكرها و گفته‌هايشان نمىنگرد بلكه به حقيقت آنها از جهت كارهاى بد دشمنانهء مخالف امّت و رهبرى ربّانى و نيتهاى پليد نهفتهء عليه\r\n\r\n\r\n","description":"","footnote":"\r\n( 12 ) - ضرب المثل است : كاد المريب أن يقول خذونى .\r\n( 13 ) - التوبة / 64 .\r\n","page_name":" 452 ","page_number":454},
  {"content":"\r\n\r\nاسلام مىنگرد كه اين همه تصويرى است از دشمن كين‌اندوز ، و خداوند آنها را چنين توصيف كرده است :\r\n«  هُمُ الْعَدُوُّ فَاحْذَرْهُمْ  - ايشان دشمنان‌اند از آنها حذر كن . » از اين سخن دو بينش را الهام مىگيريم :\r\nنخست : تظاهر منافقان به محبّت و دوستى و مراعات اوضاع و احوال و شعاير اين جسارت را از مؤمنان سلب مىكند كه آنها را دشمن شمارند يا دست كم ايشان را در دشمن بودن آنها به شك مىافكند . و قرآن به صورتى از اين اختلاف در موضعگيرى نسبت به آنها اشاره مىكند : «  فَما لَكُمْ فِي الْمُنافِقِينَ فِئَتَيْنِ وَ اللَّهُ أَرْكَسَهُمْ بِما كَسَبُوا أَ تُرِيدُونَ أَنْ تَهْدُوا مَنْ أَضَلَّ اللَّهُ وَ مَنْ يُضْلِلِ اللَّهُ فَلَنْ تَجِدَ لَهُ سَبِيلًا  « 14 » - چيست شما را كه دربارهء منافقان دو گروه شديد ، و حال آنكه خدا آنان را به سبب كردارشان مردود ساخته است ؟ آيا مىخواهيد كسى را كه خدا گمراه كرده است هدايت كنيد ؟ و تو راهى پيش پاى كسى كه خداوند گمراهش كرده است نتوانى نهاد . » پس آن آيه براى اين آمده كه ما را آگاه سازد كه بيگمان آنها دشمنند و با كلامى پايان بخش و تميز دهنده ترديد را در مورد آنان بر طرف كند .\r\nدوم : اين آيه موضعگيرى عملى را در برابر منافقان روشن مىكند . نخست شايسته است كه به دشمن بودن آنها ايمان آوريم و يقين كنيم / 418 و سپس از آنها فاصله بگيريم و بپرهيزيم ، و طبيعة رهبرى كه فشارهاى گوناگون آنها به قصد افكندن او به دامهاى آنان صورت مىگيرد ، هشيار باشد ، زيرا خطايى زشت است كه رهبرى سياسى يا دينى مسلمانان به صورتى ساده يا نرم و لغزان با اين خط رفتار كند كه همّت آن - چنان كه بيشتر اشاره كرديم - چرخيدن در پيرامون او و تغيير آراء و راندنش به مسيرى است كه در خدمت مصالح آن خط نفاق باشد .\r\n«  قاتَلَهُمُ اللَّهُ أَنَّى يُؤْفَكُونَ  - خدا ايشان را بكشد . به كجا منحرف\r\n\r\n\r\n","description":"","footnote":"\r\n( 14 ) - النساء / 88 .\r\n","page_name":" 453 ","page_number":455},
  {"content":"\r\n\r\nمىشوند ؟ » و اين است پايان آيه كه به دشمنى با آنها و حتى جنگيدن با آنان مشروعيّت مىدهد . پس تا وقتى كه خداوند با آنها در جنگ است بر مؤمنان كه لشگريان خدايند نيز واجب است كه با آنها بجنگند . و كسى كه خدا با او بجنگد بىگمان شكست مىخورد . امّا كلمهء افك همان دروغ و گمراهى است و « يؤفكون » در اينجا يعنى از حق به باطل منصرف و منحرف مىشوند ، خداى تعالى گفت : «   إِنَّكُمْ لَفِي قَوْلٍ مُخْتَلِفٍ يُؤْفَكُ عَنْهُ مَنْ أُفِكَ   « 15 » - كه شما سخن گونه‌گون مىگوييد . از حق منصرف گردد آن كه منصرفش خواسته‌اند » . پس منافقان به كجا مىروند و تا چه حدّ از حق منصرف و منحرف مىشوند ؟ گويى در اين آيه اشاره‌اى است به عامل و جهت گمراهى آنان مانند شيطان و رهبريهاى منحرف كه زير بيدق آن روان‌اند و خود را عاملان مزدور مصالح آنها ساخته‌اند . و اين نتيجه‌اى است طبيعى ، زيرا منافق به سبب از كار افتادن ضمير و خردش چيزى نمىفهمد ، و بدين ترتيب مقياسى ندارد كه حق را از باطل بازشناسد و تميز دهد و حدّى براى نگهداشتن او جز مصالح و خواهشهايى كه پايانى براى آنها شناخته نمىشود ، وجود ندارد . و مفسّران در معنى «  قاتَلَهُمُ اللَّهُ  - گفته‌اند : اين لعنت است يعنى خدا آنان را دور گرداند .\r\n[ 5 - 6 
  ] قرآن تصويرى ديگر از حالات منافقان و موضعگيريهاى آنان را نسبت به رهبرى مكتبى آشكار مىكند ، و آن ردّ كردن شناسايى مشروعيّت رهبرى و در نتيجه انحراف از آن و استكبار و فزونى جويى نسبت بدان است . منافقان آماده‌اند به شعاير دينى مانند نماز و روزه و حج تظاهر بسيار كنند ، زيرا اين امور مسئوليتى بزرگ بر عهدهء آنها نمىنهد امّا سرسپردن به رهبرى شرعى چيزى است كه نفوس آنها طاقت آن را ندارد . از اين ديدگاه فرمانبردارى از رهبرى مكتبى / 419 مقياس ايمان شده است ، چنان كه خداى تعالى گويد :\r\n\r\n\r\n","description":"","footnote":"\r\n( 15 ) - الذاريات / 8 و 9 .\r\n","page_name":" 454 ","page_number":456},
  {"content":"\r\n\r\n«  فَلا وَ رَبِّكَ لا يُؤْمِنُونَ حَتَّى يُحَكِّمُوكَ فِيما شَجَرَ بَيْنَهُمْ ثُمَّ لا يَجِدُوا فِي أَنْفُسِهِمْ حَرَجاً مِمَّا قَضَيْتَ وَ يُسَلِّمُوا تَسْلِيماً  « 16 » - نه سوگند به پروردگارت كه ايمان نياوردند ، مگر آن كه در نزاعى كه ميان آنهاست تو را داور قرار دهند و از حكمى كه تو مىدهى ناخشنود نشوند و كاملا تسليم آن گردند . » «  وَ إِذا قِيلَ لَهُمْ تَعالَوْا يَسْتَغْفِرْ لَكُمْ رَسُولُ اللَّهِ  - چون به آنها گفته شود كه بياييد تا پيامبر خدا برايتان آمرزش بخواهد . » بدين لحاظ كه آن حضرت [ و رهبريهايى كه نمودار ادامهء زمانى او هستند 
  ] بابى از ابواب رحمت خداست .\r\n«  لَوَّوْا رُؤُسَهُمْ  - سر مىپيچند . » معنى سرپيچى چيست ؟ يا بدان لحاظ كه نشانهء رد كردن است ، و يا بدان لحاظ كه سر اندامى است كه آدمى با آن جهت خود را معلوم مىكند ، پس آنها جهت خود را بر خلاف آن دعوت مىگردانند .\r\nبا نهادن اين آيه در كنار آيهء پيشين كه از تكلّف و تصنّع آنها در اظهار ايمان به پيامبر رهبر با ما سخن مىگفت به اين امر رهنمون مىشويم كه آنها با رهبرى به دو چهره معاشرت و رفتار مىكنند : يكى چهرهء ايمان و صلاحى است كه در حضور پيامبر نشان مىدهند و ديگرى چهرهء انحراف و تكبّرى است كه در جامعه عليه رهبرى با آن زندگى مىكنند . يا آيهء نخست حكايت از ظاهر آنان دارد و آيهء چهارم حاكى از حقيقت و واقعيّت آنهاست . وانگهى راست بودن ايمان به رهبرى به گفتار ثابت نمىشود : «   قالُوا نَشْهَدُ إِنَّكَ لَرَسُولُ اللَّهِ   - شهادت مىدهيم كه همانا تو پيامبر خدا هستى » و بيگمان با عمل و كردار ثابت مىشود ، و در واقعيّت وجود منافقان ذرّه‌اى از شهادت بدان نيست ، بلكه بر عكس مىبينى كه با پيامبر مىجنگند . با مقارنهء اين دو آيه نكته‌اى لطيف را درمىيابيم ، آنجا خداوند گفت :\r\n«   إِذا جاءَكَ الْمُنافِقُونَ   - چون منافقان نزد تو آيند » و اينجا مىگويد :\r\n\r\n\r\n","description":"","footnote":"\r\n( 16 ) - النساء / 65 .\r\n","page_name":" 455 ","page_number":457},
  {"content":"\r\n\r\n«  إِذا قِيلَ لَهُمْ تَعالَوْا  - چون به آنها گفته شود بياييد » يعنى هنگام تظاهر به شهادت و ايمان آنها هستند كه خود را رنجه مىدارند و نزد رهبرى مىآيند ولى هنگام عمل ، با وجود دعوت و اصرار ديگران ، از آمدن خوددارى مىورزند . پس شهادت و گواهى دادن از ديدگاه اسلام تنها تلفّظ و گفتار نيست بلكه گواهى حقيقى با دل و گفتار و كردار است ، و راه منافقان با دين همه متناقض است .\r\n/ 420 از اين آيه درمىيابيم كه منافقان از آن لحاظ با پيامبر خدا رفتار مىكردند كه او را رهبرى سياسى مىدانستند و از قدرت و صولت او مىترسيدند ، و به بخششهاى او اميد داشتند نه از آن لحاظ كه او انسانى ربّانى بود و آنها را به پروردگار عزّت و عظمت پيوند مىداد ، و از اين رو مىبينى كه حتى آمرزش خواهى او را براى خود نمىپذيرند ، در حالى كه آمرزش خواهى به مصلحت آنها بود و به قصد سبك كردن بار گناهانشان انجام مىگرفت .\r\n«  وَ رَأَيْتَهُمْ يَصُدُّونَ وَ هُمْ مُسْتَكْبِرُونَ  - و ايشان را مىبينى كه اعراض و گردنكشى مىكنند . » اين موضعگيرى انكارى ( سرپيچى و ستيزه ) در برابر پيامبر ، منافقان را از ديگر نافرمانان كه در بازگشت به حالت رشد و رهيابى درنگ نمىكنند و نزد رهبرى آمرزش مىخواهند ، جدا مىكند ، و شايد اعراض و گردنكشى از سرسپردگى نسبت به پيامبر از آنجا ناشى شده كه آنها از چشمهء ارزشهاى دنيوى آب نوشيده و از مقياسهاى آن در تشخيص رهبرى راستين پيروى كرده‌اند . پس منافقان كه بيشتر اهل مدينه و از صاحبان مال و جاه بودند كسى را به رهبرى سزاوارتر مىدانستند كه همشهرى آنان باشد ( و از مكّه نزد آنان هجرت نكرده باشد ) و شرطش اين كه بيش از همه مال و فرزند داشته باشد . و اينها هيچ يك از صفات پيامبر ( صلّى اللَّه عليه و آله ) نبود ، پس از او سر پيچيدند و نسبت به رهبرى او گردنكشى كردند ، و اين نوعى از جنگ با خداى عزّ و جلّ و جنگيدن آنها با وحى و قرآن است كه آنها را در صف دشمنان خدا قرار مىدهد ، و شفاعت هيچ كس حتى محمّد ، دوست و حبيب خدا ( صلّى اللَّه عليه و آله ) دشمنان خدا را سودى ندهد .\r\n\r\n","description":"","footnote":"","page_name":" 456 ","page_number":458},
  {"content":"\r\n\r\n«  سَواءٌ عَلَيْهِمْ أَسْتَغْفَرْتَ لَهُمْ أَمْ لَمْ تَسْتَغْفِرْ لَهُمْ لَنْ يَغْفِرَ اللَّهُ لَهُمْ  - تفاوتى نكند ، چه برايشان آمرزش بخواهى و چه نخواهى . خدايشان هرگز نخواهد آمرزيد . » در اين آيه پاره‌اى افكار مربوط به موضع اسلام را نسبت به قضيهء شفاعت مىخوانيم :\r\nنخست : سعى ذاتى نخستين محور تأثير شفاعت در مسير عملى انسان و سرنوشت او در پيشگاه خداوند است ، آنجا كه شفاعت در مورد كسى كه اساس راه او درست باشد پذيرفته مىشود ، اعمال صالح او شفيع او مىشوند و آمرزش خواهى مقرّبان در حق او قبول مىشود ، امّا اگر منافق يا كافر يا مشرك باشد مقرّبان هرگز براى او آمرزش نمىخواهند ، و اگر هم آمرزش بخواهند آن را به صورت ظاهر مىطلبند ، / 421 زيرا مقرّبان ( پيامبران و اوصياء ) به خشنودى خدا خشنودند و به خشم او خشمگين مىشوند ، پس منافقان را دوست ندارند و وقتى برايشان آشكار شود كه آنان بيقين دشمنان خدايند مايل به نجات آنان نمىشوند ، چنان كه ابراهيم ( عليه السّلام ) براى پدرش آمرزش خواست پيش از آنكه براى او بروشنى معلوم شود كه وى دشمن خداست ، امّا وقتى براى او اين معنى روشن شد از وى بيزارى جست .\r\nهم چنان كه صرف آمرزش خواهى ديگران منافق را در صورتى كه خود خويشتن را عوض نكند ، تبديل به مؤمن نمىگرداند و خدا نيز تا وقتى او خود براى خويش آمرزش نخواهد او را نمىآمرزد . خداى تعالى گفت : «  وَ لَوْ أَنَّهُمْ إِذْ ظَلَمُوا أَنْفُسَهُمْ جاؤُكَ ( فَاسْتَغْفَرُوا اللَّهَ ) وَ اسْتَغْفَرَ لَهُمُ الرَّسُولُ لَوَجَدُوا اللَّهَ تَوَّاباً رَحِيماً  « 17 » - و اگر به هنگامى كه بر خود ستم كردند ( و مرتكب گناهى شدند ) نزد تو آمده بودند و از خدا آمرزش خواسته بودند و پيامبر بر ايشان آمرزش خواسته بود ، خدا را توبه پذير و مهربان مىيافتند . » دوم : شفاعت در يك تحليل عميق عبارت از اين است كه حسنهء بزرگى\r\n\r\n\r\n","description":"","footnote":"\r\n( 17 ) - النساء / 64 .\r\n","page_name":" 457 ","page_number":459},
  {"content":"\r\n\r\nمانند عشق به پيامبر و اطاعت از او و عمل به دستورات آن بزرگوار گناهانى را كه به جوهره و اساس ايمان لطمه‌اى نمىزند از بين مىبرد .\r\nسوم : اين آيه حدّ فاصل ميان دو نظريّه را روشن مىكند : نظريهء فدا ( بازخريد خويش ) و امثال آن كه بر ايمان به خدايان متعدّد مبتنى است و معتقد است برخى از آنها رأى خود را بر برخى ديگر تحميل مىكنند ، و بر آن است كه شفاعت اولياء و فرشتگان فرضى را بر خدا واجب مىسازد ، و نظريّه اسلام كه معتقد است شفاعت فقط دعايى از جانب مقرّبان است و پذيرفتن يا نپذيرفتن آن ، بدون وجوب و حتميّتى بسته به ارادهء خدا است . و تفاوت مهم ميان اين دو نظريّه آن است كه نظريّه نخستين عدم مسئوليّت انسان را به سبب اختلاف ملاء اعلى و تعدّد ادارهء هستى توجيه مىكند در صورتى كه نظريه دوم ضرورت تحمّل مسئوليّت انسان را تأكيد مىكند زيرا حتم ندارد كه خداوند شفاعت و آمرزش خواهى ديگران را در حق كسى مىپذيرد .\r\n«  إِنَّ اللَّهَ لا يَهْدِي الْقَوْمَ الْفاسِقِينَ  - خدا مردم نافرمان را هدايت نمىكند . » اين آيه معادله را چنين مختصر مىكند : خدا به منافقان توفيق نمىدهد زيرا نافرمان‌اند ، و در نتيجه تحوّل مثبت در زندگى آنها صورت نمىپذيرد و پيامبر ( صلّى اللَّه عليه و آله ) براى آنها آمرزش نمىخواهد و چون او براى آنها آمرزش نخواست خدا هرگز آنها را نمىآمرزد . با انديشيدن در پايان اين آيه براى ما روشن مىشود كه آمرزش خدا در هدايت انسان به وسيلهء او به سوى حق متجلّى است و نافرمانى همان / 422 سبب نفاق و دورويى است ، و اين كه هر كس از حدود خدا تجاوز كند در بيابان نفاق و گمراهى مىافتد .\r\n[ 7 
  ] از بارزترين مصداقهاى انحراف و گردنكشى منافقان و نافرمانى آنها همان جنگ اقتصادى است كه عليه رسالت و پيامبر به راه انداختند ، چنان كه تنها به خوددارى از انفاق اكتفاء نكردند بلكه ديگران را نيز به عدم انفاق برانگيختند تا جريان مسير مكتبى را از طريق پراكنده كردن مردم از پيرامون رهبرى تضعيف كنند\r\n\r\n","description":"","footnote":"","page_name":" 458 ","page_number":460},
  {"content":"\r\n\r\nو طرحهاى آن را به علّت فقدان عامل اقتصادى كه جزئى از قوانين اجتماعى است به تعطيل كشانند .\r\n«  هُمُ الَّذِينَ يَقُولُونَ لا تُنْفِقُوا عَلى مَنْ عِنْدَ رَسُولِ اللَّهِ حَتَّى يَنْفَضُّوا  - اينان همانهايند كه مىگويند : به آنها كه پيرامون پيامبر خدايند چيزى ندهيد تا از پيرامونش پراكنده شوند . » اين سياست دشمنان اسلام در طول تاريخ است ، امّا آنچه آنها مىخواستند ، به عللى واقعى تحقّق نيافت كه مهمترين آنها عبارتند از اين كه :\r\nاوّلا : انگيزهء كسانى از مؤمنان راستين كه پيرامون رهبرى مكتبى بودند از پيوستن و فرمانبردارى از آن رهبرى هدف اقتصادى نبود ، چنان كه منافقان شكست خورده در برابر مادّه ( و مال ) تصوّر مىكنند ، بلكه آنان راه حق را به بينش دل مىديدند و بيگمان آمادهء پايدارى و ايستادگى در كنار آن و حتى شهيد شدن با شمشير يا مرگ از گرسنگى بودند . اين مرد ( عبد اللَّه بن حذافه ) يكى از آنهاست .\r\nروميان او را به اسير گرفتند و به دو پيشنهاد كردند نصرانى شود و او امتناع كرد ، پس او را به روغن جوشان افكندند تا استخوانهايش آشكار شد ، آن گاه كيش نصرانى را به دو پيشنهاد كردند و او هم چنان خوددارى كرد ، دستور دادند كه ديگر بار او را در روغن جوشان اندازند ، او به گريه درآمد ، گفتند : بىتاب شد كه مىگريد ! بزرگ آنها گفت : بازگردانيدش ، آن گاه وى گفت : مرا از آن رو گريان نمىبينى كه از آنچه با من مىكنيد به ستوه آمده و بىتاب شده‌ام ، بلكه از آن رو مىگريم كه جز يك جان ندارم كه در راه خدا با آن چنين كنند . دوست داشتم كه به اندازه هر موى خود جانى داشتم تا بر من دست مىيافتند و با من چنين مىكردند . « 18 » / 423 دوم : منابع اقتصادى در انحصار و احتكار منافقان نبود كه منع يا محاصرهء آنها موجب فلج شدن جنبش مكتبى شود ، بلكه موارد و اسباب توانگرى اقتصادى در طبيعت است و راهها و روشهايى دارد كه مؤمنان مىتوانند آنها را به كار برند و از\r\n\r\n\r\n","description":"","footnote":"\r\n( 18 ) - سفينة البحار ، ج 2 ، ص 128 .\r\n","page_name":" 459 ","page_number":461},
  {"content":"\r\n\r\nديگران بىنياز و مستقلّ شوند . و براستى خدايى كه آنان را توانگر كرده بيگمان توانايى دارد كه اينان را توانگر كند ، در صورتى كه به او توكل كنند و با تسليم به دو و عمل كردن به روشهاى او خزاين او را بر خود بگشايند .\r\n«  وَ لِلَّهِ خَزائِنُ السَّماواتِ وَ الْأَرْضِ  - و خزاين آسمانها و زمين از آن خداست . » اين آيه و ديگر آيات قرآن اشاره مىكند كه منافقانى كه بيشتر به طبقهء توانگر وابسته بودند مىكوشيدند با نيروى اقتصادييى كه دارند بر كاروان جنبشهاى رسالتى و اجتماع اثر گذارند و مسير آن را منحرف كنند ، و وقتى كه پاره‌اى از برنامه‌ها را مورد پشتيبانى قرار مىدهند براى آن است كه در پشت آن پاره‌اى دستاوردهاى اقتصادى و اجتماعى و سياسى مىيابند و گر نه هيچ آمادگى ندارند كه فقط و خالصانه در راه خدا انفاق و هزينه‌اى كنند ، از اين رو مىبينى كه از پشتيبانى ( مالى ) باز مىايستند و به محض آنكه ببينند مصالح و خواهشهايشان از طرف رهبرى تأمين نمىشود ، سلاح اقتصادى را به روى رهبرى برمىكشند . اين آيه براى بر حذر داشتن رهبرى رسالتى از مكر نازپروردگان توانگر و نقشه‌هاى بد آنان هنگام همكارى و داد و ستد با آنها كافى است . و شايد از اين روند تشويقى لطيف را نسبت به مؤمنان در مىيابيم كه آنان را به وجوب استقلال و اتّكاء و اكتفاى به خود در اقتصاد ، به عنوان محور استقلال سياسى و تسلّط ، ترغيب مىكند ، و اين همه در توكّل به خدا و پس از او اعتماد به بازوها و مغزهاى مردان نهفته است كه خداوند بدان وسيله خزاين خود را برايشان مىگشايد ، زيرا جنگ اقتصادى يكى از روشهاى نبرد مستكبران و گردنكشان با رسالت است و بر حاملان رسالت واجب است كه از آغاز ، با كوشش در گردآورى مال و سخت‌گيرى در خرج كردن آن و اكتفاى به خود در زمينه‌هاى گوناگون براى چنين جنگى آماده شوند .\r\nپيامبر ( صلّى اللَّه عليه و آله ) توانست جنبشى مستقل به وجود آورد كه محاصرهء اقتصادى هيچ گزندى بدان نرساند . و تمام اين حقايق از ذهنهاى منافقان پنهان است ، / 424 زيرا آنها جز ظواهر زندگى مادّى را نمىدانند ، امّا ژرفاى آن از فهم\r\n\r\n","description":"","footnote":"","page_name":" 460 ","page_number":462},
  {"content":"\r\n\r\nآنها بسى دور است ، چه فهمى چنان به بينشى نافذ نياز دارد .\r\n«  وَ لكِنَّ الْمُنافِقِينَ لا يَفْقَهُونَ  - ولى منافقان نمىفهمند . » از اين رو مىبينى كه آنها مىپندارند اگر مالى به مؤمنان ندهند ، مؤمنان به زودى از حركت باز خواهند ايستاد يا از گرسنگى خواهند مرد ، در حالى كه مىبينى آنان از طريق قوانين وضع شده بدان اموال دست يافته‌اند پس مؤمنان نيز مىتوانند از همان قوانين پيروى كنند و هم چنان اموالى به دست آورند .\r\n[ 8 
  ] هم چنان كه منافقان مىپندارند تسلّط و عزّت مؤمنان در اجتماع حاصل كمك آنها و در نتيجه مرهون و وابسته به ارادهء آنهاست ، در حالى كه عزّت و تسلّط مؤمنان همانا از عزّت و تسلّط خدا و وابسته به ارزشهاى تمدن آفرين جديدى است كه بدانها ايمان دارند و به حدود آنها پايبند هستند .\r\n«  يَقُولُونَ لَئِنْ رَجَعْنا إِلَى الْمَدِينَةِ لَيُخْرِجَنَّ الْأَعَزُّ مِنْهَا الْأَذَلَّ  - مىگويند : چون به مدينه بازگرديم ، باعزّت‌ترين كس خوارترين كس را از آنجا بيرون خواهد كرد . » و تكيه كردن آنها بر بازگشت به مدينه كه در آن قدرت مىيافتند به سه علّت بود :\r\n1 - براى آن كه آنها به ارزشهاى وطنى اعتماد داشتند و از آنجا كه پيامبر و مهاجران از مكّه بودند پس ( بر حسب ادّعاى آن منافقان ) هموطن آنها نبودند ، پس آنها را مىبينى كه به انگيختن حسّ وطنى در ميان اهل مدينه و اعتماد بدان به عنوان مقياس عزّت و ذلّت ، و سپس بيرون كردن پيامبر و ياران او به عنوان بيگانگان از مدينه ، برخاستند .\r\n2 - براى آن كه در آن هنگام آنها بيرون از مدينه و در غزوهء بنى مصطلق بودند ، و طبيعة سپاهى كه از مخلص‌ترين ياران پيامبر ( صلّى اللَّه عليه و آله ) تشكيل شده بود با انضباط در زير فرمان او بودند ، و در نتيجه هر اقدامى در آنجا براى رويارويى با رهبرى منجر به شكست مىشد و آنها هرگز ياران و ياورانى براى خود نمىيافتند ، امّا در مدينه كه اجتماع عامّ بود مىتوانستند پاره‌اى را بفريبند و گمراه\r\n\r\n","description":"","footnote":"","page_name":" 461 ","page_number":463},
  {"content":"\r\n\r\nكنند .\r\n/ 425 3 - هم چنان كه اين آيه اشاره مىكند منافقان پايه‌اى در اجتماع بنا نهاده بودند كه بازگشت به مدينه براى آنان حائز چنان اهميتى بود ، زيرا آنها در درون مدينه در جبهه‌اى گسترده كه همان جبههء نفاق و ياران آن بود فعاليّت مىكردند .\r\nامّا آگاهى از آن تحوّل عظيم كه اسلام در مدينه در ارزشها و امور اعتبارى ايجاد كرده بود از اذهانشان پنهان ماند ، و ندانستند كه چگونه مردم مدينه به مرحله‌اى والاتر از ارزش زادگاه و قبيله و مال و سن و تمام ارزشهاى ديگر جاهليت رسيده‌اند و آنها را با ايمان و كفايت و علم عوض كرده‌اند ، و بدين گونه چنان شده‌اند كه عزّت را جز از خلال اين ارزشها نمىبينند ، پس در اين صورت چگونه منافقان مىتوانستند در اجتماعى كه افرادش چنين هستند نقشه‌ها و طرحهاى خود را بگذرانند و به هدفهاى خود برسند ؟\r\n«  وَ لِلَّهِ الْعِزَّةُ وَ لِرَسُولِهِ وَ لِلْمُؤْمِنِينَ  - عزّت از آن خدا و پيامبرش و مؤمنان است . » عزّت تنها به مال نيست ، تجمّع مؤمنان به نسبت فقير است ولى اجتماعى است مستقلّ و بهم پيوسته و كوشا و به ارزشهايى تكيه دارد كه قدرت توسعه و گسترش بدان مىدهد ، و اجتماع مؤمن مدينه آمادهء دفاع از استخوانهاى پوسيده و ارتجاع فرتوت با ارزشهاى فاسد آن نيست .\r\n«  وَ لكِنَّ الْمُنافِقِينَ لا يَعْلَمُونَ  - ولى منافقان نمىدانند . » قانونمندى و شرعى بودن در اجتماع مدينه تبديل شده و قرآن و وحى محور اجتماع مدينه گشته است ، و در حالى كه مبتنى بر ارزش قبيله بود اكنون بر ارزشهاى ربّانى بر پاست . براستى ، خدا چنين گفته . . . و ما بندگان او هستيم ، پس واجب است كه از او فرمان بريم و به گفتهء او عمل كنيم . اين قانونمندى و شرعى بدون جديد در موضعگيرى عبد اللَّه پسر عبد اللَّه بن ابىّ نمودار است كه از ورود پدرش ( رئيس منافقان ) به مدينه جلوگيرى كرد و او جز به شفاعت پيامبر ( صلّى اللَّه عليه و آله ) از پدر نزد پسر به شهر وارد نشد ، و بزرگتر از آن ، اينكه / 426 وى نزد\r\n\r\n","description":"","footnote":"","page_name":" 462 ","page_number":464},
  {"content":"\r\n\r\nپيامبر ( صلّى اللَّه عليه و آله ) آمد و گفت : « اى پيامبر خدا اگر عزم كشتن او كرده‌اى ، به من بفرماى تا آن كس كه سر او را نزد تو بياورد من باشم ، به خدا سوگند كه قبايل اوس و خزرج دانسته‌اند كه من نكوكارترين فرد آنان نسبت به پدر خود هستم » . « 19 » و اين تصويرى است از تحوّل تمدّن آفرين جديد و طغيان قانونمندى نو عليه قانونمندى كهنى كه در آن رابطه‌اى نزديكتر از علاقهء پسر به پدر نيست .\r\nاز خود مىپرسيم : چرا آيهء پيشين به اين عبارت پايان يافت كه منافقان «  لا يَفْقَهُونَ  - نمىفهمند » ، در حالى كه اين آيه چنين پايان مىيابد كه آنها «  لا يَعْلَمُونَ  - نمىدانند » ، پاسخ اين است كه : شناخت قوانين اقتصادى و اين كه مال در نتيجه كوششهايى به دست مىآيد كه خزاين خدا را در زمين بيرون مىآورد ، نياز به فقه دارد كه همان فهم ژرف است ، در حالى كه شناخت قوانين اجتماعى و از جمله آنها تبديل شدن ارزشها نزد مردم به چنان فهم ژرفى نياز ندارد ، بلكه هر كسى مىتواند آن را بداند . و بدين گونه اين آيه فقه ( فهم ژرف ) منافقان را نسبت به قوانين اقتصادى نفى مىكند ، و سپس علم ( و آگاهى ) آنها را ( كه كمتر از فقه است ) حتى از فهم تحوّلات اجتماعى نفى مىكند .\r\n[ 9 
  ] و از آنجا كه منافقان مىكوشند روح مادّى ( و مال پرستى ) را در اجتماع رسوخ دهند و در نتيجه اجتماع را به سود جنگ اقتصادى سياسى خود بر ضد اسلام و رهبرى مكتبى بكشانند ، در قرآن مىيابيم كه ارزشهاى معنوييى را كه از ايمان به آخرت الهام مىگيرد در ضمير امّت رشد مىدهد تا در دامهاى نفاق نيفتد و نقشه‌هاى منافقان بر ضد اسلام شكست بخورد . دعوتى كه در شرايط سختى و جنگ اقتصادى از مؤمنان مىشود مرادش به صورتى بزرگتر توانگران ايشان‌اند ، زيرا آنان به پرسش گرفته خواهند شد و رسالت با اين گونه از مبارزه چنين مقابله مىكند كه آنان را به تحمّل مسئوليت در تقويت رهبرى و دولت و امّت اسلامى به انفاق و تأمين هزينهء بيشتر وادارد و برانگيزد ، و اين امر ممكن نمىشود مگر با پرواز انسان در آسمان ذكر\r\n\r\n\r\n","description":"","footnote":"\r\n( 19 ) - نور الثقلين ، ج 5 ، ص 334 .\r\n","page_name":" 463 ","page_number":465},
  {"content":"\r\n\r\nخدا ، و فراتر رفتن از آزمندى نفس و سرگرمى و بازى با اموال و اولاد .\r\n«  يا أَيُّهَا الَّذِينَ آمَنُوا لا تُلْهِكُمْ أَمْوالُكُمْ وَ لا أَوْلادُكُمْ عَنْ ذِكْرِ اللَّهِ  - اى كسانى كه ايمان آورده‌ايد ! اموال و اولادتان شما را از ذكر خدا به خود مشغول ندارد . » / 427 و اين دو زينت زندگى دنيا و درخشانترين صورتهاى آنند . و مؤمن شايسته است كه ذكر خدا را محور خود قرار دهد و دور آن به گونه‌اى بگردد كه هيچ چيزى او را از اين مدار خارج نكند . مراد از اموال در اينجا تنها درهم و دينار و طلاها ( و سكّه و اسكناس ) نيست بلكه هر چيزى است كه اجتماع مالك آن است از زمين و امكان داشتن و مصلحت اقتصادى و آنچه شبيه اينهاست ، و همچنين اولاد تنها فرزندان نيستند ، بلكه در اينجا مراد پيوستگى انسان به مادّه ( اموال ) و پيوند او با ديگران ( اولاد ) است و اموال و اولاد بارزترين مصداقهاى اين دو نوع پيوندند . شايد دعوت به سرگرم نشدن به اموال مقابله با سياست اقتصادى منافق عليه رسالت و پيامبر است ( آيه 7 ) ، در حالى كه دعوت به سرگرم نشدن به فرزندان مقابله با سياست نژادى و وطنييى است كه آنان خواستند پس از بازگشت به مدينه بر آن تكيه كنند ( آيهء 8 ) .\r\nآن گاه قرآن مؤمنان را از عواقب رهسپارى در ركاب مال و اولاد بر حذر مىدارد و مىگويد :\r\n«  وَ مَنْ يَفْعَلْ ذلِكَ فَأُولئِكَ هُمُ الْخاسِرُونَ  - كه آنان كه چنين كنند زيانكاران‌اند . » آن كه زيان مىبيند اسلام نيست ، و زيان ديدگى آنها زيان بردن و بىنصيب ماندن از نتايج انفاق است كه پاكيزه شدن و تهذيب و تزكيه باشد و دچار شدن به سرنوشت شوم در آخرت كه عذاب باشد و حسرت بر بىنصيبى در نزد خدا .\r\nاين آيه ريشه‌هاى نفاق را كه بر اساس مصالح مادّى و نژادى استوار است و در برجسته‌ترين صورت خود در علاقهء انسان به مال شخصى خويش و در بارزترين مظاهر آن در علاقهء به فرزند خود نمودار است ، از بيخ و بن برمىكند .\r\n\r\n","description":"","footnote":"","page_name":" 464 ","page_number":466},
  {"content":"\r\n\r\n[ 10 
  ] امّا راه رهايى از آزمندى نفس همانا انفاق و هزينه كردن است ، و اين چيزى است كه اين آيات يادآور مىشود و آن را در اذهان مؤمنان برمىانگيزد ، بدين‌سان كه مؤمنان را در برابر حقيقت دنيا قرار مىدهد كه فرصتى است كوتاه و قاطع هم چنان كه آنان را در مسابقه‌اى خطرناك با اجلى قرار مىدهد كه طومار زندگى را درهم مىپيچد تا پس از آن انسان با سرنوشت ابدى خود رويارو شود ، يا با صالحان در بهشت و يا با دوزخيان در عذاب .\r\n«  وَ أَنْفِقُوا مِنْ ما رَزَقْناكُمْ مِنْ قَبْلِ أَنْ يَأْتِيَ أَحَدَكُمُ الْمَوْتُ  - از آنچه روزيتان داده‌ايم در راه خدا انفاق كنيد ، پيش از آنكه يكى از شما را مرگ فرا رسد . » / 428 در آن هنگام خود به تنهايى با سرنوشت خويش روبرو مىشود ، و به تنها به پيشگاه خدا مىرود ، نه با مال و نه فرزندان و نه ياورى . وقتى قرآن انسان را يادآور مسئوليتهاى فردى خود مىشود براى آن است كه او را از عوامل تأثير گذار منفى مادّى و اجتماعى كه او را از انفاق و پذيرفتن دعوت خدا باز مىدارد ، جدا كند . . . و چرا انسان از مال خود نسبت به پروردگارى كه آن را به او روزى داده دريغ ورزد در حالى كه ناچار با مرگ از آن دست خواهد كشيد ؟\r\n«  فَيَقُولَ رَبِّ لَوْ لا أَخَّرْتَنِي إِلى أَجَلٍ قَرِيبٍ فَأَصَّدَّقَ وَ أَكُنْ مِنَ الصَّالِحِينَ  - پس بگويد : اى پروردگار من ، چرا مرگ مرا اندكى به تأخير نينداختى تا صدقه دهم و از شايستگان باشم . » او ، براستى از خدا تأخيرى هزار ساله نمىخواهد ، بلكه مىخواهد مهلتى اندك همچون چشم بر هم زدنى به دو دهد كه خود را از حسرت و عذاب وارهاند ، و اين دلالت مىكند بر آن كه انسان مىتواند با يك تصميم و در يك چشم بر هم زدن خود را تغيير دهد و از جبهه‌اى به جبهه ديگر و از سرنوشتى به سرنوشت ديگر منتقل كند . و از اين آيه كريم هدايت مىشويم به اينكه صدقه ( و انفاق ، هزينه كردن در راه خدا ) معراج مؤمن به نزد زنان و مردان صالح است . و اينجا الهامى دربارهء گفته خداى تعالى مىيابيم كه گويد : «  خُذْ مِنْ أَمْوالِهِمْ صَدَقَةً تُطَهِّرُهُمْ وَ تُزَكِّيهِمْ \r\n\r\n","description":"","footnote":"","page_name":" 465 ","page_number":467},
  {"content":"\r\n\r\n بِها  « 20 » - از دارائيهايشان صدقه بستان تا آنان را پاك و منزّه سازى . » [ 11 
  ] هم چنان كه قرآن براى انسان واقعيّت آيندهء او را در حالى كه آخرين جرعه‌هاى مرگ را مىنوشد مكشوف مىسازد ، تأكيد مىكند كه دنيا همان تنها فرصت است و مرگ پايان آن .\r\n«  وَ لَنْ يُؤَخِّرَ اللَّهُ نَفْساً إِذا جاءَ أَجَلُها  - چون كسى اجلش فرا رسد ، خدا هرگز مرگ او را به تأخير نمىافكند . » اين حقيقتى است قاطع كه اگر بشر بدان بينديشد بيگمان به حق هدايت مىشود و به اوامر خدا گردن مىنهد ، و ناپذيرفتن آرزوهاى انسان در تأخير اجل از طرف خداوند مبتنى بر حكمتى مهم است ، زيرا اگر اين آرزو پذيرفته مىشد مردم كوشش را به آرزومندى و كردار امروز را به واگذارى به فردا تبديل مىكردند . و چگونه خداوند آرزوى تأخير اجل را بپذيرد در حالى كه مىداند كه اگر عمر آنان را بازگرداند به همان كارهايى خواهند پرداخت كه مىكردند ؟ ! / 429 «  وَ اللَّهُ خَبِيرٌ بِما تَعْمَلُونَ  - و خدا به كارهايى كه مىكنيد آگاه است . » پس با فرض اين كه خداوند اجل كسى را به تأخير افكند ، مىداند كه او همان كارى را خواهد كرد كه پيش از فرا رسيدن مرگش مىكرده است .\r\nدر پايان اين سوره داستانى تاريخى را كه مفسّران در تفسير اين سوره و سبب نزول آن نقل كرده‌اند مىآوريم ، صاحب المجمع گويد :\r\nاين آيات دربارهء عبد اللّه بن ابى منافق و ياران او نازل شد ، بدين معنى كه به پيامبر خدا ( صلّى اللَّه عليه و آله ) خبر رسيد كه بنى مصطلق براى جنگ با او گرد آمده‌اند ، و فرمانده آنان حرث بن ابى ضرار ، پدر جويريه همسر پيامبر ( صلّى اللَّه عليه و آله ) بود . چون پيامبر خدا ( صلّى اللَّه عليه و آله ) اين خبر را شنيد به سوى آنان رفت تا آنها را بر سر آبى از آبهايشان كه بدان مريسيع مىگفتند و از ناحيه قديد تا ساحل است دريافت ، پس مردم پيشروى كردند و جنگيدند ، و خداوند بنى مصطلق را\r\n\r\n\r\n","description":"","footnote":"\r\n( 20 ) - التوبة / 103 .\r\n","page_name":" 466 ","page_number":468},
  {"content":"\r\n\r\nدرهم شكست و گروهى از آنها كشته شدند ، و پيامبر خدا ( صلّى اللَّه عليه و آله ) پسران و زنان و اموال آنها را برگرفت و آورد ، هنگامى كه مردم بر سر آن آب بودند گروهى مردم به آب خوردن و برگرفتن بر آن آب درآمدند و همراه عمر بن خطاب مزدورى از بنى غفار بود كه به دو جهجاه بن سعيد مىگفتند و اسب او را يدك مىكشيد ، پس جهجاه و سنان جهنى از بنى عوف بن خزرج بر سر آب درگير شدند و به جنگ پرداختند . جهنى بانگ برآورد : اى گروه انصار ! و غفارى فرياد كرد : اى گروه مهاجران ! پس يكى از مهاجران كه به دو جعال مىگفتند و فقير بود به مرد غفارى كمك كرد ، پس عبد اللّه بن ابى به جعال گفت : براستى كه تو هتّاك و گستاخى ، گفت : و چه چيزى مرا از اين كار باز مىدارد ؟ و زبان جعال بر عبد اللّه تند شد ، پس عبد اللّه گفت : سوگند به آن كه به دو سوگند مىخورند تو را درهم مىپيچم و سزاوار غير از اينى . ابن ابى خشمگين شده بود و گروهى از قوم او همراهش بودند كه در ميان ايشان زيد بن ارقم خردسال نيز بود ، ابن ابى گفت : با ما دشمنى كردند و بر ما در سرزمينهاى ما فزونى گرفتند ، به خدا مثل ما با آنها جز اين نيست كه گوينده گويد : سگت را فربه كن تا تو را بخورد ، به خدا سوگند كه چون به مدينه باز گرديم بيگمان عزيزترين كس خوارترين كس را از آن شهر بيرون كند ، مراد او از عزيزترين خودش بود ، و از خوارترين / 430 پيامبر خدا ( صلّى اللَّه عليه و آله ) سپس روى به حاضران قوم خود كرد و گفت : اين است كارى كه با خود كرديد ، سرزمين خود را بر آنها گشوديد و روا داشتيد ، اموال خود را با آنها قسمت كرديد ، هان به خدا كه اگر از جعال و كسانش زيادى خوراك را باز مىداشتيد ، بر گردن شما سوار نمىشدند و نزديك بود از سرزمين شما نقل مكان كنند و به عشاير و مولايان خود بپيوندند ، پس زيد بن ارقم گفت : به خدا سوگند كه خوار كم مقدار دشمن داشته در ميان قوم خود تويى ، و محمد ( صلّى اللَّه عليه و آله ) از جانب خدا در عزّت و از سوى مسلمانان مورد مودّت و محبّت است ، به خدا كه پس از اين سخن كه گفتى ديگر تو را دوست ندارم ، عبد اللَّه گفت : خاموش ! من شوخى مىكردم .\r\nزيد بن ارقم نزد پيامبر خدا ( صلّى اللَّه عليه و آله ) آمد - و اين پس از فراغت\r\n\r\n","description":"","footnote":"","page_name":" 467 ","page_number":469},
  {"content":"\r\n\r\nاو از آن غزوه بود - و ماجرا را به دو خبر داد ، پس پيامبر خدا ( صلّى اللَّه عليه و آله ) فرمان حركت داد ، و به دنبال عبد اللّه كس فرستاد و او را آوردند ، آن گاه به وى گفت : اين چه مطلبى است كه دربارهء تو به من خبر داده‌اند ؟ عبد اللّه گفت :\r\nسوگند به آن كه بر تو قرآن را نازل كرد من هرگز چنين چيزى نگفته‌ام ، و زيد واقعا دروغگوست ، و انصارى كه حاضر بودند گفتند : اى پيامبر خدا گفتهء كودكى از كودكان انصار را دربارهء پير ما و بزرگ ما راست مشمار ، شايد اين كودك نوسال در سخن خود دچار پندار شده است . پس پيامبر خدا ( صلّى اللَّه عليه و آله ) عذر او را پذيرفت و انصار زيد را به باد سرزنش گرفتند . چون پيامبر خدا ( صلّى اللَّه عليه و آله ) تنها شد اسيد بن الخضير به ديدار او رفت و درودى شايستهء پيامبر به دو گفت و سپس گفت : اى پيامبر خدا ! در ساعتى نامناسب رفتى كه معمولا در چنين ساعتى نمىرفتى . پيامبر خدا ( صلّى اللَّه عليه و آله ) به او گفت : آيا نشنيده‌اى كه دوست شما چه گفته است ؟ ادّعا كرده كه چون به مدينه برگردد هر كه عزيزتر است آن را كه خوارتر است از آن شهر بيرون مىكند . اسيد عرض كرد : به خدا سوگند اى پيامبر خدا كه تو او را به هر جا بخواهى بيرون مىكنى ، به خدا سوگند كه او خوار است و تو عزيز ، سپس گفت : اى پيامبر خدا با او مدارا و مهربانى كن ، به خدا سوگند كه خداوند تو را در حالى آورد كه قوم او براى او تاج شاهى مىساختند تا بر سرش نهند و او مىبيند كه تو شهريارى را از او سلب كرده‌اى .\r\nبه عبد اللَّه پسر عبد اللّه بن ابى خبر رسيد كه ماجراى پدرش چه بوده ، پس نزد پيامبر خدا ( صلّى اللَّه عليه و آله ) آمد و گفت : اى پيامبر خدا ، به من خبر رسيده كه تو مىخواهى پدرم را بكشى ، اگر / 431 ناگزير چنين مىكنى به من بفرماى كه سر او را خود نزدت بياورم ، به خدا سوگند كه خزرجيان دانسته است كه در آن قبيله مردى نكوكارتر از من نسبت به پدر و مادرش نبوده است ، و من بيم آن دارم كه تو به ديگرى امر كنى و او پدرم را بكشد و نفس من مرا رها نگذارد كه بنگرم قاتل عبد اللّه بن ابى بر روى زمين مىخرامد ، و او را بكشم و بدين ترتيب مؤمنى را در برابر كافرى كشته باشم و به دوزخ روم ، پس پيامبر گفت : نه ، بلكه با او مدارا كن و تا وقتى با ما\r\n\r\n","description":"","footnote":"","page_name":" 468 ","page_number":470},
  {"content":"\r\n\r\nباقى است به دو خوشرفتارى كن .\r\nگفته‌اند : پيامبر خدا ( صلّى اللَّه عليه و آله ) آن روز مردم را راه برد تا شب كردند و شب هم چنان راه برد تا به صبح درآمدند و آن روز نيز هم چنان آنها را برد تا آنكه آفتاب آنها را آزرد ، آن گاه مردم را فرود آورد چنان كه گام بر زمين ننهاده به خواب رفتند ، و اين كار را براى آن كرد كه مردم را از گفتگو دربارهء سخنى كه از دهان عبد اللّه بن ابى بيرون آمده بود باز دارد ، سپس مردم را برد تا بر آبى در حجاز اندكى بالاتر از بقيع كه بدان بقعاء گويند فرود آمد ، پس بادى شديد وزيدن گرفت كه مردم را آزار داد و از آن هراسيدند ، و ماده شتر پيامبر خدا ( صلّى اللَّه عليه و آله ) گم شد و اين شب هنگام بود . پيامبر گفت : امروز منافقى كه نفاقى بزرگ داشت در مدينه بمرد . گفتند : او كيست ؟ گفت : رفاعه ، پس يكى از منافقان گفت :\r\nچگونه ادّعا مىكند كه غيب مىداند در حالى كه جاى شتر خود را نمىداند ، آيا آن كه براى او وحى مىآورد به دو خبر نمىدهد ؟ پس جبرييل گفتهء آن منافق و جاى شتر را به دو خبر داد ، و پيامبر خدا ( صلّى اللَّه عليه و آله ) آن را به اصحاب خود خبر داد و گفت : من ادّعا نمىكنم و نمىپندارم كه غيب مىدانم ، و من آن را نمىدانم ، ولى خداى تعالى گفتهء منافق و جاى ناقهء مرا كه در آن شكاف درّه است به من خبر داد ، آن گاه شتر همانجا بود كه وى گفت و آن را آوردند و آن منافق نيز ايمان آورد .\r\nچون به مدينه گام نهادند رفاعة بن زيد را در تابوت يكى از بنى قينقاع كه از بزرگان يهود بود و همان روز مرده بودند يافتند . زيد بن ارقم گفت : چون پيامبر خدا ( صلّى اللَّه عليه و آله ) به مدينه رسيد من از اندوه و شرمى كه داشتم در اتاق نشستم . آن گاه سورهء منافقين در راستگويى زيد و دروغگو شمارى عبد اللَّه بن ابى نازل شد ، سپس پيامبر خدا ( صلّى اللَّه عليه و آله ) گوش زيد را گرفت و او را از سر رحل بلند كرد و گفت : اى پسر دهانت راست گفت ، و گوشهايت هشيار بود و دلت را بيدار كرد ، و خداوند همين دم دربارهء آنچه تو گفتى سوره‌اى از قرآن نازل كرد .\r\n/ 432 عبد اللّه بن ابى نزديك مدينه بود ، پس چون خواست وارد شهر شود ، پسرش عبد اللّه بن عبد اللّه بن ابى پيش او آمد و مانع رفتن او از تمام راهها به مدينه شد .\r\n\r\n","description":"","footnote":"","page_name":" 469 ","page_number":471},
  {"content":"\r\n\r\nپس پدرش گفت : واى بر تو ، تو را چه شده ؟ گفت : به خدا سوگند كه جز با اجازهء پيامبر به اين شهر وارد نمىشوى ، تا امروز بدانى كه عزيزترين كيست و خوارترين كدام . عبد اللّه ( بن ابى ) از پسر خود به نزد پيامبر خدا ( صلّى اللَّه عليه و آله ) شكايت ( روانه ) كرد . پيامبر به پسر او پيام امريه فرستاد : دست از او بدار و بگذار وارد شود .\r\nپس گفت : امّا چون امر پيامبر خدا ( صلّى اللَّه عليه و آله ) رسيد كه وارد شوى ، بسيار خوب . آن گاه او وارد شهر شد امّا چند روزى نگذشت كه بيمار شد و درگذشت .\r\nچون اين آيات نازل شد و دروغگويى عبد اللّه بن ابى فاش شد به او گفتند : دربارهء تو آياتى سخت نازل شده پس نزد پيامبر خدا ( صلّى اللَّه عليه و آله ) برو و از او درخواست كن كه براى تو آمرزش بخواهد ، وى سرش را برگرداند و سپس گفت :\r\nمرا گفتيد كه ايمان آورم ، ايمان آوردم ، به من دستور داديد كه زكات مالم را بدهم ، دادم ، جز اين نمانده است كه به محمد سجده كنم ؟ پس اين آيه نازل شد : «  وَ إِذا قِيلَ لَهُمْ تَعالَوْا . . .  چون به آنها گفته شود بياييد . . . تا گفتهء خداى تعالى :  وَ لكِنَّ الْمُنافِقِينَ لا يَعْلَمُونَ  - ولى منافقان نمىدانند . » « 21 »\r\n\r\n\r\n\r\n","description":"","footnote":"\r\n( 21 ) - مجمع البيان ، ج 10 ، ص 293 - 295 .\r\n","page_name":" 470 ","page_number":472}
  ]