[
  {"content":"\r\nعيون أخبار الرضا ( ع )\r\nترجمه\r\nشيخ محمد تقى آقا نجفى اصفهانى\r\nجلد دوم\r\nانتشارات علميه اسلاميه\r\nچاپ اول\r\nتهران\r\n","description":"","footnote":"","page_name":" تعريف الكتاب ","page_number":1},
  {"content":"\r\nجلد دوم\r\nبِسْمِ الله الرَّحْمنِ الرَّحِيمِ\r\nو به نستعين الحمد لله رب العالمين و صلواته على سيدنا محمد و إله الطيبين الطاهرين الائمة المعصومين\r\n\r\nباب سىام « در ذكر آنچه وارد شده است از حضرت ابى الحسن على بن موسى الرضا ( ع ) از اخبار مجموعه »\r\nاز حسن بن الجهم مروى است كه گفت از حضرت على بن موسى الرضا ( ع ) شنيدم كه فرمود صديق و رفيق هر مردى عقل او است و دشمن او جهل و نادانى او است . از محمود بن ابى البلاد مروى است كه گفت از حضرت رضا ( ع ) شنيدم كه فرمود كسى كه شكرگزارى ولينعمت خود از خلق خدا نكند شكرگزارى از خدا نكرده است . به اين اسناد از ابراهيم ابن محمود مروى است كه گفت حضرت رضا ( ع ) فرمود مؤمن كسى است كه چون نيكى كند خوشنود شود و چون بدى كند طلب آمرزش كند و مسلمان كسى است كه مسلمانان از زبان و دست او سالم باشند و از ما نيست كسى كه همسايهء او از صدمات او آسوده نباشد . بطرق مختلفه از حضرت على بن موسى الرضا ( ع ) بتوسط آباء امجادش از على بن ابى طالب از رسول خدا ( ص ) مروى است كه آن جناب فرمود چهار طائفه باشند كه در روز قيامت من شفيع ايشان باشم .\r\nاكرامكنندهء ذريه من و برآورندهء حاجتهاى ايشان و سعىكنندهء امور ايشان در هنگامى كه مضطر باشند و دوست دارندهء ايشان بقلب و زبان خود . به اين اسناد حضرت على بن موسى الرضا ( ع ) بتوسط آباء امجاد خود از حضرت على بن\r\n","description":"","footnote":"","page_name":" 263 ","page_number":2},
  {"content":"\r\nالحسين از اسماء بنت عميس روايت كرده است كه او گفت چون فاطمهء زهرا ( س ) به حضرت حسن ابن على ( ع ) حامله شد او از آن معصومه تولد يافت رسول خدا ( ص ) آمد و فرمود اى اسماء بياور فرزندم را من حسن ( ع ) را به آن جناب دادم در حالتى كه او را بخرقهء زردى پيچيده بودم پس آن بزرگوار آن خرقه را انداخت و اذان در گوش راستش خواند و اقامه در گوش چپش خواند بعد از آن بعلى ( ع ) فرمود فرزندم را بچه اسمى مسمى ميكنى عرض كرد يا رسول الله من در ناميدن اسم او بر جناب تو سبقت نگيرم و ليكن من دوست ميداشتم كه نام نامى و اسم گرامى او حرب باشد پيغمبر فرمود من نيز در ناميدن اسم او بر خدا پيشى نگيرم پس از آن جبرئيل ( ع ) نازل شد و عرض كرد يا محمد خداوند على اعلا سلامت مىرساند و ميفرمايد على نسبت به تو بمنزلت هارون است نسبت بموسى و ليكن بعد از تو پيغمبرى نيايد اسم اين فرزند دلبندت را باسم پسر هارون برادر پيغمبر ( ص ) فرمود كه اسم هارون چيست جبرئيل عرض كرد شبر و پيغمبر فرمود زبان من زبان عربى است جبرئيل عرض كرد نام نامى او را حسن بگذار اسماء گويد كه نام آن مولود مسعود را حسن برداشت و چون روز هفتم شد پيغمبر ( ص ) از براى او عقيقه گرفت به دو بره كه سياهى آنها بسفيدى آميخته بود و قابله را يك ران بره و دينارى عطا فرمود و سر مبارك او را تراشيد و به وزن موهاى سرش نقره تصدق داد و سر مباركش را خلوق كه قسمى از بوى خوش است ماليد فرمود اى اسماء خون از كردار جاهليت است « مترجم گويد » شايد اهل جاهليت را رسم بر اين بودى كه در روز عقيقه سر مولود را به خون گوسفند عقيقه مىآلودى اسماء گويد كه چون يك سال از اين واقعه گذشت حضرت حسين ( ع ) تولد يافت حضرت پيغمبر آمد و فرمود اى اسماء بياور فرزندم را من آن مولود مسعود را تسليم آن برگزيدهء حضرت ودود نمودم در حالتى كه در خرقهء سفيدى پيچيده بود پس آن جناب اذان در گوش راست و اقامه در گوش چپش خواند و او را در كنار خود گذاشت شروع كرد بگريه كردن اسماء گويد كه من عرض كردم پدر و مادرم بفداى تو گريهء تو از چيست فرمود گريهء من بر اين فرزند است عرض كردم يا رسول الله اين فرزند مسعود در اين ساعت بوجود آمده است فرمود طائفه ستمكنندهء بعد از من او را شربت شهادت بچشانند خداوند آنها را بشفاعت من نرساند پس از آن فرمود اى اسماء اين خبر شهادت را بسمع فاطمه نرسانى كه تازه اين طفل از او بوجود آمده يعنى هنوز از صدمهء ولادت نيارميده و اين خبر وحشت اثر در وجود نازنينش بنهايت موثر اتفاق افتد پس از آن بعلى ( ع ) فرمود فرزند مرا بچه اسمى نامگذارى عرض كرد يا رسول الله در اسم او من بر تو سبقت نگيرم و ليكن دوست مىداشتم كه نام او حرب باشد پيغمبر فرمود كه من نيز در اسم او بر پروردگار خود پيشى نگيرم پس جبرئيل فرود آمد و عرض كرد يا محمد خداوند على اعلا ترا سلام مىرساند و ميفرمايد كه على نسبت به تو بمنزلت هارون است نسبت بموسى و نام اين فرزند ترا بنام فرزند هارون برادر پيغمبر فرمود كه اسم فرزند هارون چيست عرض كرد شبير فرمود زبان من عربى است جبرئيل عرض كرد كه نام نامى او را حسين بردار پس نام آن مولود را حسين گذاشت و چون روز هفتم\r\n","description":"","footnote":"","page_name":" 264 ","page_number":3},
  {"content":"\r\nشد حضرت ختمى مآب به دو بره املح عقيقه او را گرفت و قابله را يكران گوسفند با يك دينار عطا فرمود و سر او را تراشيد و به وزن موهاى سر مباركش نقره تصدق داد و سر او را خلوق ماليده و فرمود خون ماليدن كردار جاهليت است . به اين اسناد گويد رسول خدا فرمود كه دختر من در روز قيامت وارد صحراى محشر شود در حالتى كه چند جامهء كه به خون رنگين است با او باشد و بياويزد بقائمهء از قوائم عرش الهى و عرض كند اى عادلترين حكمكنندگان حكم فرما ميان من و قاتل فرزند سعادتمندم و رسول خدا فرمود قسم بپروردگار كعبه كه حكم كند از براى دخترم فاطمه و خداوند بسبب غضب فاطمه ( ع ) غضب مىكند و به جهت رضايت و خوشنودى او خوشنود و راضى باشد . به اين اسناد گويد كه رسول خدا فرمود چون مرا در آسمان گردش ميدادند جبرئيل دست مرا گرفت و مرا بر در نوكى از در نوكهاى بهشتى نشانيد پس از آن يك دانه به بدست من داد و من آن دانه به را بر دست خود ميگردانيدم بناگاه آن به شكافت و حوريهء از ميان آن بيرون آمد كه من نيكوتر از آن حورى نديده بودم و گفت السلام عليك يا محمد من گفتم تو كيستى گفت منم راضيهء مرضيه كه پروردگار مرا از سه چيز آفريده پائين مرا از مشك و وسط مرا از كافور و بالاى مرا از عبير آفريده و مرا از آب حيوان سرشته و چون حضرت جبار مرا بنداء كونى مخاطب فرمود من بوجود آمدم و مرا از براى برادر و پسر عم تو على بن ابى طالب ( ع ) آفريده است . به اين اسناد گويد رسول خدا ( ص ) فرمود فرزند ريحانه است و دو ريحانهء من حسن و حسيناند « مترجم گويد » كه ريحان گياهى خوشبو است و فرزند را ريحانه گويند به جهت اينكه فرزند را ميبويند و مىبوسند مانند ريحان . به اين اسناد گويد رسول خدا ( ص ) فرمود يا على توئى قسمتكنندهء آتش يعنى از جهت تقرب تو نزد پروردگار هر كسى كه بر راه ضلالت و گمراهى است او را نصيب جهنم دهى و توئى كه ميكوبى باب بهشت را و بدون حساب داخل بهشت ميشوى . به اين اسناد گويد رسول خدا فرمود مثل اهل بيت من در ميان شما مانند كشتى نوح است هر كسى بر آن سوار شد نجات يافت و هر كس از آن تخلف كرد در آتش واقع شد . به اين اسناد گويد رسول خدا ( ص ) فرمود شديد و سخت باشد غضب خدا و غضب رسول خدا در حق كسى كه خون مرا بريزد و مرا اذيت كند در اذيت كردن عترت من يعنى هر كس خون عترت مرا بريزد خون مرا ريخته است و هر كس عترت مرا اذيت كند مرا اذيت كند و هر كس مرا اذيت كند غضب خدا و غضب من او را فرو گيرد . به اين اسناد گويد رسول خدا ( ص ) فرمود فرشتهء به من نازل شد و گفت يا محمد خداوند ترا سلام مىرساند و ميفرمايد كه من فاطمه را بعلى تزويج كردم تو نيز فاطمه را بعلى\r\n","description":"","footnote":"","page_name":" 265 ","page_number":4},
  {"content":"\r\nتزويج كن و درخت طوبى را امر كردم كه بار آن در و ياقوت و مرجان شود و به اين سبب اهل آسمان مسرور و شادمان شدند و به زودى از فاطمه دو فرزند متولد شود كه دو سيد جوانان اهل بهشت باشند و بسبب آنها اهل بهشت زينت يابند پس يا محمد مژده باد ترا همانا تو باشى بهترين اوليان و آخريان . به اين اسناد گويد رسول خدا ( ص ) فرمود شش چيز است كه از مروت است سه چيز آنها در حضر و سه چيز آنها در سفر اما آن سه چيز كه در حضر است تلاوت كردن كلام خدا و تعمير كردن مساجد خدا و معاشرت كردن با برادران دينى در راه خدا و اما آن سه چيز كه در سفر است بخشيدن توشه است و نيكى خلق است و مزاح كردن در غير نافرمانى و معصيت خدا است . به اين اسناد گويد رسول خدا فرمود ستارگان امان اهل آسمان زمين باشند و اهل بيت من امان امت من باشند . به اين اسناد از جعفر بن محمد مروى است كه سجع خاتم شريف امام محمد باقر ( ع ) اين بود\r\nظنى بالله حسن و بالنبى المؤتمن و بالوصى ذى المنن و بالحسين و الحسن . ) *\r\nبه اين اسناد از على بن ابى طالب ( ع ) مروى است كه مقصود بخورندگان سخت در قول حقتعالى * ( أَكَّالُونَ لِلسُّحْتِ ) * مروى است كه حاجت برادر دينى برآورد و رشوهء و هديهء او را قبول كند . به اين اسناد گويد رسول خدا ( ص ) فرمود ايمان اقرار كردن به زبان و معرفت بقلب و عمل كردن باركان است . به اين اسناد گويد رسول خدا ( ص ) فرمود حقتعالى ميفرمايد يا ابن آدم آيا انصاف نميكنى من به تو دوستى ميكنم بآفريدن نعمتها از براى تو و تو با من دشمنى ميكنى به معصيت و نافرمانى من غير من به تو نازل شود و شر تو از براى من صاعد شود و پيوسته فرشتهء صاحب منزلتى در هر شب و روزى عمل قبيحى از تو نزد من آورد .\r\nيا ابن آدم اگر وصف خود را از غير خود بشنوى و ندانى آن وصف شده كيست هر آينه بدشمنى او مىشتابى يعنى اگر اين افعال رذيله و اعماق شنيعه كه از تو صادر مىشود كسى ديگر از براى تو تعريف كند كه شخصى اين گونه اعمال از او ظاهر مىشود و تو ندانى آن شخص كه مرتكب اين گونه اعمال مىشود كيست البته بدى اعمال او ترا بغضب آورد و با او دشمنى كنى به اين اسناد گويد رسول خدا ( ص ) فرمود در روز هفتم از تولد اولاد خود را ختنه كنيد چه ولد چون ختنه شود پاكيزه تر شود و گوشت او زودتر برويد . به اين اسناد گويد رسول خدا ( ص ) فرمود افضل اعمال ايمانى است كه شك و شبههء\r\n","description":"","footnote":"","page_name":" 266 ","page_number":5},
  {"content":"\r\nدر آن نباشد و جهادى است كه خيانتى در آن نباشد و حجابى است كه خالص باشد و بگناه مشوب نباشد و اول كسى كه داخل بهشت شود شهيد است و بندهء مملوكى است كه عبادت پروردگار خود را نيكو كرده باشد و مولاى خود را نصيحت كرده باشد و مردى است كه خود را از معاصى باز دارد و بر خود مشقت اختيار كند از براى مرتكب نشدن معاصى و بندگى كند حضرت پروردگار را و اول كسى كه داخل جهنم شود پادشاه مسلطى است كه به عدالت رفتار نكند و صاحب ثروت و مكنتى است كه حق مال خود را رد نكند و فقيرى كه فاجر و بدكار باشد و يا فاجر و متكبر باشد . به اين اسناد گويد رسول خدا ( ص ) فرمود پيوسته شيطان ترسان است از هر مؤمن مادامى كه نمازهاى پنجگانه خود را محافظت مىكند و چون ضايع كند نمازهاى خود را شيطان جرات پيدا كند و او را در نافرمانيهاى سخت و بزرگ اندازد . به اين اسناد گويد رسول خدا ( ص ) فرمود كسى كه يك فريضه ادا كند مرتبهء او نزد خداوند اينست كه چون دعا كند مستجاب شود . به اين اسناد گويد رسول خدا ( ص ) فرمود علم خزينه ها باشد و كليد اين خزائن سؤال است پس سؤال كنيد خداوند بر شما ترحم مىكند چه در سؤال كردن چهار طائفه بپاداش نيكو رسند سئوالكننده و تعليم دهنده و شنونده و دوستدار اينها . به اين اسناد گويد رسول خدا ( ص ) فرمود خداوند دشمن ميدارد مردى را كه او را داخل خانه اش شوند و اظهار كنند به او از براى جهاد كردن و مقاتله و جهاد نكند . به اين اسناد گويد رسول خدا ( ص ) فرمود امت پيوسته در رفاهيت احوال و نيكى حال باشند اگر نسبت به يكديگر دوستى كنند و از براى يك ديگر هديه فرستند و امانت را ادا كنند و خيانت نكنند و مهمان را گرامى دارند و نماز را بر پاى دارند و زكات بدهند و اگر چنين نكنند مبتلا بقحطى و شدت شوند . به اين اسناد گويد رسول خدا ( ص ) فرمود از ما نيست كسى كه غش و تقلب در كار مسلمانى برد يا اينكه ضررى به او رساند يا آنكه خدعه و فريب و مكرى از براى او كند . به اين اسناد گويد رسول خدا ( ص ) فرمود حقتعالى فرمود اى فرزند آدم گناه مردم ترا مغرور نكند كه مرتكب گناه شوى و نعمت مردم ترا غافل نكند از نعمتهاى خدا بر تو و مردم را از رحمت خود مايوس نكن و حال اينكه خودت اميدوار باشى . به اين اسناد گويد رسول خدا ( ص ) فرمود سه چيز است كه به آن سه چيز بر امت خود ميترسم گمراهى بعد از معرفت و اختلاف مردم در آراء كه سبب گمراهى ايشان شود و شهوت شكم و فرج . ( 10 ) به اين اسناد گويد رسول خدا ( ص ) فرمود هر گاه نام فرزند خود را محمد برداشتيد\r\n","description":"","footnote":"","page_name":" 267 ","page_number":6},
  {"content":"\r\nاو را اكرام و احترام كنيد و در مجالس مكان او را وسيع كنيد و روى خود را بر او ترش نكنيد . به اين اسناد گويد رسول خدا ( ص ) فرمود نيستند قومى كه از براى ايشان مشورتى باشد و كسى كه اسم او محمد يا احمد باشد داخل كنند او را در مشورت و آن مشورت از براى ايشان نيكو نشود . به اين اسناد گويد رسول خدا ( ص ) فرمود نيست طعامى كه در مكانى گذاشته شود و احمد يا محمد نامى بر آن حاضر شود مگر آنكه آن منزل روزى دو مرتبه پاكيزه و تطهير شود « مترجم گويد » شايد تكرار در تطهير و تقدس كنايه از تكرار حاضر ساختن باشد . به اين اسناد گويد رسول خدا ( ص ) فرمود ما اهل بيتى باشيم كه صدقه بر ما حلال نباشد و ماموريم با كمال طهارت « مترجم گويد » كه اكمال آن بر دو وجه متصور است يكى اتمام نمودن واجباتى كه حقتعالى قرار داده و ديگرى اكمال نمودن سننى كه رسول آورده است و ماموريم كه نجهانيم خر را بر اسب نجيب . به اين اسناد گويد رسول خدا ( ص ) فرمود مثل مؤمن در نزد خدا مانند فرشته مقرب است همانا مؤمن در نزد خدا عظيمتر است از فرشتهء مقرب و در نزد خدا چيزى دوستتر از مرد و زن توبه كننده نيست . به اين اسناد گويد رسول خدا ( ص ) فرمود كسى كه با مردم معامله كند و به آنها ستم نكند و با ايشان گفتگو و دروغ به آنها نگويد و با ايشان وعده كند و خلف آن نكند مروت او كامل است و عدالت او ظاهر است و واجب است برادر دينى گرفتن او حرام است غيبت او . به اين اسناد گويد رسول خدا ( ص ) فرمود يا على من از پروردگار در حق تو پنج سؤال كردم و مجموع را به من عطا فرمود اول آنكه سؤال كردم كه من اول كسى باشم كه چون زمين بشكافد و سر از قبر برآرم و خاكهاى سرم را بريزم تو با من باشى حقتعالى اين سؤال را اجابت فرمود دوم آنكه سؤال كردم هنگامى كه مرا در نزد كفهء ميزان حساب نگاهدارد تو در نزد من باشى حقتعالى اين سؤال را اجابت فرمود .\r\nسوم آنكه از پروردگار سؤال كردم كه ترا حامل لواء من قرار دهد و همانست لواء اكبر كه بر آن نوشته شده است\r\nالمفلحون هم الفائزون بالجنه ) *\r\nاجابت فرمود اين سؤال را .\r\nچهارم اينكه از پروردگار سؤال كردم كه تو ساقى امت من باشى و حوض من بدست تو باشد اجابت فرمود اين سؤال را .\r\n","description":"","footnote":"","page_name":" 268 ","page_number":7},
  {"content":"\r\nپنجم اينكه سؤال كردم از پروردگار كه قرار دهد ترا كشندهء امت من ببهشت اجابت فرمود اين سؤال را پس حمد خدائى را سزد كه منت نهاد بر من به اين كرامات . به اين اسناد گويد رسول خدا ( ص ) فرمود فرشته نزد من آمد و گفت يا محمد پروردگار بر تو سلام مىرساند و ميفرمايد يا محمد اگر بخواهى بطحاء مكه را طلا قرار دهم از براى تو .\r\nراوى گويد كه آن جناب سر مبارك را بلند كرد به آسمان و عرض كرد پروردگارا من روزى سيرم حمد ترا ميكنم و روزى گرسنه‌ام از تو سؤال ميكنم به اين اسناد گويد رسول خدا ( ص ) فرمود يا على چون روز قيامت شود تو و فرزندان تو بر اسبهاى ابلق كه بدر و ياقوت آراسته باشند سوار باشيد خداوند امر فرمايد شما را ببهشت در آورند و در آن حال مردم نظر كنند . به اين اسناد گويد رسول خدا ( ص ) فرمود روز قيامت دختر من فاطمه ( ع ) بصحراى قيامت وارد شود و حله كرامت در برش باشد كه آن حله از آب حيوان و زندگانى سرشته شده باشد و خلائق به او نظر كنند و از او تعجب كنند پس از آن بپوشانند بر او از حله هاى بهشت هزار حله كه بهر حله به خط سبز نوشته باشد\r\nأدخلوا بنت محمد الجنة على احسن الكرامة ) *\r\nو احسن منظر پس او را ببهشت ببرند مانند بردن عروس و هفتاد هزار كنيز همراه او باشند . به اين اسناد گويد رسول خدا ( ص ) فرمود چون روز قيامت شود صدائى از وسط عرش بلند شود كه يا محمد خوب پدرى بوده پدر تو ابراهيم خليل و خوب برادرى بود برادر تو على بن ابى طالب ( ع ) . به اين اسناد گويد رسول خدا ( ص ) فرمود گويا مرا بمرگ خواندند و اجابت كنم و من واگذارم در ميان شما دو چيز بزرگ را كه يكى از آنها بزرگتر است از ديگرى كتاب خداست كه چون ريسمان كشيده است از آسمان تا زمين و عترت من كه اهل بيت من باشند پس نظر كنيد چگونه جانشين من ميشويد در حق آنها . به اين اسناد گويد رسول خدا ( ص ) فرمود بر شما باد حسن خلق كه حسن خلق لا محاله در بهشت است و حذر كنيد از بدى خلق كه لا محاله در جهنم خواهد بود . به اين اسناد گويد رسول خدا ( ص ) فرمود كه هر كسى كه در هنگام دخول در بازار بگويد\r\nسبحان الله و الحمد لله و لا إله الا الله وحده لا شريك له له الملك و له الحمد يحيى و يميت و هو حى لا يموت بيده الخير و هو على كل شيء قدير ) *\r\nخداوند بعدد آنچه تا روز قيامت بيافريند ثواب به او عطا كند . به اين اسناد گويد رسول خدا ( ص ) فرمود كه عمودى است از ياقوت سرخ سر او در زير عرش خدا است و سر ديگر او در طبقهء هفتم زمين بر روى گردهء ماهى است چون بندهء\r\n","description":"","footnote":"","page_name":" 269 ","page_number":8},
  {"content":"\r\nبگويد\r\nلا إله الا الله ) *\r\nعرش خدا متزلزل شود و عمود بلرزه آيد و ماهى بلرزه آيد حقتعالى بفرمايد اى عرش من آرام بگير عرض كند چگونه آرام گيرم و حال اينكه گويندهء اين كلمه را نيامرزيدى حقتعالى بفرمايد اى ساكنان آسمانهاى من شاهد باشيد كه من گويندهء اين كلمه را آمرزيدم . به اين اسناد گويد رسول خدا ( ص ) فرمود كه حقتعالى دو هزار سال پيش از آفريدن آدم ( ص ) مقدرات را تقدير نمود و مدبرات را تدبير فرمود . به اين اسناد گويد رسول خدا ( ص ) فرمود كه چون روز قيامت شود بنده را بخوانند و اول چيزى كه از او سؤال كنند نماز است اگر آن را تمام بجاى آورده عفوش كنند و الا او را در آتش افكنند . به اين اسناد گويد رسول خدا ( ص ) فرمود ضايع نگذاريد نماز را هر كس نماز خود را ضايع گذارد با قارون و هامان محشور شود و حق است بر خدا كه او را با منافقان داخل آتش كند پس واى بر كسى كه محافظت نكند بر نماز خود و اداء سنت پيغمبر خود نكند . به اين اسناد گويد رسول خدا ( ص ) فرمود كه موسى ( ع ) از پروردگار خود سؤال كرد و عرض كرد بپروردگار مرا از امت محمد ( ص ) قرار بده حقتعالى به او وحى فرستاد كه اى موسى تو اين فيض را درك نميكنى . به اين اسناد گويد رسول خدا ( ص ) فرمود چون مرا به آسمان گردش ميدادند در آسمان سيم مردى را ديدم كه نشسته بود و يك پاى او در مشرق بود و پاى ديگرش در مغرب و لوحى در دست او بود به آن نظر ميكرد و سرش را حركت ميداد من بجبرئيل گفتم اين كيست گفت ملك الموت است . به اين اسناد گويد رسول خدا ( ص ) فرمود كه حقتعالى براق را از براى من مسخر گردانيد و آن روندهء از رونده هاى بهشتى بود نه كوتاه بود و نه دراز و اگر خدا او را اذن ميداد دنيا و آخرت را يك گام ميكرد و براق نيكوترين رونده ها بود در رنگ به اين اسناد گويد رسول خدا ( ص ) فرمود كه چون روز قيامت شود خداوند بملك الموت ميفرمايد اى ملك الموت بعزت و جلال و ارتفاع خودم قسم در مرتبهء بلند خودم كه هر آينه ترا طعم مرگ مىچشانم چنان كه تو ببندگان من مرگ را چشانيدى . به اين اسناد گويد رسول خدا ( ص ) فرمود كه چون آيهء شريفهء * ( إِنَّكَ مَيِّتٌ وَإِنَّهُمْ مَيِّتُونَ ) * نازل شد عرض كردم پروردگارا آيا خلايق همه بميرند و انبياء باقى مانند اين آيهء شريفه نازل شد * ( كُلُّ نَفْسٍ ذائِقَةُ الْمَوْتِ ثُمَّ إِلَيْنا تُرْجَعُونَ ) * « مترجم گويد » شايد مقصود از انبياء فرشتگانى باشند كه از براى پيغمبر وحى مىآوردند چنان كه در بعضى از كتب در مكان انبياء ملائكه روايت شده است و محتمل است كه مقصود مردن ارواح\r\n","description":"","footnote":"","page_name":" 270 ","page_number":9},
  {"content":"\r\nباشد بعد از قطع تعلق آنها از ابدان چه خطبهء امير المؤمنين ( ع ) در نهج البلاغه بر آن دلالت دارد . به اين اسناد گويد رسول خدا ( ص ) فرمود اختيار كنيد و ترجيح دهيد بهشت را بر جهنم و اعمال خود را باطل نكنيد پس برو در جهنم افكنده شويد و ابد الدهر در آن مخلد باشيد . به اين اسناد گويد رسول خدا ( ص ) فرمود حقتعالى مرا بدوستى چهار نفر مأمور فرمود على ( ع ) و سلمان و مقداد بن اسود و ابى ذر . به اين اسناد گويد رسول خدا ( ص ) فرمود بال مرغى در هوا حركت نكند مگر آنكه ما به آن دانا باشيم . به اين اسناد گويد رسول خدا ( ص ) فرمود چون روز قيامت شود منادى ندا كند اى گروه خلايق بپوشانيد چشمهاى خود را تا اينكه فاطمه دختر محمد ( ص ) بگذرد . به اين اسناد گويد رسول خدا ( ص ) فرمود حسن و حسين دو سيد جوانان اهل بهشتند و پدر آنها بهتر است از آنها . به اين اسناد گويد رسول خدا ( ص ) فرمود چون روز قيامت شود خدا تجلى كند بر بندهء مؤمن خود و او را بر هر يك از گناهان مطلع سازد پس از آن او را بيامرزد و هيچ فرشتهء مقربى و پيغمبر مرسلى بر گناه او مطلع نشود و هر چه را كه ناخوش دارد كسى بر آن مطلع شود ستر كند پس از آن به عمل قبيح او بفرمايد عمل نيكو شويد « مصنف گويد » كه مقصود از تجلى كردن خدا بر بنده آنست كه علامتى از علامات خود را بر او ظاهر كند كه بدان سبب بداند كه خطابكنندهء او خداست . به اين اسناد گويد رسول خدا ( ص ) فرمود هر كسى كه طلب كند ذلت مؤمنى را و او را ذليل شمار دو به چشم حقارت به او نظر كند به جهت فقر و تهى دستى او حقتعالى در روز قيامت او را آشكارا گرداند و رسوايش كند . به اين اسناد گويد رسول خدا ( ص ) فرمود كه حقتعالى از هر كسى حساب كشد مگر كسى كه به او شرك آورده چه او را فرمايد بىحسابش داخل جهنم كنند . ( 10 ) به اين اسناد گويد رسول خدا ( ص ) فرمود نبوده است و نخواهد بود تا روز قيامت مؤمن مگر آنكه از براى او همسايهء بود كه او را اذيت ميكرد . ( 11 ) به اين اسناد گويد رسول خدا ( ص ) فرمود كه حقتعالى هر گناهى را بيامرزد مگر گناه كسى را كه دين بدعت كند يا اينكه اجرت اجيرى را غصب كند و ندهد يا مردى كه آزادى را بفروشد و طوق بندگى در گردنش نهد . ( 12 ) به اين اسناد گويد رسول خدا ( ص ) فرمود مقصود از قول حقتعالى * ( يَوْمَ نَدْعُوا كُلَّ أُناسٍ بِإِمامِهِمْ ) * اينست كه از هر قومى خوانده شود امام زمان آنها و كتاب خدا و سنت پيغمبر ايشان يعنى روز قيامت هر قومى را از امام و كتاب و سنت پيغمبر زمان خودش\r\n","description":"","footnote":"","page_name":" 271 ","page_number":10},
  {"content":"\r\nسؤال كنند . به اين اسناد گويد رسول خدا ( ص ) فرمود كه مؤمن در آسمان معروف است و او را فرشتگان مىشناسند مثل اينكه مراد اهل و ولدش را مىشناسد و مؤمن در نزد خدا گرامىتر است از فرشتهء مقرب . به اين اسناد گويد رسول خدا ( ص ) فرمود كسى كه در حق مرد مؤمنى يا زن مؤمنه بگويد آنچه نكرده است يا اينكه بگويد آنچه را كه در او نيست حقتعالى او را بر تلى از آتش نگاهدارد تا اينكه بيرون رود از آنچه در حق او گفته است . به اين اسناد گويد رسول خدا ( ص ) فرمود جبرئيل از جانب خداى جليل نزد من آمد و گفت پروردگار من ترا سلام مىرساند و ميفرمايد اى محمد بشارت بده ببهشت مؤمنانى را كه مرتكب اعمال صالحه ميشوند و به تو و اهل بيت ايمان آوردند و مىآورند كه مر ايشان را نزد من پاداش نيكو باشد و به زودى آنها را داخل بهشت ميكنم . به اين اسناد گويد رسول خدا ( ص ) فرمود حرام است بهشت بر كسى كه بر اهل بيت من ستم كند و بر كسى كه با ايشان مقاتله كند و بر كسى كه دشمنان ايشان را يارى كند و ايشان را ناسزا گويند اينها باشند كسانى كه در آخرت آنها را بهرهء و نصيبى نيست و حقتعالى با ايشان در روز قيامت سخن نگويد و بسوى ايشان نظر نفرمايد و ايشان را پاك و پاكيزه نكند از گناهان و عذاب دردناك آنها را باشد . به اين اسناد گويد رسول خدا ( ص ) فرمود طفل خود را شير ندهيد از زن احمق و زنى كه چشمش ضعيف الرؤيه باشد و در غالب آب بريزد زيرا كه شير تاثير مىكند و سرايت مىكند در طفل . به اين اسناد گويد رسول خدا ( ص ) فرمود كه در هنگام غذا خوردن آنچه از ريزه هاى غذا بريزد مهرهاى حور العين است يعنى اگر شخصى آنها را بخورد در عوض خداوند عالم حور العين به او عطا فرمايد . به اين اسناد گويد رسول خدا ( ص ) فرمود كسى كه نيكو كند مسألهء خود را او را حسنهء مسأله خود باشد . به اين اسناد گويد رسول خدا فرمود چون تريد كاسه را بخوريد از اطراف و جوانب آن بخوريد كه بركت در روى كاسه است يعنى از زير آن بيرون نياوريد . به اين اسناد گويد رسول خدا ( ص ) فرمود خوب نان خورشى است سركه و هر اهل خانهء كه سركه نزد ايشان باشد محتاج نشوند . ( 10 ) به اين اسناد گويد رسول خدا عرض كرد پروردگارا مبارك گردان از براى امت هر عملى را كه روز پنج شنبه و روز شنبه به آن عمل سبقت ميگيرند « مترجم گويد » كه اين حديث شريف دلالت دارد بر فضيلت روز پنجشنبه و روز شنبه . ( 11 ) به اين اسناد گويد رسول خدا ( ص ) فرمود استعمال كنيد روغن بنفشه را چه آن در\r\n","description":"","footnote":"","page_name":" 272 ","page_number":11},
  {"content":"\r\nتابستان سرد و در زمستان گرم است . به اين اسناد گويد توحيد نصف دين است يعنى اثبات كردن و معتقد بودن بيگانگى حقتعالى و فرمود فرود آوريد رزقهاى خود را به صدقه دادن . به اين اسناد گويد رسول خدا ( ص ) فرمود بايد از تو صادر شود عملى كه نزد عقل و شرع نيكو باشد خواه نسبت به كسى كه اهل آن عمل باشد يعنى استحقاق اين عمل و احسان داشته باشد يا غير اهل اين عمل باشد و مستحق اين احسان نباشد پس اگر بدرك فيض احسان به مستحق احسان نرسى لا اقل تو از اهل احسان خواهى بود . به اين اسناد گويد رسول خدا ( ص ) فرمود رأس عقل بعد از ايمان دوستى كردن بمردم و نيكوئى كردن بهر نيكو كار و بد كار است . به اين اسناد گويد رسول خدا ( ص ) فرمود سيد طعام دنيا و آخرت گوشت است و سيد آشاميدنيهاى دنيا و آخرت آبست و منم سيد فرزندان آدم و مرا فخرى نيست چه اين سبب مفاخرت نشود . به اين اسناد گويد رسول خدا ( ص ) فرمود بخوريد انار را زيرا كه دانهء از آن در معده نيايد مگر آنكه قلب را نورانى كند و شيطان را تا چهل روز در آن راهى نباشد . به اين اسناد گويد رسول خدا ( ص ) فرمود بر شما باد بمويز خوردن زيرا كه معده را پاك مىكند و مايع آن را بر طرف مىكند و بلغم را ميبرد . به اين اسناد گويد رسول خدا ( ص ) فرمود انگور را دانه دانه بخوريد چه خوردن آن به اين نوع گواراتر خواهد بود . به اين اسناد گويد رسول خدا ( ص ) فرمود كه كسى شربتى از عسل از براى شما آورد رد نكنيد . به اين اسناد از على بن ابى طالب ( ع ) مروى است كه فرمود بر شما باد كدو كه آن قوت دماغ را زياد مىكند . ( 10 ) به اين اسناد گويد رسول خدا ( ص ) فرمود اگر شفا در چيزى باشد بيشتر در حجامتكننده و در خوراكى از عسل خواهد بود . ( 11 ) به اين اسناد گويد رسول خدا ( ص ) فرمود چون خواهيد طبخى كنيد كدو طبخ كنيد زيرا كدوى پخته مسرور كند قلب غمگين را . ( 12 ) به اين اسناد گويد رسول خدا ( ص ) فرمود افضل اعمال امت من انتظار كشيدن آنها است گشايش خدا را در امورات . ( 13 ) به اين اسناد گويد رسول خدا ( ص ) فرمود كه ضعف و نقاهتى در وجود من پديدار\r\n","description":"","footnote":"","page_name":" 273 ","page_number":12},
  {"content":"\r\nشد كه در نماز گزاردن و جماع كردن قوى نبودم و ديگى از آسمان از براى من فرود آمد چون از آن ديگ خوردم قوت چهل مرد در سحق و قوت جماع بر قوت من افزود و آن هريس بود « مترجم گويد » هريس گندمى است كه آن را ميكوبند و با گوشت مىپزند و ادويه در آن مخلوط ميكنند و پختهء آن را هريسه گويند .\r\nبه اين اسناد گويد رسول خدا ( ص ) فرمود چيزى در نزد خدا مبغوضتر از شكم پر نيست . به اين اسناد گويد رسول خدا ( ص ) فرمود يا على از جملهء اكرام نمودن حقتعالى بر مؤمن آنست كه از براى وى وقت مرگ معين نداشته است تا اينكه قصد نافرمانى خدا كند چون قصد نافرمانى نمود او را مرگ در رسد . راوى گويد كه جعفر بن محمد ( ص ) فرمود از معاصى اجتناب كنيد تا عمر شما زياد باشد . به اين اسناد گويد رسول خدا ( ص ) فرمود چون مردى قدرت نداشته باشد بر اينكه ايستاده نماز كند بايد نشسته نماز كند و چون استطاعت نداشته باشد نشسته نماز كند بايد بر پشت بخوابد و دو پاى خود را رو به قبله دراز كند و بايما و اشاره نماز كند . به اين اسناد گويد رسول خدا ( ص ) فرمود كسى كه روزه بدارد روز جمعه را و صبر كند بر آن و قصد او قربت باشد عطا كند به او ثواب ده روز روزه سفيد نورانى كه هيچ شباهت بروزهء دنيا نداشته باشد . به اين اسناد گويد رسول خدا ( ص ) فرمود كسى كه از براى من يك چيز ضامن شود من از براى او چهار چيز ضامن شوم اگر صلهء رحم كند خدا او را دوست دارد و در رزق او وسعت دهد و عمر او را زياد كند و او را داخل بهشت كند كه او را ببهشت وعده داده است . به اين اسناد گويد رسول خدا ( ص ) سه مرتبه فرمود پروردگارا جانشينان مرا رحم كن كسى به او عرض كرد يا رسول الله جانشينان تو كيستند فرمود كسانى باشند كه بعد از من پيايند و روايت كنند احاديث و سنتهاى مرا پس آنها تعليم كنند بمردم بعد از من . به اين اسناد گويد رسول خدا ( ص ) فرمود دعا سلاح مؤمن و ستون دين و نور آسمانها و زمين است . به اين اسناد گويد رسول خدا ( ص ) فرمود خلق و خوى بد فاسد مىكند عمل را چنان كه سركه طعم عسل را فاسد مىكند . به اين اسناد گويد رسول خدا ( ص ) فرمود كه بنده بسبب نيكى خلقش بدرجه كسى رسد كه روز روزه باشد و شب بيدار باشد و با خدا مناجات كند . ( 10 ) به اين اسناد گويد رسول خدا ( ص ) فرمود چيزى در ميزان عمل سنگينتر از حسن\r\n","description":"","footnote":"","page_name":" 274 ","page_number":13},
  {"content":"\r\nخلق نيست . به اين اسناد گويد رسول خدا ( ص ) فرمود هر كسى از امت من چهل حديث از براى امت حفظ كند كه به حال آن منفعت بخشد و از آن احاديث منفعت برند حقتعالى در روز قيامت او را مبعوث كند در حالتى كه عالم و فقيه باشد . به اين اسناد گويد رسول خدا ( ص ) در روز پنجشنبه سفر ميكرد و ميفرمود در اين روز اعمال بسوى خدا بالا رود و در اين روز ولايت بسته و محكم شود . « مترجم گويد » شايد مقصود اين باشد كه در اين روز كه اعمال مردم را بر اهل بيت عرض كنند و بنمايند هر كس ولايت و دوستى آنها را داشته باشد در آن روز ظاهر خواهد شد و در نامهء عمل او ثبت خواهد شد چه در اخبار وارد شده است كه در روز پنجشنبه عرض اعمال كنند بر ائمهء اطهار ( ع ) . به اين اسناد گويد كه على بن ابى طالب ( ع ) فرمود كه رسول خدا ( ص ) نماز سفر را با ما خواند و در ركعت اول سورهء * ( قُلْ يا أَيُّهَا الْكافِرُونَ ) * تلاوت نمود و در ركعت دوم سورهء * ( قُلْ هُوَ الله أَحَدٌ ) * را تلاوت فرمود پس از آن فرمود كه ثلث قرآن و ربع آن را براى شما خواندم به اين اسناد گويد كه رسول خدا ( ص ) فرمود هر كس چهار مرتبه سورهء اذا زلزلت را بخواند مثل آنست كه تمام قرآن را خوانده باشد . به اين اسناد گويد على بن ابى طالب ( ع ) فرمود اعتكاف صورت نپذيرد مگر به روزه . به اين اسناد گويد على بن ابى طالب ( ع ) فرمود كاملترين شما در ايمان نيكوترين شما است در خلق . به اين اسناد گويد كه على بن ابى طالب ( ع ) فرمود از گنجهاى نيكو پنهانداشتن عمل و صبر كردن بر مصائب و نهان داشتن مصائب است . به اين اسناد گويد رسول خدا ( ص ) فرمود حسن خلق بهتر نديمى است از براى شخص . به اين اسناد گويد على بن ابى طالب ( ع ) فرمود از رسول خدا ( ص ) سؤال كردند كه چه چيز زيادتر باعث دخول بهشت شود فرمود پرهيزكارى خدا و نيكوئى خلق . ( 10 ) به اين اسناد گويد رسول خدا ( ص ) فرمود كسانى از شما كه نزديكتر باشند از من در نشستن در روز قيامت نيكوترين شما است در خلق و نيكوكننده ترين شما است با اهل خود . ( 11 ) به اين اسناد گويد رسول خدا ( ص ) فرمود نيكوترين مردم در ايمان نيكوترين ايشان است در خلق و مهربانترين ايشان است با اهل خود و من مهربانترين شما هستم با اهل خود . ( 12 ) به اين اسناد گويد على بن ابى طالب ( ع ) در قول حقتعالى * ( لَتُسْئَلُنَّ يَوْمَئِذٍ عَنِ النَّعِيمِ ) * فرمود مقصود از نعيم خرماى تازه و آب سرد است .\r\n","description":"","footnote":"","page_name":" 275 ","page_number":14},
  {"content":"\r\nبه اين اسناد گويد على بن ابى طالب ( ع ) فرمود سه چيز است كه حافظه را زياد كند و بلغم را دفع كند تلاوت قرآن و عسل و كندر است . به اين اسناد گويد على بن ابى طالب ( ع ) فرمود كسى كه طالب بقا باشد و حال اينكه در دنيا بقائى نيست بايد صبح زود غذا تناول كند و نعلين نيكو بپوشد و قرض خود را كم كند و با زنان كمتر مجامعت كند « مترجم گويد » كه مقصود از بقا طول عمر است .\r\nبه اين اسناد گويد كه على بن ابى طالب ( ع ) فرمود ابو جحيفه خدمت پيغمبر ( ص ) آمد در حالى كه آروق ميزد حضرت به او فرمود آروق مزن هر كسى كه از شما در دنيا زيادتر سير است در روز قيامت زيادتر گرسنه است فرمود كه ابو جحيفه شكم او از اطعام پر نشد تا اينكه وفات كرد . به اين اسناد گويد حسين بن على ( ع ) فرمود كه پيغمبر ( ص ) چون طعامى تناول ميكرد ميفرمود\r\nاللهم بارك لنا فيه و ارزقنا خيرا منه ) *\r\nو چون كه شير مىخورد يا اينكه مىآشاميد ميگفت\r\nاللهم بارك لنا فيه و ارزقنا منه . ) *\r\nبه اين اسناد گويد رسول خدا ( ص ) فرمود چون روزه دار باشيد از سه چيز اجتناب كنيد حمام و حجامت و زن جميله . به اين اسناد گويد رسول خدا ( ص ) فرمود از براى زن ده عورت است و چون شوهر كند يك عورت او مستور شود و چون وفات كند تمام عورتهاى او مستور شود . به اين اسناد گويد رسول خدا ( ص ) فرمود زنى را گفتند زنا كرده است پيغمبر ( ص ) از او سؤال كرد گفت كه من باكره‌ام پيغمبر مرا امر فرمود زنان را امر كنم به آن زن نظر كنند و تشخيص اين واقعه كنند چون زنان او را رسيدگى كردند باكره اش يافتند پيغمبر فرمود من حد زنم كسى را كه مهر خدائى بر او است و شهادت زنان در مثل اين مقام مجزى است . به اين اسناد گويد از على ( ع ) روايت شده است آن جناب فرمود كه چون از زنى سؤال كنى كه كيست كه با تو عمل بد كرده و بگويد فلان مرد بايد دو حد بر او جارى كرد يك حد از براى اينكه دروغ بر آن مرد بسته حد ديگر از براى اينكه اقرار كرده است باينكه اين عمل شنيع از او صدور يافته است . به اين اسناد از على ( ع ) روايت شده است كه آن جناب فرموده در قرآن\r\n* ( يا أَيُّهَا الَّذِينَ آمَنُوا ) * ) *\r\nنيست مگر اينكه اين آيهء شريفه در تورية چنين است\r\nيا ايها الناس ) *\r\nو در خبر ديگر است\r\nيا ايها المساكين ) *\r\n( 10 ) به اين اسناد از على بن ابى طالب ( ع ) روايت شده است كه آن جناب فرمود كه چون بنده مرگ خود را گمان كند و شتافتن مرگ را بسوى خود ملاحظه كند بايد آرزو را دشمن دارد و طلب دنيا را ترك كند .\r\n","description":"","footnote":"","page_name":" 276 ","page_number":15},
  {"content":"\r\nبه اين اسناد از على بن ابى طالب ( ع ) روايت شده است كه آن جناب فرمود كه حسن و حسين ( ع ) نزد پيغمبر بازى ميكردند تا اينكه بيشتر از شب در گذشت پيغمبر ( ص ) به آنها فرمود كه مراجعت كنيد نزد مادر خود پس چون مراجعت كردند در آن حال برقى جستن كرد و پيوسته بر آنها روشنائى ميداد تا اينكه بر فاطمه ( ع ) داخل شدند و پيغمبر آن برق را مشاهده ميكرد و فرمود حمد مخصوص خدائى است كه ما اهل بيت را اكرام فرموده است . به اين اسناد از على بن ابى طالب ( ع ) روايت شده است كه آن جناب فرمود من از پيغمبر ( ص ) دو كتاب به ارث بردم يكى كتاب خدا و ديگر كتابى كه در جلد شمشير من است عرض كردند يا امير المؤمنين آن كتابى كه در جلد شمشير تست چيست فرمود كسى كه غير قاتل خود را بكشد و غير زندهء خود را بزند لعنت خدا بر او باد . به اين اسناد از على بن ابى طالب ( ع ) مروى است كه فرمود كه در هنگام خندق ما در گودى خندق بوديم كه ناگاه فاطمه ( ع ) آمد و پارهء نانى با او بود به پيغمبر ( ص ) داد پيغمبر فرمود نان شكسته از چه جهت است عرض كرد قرص نانى را كه از براى حسن و حسين ( ع ) پخته‌ام و اين تيكه را از آن قرص نان پاره كرده‌ام و از براى تو آورده‌ام پيغمبر ( ص ) فرمود سه روز است كه اول طعامى كه به دهان پدرت رسيده است اين نان است . به اين اسناد از على بن ابى طالب ( ع ) مروى است كه فرمود طعامى نزد پيغمبر ( ص ) حاضر ساختند آن جناب انگشت مبارك خود را داخل آن طعام نمود چون گرم بود فرمود آن را واگذاريد تا سرد شود زيرا كه بركت طعام سرد زيادتر است و حقتعالى ما را بطعام گرم اطعام نفرموده است بلكه گرم نمودن از فعل ما است . به اين اسناد از على بن ابى طالب ( ع ) مروى است كه فرمود هر كسى از شما را كه حاجتى باشد بايد كه در صبح روز پنجشنبه در طلب آن كوشش كند و چون از منزل خود بيرون آيد آخر سورهء آل عمران و آية الكرسى و سورهء * ( إِنَّا أَنْزَلْناه فِي لَيْلَةِ الْقَدْرِ ) * و سورهء ام الكتاب يعنى سورة فاتحه بخواند زيرا كه به جهت اينها حاجتهاى دنيا و آخرت قضا شود . به اين اسناد از على بن ابى طالب ( ع ) مروى است كه فرمود بوى خوش حرزى است و زياد سوار شدن آن حرز است و بسبزى نظر كردن آن حرز است . به اين اسناد از على بن ابى طالب عليه السلام مروى است فرمود بخوريد سركه شراب را هر قدر فاسد باشد و ليكن نخوريد آنچه را شما فاسد كنيد آن را « مترجم گويد » شايد مراد از سركه شراب آن سركه باشد كه شراب بوده است و مبدل به سركه شده و مراد از فساد زيادتى ترشى آنست و مراد از نهى از خوردن آن سركه شراب را كه خود آن را فاسد كرده‌ايد آن سركه اى است كه آن را شراب ساخته‌ايد و الله العالم . به اين اسناد از على بن ابى طالب ( ع ) مروى است كه فرمود رسول خدا ( ص ) به دو دست\r\n","description":"","footnote":"","page_name":" 277 ","page_number":16},
  {"content":"\r\nمباركش گل سرخى به من داده و مرا به اين سبب اكرام فرمود چون آن گل سرخ را از براى استشمام بنزديك بينى خود بردم اين گل سرخ بعد از برگ درخت مورد از سيد گلهاى بهشت است . به اين اسناد از على بن ابى طالب ( ع ) مروى است كه فرمود بر شما باد به خوردن گذشت زيرا كه خوردن گوشت سبب رويانيدن گوشت بدن مىشود و كسى كه چهل روز گوشت نخورد بد خلق مىشود . به اين اسناد از على بن ابى طالب ( ع ) مروى است كه وقتى در نزد پيغمبر گفتگوى گوشت و پيه شد حضرت فرمود تيكه از گوشت و پيه در معده واقع نشود مگر آنكه شفا در آن مكان واقع شود و درد از آن مكان بيرون رود . « مترجم گويد » شايد مراد از پيه دنبه باشد .\r\nبه اين اسناد از على بن ابى طالب ( ع ) مروى است كه فرمود پيغمبر ( ص ) قلوه نميخوردند نه اينكه حرام كرده باشند چون نزديك مخرج بول است يعنى سبب كراهت خوردن قلوه از اين جهت است كه نزديك محل بول است . به اين اسناد گويد على بن ابى طالب ( ع ) فرمود طلحة بن عبيد اللَّه بر رسول خدا ( ص ) وارد شده و در دست رسول خدا يك دانه به بود آن دانهء به را بوى داد و فرمود اى ابا محمد بگير اين دانه به را كه به قلب را تقويت مىكند و براحت مياندازد . به اين اسناد از على بن ابى طالب ( ع ) مروى است كه هر كس صبح پيش از آنكه چيزى بخورد بيست و يك دانه مويز سرخ بخورد هرگز در بدن خود ناخوشى نيابد . به اين اسناد از على بن ابى طالب ( ع ) مروى است كه فرمود پيغمبر چون خرما تناول مينمود هستهء آن را از دهان مباركش بر پشت كف دستش ميافكند بعد از آن ميانداخت . به اين اسناد از على بن ابى طالب ( ع ) مروى است كه فرمود پيغمبر آمد و عرض كرد بر شما باد به خوردن خرماى برنى چه آن بهترين خرماهاى شما است كه شخص را به خدا نزديك كند و از آتش دور كند « مترجم گويد » كه برنى بر وزن بصرى خرمائى است مشهور و معروف در ميان عرب و معربست و اصل آن بر نيك بوده است يعنى بار نيكو .\r\nبه اين اسناد على بن ابى طالب ( ع ) مروى است بر شما باد بعدس چه آن مبارك و مقدس است قلب را نازك مىكند و آب چشم را زياد مىكند و هفتاد پيغمبر كه آخر ايشان عيسى ( ع ) بود دعا كرده‌اند ببركت كردن و افزون شدن آن و يا مباركى و ميمون شدن آن . به اين اسناد از على بن ابى طالب ( ع ) مروى است كه فرمود بر شما باد بكدو چه آن قوهء دماغ را زياد مىكند يعنى تفريح دماغ كند . ( 10 ) به اين اسناد از على بن ابى طالب ( ع ) مروى است كه مردى آن جناب را بخانهء خود وعده\r\n","description":"","footnote":"","page_name":" 278 ","page_number":17},
  {"content":"\r\nگرفت آن حضرت فرمود ترا اجابت ميكنم بسه شرط عرض كرد يا امير المؤمنين آن شروط چيست فرمود چيزى از خارج داخل خانهء خود نكنى يعنى تكليف بر خود قرار ندهى و چيزى در خانهء خود از ما پنهان ندارى يعنى هر چه دارى بياورى و ذخيره نكنى و به عيال خود اجحاف نكنى يعنى به او زحمت و مشقت قرار ندهى كه از براى ما پذيرائى كند عرض كرد چنان كنم پس حضرت او را اجابت كرد . به اين اسناد از على بن ابى طالب ( ع ) مروى است كه فرمود از رسول خدا ( ص ) شنيدم كه فرمود من بر شما ميترسم از استخفاف و بىاعتنائى كردن بدين و رشوه گرفتن بر حكم شرعى و قطع كردن رحم از اينكه قرآن را فرا بگيرد مثل آلات لهو يعنى چنانچه آلات لهو و لعب اسباب اشتغال و تلف كردن است قرآن را نيز مثل آن آلات لهو قرار دهيد و در معانى آن تفكر نكنيد و چون از براى شما بخوانند مثل آن باشد كه اسباب لهو بنوازند و يا آيهء قرآن را آلت لهو قرار دهيد و به آن غنا بخوانيد و تقدم جوئيد بر يك ديگر و حال اينكه در دين افضل نباشيد . به اين اسناد از على بن ابى طالب ( ع ) فرمود طاعون يعنى مردن به مرض طاعون مردنى است شتابان . به اين اسناد از على بن ابى طالب ( ع ) مروى است كه فرمود رسول خدا ( ص ) فرمود بر شما باد بزيت پس بخور زيت را و روغن زيت را استعمال كن چه هر كس بخورد زيت و و روغن زيت را استعمال كند تا چهل روز شيطان نزديك او نبايد . به اين اسناد از على بن ابى طالب ( ع ) مروى است كه فرمود رسول خدا ( ص ) فرمود از براى من كه بر تو باد بنمك چه آن شفاء هفتاد درد است كه پستترين آنها ناخوشى خوره و پيسى و ديوانگى است . به اين اسناد گويد رسول خدا ( ص ) فرمود كه هر كس در غذا خوردن ابتدا كند بنمك حقتعالى هفتاد درد از او بر طرف كند كه كمترين آنها خوره است . به اين اسناد از على بن ابى طالب ( ع ) مروى است كه فرمود هندوانه و خرماى تر نزد پيغمبر ( ص ) آوردند آن جناب از آنها تناول نمود و فرمود اين دو جنس پاكيزه تر از هر چيز باشند . به اين اسناد از على بن ابى طالب ( ع ) مروى است كه آن جناب در روز هفتم از تولد مبارك حضرت حسن نام آن بزرگوار را حسن برداشت و حسين از نام نامى حسن اشتقاق يافت و فرمود كه ما بين آن دو بزرگوار به غير از مدت حمل فاصله نبود . به اين اسناد از على بن ابى طالب ( ع ) مروى است كه فرمود روز شنبه از براى ما است\r\n","description":"","footnote":"","page_name":" 279 ","page_number":18},
  {"content":"\r\nروز يكشنبه از براى شيعيان ما است و روز دوشنبه از براى بنى اميه است و روز سه شنبه از براى شيعيان بنى اميه است و روز چهار شنبه از براى بنى عباس است و روز پنج شنبه از براى شيعيان بنى عباس است و روز جمعه از براى جميع مردم است و در آن روز سفر نشايد چه حقتعالى فرموده است * ( فَإِذا قُضِيَتِ الصَّلاةُ فَانْتَشِرُوا فِي الأَرْضِ وَابْتَغُوا مِنْ فَضْلِ الله ) * و مقصود آنست كه چون روز جمعه نماز خود را گذارديد در روز شنبه و در زمين منتشر شويد و سفر كنيد . به اين اسناد از على بن الحسين ( ع ) مروى است كه فرمود كه چون حضرت حسن ( ع ) تولد يافت پيغمبر خدا نماز در گوش مباركش خواند . به اين اسناد از جعفر بن محمد ( ع ) مروى است كه فرمود پدر بزرگوارم روغنى يعنى عطرى خواست تا سر مباركش را چرب كند و معطر نمايد پس چون آن روغن را استعمال نمود فرمود تو نيز استعمال كن عرض كردم من استعمال كرده‌ام فرمود اين روغن بنفشه است يعنى بنفشه خوب عطرى است عرض كردم فضل بنفشه چيست فرمود پدر بزرگوارم از جد بزرگوارم حسين بن على ( ع ) از پدر بزرگوارش روايت كرده است كه آن جناب فرمود رسول خدا ( ص ) فرمود فضل روغن و جوهر بنفشه بر ساير روغنهاى عطرى مثل فضل دين اسلام است بر ساير اديان . به اين اسناد از على بن ابى طالب ( ع ) مروى است كه فرمود دينى نيست از براى كسى كه اطاعت مخلوق و نافرمانى و معصيت خالق كند . به اين اسناد از على بن ابى طالب ( ع ) مروى است كه فرمود انار را با پيه بخور زيرا كه پيه انار دماغىكنندهء معده است يعنى معده را پاك كند . به اين اسناد از على بن الحسين ( ع ) مروى است كه فرمود حضرت ابى عبد الله حسين بن على بن ابى طالب ( ع ) فرمود كه عبد الله بن عباس ميگفت كه رسول خدا ( ص ) چون انار مىخورد كسى را در خوردن انار با خود شريك نميكرد و ميفرمود در هر انارى دانهء از دانه هاى انار بهشتى است . به اين اسناد از حسين بن على ( ع ) مروى است كه فرمود رسول خدا ( ص ) بر على - بن ابى طالب ( ع ) وارد شد در حالى كه آن جناب تب دار بود رسول خدا ( ص ) آن جناب را امر فرمود به خوردن عبيرا يعنى سنجد . به اين اسناد از حسين بن على ( ع ) مروى است كه دو مرد را در نزد على بن ابى طالب ( ع ) مراجعه و گفتگو شد با يك ديگر يكى از آن دو نفر شترى به ديگرى فروخته بود و پوست و سر شتر را استثنا كرده بود پس از آن قصد او بر نحر كردن شتر شده بود آن جناب فرمود كه آن مرد به قدر سر و پوست در شتر شريك است .\r\n","description":"","footnote":"","page_name":" 280 ","page_number":19},
  {"content":"\r\n« مترجم گويد » ظاهر اينست كه مقصود حضرت از اين عبارت اينست كه بايع را تسلطى بر مشترى نيست كه او را نهى كند از نحر كردن شتر و زياده از سر و پوست شتر تسلطى ندارد و به اين مقدار از شركت او را نميرسد كه منع از نحر كردن نمايد چه مشترى بعنوان نحر خريده است و بيع لازم است و محتمل است كه مقصود حاصل شدن بدا از براى مشترى است نه بايع و بنا بر اين حاصل معنى چنين مىشود كه مشترى در هنگام خريدن قصد او نحر شتر بود و به اين استثنا راضى شد پس از آن پشيمان شد از نحر كردن حضرت جواب اين مسأله را فرمود كه بايع شريك با مشترى است به مقدار سر و پوست يعنى اگر فرض شود كه اين شتر نحر شود و سر و پوست او را جدا كنند و قيمت كنند و گوشت او را عليحده قيمت كنند و نسبت ميان اين دو قيمت را هر چه باشد از ثلث يا ربع يا خمس ملاحظه كنند و بعد اين شتر زنده را قيمت كنند بهر قيمت كه رسيد به مقدار آن نسبت مال بايع است و بايع در اين مقدار با مشترى شريك است و شايد احتمال ثانى اظهر باشد و الله العالم .\r\nبه اين اسناد از حسين بن على ( ع ) مروى است كه آن جناب داخل در رختخواب شد لقمهء يافت كه در آن مكان افتاده بود آن لقمه را بغلام خود داد و به او فرمود اى غلام چون كه من بيرون آمدم مرا از اين لقمه متذكر كن غلام آن لقمه را خورد و چون حضرت حسين بن على بيرون خراميد فرمود اى غلام لقمه كه به تو دادم كجا است عرض كرد اى مولاى من آن لقمه را خوردم فرمود كه تو در راه خدا آزادى مردى به آن جناب عرض كرد يا ابن رسول الله او را آزاد كردى فرمود بلى از جد بزرگوارم شنيدم كه فرمود هر كس لقمهء انداخته شدهء بيابد و با دست خود آن را پاك كند يا بشويد و بخورد آن لقمه در جوف او قرار نگيرد مگر آنكه حقتعالى او را از آتش آزاد بگذارد من نخواهم بندگى كسى را كه خدا از آتش آزاد كرده باشد . به اين اسناد گويد على بن ابى طالب ( ع ) فرمود پنج چيز است كه اگر در آنها كوشش كنيد و بيابيد قدرت نداريد بهتر از آن بيابيد نترسد بندهء مگر از گناه خود و اميدوار نباشد مگر بپروردگار خود و چون از نادان چيزى كه نميداند سؤال كردند حيا نكند از اينكه بگويد نميدانم و چون نميداند حيا نكند از اينكه بياموزد و صبر نسبت بايمان بمنزلهء سر است نسبت به بدن پس ايمان نيست كسى را كه صبر نيست . به اين اسناد از حسين بن على ( ع ) مروى است كه فرمود كسى كه شاد مىكند او را تأخير افتادن مرگ و زياد شدن رزق او بايد صلهء رحم كند . به اين اسناد از حسين بن على مروى است كه فرمود زير ديوار شهرى از شهرها لوحى يافت شد كه در آن نوشته بود منم خدا نيست خدائى سواى من و محمد است پيغمبر\r\n","description":"","footnote":"","page_name":" 281 ","page_number":20},
  {"content":"\r\nمن عجب دارم از كسى كه دنيا را برگزيده چگونه به آن مطمئن مىشود و عجب دارم از كسى كه يقين دارد به حساب چگونه گناه مىكند . به اين اسناد از جعفر بن محمد ( ع ) مروى است كه از آن جناب سؤال كردند از زيارت قبر حسين ( ع ) فرمود پدر بزرگوارم به من خبر داد كه هر كس زيارت كند قبر حسين ( ع ) را و عارف باشد به حق او حقتعالى او را در زمرهء عليين مينويسد پس از آن فرمود گرداگرد قبر آن بزرگوار هفتاد هزار فرشته ژوليده مو غبار آلوده هستند كه بر آن بزرگوار گريه ميكنند تا روز قيامت . به اين اسناد از جعفر بن محمد ( ع ) مروى است كه فرمود كمتر مرتبهء عاق شدن اف گفتن است و اگر خدا چيزى را كمتر از آن در عاق شدن مييافت نهى از آن ميفرمود . به اين اسناد از حضرت على بن حسين ( ع ) مروى است كه فرمود اسماء بنت عميس گفت كه من نزد فاطمه ( ع ) بودم كه ناگاه رسول خدا ( ص ) بر آن معصومه وارد شد در حالتى كه گردن بندى از طلا در گردن مباركش بود كه على بن ابى طالب آن گردن بند را از غنيمت دار الحرب خريده بود رسول خدا ( ص ) بفاطمه فرمود اى فاطمه مردم نميگويند فاطمه دختر محمد ( ص ) لباس اهل ظلم پوشيده ؟ چون فاطمه اين مطلب را از پدر بزرگوار شنيد گردن بند را پاره كرد و فروخت بندهء خريد و در راه خدا آزاد كرد و به اين سبب رسول خدا ( ص ) مسرور شد . به اين اسناد از حضرت على بن الحسين ( ع ) مروى است كه در آيهء شريفه * ( لَوْ لا أَنْ رَأى بُرْهانَ رَبِّه ) * فرمود كه زليخا زن عزيز در هنگامى كه به حضرت يوسف ( ع ) آويخته بود برخاست و جامهء بر روى بت افكند يوسف ( ع ) به او فرمود اين عمل از چه جهت بود عرض كرد حيا ميكنم از اين بت كه ما را به بيند يوسف ( ع ) فرمود آيا حيا ميكنى از چيزى كه نمىبيند و نميشنود و نميداند و نميخورد و نمىآشامد يعنى از جمادى حيا ميكنى و من حيا نميكنم از كسى كه انسان را آفريده و او را دانا كرده پس اينست معنى آيهء شريفه * ( لَوْ لا أَنْ رَأى بُرْهانَ رَبِّه ) * « مترجم گويد » كه في الحقيقه ديدن يوسف عمل او را كه حيا كرد از بت برهانى بود كافى و دليلى بود شافى بر حيا كردن از خدا و اقدام نكردن بر نافرمانى او به اين اسناد از حضرت على بن الحسين ( ع ) مروى است كه آن جناب چون مريضى را ميديد كه از ناخوشى شفا يافته بود به او ميفرمود گوارا باد ترا پاك شدن از گناهان . به اين اسناد از حضرت على بن الحسين ( ع ) مروى است كه فرمود مردم سه چيز را از سه نفر فرا گرفتند صبر را از ايوب ، شكر را از نوح ، حسد را از فرزندان يعقوب : به اين اسناد از جعفر بن محمد ( ع ) مروى است كه فرمود از حضرت محمد بن على ( ع ) سؤال كردند از نماز كردن در سفر فرمود پدر بزرگوارش در سفر نماز را قصر ميكرد .\r\n","description":"","footnote":"","page_name":" 282 ","page_number":21},
  {"content":"\r\nبه اين اسناد از على بن ابى طالب ( ع ) مروى است كه فرمود در ميان چهل مرد اصلع مرد بدى نمىيابى و در ميان چهل مرد كوسج مرد خوبى نمىيابى و مرد اصلع بد بهتر است از مرد كوسج خوب « مترجم گويد » كه اصلع كسى را گويند كه موى پيش سر او رفته باشد و مو نداشته باشد پيش سر او و زن را صلعاء گويند و كوسج معرب كوسه است و آن را كم ريش و بىريش گويند از كسى كه وقت روئيدن ريش او رسيده باشد .\r\nبه اين اسناد از حسين بن على ( ع ) مروى است كه پيغمبر ( ص ) را ديدم كه چون حمزه شهادت يافت پنج تكبير گفت و بر ساير شهدا پنج تكبير گفت و پس از آن حمزه را هفتاد تكبير ملحق شد « مترجم گويد » شايد مقصود اين باشد كه بعد از آنكه حضرت ختمى مرتبت پنج تكبير بر حمزه و پنج تكبير بر ساير شهدا گفت بفرمود تا هر يك از شهدا را بياورند و بر هر يك تكبيرى بخواند از براى نماز چون جسد شريف حمزه در آن مكانى كه بود از آن مكان برنداشتند و هر يك از شهدا را كه براى نماز حاضر ميساختند پهلوى حمزه ميگذاشتند و بعد از فراغ از نماز برميداشتند و شهيد ديگر در آن مكان ميگذاشتند و چون عدد شهداى احد هفتاد نفر بود پس هفتاد تكبير ديگر بر حمزه گفته شد و اين بنا بر آنست كه هر نمازى تكبيرى محسوب شود و يا آنكه هر شهيدى را تكبيرى از براى نماز او ميگفتند و محتمل است كه مقصود اين باشد كه حضرت رسالت هفتاد تكبير ديگر بعد از فراغ از تكبير شهدا بر حمزه ( ع ) گفتند . به اين اسناد از حسين بن على ( ع ) مروى است كه فرمود امير المؤمنين ( ع ) از براى ما خطبه ميخواند فرمود به زودى بيايد زمانى كه سخت و شديد شود بر مردم كه مؤمن آنچه دارد از آن بخل كند و حال اينكه مأمور به بخل نيست چه حقتعالى در كلام معجزه نظام خود ميفرمايد * ( وَلا تَنْسَوُا الْفَضْلَ بَيْنَكُمْ إِنَّ الله بِما تَعْمَلُونَ بَصِيرٌ ) * و فراموش نكنيد تفضل و احسان را در ميان خودتان همانا حقتعالى باعمال شما بينا است و به زودى بيايد زمانى كه اشرار مقدم باشند و اخيار ذليل و مؤخر باشند و بيع مضطر شايع باشد و حال اينكه رسول خدا ( ص ) از بيع مضطر نهى فرموده است و از بيع غرر مثل مجهول نهى فرموده است پس اى مردم از خدا بپرهيزيد و در ميان خويشتن اصلاح كنيد و مرا در اهل من حفظ كنيد چه آنها با آن جناب يك نور هستند « مترجم گويد » كه مقصود از بيع مضطربا وقوع عقد است بطريق اكراه و اجبار و اين بيع فاسد است زيرا كه تراضى طرفين حاصل نشده است و يا از روى لابدى بيع مىكند چون كسى كه ويرا قرضى باشد يا مئونهء باشد كه وسع آن نداشته باشد و در اين صورت خلاف مروت و انصاف است بهتر آنست كه اعانت كرده شود تا هنگامى كه توانگر شدن . به اين اسناد از جعفر بن محمد ( ع ) مروى است كه از على بن الحسين ( ع ) سؤال كردند\r\n","description":"","footnote":"","page_name":" 283 ","page_number":22},
  {"content":"\r\nكه چيست سبب اينكه پيغمبر ( ص ) از پدر و مادر يتيم شد فرمود از براى اينكه هيچ مخلوقى را بر او حقى نباشد يعنى حتى پدر و مادرش . به اين اسناد از على بن الحسين ( ع ) مروى است كه فرمود فاطمه ( ع ) از براى حسن و حسين ( ع ) عقيقه گرفت و يك پاى گوسفند عقيقه را با يك دينار بقابله داد « مترجم گويد » شايد فاطمه ( ع ) بامر پيغمبر عقيقه كرده پس بنا بر اين منافاتى ندارد با حديثى كه سابقا ذكر شد كه پيغمبر ( ص ) از براى حسنين ( ع ) عقيقه گرفت . به اين اسناد از على بن الحسين ( ع ) از پدر بزرگوارش از على بن ابى طالب ( ع ) مروى است كه فرمود رسول خدا ( ص ) فرمود كسى كه حقتعالى نعمت خود را بر او فراوان كند بايد حمد كند خدا را و كسى كه روزى او تنگ شود بايد استغفار كند خدا را و كسى كه به جهت امرى محزون شود بايد بگويد\r\nلا حول و لا قوة الا بالله العلى العظيم . ) *\r\nبه اين اسناد از حسين بن على ( ع ) مروى است كه فرمود مرد يهودى از على بن ابى طالب سؤال كرد و عرض كرد خبر بده مرا از چيزى كه از براى خدا نيست و از چيزى كه در نزد خدا نيست و از چيزى كه خدا آن را نميداند على ( ع ) فرمود اما چيزى را كه خدا نميداند گفتهء شما است اى گروه يهودان كه عزيز پسر خدا است و حقتعالى فرزندى از براى خود نميداند و اما چيزى كه از براى خدا نيست اينست كه از براى خدا شريك نيست و اما چيزى كه در نزد خدا نيست اينست كه در نزد خدا ظلم و ستم كردن ببندگان نيست ، يهودى گفت اشهد ان لا إله الا الله و ان محمدا رسول الله . به اين اسناد از على بن ابى طالب ( ع ) مروى است كه فرمود رسول خدا ( ص ) فرمود كسى كه بدون علم فتوى بمردم دهد ملائكه آسمانها و زمين او را لعنت كنند . به اين اسناد از على بن ابى طالب ( ع ) مروى است كه فرمود رسول خدا ( ص ) فرمود كه من دختر خودم را فاطمه نام گذاشتم به اين جهت كه حقتعالى او و دوستان او را از آتش منع مىكند و جدا مىكند از جهنم « مترجم گويد » كه فطم بمعنى منع و فصل است .\r\nبه اين اسناد گويد رسول خدا ( ص ) فرمود كه موسى بن عمران از پروردگار خود سؤال كرد و عرض كرد پروردگارا تو از من دورى تا ندا كنم ترا و يا آنكه به من نزديكى تا با تو راز گويم و نجوى كنم حقتعالى به او وحى فرمود كه اى موسى من همنشين كسى باشم كه مرا ياد كند . به اين اسناد گويد رسول خدا ( ص ) فرمود خدا از جهت غضب فاطمهء غضبناك مىشود و از جهت رضا و خوشنودى او خوشنود مىشود . به اين اسناد گويد رسول خدا ( ص ) فرمود واى بر ستمكنندگان اهل بيت من گويا در فرداى قيامت من آنها را مىبينم كه با منافقان در درك اسفل جهنمند .\r\n","description":"","footnote":"","page_name":" 284 ","page_number":23},
  {"content":"\r\nبه اين اسناد گويد رسول خدا ( ص ) فرمود كشندهء حسين بن على ( ع ) در تابوتى از آتش است و معذب است به نصف عذاب همهء اهل دنيا و دست و پاى او بزنجيرهاى آتشين بسته شده است و با سرور در آتش فرود آيد و در قعر جهنم واقع شود و بوئى از او برخيزد كه از تعفن و گنديدگى آن بوى اهل جهنم به خدا پناه برند و مخلد است در جهنم و بچشد آن عذاب دردناك را با جميع كسانى كه او را متابعت كردند در قتل آن بزرگوار و چون پوست ايشان پخته شود و برخيزد و حقتعالى مبدل كند پوستهاى ديگر را تا سختى عذاب دردناك بر ايشان اثر كند و بچشند آن را و به مقدار ساعتى آنها را مهلت ندهند و مىآشامانند آنها را از آب گرم قعر جهنم پس واى بر ايشان از عذاب حقتعالى در جهنم . به اين اسناد گويد رسول خدا ( ص ) فرمود كه موسى بن عمران از پروردگار مسألت كرد و عرض كرد پروردگارا برادر من هارون وفات كرده او را بيامرز حقتعالى وحى فرمود كه اى موسى اگر آمرزش اولين و آخرين را از من بخواهى ترا اجابت ميكنم سواى كشندهء حسين بن على ( ع ) كه من انتقام حسين را از قاتل او بكشم . به اين اسناد گويد رسول خدا ( ص ) فرمود انگشتر عقيق در دست خود كنيد كه احدى از شما را غمى نرسد تا انگشتر عقيق در دست او باشد . به اين اسناد گويد رسول خدا ( ص ) فرمود كسى كه در آخر الزمان با ما مقاتله كند گويا با دجال با ما مقاتله كرده است يعنى كسى كه با اهل بيت مقاتله كند مثل كسى است كه با صاحب الزمان مقاتله كرده باشد و البته توبه چنين كسى قبول نيست . به اين اسناد گويد رسول خدا ( ص ) فرمود يا على خدا آمرزيد ترا و اهل بيت ترا و شيعيان ترا و دوستان شيعيان ترا و دوست داران شيعيان ترا پس مژده باد ترا توئى\r\nانزع البطين ) *\r\nكه شرك از تو نزع و بر طرف شده است و قلب تو مملو است از علم . به اين اسناد گويد رسول خدا ( ص ) فرمود كسى كه منم مولاى او على مولاى او است پروردگارا دوست دار دوستدار او را و دشمن دار دشمن او را و يارى كن كسى را كه او را يارى كند و مخذول كن كسى را كه او را مخذول كند . به اين اسناد گويد رسول خدا ( ص ) فرمود\r\nالمغبون لا محمود و لا ماجور مغبون ) *\r\nنه پسنديده شده و نه اجر داده شده است . « مترجم گويد » شايد غرض از مغبون بيع مغبون باشد چه مؤيد اين مطلب است حديث ديگر\r\nبيع المغبون لا محمود و لا مشكور ) *\r\nو شايد مراد از مغبون كسى باشد كه ايام فراغت و صحت خود را در امور دنيويه صرف كند و چنين كسى كه ايام صحت و فراغ را كه قيمت ندارد فروخته است به چيز پستى كه امور دنيا باشد و اين مغبون است پس نه محمود است و نه مأجور . به اين اسناد گويد رسول خدا ( ص ) فرمود بخوريد خرما را در صبح پيش از آنكه\r\n","description":"","footnote":"","page_name":" 285 ","page_number":24},
  {"content":"\r\nچيزى خورده باشيد زيرا كه كرمهاى شكم را ميكشد . « مصنف گويد » كه مقصود آن جناب غير از خرماى برنى است زيرا كه خوردن خرماى برنى در صبح پيش از چيز خوردن مورث فالج مىشود :\r\nبه اين اسناد على ( ع ) گويد رسول خدا ( ص ) فرمود يا على اگر تو نبودى بعد از من مؤمنان شناخته نميشدند « مترجم گويد » كه ولايت على است كه جداكنندهء ميان حق و باطل است هر كس داراى ولايت است مؤمن است و هر كسى ولايت ندارد كافر است و يا مراد از حديث اينست اگر على نبود مؤمن نبود چه بسبب وجود على دين پيغمبر رواج يافت پس اگر على نبود دين نبود تا كسى ايمان آورد . به اين اسناد گويد رسول خدا ( ص ) فرمود يا على سه چيز به تو عطا شده است كه باحدى پيش از تو عطا نشده است عرض كردم پدر و مادرم فداى تو باد چيست كه به من عطا شده است فرمود پدر زنى مثل من و زنى مثل فاطمه و دو فرزندى مثل حسن و حسين . به اين اسناد گويد رسول خدا ( ص ) فرمود به من يا على در روز قيامت سوارى غير از ما نيست و ما چهار نفريم مردى از انصار برخاست و عرض كرد پدر و مادرم فدايت اين چهار نفر كيستند فرمود منم كه سوارم بر براق كه آنست دابهء خداوند على اعلا و برادر من صالح است كه سوار است بر شتر خدا كه آن را پى كردند و عم من حمزه است كه سوار است بر شتر عضبا و برادر من على است كه سوار است بر شترى از شترهاى بهشتى و لواء احمد بر دست او است و فرياد مىكند\r\nلا إله الا الله محمد رسول الله ) *\r\nآدميان گويند كه اين نيست مگر فرشتهء مقربى يا پيغمبر مرسلى يا حامل عرش الهى فرشتهء از وسط عرش در جواب آدميان گويد كه اى گروه آدميان اين نه فرشته مقرب است و نه پيغمبر مرسل و نه حامل عرش بلكه اينست صديق اكبر اينست على ابن ابى طالب ( ع ) . به اين اسناد از على بن ابى طالب ( ع ) مروى است كه فرمود گويا مىبينم كه عمارتها و قصرها در اطراف قبر حسين بن على ( ع ) ساخته شود و گويا مىبينم كه محملها و هودجها از كوفه بيرون رود بسوى قبر حسين ( ع ) و شبها و روزها نگذرد مگر آنكه مردم از آفاق بسوى آن قبر آيند و اين هنگام انقطاع ملك بنى مروان بظهور رسد . حضرت على بن موسى الرضا ( ع ) بتوسط آباء امجاد خود از رسول خدا ( ص ) روايت كرده است و آن جناب از جبرئيل و او از ميكائيل و او از اسرافيل و او از خداوند جليل روايت كرده است كه خداوند على اعلا فرمود منم خدا نيست خدائى غير من خلق را بقدرت خود آفريدم و از ايشان هر كسى را كه خواستم از پيغمبران خود برگزيدم و از ميان جميع پيغمبران محمد را حبيب و خليل و صفى خود برگزيدم پس او را برسالت بسوى آفريدگان مبعوث گردانيدم و على ( ع ) را از براى او برگزيدم و او را قرار دادم برادر\r\n","description":"","footnote":"","page_name":" 286 ","page_number":25},
  {"content":"\r\nو وصى و وزير او و اداكنندهء احكام من بعد از محمد بر خلق من و خليفه من بر بندگان من كه بيان كند از براى ايشان كتاب مرا و سير كند در ميان ايشان با علم و حكمت من و او را علم قرار دادم كه گمراهان را هدايت كند و او را باب خود قرار دادم كه خلق من از آن باب در آيند و او را خانهء خود قرار دادم كه هر كس در آن داخل شود از آتش من ايمن باشد و او را ملجا قرار دادم كه هر كسى به او پناه برد از بدى دنيا و آخرت محفوظ باشد و او را وجه خود قرار دادم كه هر كس به طرف او توجه كند روى من از او نگردد و او را حجت خود در آسمانها و زمينها قرار دادم بر جميع كسانى كه در آسمان و زمين باشند از آفريدگان من ، عمل احدى را قبول نكنم مگر آنكه اقرار كند بولايت او و نبوت محمد رسول من ، على است دست من كه پهن شده است به روى بندگان من على است نعمت من كه آن نعمت را بهر كس از بندگان كه دوست دارم عطا كردم پس هر كسى على را دوست دارد از بندگان من و ولايت او را قبول كند مىشناسانم به او ولايت و معرفت على را و هر كس از بندگان من كه او را دشمن دارد من او را دشمن دارم زيرا كه از معرفت و ولايت على ( ع ) عدول و اعتراض نموده است بعزت و جلال خودم قسم كه ولايت على را از بندگان من قبول نكند مگر آنكه او را از آتش خودم دور كنم و داخل بهشتش كنم و بندگان من على را دشمن ندارد مگر آنكه او را از بهشت دور كنم و در داخل آتش كنم و بد ماوائى است جهنم . از حسن بن جهم مروى است كه گفت از حضرت رضا ( ع ) سؤال كردم و عرض كردم فداى وجودت حد توكل چيست به من فرمود كه حد توكل و معنى توكل اينست كه چون با خداوند باشى از احدى نترسى عرض كردم حد تواضع چيست فرمود آنست كه نوعى با مردم رفتار كنى كه دوست بدارى مردم مثل آن با تو رفتار كنند عرض كردم فداى وجودت ميخواهم بدانم چگونه‌ام من در نزد تو فرمود نظر كن كه من چگونه‌ام در نزد تو . على بن نعمان از حضرت على بن موسى الرضا ( ع ) روايت كرده است كه به آن جناب عرض كردم فداى وجودت ثؤلول « 1 » بسيارى در بدن من نمايان شده است و از اين جهت غمناك شده‌ام و از تو مسألت ميكنم كه چيزى به من تعليم كنى كه به آن منتفع شده و استشفا جويم آن جناب فرمود از براى هر ثؤلول هفت دانهء جو بردار و در هر جوى هفت مرتبه بخوان از اول * ( إِذا وَقَعَتِ الْواقِعَةُ ) * تا قول حقتعالى * ( فَكانَتْ هَباءً مُنْبَثًّا ) * و قول حقتعالى را * ( وَيَسْئَلُونَكَ عَنِ الْجِبالِ فَقُلْ يَنْسِفُها رَبِّي نَسْفاً فَيَذَرُها قاعاً صَفْصَفاً لا تَرى فِيها عِوَجاً وَلا أَمْتاً ) * پس از آن هر دانهء جو را برميدارى و هر ثؤلولى ميمالى و اندانه هاى جو را بر خرقهء نو مىپيچى و سنگى بدان خرقه مىبندى و در جايى پنهان ميكنى راوى گويد من چنين كردم و در روز هفتم به آن ثؤلولها نظر كردم چيزى از آن باقى نبود و سزاوار است كه اين عمل را در\r\n\r\n","description":"","footnote":"\r\n« 1 » - ثؤلول - جوشهاى ريزى است كه در بدن پيدا مىشود .\r\n","page_name":" 287 ","page_number":26},
  {"content":"\r\nاواخر ماه بجا آرند . حضرت على بن موسى الرضا ( ع ) بتوسط آباء امجاد خود از على ( ع ) روايت كرده است كه آن جناب فرمود رسول خدا ( ص ) فرمود كسى كه مسلمان است بايد مكر و خدعه نكند زيرا كه از جبرئيل شنيدم ميگفت مكر و خدعه در آتش است پس از آن فرمود از ما نيست كسى كه كينه ورزد مؤمنى را و از ما نيست كسى كه خيانت كند مؤمنى را پس از آن فرمود جبرئيل روح الامين از جانب پروردگار عالميان بر من نازل شد و گفت اى محمد بر تو باد بحسن خلق زيرا كه بدى خلق خوبى دنيا و آخرت را ميبرد و شبيه ترين شما به من نيكوترين شما است در خلق . از عبد الرحمن عبد الله مروى است كه گفت از حضرت رضا ( ع ) پرسيدم كه ذو الفقار شمشير رسول خدا ( ص ) از كجا بود فرمود جبرئيل از آسمان فرود آورد و زيور آن از نقره بود و آلان نزد من است . حسين بن خالد از حضرت رضا ( ع ) روايت كرده است كه آن جناب فرمود نظر كردن بذريت و فرزندان ما عبادت است به آن جناب عرض كردند يا ابن رسول الله نظر كردن بائمه از شما عبادت است يا نظر كردن بجميع ذريه پيغمبر چه امام باشند چه نباشند فرمود بلكه نظر كردن بجميع ذريه پيغمبر عبادت است و ليكن در صورتى كه از طريقهء پيغمبر بيرون نروند و ملوث بمعاصى نشوند . حضرت على بن محمد الهادى بتوسط آباء امجاد خود از سيد انبيا محمد ( ص ) روايت كرده است كه آن جناب فرمود نظر نكنيد به بسيار نماز خواندن مردم و بسيار روزه گرفتن و زياد حج كردن آنها و زمزمه آنها در شب بلكه نظر كنيد براست گفتن حديث و ادا كردن امانت . از عبد السلام بن صالح هروى مروى است كه گفت در روز جمعه آخر ماه شعبان بر حضرت على بن موسى الرضا ( ع ) وارد شدم به من فرمود اى ابا صلت بيشتر از ماه شعبان گذشت و اين جمعهء آخر آن ماه شريف است پس هر مقدارى كه گذشته از اين ماه كوتاهى كرده اى در عبادت در باقى از اين ماه تدارك و تلافى كن و بر تو باد باقبال كردن و اهتمام نمودن در امرى كه از براى تو مهم بوده و منفعتى به حال تو داشته باشد و ترك نمودن آنچه مهم نباشد پس زياد دعا و استغفار كن و تلاوت كن قرآن را و از گناهان خود توبه كن تا اينكه ماه خدا به تو رو كند و تو خلوص داشته باشى نسبت بخداى عز و جل و از مخلصين باشى و امانتى در گردن خود نگذار مگر آنكه ادا كنى و كينهء در قلب خود جاى نده مگر آنكه بيرون برى و قصد نكن ارتكاب مناهى را مگر آنكه خود را از آن بازدارى و از خدا پرهيز كن و در امور پوشيده و آشكار خود بر او توكل كن و هر كس بر خدا\r\n","description":"","footnote":"","page_name":" 288 ","page_number":27},
  {"content":"\r\nتوكل كند ويرا كفايت كند همانا خدا رساننده است كار خود را بهر چه خواهد و بهر جا كه اراده كند چه خدا پيدا كرده است از براى هر چيزى اندازهء كه از آن در نگذرد و اين دعا را در باقى ماندهء از اين ماه زيادتر از هر چيزى بخوان .\r\nاللهم ان لم تكن غفرت لنا فيما مضى من شهرنا شعبان فاغفر لنا فيما بقى منه ) *\r\nچه حقتعالى در اين ماه بسيارى از بندگان را از آتش آزاد كند به جهت حرمت ماه مبارك رمضان كه متصل به اين ماه است . حضرت حسن بن على بن محمد بتوسط آباء امجاد خود از موسى بن جعفر ( ع ) روايت كرده است كه آن جناب فرمود از حضرت صادق ( ع ) سؤال كردند كه زاهد در دنيا كيست فرمود زاهد كسى است كه حلال دنيا را به جهت ترس از حساب آن و حرام دنيا را به جهت ترس از عذاب آن ترك كند . به اين اسناد حضرت رضا ( ع ) از پدر بزرگوارش روايت كرده است كه آن جناب فرمود حضرت صادق ( ع ) مردى را ديد كه جزع و فزع او بر مصيبت فرزندش شدت كرده فرمود اى مرد آيا به جهت مصيبت كوچك جزع كنى و از مصيبت بزرگ غفلت دارى و اگر مستعد و آماده بودى از براى آن مكان كه فرزند تو رفته است هر آينه جزع تو شدت نداشت پس مصيبت تو بسبب ترك مهيا شدن سفر آخرت بزرگتر است از مصيبت فرزندت و على بن موسى الرضا از پدران خود از على ( ع ) روايت كرده است كه آن جناب فرمود رسول خدا ( ص ) فرمود شيعيان على هستند كه در روز قيامت نجات يابند . فضل بن كثير از حضرت على بن موسى روايت كرده است كه آن جناب فرمود هر كس ملاقات كند فقير مسلمانى را و بر او سلام كند بخلاف سلام كردن او بر غنى يعنى بطريقى بر او سلام كند كه كشف كند از اعتنا نكردن به او ، خدا او را در قيامت غضبناك ملاقات كند . حضرت امام محمد تقى ( ع ) بتوسط آباء امجاد خود از حسين بن على ( ع ) روايت كرده است كه آن جناب فرمود وقتى سلمان ابا ذر را به منزل خود خواند چون ابا ذر به منزل وى آمد دو گردهء نان پيش روى او بر زمين نهاد ابا ذر دو گردهء نان را برداشت و آنها را گردانيد و بر پشت آنها نگاه كرد ، سلمان فرمود اى ابا ذر از چه سبب اين دو گردهء نان را مىگردانى و بر پشت آنها مينگرى عرض كرد ميترسم اين دو گردهء نان پخته نباشد از اين قضيه سلمان بشدت غضبناك شد پس از آن فرمود چقدر جرأت دارى كه اين دو گردهء نان را ميگردانى به خدا سوگند آبى كه در زير عرش الهى است در اين نان عمل كرده است و ملائكه در اين نان عمل كرده‌اند كه آن آب را بباد رسانيده‌اند و باد در اين نان عمل كرده است كه آب را بابر رسانيده است و ابر در اين نان عمل كرده است كه آب را\r\n","description":"","footnote":"","page_name":" 289 ","page_number":28},
  {"content":"\r\nبارانيده است و رعد و برق و فرشتگان در اين نان عمل كرده‌اند كه آب را در محل خود آورده‌اند و زمين و چوب و آهن و حيوانات و آتش و هيمه و نمك در اين نان عمل كرده‌اند و آنچه شماره نكرده‌ام زيادتر است از آنچه شماره كرده‌ام پس چگونه ميتوانى از عهدهء شكر اين همه نعمت برآئى ابو ذر عرض كرد توبه كردم و از خدا طلب آمرزش ميكنم از اين كلامى كه از من صادر شده و از اين خيالى كه در قلب من گذشت و از تو معذرت ميخواهم از اين كردار كه بر تو ناخوش آمد .\r\nحضرت ميفرمايد كه روزى سلمان ابو ذر را بمهمانى طلبيد پس از ميان توشه دان خود نان شكسته و پارهء خشكى در پيش روى وى نهاد و از ظرف آب خود آن نان خشك را تر كرد ابو ذر گفت اگر با اين نان نمكى بود چقدر خوب ميبود سلمان برخاسته و بيرون خراميد و ظرف آب خود را كه از پوست بود بگرو گذاشته و قدرى نمك گرفته و آمد . ابو ذر شروع كرد بنان خوردن و از آن نمك در آن نان مىپاشيد و ميگفت الحمد لله رزقنا هذه القناعة سلمان فرمود اگر قناعت بود ظرف آب من بگرو نرفتى . از عبد العظيم بن عبد الله حسنى مروى است كه گفت به حضرت امام محمد تقى ( ع ) عرض كردم يا ابن رسول الله حديثى از پدران خود از براى من بيان فرما فرمود پدر بزرگوارم از جد امجدم از پدران خود ( ع ) روايت كرده است كه امير المؤمنين ( ع ) فرمود پيوسته مردم با همديگر باندك خوبى تفاوت دارند و اگر مساوى باشند هلاك شوند « مترجم گويد » شايد غرض اينست كه مردم در علم متساوى نخواهند شد پس اگر متساوى شوند البته در جهل متساويند و جهل باعث هلاكت آنها شود .\r\nالغرض راوى عرض كرد يا ابن رسول الله زياده از اين بفرما حضرت فرمود پدر بزرگوارم از جد بزرگوارش از پدران خود روايت كرده است كه امير المؤمنين ( ع ) فرمود اگر بعضى از شما از سرير و ضمير بعضى ديگر آگاه ميبود هر آينه تشييع جنازهء آنها نميكرديد .\r\nراوى گويد عرض كردم يا ابن رسول الله زياده از اين بفرما حضرت فرمود پدرم از جدش از پدرانش روايت كرده است كه امير المؤمنين ( ع ) فرمود شما باموال خود هرگز وسعت نميدهيد مردم را پس بگشادگى رو و نيكى ملاقات آنها را وسعت دهيد زيرا كه از رسول خدا ( ص ) شنيدم كه ميفرمود هر يك از شما كه نميتوانيد وسعت دهيد مردم را باموال خود پس وسعت دهيد آنها را باخلاق خود .\r\nراوى گويد عرض كردم يا ابن رسول الله زياده از اين بفرما فرمود خبر داد مرا پدرم از جدش از پدران خود كه فرمود امير المؤمنين ( ع ) فرمود كسى كه ملامت كند روزگار را\r\n","description":"","footnote":"","page_name":" 290 ","page_number":29},
  {"content":"\r\nملامت او زياد شده است . « مترجم گويد » على الظاهر مقصود اينست كه كسى كه ملامت كند زمانه را كه تو چنين و چنان كردى بايد او را زياد ملامت كرد زيرا كه اين عمل كاشف از نادانى او است زيرا كه مضمون آيات و اخبار است كه بهر چيز گرفتار شويد بسبب كرده هاى شما است پس نسبت دادن بروزگار كشف از جهل مىكند .\r\nراوى گويد عرض كردم يا ابن رسول الله زياده از اين بفرما فرمود خبر داد مرا پدرم از جدش از پدرانش كه فرمود امير المؤمنين ( ع ) فرمود مجالست با اشرار مورث سوء ظن باخيار مىشود .\r\nراوى گويد عرض كردم يا ابن رسول الله زياده از اين بفرما فرمود خبر داد مرا پدرم از جدش از پدرانش كه فرمود امير المؤمنين ( ع ) فرمود دشمنى كردن با بندگان بد توشه اى است از براى سفر آخرت .\r\nراوى گويد عرض كردم يا ابن رسول الله زياده از اين بفرما فرمود خبر داد مرا پدرم از جدش از پدران خود كه فرمود امير المؤمنين ( ع ) فرمود قيمت هر مردى به مقدار دانش او است .\r\nراوى گويد عرض كردم يا ابن رسول الله زياده از اين بفرما فرمود خبر داد مرا پدرم از جدش از پدرانش كه فرمود امير المؤمنين ( ع ) فرمود مرد در زير زبان خود مستور و پنهان است يعنى چون آشكار شود زبانش وى را آشكار كند زيرا كه زبان كاشف است از ضمير پس پوشيده را پديدار كند .\r\nراوى گويد عرض كردم يا ابن رسول الله زياده از اين بفرما فرمود خبر داد مرا پدرم از جدم از پدرانش كه فرمودند امير المؤمنين ( ع ) فرمود هلاك نشود مردى كه قدر خود را بشناسد يعنى از مرتبهء خود تجاوز نكند و پاى از گليم خود نكشد .\r\nراوى گويد عرض كردم يا ابن رسول الله زياده از اين بفرما فرمود خبر داد مرا پدرم از جدم از پدرانش كه فرمودند امير المؤمنين ( ع ) فرمود هلاك نشود مردى كه قدر خود را بشناسد يعنى از مرتبهء خود تجاوز نكند و پاى از گليم خود نكشد .\r\nراوى گويد عرض كردم يا ابن رسول الله زياده از اين بفرما فرمود خبر داد مرا پدرم از جدم از پدرانش كه فرمود امير المؤمنين ( ع ) فرمود تدبير و تفكر بيش از كردار ايمن كند ترا از پشيمانى .\r\nراوى گويد عرض كردم يا ابن رسول الله زياده از اين بفرما فرمود خبر داد مرا پدرم از جدم از پدرانش كه فرمودند امير المؤمنين ( ع ) فرمود كسى كه اعتماد كند بزمانه و از انقلاب دهر غافل شود بيفتد و نگونسار شود .\r\nراوى گويد عرض كردم يا ابن رسول الله زياده از اين بفرما فرمود خبر داد مرا پدرم از جدم از پدرانش كه فرمودند امير المؤمنين ( ع ) فرمود كسى كه براى خود اكتفا كند و از غير خود مستغنى شود خود را در خطر انداخته است .\r\nراوى گويد عرض كردم يا ابن رسول الله زياده از اين بفرما فرمود خبر داد مرا پدرم از\r\n","description":"","footnote":"","page_name":" 291 ","page_number":30},
  {"content":"\r\nپدرانش از جدم از پدرانش كه فرمودند امير المؤمنين ( ع ) فرمود كمى عيال يكى از دو يسار است يعنى كسى كه عيال او كم است مانند توانگر است زيرا كه مخارج او كم است پس مثل كسى است كه مداخل او بسيار شود و عيال او زياد باشد .\r\nراوى گويد عرض كردم يا ابن رسول الله زياده از اين بفرما فرمود خبر داد مرا پدرم از پدرانش از جدم از پدرانش كه فرمودند امير المؤمنين ( ع ) فرمود كسى كه او را عجب و خودستائى فرو گيرد هلاك شود .\r\nراوى گويد عرض كردم يا ابن رسول الله زياده از اين بفرما فرمود خبر داد مرا پدرم از پدرانش از جدم از پدرانش كه فرمودند امير المؤمنين ( ع ) فرمود هر كسى كه يقين داشته باشد باينكه او را خلفى خواهد بود و فرزندى از او باقى بماند بايد مال خود را بذل كند يعنى چون مال خود را بذل كند و توكل كند بر خداوند و خداوند را چنين بداند كه روزى فرزندانش را ميدهد حقتعالى اخلاف او را نيكو محافظت نمايد .\r\nراوى گويد عرض كردم يا ابن رسول الله زياده از اين بفرما فرمود خبر داد مرا پدرم از جدم از پدرانش كه فرمودند امير المؤمنين ( ع ) فرمود كسى كه بعافيت و سلامت زير دست خود راضى باشد روزى شود سلامت و عافيت از بالاتر از خود يعنى كسى كه خواهد از بالاتر خود ايمن باشد به زير دست خود ستم نكند .\r\nراوى گويد كه به آن حضرت عرض كردم بس است مرا به اين اسناد از عبد العظيم بن عبد الله حسنى مروى است كه گفت از محمد بن على الرضا ( ع ) پرسيدم از اين آيهء شريفه * ( أَوْلى لَكَ فَأَوْلى ثُمَّ أَوْلى لَكَ فَأَوْلى ) * فرمود حقتعالى ميفرمايد\r\nبعدا لك من خير الدنيا و بعدا لك من خير الآخرة ) *\r\n« مترجم گويد » مقصود حضرت اينست كه اين در مقام نفرين است چه اين آيهء شريفه در تهديد و وعيد ابو جهل نازل شده است پس معنى آنست اى ابو جهل ترا دورى از خير دنيا نصيب باد و ترا دورى از خير آخرت بهره باد . از حسين بن خالد صيرفى مروى است كه گفت به حضرت رضا ( ع ) عرض كردم كه مردى در حالت استنجا انگشترى در انگشت او است كه نقش انگشتر لا إله الا الله است فرمود من اين عمل را ناخوش دارم يعنى نبايد اين عمل كرد من عرض كردم فداى وجودت شوم آيا رسول خدا ( ص ) و هر يك از پدران تو چنين نميكردند و حال اينكه انگشتر در انگشت مبارك آنها ميبود فرمود بلى چنين ميكردند اما انگشتر در دست راست آنها ميبود و با دست چپ استنجا ميكردند پس از خدا بترسيد و خود را نظر كنيد يعنى تكاليف خود را بفهميد و از اولياء خدا گفتگو نكنيد عرض كردم نقش انگشتر امير المؤمنين ( ع ) چه بود فرمود چرا از كسانى كه پيش از آن جناب بودند سؤال نميكنى عرض كردم از آن سؤال ميكنم فرمود نقش انگشتر\r\n","description":"","footnote":"","page_name":" 292 ","page_number":31},
  {"content":"\r\nآدم\r\nلا إله الا الله محمد رسول الله ) *\r\nبود كه از بهشت با خود فرود آورده بود و نوح چون سوار كشتى شد حقتعالى به او وحى فرستاد كه اى نوح اگر از غرق شدن ترسانى هزار مرتبه\r\nلا إله الا الله ) *\r\nبگو تا ترا و هر كس به تو ايمان آورده است از غرق شدن نجات دهم فرمود چون نوح و كسان او بكشتى سوار شدند و طنابهاى كشتى را بلند كردند يعنى كشتى را از لنگر نجات دادند بادى وزيدن گرفت نوح از غرق شدن بترسيد و باد او را مضطرب كرد نتوانست هزار مرتبه\r\nلا إله الا الله ) *\r\nبگويد به زبان سريانى گفت\r\nهيلوليا الفا الفا يا ماريا ايقن ) *\r\nحضرت فرمود كه چون نوح اين سخن از زبان براند موج دريا فرو نشست و كشتى بآرامش روانه شد نوح گفت كلامى كه خداى عز و جل مرا به آن كلام نجات داد سزاوار است كه هميشه با من باشد پس در خاتم خود نقش كرد\r\nلا إله الا الله الف مره يا رب اصلح ) *\r\n« مترجم گويد » كه بنا بر اين\r\nهيلوليا الفالفا ) *\r\nبمعنى لا إله الا الله الف مره است و ماريا ايقن بمعنى يا رب اصلح است يعنى هزار مرتبه لا إله الا الله پروردگارا مهم مرا اصلاح فرما و حضرت فرمود كه چون ابراهيم ( ع ) را در كفهء منجنيق گذاشتند جبرئيل را غضب فرو گرفت حقتعالى او را وحى كرد كه اى جبرئيل چرا غضبناك شدى عرض كرد پروردگارا اينست خليل تو و در روى زمين غير از او كسى ترا نپرستد آيا مسلط گردانيدى بر او دشمن او و خودت را ، وحى رسيد كه اى جبرئيل ساكت شو كسى تعجيل كند كه از فوت ترسناك باشد مثل تو اما من ، ابراهيم بندهء من است هر جزء از زمان كه بخواهم او را ميگيرم فرمود كه جبرئيل خوشدل شد و بجانب ابراهيم توجه كرد و عرض كرد آيا ترا حاجتى هست فرمود اما به تو پس حاجتى ندارم در اين حال حقتعالى انگشترى بر او فرستاد كه شش كلمه بر آن انگشتر نقش بود\r\nلا إله الا الله محمد رسول الله لا حول و لا قوة الا بالله فوضت امرى الى الله اسندت ظهرى الى الله حسبى الله ) *\r\nو حقتعالى وحى فرمود كه اى ابراهيم اين انگشتر را در دست خود كن تا آتش را بر تو سرد و سلامت كنم حضرت فرمود نقش انگشتر موسى ( ع ) دو حرف بود كه از تورية برداشته بود\r\nاصبر توجر اصدق تنج ) *\r\nحضرت فرمود نقش انگشتر حضرت سليمان اين بود\r\nسبحان من الجم الجن بكلماته ) *\r\nو نقش انگشتر عيسى دو حرف بود كه از انجيل برداشته بود\r\nطوبى لعبد ذكر الله لاجله و ويل لعبد نسى الله من اجله ) *\r\nو نقش انگشتر محمد ( ص ) اين بود\r\nلا إله الا الله محمد رسول الله ) *\r\nو نقش انگشتر امير المؤمنين ( ع ) اين بود\r\nالملك لله ) *\r\nو نقش انگشتر حسن بن على ( ع ) اين بود\r\nالعزة لله ) *\r\nو نقش انگشتر حسين بن على ( ع ) اين بود\r\n* ( إِنَّ الله بالِغُ أَمْرِه ) * ) *\r\nو على ابن الحسين ( ع ) انگشتر پدر بزرگوارش حضرت حسين ( ع ) را در دست مبارك ميكرد . و محمد بن على ( ع ) انگشتر حسن بن على ( ع ) را در دست مباركش ميكرد و نقش انگشتر جعفر بن محمد اين بود\r\n","description":"","footnote":"","page_name":" 293 ","page_number":32},
  {"content":"\r\nالله ولى و عصمتى من خلقه ) *\r\nو نقش انگشتر حضرت موسى بن جعفر\r\nحسبى الله ) *\r\nبود .\r\nحسين بن خالد راوى حديث گويد كه حضرت رضا ( ع ) كف دست مباركش را پهن كرد و خاتم پدر بزرگوارش در دستش بود و نقش\r\nحسبى الله ) *\r\nرا به من نماياند و در غير اين حديث روايت شده است كه نقش انگشتر على بن الحسين ( ع ) اين بود\r\nخزى و شقى قاتل - الحسين بن على ( ع ) ) *\r\n« مترجم گويد » ميتوان جمع كرد ميان اين دو خبر باينكه على بن - الحسين ( ع ) را دو انگشتر ميبود يكى انگشتر پدر بزرگوارش و ديگر انگشترى كه\r\nخزى و شفى قاتل الحسين بن على ) *\r\nبر آن نقش بود . از على بن اسباط مروى است كه گفت از حضرت رضا ( ع ) شنيدم كه از پدران خود از على ( ع ) حديث ميكرد كه رسول خدا فرمود از مثلهاى پيغمبران چيزى باقى نمانده است مگر گفته مردم\r\nاذا لم تستحى فافعل ما شئت ) *\r\nيعنى اگر حيا نكنى و از ننگ و عار نترسى هر گونه عملى كه خواهى بكن زشت باشد يا زيبا حضرت رضا ( ع ) بتوسط آباء امجاد خود از امير المؤمنين ( ع ) روايت كرده است كه آن جناب فرمود رسول خدا ( ص ) فرمود جبرئيل به من خبر داد از جناب رب جليل كه خداى يگانه فرمود على بن ابى طالب ( ع ) حجت من است بر خلق من و رواج دهنده است دين مرا از صلب او پيشوايانى بيرون آورم كه امر من به آنها قائم شود يعنى حجت من بر خلق باشند و به راه من دعوت كنند خلق را و بسبب ايشان عذاب يا بلا را از بندگان و كنيزكان خود دفع كنم و بسبب ايشان رحمت خود را فرو فرستم . از ريان بن صلت مروى است كه گفت به حضرت رضا ( ع ) عرض كردم يا ابن رسول الله نسبت به قرآن چه ميفرمائى فرمود قرآن كلام خدا است از آن نگذريد و هدايت را در غير آن طلب نكنيد كه گمراه خواهيد شد . حسين بن على بن فضال از حضرت رضا ( ع ) روايت كرده است كه آن جناب فرمود مائيم آقايان و بزرگان در دنيا و پادشاهان در آخرت . حضرت رضا ( ع ) از پدر بزرگوارش از پدرانش از على ( ع ) از نبى ( ص ) روايت كرده است كه آن جناب فرمود هر كس مجرور كند او را نظر كردن بقضيب احمر كه حقتعالى بيد قدرت خود آن را كشته است و بخواهد به آن متمسك شود بايد على و امامان از اولاد او را دوست بدارد همانا ايشان باشند برگزيدگان خدا و اختيارشدگان او و ايشان باشند كه معصوم و محفوظ باشند از هر گناه و خطائى « مترجم گويد » كه مقصود از قضيب احمر شايد درختى باشد كه در بهشت باشد و يا مقصود چوبدستى پيغمبر است كه او را ممشوق گويند چه هر كس به آن متمسك شود البته ناجى خواهد بود و در بعضى از نسخ لفظ ياقوت نيز دارد و اين مؤيد احتمال او است و الله العالم\r\n","description":"","footnote":"","page_name":" 294 ","page_number":33},
  {"content":"\r\nاز ريان بن صلت مروى است كه گفت از حضرت رضا ( ع ) شنيدم كه فرمود هر كس هر روزى از روزهاى ماه شعبان هفتاد مرتبه بگويد\r\nاستغفر الله و أسأله التوبه ) *\r\nحقتعالى برات بيزارى از آتش و گذشتن از صراط را از براى او بنويسد و او را داخل در خانهء قرار و ثبات كه بهشت عنبر سرشت است داخل كند . حضرت على ابن موسى بتوسط آباء امجاد خود از على بن ابى طالب ( ع ) روايت كرده است كه آن جناب فرمود رسول خدا ( ص ) فرمود چون روز قيامت شود حساب شيعيان ما بما واگذار شود پس هر كس مظلمهء او در ميان خود و خدا باشد ما در آن حكم كنيم و هر چه حكم كرديم خدا اجابت فرمايد و قبول كند و هر كس مظلمهء او در ميان خود و مردم باشد ما از مردم خواهش ميكنيم ببخشند و آنها بما مىبخشند و هر كس مظلمهء او ميان خود و ما باشد ما سزاوارترين ببخشيدن از هر كسى كه ظلمى و ستمى به او شده است و او بخشنده و در گذشته است . حضرت على بن موسى بتوسط آباء امجاد خود از على بن ابى طالب ( ع ) روايت كرده است كه آن جناب فرمود كه رسول خدا ( ص ) فرمود هر كس بميرد و او را امامى از فرزندان من نباشد به مردن جاهليت مرده است و با اينكه مسلمان بوده او را عقاب كنند به آن اعمال كه اگر در زمان جاهليت بوده از او صادر ميشده يعنى پيغمبرى و دينى قائل نبوده پس او را عقاب كنند كه چرا مسلمان نشدى الحاصل اينكه هر كسى امامى قائل نباشد كافر است يعنى سرنگون وارد جهنم شود . باسناد سابق فرمود رسول خدا ( ص ) فرمود من و اين يعنى على در روز قيامت مثل اين دو تا باشيم و دو انگشت مبارك خود را بهم چسبانيد و شيعيان ما با ما هستند و هر كس مظلومى از ما را اعانت كند او نيز چنين است . باسناد سابق فرمود رسول خدا ( ص ) فرمود هر كه دوست ميدارد كه چنگ زند بدستگيره محكم و استوار چنگ زند بدوستى على و اهل بيت من . باسناد سابق گويد رسول خدا ( ص ) فرمود ائمه ( ع ) از فرزند حسين ( ع ) باشند هر كس آنها را اطاعت كند خدا را اطاعت كرده است و هر كس آنها را نافرمانى كند نافرمانى خدا را كرده است ايشان باشند حلقه و دستگيرهء محكم و ايشانند وسيله بتقرب و درگاه الهى . به اين اسناد فرمود رسول خدا ( ص ) فرمود يا على تو و فرزندان تو برگزيدگان خدا باشيد از خلق باسناد سابق فرمود رسول خدا ( ص ) فرمود من و على از يك نور آفريده شده‌ايم باسناد سابق فرمود رسول خدا ( ص ) فرمود هر كس ما اهل بيت را دوست دارد\r\n","description":"","footnote":"","page_name":" 295 ","page_number":34},
  {"content":"\r\nحقتعالى در روز قيامت او را محشور كند در حالتى كه ايمن باشد از عذاب باسناد سابق فرمود رسول خدا بعلى فرمود يا على هر كس مرا دوست دارد در روز قيامت با پيغمبران در درجهء ايشان باشد و هر كس بميرد و ترا دشمن داشته باشد باكى نيست نصرانى يا يهودى مرده است . به اين اسناد گويد رسول خدا ( ص ) فرمود در اين آيهء شريفه * ( وَقِفُوهُمْ إِنَّهُمْ مَسْؤُلُونَ ) * مقصود سؤال از ولايت على ( ع ) است . به اين اسناد گويد رسول خدا ( ص ) بعلى و فاطمه و حسن و حسين ( ع ) و عباس بن عبد - المطلب و عقيل فرمود كه من در جنگم با كسى كه با شما در جنگ باشد و در صلحم با كسى كه با شما در صلح باشد . « مصنف گويد » كه ذكر عباس و عقيل در اين حديث غريب است چه من نشنيده‌ام حديثى كه اين دو نفر مذكور باشد مگر از محمد بن عمر جعابى در اين حديث . به اين اسناد گويد پيغمبر ( ص ) فرمود يا على توئى بهترين بشر و غير از كافر در تو شك نكند . به اين اسناد گويد على ( ع ) فرمود رسول خدا ( ص ) فرمود تو از منى و من از تو هستم . به اين اسناد گويد رسول خدا ( ص ) فرمود تزويج نكرده‌ام فاطمه را مگر آنكه خداى عز و جل مرا مامور كرد به تزويج او . به اين اسناد گويد پيغمبر ( ص ) فرمود هر كس من سيد و مولاى او هستم على سيد و مولاى او است يا على توئى كه ذمه مرا برى ميكنى و توئى جانشين من بر امت من باسناد سابق گويد رسول خدا ( ص ) عرض كرد پروردگارا دوستى كن كسى را كه على را دوست دارد و دشمنى كن با كسى كه على را دشمنى كند و اعانت كن كسى را كه او را اعانت كند و يارى كن كسى را كه او را يارى كند و مخذول كن كسى را كه او را مخذول كند و كفايت كن او و فرزندان او را و عاقبت امر آنها را ختم بخير كن و ايشان را مبارك گردان در آنچه بايشان عطا كنى و ايشان را بروح القدس مؤيد و منصور كن و بهر مكان از زمين كه روى نهند آنها را محفوظ بدار و امامت را در ايشان قرار بده و هر كسى ايشان را اطاعت كند جزاى نيكو به او عطا كن و هر كس نافرمانى آنها كند هلاكش كن\r\nانك * ( قَرِيبٌ مُجِيبٌ ) * ) *\r\n( 10 ) باسناد سابق گويد پيغمبر ( ص ) فرمود اول كسى كه مرا متابعت كرد على بود و اول كسى كه با او مصافحه كند خداست بعد از نزول روز حق كه روز قيامت است . ( 11 ) باسناد سابق گويد كه پيغمبر ( ص ) فرمود قيامت قيام نكند تا آنكه قائم از ما به حق\r\n","description":"","footnote":"","page_name":" 296 ","page_number":35},
  {"content":"\r\nقيام نكند و اين هنگامى باشد كه حقتعالى او را اذن دهد هر كس او را متابعت كند نجات يابد و هر كس از او تخلف كند خدا او را هلاك كند اى بندگان خدا برويد نزد او اگر چه از روى برف باشد زيرا كه او است خليفه خدا و جانشين من . به اين اسناد گويد پيغمبر ( ص ) دست على را گرفته و بفرمود هر كس را كه گمان رسد مرا دوست ميدارد و اين على را دوست ندارد دروغ گفته و كافر است . باسناد سابق گويد رسول خدا ( ص ) فرمود در روز قيامت منبرهائى گرداگرد عرش گذارند از براى شيعيان من و شيعيان اهل بيت من كه در ولايت ما خلوص دارند و حقتعالى به آنها ميفرمايد اى بندگان من بيائيد بسوى من كه كرامت خود را بسوى شما منتشر كنم شما در دنيا اذيت و آزار كشيده‌ايد . باسناد سابق از على ( ع ) روايت كرده است كه آن جناب فرمود رسول خدا ( ص ) فرمود يا على تو آفريده شدهء از درختى كه من آفريده شده‌ام من بيخ آن درختم و تو ساق آن درختى و حسن و حسين شاخه هاى آن درخت هستند و دوستان ما از برگهاى آن درختند پس كسى كه به چيزى از آن درخت بياويزد خدا او را داخل بهشت كند . باسناد سابق از حسن بن على ( ع ) از پدر بزرگوارش روايت كرده است كه آن جناب فرمود رسول خدا ( ص ) فرمود يا على از انصار كسى با تو دشمنى نكند مگر آنكه اصل او يهودى باشد . باسناد سابق گويد على ( ع ) فرمود اين سخن پيغمبر امى ( ص ) با من گفت كه مرا دوست ندارد مگر مؤمن و دشمن ندارد مگر منافق . باسناد سابق گويد پيغمبر ( ص ) فرمود كسى را نميرسد در اين مسجد راه داشته باشد مگر من و على و فاطمه و حسن و حسين و كسانى كه از اهل من هستند زيرا كه ايشان از من هستند . باسناد سابق گويد پيغمبر ( ص ) فرمود نمىبيند عورت مرا غير از على مگر كافر « مترجم گويد » كه شايد مراد رسول نهى نظر بفاطمه ( ع ) باشد چه عورت بمعنى زن است و فاطمه از زنان منسوبه به آن حضرت بود چه دختر كسى منسوب به او است و يا اينكه عورت بمعنى هر آن چيزى كه بايد از نظر پنهان داشت و از آن جمله طائفه زنانند پس معنى حديث اينست كه هر مردى غير از على بفاطمه نظر كند كافر است .\r\nباسناد سابق از على ( ع ) روايت كرده است كه آن جناب فرمود رسول خدا ( ص ) فرمود شيعيان تو در روز قيامت وارد شوند در حالتى كه سيراب باشند و تشنه نباشند و دشمنان تو وارد شوند در حالتى كه تشنه باشند و طلب آب ميكنند و آب به آنها نميدهند . باسناد سابق گويد پيغمبر ( ص ) فرمود بغض على كفر است و بغض بنى هاشم\r\n","description":"","footnote":"","page_name":" 297 ","page_number":36},
  {"content":"\r\nنفاق است . باسناد سابق گويد على ( ع ) فرمود پيغمبر ( ص ) به من دعا كرد و به خداوند عرض كرد\r\nاللهم اهد قلبه و اشرح صدره و ثبت لسانه و قه الحر و البرد . ) *\r\nباسناد سابق گويد على ( ع ) فرمود\r\nامرت بقتال الناكثين و القاسطين و المارقين ) *\r\n« مترجم گويد » ناكثين اهل جمل باشند زيرا كه نكث بمعنى نقض عهد باشد و اهل جمل بيعت را شكستند و با عايشه رفتند ببصره و قاسطين اهل صفين باشند زيرا كه قسط بمعنى جور است چه آنها جور كردند در حكم محقان و بر ايشان ستم كردند و مارقين خوارج باشند زيرا كه مرق بمعنى خروج است و ايشان از دين خارج شدند مثل اينكه تير از كمان خارج شود و اين تفسير از پيغمبر مسطور است .\r\nباسناد سابق از على ( ع ) مرويست كه فرمود رسول خدا ( ص ) فرمود پناه بريد به خدا از غلبهء حزن يعنى چون سختى روى دهد به خدا توجه كنيد تا آن را رفع كند « مترجم گويد » كه اين معنى بر آنست كه حديث شريف\r\nتعوذ و با الله من خب الحزن ) *\r\nباشد بخاء معجمه باشد اگر بحاء مهمله باشد چنان كه در بعضى نسخ است شايد معنى اين باشد كه پناه بريد به خدا از دوست داشتن چيزى كه به نظر شما جلوه خوبى كند و مصلحت شما نباشد بالاخره منتهى بحزن مىشود چه حقتعالى فرموده * ( وَعَسى أَنْ تُحِبُّوا شَيْئاً وَهُوَ شَرٌّ لَكُمْ ) * باسناد سابق از على ( ع ) مروى است كه فرموده پيغمبر ( ص ) فرمود ادا نكند امانات مرا از جانب من مگر على و وفا نكند بوعده هاى من مگر على ( ع ) . باسناد سابق از على ( ع ) از نبى ( ص ) مروى است كه آن جناب به بنى هاشم فرمود شما باشيد كه ضعيف شمرده شويد بعد از من . باسناد سابق از على ( ع ) مروى است كه فرمود رسول خدا ( ص ) فرمود بهترين مال مرد و نيكوترين ذخيره هاى او صدقه است . باسناد سابق از پيغمبر ( ص ) مروى است كه فرمود بشما بخشيدم زكات اسبان و زكات بندگان را . باسناد سابق از پيغمبر ( ص ) مروى است كه فرمود بهترين برادران من على است و بهترين اعمام من حمزه و عباس هستند چه اين دو نفر مثل پدر من باشند يعنى مرا چون پدر حفظ كردند . باسناد سابق از على ( ع ) از نبى ( ص ) مروى است كه فرمود دو نفر و زياده از آن جماعت صدق كند در نماز . ( 10 ) باسناد سابق از على ( ع ) از پيغمبر ( ص ) مروى است كه فرمود كسانى كه اذان ميگويند در روز قيامت گردنهاى آنها بلندترين گردنهاى مردم است و اين كنايه از آنست كه اعمال\r\n","description":"","footnote":"","page_name":" 298 ","page_number":37},
  {"content":"\r\nآنها مقبولترين اعمال است چه در آن روز همهء مردم سر سربزيرند . باسناد سابق از على ( ع ) از پيغمبر ( ص ) مروى است كه فرمود مؤمن بنور خدا نظر مىكند « مترجم ميگويد » شايد مراد اين باشد كه در روز قيامت نور خدا رهنماى او است .\r\nباسناد سابق از على از پيغمبر ( ص ) مروى است كه فرمود سرعت كنيد به صدقه دادن زيرا كه كسى كه اهتمام و سرعت داشته باشد به صدقه دادن دعاى او خطا نكند . باسناد سابق گويد رسول خدا ( ص ) فرمود حسن و حسين بعد از من و بعد از پدر خود بهترين اهل زمين هستند و مادر ايشان افضل است از زنان اهل زمين . باسناد سابق از پيغمبر ( ص ) مروى است كه فرمود بهترين زنانى كه سوار شتر شوند زنان قريشند اما مهربانترين آنها به شوهر . باسناد سابق از پيغمبر ( ص ) مروى است كه فرمود هر كس بيايد نزد شما و بخواهد جمعيت شما را پراكنده كند و امر امت را غصب كند و صاحب اختيار شود بدون مشورت يعنى بدون اتمام حجت پس او را بكشيد چه حقتعالى در كشتن او رخصت داده . باسناد سابق گويد نازل شد اين آيهء شريفه * ( الَّذِينَ يُنْفِقُونَ أَمْوالَهُمْ بِاللَّيْلِ وَالنَّهارِ سِرًّا وَعَلانِيَةً ) * در شان على باسناد سابق از على ( ع ) مروى است كه فرمود رسول خدا ( ص ) فرمود در اين آيه شريفه * ( وَتَعِيَها أُذُنٌ واعِيَةٌ ) * من از خداى عز و جل درخواستم كه اين اذن و گوش را گوش تو قرار دهد يا على . باسناد سابق از على ( ع ) مروى است كه فرمود رسول خدا ( ص ) فرمود من دو چيز بزرگ ميان شما واگذارم كتاب خدا و عترت من و هرگز از يك ديگر جدا نشوند تا اينكه در حوض كوثر بر من وارد شوند . باسناد سابق از على ( ع ) مروى است كه فرمود پيغمبر را طريقه چنان ميبود كه در هنگام قربانى دو گوسفند سياه سفيد شاخ دار قربانى ميكرد . ( 10 ) باسناد سابق از على ( ع ) مروى است كه فرمود رسول خدا ( ص ) از براى من دعا كرد كه خدا مرا از سرما و گرما نگاهدارد و حفظ فرمايد . ( 11 ) باسناد سابق از على ( ع ) مروى است كه فرمود منم بندهء خدا و برادر رسول خدا و بعد از من غير از دروغگو كسى اين كلمه را نگويد . ( 12 ) باسناد سابق از على ( ع ) مروى است كه فرمود پيغمبر ( ص ) به من فرمود كه در تو شباهتى است از عيسى چه او را نصارى دوست داشتند تا كافر شدند و يهود او را دشمن داشتند تا كافر شدند در دشمنى او « مترجم گويد » كه توضيح اين شباهت آنست كه فرقهء از كثرت\r\n","description":"","footnote":"","page_name":" 299 ","page_number":38},
  {"content":"\r\nدوستى با عيسى وى را خدا دانسته از اين جهت كافر شدند و فرقهء نيز على را از جهت كثرت دوستى خدا دانستند پس كافر شدند و يهود بدين عيسى نيامدند و او را دشمن داشتند پس كافر شدند و فرقه على را دشمن داشتند كافر شدند چه بتواتر رسيده است مضمون\r\nحب على ايمان و بغضه كفر ) *\r\nباسناد سابق گويد پيغمبر ( ص ) فرمود همانا فاطمه ( ع ) فرج خود را نگاهداشت حقتعالى آتش را بر ذريه او حرام كرد . باسناد سابق از على ( ع ) مروى است كه فرمود رسول خدا ( ص ) فرمود يا على دوست تو دوست من است و دشمن تو دشمن منست و دشمن من دشمن خدا است . باسناد سابق از على ( ع ) مروى است كه فرمود دوست ندارد على ( ع ) را مگر مؤمن و دشمن ندارد او را مگر كافر . باسناد سابق از على ( ع ) مروى است كه فرمود رسول خدا ( ص ) فرمود كه مردم از درختهاى متعدده هستند و من و تو از يك درختيم . باسناد سابق از على ( ع ) مروى است كه پيغمبر ( ص ) انگشتر در دست راست ميكرد . باسناد سابق از على ( ع ) مروى است كه فرمود رسول خدا فرمود گروه ستم و جور عمار را بقتل رسانند . باسناد سابق از على ( ع ) مروى است كه فرمود رسول خدا ( ص ) فرمود كسى كه غير مولايان خود را يعنى غير از ائمه هداه كه مولاى او هستند دوست دارد و يا اينكه متابعت غير ائمه هدات كند بر او باد لعنت خدا و لعنت فرشتگان و لعنت جميع آدميان . باسناد سابق از على مروى است كه فرمود رسول خدا ( ص ) نهى كرد از جماع كردن با زنان حامله تا اينكه وضع حمل كنند « مترجم گويد » كه شايد نهى محمول بر كراهت باشد بر فرض صحت سند و يا اينكه غرض نهى از تزويج باشد تا زمان وضع حمل و اين در صورتى است كه زنى در حال حمل شوهرش وفات كند پس بر او تزويج حرام است تا وضع شود حمل او چه عده او وضع حمل او است .\r\nباسناد سابق از على ( ع ) مروى است كه فرمود رسول خدا ( ص ) فرمود ائمه ( ع ) از قريش باشند . ( 10 ) باسناد سابق از على ( ع ) از پيغمبر ( ص ) مروى است كه فرمود كسى كه آخر كلام او صلوات بر من و بر على ( ع ) باشد داخل بهشت شود يعنى در دم مرگ زبان او بصلوات گويا شود . ( 11 ) باسناد سابق از على ( ع ) مروى است كه فرمود به زودى شما را در معرض بيزارى از\r\n","description":"","footnote":"","page_name":" 300 ","page_number":39},
  {"content":"\r\nمن درآورند پس از من تبرى نكنيد زيرا كه من در دين محمد ( ص ) هستم . باسناد سابق از على ( ع ) مروى است كه فرمود حفظكنندگان احاديث پيغمبر ( ص ) دانستند كه خدا لعنت كرد اصحاب صفين را به زبان پيغمبر خود يعنى پيغمبر از جانب خدا لعنت كرد آنها را و زيانكار و بىبهره است كسى كه افتراء زند و دروغ بندد بر پيغمبر ( ص ) باسناد سابق از على ( ع ) مروى است كه فرمود رسول خدا ( ص ) به من فرمود نرفتى در هيچ طريقى و راه روشنى و وسيعى مگر آنكه شيطان غير آن طريق و راه روشن و وسيع را پيمود . باسناد سابق از على ( ع ) مروى است كه فرمود رسول خدا ( ص ) فرمود كه بدترين امت حسين ( ع ) را بقتل آورد و بيزارى جويد از فرزند دلبندش كسى كه به من كافر شود . خبر داد مرا محمد بن عمر حافظ و گفت خبر داد ما را حسن بن عبد الله تميمى و گفت خبر داد مرا پدرم و او گفت خبر داد مرا سيد من على بن موسى الرضا ( ع ) از پدر بزرگوارش موسى بن جعفر از پدرش جعفر بن محمد از پدرش محمد بن على از پدرش حسين از فاطمه بنت رسول خدا ( ص ) كه پيغمبر ( ص ) از براى على ( ع ) فرمود كسى كه من ولى و صاحب اختيار او باشم على صاحب اختيار او است و كسى كه من پيشواى او باشم على امام و پيشواى او است . به اين اسناد از على ( ع ) روايت كرده است كه فرمود در روز خيبر نبى ( ص ) علم را به دست من داد پس من لختى نياسودم تا خدا قلعهء خيبر را بدست من فتح نمود . به اين اسناد از على ( ع ) روايت كرده است كه فرمود پيغمبر ( ص ) فرمود مأمورم كه با مردم مقاتله كنم تا اينكه بگويند\r\nلا إله الا الله ) *\r\nپس چون اينكلمه به زبان راندند حرام شود بر من خونها و اموال ايشان . به اين اسناد از على ( ع ) روايت كرده است كه فرمود پيغمبر ( ص ) از نان گندم سه روز سير نشد تا اينكه به راه خدا درگذشت و دنياى فانى را وداع كرده بعالم جاودانى شتافت به اين اسناد گويد رسول خدا ( ص ) فرمود مسلمان از ما اهل بيت است . به اين اسناد از على ( ع ) مروى است كه فرمود پيغمبر ( ص ) فرمود ابو ذر صديق و راستگوى اين امت است . ( 10 ) به اين اسناد از على ( ع ) روايت كرده است كه فرمود رسول خدا ( ص ) فرمود هر كس بكشد مارى را چنان است كه كافرى را كشته باشد . ( 11 ) به اين اسناد از على ( ع ) روايت كرده است كه فرمود رسول خدا ( ص ) يا على يك نظر را تابع نظر كردن ديگر نگردان چه ترا اول نظر كردن كافى است يعنى آنچه اول\r\n","description":"","footnote":"","page_name":" 301 ","page_number":40},
  {"content":"\r\nنظر كردن كافى است يعنى آنچه اول نظر كردى حكم همانست و مهلت تا نظر ثانوى مجزى نيست . به اين اسناد از على ( ع ) مروى است كه فرمود چون پيغمبر مرا بجانب يمن روانه ساخت فرمود هر گاه در نزد تو بمرافعه و محاكمه آيند از براى يكى از دو طرفين حكم نكن بدون اينكه از طرف ديگر نشنيده باشى ميفرمايد بعد از اين در هيچ حكومتى شك نكردم به اين اسناد از على ( ع ) روايت كرده است كه فرمود خدا لعنت كند كسانى را كه در دين خدا مجادله و محاربه كنند يعنى با اهل دين در دين منازعه كنند اين طائفه هستند كه خداوند به زبان پيغمبر اينها را لعنت كرده است به اين اسناد از على ( ع ) روايت كرده است كه فرمود آيه شريفه * ( وَالسَّابِقُونَ السَّابِقُونَ ) * در حق من نازل شد و فرمود كه آيهء شريفه * ( أُولئِكَ هُمُ الْوارِثُونَ الَّذِينَ يَرِثُونَ الْفِرْدَوْسَ هُمْ فِيها خالِدُونَ ) * در حق من نازل شد . به اين اسناد از على ( ع ) روايت كرده است كه فرمود پيغمبر ( ص ) فرمود هر كس صد مرتبه آيت الكرسى را تلاوت كند مثل كسى خواهد بود كه در زمان حيات خود عبادت خدا كرده باشد . به اين اسناد از على ( ع ) روايت كرده است كه فرمود پيغمبر ( ص ) فرمود بهترين شما كسى است كه سخنان خود را پاكيزه كند و اطعام طعام كند و در شب نماز كند در حالتى كه مردم بخواب باشند . به اين اسناد از على ( ع ) روايت كرده است كه آن جناب كوفه را ذكر كرد و بفرمود كه خدا بلا را از آن چنان دفع كند كه از خيمه هاى پيغمبر ( ص ) دفع كند . به اين اسناد از على ( ع ) روايت كرده است كه آن جناب فرمود كسى كه شفاعت پيغمبر را تكذيب كند بشفاعت او نرسد . به اين اسناد از على ( ع ) روايت كرده است كه آن جناب فرمود كه پيغمبر ( ص ) فرمود نگذرد دنيا تا آنكه مردى از فرزندان حسين ( ع ) قائم شود بامر امت من و پر كند دنيا را از عدل بعد از آنكه پر شده باشد از ظلم و جور . به اين اسناد از على ( ع ) روايت كرده است كه آن جناب ايستاده آب آشاميدى و بفرمودى كه رسول خدا را كردار چنين ديدمى . ( 10 ) به اين اسناد از على ( ع ) روايت كرده است كه فرمود علم گم شده مؤمن است يعنى چنان كه گمشده را تفحص و جستجو كنند در طلب آن ، علم را نيز چون گم شده در طلب آن بايد تفحص نمود . ( 11 ) به اين اسناد از على ( ع ) روايت كرده است كه فرمود پيغمبر ( ص ) فرمود كسى كه با\r\n","description":"","footnote":"","page_name":" 302 ","page_number":41},
  {"content":"\r\nمؤمنين در مشورت خيانت كند من از او بيزارم . به اين اسناد از على ( ع ) روايت كرده است كه آن جناب فرمود مائيم اهل بيت واحدى را نبايد بما قياس كرد قرآن در حق ما نازل شده است و معدن رسالت در ما است به اين اسناد از على ( ع ) روايت كرده است كه فرمود پيغمبر ( ص ) فرمود منم شهر علم و توئى باب آن شهر . به اين اسناد از على ( ع ) روايت كرده است كه فرمود رسول خدا ( ص ) فرمود همانا خداى عز و جل بر اهل زمين توجه فرمود مرا برگزيد و ثانيا توجه فرمود ترا بعد از من برگزيد پس ترا قيم و صاحب اختيارات من گردانيد بعد از من و احدى بعد از ما مثل ما نيست . به اين اسناد از على ( ع ) روايت كرده است كه فرمود پيغمبر ( ص ) فرمود عمار بر راه هدايت و حق است هنگامى كه ميان دو طائفه كشته شود كه يكى از آن دو طائفه بر طريقت و سنت من باشند و طائفه ديگر از دين گذشته و خارج از دين باشند . به اين اسناد از على ( ع ) در اين آيهء شريفه * ( وَلَه الْجَوارِ الْمُنْشَآتُ فِي الْبَحْرِ كَالأَعْلامِ ) * روايت كرده است كه آن جناب فرمود مقصود از جوار كشتيها است . به اين اسناد از على ( ع ) روايت كرده است كه فرمود پيغمبر ( ص ) فرمود همهء درهاى خانه هائى كه به مسجد باز مىشود مسدود نمائيد مگر در خانهء على ( ع ) را . به اين اسناد از على ( ع ) روايت كرده است كه فرمود پيغمبر ( ص ) فرمود چون دنيا را وداع كنم ظاهر شود از براى تو كينه هائى كه در سينه هاى قومى است كه بر تو مىشورند و حق ترا از تو منع ميكنند . به اين اسناد گويد پيغمبر ( ص ) فرمود دست على دست من است يعنى هر كس او را بيعت كند مرا بيعت كرده است . به اين اسناد از حسين بن على ( ع ) از جابر روايت كرده است كه گفت ما در عهد رسول خدا منافقين را نمىشناختيم مگر ببغض ايشان نسبت بعلى و فرزندان او . ( 10 ) به اين اسناد از حسين بن على ( ع ) روايت كرده است كه فرمود رسول خدا ( ص ) بعلى ( ع ) فرمود كه بهشت مشتاق است ترا و سلمان و ابو ذر و عمار و مقداد را . ( 11 ) به اين اسناد از على ( ع ) روايت كرده است كه فرمود پيغمبر ( ص ) فرمود همانا كه امت من به زودى بعد از من با تو مكر كنند و پيروى اين امر شنيع كنند نيكوكار و بدكار اين امت . ( 12 ) به اين اسناد گويد پيغمبر ( ص ) فرمود كسى كه على را ناسزا گويد مرا ناسزا گفته و كسى كه مرا ناسزا گويد خدا را ناسزا گفته .\r\n","description":"","footnote":"","page_name":" 303 ","page_number":42},
  {"content":"\r\nبه اين اسناد گويد كه پيغمبر ( ص ) فرمود يا على در بهشت تو باشى و صاحب دو طرف بهشت تو باشى يعنى جميع بهشت در تصرف تو باشد . به اين اسناد از حسين بن على ( ع ) روايت كرده است كه فرمود روزى امير المؤمنين ( ع ) از براى ما خطبه خواند و فرمود از قرآن سؤال كنيد از من تا از تمام آيات آن بشما خبر دهم كه در حق چه كسى نازل شده است و در چه موضعى نازل شده است به اين اسناد از على ( ع ) روايت كرده است كه فرمود رسول خدا ( ص ) فرمود يا على من از براى تو دوست دارم آنچه از براى خود دوست دارم و از براى تو ناخوش دارم آنچه از براى خود ناخوش دارم . به اين اسناد از حسين بن على ( ع ) روايت كرده است كه فرمود بريده به من گفت كه رسول خدا ( ص ) ما را فرمود كه بر پدر بزرگوارت تحنيت گوئيم و سلام كنيم بامير بودن او بر مؤمنان يعنى او را امير المؤمنين دانيم و صاحب اختيار مسلمانان خوانيم . به اين اسناد از حسين بن على ( ع ) روايت كرده است كه فرمود پيغمبر ( ص ) فرمود به شيعيان خود مژده بده كه منم شفيع آنها در روز قيامت در وقتى كه ثمر نكند در آن وقت مگر شفاعت من . به اين اسناد از على ( ع ) روايت كرده است كه فرمود پيغمبر ( ص ) فرمود وسط بهشت از آن من و اهل بيت من است . حضرت على بن موسى بتوسط آباء و يكى از اعمام خود از حسين بن على ( ع ) روايت كرده است و آن جناب از پيغمبر و او از جبرئيل و او از خداوند جليل روايت كرده است كه فرمود كسى كه با اولياء و دوستان من دشمنى كند با من بجنگ برخاسته است و كسى كه با اهل بيت پيغمبر من جنگ كند عذاب من بر او استوار شود و كسى كه غير ايشان را دوست دارد غضب من بر او استوار شود و كسى كه غير ايشان را عزيز دارد مرا اذيت كرده است و كسى كه مرا اذيت كند آتش جهنم او را باشد . على بن موسى الرضا ( ع ) بتوسط آباء امجاد خود از على بن ابى طالب ( ع ) روايت كرده است كه آن جناب فرمود رسول خدا ( ص ) فرمود چون مرد استطاعت ندارد ايستاده نماز كند نشسته نماز كند و اگر استطاعت ندارد نشسته نماز گذارد بايد در حالتى كه بر پشت خوابيده باشد نماز گذارد و دو پاى خود را محاذى قبله دراز كند و به ايما و اشاره نماز كند . حضرت على بن موسى الرضا ( ع ) بتوسط آباء امجاد خود از جابر بن عبد الله از على ( ع ) از نبى ( ص ) روايت كرده است كه فرمود احسان كن و بهديه فرست هر عمل نيكو را به اهل آن و غير اهل آن چه اگر تو اهل عمل نيكو نباشى او اهل اين عمل نيكو است و اگر\r\n","description":"","footnote":"","page_name":" 304 ","page_number":43},
  {"content":"\r\nاو نباشد پس تو اهل اين عمل نيكو باشى . به اين اسناد گويد رسول خدا ( ص ) فرمود كسى كه خوشنود كند سلطانى را يعنى صاحب تسلطى را به چيزى كه خدا را بغضب آورد از دين خداى عز و جل خارج شده است . به اين اسناد از على بن موسى الرضا ( ع ) روايت كرده است كه گفت از پدرم شنيدم كه از پدرش از جدش جابر بن عبد الله روايت كرد رسول خدا ( ص ) در خيمهء از پوست تشريف داشتند و من بلال حبشى را ديدم كه از نزد آن بزرگوار بيرون آمد و زيادتى آب وضوى رسول خدا را در دست داشت مردم بر سر او ريختند هر كس از آن آب چيزى گرفت و بر روى خود ماليد و كسى كه چيزى از آن آب بوى نرسيد از دست رفيق خود كه بوى رسيده بود بگرفت و بر روى خود ماليد و در زيادتى آب وضوى امير المؤمنين ( ع ) نيز چنين كردند . به اين اسناد گويد رسول خدا ( ص ) فرمود دست و دهان اطفال خود را از چربى و دسومات و بوى گوشت بشوئيد زيرا كه شيطان آن بوى گوشت را ميبويد و طفل در خواب فزع مىكند و دو فرشتهء موكل او اذيت ميشوند . به اين اسناد گويد رسول خدا ( ص ) فرمود خالص نشود بنده چهل صباح مگر آنكه چشمه هاى حكمت از قلب او بر زبان او جارى شود . به اين اسناد گويد رسول خدا ( ص ) فرمود بآوازهاى نيكو قرآن تلاوت كنيد زيرا كه صوت حسن قرآن را نيكو كند و زينت دهد پس از آن اين آيهء شريفه را تلاوت فرمود * ( يَزِيدُ فِي الْخَلْقِ ما يَشاءُ ) * حضرت على بن موسى الرضا ( ع ) بتوسط آباء امجاد خود از على بن ابى طالب ( ع ) روايت كرده است كه رسول خدا ( ص ) فرمود حق مهمان اينست كه او را مشايعت كنى و با او به روى از حريم خانهء خود تا در خانه . حضرت على بن موسى ( ع ) بتوسط آباء امجاد خود از على بن ابى طالب ( ع ) روايت كرده است كه فرمود شنيدم كه رسول خدا ( ص ) فرمود انگشتر عقيق در دست كنيد زيرا كه عقيق اول كوهى است كه اقرار كرد بوحدانيت خدا و نبوت من و بوصى بودن تو يا على . به اين اسناد گويد رسول خدا ( ص ) فرمود بسيار ياد بر هم شكنندهء لذتها يعنى ياد مرگ كنيد . به اين اسناد گويد رسول خدا ( ص ) فرمود كسى كه خوار و ذليل كند مؤمنى را يا آنكه حقير و پست شمارد او را به جهت فقر و پريشانى و تهى دستى او حقتعالى بر روى پل جهنم زشتى او را بر عامهء خلايق پديدار كند .\r\n","description":"","footnote":"","page_name":" 305 ","page_number":44},
  {"content":"\r\nاز فاطمه بنت على بن موسى ( ع ) مروى است كه فرمود از پدر بزرگوارم شنيدم كه بتوسط آباء امجاد خود از على بن ابى طالب ( ع ) روايت ميكرد كه آن جناب فرمود حلال نيست از براى هيچ مسلمانى كه بترساند مسلمانى را . به اين اسناد از پيغمبر ( ص ) مروى است كه فرمود كسى كه غضب خود را باز دارد و فرو نشاند حقتعالى عذاب را از او باز دارد و كسى كه خلق خود را نيكو كند حقتعالى او را به اين سبب بدرجهء كسى رساند كه روزها روزه باشد و شبها بعبادت مشغول باشد . حضرت على بن موسى الرضا ( ع ) بتوسط آباء امجاد خود از على بن ابى طالب ( ع ) روايت كرده است كه فرمود رسول خدا ( ص ) چون رؤيت هلال ميكرد اين دعا را ميخواند\r\nايها الخلق المطيع الدائب السريع المتصرف في ملكوت الجبروت بالتقدير ربى و ربك الله اللهم اهله علينا بالامن و الايمان و السلامة و الاسلام و الاحسان و كما بلغتنا آخره و اجعله شهرا مباركا تمحو فيه السيئات و تثبت لنا فيه الحسنات و ترفع لنا فيه الدرجات يا عظيم الخيرات . ) *\r\nبه اين اسناد گويد كه چون ماه شعبان داخل ميشد رسول خدا سه روز اول آن و سه روز از وسط آن و سه روز از آخر آن را روزه ميگرفت و چون رمضان داخل ميشد دو روز پيش از آن را افطار ميفرمود پس از آن اول ماه بود شروع به روزه داشتن ماه مبارك ميكرد « مترجم گويد » غرض از سه روز روزه داشتن آخر ماه شعبان سه روز از دههء آخر است چه اگر چنين نباشد منافات دارد با دو روز قبل از ماه رمضان المبارك افطار كردن . به اين اسناد گويد رسول خدا ( ص ) فرمود ماه رجب شهر الله الاصب است و آن را اصب گويند از اين جهت كه رحمت خدا در اين ماه بر بندگان ميريزد و در ماه شعبان خيرات منشعب و پراكنده شود و شيوع يابد . و در روز اول ماه مبارك رمضان لشكرهاى شياطين در غل و زنجير شوند و در هر شبى از شبهاى ماه مبارك رمضان هفتاد هزار بنده را خدا بيامرزد و چون شب قدر شود حقتعالى به قدر آنچه در ماه رجب و شعبان و رمضان تا آن شب قدر آمرزيده است بيامرزد به غير آن مردى كه ميان او و برادر دينى او عداوتى باشد پس بفرمايد بفرشتگان او را مهلت دهيد تا اصلاح كند . به اين اسناد گويد رسول خدا ( ص ) فرمود كه حقتعالى وحى كند بملائكه كه حافظ اعمال بندگان هستند و آنها را حفظه كرام برره گويند كه بعد از عصر ننويسند بر بندگان من و كنيزان خطاها و لغزشهاى ايشان را . به اين اسناد گويد رسول خدا ( ص ) فرمود كه خدا را خروسى است كه تاج او زير عرش است و دو پاى او در حدود و تخوم زمين هفتم است كه پستترين زمينها است چون ثلث آخر شب شود صدا كند بتسبيح خدا كه هر چيزى سواى جن و انس آن صدا را بشنوند پس چون اين\r\n","description":"","footnote":"","page_name":" 306 ","page_number":45},
  {"content":"\r\nصدا را خروسهاى دنيا بشنوند صيحه كشند . به اين اسناد گويد رسول خدا ( ص ) را طريقه اين بود كه شكوفهء خرما و پيه درخت خرما را با خرما تناول مينمود و ميفرمود غضب شيطان لعين را اين قضيه سخت كند و آن ملعون بگويد كه فرزند آدم زندگى كرد تا اينكه كهنه را با تازه خورد . به اين اسناد از على بن ابى طالب ( ع ) مروى است كه فرمود وقتى را نزديك كعبه نشسته بودم بناگاه پير مردى بديدم گوژپشت كه از شدت پيرى ابروهاى او بر روى دو چشمش افتاده و عصائى بر دست و برنس سرخى بر سر و لباس پشمينهء در بر نزديك پيغمبر ( ص ) آمده در آن وقت رسول اطهر پشت مبارك بكعبه داده و تكيه فرموده عرض كرد يا رسول الله دعا كن خداوند مرا بيامرزد پيغمبر ( ص ) فرمود اى پير مرد بىثمر است سعى تو و در گمراهى است عمل تو و چون پيرمرد مراجعت كرد پيغمبر ( ص ) به من فرمود يا ابا الحسن شناختى او را عرض كرد\r\nاللهم لا ) *\r\nيعنى پروردگارا او را نشناختم فرمود اين شيطان لعين بود على ( ع ) فرمود من از عقب او دويدم تا به او رسيدم و او را بر روى زمين انداختم و بر روى سينه اش نشستم و دست بر گلويش نهادم تا او را خفه كنم به من گفت يا ابا الحسن چنين مكن همانا مرا مهلت داده‌اند تا روز معلوم معهود يا على به خدا قسم كه البته من ترا دوست ميدارم و احدى ترا دشمن ندارد مگر اينكه من با پدرش در مادرش شركت كردم و والد الزنا شد حضرت ميفرمايد كه من خنديدم و او را رها كردم . از على بن موسى الرضا و محمد بن على ( ع ) مروى است كه فرمودند از مامون شنيدم كه از رشيد از مهدى از منصور از پدرش از جدش روايت كرده است كه گفت ابن عباس به معاويه گفت آيا ميدانى چرا فاطمه را فاطمه ميناميدند گفت نميدانم گفت به اين جهت است كه فاطمه و شيعيان او از آتش جدا شوند و جهنم از آنها فاصله شود و من از رسول خدا اين سخن شنيدم . حضرت على بن موسى الرضا ( ع ) بتوسط آباء امجاد خود از على بن ابى طالب ( ع ) روايت كرده است كه فرمود رسول خدا ( ص ) فرمود يا على از پروردگار سؤال نكردم از براى خود چيزى را مگر آنكه از براى تو مثل آن را سؤال كردم بجز اينكه خدا جل جلاله فرمود پيغمبرى بعد از تو نيست توئى خاتم پيغمبران و على است خاتم وصيان على بن موسى بتوسط آباء امجاد خود از على بن ابى طالب روايت كرده است كه فرمود روزى بر رسول خدا وارد شدم دانهء به در دست مباركش بود شروع كرد به خوردن و مرا از آن اطعام كرد و فرمود يا على بخور كه اين هديه اى است كه حقتعالى بسوى من و تو فرستاده است حضرت فرمود كه من هر لذتى را در آن يافتم و پيغمبر ( ص ) فرمود يا على هر كس در سه روز صبح ناشتا به تناول كند ذهن او صفا پيدا كند و دل او از حكمت و علم پر شود\r\n","description":"","footnote":"","page_name":" 307 ","page_number":46},
  {"content":"\r\nو از مكر شيطان و لشكريان او نگاه داشته شود . به اين اسناد از على بن ابى طالب ( ع ) مروى است كه فرمود پيغمبر ( ص ) فرمود يا على چون چيزى طبخ كردى آب گوشت زياد طبخ كن چه آن\r\nاحد اللحمين ) *\r\nاست و بيشتر از آن توان از براى همسايگان برداشت زيرا كه اگر به گوشت آن نرسند باب گوشت آن خواهند رسيد . به اين اسناد از على بن ابى طالب ( ع ) مروى است كه فرمود رسول خدا ( ص ) فرمود يا على مردم از درختهاى متعدده خلق شده‌اند و من و تو از يك درخت آفريده شده‌ايم من اصل آن درختم و تو فرع و ساق آن و حسن و حسين شاخه هاى آن درخت و شيعيان ما برگهاى آن ميباشند پس كسى كه بشاخهء از شاخه هاى آن درخت آويزد خدا او را داخل بهشت كند . حضرت على بن موسى الرضا ( ع ) بتوسط آباء امجاد خود از جابر بن عبد الله انصارى روايت كرده است كه او گفت رسول ( ص ) فرمود منم خزانهء علم و على كليد آن خزانه است پس كسى كه خزانه را خواهد بايد بكليد دست يابد . حضرت على بن موسى الرضا ( ع ) بتوسط آباء و امجاد خود از على بن ابى طالب ( ع ) روايت كرده است كه فرمود خوب چيزى است هديه چه آن كليد حوائج است . به اين اسناد گويد رسول خدا ( ص ) فرمود هديه كينه را از سينه ها ميبرد . حضرت على بن موسى الرضا ( ع ) بتوسط آباء امجاد خود از على بن ابى طالب ( ع ) روايت كرده است كه فرمود رسول خدا ( ص ) كه خير و خوبى را از خوش رويان طلب كنيد زيرا كه كردار ايشان بنيكوئى سزاوارتر است از غير ايشان يعنى كسانى كه رو ترش كنند . به اين اسناد رسول خدا ( ص ) منم خاتم النبيين و على است خاتم الوصيين به اين اسناد گويد رسول خدا ( ص ) فرمود روز جمعه را از روزه گرفتن بروزهاى ديگر جدا نكنيد . يعنى اگر روزه ميگيريد روز جمعه را با روز قبل يا روز بعد آن روزه داريد . به اين اسناد گويد رسول خدا ( ص ) فرمود توبه كننده از گناه مانند كسى است كه هيچ گناه نداشته باشد . ( 10 ) به اين اسناد گويد رسول خدا ( ص ) فرمود كه چراغها را در شب خاموش كنيد كه موش فتيله آن را نكشد و خانه و آنچه در آنست بسوزاند ( 11 ) به اين اسناد گويد رسول خدا ( ص ) فرمود\r\nكمأه ) *\r\nيعنى سماروق از من است كه خداوند بر بنى اسرائيل فرو فرستاد و شفاء چشم است و خرماى برنى كه آن را عجوه گويند\r\n","description":"","footnote":"","page_name":" 308 ","page_number":47},
  {"content":"\r\nاز بهشت است و شفاء زهر است . به اين اسناد از على بن ابى طالب ( ع ) مروى است كه آن جناب ميراث داد خنثى را از موضع بول يعنى موضع بول او بايد ملاحظه شود اگر علامت پسر است سهم پسر به او داده و اگر دختر است سهم دختر دهند .\r\n\r\nباب سى و يكم « در ذكر اخبارى كه از آن جناب وارد شده است در علتهاى بعضى اشياء »\r\nحسن بن على بن فضال گويد به حضرت على بن موسى الرضا ( ع ) عرض كردم چرا حقتعالى خلق را بر انواع مختلفه آفريد و همه را بيك نوع نيافريد فرمود از اين جهت كه در وهمهاى مردم خطور نكند كه خدا عاجز است پس هيچ صورتى در قوه وهميه هيچ ملحدى نخلد مگر آنكه حقتعالى مانند آن صورت خلقى آفريده است و از اين جهت كه گوينده را نرسد بگويد كه آيا حقتعالى قدرت دارد كه صورتى چنين و چنان بيافريند و بيابد آن صورت را در خلق او عز و جل پس بداند بنگاه كردن بانواع خلق او كه بر هر چيزى قادر است . عبد السلام بن صالح هروى از آن حضرت روايت كرده است كه چون به آن حضرت عرض كردم يا ابن رسول الله بچه سبب خداوند على اعلا تمام اهل دنيا را در زمان نوح غرق كرد و حال اينكه در ميان ايشان اطفال و بيگناهان بودند بفرمود كه اطفال در ميان ايشان نبود زيرا كه حقتعالى چهل سال صلبهاى قوم نوح و رحمهاى زنان آنها را عقيم گردانيد و از اين جهت نسل آنها را منقطع كرد پس آنها غرق شدند و حال اينكه طفل در ميان آنها نبود و حقتعالى هلاك نكند به عذاب خود بيگناه را اما بقيهء قوم نوح چون تكذيب آن جناب كردند غرق شدند و غير از ايشان چون راضى بتكذيب تكذيبكنندگان بودند غرق شدند چه هر كسى كه از امرى غايب باشد و به آن راضى باشد مانند كسى است كه حاضر باشد و آن امر را مرتكب شود . حسن بن على الوشا از حضرت رضا ( ع ) روايت كرده است و گويد كه از آن حضرت شنيدم كه فرمود پدرم فرمود كه ابا عبد اللَّه جعفر بن محمد ( ص ) فرمود كه حقتعالى بنوح ( ع ) فرمود * ( يا نُوحُ إِنَّه لَيْسَ مِنْ أَهْلِكَ ) * زيرا كه فرزند نوح با وى مخالفت كرد و هر كس متابعت او كرد از اهل او قرارش داد .\r\nراوى گويد كه آن بزرگوار از من سؤال كرد كه چگونه قرائت ميكنند اين آيهء\r\n","description":"","footnote":"","page_name":" 309 ","page_number":48},
  {"content":"\r\nشريفه را كه در حق فرزند نوح نازل شده است من عرض كردم كه مردم بر دو وجه قرائت ميكنند بعضى قرائت ميكنند * ( إِنَّه عَمَلٌ غَيْرُ صالِحٍ ) * يعنى بطريق صفت و بعضى قرائت ميكنند * ( إِنَّه عَمَلٌ غَيْرُ صالِحٍ ) * يعنى بطريقه اضافه حضرت فرمود اينها دروغ بستند زيرا كه فرزند نوح في الحقيقه فرزند خودش بود و ليكن چون در دين وى با او مخالفت كرد از او نفيش فرمود « مترجم گويد » كه تكذيب حضرت راجع بقرائت ثانى است زيرا كه بنا بر اين قرائت لازم آيد كه فرزند از غير نوح ( ع ) باشد نه بنا بر قرائت اول .\r\nحسين بن خالد از حضرت رضا ( ع ) روايت كرده است كه آن جناب فرمود از پدرم شنيدم كه از پدر بزرگوارش حديث ميكرد كه آن جناب فرمود حقتعالى ابراهيم را خليل خود فرا گرفت زيرا كه او آمد و شد با احدى نكرد و هرگز از كسى غير از خدا سؤال نكرد . از اسماعيل بن همام مروى است كه گفت حضرت رضا ( ع ) فرمود در قول حقتعالى * ( قالُوا إِنْ يَسْرِقْ فَقَدْ سَرَقَ أَخٌ لَه مِنْ قَبْلُ فَأَسَرَّها يُوسُفُ فِي نَفْسِه وَلَمْ يُبْدِها لَهُمْ ) * كه اسحق پيغمبر را كمربندى بود كه بزرگان پيغمبران آن كمربند را از يك ديگر ارث بردندى و آن كمربند نزد عمهء يوسف بودى و يوسف در نزد عمه خود بودى و يوسف را دوست داشتى پدر يوسف نزد وى فرستاد كه يوسف را نزد من فرست كه من وى را نزد تو باز فرستم عمهء يوسف پيغام داد كه يوسف را امشب نزد من گذار كه خواهم وى را ببويم و فردا نزد تواش فرستم چون روزانهء ديگر صبح شد كمربند را برداشته در كمر يوسف به زير جامه هاى وى بست و او را نزد پدرش فرستاد چون يوسف از نزد وى بيرون شد بجستجوى كمربند بر آمد نزد يوسفش يافت و قرار در آن زمان بر اين بودى كه چون كسى مال بدزديدى دزد را به صاحب مال دادندى كه بندهء وى باشد . از حسن بن على الوشا مروى است كه گفت از حضرت على بن موسى الرضا ( ع ) شنيدم كه فرمود طريق حكومت در زمان بنى اسرائيل بر اين بود كه چون هر كسى چيزى دزديدى بسبب آن دزدى بنده صاحب مال شدى و يوسف در نزد عمهء خود ميبود و كوچك ميبود و او را دوست ميداشت و اسحق را كمربندى بود كه آن كمربند را بفرزندش يعقوب پوشانيده بود و در نزد دختر اسحق بود و يعقوب يوسف را طلب كرده و خواست از عمه اش خواهر خود او را بگيرد عمهء يوسف از اين جهت غمگين شد و بيعقوب عرض كرد او را واگذار تا نزد تواش ميفرستم و كمربند را برداشته بر كمر يوسف زير جامه هايش بست و او را روانه كرد چون يوسف نزد پدرش آمد عمه وى بدنبالش آمد و گفت كمربند را دزديده‌اند پس جستجو كرد و در كمر يوسف يافت و از اين جهت است كه چون صاع پادشاه را در ميان اسباب و ظروف برادران يوسف پنهان كردند برادران يوسف بگفتند\r\n","description":"","footnote":"","page_name":" 310 ","page_number":49},
  {"content":"\r\n* ( إِنْ يَسْرِقْ فَقَدْ سَرَقَ أَخٌ لَه مِنْ قَبْلُ ) * اگر اين دزدى كرده است وى را پيش از اين برادرى بود كه او نيز دزدى كرده بود يوسف بايشان فرمود كه جزاء كسى كه مال دزديده در راحلهء او پيدا شده چيست گفتند كه دزد جزاى او است چه طريقهء آنها بر اين جريان يافته بود كه دزد بندهء صاحب مال بود پس شروع كردند بگردش كردن و اسبابهاى ساير برادران را قبل از آن برادر رسيدگى كرده پس صاع پادشاه را از ميان اسباب او بيرون آوردند و از اين جهت برادران بگفتند * ( إِنْ يَسْرِقْ فَقَدْ سَرَقَ أَخٌ لَه مِنْ قَبْلُ ) * اگر اين برادر ما دزدى كرده است وى را پيش از اين برادرى بود دزدى كرده بود و مقصود آنها كمربند بود و يوسف در آن حال واقعه را در قلب خود پنهان داشته و از براى ايشان اظهار نكرد . از ابراهيم بن محمد همدانى مروى است كه گفت به حضرت رضا ( ع ) عرض كردم بچه سبب خداوند عالم فرعون را غرق كرد و حال آنكه به او ايمان آورد و بوحدانيت او اقرار كرد فرمود از اين جهت كه در وقت ديدن عذاب ايمان آورد و ايمان در نزد رويت عذاب مقبول نيست و در سلف و خلف حكم خداوند چنين جريان يافته بود چه خود فرموده است * ( فَلَمَّا رَأَوْا بَأْسَنا قالُوا آمَنَّا بِالله وَحْدَه وَكَفَرْنا بِما كُنَّا بِه مُشْرِكِينَ فَلَمْ يَكُ يَنْفَعُهُمْ إِيمانُهُمْ ) * و نيز فرموده است * ( يَوْمَ يَأْتِي بَعْضُ آياتِ رَبِّكَ لا يَنْفَعُ نَفْساً إِيمانُها لَمْ تَكُنْ آمَنَتْ مِنْ قَبْلُ أَوْ كَسَبَتْ فِي إِيمانِها خَيْراً ) * و فرعون چنين بود چه او در هنگامى كه بغرق شدن مبتلا شد گفت\r\nامنت * ( أَنَّه لا إِله إِلَّا الَّذِي آمَنَتْ بِه بَنُوا إِسْرائِيلَ وَأَنَا مِنَ الْمُسْلِمِينَ ) * ) *\r\nايمان آوردم باينكه معبودى نيست بجز كسى كه بنى اسرائيل به او ايمان آوردند منم از جملهء مسلمانان پس به او گفتند * ( آلآنَ وَقَدْ عَصَيْتَ قَبْلُ وَكُنْتَ مِنَ الْمُفْسِدِينَ فَالْيَوْمَ نُنَجِّيكَ بِبَدَنِكَ لِتَكُونَ لِمَنْ خَلْفَكَ آيَةً ) * الان ايمان آوردى و حال آنكه پيش از اين معصيت كردى و از مفسدان بودى پس امروز بدن ترا در مكان بلندى اندازيم تا از براى پسينيان علامت باشد كه نافرمانى چنين بكنند و فرعون از فرق تا قدمش غرق آهن بود چه او لباس آهنين پوشيده بود پس چون غرق شد حقتعالى بدن او را بر زمين بلندى افكند تا از براى كسانى كه بعد از او آيند علامتى باشد كه او را به بينند با اينكه بآهن خود را سنگين نموده بر روى بلندى افتاده است و لازمهء سنگين آنست كه بر آب فرو رود و ديگر بالا نيايد پس اين آيت و علامتى است بر اينكه هر كس معصيت كند به اين گونه بليات افتد و نيز حقتعالى به علت ديگر فرعون را غرق كرد و اين علت آنست كه فرعون چون در معرض غرق شدن بر آمد بموسى استغاثه كرد و به خدا استغاثه نكرد پس خدا بموسى وحى فرستاد كه اى موسى بفرياد فرعون نرسيدى چون او را تو نيافريده بودى و اگر به من استغاثه كرده بود بفرياد او رسيده بودم .\r\n","description":"","footnote":"","page_name":" 311 ","page_number":50},
  {"content":"\r\nاز داود بن سليمان غازى مروى است كه گفت از حضرت على بن موسى الرضا ( ع ) شنيدم كه از پدرش موسى بن جعفر از پدرش جعفر بن محمد ( ع ) در قول حقتعالى * ( فَتَبَسَّمَ ضاحِكاً مِنْ قَوْلِها ) * روايت ميكرد كه آن جناب فرمود مورچهء گفت * ( يا أَيُّهَا النَّمْلُ ادْخُلُوا مَساكِنَكُمْ لا يَحْطِمَنَّكُمْ سُلَيْمانُ وَجُنُودُه ) * اى مورچگان داخل خانه هاى خود شويد كه سليمان و لشكريان او شما را پايمال نكنند باد صداى اين مورچه را به گوش سليمان ( ع ) رسانيد در حالتى كه باد سليمان را برداشته در هوا عبور ميداد سليمان بايستاد و بفرمود اين مورچه را نزد من آوريد چون مورچه را نزدش آوردند فرمود اى مورچه آيا نميدانى كه منم پيغمبر خدا و احدى را ظلم و ستم نميكنم مورچه عرض كرد بلى ميدانستم فرمود پس چرا مورچگان را از ظلم من ترسانيدى و گفتى * ( ادْخُلُوا مَساكِنَكُمْ لا يَحْطِمَنَّكُمْ سُلَيْمانُ وَجُنُودُه ) * مورچه گفت ترسيدم كه چون زينت ترا به بينند فريفته شوند و از خدا دور شوند پس از آن مورچه عرض كرد كه تو بزرگترى يا پدرت داود فرمود بلكه پدرم داود بزرگتر است عرض كرد پس چرا در حروف اسم تو يكحرف زيادتر است از اسم داود پدرت فرمود مرا به اين نكته دانائى نيست عرض كرد\r\nلان حروف داود داوى جرحة بود فسمى داود و انت ارجوا ان تلحق الى ابيك ) *\r\nبه اين جهت است كه پدر تو داود درد خود را بدوستى خدا مداوا كرد پس او را داود ناميد اى سليمان اميدوارم كه تو ملحق شوى به پدر خودت « مترجم گويد » حاصل جواب مورچه اينست كه داود اصلش داوى جرحه بود بوده است پس چون ملاحظه اصل او شود حروف اسم تو زيادتى بر حروف اسم او ندارد و يا اينكه مقصود او اين بوده است كه تو حلال ظاهرى خود را زياد كرده و مثل او باطن را بمحبت خدا زينت ندادهء پس زيادتى حرفى از حروف اسم تو بر اسم او كنايه از زيادتى ظاهر تست بر ظاهر او و اين ظاهر را بايد رها كرده و بر پدرت ملحق شوى و مانند او باطل را بمحبت خدا زينت دهى پس از آن مورچه عرض كرد آيا ميدانى چرا باد را خدا از ميان سائر اجزاء مملكت از براى تو مسخر گردانيد سليمان فرمود مرا به اين مطلب دانائى نيست مورچه عرض كرد كه مقصود خدا اين بود كه اگر جميع مملكت را از براى تو مسخر ميگردانيدم مانند باد كه از براى تو مسخر گردانيدم زوال همهء مملكت تو مثل زوال باد ميبود و چون باد از دست تو ميرفت پس سليمان را از قول مورچه خنده گرفت . سليمان جعفرى از حضرت رضا ( ع ) روايت كرده است كه آن جناب فرمود ميدانى چرا اسماعيل\r\nبصادق الوعد ) *\r\nناميده شد سليمان گويد من عرض كردم نميدانم فرمود با مردى وعده كرد يك سال منتظر او نشست . از حسين بن على بن فضال مروى است كه گفت به حضرت رضا ( ع ) عرض كردم كه چرا\r\n","description":"","footnote":"","page_name":" 312 ","page_number":51},
  {"content":"\r\nحواريين را حواريين ناميدند فرمود اما در نزد مردم يعنى عامهء عميا از اين جهت آنها را حواريين ناميدند كه آنها قصار يعنى گاز ربودند كه جامه ها را بشستن از چرك پاك و خالص ميكردند و اين حواريين اسمى است كه از\r\nالخبز الحوار ) *\r\nبرداشتند « مترجم گويد » كه حوار بضم حاء مهمله و تشديد و او معنى آرد سفيد است كه معنى آن زبده آرد است پس\r\nالخبز الحوار ) *\r\nبمعنى نان سفيد است و حواريين گويند به اين جهت كه ايشان خود را خالص و پاكيزه و پاك گردانيدند و غير خود را از چركهاى گناهان بموعظه و تذكر پاك ميساختند .\r\nراوى گويد كه عرض كردم چرا نصارى را نصارى ميگويند حضرت فرمود از اين جهت كه نصارى از قريهء بودند از بلاد شام كه اسم آن ناصره بود مريم و عيسى بعد از آنكه از مصر مراجعت كردند در آنجا فرود آمدند . ابى طاهر بن حمزه از حضرت رضا ( ع ) روايت كرده است كه آن جناب فرمود طبايع چهار است يكى از آنها بلغم است و آن بمنزلهء دشمن جدلكننده است و بعضى از آنها خون است و آن بمنزلهء بنده است و بسا هست كه بنده مولاى خود را بقتل مىرساند و بعضى از آنها باد است و آن بمنزلهء پادشاهى است كه با رعيت مدارات كند و بعضى از آنها صفرا است هيهات هيهات چقدر دور است سلامتى به آن زيرا كه آن بمنزلهء زمينى است چون به حركت آيد هر چه بر روى آن است به حركت آيد ابن يعقوب بغدادى گويد كه ابن سكيت به حضرت رضا ( ع ) عرض كرد چرا حقتعالى موسى را بيد و بيضا و عصا و آلت سحر مبعوث فرمود و عيسى را بطب مبعوث گردانيد يعنى بمرده زنده كردن و محمد را بكلام فصيح و خطبه هاى بليغه مبعوث كرد يعنى چرا هر يك از اين پيغمبران را بمعجزه خاصهء مبعوث گردانيد حضرت رضا ( ع ) فرمود وقتى كه حقتعالى موسى را بپيغمبرى مبعوث كرد اغلب افعال اهل زمان او ساحرى و جادوگرى بود پس از نزد خدا چيزى از براى ايشان آورد كه وسع آن قوم نرسد مثل آن بياورند و سحر آنها را باطل گرداند و حجت بر ايشان اثبات فرمايد و عيسى را در وقتى مبعوث گردانيد كه آفات و عاهات زياد ميبود و مردم محتاج بطبابت ميبودند پس عيسى از نزد خدا چيزى براى ايشان آورد كه مثل آن نزد ايشان نبود و نه ميتوانستند مانند آن بياورند چه معجزهء كه آن جناب آورد زنده كردن مرده و به كردن كور مادر زاد و پيس باذن خدا بود و به اين سبب حجت بر ايشان اثبات فرمود ، حقتعالى محمد ( ص ) را در زمانى مبعوث گردانيد كه اغلب افعال اهل عصر او خطب و سخنورى بود و گمانم آنست كه فرمود شعر بود پس محمد ( ص ) از براى ايشان از كتاب خدا و مواعظ و احكام چندان آورد كه قول ايشان را باطل كرد و حجت اثبات فرمود پس ابن سكيت عرض كرد به خدا سوگند كه هرگز مثل توئى در اين زمانه نديدم پس حجت بر خلق امروز چيست فرمود عقل كه به آن مىشناسى كسى را كه نسبت به خدا راست ميگويد و تصديق ميكنى او را ميشناسى به آن كسى را كه نسبت به خدا دروغ ميگويد و تكذيب ميكنى او را پس ابن سكيت عرض كرد به خدا\r\n","description":"","footnote":"","page_name":" 313 ","page_number":52},
  {"content":"\r\nسوگند كه همين جوابست . حسن بن على بن فضال از حضرت رضا ( ع ) روايت كرده است كه فرمود اولو العزم را اولو العزم ناميدند زيرا كه ايشان صاحبان عزائم و شرايع باشند و اين از آن جهت است كه هر پيغمبرى بعد از نوح ( ع ) بر شريعت و طريقت او و تابع كتاب او بود تا زمان ابراهيم خليل و هر پيغمبرى در زمان ابراهيم و بعد از او بر شريعت و طريقت او و تابع كتاب او بود تا زمان موسى ( ع ) و هر پيغمبرى كه در زمان موسى و بعد از زمان او بود بر شريعت و طريقت او و تابع كتاب او بود تا زمان عيسى ( ع ) و هر پيغمبرى كه در زمان عيسى و بعد از زمان او بود بر طريقه عيسى و شريعت او و تابع كتاب او بود تا زمان پيغمبر ما محمد ( ص ) پس اين پنج نفر اولو العزم ميباشند و ايشان باشند افضل پيغمبران و فرستادگان و شريعت پيغمبر ما محمد ( ص ) نسخ نشود تا روز قيامت و پيغمبرى بعد از او تا روز قيامت نيست پس هر كسى ادعا كند پيغمبرى را بعد از حضرت ختمى مرتبت يا كتابى بعد از قرآن بياورد خون او مباح باشد از براى كسى كه بشنود اين ادعا را عباس بن هلال از حضرت على بن موسى ( ع ) بتوسط آباء امجاد خود از حضرت على بن ابى طالب ( ع ) روايت كرده است كه فرمود رسول خدا ( ص ) فرمود پنج خصلت است كه آنها را تا هنگام مردن ترك نكنم غذا خوردن بر روى خاك با غلامان ، سوار شدن بر خر پالاندار ، بز دوشيدن بدست خودم ، پوشيدن لباس پشمينه و سلام كردن بر كودكان و اينها را ترك نكنم تا بعد از من سنت شود « مترجم گويد » آنچه مشهور است در السنه و افواه مردم اينست كه آن بزرگوار بر خر بىپالان سوار شدى و اين حديث شريف خلاف آنست . حسن بن على بن فضال از حضرت رضا ( ع ) روايت كرده است و گويد از آن جناب پرسيدم كه چگونه مردم از امير المؤمنين اعراض كردند و حال اينكه فضل و سبقت و تقرب او را نسبت برسول خدا ميدانستند و مىشناختند حضرت فرمود مردم از او اعراض كردند به غير او و حال آنكه فضلش را ميشناختند و ميدانستند پس اعراض ايشان از اين جهت بود كه آن جناب پدران و اجداد و برادران و اعمام و اخوال و خويشان ايشان را بقتل آورده بود چه از ايشان عدد بسيارى از حد تجاوز كرده مخالفت رسول خدا كردند و تن بدين اسلام در ندادند و از اين جهت كينه على ( ع ) در دل مردم بود و دوست نداشتند كه على ( ع ) صاحب اختيار ايشان شود اما از غير على ( ع ) مثل اين كينه در دل ايشان نبود زيرا كه از براى غير على ( ع ) مثل اين جهاد على در پيش روى رسول خدا نبود پس از اين جهت از على ( ع ) عدول كردند و به غير على ( ع ) ميل كردند . از هيثم بن عبد الله زمانى مروى است كه گفت از حضرت على بن موسى الرضا ( ع ) سؤال كردم و عرض كردم يا ابن رسول الله خبر بده مرا از على بن ابى طالب چرا بعد از رسول خدا بيست و پنج سال با دشمنان خود قتال و جهاد نكرد پس از آن در ايام ولايت و حكومت خود جهاد كرد حضرت فرمود زيرا كه او برسول خدا اقتدا كرد چه آن جناب جهاد را با مشركين ترك نمود\r\n","description":"","footnote":"","page_name":" 314 ","page_number":53},
  {"content":"\r\nبعد از نبوت سيزده سال در مكه و نوزده ماه در مدينه و اين جهت بىياورى بود كه آن جناب را اعوان و انصار نبود كه تاب مقاومت داشته باشد و هكذا على ( ع ) نيز با دشمنان خود از اين جهت ترك جهاد نمود چه او را ياورى و معينى نبود پس چون كه نبوت پيغمبر ( ص ) باطل نشد با اينكه سيزده سال و نوزده ماه ترك جهاد كرد همچنين امامت على هم باطل نشد با اينكه بيست و پنج سال ترك جهاد كرد زيرا كه علت مانعه در اين دو بزرگوار يكى بود . از محمد بن يعقوب بلخى مروى است كه گفت از حضرت رضا ( ع ) سؤال كردم و عرض كردم بچه سبب امامت در فرزندان حسين ( ع ) استقرار يافت نه فرزندان حسن فرمود به جهت اينكه خدا در فرزندان حسين قرار داد نه فرزندان حسن و خدا از آنچه كند سؤال كرده نشود . ابراهيم بن عبد الحميد از حضرت ابو الحسن روايت كرده است كه فرمود رسول خدا ( ص ) بر عايشه وارد شد در حالتى كه ظرف آب خود را ميان آفتاب گذاشته بود فرمود يا حميرا اين ظرف چيست عرض كرد كه اين ظرف را در آفتاب گذاشته‌ام كه آب آن گرم شود و سر و جسدم را بشويم فرمود ديگر اين كار را نكن زيرا كه شستن سر و جسد با آبى كه با آفتاب گرم شده باشد باعث ناخوشى برص و پيسى شود « مصنف گويد » كه جايز است ابو الحسن صاحب اين حديث حضرت رضا ( ع ) باشد و مىشود كه موسى بن جعفر ( ع ) باشد زيرا كه ابراهيم بن عبد الحميد راوى اين حديث هر دو را ملاقات كرد و اين حديث از مراسيلست . از حسين بن نضر مروى است كه گفت از حضرت رضا ( ع ) سؤال كردم از قومى كه در سفر باشند بعضى از ايشان بميرند و بعضى جنب باشند و اندكى آب داشته باشند كه يكى از ميت و جنب را كفايت كند كدام يك را مقدم دارند ميت را غسل دهند يا جنب غسل كند فرمود جنب غسل كند و ميت را واگذارند زيرا كه غسل جنب فريضه ست و غسل ميت سنت است يعنى از سنن رسول اكرم است نه اينكه مستحب باشد و غسل جنابت از فرائض خداوند عالم است چه آن به قرآن مجيد ثابت شده است و اين حديث پيغمبر ( ص ) است . از حسين بن نضر مروى است كه گفت حضرت رضا ( ع ) فرمود سبب چيست كه در نماز بر ميت پنج تكبير وارد شده من عرض كردم چنين روايت كرده‌اند كه آن را از نماز پنجگانه بر داشته‌اند هر تكبيرى از نمازى حضرت فرمود اين ظاهر حديث است اما وجه ديگر هم دارد و آن اينست كه حقتعالى پنج فريضهء بر بندگان واجب كرد صلاة ، زكات و روزه و حج و ولايت ما اهل بيت پس از براى ميت از هر فريضهء تكبيرى قرار داد و كسى كه ولايت را قبول كرد در نماز ميت پنج تكبير گويد و كسى كه ولايت را قبول نكرد چهار تكبير گويد از اين جهت است كه شما شيعيان پنج تكبير در نماز ميت گوئيد و كسانى كه با شما مخالفند چهار تكبير گويند . از سليمان بن جعفر مروى است كه گفت از حضرت رضا ( ع ) سؤال كردم از لبيك گفتن در حال احرام و علت آن فرمود مردم چون محرم شوند حقتعالى ايشان را ندا فرمايد و بفرمايد\r\n","description":"","footnote":"","page_name":" 315 ","page_number":54},
  {"content":"\r\nاى بندگان من و كنيزان من هر آينه حرام ميگردانم بر شما آتش را چنان كه شما از براى من محرم شديد پس بندگان خدا عرض كنند\r\nلبيك اللهم لبيك ) *\r\nاز جهت جواب دادن حقتعالى كه ايشان را ندا كرده است . از حسين ابن خالد از حضرت ابى الحسن الرضا ( ع ) مروى است كه گويد به آن جناب عرض كردم كه چون حاجيان ذبح ميكنند يك بدنه كه شتر است از چند نفر مجزى است ؟ فرمود از يكنفر عرض كردم بقره از چند نفر مجزى است ؟ فرمود از پنج نفر مجزى است هر گاه اين پنج نفر شريك خرج بوده و از يك خوان غذا بخورند عرض كردم چگونه شد كه يك بدنه مجزى نيست مگر از يكنفر و بقره مجزى است از پنج نفر ؟ فرمود به جهت اينكه در بدنه علت و سببى است كه در بقره نيست زيرا كه كسانى كه قوم موسى را بگوساله پرستيدن امر كردند پنج نفر بودند و از اهل يك خانه بوده و بر يك خان غذا ميخوردند و ايشان اذينويه و برادرش هيدويه و پسر برادرش و دختر و زنش بودند و ايشان بودند كه امر كردند به پرستيدن گوساله و ايشان بودند كه بقره را كه خدا امر به ذبح آن نموده بوده ذبح كردند . از حسين بن خالد مروى است كه گفت به حضرت ابى الحسن الرضا عرض كردم بچه جهت است كه حاجيان را چهار ماه گناه نوشته نشود فرمود به جهت اينكه حقتعالى مباح گردانيد و مهلت داد مشركين را در چهار ماه ، حرام چه ميفرمايد * ( فَسِيحُوا فِي الأَرْضِ أَرْبَعَةَ أَشْهُرٍ ) * پس اى مشركان سير كنيد در زمين و هر جا كه خواهيد برويد و بيائيد و ايمن باشيد از تعرض مسلمانان در زمين تا چهار ماه پس از اينجا است كه حقتعالى گناهان آن مؤمنان را كه در اين چهار ماه حج خانهء خدا كنند ببخشيد يعنى چون مشركان عهدى كه بسته بودند نقض كردند خدا در اين چهار ماه جهاد را حرام كرد تا در فهم خود تدبيرى كنند پس چون گناهى از ايشان صادر مىشود نوشته نشود زيرا كه اگر خدا قتال را در اين مدت حرام نكرده بود مشغول بجهاد ميبودند كه از اعظم عبادات است . از جعفر بن عقبه از حضرت على ( ع ) مروى است كه آن جناب فرمود على ( ع ) بعد از آنكه از مكه هجرت كرد شب را در مكه زيست نميكرد تا اينكه وفات كرد راوى گويد عرض كردم اين از چه جهت بود فرمود ناخوش ميداشت كه شب را بيتوته كند و بسر برد بزمينى كه از آن زمين هجرت كرده بود و طريقهء آن بزرگوار اين بود كه نماز عصر را در مكه ميگذارد و از مكه بيرون ميرفت و شب را در غير آن زمين بسر ميبرد . از حسين بن خالد مروى است كه گفت از حضرت رضا ( ع ) سؤال كردم از مهر السنه كه چرا مهر السنه پانصد درهم شد فرمود كه حقتعالى بر خود لازم نمود كه تكبير نگويد مؤمنى صد تكبير و\r\nالحمد لله ) *\r\nنگويد صد مرتبه و\r\nسبحان الله ) *\r\nنگويد صد مرتبه و\r\nلا إله الا الله ) *\r\nنگويد صد مرتبه و صلوات بر محمد و آل محمد نفرستد صد مرتبه پس از آن نگويد\r\n","description":"","footnote":"","page_name":" 316 ","page_number":55},
  {"content":"\r\nاللهم زوجنى من الحور العين ) *\r\nمگر اينكه حقتعالى او را زوجه از حوران بهشتى تزويج كند و اين اذكار را مهر او قرار دهد و از اين جهت است كه حقتعالى به پيغمبر خود وحى فرمود كه سنت كند مهرهاى زنان مؤمنه را پانصد درهم بمقابل اين پانصد ذكر و رسول خدا چنين كرد . از حسين بن خالد مروى است كه گفت به حضرت رضا ( ع ) عرض كردم فداى وجودت شوم چگونه شد كه مهرهاى زنان پانصد درهم شد كه عبارت است از دوازده اوقيه و نش « مترجم گويد » كه اوقيه چهل درهم است و نش بيست درهم پس مجموع پانصد درهم شود حضرت فرمود كه خداوند بر خود لازم گردانيده است كه نگويد هيچ مؤمنى صد مرتبه\r\nالله اكبر ) *\r\nو صد مرتبه\r\nسبحان الله ) *\r\nو صد مرتبه\r\nالحمد لله ) *\r\nو صد مرتبه\r\nلا إله الا الله ) *\r\nو صد مرتبه\r\nاللهم صل على محمد و آل محمد ) *\r\nپس از آن\r\nاللهم زوجنى من الحور العين ) *\r\nمگر آنكه حقتعالى او را حور العين تزويج فرمايد پس از اين جهت است كه مهرهاى زنان پانصد درهم قرار شد يعنى چون پانصد درهم مقابل است با پانصد ذكر مذكور هر درهمى مقابل ذكرى و هر مؤمنى كه از برادر دينى خود زنى خواستگار شود و پانصد درهم بخواهد مهر او قرار دهد و او را تزويج نكند پس او را اذيت و آزار نموده است و مستحق است كه خدا او را حور العين تزويج نكند . از حسن بن على بن فضال مروى است كه گفت از حضرت رضا ( ع ) سؤال كردم كه از چه سبب است كه زن مطلقهء بطلاق عدى از براى شوهر خود حلال نيست مگر آن كه به غير او شوهر كند و بعد از آن حلال خواهد شد فرمود حقتعالى طلاق را دو مرتبه قرار داد . * ( الطَّلاقُ مَرَّتانِ ) * و در مرتبه سوم فرمود * ( فَإِمْساكٌ بِمَعْرُوفٍ أَوْ تَسْرِيحٌ بِإِحْسانٍ ) * يا او را نگاهدارد و با يك ديگر سازش داشته باشند يا او را طلاق دهد كه ديگر او را نتواند بگيرد و چون داخل شود در طلاق سومى كه حقتعالى آن را ناخوش دارد پس بر وى حرام شود و بعد از آن بر او حلال نشود مگر آنكه شوهرى غير از او تزويجش كند تا مردم طلاق را خفيف نشمرند و بزنان ضرر و اذيت نرسانند . از محمد اشعرى مروى است كه گفت از حضرت رضا ( ع ) سؤال كردم از تزويج زنانى كه آنها را سه مرتبه طلاق گويند فرمود به من كه سه طلاق گفتن شما اشعريان زنى را از براى غير شما حلال نميكند و طلاق دادن غير شما از براى شما حلال مىكند زيرا كه شما سه طلاق چيزى نميدانيد كه سبب حرمت خواهد شد و بنا بر فتواى شما باعث نخواهد شد . از حسن بن على بن فضال مروى است كه گفت از حضرت رضا ( ع ) سؤال كردم و عرض كردم چرا پيغمبر ( ص ) مكنى شد به ابو القاسم فرمود از اين جهت كه او را پسرى بود قاسم نام پس بابى القاسم\r\n","description":"","footnote":"","page_name":" 317 ","page_number":56},
  {"content":"\r\nمكنى شد راوى گويد عرض كردم يا ابن رسول الله آيا مرا اهل ميدانى از براى زياده از اين مطلب فرمود يعنى وجه ديگر از براى من ميفرمائى فرمود بلى آيا نميدانى رسول خدا ( ص ) پدر جميع اين امت است و على ( ع ) بعضى از اين امت است عرض كردم بلى ميدانم فرمود آيا نميدانى كه رسول خدا ( ص ) فرمود من و على دو پدر اين امت هستيم عرض كردم بلى ميدانم فرمود آيا نميدانى كه على ( ع ) قاسم يعنى قسمتكننده بهشت و جهنم است عرض كردم بلى ميدانم فرمود پس پيغمبر را ابو القاسم ميگويند به جهت اينكه پدر قاسم بهشت و جهنم است كه على باشد من عرض كردم بلى ميدانم كه او پدر قاسم بهشت و جهنم است چه معنى دارد فرمود مهربانى پيغمبر بر امت خود مانند مهربانى پدران بر فرزندان خود است و افضل امت پيغمبر ( ص ) على بود و بعد از پيغمبر ( ص ) شفقت على ( ع ) بر امت چون شفقت پيغمبر بر ايشان بود چه او وصى پيغمبر و خليفهء او و امام بعد از او بود و از اين جهت بود كه پيغمبر فرمود من و على دو پدر اين امت هستيم و پيغمبر بر منبر بالا رفت و فرمود هر كسى كه وفات كرده باشد و قرضى يا عيالى داشته باشد قرضش را من بايد ادا كنم و عيالش را من بايد نفقه دهم و هر كس كه مال واگذاشته باشد از آن وارث اوست پس از اين جهت پيغمبر اولى بود بمؤمنين از پدران و مادران ايشان و اولى بود بايشان از خود ايشان و چنين بود امير المؤمنين ( ع ) بعد از پيغمبر ( ص ) و از براى آن جناب جريان يافت آنچه از براى پيغمبر ( ص ) جريان يافته بود . از ابى صلت هروى مروى است كه گفت روزى مأمون به حضرت رضا عرض كرد يا ابا الحسن خبر بده مرا از جد بزرگوارت امير المؤمنين ( ع ) كه بچه وجه قسمتكننده بهشت و جهنم است و بچه معنى اين مطلب را از براى او اثبات كنيد بتحقيق كه فكر بسيارى در اين مطلب كرده‌ام حضرت رضا به آن ملعون فرمود يا امير المؤمنين آيا از پدرت از پدرانت از عبد الله بن عباس روايت نكردى كه گفت از رسول خدا ( ص ) شنيدم كه فرمود حب على ايمانست و بغض او كفر است عرض كردم بلى روايت كرده‌ام فرمود پس قسمت بهشت و جهنم هر گاه بر دوستى و دشمنى على باشد كه هر كس دوست اوست بهشت از او باشد و هر كس دشمن اوست جهنم از او باشد پس على قسيم بهشت و جهنم خواهد شد مأمون گفت خدا مرا بعد از تو زنده نگذارد يا ابا الحسن شهادت مىدهم كه توئى وارث علم رسول خدا ابو الصلت هروى گويد چون حضرت رضا ( ع ) به منزل خود مراجعت فرمود من نزد او آمدم و به آن جناب عرض كردم يا ابن رسول الله چقدر جواب نيكوئى بامير المؤمنين يعنى مأمون دادى حضرت فرمود اى ابا صلت من بنا بر راهى كه او ميدانست جواب او را دادم و ليكن از پدر بزرگوارم شنيدم كه از پدران خود از على ( ع ) روايت ميكرد كه آن جناب فرمود رسول خدا به من فرمود\r\nيا على انت قسيم النار و الجنه يوم القيمه ) *\r\n","description":"","footnote":"","page_name":" 318 ","page_number":57},
  {"content":"\r\nتقول النار هذا لى و هذا لك ) *\r\nيا على توئى قسيم جهنم و بهشت در روز قيامت كه به آتش فرمائى اين بنده از آن تست و اين بنده از آن من است . از حسن بن على فضال از حضرت رضا ( ع ) مروى است كه گفت از آن حضرت سؤال كردم از امير المؤمنين ( ع ) كه از چه سبب فدك را بر نگردانيد هنگامى كه خود والى شد و بر تخت خلافت استقرار يافت فرمود به جهت اينكه خدا ما اهل بيت را صاحب اختيار و ولى مردم گردانيده است و نگيرد حقوق ما را از ستمكنندگان بر ما مگر خدا و ما صاحب اختيار مؤمنانيم از براى آنها حكم كنيم و حقوق آنها را از ستمكنندگان بر آنها باز گيريم و حقوق خود را باز نستانيم « مصنف گويد » كه چند علت ديگر از براى اين مطلب از احاديث و اخبار اخراج كرده‌ام و در كتاب علل الشرائع و الاحكام و الاسباب ذكر كرده‌ام و در اين كتاب به آنچه از حضرت رضا ( ع ) روايت شده است اكتفا كرده‌ام . حضرت رضا ( ع ) از پدر بزرگوارش روايت كرده است كه مردى از حضرت صادق ( ع ) پرسيد چه واقعه اى است كه قرآن را هر چه نشر دهند و درس گويند باز تازگى دارد فرمود زيرا كه حقتعالى قرآن را از براى زمانى دون زمانى و از براى مردمى دون مردم ديگر قرار نداده است پس قرآن در هر زمان جديد است و نزد هر قومى تازگى دارد تا روز قيامت . از موسى بن نصر رازى مروى است كه گفت از حضرت رضا ( ع ) شنيدم سؤال كردند از اين قول پيغمبر ( ص ) كه فرموده است اصحاب من چون ستارگانند هر كدام را پيروى و متابعت كنيد بمطلب خود ميرسيد و راهنماى شما ميشوند و از اين قول پيغمبر ( ص ) كه فرمود\r\nدعوا لى اصحابى ) *\r\nاصحاب مرا به من واگذاريد حضرت رضا ( ع ) فرمود اين گفتار صحيح است ليكن مقصود آن جناب از اصحاب آن اصحاب باشند كه بعد از او تغيير و تبديل در دين ندادند ، به آن جناب عرض كردند كه ما چگونه بدانيم كه اصحاب تغيير و تبديل دادند فرمودند از اينجا بدانيد كه شما اين حديث را روايت ميكنيد كه پيغمبر ( ص ) فرمود در روز قيامت مردانى از اصحاب من از حوض من ممنوع شوند چنان كه شتران غريبه در ميان جماعت شترى از آب ممنوع شوند پس من عرض كنم پروردگارا اصحاب من به من گفته شود كه تو نميدانى آنچه بعد از تو احداث كردند پس آنها را بگيرند و رو بشمال به طرف دوزخ كشند من بگويم\r\nبعدا لهم و سحقا ) *\r\nپس از آن حضرت رضا ( ع ) فرمود آيا اين گفتهء پيغمبر از براى كسى است كه تغيير و تبديل نداده است يعنى البته از براى كسانى كه تغيير و تبديل دادند از محمد بن احمد بن اسحق طالقانى مروى است كه گفت پدرم مرا خبر داد كه زمانى كه حضرت رضا ( ع ) در خراسان بود مردى در خراسان قسم خورد بطلاق دادن زن خود كه معاويه از اصحاب رسول خدا نيست يعنى چنين قسم خورد كه و اللَّه من زن خود\r\n","description":"","footnote":"","page_name":" 319 ","page_number":58},
  {"content":"\r\nرا طلاق گفتم اگر معاويه از اصحاب پيغمبر باشد پس فقهاى خراسان فتوى دادند بطلاق زوجهء او و از حضرت رضا ( ع ) سؤال كردند چنين فتواى داد كه زن او طلاق داده نشده فقها رقعه نوشتند و نزد حضرت فرستادند كه از كجا و بچه جهت فرموده كه زن او مطلقه نيست حضرت در رقعهء ايشان نوشت كه من اين مطلب را از روايت شما گويم كه از ابى سعيد خدرى روايت كرده‌ايد كه رسول خدا ( ص ) به جماعت مسلمانان روز فتح فرمود در حالتى كه گرداگرد حضرت جمع شده بودند كه شما از خوبان هستيد و اصحاب من هم از خوبانند و ليكن بعد از فتح هجرتى نيست پس رسول خدا ( ص ) هجرت بعد از فتح را باطل گردانيد و آنها را اصحاب نگردانيد فقها چون جواب حضرت را ملاحظه كردند از قول خود بر - گشتند و قول حضرت را قبول كردند « مترجم گويد » كه حاصل استدلال حضرت به اين حديث اينست كه اصحاب حضرت را كسانى گويند كه با حضرت هجرت كردند از مكه بمدينه و معاويه با آن جناب هجرت نكرد و بعد از فتح كه هجرتى نبود پس معاويه از اصحاب نبود و اين حديث بنا بر چند نسخه كه رويت شد مسلمة يوم الفتح ثبت شده است و بنا بر اين بايد مراد جماعت مسلمه باشند و ليكن شايد تحريف شده باشد و اصل حديث مسلمى يوم الفتح باشد بنا بر اضافه و الله العالم . از سهل بن قاسم مروى است كه گفت حضرت رضا ( ع ) از بعض اصحاب خود شنيد كه ميگفت لعن الله من حارب امير المؤمنين خدا لعنت كند كسى را كه با امير المؤمنين جنگ كرد حضرت فرمود به او بگو\r\nالا من تاب و اصلح ) *\r\nمگر كسى را كه توبه كرده باشد و امر خود را اصلاح كرده باشد پس از آن فرمود گناه كسى كه از آن بزرگوار تخلف ورزيد و توبه نكرد بزرگتر است از گناه كسى كه با او مقاتله كرد پس از آن توبه كرد .\r\n\r\nباب سى و دوم « در ذكر آنچه آن حضرت نوشته است بمحمد بن سنان از علل و نكات در جواب مسائل »\r\nاز محمد بن سنان مروى است كه حضرت على بن موسى الرضا ( ع ) در جواب مسائل او به او نوشت كه علت غسل جنابت نظافت و پاكيزگى است و طاهر كردن انسان است خود را از آنچه رسيده است به او از منى او و طاهر كردن او جسد خود را زيرا كه جنابت از تمام جسد او خارج مىشود پس از اين جهت واجب شده است بر او تطهير تمام بدن او .\r\nعلت تخفيف در بول و غايط كه در آن غسل نبايد كرد بلكه مجرد شستن و وضو\r\n","description":"","footnote":"","page_name":" 320 ","page_number":59},
  {"content":"\r\nگرفتن كافى است اينست كه هر يك از اينها بيشتر است از جنابت واقع شوند و دوام هر يك از جنابت زيادتر است پس خدا در اينها بوضو راضى شد به جهت كثرت و مشقت آنها و آمدن آنها بدون ارادهء انسان و حال اينكه در اينها لذت و شهوتى نيست .\r\nاما جنابت حاصل نشود مگر با لذت و اكراه نفس يعنى به اختيار خود خود را بر آن واميدارد . و علت غسل جمعه و عيد و غير اينها از غسلهاى ديگر آنست كه در غسل نمودن تعظيم كردن بنده است پروردگار خود را و استقبال او است كريم جليل را و طلب كردن آمرزش گناهان او است و از براى آنست كه روز عيد از براى ايشان معروف باشد و بذكر خدا اجتماع كنند پس خدا غسل آن روز را تعظيم آن روز قرار داد و از براى اين قرار داد كه دلالت كند بر تفضيل آن روز بر ساير ايام و به جهت اينكه اين زيادتى در مستحبات و عبادت در اين روز از براى آنست كه اين غسل طهارتى است از براى او از اين جمعه تا جمعه ديگر .\r\nعلت غسل ميت اينست كه ميت را غسل دهند تا اينكه تطهير و پاك شود از چركهاى ناخوشى و آنچه به او رسيده است از اقسام علتها و دردها چه او ملائكه را ملاقات كند و با اهل آخرت همنشين شود پس نيكو است كه چون بر خدا وارد شود اهل طهارت را ملاقات كند و با ايشان مباشرت و معاشرت كند و ايشان با وى خلط و آميزش كنند علت ديگر آنست كه آن منى كه از آن آفريده شده است در هنگام مرگ از ميت بيرون ميرود و جنب مىشود پس غسل دادن او از آن جهت است .\r\nعلت غسل كردن كسى كه ميت را غسل ميدهد و كسى كه او را مس كرده طاهر شدن از آن چيزى است كه به او رسيده است از كثافت و آفت ميت زيرا چون روح از ميت خارج شود اكثر آفت او در او باقى ميماند پس از اين جهت است كه بايد او را تطهير كرد و از او تطهير نمود .\r\nعلت وضو كه بدان علت مقرر شده است شستن رو و دو ذراع و مسح سر و دو پا ايستادن بنده است پيش روى خدا و استقبال نمودن او است خدا را بجوارح ظاهرهء خود و ملاقات نمودن او است به آن جوارح ظاهره كه اعضاى وضو است ملائكه كرام الكاتبين را پس بايد روى خود را به جهت سجده كردن و خضوع نمودن بشويد و شستن دو دست از آن جهت است كه خواهد آنها را بلند كند بدرگاه خدا و پائين آورد و به آنها رغبه و رهبه و تبتل كند « مترجم گويد » از كافى در روايتى نقل شده از امام جعفر صادق ( ع ) كه فرمود رغبه آنست كه كف دو دست به آسمان بلند شود و رهبه آنست كه پشت دو دست به آسمان بلند شود ( تبتل بيك انگشت اشاره كردن در هنگام دعا است ) مسح سر و دو قدم از آن جهت است كه ظاهر و برهنه است كه در جميع حالات به اينها\r\n","description":"","footnote":"","page_name":" 321 ","page_number":60},
  {"content":"\r\nاستقبال كند يعنى در برابر حق زيستن كند و در اينها خضوع و تبتل چون روى و دو ذراع نيست يعنى اگر به مقدار روى و دو ذراع خضوع در آن بودى با ميت شسته شود . علت زكات دادن قوت فقرا دادن و حفظ كردن مال اغنيا است و خداوند تبارك و تعالى اهل صحت و سلامت را بقيام و ايستادگى كردن امر اهل آفات و بليات مكلف ساخته است چنانچه فرموده است * ( لَتُبْلَوُنَّ فِي أَمْوالِكُمْ وَأَنْفُسِكُمْ ) * در مقام ابتلا و امتحان آورده شويد بمالها و نفسهاى خود ، در مالهاى خود بزكاة دادن و در نفسهاى خود بمهيا كردن خود را از براى صبر بر بليات با اينكه در زكات دادن رافت و رحم كردن بضعفا و رأفت بر پريشان حالان و تحريص كردن فقرا است بر مواساة و مشاركت در امر معاش و قوت دادن درويشان و يارى كردن ايشان است بر امر دين و اين فقرا نصيحت و موعظه‌اند از براى اهل ثروت و مكنت و عبرتند از براى ايشان تا اينكه بسبب ايشان بر پريشانى آخرت راه يابند و بر مال خود پى برند و تحريص شوند در زكات دادن بر شكرگزارى خدا كه ايشان را فضيلت داده و مال به اينها عطا فرموده و دعا و تضرع كنند و بترسند كه مثل اين فقرا شوند و اين مراتب مذكوره حاصل شود در امور بسيار چون زكات دادن و صدقه دادن و صلهء رحم كردن و احسان كردن بمردم ببذل مال .\r\nعلت حج رفتن بسوى خدا و طلب كردن بسيارى ثواب و بيرون رفتن از جميع گناهان است كه از او صادر شده است و از براى آنست كه از گذشته تائب باشد كه آينده را از سر گيرد يعنى چون حج كند گويا تازه به دنيا آمده است و ابتداء عمل او است و او را هيچ معصيتى نيست و نيز علت حج لوازم آنست از خرج كردن اموال و بتعب انداختن بدن و منع كردن بدن را از شهوات و لذات و تقرب يافتن بسبب عبادت پروردگار و خضوع و خوارى و ذلت رفتن مدتى مديد در ميان سرما و گرما و در ميان امن و ترس و نيز در حج است از براى جميع خلائق از منافع و سؤال كردن از خدا و ترسيدن از او و ترك قساوت قلب و سختى نفس و فراموش نكردن ذكر و انقطاع اميد و آرزو كردن و نيز در حج است تازه كردن حقوق و منع كردن نفس را از فساد و بمنفعت رسيدن كسانى كه در شرق و غرب زمين هستند و كسانى كه در بيابان و دريا هستند از كسانى كه حج ميكنند و كسانى كه حج نميكنند از تاجر و جالب و بايع و مشترى و كاسب و مسكين و برآوردن حوائج اهل اطراف عالم و مواضعى كه ممكن است ايشان را اجتماع در آن يعنى حاجيان را كذلك * ( لِيَشْهَدُوا مَنافِعَ لَهُمْ ) * .\r\nعلت واجب شدن حج يك مرتبه اينست كه حقتعالى در واجب كردن فرائض ملاحظه پستترين مكلفين در طاقت و قوت فرموده است و از آن جمله حجه است پس آن را يك مرتبه واجب گردانيد بملاحظه حال كسانى كه كم طاقتند پس از آن مستحب گردانيده است از براى\r\n","description":"","footnote":"","page_name":" 322 ","page_number":61},
  {"content":"\r\nاهل قوت و طاقت به مقدار طاعت ايشان . علت اينكه خانهء كعبه در وسط زمين است اينست كه خانه كعبه موضعى است كه از زير اين موضع زمين منبسط شد و هر بادى كه در دنيا ميوزد از زير ركن شامى بيرون مىآيد و خانهء كعبه اول بقعه اى است كه در زمين بنا شد چه آن وسط زمين است و بايد عرض اهل مشرق و مغرب در آن مساوى باشد يعنى از هر جانب كه قصد آن كنند مسافت نسبت بجمع مساوى باشد چه اگر در كنار زمين ميبود نسبت ببعضى نهايت قرب ميداشت و نسبت ببعضى نهايت بعد .\r\nمكه را مكه ناميدند از آن جهت كه مردم قصد مكه ميكردند چه كسى كه قصد مكه كند گويند قد مكا و از اين جهت است كه حقتعالى ميفرمايد * ( وَما كانَ صَلاتُهُمْ عِنْدَ الْبَيْتِ إِلَّا مُكاءً وَتَصْدِيَةً ) * و مكاء بمعنى صفير زدنست و تصديه دست بدست گرفتن است . « مترجم گويد » مردى است كه عادت بعضى كفار آن بود كه مردان و زنان برهنه نماز كردندى و صفير زدندى و دست بدست همديگر گرفتند پس حقتعالى فرمود نماز ايشان در نزد خانه جز صفير زدن و دست يك ديگر گرفتن نيست پس مقصود حضرت شايد اين باشد كه اينها چون قصد خانه كردندى و اين گونه اعمال از آنها سر زدى از اين جهت مكه را مكه گويند چه آن بمعنى قصد است .\r\nعلت طواف خانه اين بود كه حقتعالى بملائكه فرمود كه من خليفهء در زمين قرار دهم ملائكه عرض كردند آيا قرار دهى در زمين كسى را كه افساد كند و خونى بريزد چون اين جواب را به خدا عرض كردند پشيمان شدند و پناه بعرش بردند و استغفار كردند حقتعالى خواست كه ساير عبادتكنندگان مانند آن ملائكه عبادت كنند و آنها را پناهى باشد پس در آسمان چهارم بمحاذى عرش خانه بنا نهاد كه آن را ضراح نامند پس از آن در آسمان دنيا خانه بنا نهاد كه آن خانه را معمور نامند و آن خانه محاذى ضراح بود پس از آن اين خانهء ( مكه ) را بمحاذى بيت المعمور بنا نهاد و آدم ( ع ) را امر كرد كه طواف كند آن خانه را و توبهء او را قبول كرد و اين عمل ميان فرزندان او جارى شد تا روز قيامت علت استلام حجر الاسود و لمس كردن آن اينست كه حقتعالى چون ميثاق و عهد گرفت از بنى آدم از حجر اين عهد را چون لقمهء از براى خود قرار داد يعنى درخواست كه وفا به اين عهد بتوسط او شود و از اين جهت است كه مردم مكلف شدند كه اين ميثاق را حفظ كنند و وفا كنند و از اين جهت است كه نزد حجر ميگويند\r\nامانتى اديتها و ميثاقى تعاهدته ) *\r\nلتشهد لى بالموافات و از اينجا است قول سلمان « ره » كه در روز قيامت حجر را چون كوه ابو قبيس بياورند و او را زبان و دو لب باشد و شهادت دهد به اين وفاء بعهد از براى كسى كه وفا كرده باشد .\r\n","description":"","footnote":"","page_name":" 323 ","page_number":62},
  {"content":"\r\nعلت اينكه منا را از آن علت منا نام گذاشتند اينست كه جبرئيل در آن محل به ابراهيم گفت\r\nتمن على ربك ما شئت ) *\r\nآرزو كن از پروردگارت آنچه خواهى پس ابراهيم در نزد خود آرزو كرد كه خدا در مكان اسماعيل بره قرار دهد كه مامور باشد آن بره را بعوض اسماعيل فدا كند حقتعالى منى و آرزوى او را به او عطا فرمود .\r\nعلت روزه گرفتن دانستن و فهميدن تشنگى و گرسنگى است تا اينكه بنده ذليل و مسكين و ماجور و مثاب و صابر باشد پس اين دليل است بر سختيهاى آخرت با اينكه روزه باعث شكستگى شهوات شود چه آن در دنيا چون پند و موعظه است و نسبت به آخرت علامت و نشانه آنست تا اينكه دانسته شود مقدار سختى آن نسبت باهل پريشانى و درويشى در دنيا و آخرت يعنى چون روزه دار روزه گيرد سختى و شدت فقرا را در دنيا درك كند و مشقت اهوال آخرت را بداند و پند گيرد كه بايد كم خورد و كم آشاميد .\r\nقتل نفس را حرام گردانيد به علت فاسد شدن خلق در تحليل آن اگر حلال ميكرد به جهت فناء خلق و فساد تدبير و نظم امور عقوق والدين را خدا از اين جهت حرام كرد كه در عقوق والدين است بيرون رفتن از اطاعت خدا و از احترام كردن والدين و از اجتناب كردن از كفران نعمت از اين جهت كه منجر شود بباطل كردن شكر و قلت نسل زيرا كه در عقوق است احترام نداشتن والدين و عارف نبودن به حق آنها و قطع ارحام و ترسيدن والدين در پس انداختن ولد و ترك كردن تربيت به جهت ترك كردن ولد نيكوئى آنها را .\r\nزنا را از اين جهت حرام كرده كه در زنا است فسادها چون قتل نفس و از ميان بردن نسبها و ترك تربيت اطفال و فساد ميراثها و مانند آن از وجوه فساد .\r\nخوردن مال يتيم را از روى ظلم از آن جهت حرام كرد كه در آن وجوهى از فساد است اول آنها اينست كه اگر مال يتيم از روى ظلم خورده شود اين اعانت بر قتل يتيم است زيرا كه يتيم نه مستغنى است و نه ميتواند متحمل خود شود و نه بامر خود دانا است و نه كسى از براى او است كه در امر او قائم شده و او را چون والدين كفايت كند پس چون كسى مال او را بخورد مثل اينست كه او را كشته باشد و او را فقير و پريشان گردانيده باشد با اينكه حقتعالى خورندهء مال يتيم را تخويف نموده و عقوبت از براى او قرار داده در قول خود * ( وَلْيَخْشَ الَّذِينَ لَوْ تَرَكُوا مِنْ خَلْفِهِمْ ذُرِّيَّةً ضِعافاً خافُوا عَلَيْهِمْ فَلْيَتَّقُوا الله ) * و بايد بترسند كسانى كه اگر بگذارند از پس مرگ خود فرزندان ضعيف و عاجز و بترسيد بر ايشان از بينوائى و ضايع شدن يعنى ورثه بايد كه با ضعفاى اقارب و يتيمان و مسكينان كه در مجالس قسمت تركه حاضر آمده‌اند شفقت نمايند و تفكر نمايند كه اگر\r\n","description":"","footnote":"","page_name":" 324 ","page_number":63},
  {"content":"\r\nايشان را فرزندان خورد و عاجز باشد و بعد از فوت بچنان مجلس درآيند محروم ساختن ايشان جايز هست يا نه البته عقل ايشان بمحروم نگردانيدن آنها حكم خواهد كرد پس آنچه به خود روا ندارند با ديگران نيز جايز ندارند پس بايد از عذاب خدا بترسيد به اين وجه كه با يتيمان و مستحقان با شفقت و مرحمت باشيد و سخنى نيكو گوئيد كه موجب ملال خاطر آنها نشود يعنى اين دليل عقلى است بر حرمت اكل مال يتيم از روى عدوان پس آيهء شريفه بتأييد حكم عقل دليل ديگر است براى حرمت اكل مال يتيم از روى ظلم و حضرت امام محمد باقر ( ع ) فرمود\r\nان الله عز و جل وعد في اكل مال اليتيم عقوبتين عقوبة في الدنيا و عقوبة في الآخرة ) *\r\nهمانا حقتعالى در خوردن مال يتيم دو عقوبت و جزاء بد وعده فرموده يكى در دنيا و ديگرى در آخرت پس در حرام گردانيدن خدا مال يتيم را بىنياز كردن يتيم و مستقل نمودن او است به خود كه محتاج به غير نباشد و سالم گردانيدن فرزندان خورنده هاى مال يتيم است از اينكه به آنها رسد آنچه به آن ايتام رسيده چه حقتعالى وعده داده باينكه هر كس مال يتيم خورد فرزندان او چون ايتام محتاج شوند و مال آنها را خورند با اينكه در اين خوردن مال يتيم است از طلب كردن يتيم چون به حد رشد رسيد حقوق خود را و وقوع دشمنى و عداوت و بغض ما بين آن يتيم و خورندهء مال او تا آنكه يك ديگر را فانى سازند .\r\nحرام كرده است خدا فرار كردن از جهاد را زيرا كه در فرار از جهاد است وهن در دين و استخفاف پيغمبران و پيشوايان عدول و نصرت ندادن ايشان را بر اعداء و صدمه زدن بر ايشان چه اين عمل موجب انكار ادعاهاى ايشان شود از قبيل اقرار بربوبيت و اظهار عدل و ترك جور و رفع ستم و فساد نكردن . و نيز در فرار از جهاد است جرات پيدا كردن دشمنان بر مسلمانان و اسير كردن ايشان و قتل مسلمانان و ابطال دين خدا و غير اينها از مفاسدى كه مترتب خواهد شد .\r\nحرام كرده است كنى كردن در بلاد كفار بعد از سكنى كردن در بلاد اسلام زيرا كه در آنست رجوع كردن از دين و ترك اعانت كردن پيغمبران و حجتهاى خدا و در آنست فساد و باطل كردن حق هر صاحب حقى و نه بسبب سكناى اول يعنى مثلا هر گاه از اهل اسلام قرض كند و بعد از رفتن ببلاد كفر آن قرض را ادا نكند پس اين قرض ابطال شده است و بسبب سكناى ثانى است كه آمدن ببلاد اسلام باشد و همچنين هر گاه مردى شناسائى كامل در دين پيدا كند از براى او جايز نيست سكنا كردن نزد اهل جهل و معاشرت با ايشان چه در محل خوف است كه ايمن نيست از اينكه شناسائى او به حق مرتفع شده و با اهل جهل يكسان شود و پيوسته چون ايشان عمل كند .\r\nحرام كرده است ذبيحهء كه در هنگام ذبح غير اسم خدا بر آن گفته شود يعنى غير\r\n","description":"","footnote":"","page_name":" 325 ","page_number":64},
  {"content":"\r\n* ( بِسْمِ الله الرَّحْمنِ الرَّحِيمِ ) * بر آن بخوانند زيرا كه حقتعالى بر خلق خود واجب كرده است كه بر او اقرار كرده و ذكر او كنند در هنگام ذبح كردن ذبيحهاى حلال و از اين جهت است كه مساوى نشود ميان چيزى كه باعث تقرب به او جل اسمه شود و چيزى كه باعث پرستش بتان و شياطين شود زيرا كه در بردن نام خدا است اقرار بربوبيت و وحدانيت او و در بردن نام غير خدا است شرك به خدا و تقرب به غير او پس بردن نام خدا هنگام ذبح كردن و بردن نام غير او در آن هنگام فارق ميان حلال و حرام شود كه اول حلال و ثانى حرام باشد .\r\nحرام كرده است درندگان وحوش و طيور را از اين جهت كه لاش مرده و گوشت انسان و غايط و مانند آن ميخورند پس از اين جهت حقتعالى قرار داد دلائل و علامات در وحوش و طيور از براى آنكه فارق باشد ميان حلال و حرام گوشت آنها چنانچه پدر بزرگوارم ميفرمايد\r\nكل ذى ناب من السباع و ذى مخلب من الطير حرام و كل ما كانت له قانصة من الطير فحلال ) *\r\nيعنى هر صاحت نيش از درندگان و هر صاحب چنگال از پرندگان حرام است و هر پرندهء كه از براى آن قانصه باشد يعنى چينه دان داشته باشد حلال است و علت ديگرى كه باعث فرق شود ميان حلال از پرنده و حرام از آن قول حضرت ( ع ) است كه فرمود\r\nكل ما دفّ و لا تأكل ما صفّ ) *\r\nبخور از پرندهء گوشت آن پرنده كه در حين پريدن بالهاى خود را حركت دهد ( چون كبوتر ) و نخور از آن پرندهء كه در وقت پريدن بالهاى وى حركت نميكند ( چون كركس ) .\r\nو حرام گردانيده خرگوش را زيرا كه آن بمنزله گربه اى است و او را چنگال چون چنگالهاى گربه و درندگان وحوش است پس خرگوش را خدا مانند درندگان قرار داد با اينكه خرگوش در نفس او نجاستى هست زيرا كه در آن خون به مثل خون زنان است كه مقصود خون حيض و استحاضه و نفاس است به اين جهت كه حيوانى است كه مسخ شده است .\r\nعلت حرام گردانيدن ربا و نهى كردن خدا از آن اينست كه در ربا است فساد اموال زيرا كه چون انسان يكدرهم را به دو درهم خريد ثمن اين درهم كه خريده است يكى از آن دو درهم است كه داده پس يكى از آن دو درهم را لغو و عبث داده و از اين جهت مال خود را فاسد كرده پس بيع و شراء ربا در هر حال و هر قسمى نقصان است بر مشترى و بر بايع يعنى نقصان يا بر مشترى خواهد بود يا بر بايع و حقتعالى از آن منع كرده است بسبب فساد اموال چنان كه منع كرد كه مال سفيه را به خودش دهند تا وقتى كه رشيد شود و اين از آن جهت است كه ترسيده مىشود بر او از اينكه اين مال را فاسد كند و به اين سبب خدا حرام كرد ربا و فروختن يكدرهم را به دو درهم و ليكن در صورتى كه دست بدست كنند يعنى عين او را بدهد و عين مثل آن را بگيرد اما در غير از آن قسم از فروضات ديگر ميتوان صحيحش نمود و مقصود از دست بدست آنست كه نقد معامله كنند اما نسيه بعد از\r\n","description":"","footnote":"","page_name":" 326 ","page_number":65},
  {"content":"\r\nاين مذكور شود و علت تحريم ربا بعد از اطلاع مكلف استخفاف به حرام و حرامكننده است بعد از بيان و بعد از حرام گردانيدن خدا آن را پس اين نيست مگر استخفاف بمحرم و حرام و استخفاف به خدا و فرموده او دخول در كفر است « مترجم گويد » اين علت با علت سابقه تكرار نيست زيرا كه در سابق علت حرام گردانيدن خدا را ذكر فرموده و در لاحق علت حرام شدن آن را بر بندگان مكلفين بيان نمود .\r\nعلت حرام گردانيدن رباء نسيه آنست كه در ربا نسيه رفتن احسان و ترحم است از ميان مردم و تلف كردن اموال و رغبت مردم است در سود و ترك قرض كردن و قرض دادن و عملهاى حسنه است و در رباء نسيه است فساد و ظلم و فنا اموال .\r\nحرام گردانيده است خوك را زيرا كه خوك آن قبيح الوجه است كه حقتعالى وى را پند و موعظه و عبرت و ترسانيدن از براى خلق قرار داده است و آن را خلق فرموده و باقى گذاشته است تا اينكه دليل و علامت باشد از براى آن خلقى كه مسخ شده‌اند و به اين صورت شده‌اند و از اين جهت است كه غذاى خوك نجس ترين نجسها است يا سببهاى ديگر كه بيشمار است .\r\nهمچنين حرام كرده است بوزينه را از جهت اينكه بوزينه نيز چون خوك مسخ شده است و نصيحت و پند و عبرت از براى خلق قرار داده شده است و آن را خدا واگذاشته است از براى اينكه علامت و دليل باشد كه آن چيزى كه مسخ شده است به صورت و خلقت بوزينه مسخ شده و در آن شباهتى از انسان قرار داده شده تا اينكه دلالت كند بر اينكه بوزينه انسانى بوده كه حقتعالى بر آن غضب كرده و به اين صورتش مبتلا نموده است .\r\nحرام كرده مردار را زيرا كه در آن مردار است فساد بدن و آفت و از اين جهت كه حقتعالى خواست بردن نام مباركش سبب از براى تحليل شود و در مردار نام مباركش برده نشده است پس چون كه خواست فرق گذارد ميان حلال و حرام مردار را حرام كرد .\r\nحرام كرد خون را مانند حرام كردن مردار زيرا كه خون بدن را فاسد كند و آفت رساند و موجب ماء الاصفر شود ( يعنى خلط صفراوى ) و باعث گند دهان و بوى بد خلق به دو مورث قساوت قلب و قلت رأفت و رحمت شود تا به حدى كه ايمن نيست خورنده خون از اينكه بكشد فرزند و پدر و مصاحب خود را .\r\nحرام كرده سپرز را از اين جهت كه خون در آنست و علت آن با علت حرمت خون و مردار يكيست زيرا كه سپرز مانند آنها است در فساد .\r\nعلت مهر و واجب گردانيدن آن بر مردان و واجب نبودن بر زنان كه چيزى بشوهرهاى خود دهند اينست كه بر مردانست نفقه و كسوهء زن زيرا كه زن در هنگام شوهر كردن خود را ميفروشد و مرد آن را ميخرد و بيع بدون ثمن و شراء بدون دادن ثمن صورت نميگيرد با اينكه\r\n","description":"","footnote":"","page_name":" 327 ","page_number":66},
  {"content":"\r\nزنان از معامله كردن و آمدن در محل معامله ممنوع هستند و علتهاى بسيار ديگر هم دارد . علت تزويج كردن مرد چهار زن را و حرام بودن زياده از يك شوهر از براى زن آنست كه مرد چون چهار زن تزويج كرد ولد منسوب به اوست اما زن اگر دو شوهر يا بيشتر داشته باشد معلوم نخواهد شد كه ولد از كيست زيرا كه ايشان در نكاح و وطى او شركت دارند و چون ولد معلوم نشد از كيست مفسده انساب و ميراث بردن و نشناختن او متحقق گردد .\r\nعلت تزويج كردن بنده دو زن را و حرام بودن زياده از آن بر او اينست كه بنده در طلاق و نكاح نصف مرد آزاد است نه خود را مالك شود و نه او را مالى باشد و نفقهء او بر مولايش باشد تا اينكه اين باعث فرق مىشود ميان بنده و آزاد و از براى آنكه بنده را كار كمتر باشد و در خدمت مولاى خود باشتغال و خدمات او مستمر و مستقر باشد .\r\nعلت جايز بودن طلاق سه مرتبه آنست كه در سه طلاق مهلتى حاصل آيد از يكى تا سه - طلاق و بسا هست كه رغبتى حاصل شود و يا آنكه اگر غضب بوده است فرو نشيند و از براى آنست كه سبب شود ترسانيدن و تأديب كردن زنان و زجر نمودن ايشان را از نافرمانى شوهران خود پس زن مستحق مفارقت و جدائى خواهد شد زيرا كه در عملى داخل شده است كه سزاوار او نيست و آن مخالفت و نافرمانى شوهر است .\r\nعلت حرام شدن زن بعد از نه طلاق كه ابدا از براى او حلاليت حاصل نشود و حرام ابدى گردد آنست كه اين حرام شدن از براى او عقوبت و پاداش باشد كه مرد طلاق را بازى نپندارد و زن را ضعيف نشمرد و از براى اينست كه مرد در امورات خود نظر كند و در اعمال و كردار خود بيدار باشد و عبرت گيرد و اين نه مرتبه طلاق دادن سبب شود از براى يأس و نااميدى طرفين از تزويج كردن يعنى بعد از اين براحت افتد و آنها را بر اين زحمت و مشقت روى ندهد .\r\nعلت طلاق دادن بندهء زوجهء خود را دو مرتبه يعنى بعد از دو مرتبه طلاق زوجه بر وى حرام شود و محتاج بمحلل خواهد بود آنست كه طلاق كنيز بر نصف است پس در طلاق دادن من باب احتياط و كمال در فرائض است يعنى بحسب قاعده نصف ميبايد و يك نصف طلاق سبب حرمت شود زيرا كه در آزاد سه طلاق سبب از براى حرمت مىشود و باقتضاى قاعده نصف يك طلاق و نصف طلاق مىشود پس دو طلاق من باب اكمال فرائض است و همچنين است در فرق در عده از براى زوجهء كه شوهر آن وفات كند يعنى عده آزاد كه چهار ماه و ده روز است وعده كنيز نصف آنست كه دو ماه و پنج روز باشد .\r\nعلت مسموع نبودن شهادت زنان در طلاق و ديدن هلال ضعف زنان است از رؤيت هلال و دوستى ايشان است با يك ديگر در طلاق پس از اين جهت جايز نباشد شهادت زنان در هيچ\r\n","description":"","footnote":"","page_name":" 328 ","page_number":67},
  {"content":"\r\nمقامى مگر در مقام ضرورت مثل شهادت زن قابله در حيوة طفل مثلا و مثل چيزهائى كه مردان را نظر در آن جايز نباشد و اين مطلب نظير شهادت اهل كتاب است چون يهود و نصارى و مجوس در وقتى كه غير از اينها يافت نشود چه در قرآن مجيد فرمود * ( اثْنانِ ذَوا عَدْلٍ مِنْكُمْ أَوْ آخَرانِ مِنْ غَيْرِكُمْ ) * شهادت دو نفر عادل از مسلمانان مسموع است و اگر يافت نشوند دو نفر از كافران كافى است و اين قضيه مانند شهادت كودكان است بر قتل هر گاه غير ايشان كسى يافت نشود .\r\nعلت لزوم شهادت چهار نفر شاهد عادل در زنا و كفايت دو نفر شاهد عادل در ساير حقوق به جهت شدت حد زناى محصنه است زيرا كه حكم در زناى محصنه قتل است پس شهادت در آن مضاعف و سختتر خواهد بود زيرا كه در آن قتل نفس و قطع فرزند از پدر در نسب و فساد ميراث محقق خواهد شد .\r\nعلت حلال بودن مال فرزند از براى پدرش بدون اذن او و حال اينكه مال پدر از براى پسر بدون اذن او حلال نيست آنست كه فرزند به پدر بخشيده شده است در آيه شريفه * ( يَهَبُ لِمَنْ يَشاءُ إِناثاً وَيَهَبُ لِمَنْ يَشاءُ الذُّكُورَ ) * با اينكه فرزند را مئونه با پدر است خواه صغير باشد خواه كبير يعنى پدر متكفل امورات او است و فرزند منسوب به پدر است و خوانده شده است چنانچه حقتعالى ميفرمايد * ( ادْعُوهُمْ لِآبائِهِمْ هُوَ أَقْسَطُ عِنْدَ الله ) * و قول پيغمبر ( ص )\r\nانت و مالك لا بيك ) *\r\nپس في الحقيقه چيزى را خود مالك نيست اما نسبت بمادر چنين نيست و مادر بدون اذن فرزند نميتواند چيزى را از مال او تصرف كند پس بايد يا باذن او تصرف كند يا باذن پدر او زيرا كه پدر است كه هر گونه نفقه فرزند با اوست و هر چه را فرزند است از آن اوست و لكن نفقهء فرزند با مادر نيست و به او منسوب نيست .\r\nعلت اينكه در جميع حقوق شاهد و بينه با مدعى است و قسم از براى مدعى عليه و منكر است سواى قتل آنست كه مدعى عليه منكر است و او را اقامه شاهد ممكن نيست بر انكار خود زيرا كه انگار امريست مجهول اما در قتل كه بينه با مدعى عليه است و قسم بر مدعى است از اين جهت است كه خون رعايتى است كه بايد آن را مسلمانان اخذ كنند تا اينكه خون مرد مسلمان باطل نشود و تا اينكه زاجر و ناهى شود از براى قاتل كه ديگر مرتكب اين گونه اعمال نشود به جهت شدت و سختى اقامه شاهد بر منكر زيرا كه كم است كسى كه شهادت دهد بر اينكه اين عمل از او صادر نشده است .\r\nاما علت اينكه بايد اولياء مقتول پنجاه قسم بخورند آنست كه در قسم شدت و سختى و احتياط است پس از اين جهت خون مسلمانى هدر نخواهد شد .\r\nعلت جدا كردن دست راست دزد آنست كه چون بدست راست خود مباشر عمل دزدى مىشود و اين دست انفع و افضل اعضاى او است پس بريدن دست عقوبت و عبرت خلق است كه\r\n","description":"","footnote":"","page_name":" 329 ","page_number":68},
  {"content":"\r\nبدون حليت اموال مردم را تصرف نكنند و از آن جهت است كه با دست راست خود بيشتر مباشر عمل دزدى مىشود . علت حرمت غصب كردن اموال و گرفتن آن را بدون مستند حليت آنست كه انواع فساد بر آن مترتب شود و اين مفاسد حرام است چه اين مفاسد از قبيل فنا كردن هر يك از مردم است ديگرى را به جهت غصب اموال و غير از اين مفسده از ساير مفاسد .\r\nدزدى از اين جهت حرام شده است كه اگر مباح بودى اموال فاسد شدى و جانهاى مردم در معرض تلف بودى و چون خواهند از يك ديگر غصب اموال كنند يك ديگر را ميكشند و منازعه ميكنند و حسد بر يك ديگر مىبرند و تجارت و صنعت متروك شود و كسى كسب نميكند زيرا كه بنا بر اين آن مال كه كاسب كسب كرده است از ديگران به آن سزاوارتر نيست .\r\nعلت اينكه زنا كار را به سختى و شدت تازيانه بر بدنش زنند آنست كه با آن بدن مباشر زنا شده است و به تمام اين بدن از زنا لذت حاصل نموده پس زدن تازيانه به جهت عقوبت و مكافات عمل او و عبرت ديگران است چه اين تازيانه زدن بزرگترين جنايتها باشد .\r\nعلت اينكه هشتاد تازيانه بايد زد كسى را كه نسبت زنا يا لواط به كسى دهد و يا آنكه شراب خورده باشد آنست كه بر نسبت دادن بزنا مترتب شود نفى ولد و قطع نسل و رفتن نسب و همچنين است شارب الخمر زيرا كه چون شراب خورد هذيان گويد و چون هذيان گويد افترا بندد پس بر او واجب شود حد كسى كه افترا بر كسى بندد مانند كسى كه نسبت زنا به كسى دهد .\r\nعلت كشتن مرد زنا كار و زن زنا كار را بعد از سه مرتبه جارى كردن استخفاف و سهل انگارى كردن آنهاست حد را و به جهت كمى مبالات آنهاست به حد تا اينكه گويا اينها را در عمل زنا اذن داده‌اند و سر خود خواهند بود .\r\nعلت ديگر اينست كه كسى كه خدا و يا حد خدا را استخفاف كند و خوار شمرد كافر است پس قتل او واجب است زيرا كه داخل در كفر شده .\r\nعلت حرام بودن مردان بر مردان يعنى لواط و حرام بودن زنان بر زنان يعنى مساحقه كردن آنست كه حقتعالى در آفرينش زنان و مردان گويا آنها را با يك ديگر مركب قرار داده يعنى زنان را از براى مردان خلق كرده و بر طبق طبع مردان مقرر داشته است يعنى در اصل آفرينش و وضع خلقت بنى آدم زنان را به جهت رغبت و ميل مردان آفريد و اجزاء آنها را مناسب ميل مردان گردانيد و جهت ديگر آنكه اگر جايز باشد مردان با يك ديگر لواط كنند و يا اينكه زنان با يك ديگر مساحقه كنند سبب انقطاع نسل و فساد تدبير در نظم عالم و خوردنى دنيا شود .\r\nحقتعالى گوشت گاو و گوسفند و شتر را حلال كرد به جهت بسيارى آنها و امكان وجود\r\n","description":"","footnote":"","page_name":" 330 ","page_number":69},
  {"content":"\r\nآنها و سبب حلال كردن گاو وحشى و غير آن از اقسام حيوانهاى وحشى كه گوشت آنها حلال است و خوردن گوشت آنها جايز است اين است كه غذاء آنها نه مكروه است و نه حرام و نه بعضى از اين حيوانات ببعضى ديگر ضرر رسانند و نه در خلقت آنها قبح و زشتى است .\r\nگوشت استر و حمار اهلى مكروه شد به جهت احتياج مردم به زياد شدن آنها و كار كردن با آنها و ترس از فانى شدن آنها پس اين كراهت نه از براى خباثت خلقت آنها است و نه از براى خباثت غذاء آنها است .\r\nحرام شده است نظر كردن بموهاى زنانى كه از جهت شوهران خود در پرده هستند و غير از زنان از ساير زنان به جهت اينكه بواسطهء نظر كردن مردان بهيجان آيند و آتش شهوت آنها مشتعل شود و اين باعث فساد و دخول در عمل حرام و افعال غير جميله شود و همچنين است چيزهائى كه مانند موهاى زنان باشد يعنى ساير عورات ايشان مگر آنچه حقتعالى فرموده است در كلام معجز نظام خود * ( وَالْقَواعِدُ مِنَ النِّساءِ اللَّاتِي لا يَرْجُونَ نِكاحاً فَلَيْسَ عَلَيْهِنَّ جُناحٌ أَنْ يَضَعْنَ ثِيابَهُنَّ غَيْرَ مُتَبَرِّجاتٍ بِزِينَةٍ ) * و زنانى كه از شدت بزرگى و پيرى از حيض و ولد باز ايستاده باشند و اميد بنكاح نداشته باشند پس باكى بر آنها نيست كه جامهاى خود را بنهند و ليكن زينت خود را ظاهر نكنند كه غرض از نهادن جامه اظهار زينت خود نباشد يعنى غير از ساير جامه هاى خود را نپوشند چون چادر و سرانداز كه بر بالاى مقنعه ميپوشند پس باكى نيست نظر كردن بموهاى مثل ايشان .\r\nعلت آنكه زنان را در ميراث نصف مردان دهند آنست كه چون زن شوهر كند اخذ مال از شوهر خود كند و مرد را چون زنى از برايش تزويج كنند بايد عطا كند پس از اين جهت است كه ميراث را بمردان زيادتر دهند .\r\nعلت ديگر از براى اينكه مرد را دو برابر زن ميراث دهند آنست كه زن اگر محتاج شود در عيال مرد داخل شود و بر مرد لازم است كه او را عيال خود گيرد و نفقهء او را بدهد و ليكن بر زن لازم نيست كه مرد را عيال خود گيرد و اگر محتاج شود نفقهء او را بدهد پس از اين جهت خدا سهم مرد را وافر گردانيده است چه حقتعالى فرموده است * ( الرِّجالُ قَوَّامُونَ عَلَى النِّساءِ بِما فَضَّلَ الله بَعْضَهُمْ عَلى بَعْضٍ وَبِما أَنْفَقُوا مِنْ أَمْوالِهِمْ ) * .\r\nعلت اينكه زوجه از شوهر خود خانه و املاك او را بميراث نميبرد بلكه بايد آنها را قيمت كنند و به مقدار سهمى آنها و ساير ورثه از قيمت آن بدهند اينست كه خانه و املاك را تغيير دادن و از مكانى به مكان ديگر بردن ممكن نيست و زوجه ممكن است كه از نكاح شوهرش رهائى حاصل كند و به كسى ديگر تزويج كند پس تغيير و تبديل نمودن زوجه جايز است و ليكن فرزند و پدر را اين عمل ممكن نيست زيرا كه جدا كردن پدر و فرزند را در نسب محال است و تبديل كردن زوجه ممكن است پس كسى كه تغيير و تبديل او جايز باشد بايد ميراث او از چيزى باشد كه تغيير\r\n","description":"","footnote":"","page_name":" 331 ","page_number":70},
  {"content":"\r\nو تبديل آن جايز باشد چه اين وارث و ميراث مانند يك ديگر باشند و چيزى كه ثابت و برقرار است مانند خانه و املاك از براى كسى است كه ثابت و مقيم است مانند فرزند و پدر . از محمد بن سنان مروى است كه گفت از حضرت رضا ( ع ) شنيدم كه فرمود خدا شراب را از اين جهت حرام كرد كه موجب فساد شود و سبب تغيير عقل آشامندهء آن بشود و او را وادارد بر انكار كردن خداوند عالم و دروغ بستن بر او و پيغمبران او و ساير محرماتى كه .\r\nخدا و رسول او رسيده است مثل فساد و قتل و نسبت بزنا دادن و زنا كردن و منع نكردن خود را از چيزى از محرمات يعنى باك نداشتن از هر عمل حرام پس به اين سبب ما حكم نموديم باينكه هر مستكنندهء حرام است زيرا كه عاقبت آن چون عاقبت خمر است و مفاسد وى بر آن مرتب شود پس كسى كه به خدا و رسول و روز قيامت ايمان آورده و ولايت ما را قبول كرده است و ادعاى دوستى ما مىكند بايد از هر چيزى كه مستكننده باشد و سبب زوال عقل شود اجتناب كند زيرا كه ميان ما و شرابخوار ربطى و عهدى نيست يعنى اين طائفه بما ائمه اميدوار نباشند زيرا كه از شفاعت ما محرومند .\r\n\r\nباب سى و سوم در ذكر علتهائى كه فضل بن شاذان آنها را ذكر كرده و در آخر آن روايت خواهد شد كه فضل اين علل را يكى يكى و كرة بعد مرة بمرور دهور از آن حضرت شنيده و آنها را جمع كرده است و على بن محمد بن قتيبه نيشابورى را اذن مطلق داده است كه اين علل را بتوسط او از آن جناب روايت كند .\r\nاز ابى عبد الله محمد بن شاذان مروى است كه فضل بن شاذان نيشابورى گفت اگر سائلى سؤال كند و بگويد خبر بده مرا از اينكه آيا جايز است كه خداوند حكيم بندهء خود را بدون علت و معنى تكليف بفعلى از افعال كند بايد جواب او گفته شود كه جايز نيست زيرا كه خداوند حكيم است و نه فعل عبث كند و نه از روى نادانى چيزى گويد .\r\nو اگر گويد كه خبر بده مرا از اينكه خلق چرا مكلف شدند بايد جواب او گفته شود كه تكليف بندگان علتى چند دارد .\r\nاگر بگويد كه خبر بده مرا از آن علتها كه آيا معروف و موجود است يا نه بايد\r\n","description":"","footnote":"","page_name":" 332 ","page_number":71},
  {"content":"\r\nخلوت كند . پس اگر بگويند چرا معرفت پيغمبران و فرستادگان خدا و اقرار بايشان و اعتقاد باطاعت ايشان واجب شده است بايد جواب گفته شود كه چون در خلقت و قواى مخلوق ضعيف آن مقدار دانش و بينش نميبود كه مصالح امورات خود را اتمام نمايند و صانع جل اسمه بلندتر از آن بود كه ديده شود و پديدار است ضعف و عجز اين مخلوق از ادراك خداوند جليل پس چاره نبود از اينكه حقتعالى رسولى فرستد كه از جمله عيوب و معاصى محفوظ بوده و واسطهء ميان او و خلق باشد كه امر و نهى و آداب پروردگار را بمردم برساند و ايشان را مطلع سازد باينكه منافع خود را در يابند و از ضررهاى خود احتراز كنند چه در اصل آفرينش ايشان آن مقدار دانشورى نميبود كه بشناسند به آن آنچه را محتاج باشند از منافع و ضررهاى خود پس اگر بر مردم واجب نميبود اطاعت و معرفت اين فرستاده خداوند جليل در آمدن اين فرستاده ايشان را منفعتى و رفع احتياجى حاصل نميشد و فرستادن او عبث و بدون منفعت و مصلحت بود و اين عمل از صفت آن حكيمى نيست كه محكم كرده است هر چيزى را .\r\nپس اگر بگويد چرا اولو الامر يعنى ائمه هداة و اوصياء پيغمبران در هر زمان مقرر شدند و به اين منصب جليل مفتخر گرديدند و خلق باطاعت ايشان مأمور شدند . بايد در جواب گفته شود كه اين مطلب را علتهاى بسيار است بعضى از آنها اينست كه چون خلق بر حدى محدود و احكامى مضبوط و معدود اطلاع يافتند و مأمور شدند كه از اين حد تجاوز نكنند زيرا كه در تجاوز از اين حد فسادهائى بيشمار ميبود و ثابت نميشد و نظم نميگرفت و قوام حاصل نميكرد مگر باينكه در ميان خلق قيمتى و امينى قرار داده شود كه ايشان را منع كند از تعدى كردن از حدود و داخل شدن در آنچه از ايشان ممنوع شده است چه اگر اين بر اين نهج مسلوك نشود احدى لذت و منفعت خود را به جهت فساد غير خود فرو نگذارد پس حقتعالى در ميان مردم قيمتى قرار داد كه ايشان را از فساد منع كند و حدود و احكام الهى را اقامه كند و بعضى از آنها اينست كه ما نيافتيم فرقه از فرق و ملتى از ملل را كه باقى باشند و زندگى كنند مگر بوجود قيم و رئيسى در ميان ايشان كه ناچارند از وجود او در امر دين و دنياى خود پس در حكمت حكيم جايز نباشد كه مردم را واگذارد و در ميان ايشان قرار ندهد كسى را كه ميداند ايشان لا بد او را لازم دارند و قوامى از براى ايشان نباشد مگر بوجود او پس بسبب او با دشمنان خود مقاتله كنند و بسبب او غنيمتهاى خود را قسمت كنند و از براى ايشان اقامهء نماز جمعه و جماعت كند و از مظلوم ايشان ظالم ايشان را دفع و رفع كند و بعضى از آنها اينست كه اگر از براى مردم قرار داده نميشد امامى كه قيم ايشان و امين و حافظ و نگهبان شريعت باشد هر آينه ملت بر طرف ميشد و دين از ميان ميرفت و سنن و احكام تغيير ميكرد و بدعتكنندگان در دين زياد و ملحدان كم ميكردند و امر را بر مسلمانان\r\n","description":"","footnote":"","page_name":" 333 ","page_number":72},
  {"content":"\r\nمشتبه ميساختند زيرا كه ما خلق را ناقص و محتاج و غير كامل يافته‌ايم با اختلاف ايشان و اختلاف هواى نفسانى و پراكندگى قصدهاى ايشان پس اگر براى ايشان قيمى و حافظى در آنچه رسول خدا آورده است قرار داده نشود هر آينه فساد خواهند كرد بنوعى كه بيان كرديم و شرايع و سنن و احكام و ايمان تغيير خواهد يافت و اين موجب فساد كلى از براى تمام خلق شود . پس اگر بگويد چرا جايز نيست كه در يكزمان دو امام يا بيشتر در زمين باشد بايد جواب گفته شود كه از براى چند جهت است بعضى از آنها اينست كه يك نفر فعل و تدبير او مختلف نشود و دو نفر فعل و تدبير آنها متفق نشود و سبب اين مطلب آنست كه ما هيچ دو نفر نمىيابيم مگر آنكه قصدها و ارادهء آنها مختلف است پس اگر دو امام در يك زمان باشند قصد و اراده و تدبير آنها مختلف باشد و هر دو واجب الاطاعه باشند يكى از آن دو نفر اولى بطاعت از ديگرى نخواهد بود پس اين اختلاف خلق و تشاجر و فساد آنها خواهد بود علاوه بر آنكه هيچ كس يكى از اين دو نفر را اطاعت نكند مگر آنكه ديگرى را معصيت و نافرمانى كرده است پس معصيت تمام اهل زمين را فرو گيرد و با وجود اين مردم را راهى باطاعت و ايمان نباشد و اين عمل از جانب صانع عالم و مصور بنى آدم بخلق رسيده باشد كه باب اخلاف و تشاجر و فساد از براى ايشان مفتوح كرده است چه ايشان را امر كرده است بمتابعت كردن دو نفر كه با يك ديگر اختلاف دارند و بعضى از آنها اينست كه اگر دو اما در يك زمان موجود باشد هر يك از دو نفرى كه با يك ديگر گفتگو و مرافعه داشته باشند ميخواهند نزد غير آن كسى كه ديگرى ميخواهد بروند تا از براى آنها داورى كند و هيچ يك از اين دو نفر اولى از ديگرى نيست كه آن ديگر متابعت او كند پس حقوق و احكام و حدود باطل شود و بعضى از آنها اينست كه هيچ يك از اين دو حجت اولى از ديگرى نيستند در تكلم و حكم دادن و امر و نهى فرمودن و چون چنين باشد بر اين دو نفر واجب است كه بيك مرتبه ابتدا بسخن گفتن كنند يعنى اگر چنين نكنند ترجيح بلا مرجح لازم آيد و هيچ يك از آنها را نرسد كه در چيزى بر ديگرى سبقت گيرد چه در امامت يك شرع مساوى خواهد بود پس اگر از براى يكى از آنها سكوت جايز باشد از براى ديگرى نيز مثل او جايز باشد يعنى از اين جهت كه هر دو مساويند و چون از براى هر دو سكوت جايز شد حقوق و احكام باطل شود و حدود معطل شود و مردم چنين شوند كه گويا امامى از براى آنها نيست .\r\nپس اگر بگويد چرا جايز نيست كه امام از غير جنس رسول و نسل او باشد بايد گفته شود كه از چند جهت است بعضى از آنها اينست كه چون امام واجب الاطاعه است چاره نيست از راهنمائى كردن كه به او راه يافته شوند و او را از غير او تميز دهند و اين رهنما قرابت و خويشى مشهوره و وصيت ظاهر خواهد بود تا اينكه او از غير خودش شناخته شود و به عين وجود او هدايت يافته شود و بعضى از آنها اينست كه اگر امام از غير جنس و نسل رسول\r\n","description":"","footnote":"","page_name":" 334 ","page_number":73},
  {"content":"\r\nباشد پس بايد حقتعالى غير رسول را بر رسول افضليت داده باشد زيرا كه اولاد رسول را تابع اولاد دشمنان رسول قرار داده است مثل ابى جهل و ابن أبى معيط چه آنها را عقيدت آن بود كه جايز است امامت در اولاد آنها منتقل شود اگر مؤمن باشد پس اولاد رسول تابع شوند و اولاد دشمنان رسول متبوع بنا بر اين رسول به اين فضيلت اولى و احق است از غير او .\r\nو بعضى از آنها اينست كه خلق چون برسالت رسول اقرار كردند و باطاعت او اعتقاد نمودند احدى از ايشان تكبر نكند از اينكه فرزند او را متابعت كند و ذريهء او را اطاعت نمايد و اين مطلب در انظار مردم بزرگ ننمايد و ليكن هر گاه امام از غير نسل رسول باشد هر يك از مردم نزد خود چنين ميپندارد كه او از غير خود در امامت اولى خواهد بود و از اين جهت اين مطلب در نظر مردم زياد عظيم آيد و خود را نميتوانند راضى كنند باطاعت كسى كه در نزد ايشان پستتر است از ايشان پس اين داعى شود بفساد و فانى كردن مردم يك ديگر را و اختلاف در ميان ايشان .\r\nپس اگر بگويد چرا بر مردم واجب است كه اقرار كنند و معرفت حاصل نمايند باينكه خداوند واحد واحد است بايد در جواب گفته شود كه از چند علت است يكى از آنها اينست كه اگر اقرار و معرفت واجب نباشد هر آينه جايز خواهد بود كه كسى دو پروردگار يا زياد توهم كند و چون اين مطلب جايز باشد مردم صانع خود را از غير او راه نبرند زيرا كه هر انسانى از ايشان نميداند خداى خود را و شايد كه ميپرستد غير آفرينندهء خود را و اطاعت مينمايد غير آن كسى كه او را امر نموده است پس حقيقت صانع و خالق خود را درك نكنند و امر امركننده و نهى نهىكننده نزد ايشان ثابت نباشد زيرا كه آمر و ناهى را بعينه از غير او امتياز نميدهند .\r\nو بعضى از آنها اينست كه اگر خدا جايز باشد يكى از آن دو شريك سزاوارتر و اولى به پرستش و اطاعت از ديگرى نيست و در تجويز نمودن اينكه اين شريك اطاعت شود اين اجازه است كه خدا اطاعت نشود و در اينكه خدا اطاعت نشود كفر به خدا و جميع كتابها و فرستادگان او و اثبات هر باطلى و ترك هر حقى و حلال كردن هر حرامى و حرام كردن هر حلالى و داخل شدن در هر معصيتى و بيرون رفتن از هر اطاعتى و مباح كردن هر گونه فسادى و باطل نمودن هر حقى است يعنى اگر اطاعت يكى از اين دو شريك جايز باشد پس اطاعت شريك ديگرى جايز نباشد و در اين صورت ممكن است گفته شود كه اين احكام از آن شريك خواهد بود كه اطاعت نشده است پس اين احكام بايد جارى نشود .\r\nو بعضى از آنها اينست كه اگر جايز بود خدا بيش از يكى باشد جايز بود از براى شيطان كه ادعا كند خدا آن ديگريست تا اينكه بر ضد خداوند جل شانه شود در جميع احكام\r\n","description":"","footnote":"","page_name":" 335 ","page_number":74},
  {"content":"\r\nجواب داده شود كه در نزد اهل خود معروف و موجود است .\r\nپس اگر بگويد كه آيا شما مىشناسيد و ميدانيد آن علتها را يا نميشناسيد و نميدانيد بايد جواب گفته شود كه بعضى آنها را ميدانيم و ميشناسيم و بعضى آنها را نميدانيم و نمىشناسيم .\r\nو اگر بگويد كه اول واجبات چيست بايد جواب گفته شود كه اقرار به خدا و به آنچه از نزد خداوند عز و جل رسيده است .\r\nپس اگر بگويد كه چرا خلق مامور شدند باقرار به خدا و بفرستادگان خدا و بحجتهاى خدا و آنچه از خدا رسيده است بايد جواب گفته شود كه به جهت علتهاى بيشمار است بعضى از آنها اينست كه كسى كه به خدا و بفرستادگان او و بحجتهاى او و به آنچه از نزد او رسيده است اقرار نكند معصيتهاى او را اجتناب نكرده و قبول نهى از ارتكاب گناهان كبيره او نكرده و از عذاب خدا نترسيده در آنچه شهوات او اقتضا كرده است و از ظلم و فساد لذت برده است و چون مردم مرتكب اين گونه افعال شوند و هر انسانى متحمل شود آنچه ميل كند و متابعت هواى نفس كند بدون ترس از احدى در اين كردار ايشان فساد تمامى خلق و باختن بعضى ايشان بر بعضى ديگر است پس فروج را غصب كنند و خونريزى و مال مردم و اسير كردن عيال مردم را مباح دانند و بعضى ايشان بعضى ديگر را بدون حق و جرمى بقتل رسانند پس خرابى دنيا و هلاكت خلق و فساد دين مردم بر آن مترتب شود و بعضى از آنها اينست كه خداوند حكيم است و حكيم در عالم وجود صورت نپذيرد و حكمت بصفت نيايد مگر در حق كسى كه فساد را منع كند و بصلاح و سداد كوشد و از ستم و جور زجر كند و از كردار ناشايسته نهى كند و منع از فساد و امر بصلاح و سداد نهى از اعمال ناشايسته متصور نشود مگر بعد از اقرار بخداى عز و جل و معرفت آمر و ناهى و اكثر مردم بدون اقرار و معرفت خداوند واگذاشته شوند امر بصلاح و نهى از فساد ثابت نشود زيرا كه در اين صورت آمر و ناهى نباشد .\r\nو بعضى از آنها اينست كه ما خلق را چنين يافته‌ايم كه در باطن و مستور از خلق فسادها در امورات ميكنند پس اگر اقرار به خدا نداشته باشند و در غياب خلق از خالق نترسند احدى را خوف از احدى نيست چون با ميل و ارادهء نفسانى خود خلوت كند در ترك كردن معصيت و فرو گذاشتن عمل حرام و مرتكب شدن گناهان كبيره چه فعل او از خلق مستور است و او را از احدى اضطراب و بيمى نيست پس در اين گونه كردار هلاكت تمامى خلق است پس قوام امر خلق و صلاح ايشان صورت نپذيرد مگر با قرار ايشان به كسى كه دانا و بينا است و بامور پوشيده و پنهان عالم است و امر بصلاح و ناهى از فساد است و هيچ امر پنهانى بر او پوشيده نيست تا اينكه در اين اقرار منعى باشد ايشان را از انواع فساد در هنگامى كه\r\n","description":"","footnote":"","page_name":" 336 ","page_number":75},
  {"content":"\r\nاو و بندگان را بجانب خود روى دهد و در اين عمل بزرگترين كفر و سختترين نفاق حاصل شود .\r\nپس اگر بگويد چرا بر مردم واجب است كه از براى خداوند اقرار كنند باينكه مثل او چيزى نيست بايد دو جواب گفته شود كه از چند جهت است يكى از آنها اينست كه مردم قصد نكنند جانب مثل خدا را در عبادت و اطاعت و غير او را پرستش نكنند و بر مردم اشتباه نشود امر پروردگار و صانع رزاق ايشان .\r\nو يكى از آنها اينست كه اگر مردم ندانند كه مثل خدا چيزى نيست نميدانند پروردگار ايشان كيست و احتمال ميدهند كه شايد پروردگار ايشان اين بتها باشد كه پدرهاى ايشان از براى ايشان درست كرده‌اند و يا اينكه آفتاب يا ماه يا آتش باشد چه جايز است كه از براى ايشان اشتباهى حاصل شود در خداوند و اين سبب فساد و ترك اطاعت خداوند جل شانه و ارتكاب معصيتهاى او شود به مقدارى كه از اين خدايان باطله اخبار به آنها منتهى شود و امر و نهى آنها بايشان و اصل شود .\r\nو بعضى از آنها اينست كه اگر بر مردم واجب نباشد كه بدانند مثل خدا چيزى نيست جايز باشد نزد ايشان كه بر خدا جارى شود آنچه بر مخلوق جارى مىشود از عجز و جهل و تغيير و زوال و فنا و دروغ و ستم و كسى كه اين گونه اشياء بر او جايز است از فنا او ايمن نيست و بعدل او اعتمادى نيست و قول او و امر او و نهى او وعد او و وعيد او و ثواب او و عقاب او محقق و درست نيست و بر اينها مترتب شود فساد خلق و ابطال ربوبيت .\r\nپس اگر بگويد چرا خدا بندگان را امر و نهى فرمود بايد در جواب گفته شود كه بقا و صلاح ايشان ممكن نشود مگر بامر و نهى و منع از فساد و غصب كردن از يك ديگر .\r\nپس اگر بگويد چرا ايشان را متعبد كرد يعنى از براى ايشان موقت و معين نمود كه در هر زمانى متحمل عملى شوند بايد در جواب گفته شود از براى اينكه ذكر او را فراموش نكنند يعنى او جل شانه از ياد ايشان نرود و آداب او را ترك نكنند و از امر و نهى او باز نايستند زيرا كه در آنست صلاح و فساد قوام ايشان پس اگر بدون تعبد و تعين واگذاشته شوند مدت اشتغال به عمل آنها طول ميكشد و قلوب ايشان سخت مىشود يعنى خدا را فراموش ميكنند و در آن هر گونه مفاسد پيدا مىشود .\r\nپس اگر بگويد چرا مردم به نماز مأمور شدند بايد در جواب گفته شود كه در نماز است اقرار بربوبيت خداوند و نماز صلاحى است كه شامل قاطبهء ناس مىشود زيرا كه در نماز است مانند و نظير سلب نمودن از خدا و ايستادن در درگاه او بذلت و مسكنت و خضوع و اعتراف به او و طلب بخشيدن گناهان گذشته و نهادن پيشانى را بر زمين در هر روزى و هر شبى و نماز موجب شود كه بنده يادكننده خدا باشد و او را فراموش نكند و خاشع و ترسان و ذليل\r\n","description":"","footnote":"","page_name":" 337 ","page_number":76},
  {"content":"\r\nو طالب و راغب در زيادتى عبادت باشد كه از براى دين و دنياى او مفيد باشد با اينكه در نماز است منزجر شدن از فساد و نماز در هر شب و روز بر بنده واجب شده است تا اينكه آفريننده و خلقكنندهء خود را فراموش نكند پس تكبر كند و طاغى شود و تا اينكه در ياد كردن خالق خود و ايستادن در پيشگاه حضور پروردگار حائل شود از نافرمانيهاى او و حاضر و مانع شود او را از انواع فساد .\r\nپس اگر بگويد بندگان چرا بوضو مأمور شدند و بايد بوضو ابتدا كنند بايد در جواب گفته شود از جهت اينكه بنده طاهر باشد در وقتى كه خواهد در پيشگاه حضور خداوند جبار بايستد در هنگام مناجات با او در حالى كه مطيع او باشد در آنچه امر فرموده است و پاكيزه باشد از كثافات و نجاست با اينكه وضو سبب بر طرف كردن كسالت و رفع نمودن پينكى و پاك كردن قلب باشد از براى ايستادن در پيشگاه حضرت جبار .\r\nپس اگر بگويد چرا وضو گرفتن بر دو دست و سر و دو پاى و صورت واجب شد بايد در جواب بگويد از براى اينكه بنده چون خواهد در حضور حضرت جبار بايستد منكشف و ظاهر مىشود از جوارح و اعضاى و آنچه وضو در آن واجب است و به اين اعضاء مباشر اعمال عبادت مىشود زيرا كه چون سجده و خضوع مىكند بر وى خود سجده مىكند و بدست خود سؤال مىكند و رغبه و رهبه و تبتل مىكند « مترجم گويد » كه تفسير ترغيب و ترهيب و تبتل كه هر يك قسمى از دعا كردن با دست است قبل از اين مذكور شد و بسر خود در حالت ركوع و سجود استقبال مىكند به قبله و به دو پاى خود ميايستد و مىنشيند .\r\nپس اگر بگويد چرا در شستن صورت و دو دست در وضو واجب شد و مسح كردن در سر و دو پاى و تمام وضو شستن پا مسح كردن قرار داده نشد بايد در جواب گفته شود كه از براى عملهاى متعدده است يكى از آنها اينست كه عبادت بزرگ ركوع و سجود است و ركوع و سجود به روى و دو دست است نه بسر و دو پاى و بعضى از آنها اينست كه مردم در همهء اوقات طاقت ندارند شستن سر و دو پاى را سخت شود بر ايشان در سرما و سفر و در حالت ناخوشى و همهء اوقات از شب و روز و شستن روى و دو دست آسانتر است از شستن سر و دو پاى و واجبات بر اندازهء كمترين مردم در طاقت از اهل صحت مقرر گرديده و بعد از آن شامل قوى و ضعيف گرديد و بعضى از آنها اينست كه سر و دو پاى مانند روى و دو دست در هر وقتى ظاهر و مكشوف نيست به جهت پوشيدن عمامه و موزه و غير آنها .\r\nپس اگر بگويد چرا وضو واجب شد در آن چيزى كه از مخرج بول و غايط خارج مىشود و در خوابيدن بدون ساير چيزها بايد جواب گفته شود از براى آنكه اين دو طرف راه نجاست است و از براى انسان راهى نيست كه از خودش نجاست به او رسد مگر از اين دو راه پس بندگان در وقت رسيدن اين نجاست از خود ايشان مامور به طهارت شدند . و اما\r\n","description":"","footnote":"","page_name":" 338 ","page_number":77},
  {"content":"\r\nخواب به آن سبب است كه شخصى چون بخوابد خواب بر او غلبه مىكند و جميع اعضاى او گشوده و سست مىشود و اغلب چيزهائى كه از او در اين هنگام بيرون آيد ياد است پس از اين جهت وضو بر او واجب شده است .\r\nپس اگر بگويد چرا بندگان از بيرون آمدن اين نجاست مأمور به غسل نشدند چنان كه از جنابت مأمور به غسل شدند در جواب گفته شود كه چون بيرون آمدن بول و غايط دائمى است و خلق را ممكن نيست غسل كند از اين نجاست هر زمان كه بيرون آيد و خدا هيچ نفسى را تكليف نفرموده است مگر به قدر وسع او و جنابت امر دائمى نيست و جز اين نيست كه آن شهوتى است كه هر وقت انسان اراده كند به آن ميرسد و تعجيل و تاخير آن در سه روز كمتر و زيادتر ممكن است و ليكن نجاست بول و غايط چنين نيست .\r\nپس اگر بگويد چرا مأمور شدند به غسل از جنابت و به غسل از تغوط مأمور نشدند و حال اينكه غايط از جنابت نجستر و كثيفتر است بايد در جواب گفته شود از براى اينكه جنابت از نفس انسانى است و آن چيزى است كه از تمام جسد او خارج شود و غايط از نفس انسان نيست زيرا كه آن غذائى است كه از درى داخل شود و از درى ديگر بيرون آيد .\r\nپس اگر بگويد خبر بده مرا از اذان كه چرا به آن امر شده است يعنى مستحب مؤكد شده است بايد جواب گفته شود كه علتهاى بسيار دارد بعضى از آنها اينست كه اذان موجب متذكر شدن فراموشكننده و تنبيه غافل مىشود و كسى كه وقت را نميداند كه از جهت ندانستن وقت به نماز مشغول نشده است وقت را بر او مىشناساند و اذان بندگان را بعبادت خالق دعوت كند و آنها را بعبادت ترغيب و تحريص نمايد و باقرار آورد آنها را بيگانگى خداوند و ايمان را ظاهر كند و اسلام را واضح و روشن نمايد و كسانى كه نماز را فراموش كرده‌اند اعلام نمايد چه اذان گوينده را مؤذن گويند از اين جهت كه نماز را اعلام مىكند .\r\nپس اگر بگويد چرا در اذان ابتدا بتكبير كنند پيش از گفتن لا إله الا الله بايد جواب گفته شود از اين جهت است كه خدا ميخواست بذكر و اسم او ابتدا شود چه اسم خدا در الله اكبر اول حروف است و در لا إله الا الله آخر حروف است پس بايد ابتدا شود بحرفى كه اسم خدا در اول آنست نه در آخر آن .\r\nپس اگر بگويد چرا اذان دو تا دو تا قرار داده شد بايد جواب گفته شود يكى از آن جهت است كه كلمات در اذان مكرر شود از براى شنوندگان و تأكيد كند مر ايشان را كه اگر كسى اول اين كلمات را فراموش كند يعنى ملتف نشود بدوم اين كلمات متذكر شود و از\r\n","description":"","footnote":"","page_name":" 339 ","page_number":78},
  {"content":"\r\nاين جهت است كه كلمات زياد در اذان مكرر شود از براى شنوندگان و تأكيد كند مر ايشان را كه اگر اول كسى اين كلمات را فراموش كند نماز دو ركعت دو ركعت است پس اذان هم بايد فصول آن دو تا دو تا باشد .\r\nپس اگر بگويد چرا در اول اذان چهار مرتبه الله اكبر قرار داده شده بايد در جواب گفته شود بسبب آنست كه شنوندگان در اول از آن غفلت دارند و قبل از آن كلامى نيست كه آنها را متنبه كند پس اين چهار مرتبه تكرار از براى آنست كه شنوندگان متنبه فصول بعد از تكبير شوند و در اوزان اعلام گرديده شوند .\r\nپس اگر بگويد چرا بعد از تكبير شهادتين قرار داده شده بايد در جواب گفته شود كه از براى آنست كه اول ايمان توحيد و اقرار كردن از براى خداوند است بوحدانيت و دوم اقرار كردن از براى رسول است برسالت و اطاعت و معرفت خداوند و رسول او مقرون به يكديگر است و از براى اين جهت است كه اصل ايمان شهادت است پس در اذان دو شهادت قرار داده شده چنان كه در ساير حقوق دو شهادت قرار داده شده است و چون بنده اقرار كند از براى خدا بوحدانيت و يگانگى و اقرار كند از براى رسول خدا برسالت پس اقرار كرده است بهمهء ايمان زيرا كه اصل ايمان اقرار به خدا و رسول است .\r\nپس اگر بگويد چرا بعد از شهادتين خواندن به نماز قرار داده شده يعنى حى على الصلاة بايد جواب گفته شود از اين جهت است كه اذان از براى نماز مقرر شده است چه آن نداء به نماز كردن است پس نداء به نماز يعنى حى على الصلاة در وسط اذان مقرر شده زيرا كه مؤذن قبل از حى على الصلاة چهار فصل مقدم ميدارد دو تكبير و دو شهادت و بعد از حى على الصلاة چهار فصل ديگر ميگويد چه بعد از آن به گفتن حى على الفلاح ميخواند مردم را برستگارى و نجات به جهت ترغيب كردن به عمل نيك و نماز پس از آن به گفتن حى على خير العمل مردم را تحريص و ترغيب مىكند به نماز و اداء آن پس از آن صداى خود را بالله اكبر و لا إله الا الله بلند مىكند و به اين چهار فصل كه بعد از حى على الصلاة است اذان را اتمام مىكند چنان كه به چهار فصل قبل از آن ابتدا كرده بود پس كلام خود را بذكر الله تمام مىكند چنان كه ابتدا بذكر الله نموده است « مترجم گويد » كه قبل از حى على الصلاة چهار تكبير را دو فصل محسوب داشته است و چهار شهادت را يعنى دو شهادت را كه چون تكرار مىكند چهار مرتبه مىشود اين چهار شهادت را دو فصل محسوب داشته است چنان كه بعد از حى على الصلاة هر فصلى كه تكرار شود يك فصل محسوب ميدارد .\r\nپس اگر بگويد چرا آخر اذان لا إله الا الله قرار داده شده و چنان كه اول آن تكبير قرار داده شد آخر آن تكبير قرار داده نشد بايد در جواب گفته شود كه چون لا إله الا الله اسم خدا در آخر آنست پس خدا خواست كه ختم شود كلام باسم او چنان كه ابتداء\r\n","description":"","footnote":"","page_name":" 340 ","page_number":79},
  {"content":"\r\nشده است باسم او . پس اگر بگويد چرا قرار داده نشد بدل از لا إله الا الله سبحان الله يا الحمد الله و حال اينكه اسم خدا در آخر اينها نيز هست بايد جواب گفته شود از براى اينكه لا إله الا الله گفتن اقرار نمودن بتوحيد است و نفى كردن مثل و شبه است از براى خداوند و آن اول ايمان است پس لا إله الا الله اعظم است از سبحان الله و الحمد الله .\r\nپس اگر بگويد چرا در ابتداء نماز و ركوع و سجود و قيام و قعود بايد الله اكبر گفته شود بايد جواب گفته شود از براى آن سبب است كه در اذان ذكر نموديم يعنى چون در هر عملى از اين اعمال ابتداء كردن بذكر خدا مناسب است پس از اين جهت بايد الله اكبر گفته شود .\r\nپس اگر بگويد چرا دعا در ركعت اول پيش از قرائت قرار داده شد و در ركعت دوم قنوت بعد از قرائت قرار داده شد بايد جواب گفته شود از براى آنست كه خدا خواست نمازكننده ابتداء قيام خود از براى پروردگار باشد و او را عبادت كند بتحميد و تقديس و سؤال و خشيت و ختم كند قيام خود را به مثل اين او را دو اذكار چه در قيام در هنگام قنوت طولى حاصل شود پس خواست كه در اين ركعت طولى حاصل شود از براى آنكه نماز گذار درك ركوع كند و جماعت او در اين ركعت فوت نشود يعنى به نماز جماعت برسد .\r\nپس اگر بگويد چرا بندگان در نماز مأمور بقرائت شدند بايد در جواب گفته شود از براى آنست كه قرآن مهجور و متروك نشده و ضايع گذاشته نشود و از براى آنست كه قرآن محفوظ شده باشد پس نه آثار آن بر طرف شود و نه مجهول شود .\r\nپس اگر بگويد چرا بندگان مأمور شدند كه در ابتداى هر قرائت سورهء حمد بخوانند و ساير سوره هاى قرآنى را نخوانند بايد در جواب گفته شود كه چيزى در قرآن و ساير كلمات جامعه نيست كه در آن خير و حكمت جمع شده باشد به قدر آنچه در سورهء حمد جمع شده است بدين سبب كه * ( الْحَمْدُ لِلَّه ) * اداء شكرى است كه حقتعالى بر خلق خود واجب كرده است و شكرگزارى است از براى اينكه خدا بندهء خود را موفق بخير گردانيده است * ( رَبِّ الْعالَمِينَ ) * تمجيد و تحميد و اقرار است باينكه خداوند خالق و مالك است و غير او كسى به اين صفت نيست * ( الرَّحْمنِ الرَّحِيمِ ) * اظهار عطوفت و ذكر آلاء و نعمتهاى خداوندى است بر جميع خلق او . * ( مالِكِ يَوْمِ الدِّينِ ) * اقرار است از براى خدا بمبعوث شدن بنده و حساب و مكافات عمل اوست و واجب دانستن و ثابت نمودن است از براى او ملك آخرت را چنان كه از براى او ملك دنيا ثابت شده است . * ( إِيَّاكَ نَعْبُدُ ) * اظهار رغبت و تقرب است بسوى خداى تعالى و اظهار اخلاص به عمل است از براى او نه غير او * ( إِيَّاكَ نَسْتَعِينُ ) * طلب زيادتى توفيق و بندگى و طلب\r\n","description":"","footnote":"","page_name":" 341 ","page_number":80},
  {"content":"\r\nدوام نعمتهائى است كه خدا به او عطا فرموده است و طلب دوام يارى او است ، * ( اهْدِنَا الصِّراطَ الْمُسْتَقِيمَ ) * طلب رشد و راه حق است بر طريقهء مقرره او و چنگ زدن بريسمان اطاعت او است و طلب زيادتى معرفت پروردگار و معرفت عظمت و كبريائى او است ، * ( صِراطَ الَّذِينَ أَنْعَمْتَ عَلَيْهِمْ ) * تاكيد است در سؤال و خواهش و ياد كردن است در نعمتها و تفضلاتى كه حقتعالى بر دوستان خود عطا فرموده است و سؤال است از اينكه حقتعالى مثل اين نعمتها را بر او عطا فرمايد ، * ( غَيْرِ الْمَغْضُوبِ عَلَيْهِمْ ) * پناه بردن به خدا است از اينكه از معاندان و كافران و استخفافكنندگان بامر و بنهى او باشد * ( وَلَا الضَّالِّينَ ) * متمسك شدن به خدا است از اينكه مبادا از كسانى باشد كه بدون معرفت به خداوند گمراه شدند و راه او را نيافتند و گمان ميكنند كه عمل نيكوئى كردند پس در اين سوره مباركه اين مقدار از خير و حكمت در امر دنيا و آخرت اجتماع يافته است كه در هيچ كلامى اجتماع نيافته است .\r\nپس اگر بگويد چرا سبحان الله در ركوع و سجود قرار داده شده است بايد در جواب گفته شود كه از براى چند علت است بعضى از آنها اينست كه بنده با خضوع و خشوع و نهايت بندگى و تورع و مسكنت و تذلل و تواضع و تقرب او بسوى پروردگار خود در حالتى كه تقديس و تمجيد و تسبيح و اطاعت و شكرگزارى خالق و رازق خود كند پس فكر و آرزوهاى او به غير از خدا نباشد .\r\nپس اگر بگويد چرا اصل نماز دو ركعت قرار داده شده و چرا بر بعضى از نمازها يك ركعت افزوده شد و بر بعضى دو ركعت و بر بعضى چيزى افزود نشد بايد در جواب گفته شود از براى آنكه اصل نماز يك ركعت است زيرا كه يكى اصل عدد است پس اگر يكى ناقص شود و بجاى نيايد نمازى نخواهد بود و چون حقتعالى ميدانست كه بندگان ادا نميكنند اين يك ركعت نماز را كه كمتر از آن نماز صورت نپذيرد بكمال و تمام و اقبال بر آن ادا نميكنند ركعت ديگر به آن مقترن فرمود تا اينكه بركعت دوم آنچه از ركعت اول ناقص شده است اتمام شود پس خدا از اين جهت اصل نماز را دو ركعت قرار داد پس از آن رسول خدا ( ص ) چون ميدانست كه بندگان اين دو ركعت را به تمام و كمال آنچه مأمور شده‌اند ادا نميكنند بهر يك از ظهر و عصر و عشاء دو ركعت ديگر منضم نمود كه بسبب آن دو ركعت دو ركعت اول كامل شود پس از آن چون ميدانست كه در وقت نماز مغرب شغل مردم زيادتر از اوقات ديگر است به جهت برگشتن آنها بمنزلهاى خود و خوردن و وضو گرفتن و مهيا شدن از براى خواب پس در نماز مغرب يك ركعت زياد كرد تا اينكه بر ايشان آسانتر باشد و تا اينكه عدد ركعات نماز در روز و شب فرد باشد و نماز صبح را به حال خود گذاشت زيرا كه شغلهاى مردم در وقت نماز صبح زيادتر است و رفتن بسوى حاجتهاى خود در آن هنگام\r\n","description":"","footnote":"","page_name":" 342 ","page_number":81},
  {"content":"\r\nبيشتر است و به جهت آنكه دلها در وقت نماز صبح از فكر بالنسبه بشب خالىتر است به جهت قلت معاملات با مردم و قلت دادن و گرفتن پس انسان در وقت نماز صبح اقبال او در نماز زيادتر است از غير آن وقت در نمازهاى خود زيرا كه فكر در آن وقت كمتر است از جهت اينكه در شب متحمل شغلى نشده است كه در فكر آن باشد .\r\nپس اگر بگويد چرا در ابتدا نماز هفت مرتبه تكبير مقرر گرديد بايد در جواب گفته شود از براى اين جهت است كه تكبيرات در ركعت اول از نماز كه اصل نماز است هفت تكبير است تكبير افتتاح يعنى تكبيرة الاحرام و تكبير ركوع و دو تكبير از سجده اول و يك تكبير نيز از براى ركوع و دو تكبير از براى سجدهء دوم پس چون انسان در اول نماز هفت تكبير بگويد تمام تكبيرات نماز را درك كرده است و اگر در چيزى از آنها سهوى حاصل شود و يا آنكه ترك شود نقصى بر نماز او وارد نيايد « مترجم گويد » شايد مقصود از تكبير ديگر در ركوع تكبيرى از براى سر برداشتن از ركوع باشد چه آن مشهور نيست و به نظر قاصر اشكالى وارد مىشود در اينكه تكبيراتى كه در اول نماز وارد شده است غير از تكبيرة الاحرام شش تكبير است پس چگونه خواهد شد كه تكبيرة الاحرام كه از اركان نماز است واجب نباشد و از براى تدارك نقصان نماز وارد شده باشد علاوه بر اينكه بنا بر آنچه مذكور شد بايد در ركعت اول از نماز چهار تكبير وارد شده باشد هفت تكبير قبل از شروع در نماز و هفت تكبير بعد از آن و اگر بجاى هفت تكبير شش تكبير مذكور شده بود اين اشكال مرتفع مىشود زيرا كه با تكبيرة الاحرام شش تكبير در اصل نماز است و شش تكبير افتتاحيه هم قبل از آنست پس شايد تغيير از راوى يا ناسخ باشد و الله العالم .\r\nپس اگر بگويد چرا اصل نماز يك ركوع و دو سجده قرار داده شد بايد در جواب گفته شود كه ركوع از فعل قيام است و سجود از فعل قعود است و نماز قاعد نصف نماز قائم محسوب مىشود پس يك سجده مضاعف شد تا اينكه با ركوع مساوى شود و ميان آنها تفاوتى نباشد زيرا كه نماز يك ركوع است و يك سجود .\r\nپس اگر بگويد چرا تشهد بعد از دو ركعت مقرر گرديد بايد در جواب گفته شود از براى آنست كه همچنان كه قبل از ركوع و سجود اذان و دعا و قرائت مقرر شد بعد از ركوع و سجود شهادت و تحميد و دعا مقرر گرديد .\r\nپس اگر بگويد چرا سلام تحليل نماز شد يعنى بعد از سلام حلال شد ارتكاب افعالى كه در نماز حرام است و بدل از سلام تكبير و يا تسبيح و يا چيز ديگر قرار داده نشد بايد در جواب گفته شود از براى آنست كه چون در داخل شدن در نماز است حرام بودن سخن گفتن با مخلوق و توجه كردن به خالق پس بايد بسبب حلال بودن سخن گفتن با مخلوق و انتقال از نماز سخن مخلوق باشد و ابتداء سخن گفتن مخلوق با يك ديگر سلام كردنست .\r\n","description":"","footnote":"","page_name":" 343 ","page_number":82},
  {"content":"\r\nپس اگر بگويد چرا قرائت در دو ركعت اول قرار داده شد و تسبيح در دو ركعت آخر بايد جواب گفته شود كه از براى فرق گذاشتن ميان آنچه خدا از نزد خود واجب كرده و آنچه از نزد رسول خود واجب كرده است .\r\nپس اگر بگويد چرا نماز جماعت قرار داده شد بايد در جواب گفته شود از براى آنكه اخلاص و توحيد و اسلام و بندگى خدا ظاهر و مكشوف و مشهور باشد زيرا كه در اظهار آن حجتى است بر اهل مشرق و مغرب كه از براى خدا به تنهائى عبادت كنند و از براى آنكه هر كسى كه منافق است و در صدد استخفاف دين خدا است آنچه را اقرار كند ادا كرده است به ظاهر اسلام و خوف از خدا را ظاهر كند و از براى آنست شهادت دادن بعضى مردم از براى بعضى ديگر در اسلام آوردن جايز و ممكن باشد علاوه بر اينكه در نماز جماعت است پيشى گرفتن بر نيكوكارى و پرهيزكارى و منع از بسيارى از معصيتهاى خداوندى .\r\nپس اگر بگويد چرا در بعضى از نمازها بجهر خواندن مقرر شد و در بعضى ديگر مقرر نشد بايد در جواب گفته شود از براى نمازهائى كه در آنها بجهر خواندن مقرر شده است نمازهائى است كه در وقتهاى تاريك است پس واجب شد كه بلند خوانده شود تا اينكه اگر كسى بگذرد بداند كه در آنجا نماز جماعت بر پا شده است و اگر بخواهد نماز گذارد چه اگر نمىبيند كه به جماعت نماز گزارده مىشود ميشنود و از جهت شنيدن ميفهمد كه نماز گزارده مىشود اما آن دو نمازى كه بجهر خواندن مقرر نشده است در روز است و در اوقاتى است كه روشن است پس از جهت ديدن درك مىكند آن را و احتياج بشنيدن نيست .\r\nپس اگر بگويد چرا نماز در اين اوقات مخصوصه مقرر شد و تقديم و تاخير از اين اوقات جايز نيست بايد در جواب گفته شود از براى آنكه اوقات مشهورهء معلومه كه جميع اهل زمين آن را درك كنند و جاهل آن اوقات را مىشناسد چهار وقت است غروب شمس مشهور است كه در آن وقت نماز مغرب واجب شده است و سقوط شفق مشهور است كه در آن وقت نماز عشاء واجب شده است و طلوع فجر مشهور و معلوم است كه در آن وقت نماز صبح واجب شده است و زوال شمس مشهور و معلوم است كه در آن وقت نماز ظهر واجب شده است و از براى عصر وقتى معلوم و مشهور نيست مثل اين اوقات چهارگانه پس وقت آن در هنگام فراق از نماز ظهر كه قبل از آنست مقرر شد علت ديگر آنست كه خدا دوست ميداشت كه مردم در هر عملى ابتدا كنند اولا بطاعت و عبادت او پس در اول روز ايشان را مأمور كرد كه بعبادت او ابتدا كنند پس از آن پراكنده شوند در آنچه بخواهند از اصلاح امور دنياى خود پس از اين جهت نماز صبح را بر ايشان واجب\r\n","description":"","footnote":"","page_name":" 344 ","page_number":83},
  {"content":"\r\nكرد پس از آن چون نيمهء روز شود و مردم شغلهاى خود را ترك ميكنند و جامه هاى خود را مينهند و استراحت ميكنند و بطعام و قيلوله مشغول ميشوند خدا ايشان را امر كرد كه اولا ابتدا كنند بذكر و عبادت او پس ايشان را مأمور كرد به نماز ظهر پس از آن مشغول شوند به آنچه بخواهند از استراحت و طعام و قيلوله پس چون در اين گونه اعمال رفع حاجت خود كنند و بخواهند پراكنده شوند و مشغول شوند به عمل خود در آخر روز ابتدا كنند بعبادت او پس از آن در عمل خود مشغول شوند و آنچه دوست دارند به آن اشتغال يابند پس از اين جهت نماز عصر را بر ايشان واجب گردانيد پس از نماز عصر پراكنده شوند در آنچه خواهند از اصلاح امور دنياى خود و چون شب در آيد و از كار خود دست كشند و بمنزلهاى خود مراجعت كنند اولا ابتدا كنند بعبادت پروردگار خود و بعد از آن به آنچه دوست دارند مشغول شوند پس از اين جهت نماز مغرب را بر ايشان واجب كرد و چون وقت خواب در آيد و از اعمال خود كه به آن مشغول بودند فارغ شوند خدا دوست داشت كه اولا ابتدا كنند بعبادت و طاعت او پس از آن به آنچه خواهند مشغول شوند تا اينكه هر عملى بطاعت و عبادت او ابتدا كرده باشند پس از اين جهت نماز عشا را بر ايشان واجب كرد و چون چنين كنند در اين اوقات خدا را فراموش نكنند و از او غافل نشوند و دلهاى ايشان سخت نشود و ميل ايشان بعبادت كم نشود .\r\nپس اگر بگويد كه اگر از براى عصر وقت مشهورى مثل اين اوقات نبود چرا نماز عصر را ميان نماز ظهر و مغرب واجب كرد و ميان عشا و صبح و ظهر آن را واجب نكرد بايد در جواب گفته شود از براى آنكه وقتى از اين وقت از براى مردم سهل و آسانتر و سزاوارتر نيست كه قاطبهء مردم از ضعيف و قوى آن را درك كنند زيرا كه عموم مردم در اول صبح مشغولند بتجارت و معامله و رفتن در حاجتهاى خود و بپاداشتن بازارها پس خدا خواست كه ايشان را از طلب معاش و اصلاح دنياى خود باز ندارد و تمام خلق قدرت نداشتند بر اينكه شب را برخيزند و شبرا بيدار نميشدند و در آن وقت اگر نماز واجب بودى تنبيه نميشدند و اين عمل ممكن ايشان نبود پس حقتعالى ايشان را تخفيف داد و در سختترين اوقات مكلف نكرد ايشان را و اين نماز را در آسانترين اوقات بر ايشان قرار داد چنان كه فرموده است * ( يُرِيدُ الله بِكُمُ الْيُسْرَ وَلا يُرِيدُ بِكُمُ الْعُسْرَ ) * .\r\nپس اگر بگويد چرا دو دست را در هنگام تكبير گفتن بلند كرد بايد در جواب گفته شود از براى آنكه بلند كردن دو دست قسمى است از سؤال كردن و تذلل و تضرع پس خدا دوست داشت كه بنده در وقتى كه او را ذكر مىكند تذلل و تضرع و زارى كند و از براى آنكه در بلند كردن دو دست حاضر ساختن نيت و اقبال قلب است بر آنچه ميگويد و قصد مىكند .\r\n","description":"","footnote":"","page_name":" 345 ","page_number":84},
  {"content":"\r\nپس اگر بگويد چرا نماز نافله سى و چهار ركعت است بايد در جواب گفته شود از براى آنكه نماز فريضه هفده ركعت است و نماز نافله دو برابر نماز فريضه قرار داده شد از براى اكمال آن اگر نقصانى داشته باشد .\r\nپس اگر بگويد چرا نماز نافله در اوقات مختلفه قرار داده شد و در يك وقت قرار داده نشد بايد در جواب گفته شود از براى آنكه افضل اوقات سه وقت است هنگام زوال شمس و بعد از مغرب و سحر پس خداوند دوست داشت كه در جميع اين اوقات سه گانه بنده از براى او نماز كند زيرا كه اگر اين نماز نافله متفرق شود و در اوقات بسيار بجا آورده شود آسانتر و خفيفتر است از اينكه مجموع آن در يك وقت بجا آورده شود .\r\nپس اگر بگويد چرا نماز جمعه اگر با امام گذارده شود دو ركعت است و اگر فرادى گذاشته شود چهار ركعت است يعنى اگر شرائط آن جمع نشود بايد مبدل به ظهر بشود بايد در جواب گفته شود علتهاى بسيار دارد بعضى از آنها اينست كه مردم از راه دور به نماز جمعه مجتمع ميشوند پس خدا دوست داشت كه بر ايشان تخفيف دهد به جهت آن تعبى كه كشيده‌اند و از راه دور از براى اين نماز حاضر شده‌اند و بعضى از آنها اينست كه چون امام ايشان را از براى خطبه نگاه ميدارد و ايشان از براى نماز منتظر ميشوند و كسى كه از براى نماز منتظر شود در نمازى خواهد بود كه در حكم نماز تمام است و بعضى از آنها اينست كه نماز با امام تمامتر و كاملتر است به جهت علم و دانش و عدالت و فضل امام و بعضى از آنها اينست كه جمعه عيد است و نماز عيد دو ركعت است و و به جهت آن دو خطبهء كه در آنست كمتر از ساير نمازها نيست .\r\nپس اگر بگويد چرا خطبه مقرر شد بايد در جواب گفته شود از براى آنكه نماز جمعه در محلى واقع شود كه عموم مردم در آن محل حاضر باشند پس خدا خواست كه امام سبب شود از براى موعظهء ايشان و ترغيب كردن ايشان در طاعت و ترسانيدن ايشان از معصيت و توفيق ايشان بر آنچه اراده كرده است از اصلاح دين و دنياى ايشان و خبر دهد ايشان را به آنچه به او رسيده است از آفات و اهوالى كه از براى مردم در آن احوال ضرر و منفعت است .\r\nپس اگر بگويد چرا دو خطبه مقرر شد بايد در جواب گفته شود از براى اينكه يك خطبه از براى ثناء و تمجيد و تقديس خداوند است و خطبهء ديگر از براى حوائج و بر طرف كردن اعمال قبيحه و ترسانيدن مردم است از معصيت خدا و از براى دعا كردن و آنچه خواسته است تعليم مردم كند از امر و نهى خدا و آنچه صلاح و فساد در آنست .\r\nپس اگر بگويد چرا خطبه در روز جمعه بيش از صلاة و در عيدين بعد از صلاة\r\n","description":"","footnote":"","page_name":" 346 ","page_number":85},
  {"content":"\r\nمقرر شد بايد در جواب گفته شود از براى اينكه نماز جمعه امر دائمى است كه در ماهى متعدد و در سالى بسيار واقع شود و چون مردم زياد متحمل اين عمل ميشوند از شنيدن خطبه ملول ميشوند و آن را ترك ميكنند و نمىايستند و متفرق ميشوند پس قبل از نماز خدا قرار داد تا اينكه مردم از براى نماز نگاهداشته شوند و متفرق نشوند و نروند اما نماز عيدين در سالى دو مرتبه واقع مىشود و عظم آن از نماز جمعه زيادتر است و جمعيت مردم در آن بيشتر و ميل مردم به آن زيادتر است و اگر بعضى متفرق شوند بيشتر از آنها باقى ميمانند و بسيار واقع نميشود تا اينكه مردم ملول شوند و به آن استخفاف كنند « مصنف گويد » كه اين خبر شريف به اين نوع وارد شده است كه خطبه در نماز جمعه و عيدين بعد از نماز است زيرا كه اين دو خطبه بمنزلهء دو ركعت ديگر است و اول كسى كه دو خطبه را در نماز مقدم داشت عثمان بن عفان بود زيرا كه چون احداث كرد و بدعت گذاشت آنچه بدعت گذاشت مردم بر خطبه او توقف نميكردند و ميگفتند كه ما مواعظ او را گوش نميدهيم زيرا كه احداث كرده است آنچه كرده است و بدعت نموده است پس دو خطبه را مقدم داشت بر نماز تا اينكه مردم به جهت انتظار نماز توقف كنند و متفرق نشوند از گرد او .\r\nپس اگر بگويد چرا نماز جمعه واجب شد بر كسى كه مسافت او تا مكان اجتماع نماز جمعه دو فرسنگ و كمتر باشد و اگر زياده برد و فرسنگ باشد واجب نيست . بايد در جواب گفته شود از براى آنكه آن مقدار مسافتى كه موجب قصر نماز مىشود و بريد است يك بريد در رفتن و يك بريد در آمدن و بريد چهار فرسنگ است پس نماز جمعه واجب شد بر كسى كه مسافت او نصف مسافت اين دو بريد باشند كه موجب قصر نماز مىشود و آن در مسافت دو فرسنگ صورت ميپذيرد زيرا كه دو فرسنگ رفتن و دو فرسنگ برگشتن چهار فرسنگ مىشود و آن نصف راه مسافرى است كه نماز او قصد مىشود « مترجم گويد » كه حاصل تعليل آنست كه هر گاه نماز جمعه واجب باشد بر كسى كه در چهار فرسنگى از محل جماعت باشد لازم آيد كه نماز جمعه واجب باشد بر مسافرى كه نماز او قصر است چه در ذهاب و اياب هشت فرسنگ خواهد شد و حال اينكه ذهاب بر اياب از هشت فرسنگ كمتر باشد و ليكن چون كه اصل علت قصر نماز مسافر تخفيف بر آنست چه مسافر را تعب زياد است و آن علت در اينجا موجب كثرت تخفيف است زيرا كه نماز جمعه مثل نماز سفر نيست زيرا كه انسان على الدوام سفر نكند و ليكن نماز جمعه دائمى است و الله العالم .\r\nپس اگر بگويد چرا بر نماز مستحبى روز جمعه چهار ركعت افزوده شد بايد در جواب گفته شود از براى تعظيم اين روز شريف و فرق آن با ساير ايام .\r\n","description":"","footnote":"","page_name":" 347 ","page_number":86},
  {"content":"\r\nپس اگر بگويد چرا در سفر نماز قصر شد بايد جواب گفته شود از براى آنكه نماز واجبى در اول امر ده ركعت بود و بعد از آن هفت ركعت بر آن افزوده شد و خدا در سفر اين هفت ركعت زياده را تخفيف داد به جهت تعب و رنج سفر و اشتغال مسافر بامر خود از كوچ كردن و فرود آمدن تا اينكه دست نكشد از آنچه در سفر ناچار است از زندگانى خود و اين مرحمتى است از خداوند و ترحمى است بر مسافر سواى نماز مغرب كه قصر نشده است زيرا كه آن نمازى است كه در اصل قصر است .\r\nپس اگر بگويد چرا قصر كردن نماز در هشت فرسنگ واجب شد و در زياده از آن و در كمتر از آن واجب نشد يعنى معيار قصر هشت فرسنگ و زياده شد و معيار زياده و كمتر از هشت فرسنگ نشد . بايد در جواب گفته شود از براى آنكه هشت فرسنگ ميزان راه پيمودن يك روز است از براى عموم مردم و قافله ها و كسانى كه بارهاى سنگينى دارند پس قصر نماز در پيمودن يك روز راه مقرر شد .\r\nپس اگر بگويد چرا قصر كردن نماز در پيمودن يك روز راه مقرر شد بايد در جواب گفته شود از براى آنكه اگر در پيمودن يك روز راه قصر واجب نميشد بايد در پيمودن يك سال راه واجب نشود زيرا كه هر روز بعد از روز سابق يك روز است پس روز لاحق نظير روز سابق است و اگر در روز سابق واجب نشود بايد در روز لاحق نيز واجب نشود زيرا كه روزها مانند يك ديگرند و فرقى در آنها نيست .\r\nپس اگر بگويد پيمودن راه از براى مردم مختلف است چرا معيار هشت فرسنگ مقرر شد در جواب بايد گفته شود از براى آنكه هشت فرسنگ معيار پيمودن ساربانان و قافله ها است و همانست پيمودنى كه ساربانان و كرايه كشان مىپيمايند .\r\nپس اگر بگويد چرا نماز نافلهء روز در سفر بايد ترك شود و نافلهء شب بايد ترك نشود بايد در جواب گفته شود از براى آنكه هر نمازى كه در آن قصر نيست در نافلهء آن نيز قصر نيست زيرا كه در نماز مغرب و در نافلهء بعد از آن قصر نيست و همچنين در نماز صبح و در نافلهء پيش از آن قصر نيست پس اگر بگويد چرا نماز عشا قصر مىشود و دو ركعت نافلهء آن قصر نميشود بايد در جواب گفته شود كه اين دو ركعت نماز از جملهء پنجاه ركعت نماز فريضه و نافله نيست بلكه اين نماز نافلهء عشا بر پنجاه ركعت افزوده شد از براى آنكه بدل از هر يك ركعت فريضه دو ركعت نافله تمام شود يعنى اين نماز نافلهء عشا جزء متمم دو برابر شدن نماز نافله است مر نماز فريضه را .\r\nپس اگر بگويد چرا جايز شد از براى مسافر و مريض كه نماز شب را در اول شب بخوانند بايد در جواب گفته شود از براى مشغلهء مسافر و ضعف مريض تا اينكه مريض نماز خود را درك كند و بعد از آن در وقت راحت استراحت كند و مسافر نماز خود را درك كند و\r\n","description":"","footnote":"","page_name":" 348 ","page_number":87},
  {"content":"\r\nمشغول شود باعمال خود از تهيهء اسباب و كوچ كردن . پس اگر بگويد چرا مردم به نماز ميت مأمور شدند بايد در جواب گفته شود از براى آنكه مردم شفيع ميت شوند و آمرزش او را از خدا طلب كنند زيرا كه وقتى از اوقات احتياج ميت بشفاعت و طلب بخشيدن و آمرزش خداوند زيادتر از آن ساعت بعد از مرگ نيست پس اگر بگويد چرا نماز ميت پنج تكبير قرار داده شد و چهار يا شش تكبير قرار داده نشد بايد در جواب گفته شود كه پنج تكبير از پنج نماز روز و شب اخذ شده است .\r\nپس اگر بگويد چرا در نماز ميت ركوع و سجود نيست بايد در جواب گفته شود كه مقصود اين نماز شفاعت اين بنده است كه آنچه از براى او عقب افتاده واگذاشته است و محتاج به آن اعمالى است كه از او صادر شده .\r\nپس اگر بگويد چرا امر شد به غسل ميت بايد در جواب گفته شود كه انسان چون بميرد نجاست و آفت و اذيت بر او غالب آيد يعنى از جهت ناخوشى پس خدا دوست دارد كه چون مباشرت كند با اهل طهارت از فرشتگان كه با وى معاشرت كنند و خود را به او مالند طاهر باشد و در ميان ايشان نظيف باشد و با طهارت او را روى به خدا برند و هيچ ميتى نيست كه بميرد مگر آنكه جنابت از او خارج مىشود يعنى نطفهء كه اصل تكوين اين ميت از آن نطفه بوده است در هنگام مردن از او بيرون ميرود پس از اين جهت غسل دادن او نيز واجب شد .\r\nپس اگر بگويد چرا امر شد كه ميت را كفن كنند بايد در جواب گفته شود از براى آنكه چون خداى خود را ملاقات مىكند جسد او طاهر باشد چه اگر او را به لباس خود دفن كنند ايمن از نجاست نيست و از براى اينكه عورت او از براى كسانى كه او را حمل ميكنند و دفنش مينمايند ظاهر نباشد و از براى آنكه مردم بر بعضى احوال او و قبح منظر او اطلاعى نيابند و از براى آنكه دل سخت نشوند از كثرت نظر كردن به مثل ميت چه او را آفت رسيده و فاسد شده است و از براى آنكه نيكوتر در قلوب زندگان واقع شود و از براى آنكه مبغوض ندارد او را خويشى از او پس ذكر او و مودت او را بيفكند و نكوشد در آنچه عقب گذاشته است و وصيت كرده است و امر به آن كرده و دوست داشته است كه واقع شود .\r\nپس اگر بگويد چرا امر شد بدفن ميت بايد در جواب گفته شود از براى آنكه مردم مطلع نشوند بر فساد جسد او و قبح منظر او و تغيير بوى او و زندگان بسبب بوى او اذيت نبينند و بسبب ورود آفت و فساد او متألم نشوند و از براى آنكه از دوستان و دشمنان پوشيده باشد تا اينكه دشمنان شماتتش نكنند و دوستان بر او محزون نشوند .\r\nپس اگر بگويد چرا امر شد به غسل كردن كسى كه ميت را غسل داده است بايد در جواب گفته شود به جهت طاهر شدن از آنچه به او ريخته است از پاشيدن آب به ميت چه ميت\r\n","description":"","footnote":"","page_name":" 349 ","page_number":88},
  {"content":"\r\nچون روح از او خارج مىشود اكثر آفت او در او باقى ميماند . پس اگر بگويد چرا غسل واجب نشد بر كسى كه دست بمالد بر چيزى از مردگان چون مرغان و حيوانات و درندگان و غير اينها غير از انسان كه چون او را لمس كند بايد غسل كند بايد در جواب گفته شود از براى آنكه جميع حيوانات لباس آنها پر يا پشم يا مو يا كرك بوده و تمام اينها پاك است و نميميرد يعنى حيوة در اينها حلول نميكند و آنچه از اينها به انسان ماليده شود پاك است خواه از زنده و خواه از مرده آنها .\r\nپس اگر بگويد چرا شما تجويز كرديد نماز كردن بر ميت بدون وضو بايد در جواب گفته شود از براى آنكه در نماز ميت ركوع و سجودى نيست بلكه آن دعا و سؤال است و جايز است كه خدا را بخوانى و از او سؤال كنى بر هر حالتى كه باشى و وضو واجب است در نمازى كه ركوع و سجود در آن باشد .\r\nپس اگر بگويد چرا شما تجويز كرديد نماز خواندن بر ميت را قبل از مغرب و بعد از فجر بايد در جواب گفته شود از براى آنكه اين نماز ميت واجب است درونت حضور ميت و صدور علت آن كه موقت باشد و اين موقت نيست مثل ساير نمازها بلكه اين نمازى است كه در وقت حدوث و حادثه مرگ واجب مىشود و انسان را در مرگ اختيارى نيست كه در وقت معين آن را واقع سازد و اين نماز حقى است كه بايد ادا شود و جايز است كه حقوق در هر وقتى ادا شود هر گاه موقت بوقتى نباشد .\r\nپس اگر بگويد چرا از براى كسوف نماز قرار داده شد بايد در جواب گفته شود از براى آنكه آفتاب يا ماه گرفتن علاماتى است از علامات خداوندى و معلوم نيست كه ظهور اين حادثه علامت رحمت است يا علامت عذاب و غضب پس پيغمبر خواست كه امت در اين وقت فزع كنند در نزد خالق و راحم خود بلكه خدا شر اين حادثه را از ايشان بگرداند و ايشان را از مكروه آن نگاهدارد چنانچه قوم يونس هنگامى كه توبه كردند و باز گشتند بسوى خدا بلا از ايشان گردانيده شد .\r\nپس اگر بگويد چرا ده ركعت يعنى ده ركوع قرار داده شد بايد در جواب گفته شود از براى آنكه نماز فريضه كه اولا از آسمان به زمين نازل شد ده ركعت بود و اين ركعات در اين نماز اجتماع يافت و سجده از اين جهت در آن قرار داده شد كه نيست نمازى كه در آن ركوع باشد مگر اينكه سجود در آن نماز است و از براى آنكه مردم اين نماز خود را بسجود و خضوع ختم كنند و چهار سجده از اين جهت در آن قرار داده شد كه هر نمازى كه سجود آن از چهار سجده كمتر باشد نماز نيست زيرا كه اقل سجدهء واجبى در نمازها نيست مگر چهار سجده يعنى اقل نمازهاى واجبى نماز صبح است و در آن چهار سجده واجب است .\r\n","description":"","footnote":"","page_name":" 350 ","page_number":89},
  {"content":"\r\nپس اگر بگويد چرا بدل از ركوع سجود قرار داده نشد بايد در جواب گفته شود از براى آنكه نماز ايستاده افضل است از نماز نشسته و از براى آنكه شخص قائم كسوف و انجلا را مىبيند و شخص ساجد نمىبيند .\r\nپس اگر بگويد چرا اين نماز از اصل نماز واجبى يعنى از هيئت و صورت آن تغيير داده شد بايد در جواب گفته شود از براى اينكه انسان در اين هنگام به علت تغيير امرى در امور كه كسوف است بايد نماز گذارد و چون تغيير كرده است بايد معلول كه نماز است تغيير كند .\r\nپس اگر بگويد چرا روز فطر عيد قرار داده شد بايد در جواب گفته شود از جهت اين كه از براى مسلمانان مجمعى باشد كه در آن روز جمع شوند و ظاهر شوند بسوى خدا و او را حمد كنند بر آنچه بر ايشان منت گذاشته است پس اين روز روز عيد ايشان و روز اجتماع و روز افطار كردن و روز زكات دادن و روز رغبت و سؤال و روز تضرع و زارى ايشان است و از براى آنكه اين روز اول روزى از سال است كه در آن حلال شده است اكل و شرب چه اول از ماه‌هاى سال نزد اهل حق ماه رمضان است پس خدا دوست داشت كه از براى مردم در اين روز مجمعى باشد كه او را حمد گويند و تقديس كنند .\r\nپس اگر بگويد چرا تكبير در نماز اين روز بيشتر از تكبير در غير نماز اين روز از ساير نمازها قرار داده شد بايد در جواب گفته شود از براى آنكه تكبير تعظيم و تمجيد نمودن خدا است بر آنچه هدايت كرده است و عافيت عنايت فرموده است يعنى اين تعظيم مناسب اين روز شريف است چنان كه فرموده است * ( وَلِتُكْمِلُوا الْعِدَّةَ وَلِتُكَبِّرُوا الله عَلى ما هَداكُمْ وَلَعَلَّكُمْ تَشْكُرُونَ ) * .\r\nپس اگر بگويد چرا در نماز روز عيد فطر دوازده تكبير قرار داده شد بايد در جواب گفته شود از براى آنكه در هر دو ركعتى از نماز دوازده تكبير است پس از اين جهت در اين دو ركعت نيز دوازده تكبير قرار داده شد .\r\nپس اگر بگويد چرا هفت تكبير در ركعت اول و پنج تكبير در ركعت دوم قرار داده شد و ميان اين دو ركعت تسويه نشد كه در هر ركعتى شش تكبير قرار داده شود بايد در جواب گفته شود از براى آنكه سنت در نماز فريضه آنست كه تكبير افتتاحيه گفته شود پس از اين جهت در اينجا بايد ابتدا بهفت تكبير شود و در ركعت دوم پنج تكبير از اين جهت قرار داده شد كه تكبيرة الاحرام نمازهاى شبانه روزى پنج تكبير است و از براى آنكه تكبير در هر دو ركعت فرد فرد باشد نه زوج زوج .\r\nپس اگر بگويد چرا امر به روزه شد بايد در جواب گفته شود از براى اينكه مردم درد گرسنگى و تشنگى را بچشند و از اين جهت راه يابند بر فقر و احتياج آخرت و از براى آنكه\r\n","description":"","footnote":"","page_name":" 351 ","page_number":90},
  {"content":"\r\nروزه دار خاشع و ذليل و مسكين و مأجور و طالب راه خدا و ثواب او باشد و صابر باشد بر آنچه به او ميرسد از درد گرسنگى و تشنگى پس مستوجب ثواب شود با اينكه در روزه است ظهور شكستگى در شهوات نفسانيه و از براى اين كه روزه پند ايشان باشد در دنيا يعنى كمتر بخورند و بياشامند و كشنده ايشان باشد بر اداء به آنچه مكلف شده‌اند و راه نماى ايشان باشد در آخرت يعنى علامت باشد از براى شدائد و پريشانى آخرت و از براى اينكه بدانند سختى آنچه از تشنگى و گرسنگى بر فقر او مساكين در دنيا ميرسد پس بايشان دهند آنچه خدا بايشان واجب كرده است در اموال ايشان .\r\nپس اگر بگويد چرا روزه در ماه رمضان بخصوص قرار داده شد نه در ساير ماهها بايد در جواب گفته شود از براى اينكه ماه رمضان ماهى است كه خدا در آن ماه قرآن را نازل كرد و در اين ماه فرق گذاشته شد ميان حق و باطل چنان كه خدا فرموده است * ( شَهْرُ رَمَضانَ الَّذِي أُنْزِلَ فِيه الْقُرْآنُ هُدىً لِلنَّاسِ وَبَيِّناتٍ مِنَ الْهُدى وَالْفُرْقانِ ) * و در اين ماه پيغمبر ( ص ) پيغام داده شد و در اين ماه است شب قدر كه از هزار ماه بهتر است و در شب قدر هر امر با حكمت و مصلحت محقق و معين شود و ماه رمضان است اول هر سال و در شب قدر اين ماه مقدر مىشود آنچه در سال واقع مىشود از خير يا شر يا ضرر يا منفعت يا رزق يا مردن و از اين جهت بشب قدر موسوم شده است .\r\nپس اگر بگويد چرا مردم مأمور شدند بيك ماه روزه گرفتن نه كمتر و نه زيادتر از آن بايد در جواب گفته شود كه همين مقدار است طاقت و قوت بندگان كه ضعيف و قوى در اين مقدار از طاقت شركت دارند و خداوند فرائض خود را بر اغلب اشياء واجب گردانيد و بعد از آن قوى را در آن شريك كرد يعنى اغلب مردم ضعيفند پس ملاحظه اضعف شد پس حقتعالى ضعيفان را مرخص فرموده كه زياده بر اين متحمل نشوند و اهل قوت را بر زياده بر اين ترغيب فرموده و اگر بر كمتر از اين صلاحيت داشتند كمتر از اين مقرر ميفرمود و اگر به زيادتر از اين محتاج بودند زياده از اين حكم مينمود .\r\nپس اگر بگويد چرا زنى كه حائض مىشود بايد روزه نگيرد و نماز نخواند بايد در جواب گفته شود از براى آنكه زن در حد نجاست واقع شود پس خدا دوست داشت كه بندگى او را نكند مگر در حال طهارت و از براى آنكه روزه نيست از براى كسى كه نماز نيست يعنى چون شرط نماز طهارتست و چون حائض طهارت ندارد پس نماز ندارد پس روزه ندارد .\r\nپس اگر بگويد چرا حائض بايد روزه‌اش را قضا كند و نمازش را قضا نكند بايد در جواب گفته شود كه علتهاى بسيار دارد بعضى از آنها اينست كه روزه زن را مانع نيست از خدمت خود و خدمت شوهرش و اصلاح خانه اش و ايستادگى باموراتش و اشتغال\r\n","description":"","footnote":"","page_name":" 352 ","page_number":91},
  {"content":"\r\nباصلاح زندگيش و نماز او را از تمام اينها منع كند زيرا كه نماز را در شب و روز بايد مكرر بخواند پس قدرت ندارد بر امور مذكوره و روزه چنين نيست يعنى نماز شبانه روزى پنج مرتبه است اما روزه چنين نيست بلكه محض امساك است و بعضى از آنها اينست كه نماز در آن رنج و تعب و اشتغال جميع اركان بدن است و روزه چنين نيست بلكه آن نخوردن و نياشاميدن است و اركان بدن او اشتغال به چيزى ندارد و بعضى از آنها اينست كه وقتى نيايد مگر آنكه در آن وقت بر زن نمازى جديد در شب و روز او واجب شود و روزه چنين نيست زيرا كه هر روزى كه حادث شود بر او روزه واجب نيست اما هر زمان كه وقت نماز برآيد واجب مىشود بر او نماز :\r\nپس اگر بگويد چرا مردى چون در ماه رمضان ناخوش شود يا سفر كند پس پيوسته در سفر باشد يا على الاتصال ناخوشى او افاقه نشود تا ماه رمضان ديگر در آيد واجب مىشود بر او كه از براى ماه رمضان اول فديه دهد يعنى از عوض هر روزى قدرى از طعام بمسكينى دهد و قضاء از او ساقط شود و اگر در ميان اين دو ماه رمضان ناخوشى مرض او افاقه شود و مسافر در مقامى اقامه كند يعنى خواه در وطن خود يا غير آن و قضاء روزه نكند واجب مىشود بر او فديه و قضاء بايد در جواب گفته شود از براى آنكه روزه در اين سال بر او در اين ماه واجب است اما كسى كه مرض او افاقه نشود چون بر او تمام اين سال گذشته است و حقتعالى ناخوشى را بر او غلبه داده است پس راه از براى اداء اين تكليف از براى او قرار نداده است از اين جهت اين تكليف از او ساقط مىشود و همچنين است به حكم هر چيزى كه خدا بر او غلبه دهد مثل بيهوش كه يك شبانه روزى بيهوش باشد پس بر او قضاء نماز واجب نيست چنانچه حضرت صادق ( ع ) فرموده است\r\nكلما غلب الله على لعبد فهو اعذر له ) *\r\nهر چيزى را كه خدا بر بنده غلبه دهد پس ابداء عذر از براى او نموده است و او را معذور ساخته است زيرا كه ماه داخل شد و او مريض بود پس نه در آن ماه روزه بر او واجب است و نه در آن سال به جهت مرضى كه در او پيدا شده است و بر او فديه واجب است زيرا كه او بمنزلهء كسى است كه روزه بر او واجب شده باشد و استطاعت اداء آن را نداشته باشد من فديه بر او واجب شود چنان كه حقتعالى فرموده است * ( فَصِيامُ شَهْرَيْنِ مُتَتابِعَيْنِ ) * * ( فَمَنْ لَمْ يَسْتَطِعْ فَإِطْعامُ سِتِّينَ مِسْكِيناً ) * و چنان كه فرموده است * ( فَفِدْيَةٌ مِنْ صِيامٍ أَوْ صَدَقَةٍ أَوْ نُسُكٍ ) * پس چون روزه بر او مشكل باشد صدقه را قائم مقام آن قرار داده است .\r\nپس اگر بگويد كه اگر آن وقت را استطاعت نداشته الان كه ناخوشى از او رفع شده است استطاعت دارد بايد در جواب گفته شود كه چون ماه رمضان ديگر بر او داخل شده است فديه از براى ماه رمضان گذشته واجب است زيرا كه اين شخص بمنزلهء كسى است كه روزهء\r\n","description":"","footnote":"","page_name":" 353 ","page_number":92},
  {"content":"\r\nكفاره بر او واجب باشد و استطاعت داشته باشد و از اين جهت فديه بر او واجب شده باشد و چون كه فديه بر او واجب شد روزه از او ساقط مىشود و روزه از او ساقط است و فديه بر او لازم است و اگر ناخوشى او در ميان اين دو ماه رمضان افاقه شود و قضاء روزه را نگيرد فديه بر او واجب است به جهت اينكه قضا را ضايع گذاشته است و قضاء بر او واجب است به جهت اينكه استطاعت داشته باشد . « مترجم گويد » كه نازل كردن اين روزه را بمنزلهء روزهء كفاره از اين جهت است كه فديه دادن بدل از روزه كفاره صريح آيهء شريفه است چنانچه مذكور شد در جواب سابق .\r\nپس اگر بگويد چرا روزهء مستحبى قرار داده شد بايد در جواب گفته شود از براى اينكه روزهء واجبى را كامل كند .\r\nپس اگر بگويد چرا در هر ماه سه روز روزهء مستحبى قرار داده شد كه در هر ده روز يك روز روزه دارد بايد در جواب گفته شود از براى آنكه خداوند ميفرمايد * ( مَنْ جاءَ بِالْحَسَنَةِ فَلَه عَشْرُ أَمْثالِها ) * هر كه حسنه كند ده مقابل پاداش او باشد .\r\nپس هر كسى كه از هر ده روز يك روز روزه بگيرد گويا تمام روزگار را روزه گرفته است چنان كه سلمان فارسى ( ره ) گفته است - صوم ثلثة ايام صوم الدهر كله فمن وجد شيئا غير الدهر فليصمه روزه داشتن سه روز در هر ماه روزه داشتن روزگار است پس هر كسى زمانى غير از روزگار خود بيابد در آن زمان روزه بدارد يعنى ديگر زمانى نيست كه در آن روزه داشته شود .\r\nپس اگر بگويد چرا در هر ماه در دههء اول روز پنج شنبه اول و در دههء آخر روز پنجشنبهء آخر روزه داشتن مقرر شد و در دههء وسط روز چهارشنبه معين گرديد بايد در جواب گفته شود اما روز پنج شنبه از اين جهت است كه حضرت صادق ( ع ) فرموده است كه در هر پنجشنبه اعمال بندگان بر خدا عرضه شود پس خدا دوست داشت كه بنده روزه دار باشد در وقتى كه اعمال او عرضه شود .\r\nپس اگر بگويد چرا آخرين پنجشنبه ماه قرار داده شد يعنى در دههء آخر پنج شنبه آخر قرار داده شد بايد در جواب گفته شود از براى آنكه هر گاه عرض شود عمل هشت روز و بنده روزه دار باشد اشرف و افضل است از اينكه عمل دو روز عرض شود و بنده صائم باشد « مترجم گويد » كه در كتاب علل بدل از هشت روز سه روز است اما در اين نسخه شايد غرض اين باشد كه اگر آخر پنج شنبه از دههء آخر روزه بدارد پس لا اقل بايد هشت روز به آخر ماه مانده باشد و دو روز از دههء اول گذشته باشد و اگر در پنجشنبه آخر دههء آخر روزه بگيرد پس هشت روز لا اقل از دههء آخر گذشته باشد و بنا بر اين كه هر پنجشنبه اعمال عرضه شود پس اعمال اين هشت روز از اين دههء آخر عرضه خواهد شد و اين بنده صائم است اما بنا بر اينكه پنجشنبه اول از اين دههء آخر روز گرفته باشد دو روز از اين اعمال دههء آخر عرضه خواهد شد و روزى كه روزه داشته\r\n","description":"","footnote":"","page_name":" 354 ","page_number":93},
  {"content":"\r\nاست و الله العالم . و روزهء چهار شنبه از دههء وسط از اين جهت قرار داده شد كه حضرت صادق ( ع ) خبر داده است كه خدا فرمود آتش در اين روز خلق شده و در اين روز خدا هلاك كرد امتهاى گذشته را و اين روز پيوسته روز نحسى است پس خدا دوست داشت كه بندهء او بر روزه داشتن نحوست اين روز را از خود دفع كند .\r\nپس اگر بگويد چرا در كفاره بر كسى كه نتواند بنده آزاد كند واجب شد روزه بدارد نه اينكه حج كند يا نماز كند يا غير از اينها بايد در جواب گفته شود از براى ما اينكه نماز و حج و ساير فرائض مانع است از اينكه انسان امر دنياى خود را بگرداند و اصلاح زندگانى خود كند با آن علتهائى كه ذكر كرديم در حق حائض كه روزهء خود را قضا مىكند و نماز خود را قضا نميكند .\r\nپس اگر بگويد چرا بر او واجب شد كه دو ماه پى در پى روزه بدارد و واجب نشد كه يك ماه يا سه ماه روزه بدارد بايد در جواب گفته شود از براى آنكه آن واجبى كه خدا بر خلق واجب كرده بود يك ماه روزه بود و در كفارهء يك ماه افزوده شد به جهت تأكيد و سختى بر او .\r\nپس اگر بگويد چرا پى در پى قرار داده شد بايد در جواب گفته شود از براى آنكه اداء آن بر او آسان نباشد پس از كفاره باك نداشته باشد و استخفاف كند در دين خدا چه اگر اين دو ماه را متفرق روزه بگيرد و پى در پى نگيرد اداء آن بسيار سهل باشد .\r\nپس اگر بگويد چرا امر شد به حج كردن بايد در جواب گفته شود از براى رفتن بسوى خدا و طلب كردن ثواب بسيار و بيرون رفتن بنده از گناهان در حالتى كه از گذشته تائب باشد و شروع در آينده كند يعنى بنوعى شود كه ابتداى عمل او باشد مثل طفل مادر زاد علاوه بر آنچه در حج است از بيرون كردن اموال و تعب انداختن ابدان و روى گردانيدن از اهل و فرزند و منع كردن نفس را از لذتها چه او در ميان گرما و سرما بسر برد و پيوسته متحمل صدمات سرما و گرما باشد و على الدوام چنين كند تا به مقصود خود برسد و با خضوع و مسكنت و تذلل باشد علاوه بر اينكه در حج است از براى جميع مردم از منافع در مشرق و مغرب زمين و كسانى كه در بيابان يا دريا باشند حج كنند و يا حج نكنند از تاجر و جالب و بايع و مشترى و كاسب و مسكين و مكارى فقير و آنچه در حج است از قضا شدن حاجتهاى اهل اطراف در مواضعى كه اجتماع ممكن باشد از براى حاجيان و ايشان با آنچه در حج است از پيدا كردن فهم و دانش و نقل اخبار ائمه ( ع ) بهر ستمى و بهر جانبى چنان كه حقتعالى فرموده است * ( فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ لِيَتَفَقَّهُوا فِي الدِّينِ وَلِيُنْذِرُوا قَوْمَهُمْ إِذا رَجَعُوا إِلَيْهِمْ لَعَلَّهُمْ يَحْذَرُونَ ) * و * ( لِيَشْهَدُوا مَنافِعَ لَهُمْ ) * پس چرا كوچ نكند از هر فرقهء يك طايفهء تا تحصيل فهم كنند و در دين و بترسانند قوم خود را از معصيتها چون مراجعت كردند شايد ايشان حذر كنند و در اعمال نافعهء مردم حاضر باشند .\r\n","description":"","footnote":"","page_name":" 355 ","page_number":94},
  {"content":"\r\nپس اگر بگويد مردم چرا مأمور شدند بيك مرتبه حج كردن و به بيشتر از آن مأمور نشدند . بايد در جواب گفته شود از براى آنكه خدا واجبات را بملاحظهء حال پستترين مردم در قوت قرار داد چنان كه فرمود * ( فَمَا اسْتَيْسَرَ مِنَ الْهَدْيِ ) * يعنى گوسفند هدى حج گذار باشد كه در آن روز قربانى كند پس قرار دادن گوسفند از براى آنست كه ضعيف و قوى وسعت آن را داشته باشند و همچنين ساير واجبات ملاحظهء پستترين مردم در قوت شده است و از جمله فرائض حج است كه يك مرتبه واجب شده است و بعد از آن از براى كسانى كه قوت دارند به قدر طاقت ايشان ترغيب و تحريص شده است كه حج كنند .\r\nپس اگر بگويد چرا مردم مأمور شدند بتمتع بعمره بسوى حج يعنى چرا مأمور شدند كه اولا احرام بندند و اعمال عمره را بجاى آورند و بعد از آن از براى حج محرم شوند و آنچه بر ايشان در حين احرام بوده است از آن لذت و بهره برند و بعد از آن از براى حج محرم شوند و افعال حج را بجاى آورند و بعوض اين دو احرام يك احرام نبندند و حاصل سؤال اينست كه چرا مردم بايد عمره بگذارند و چون از احرام عمره فارغ شوند ثانيا احرام از براى حج بندند بايد در جواب گفته شود از براى آنكه در اين فاصله ميان دو احرام و عليحده عمره گذاشته تخفيف و رحمتى است از جانب پروردگار زيرا كه مردم از عارضهء احرام سالم ميمانند و اين احرام بر ايشان طول نميكشد تا آفت و فسادى بر ايشان داخل شود يعنى اگر فاصلهء ميان حج و عمره واقع نشود و عمره عليحده از حج گزارده نشود احرام حج و احرام عمره يكى خواهد شد و طول كشد و موجب آفت بر محرم شود و از براى آنست كه حج و عمره هر دو واجب باشد پس عمره تعطيل و باطل نشود يعنى اگر فاصلهء ميان حج و عمره نشود و عليحده عمره گزارده نشود امتياز ميان حج و عمره نخواهد بود پس هر چه بجاى آورده از اجراى حج محسوب خواهد شد پس عمره باطل شود و از براى آنست كه حج عليحده از عمره باشد و ميان حج و عمره فاصله و تميزى باشد يعنى ثواب بر دو واجب مرتبت شود و پيغمبر ( ص ) فرمود عمره منضم شد به حج تا روز قيامت و عمره واجبى است سواى حج و بايد هر دو با يك ديگر گزارده شود و در اين حكم تبديلى تا روز قيامت نيست و اگر پيغمبر ( ص ) قربانى نياورده بود و از براى او نبود اينكه محل شود تا اينكه قربانى را به محل خود برساند هر آينه مثل مردم محل ميشد قبل از رسانيدن قربانى را به محل خود برساند و از اين جهت فرمود اگر پيش از اين مثل شما سوق هدى نكرده بودم آخر عمل خود را نه بجاى مىآوردم چنان كه شما را امر كردم يعنى قبل از رسانيدن هدى را به محل خود سر ميتراشيدم و محل ميشدم و ليكن چون سوق هدى كردم سائق بهدى را نميرسد سر بتراشد تا اينكه هدى را به محل خود نرساند پس مردى برخاست و عرض كرد يا رسول الله تا بيرون ميرويم در حالى كه حج كرده باشيم و حال اينكه سرهاى ما از آب جنابت ميچكد و مقصود غسل جنابت است يعنى در هنگام حج جماع كرده باشيم آن جناب فرمود تو هرگز ايمان به حج نياوردى .\r\n","description":"","footnote":"","page_name":" 356 ","page_number":95},
  {"content":"\r\nپس اگر بگويد چرا وقت حج دهم ذى حجه قرار داده شد بايد در جواب گفته شود از براى آنكه خدا دوست داشت كه به اين عبادت در ايام تشريق عبادت كرده شود و اين ايام اول وقتى بود كه ملائكه حج گزاردند و طواف كردند پس خدا اين وقت را سنت قرار داد و معين كرد تا روز قيامت اما پيغمبران از آدم و نوح و ابراهيم و موسى و عيسى و محمد صلوات الله عليهم و غير ايشان از ساير پيغمبران در اين وقت حج كردند پس در اين وقت در ميان اولاد ايشان سنت شد تا روز قيامت پس اگر بگويد چرا مردم مأمور باحرام شدند بايد در جواب گفته شود از براى آنكه خاشع شوند پيش از دخول حرم خدا و محل امن او و از براى اينكه مشغول نشوند بلهو و چيزى از امر دنيا يا زينت دنيا و لذات دنيوى و جهدكننده باشند در آن عملى كه از براى آن عمل آمده‌اند و قصد كنند آن عمل را و مجموع روى به آن بروند با اينكه در احرام است تعظيم خدا و پيغمبر او و تذلل كردن بندگان در وقتى كه قصد خدا را كرده‌اند و بمحض خلوص رفتن بسوى خدا در حالتى كه به ثواب او اميدوار هستند و از عقاب او ترسان و هراسان باشند و گذشتگان بسوى او و روكنندگان به او باشند بذلت و خضوع و مسكنت و صلى الله على محمد و آله . از على بن محمد بن قتيبه نيشابورى مروى است كه گفت چون اين علل را از فضل بن شاذان شنيدم به او گفتم خبر بده مرا از اين علتها كه آيا از استنباط و استخراج خودت بود و اينها از نتيجه هاى عقل تو بود يا اينكه اينها را شنيدهء و از امام روايت كرده به من گفت كه من نميدانم مراد خدا را از واجبات او و نميدانم مراد پيغمبر را از شرع و سنت او و اين علتها را از نزد خود نميگويم بلكه اينها از مولاى خود حضرت ابى الحسن على بن موسى الرضا ( ع ) مرتبه بمرتبه شنيدم و اندك اندك اينها را جمع كرده‌ام ، من به او گفتم كه من اينها را بتوسط تو از حضرت رضا ( ع ) روايت كنم گفت بلى و محمد بن شاذان از فضل بن شاذان روايت كرده است كه گفت من اين علل را بتفرقه از مولاى خود حضرت ابى الحسن على بن موسى الرضا ( ع ) شنيدم و اينها را جمع كردم و تأليف نمودم .\r\n\r\nباب سى و چهارم « در ذكر آنچه كه آن جناب بمأمون نوشته است در معنى دوستى اسلام و شرايع دين و » « بعضى اخبار آن جناب »\r\nاز فضل بن شاذان مروى است كه گفت مأمون از حضرت على بن موسى الرضا ( ع )\r\n","description":"","footnote":"","page_name":" 357 ","page_number":96},
  {"content":"\r\nسؤال كرد كه معنى محبت اسلام را بر سبيل ايجاز و اختصار بنويسد آن جناب نوشت كه از محبت اسلام اين شهادت است\r\nلا إله الله وحده لا شريك له الها واحدا احدا فردا صمدا قيوما سميعا بصيرا قديرا باقيا عالما لا يجهل قادرا لا يعجز غنيا لا يحتاج عدلا لا يجور ) *\r\nو اين شهادت است كه آفرينندهء هر چيزى است و مثل و شبيه او چيزى نيست و او را ضد و نظيرى نيست و او را همتائى نيست و او است مقصود بعبادت و دعا و سؤال و خوف و اين شهادت است كه محمد ( ص ) بندهء او و رسول او و امين او وصفى او و برگزيدهء از خلق او و سيد فرستادگان و خاتم پيغمبران و افضل عالميانست پيغمبرى بعد از او نيست تبديلى از براى ملت او نيست تغييرى از براى شريعت او نيست و شهادت اينكه جميع آنچه كه محمد بن عبد اللَّه ( ص ) آورده است حق و آشكار است و تصديق به او و جميع گذشتگان پيش از او از رسولهاى خدا و پيغمبران او و حجتهاى او حق است و تصديق بكتاب خدا كه راست و عزيز است نيايد او را هيچ باطلى از پيش روى او و نه از پس وى يعنى از هيچ جهت باطلى بسوى او راه نيابد پس بطعن طاعن و بتاويل باطل مطعون و متأول نگردد چه آن فرو فرستاده ايست از نزد خدائى كه دانا است بجميع حكم و مصالح خلقين و ستوده بانعام نعم بندگان و شهادت اينكه قرآن نگهبان و حافظ است بر جميع كتب آسمانى يعنى تمام كتب آسمانى را تصديق كند و شهادت بر اينكه قرآن حق است از فاتحهء تا خاتمهء آن و تصديق ميكنيم بمحكم و متشابه و خاص و عام و وعد و وعيد و ناسخ و منسوخ و قصص و اخبار آن و احدى از مخلوق قادر نيست كه مثل آن را بياورد و شهادت اينكه راهنما بعد از پيغمبر و حجت بر مؤمنين و قائم بامر مسلمين و منطقكنندهء از قرآن عظيم و عالم به احكام قرآن برادر و خليفه و وصى و ولى او است و كسى است كه نسبت به او بمنزلهء هارون است نسبت بموسى و او است على بن ابى طالب امير المؤمنين و امام المتقين و قائد الغر المحجلين و افضل الوصيين و وارث علم النبين و المرسلين و بعد از او حسن و حسين دو سيد جوانان اهل بهشتند و بعد از او على بن الحسين زين العابدين پس محمد بن على باقر علم اولين پس جعفر بن محمد الصادق ( ع ) وارث علم وصيين پس موسى بن جعفر الكاظم پس على بن موسى الرضا ( ع ) پس محمد بن على پس على بن محمد پس حسن بن على پس حجت قائم منتظر فرزند او صلوات الله عليهم اجمعين شهادت بده از براى ايشان بوصى و امام بودن و باينكه در هيچ عصر و زمانى زمين خالى از حجت خدا بر خلق نخواهد بود و باينكه ايشان بند و دست آويز محكم خدا و ائمه هدى و حجت بر اهل دنيا هستند تا اينكه خدا وارث گردد زمين و آنچه را كه در آنست يعنى تا روز قيامت و شهادت باينكه هر كسى مخالفت نمود ايشان را گمراه و گمراه كننده و واگذارنده حق و راه راست است و باينكه ايشان تعبير و تفسيركنندهء قرآن و تكلمكنندهء\r\n","description":"","footnote":"","page_name":" 358 ","page_number":97},
  {"content":"\r\nببيان آن از جانب رسول حق سبحان باشند هر كسى بميرد و ايشان را نشناسد مثل مردن جاهليت مرده است و شهادت بده باينكه از دين ايشان است ورع و عفت و صدق و صلاح و استقامت و اجتهاد و اداء امانت بنيكوكار و بدكردار و طول سجود و روزه گرفتن روز و عبادت شب و اجتناب از محرمات و انتظار كشيدن بصبر بر گشايش كار و صبر كردن بر مصيبت و گرامى داشتن مصاحب .\r\nمعنى اسلام وضو ساختن است به آن نوعى كه خداوند در كتاب مستطاب خود فرموده است از شستن رو و دو دست تا مرفقها و مسح سر و دو پاى هر يك يك مرتبه و وضو را باطل نميكند مگر غايط يا بول يا باد يا خواب يا جنابت همانا هر كسى بر روى دو موزهء خود مسح كند مخالفت خدا و رسول خدا را كرده است و فريضهء خدا و كتاب او را واگذاشته است و مستحب است غسل روز جمعه و غسل عيدين و غسل داخل شدن مكه و مدينه و غسل زيارت و غسل احرام و غسل شب اول ماه رمضان و شب هفدهم و شب نوزدهم و شب بيست و يكم و شب بيست و سوم از ماه رمضان تمام اين غسلها مستحب است و غسل جنابت واجب است و غسل حيض نيز مثل آن واجب است و نماز واجبى ظهر چهار ركعت است و عصر چهار ركعت است و مغرب سه ركعت است و عشا چهار ركعت است و صبح دو ركعت است و مجموع اينها هفده ركعت است .\r\nو نماز مستحبى سى و چهار ركعت است هشت ركعت قبل از نماز فريضهء ظهر و هشت ركعت قبل از عصر و چهار ركعت بعد از مغرب و دو ركعت نشسته بعد از عشاء كه اين دو ركعت يك ركعت شمرده مىشود و هشت ركعت در سحر و نماز شفع كه دو ركعت است بيك سلام و نماز وتر كه يك ركعت است كه مجموع نماز شفع و وتر سه ركعت است و دو ركعت پيش از نماز صبح .\r\nو از معنى اسلام است نماز گزاردن در اول وقت و فضيلت داشتن نماز جماعت بر نماز فرادى به بيست و چهار نماز و عقب بد كار نماز خواندن نماز نيست و بايد اقتدا نشود مگر بدوستان اهل بيت و بايد نماز گزارده نشود در پوستهاى ميته و نه پوستهاى درندگان و نه جايز نيست در تشهد اول از نماز سه ركعتى يا چهار ركعتى گفتن\r\nالسلام علينا و على عباد الله الصالحين ) *\r\nزيرا كه فراغ از نماز بسلام گفتن است و بگوئى\r\nالسلام علينا و على عباد الله الصالحين ) *\r\nسلام گفته باشى .\r\nو در هشت فرسنگ و زياده نماز قصر است و چون نماز را قصر كردى بايد روزه را نيز افطار كنى و كسى كه افطار نكرد در سفر روزهء او مجزى نيست و قضا بر او واجب است زيرا كه در سفر بر او روزه نيست و قنوط سنتى است واجب در صبح و ظهر و عصر و مغرب و عشاء .\r\n","description":"","footnote":"","page_name":" 359 ","page_number":98},
  {"content":"\r\nو نماز ميت را پنج تكبير است پس هر كسى كمتر از آن بگويد مخالفت خدا و رسول او كرده است و چون مرده را خواهند داخل قبرش كنند بايد از طرف دو پاى او بنهايت تأنى و مدارات داخل قبرش كنند .\r\nو بلند گفتن * ( بِسْمِ الله الرَّحْمنِ الرَّحِيمِ ) * در جميع نمازها مستحب است .\r\nو زكات واجب در هر دويست درهم پنج درهم است و در كمتر از آن واجب نيست و زكات در مال واجب نيست تا سال بر آن نگذرد و جايز نيست دادن زكات به غير معروف اهل ولايت و دوستى اهل بيت عصمت و چون گندم و جو و خرما و مويز به پنج وسق رسيد بايد ده يك آن را زكات داد ( وسق شصت صاع است و هر صاعى چهار مد است ) « مترجم گويد » كه هر مدى بحسب وزن شاه جديد پنجاه درم الا شش مثقال و ده نخود و نصف نخود است كه هر صاع نيم من الا بيست و پنجاه مثقال و ربع آنست و جميع آن پنج وسق صد و چهل و چهار من جزئى كم مىشود .\r\nو زكات فطره بر هر سرى خواه كوچك يا بزرگ آزاد باشد يا بنده مرد باشد يا زن يك صاع كه چهار مد است واجب است از گندم يا جو يا خرما يا مويز و جايز نيست دادن آن مگر باهل ولايت و محبت اهل بيت عصمت .\r\nاكثر ايام حيض ده روز و اقل آن سه روز است و زن مستحاضه پنبه بموضع جريان دم ميگذارد تا مانع از آمدن خون باشد و غسل مىكند و نماز ميگذارد و حائض نماز را ترك مىكند و قضا ندارد و روزه را ترك مىكند و قضا مىكند .\r\nو روزه ماه رمضان واجب است و ابتداى آن ديدن ماه است و انتهاء آن ديدن ماه بعد از آن است .\r\nو جايز نيست : از نماز مستحبى را به جماعت گذاردن زيرا كه آن بدعت است و هر بدعتى گمراهى در آتش است .\r\nسه روز روزه گرفتن در هر ماهى مستحب است پنج شنبه دههء اول و چهار شنبه دههء دوم و پنج شنبه دهه آخر سوم . و هر كسى در ماه شعبان روزه دارد بسيار خوب است . و اگر قضاى روزهء ماه رمضان پى در پى گرفته نشود و متفرق قضا كرده شود مجزى است .\r\nحج خانهء خدا بر هر كسى كه استطاعت بسبيل داشته باشد واجب است و سبيل را در راحله و صحت بدن است و حج كردن جايز نيست مگر حج تمتع و حج قران و افراد كه عامه ميگذارند جايز نيست مگر از براى اهل مكه و كسانى كه هميشه در آن مكان حاضرند و جايز نيست احرام بستن از غير ميقات چه حقتعالى فرموده است * ( وَأَتِمُّوا الْحَجَّ وَالْعُمْرَةَ لِلَّه ) * و تمام كنيد حج و عمره را با خلوص نيت كه از براى خداوند يعنى تماميت شيئى اتيان به اجزاء آنست و از اجزاء واجبهء حج و عمره احرام بستن از ميقات است .\r\n","description":"","footnote":"","page_name":" 360 ","page_number":99},
  {"content":"\r\nجايز نيست قربانى كردن حيوانى كه خصيهء آن كشيده شده باشد زيرا كه آن ناقص است و نه آن حيوانى كه خصيهء آن كشيده نشده باشد اما كوفته شده باشد .\r\nجهاد كردن با امام عادل واجب است و كسى كه به جهت مال خود كشته شود يعنى خواهد دفع كند غاصب آن را و از اين جهت كشته شود شهيد است و كشتن احدى از كفار و كشتن ناصبيها حلال نيست در وقتى كه تقيه واجب باشد مگر آنكه اگر او را بقتل آورى ترا بقتل آورد يا اينكه فسادى كند كه منجر بقتل تو شود و در اين دو قسم ترا ميرسد كه او را بقتل آورى هر گاه بر خود و يا اصحاب خود نترسى « مترجم گويد » كه مقصود اينست كه اگر در اين دو صورت بر خود و يا اصحاب خود ترسى ترا نميرسد كه او را بقتل آورى زيرا كه احتمال ميرود كه تو در معرض قتل نيائى و اين اقل محذورين است و تقيه كردن در محل تقيه واجب است .\r\nكسى كه جهت دفع ظلم از خود از روى تقيه قسم ياد كند مخالفت قسم نكرده است يعنى كفاره و گناه او را نباشد .\r\nو طلاق بنا بر طريقه پيغمبر بر آن نهج است كه حقتعالى در كتاب خود و سنت رسول خود ذكر فرموده است و به غير از طريقهء پيغمبر ( ص ) طلاقى نيست و هر طلاقى كه با كتاب خدا مخالف است طلاق نيست همچنان كه هر نكاحى كه مخالف كتاب خدا است نكاح نيست .\r\nجمع ميان بيش از چهار زن آزاد جايز نيست .\r\nو چون زنى سه مرتبه طلاق عدى داده شود از براى شوهر خود حلال نيست مگر آنكه شوهرى غير از او آن زن را نكاح كند يعنى بعد از آنكه آن شوهر او را نكاح نمود و طلاقش داد جايز است كه شوهر اول او را از براى خود نكاح كند و امير المؤمنين ( ع ) فرموده است بپرهيزيد از تزويج كردن زنانى كه در يك موضع سه طلاق داده شوند زيرا كه ايشان صاحبان شوهرند « مترجم گويد » كه اختلاف است در اين مسأله ميان علماء شيعه و عامه چه علماى شيعه را مذهب آنست كه سه طلاق در يك مجلس باعث تعدد طلاق نشود پس گويا يك طلاق است مرد ميتواند رجوع كند پس زنى كه در يك مجلس او را سه طلاق دادند و شوهر آن رجوع كرد بر غير او تزويج كردن حرام است زيرا كه صاحب شوهر است اما بنا بر مذهب علماء عامه شوهر او نميتواند رجوع كند و هر يك از سه طلاق عليحده محسوب مىشود .\r\nصلوات بر پيغمبر ( ص ) واجب است در هر جايى در هنگام عطسه كردن و در وقت ذبح كردن حيوانات و غير از اين موارد « مترجم گويد » كه شايد مراد از وجوب صلوات در جايى اين باشد كه واجب است صلوات در هر جايى كه اسم آن بزرگوار مذكور شود چه اين مسأله محل اختلاف است ميان علماء و يا اينكه مقصود از وجوب شدت اهتمام باشد در محلى كه نام مبارك آن جناب مذكور شود\r\n","description":"","footnote":"","page_name":" 361 ","page_number":100},
  {"content":"\r\nو ليكن خبرى وارد نشده است در وجوب صلوات در هنگام عطسه كردن و ذبح نمودن غير از اين توقيع شريف و الله يعلم .\r\nدوست داشتن دوستان خدا واجب است و همچنين دشمن داشتن دشمنان خدا و بيزارى از ايشان و پيشوايان ايشان واجب است ، نيكى كردن بوالدين واجب است اگر چه مشرك باشند و ليكن در معصيت خدا اطاعت ايشان و نه غير ايشان روا نيست زيرا كه مخلوق را در معصيت خالق اطاعتى نيست ذبح كردن بچه شكمى ذبح كردن مادر آنست هر گاه موى يا كرك آن روئيده باشد يعنى چون حيوانى را ذبح كنند و بچه در شكم آن باشد كه موى آن روئيده باشد و ذبح آن لازم نيست و از ذبح مادرش ذبح آن كافى است .\r\nآن دو متعهء كه حقتعالى در كتاب خود نازل كرده است و پيغمبر خدا سنت كرده يكى متعهء زنان است و ديگرى متعهء حج مىباشد يعنى حج نسا است .\r\nصاحبان حق در تركهء ميت بر آن نهجى است كه خدا در كتاب خود فرو فرستاده است و نبايد حق بعضى را زياد داد تا در حق بعضى ديگر نقصان لازم آيد - و با وجود فرزند و پدر و مادر باحدى ارث نميرسد مگر شوهر و زن و صاحب سهم در ارث سزاوارتر است از كسى كه او را سهمى نيست و عصبا چه از دين خدا نيست . « مترجم گويد » كه عصبه و تعصيب باطل است و عصبه آنست كه ملاحظهء حكم الهى نشود بلكه ملاحظه خويشان بشود مثل اينكه مردى بميرد و او را پدر و مادر و دختر و عم پدرى و يا پدر و مادرى باشد پس كسى كه بتعصيب قائل است ميگويد بايد تركه را بر شش قسمت نمود و نصف آن را كه سه قسمت باشد بايد به دختر داد و دو سدس آن را كه دو قسمت باشد بايد به پدر و مادر داد و سدسى ديگر را بايد بعم داد و قائل نيست باينكه اين سدس را بايد به دختر و ابوين رد كرد چنان كه مذهب حق است .\r\nعقيقه كردن از براى مولود خواه پسر و خواه دختر واجب است و همچنين اسم برداشتن او و تراشيدن سر او در روز هفتم واجب است و بايد تصدق داده شود مقابل وزن موى آن از طلا و يا نقره « مترجم گويد » كه وجوب در اين مورد محمول است بر تأكد استحباب .\r\nختنه كردن سنتى است واجب از براى مردان و خير است يعنى مستحب است از براى زنان و همانا خداوند تبارك و تعالى تكليف نميكند هيچ نفسى را مگر به مقدار وسع و استطاعت آن .\r\nو افعال بندگان آفريده شده خداوند متعال است بخلقت تقديرى نه خلقت تكوينى « مترجم گويد » كه گويا مقصود اينست كه اعمال بندگان از قبيل تكوينيات نيست كه آنها را هيچ تصرف نباشد بلكه خود ايشان قادرند بر افعال خود آنچه خواهند ميكنند و آنچه نخواهند نميكنند پس ثواب و عقاب و امر و نهى باطل نيست چه اگر افعال ايشان\r\n","description":"","footnote":"","page_name":" 362 ","page_number":101},
  {"content":"\r\nاز قبيل تكوينيات باشد چنان كه اشاعره گويند ثواب و عقاب و امر و نهى الهى باطل خواهد بود زيرا كه بنده مختار در عمل خود نميبود و چون در اين مقام شائبهء صدق سخن قدريه ميبود كه آنها طائفهء هستند از عامه و آنها را معتزله گويند و قائلند باينكه بندگان قدرت تامه دارند بر كردن عمل و نكردن آن يعنى آنچه خواهند ميكنند و آنچه نخواهند نميكنند كه اين معنى تفويض است يعنى خدا را هيچ تصرفى در افعال بندگان نيست بلكه افعال را بايشان واگذاشته است حضرت فرمود\r\nو الله خالق كل شيء و لا نقول بالجبر و التفويض ) *\r\nو تحقيق اين مطلب بر سبيل اجمال آنست كه علماء عامه در اين مقام دو فرقه شده‌اند . اشاعره گويند كه ما بندگان را ابدا قدرتى نيست و آنچه افعال از ما صادر مىشود از خداوند صادر شده است و افعال را كه نسبت ببندگان ميدهند بر سبيل مجاز است و في الحقيقة فاعل خداوند است و استدلال كرده‌اند به چند آيه از قبيل * ( وَما تَشاؤُنَ إِلَّا أَنْ يَشاءَ الله ) * و * ( فَمَنْ يُرِدِ الله أَنْ يَهْدِيَه يَشْرَحْ صَدْرَه لِلإِسْلامِ وَمَنْ يُرِدْ أَنْ يُضِلَّه يَجْعَلْ صَدْرَه ضَيِّقاً حَرَجاً ) * و امثال اين آيات كه همه را بر خلاف معانى آنها تأويل كرده‌اند و بنا بر اين قول بطلان ثواب و عقاب لازم آيد چه اگر مدار و معيار چنين باشد پس ثواب دادن بر اعمال و عقاب كردن بر افعال محض جبر و جبر محض است زيرا كه مفروض اينست كه عمل از خدا صادر شده است پس عقاب كردن بنده چه معنى دارد و جميع قرآن رد بر اين قول است از قبيل * ( لا يُكَلِّفُ الله نَفْساً إِلَّا وُسْعَها لَها ما كَسَبَتْ وَعَلَيْها مَا اكْتَسَبَتْ ) * * ( - فَمَنْ يَعْمَلْ مِثْقالَ ذَرَّةٍ خَيْراً يَرَه وَمَنْ يَعْمَلْ مِثْقالَ ذَرَّةٍ شَرًّا يَرَه ) * - * ( كُلُّ نَفْسٍ بِما كَسَبَتْ رَهِينَةٌ ) * - * ( ذلِكَ بِما قَدَّمَتْ أَيْدِيكُمْ ) * . * ( وَأَمَّا ثَمُودُ فَهَدَيْناهُمْ فَاسْتَحَبُّوا الْعَمى عَلَى الْهُدى ) * - * ( إِنَّا هَدَيْناه السَّبِيلَ إِمَّا شاكِراً وَإِمَّا كَفُوراً ) * - * ( وَعاداً وَثَمُودَ وَقَدْ تَبَيَّنَ لَكُمْ مِنْ مَساكِنِهِمْ وَزَيَّنَ لَهُمُ الشَّيْطانُ أَعْمالَهُمْ فَصَدَّهُمْ عَنِ السَّبِيلِ وَكانُوا مُسْتَبْصِرِينَ - وَقارُونَ وَفِرْعَوْنَ وَهامانَ وَلَقَدْ جاءَهُمْ مُوسى بِالْبَيِّناتِ فَاسْتَكْبَرُوا فِي الأَرْضِ وَما كانُوا سابِقِينَ فَكُلاًّ أَخَذْنا بِذَنْبِه ) * و نفرمود اخذنا بفعلنا * ( فَمِنْهُمْ مَنْ أَرْسَلْنا عَلَيْه حاصِباً وَمِنْهُمْ مَنْ أَخَذَتْه الصَّيْحَةُ وَمِنْهُمْ مَنْ خَسَفْنا بِه الأَرْضَ وَمِنْهُمْ مَنْ أَغْرَقْنا وَما كانَ الله لِيَظْلِمَهُمْ وَلكِنْ كانُوا أَنْفُسَهُمْ يَظْلِمُونَ ) * و امثال اين آيات بسيار است و اين طائفه را در اصطلاح اهل كلام مجبره و مرجئه گويند - و معتزله گويند كه حقتعالى امور بندگان را بايشان تفويض نموده است و هر چه خواهند ميكنند و هر چه نميخواهند نميكنند پس قدرت تامه دارند بر دو طرف فعل و ترك عمل و اين طائفه را قدريه گويند و عجب در اين است كه نطفهء گنديده با اين شدت عجز كه قادر بر نگاه داشتن بول و غايط خود نيست چگونه اين سخنان از او صادر مىشود و بالجمله اين قول نيز مخالف حس و وجدان است چه\r\n","description":"","footnote":"","page_name":" 363 ","page_number":102},
  {"content":"\r\nقائل اين قول في الحقيقه نفى قدرت و سلطنت از خداوند مىكند چنانچه حديث است كه\r\nمن قال بالتفويض فقد اخرج الله عن سلطانه ) *\r\nو اين مطلب ببرهان عقلى ثابت است كه حقتعالى در هر زمانى از ازمنه قادر است بر هر فعلى از افعال پس قول حق مذهب عدليه است كه جبر و تفويض هر دو باطل است و صحيح ميان دو امر است چنان كه در حديث وارد شده است\r\nلا جبر و لا تفويض و لكن امر بين الامرين ) *\r\n- از معصوم سؤال كردند كه امر بين الامرين چيست فرمود مثل اين مثل مردى كه او را در معصيت مشاهده كنى و از آن معصيت وى را نهى كنى دست از معصيت بر ندارد و او را واگذارى تا اينكه معصيت را مرتكب شود پس تو كه اين مرد را نهى از اين معصيت كردى و از تو نپذيرفت و او را واگذاشتى تا متحمل شد او را امر به اين معصيت نكردى يعنى اگر او را امر به معصيت كرده بودى جبر لازم مىآيد و اگر او را نهى نكرده بودى تفويض لازم مىآمد پس هيچ يك محقق نشد بلكه امرى ميان اين دو امر پديدار شد پس مذهب حق اينست كه عبد نه قدرت تامه دارد بر دو طرف فعل و ترك عمل چنان كه متعزله گويند و نه اينكه هيچ قدرت ندارد بر فعل و ترك چنان كه اشاعره گويند بلكه يكى از دو بر طرف فعل قدرت تامهء دارد كه آن طرف را واقع ميسازد و قدرت ناقصه دارد بر طرف ديگر كه آن را واقع نميسازد و علت اين مطلب با تساوى اقدار و تمكين حقتعالى او را به دو طرف عمل امرى است كه به خود بنده رجوع مىكند كه ارادهء يكى از اين دو طرف مىكند بدون ديگرى پس عبد مختار است در فعل و ترك هر عملى از اعمال خود و ليكن هر طرفى كه اراده كرد از فعل يا ترك قدرت تامهء بر آن طرف دارد و قدرت ناقصه بر طرف ديگر دارد پس نه قدرت تامهء بر هر دو طرف دارد چنان كه معتزله گويند و نه هيچ قدرت ندارد بر هر دو طرف چنان كه اشاعره گويند بلكه امرى ميان اين دو امر است كه بر طرف مراد قدرت تامه دارد و بر طرف غير مراد قدرت تامهء ندارد و اين مطلب اقتضاى بسط پيش از اين دارد و ليكن چون منجر بخروج از مقصود خواهد شد به اين اجمال اكتفا شد و الله الموفق و آن جناب در شاهد قول بعدم جبر و تفويض ميفرمايد كه حقتعالى صحيح را بنا خوش فرا نميگيرد يعنى عمل هر كسى از براى نفس او است و اطفال را بگناهان پدران آنها عذاب نميكند و بار كسى را بر دوش ديگرى نمينهد و بنده را پاداش نميدهد مگر باندازهء عمل او و ليكن او را ميرسد كه عفو و تفضل در حق بندگان فرمايد اما جور و ظلم نميكند چه او منزه و مبرا است از ظلم و جور و واجب نميكند بر بندگان اطاعت كسى را كه ميداند ايشان را گمراه مىكند و از جاده حق منحرف ميگرداند و اختيار نميكند او را از براى رسانيدن احكام خود بندگان و برگزيده نميكند از بندگان خود كسى را كه ميداند به او و به پرستش او كافر خواهد شد و بندگى شيطان را مىكند نه بندگى او را و همانا اسلام غير از ايمان\r\n","description":"","footnote":"","page_name":" 364 ","page_number":103},
  {"content":"\r\nاست و هر مؤمنى مسلمانست اما هر مسلمانى مؤمن نيست و دزدىكننده هنگامى كه دزدى مىكند مؤمن نيست و اگر در آن حال مؤمن باشد دزدى نميكند و زناكننده هنگامى كه زنا مىكند مؤمن نيست و اگر در آن حال مؤمن باشد زنا نميكند .\r\nاصحاب حدود يعنى كسانى كه مستحق جريان حدود الهى هستند مسلمان هستند نه از قبيل مؤمنانند و نه از قبيل كافران و حقتعالى هيچ مؤمنى را داخل آتش نميكند چه او را وعدهء بهشت داده است و هيچ كافرى را از آتش بيرون نمىآورد و حال آنكه او را وعيد آتش و مخلد بودن در آتش داده است و خداوند نمىآمرزد كسى را كه به او شرك آورد و سواى او گناه هر كسى را كه بخواهد مىآمرزد و گناهكاران اهل توحيد را داخل آتش مىكند و آنها را از آتش بيرون مىآورند و شفاعت ايشان جايز باشد و دار دنيا در اين زمان دار تقيه و دار اسلام است نه در كفر است و نه در ايمان .\r\nو امر بمعروف و نهى از منكر با امكان واجب است در صورتى كه خوف بر نفس نباشد .\r\nو ايمان ادا كردن امانت و اجتناب كردن از جميع گناهان كبيره است و معرفت خدا و رسول و امام است بقلب و اقرار كردن است به زبان و عمل كردن فرائض است باركان بدن .\r\nو تكبير در عيد فطر واضحى واجب است اما در عيد فطر در عقب پنج : از واجب است كه ابتداء آنها عقب نماز مغرب شب عيد فطر است و در عيد اضحى عقب ده نماز واجب است كه ابتداء آنها عقب نماز ظهر يوم النحر است يعنى روز عيد اضحى كه دهم ماه ذيحجه است و از براى كسى كه در منى است عقب پانزده نماز واجب است « مترجم گويد » كه در تكبير عيد اختلاف است ميان علماى اماميه و مشهور استحباب آنست و مرحوم شيخ حر عاملى در وسائل الشيعه و غير او در ساير كتب اين حديث را ذكر كرده‌اند وجوب را حمل بر تأكد استحباب كرده‌اند و فتاوى علماى اماميه بر استحباب تكبير است در عيد فطر عقب چهار نماز كه ابتداى آنها عقب نماز مغرب است اگر چه بعضى ترديد در چهار تكبير و پنج تكبير كرده‌اند و در عيد اضحى استحباب ده تكبير از براى كسى است كه در غير منى باشد از ساير امصار و امكنه و پانزده تكبير از براى كسى است كه در منى باشد و ناسك نيز باشد يعنى متحمل اعمال حج شده باشد .\r\nزن صاحب نفاس بايد بيشتر از هجده روز نماز خود را ترك نكند پس اگر پيش از هجده روز طاهر شد نماز بخواند و اگر طاهر نشد تا اينكه از هجده روز تجاوز كرد غسل كند و نماز بخواند و عمل زن مستحاضه بجاى آورد . « مترجم گويد » كه اختلاف است ميان علما در اينكه اكثر ايام نفاس ده روز يا بيشتر است و مشهور\r\n","description":"","footnote":"","page_name":" 365 ","page_number":104},
  {"content":"\r\nاست كه ده روز است اگر چه روايت مختلفه وارد شده است و هفده روز و هجده روز و سى روز و چهل روز و پنجاه روز نيز وارد شده است و اكثر اينها محمول بر تقيه و غير آنست و حديث اسماء بنت عميس در نفاس محمد بن ابى بكر و سؤال او از رسول خدا در حجة الوداع و جواب آن حضرت بهجده روز مشهور و معروف است و اين حديث را از هر يك از صادقين عليهما السلام سؤال كردند فرمودند كه اسماء بعد از گذشتن هجده روز از زمان نفاس خود اين سؤال را از رسول خدا ( ص ) نمود و اگر قبل از هجده روز سؤال كرده بود رسول خدا او را امر به غسل ميفرمود و بالجمله - اشهر روايات آنست كه اكثر زمان نفاس ده روز است چنانچه آن فتواى جل علماء بلكه كل ايشان است و نادرى مخالفت كرده‌اند و اين حديث نيز تصريح به حكم هجده روز نيست و بر فرض صراحت محمول بر تقيه است و بايد ايمان آورده شود به عذاب قبر و منكر و نكير و مبعوث شدن بعد از موت و ميزان و صراط و واجب است بيزار بودن از كسانى كه بآل محمد ظلم كردند و همت گماشتند بر بيرون كردن ايشان و سنت كردند ستم كردن بايشان و تغيير دادند سنت پيغمبر ايشان را .\r\nواجب است بيزار بودن از ناكثين و قاسطين و مارقين كه ناكثين كسانى بودند كه پردهء رسول خدا را پاره كردند و بيعت امام خود را شكستند و زنى را در پيش انداختند و با امير المؤمنين محاربه كردند و شيعيان پرهيزكار را در معرض قتل درآوردند . « مترجم گويد » كه مقصود از ناكثين اصحاب جملند كه متابعت عايشه كردند و با امير المؤمنين محاربه كردند و جمعى كثير از شيعيان را كشتند و عهد آن حضرت را شكستند و آن ملعونه را سوار شتر كردند و او را ببصره بردند و مقصود از قاسطين معاويه و اتباع او هستند كه با امير المؤمنين جور كردند و از طريقهء حقه عدول كردند و در واقعهء صفين با آن جناب محاربه كردند و مقصود از مارقين جمعى باشند كه از دين خدا خارج شدند و كشتن خليفهء امير المؤمنين را حلال دانستند كه از ايشان بود عبد اللَّه بن وهب و حرقوص بن زهير البجليّ معروف بذى الثديه و اين قضيه در واقعهء نهروان رخ داد و اين تفسير از پيغمبر ( ص ) مروى است .\r\nحضرت رضا ( ع ) بعد از ذكر اين سه طائفه اشاره به بيزارى از عثمان مينمايد و ميفرمايد واجب است بيزار بودن از كسى كه دور كرد اخيار را و پراكنده نمود ايشان را يعنى مانند ابى ذر غفارى را و جمع كرد راندگان و لعنشدگان را و اموال و غنائم را كه بايد در ميان فقرا قسمت شود و قرار داد دست گردان در ميان توانگران يعنى به فقرا و ضعفا چيزى نداد يا اندكى داد و جميع را باغنياء و كسانى كه مستحق نبودند ميداد و بيخردان را از عمال قرار داد و مانند معاويه و عمرو بن عاص كه پيغمبر آنها را لعن كرد يعنى در مكه\r\n","description":"","footnote":"","page_name":" 366 ","page_number":105},
  {"content":"\r\nآنها را مطرود و مردود و طلقا قرار داد - و واجب است بيزار بودن از دوستان ايشان كه با امير المؤمنين محاربه كردند و انصار و مهاجرين و اهل فضل و صلاح از پيشينيان را كشتند - و واجب است بيزارى از اهل مشورت يعنى كسانى كه با يك ديگر شورى كردند و حق را از صاحب حق منع كردند و از ابى موسى اشعرى و دوستان او كه اينها كسانى باشند كه مصداق اين آيهء شريفه باشند\r\n* ( الَّذِينَ ضَلَّ سَعْيُهُمْ فِي الْحَياةِ الدُّنْيا وَهُمْ يَحْسَبُونَ أَنَّهُمْ يُحْسِنُونَ صُنْعاً أُولئِكَ الَّذِينَ كَفَرُوا بِآياتِ رَبِّهِمْ ) * و بولاية امير المؤمنين و لقائه كفروا بان لقوا الله به غير امامته * ( فَحَبِطَتْ أَعْمالُهُمْ فَلا نُقِيمُ لَهُمْ يَوْمَ الْقِيامَةِ وَزْناً ) * ) *\r\nيعنى اينها كسانى هستند كه زيانكارترين مرد مانند كه كم شد و ضايع گشت شتافتن ايشان به عمل نيكو در زندگانى دنيا و مىپندارند كه نيكو ميكنند كار را و اين گروه‌اند كه كافر شدند بآيات پروردگار خود يعنى بولايت امير المؤمنين و كافر شدند بلقاء او يعنى ملاقات كنند خدا را بدون ولايت امير المؤمنين ( ع ) پس بجزاى او نميرسند پس تباه شد كارهاى ايشان كه به صورت نيكو مينمود پس اقامت نخواهيم كرد در روز رستخيز ترازوئى كه بدان بسنجند عملها را چه نابود گشته باشد اعمال ايشان پس ايشان باشند سگهاى اهل آتش .\r\nواجب است بيزارى از انصاب و ازلام يعنى ، پيشوايان اهل ضلالت و رئيسان اهل جور تمام ايشان اول ايشان و آخر ايشان - و واجب است بيزارى از امثال پىكننده هاى ناقهء صالح كه از اشقياى اولين و آخرين بودند و از كسانى كه دوستان ايشان هستند - و واجب است دوستى امير المؤمنين و كسانى كه گذشتند بر طريقهء رسول خدا و تغيير و تبديل در دين قويم او ندادند مثل سلمان فارسى و ابى ذر غفارى و مقداد بن اسود و عمار بن ياسر و حذيفة بن يمانى و ابى الهيثم بن التيهان و سهل بن حنيف و عبادة بن الصامت و ابى ايوب انصارى و خزيمة بن ثابت ذى الشهادتين و ابى سعيد خدرى و امثال ايشان رضى الله عنهم و رحمة الله عليهم - و واجب است دوستى با اتباع ايشان و دوستان ايشان و كسانى كه راه يافتند براهنمائى ايشان و سلوككنندگان بمنهاج ايشان رضوان الله عليهم و رحمته - و از دين اسلام است حرام بودن شراب اندك از آن و بسيار از آن و حرام بودن هر قسمى از شراب مسكر چه كم از آن و چه زياد از آن و آنچه مسكر است كثير از آن قليل و كثيران حرام است و مضطر شراب نياشامد زيرا كه باعث هلاكت او مىشود يعنى در حرام شفا نيست پس شراب ناخوش را شفا نميدهد بلكه باعث هلاكت او مىشود - و حرام بودن گوشت هر صاحب نيشى از درندگان و هر صاحب چنگالى از مرغان - و حرام بودن سپرز زيرا كه آن خونست - و حرام بودن گوشت جرى و ماهى طافى و مار ماهى و زمير كه اينها از انواع ماهى است و هر ماهى كه آن را فلسى نيست - و اجتناب كردن از\r\n","description":"","footnote":"","page_name":" 367 ","page_number":106},
  {"content":"\r\nگناهان كبيره كه آن قتل نفس است كه خدا آن را حرام كرده است و زنا و دزدى و شراب خوردن و عاق والدين و فرار از جهاد و خوردن مال يتيم از روى ظلم و خوردن مردار و خون و گوشت خوك و حيوانى كه در هنگام ذبح نام غير خدا را بر آن برند يعنى مانند ذبح كفار كه نام بتان بر آن بخوانند و * ( بِسْمِ الله الرَّحْمنِ الرَّحِيمِ ) * نگويند به غير ضرورت يعنى در مقام ضرورت خوردن آن جايز است - و خوردن ربا بعد از وضوح ربا بودن آن يعنى اگر جهل بربا بودن مال داشته باشد خوردن آن حرام نيست - و سحت يعنى مطلق كسب حرام يا رشوه گرفتن در حكم خدا - و قمار باختن - و كم دادن در كيل يا وزن - و نسبت زنا دادن بزنان محفوظه - و شهادت ناحق دادن - و مأيوس شدن از فضل خدا كه موجب راحت بنده است - و ايمن شدن از پاداش و جزاى بد دادن خدا بر اعمال - و نااميد شدن از بخشش خدا - و يارى كردن ظالمان و ركون و اعتماد بسوى ايشان - و قسم دروغ كه آثار را منقطع مىكند - و نگاهداشتن حقوق مردم بدون اضطرار - و دروغ گفتن - و تكبر - و اسراف و تبذير « مترجم گويد » كه اسراف صرف كردن است زياده بر آنچه بايد صرف كرد و تبذير صرف كردن است آنچه را اصلا نبايد صرف كرد - و خيانت كردن - و استخفاف به حج يعنى با وجود استطاعت حج نكردن - و محاربه كردن با دوستان خدا - و اشتغال بملاهى يعنى نواختن آلات لهو چون نى و دف و امثال اينها - و اصرار كردن بر گناهان يعنى گناهان غير از آنچه مذكور شد كه آنها تعبير به گناهان صغيره كنند .\r\nبطريق ديگر از فضل بن شاذان از حضرت رضا ( ع ) اين حديث شريف مروى است مگر آنكه در اين حديث به اين طريق ذكر نكرده است كه حضرت رضا ( ع ) اينها را بمأمون نوشت و ذكر كرده است كه فطره يك مد يا دو مد است باختلاف نسخ از گندم و يك صاع است از جو و خرما و مويز .\r\nذكر كرده است كه وضوء يك مرتبه است يعنى شستنهاى آن يك مرتبه واجب است و دو مرتبه اتمام وضو است يعنى اتيان بمستحب است ذكر كرده است كه گناهان پيغمبران گناهان صغيره است و بخشيده شده است ذكر كرده است كه زكات بر نه چيز تعلق ميگيرد گندم و جو و خرما و مويز و شتر و گاو و گوسفند و طلا و نقره و حديث عبد الواحد بن محمد بن عبدوس يعنى حديث اول از اين دو حديث كه اين زياده در آن نيست نزد من صحيحتر است . و لا حول و لا قوة الا بالله بطريق ديگر از فضل بن شاذان از حضرت رضا ( ع ) مثل حديث عبد الواحد بن عبدوس مروى است و بعضى از اخبار آن بزرگوار اينست كه ابو عاصم از آن حضرت روايت كرده است كه موسى بن جعفر ( ع ) روزى پيش روى پدر بزرگوارش تكلم كرد و\r\n","description":"","footnote":"","page_name":" 368 ","page_number":107},
  {"content":"\r\nو نيكو تكلم كرد و آن جناب فرمود اى پسرك من حمد مخصوص خداوندى است كه ترا جانشين پدران و مايه سرور در ميان فرزندان و عوض از صديقان من قرار داد يعنى مرا بهتر از تو پسر و صديقى نيست از أبو الحسين محمد بن ابن ابى عباد كه مردى بود مشهور بشنيدن آواز لهو و خوردن شراب مروى است كه گفت از حضرت رضا ( ع ) از شنيدن آن آواز لهو سؤال كردم فرمود اهل حجاز را در آن رأى است يعنى ميگويند كه جايز است شنيدن آن و حال آن كه در معرض باطل و لهو است يعنى از قبيل لهو است و باطل است آيا شنيدهء قول خدا را * ( وَإِذا مَرُّوا بِاللَّغْوِ مَرُّوا كِراماً ) * چون بگذرند اين بندگان حميدة الخصال بلغو يعنى بمعاصى چون نواختن آلات لهو بگذرند در حالتى كه كريمان باشند يعنى بروند و نفس خود را بزرگ دارند از آنكه بنشينند و گوش دهند از محمد بن يحيى الصولى مروى است كه گفت حديث كرد ما را عور بن محمد و او گفت كه حديث كرد مرا سهل بن قاسم النوشجانى و او گفت كه حضرت رضا ( ع ) در خراسان به من فرمود كه ميان من و شما نسبت قبيله او بله است من عرض كردم ايها الاميران نسبت چيست فرمود كه چون عبد اللَّه بن عامر كريز خراسان را فتح كرد دو دختر از يزدجرد بن شهريار پادشاه عجم بدست آورد و آنها را نزد عثمان بن عفان فرستاد و او يكى را بحسن و يكى را بحسين ( ع ) بخشيد و اين دو دختر در نزد اين دو بزرگوار در حالت نفاس رحلت كردند و آن دخترى كه مصاحب حضرت حسين ( ع ) بود در حالت نفاس على بن الحسين وفات يافت . و بعضى از زنهاى مربيه اولاد پدر حضرت على بن الحسين متكفل امور آن حضرت شد تا اينكه آن حضرت بزرگ شد و مادرى از براى خود غير از آن زن مربيه نميدانست پس از آن دانست كه اين زن كنيزك و خدمتكار او است و مردم اين زن را مادر او ميناميدند و پس از آنكه او را تزويج كرد گمان ميكردند كه آن بزرگوار مادر خود را تزويج كرده است معاذ الله بلكه اين زن را تزويج كرد و حال او به اين قسم بود كه مذكور شد و سبب تزويج او اين بود حضرت على بن الحسين ( ع ) با بعضى از زنان خود مواقعه كرد پس از آن بيرون آمد كه غسل كند اين زن مربيه او را بعضى ملاقات كرد و به او فرمود اگر در قلب تو چيزى از اين امر خطور كرده است از خدا بترس و مرا اعلام كن يعنى اگر ميل بنكاح دارى بگو عرض كرد بلى آن جناب او را تزويج فرمود و از اين جهت از مردم گفتند كه على بن الحسين مادر خود را تزويج كرد و عون از براى من گفت كه سهل بن قاسم به من گفت كه هيچ طالب حديث در نزد ما باقى نماند مگر اينكه از روايت من از حضرت رضا ( ع ) اين حديث را نوشت و از محمد بن ابى عباد مروى است كه گفت روزى از حضرت رضا ( ع ) شنيدم كه فرمود يا غلام آتنا الغذاء يعنى اى پسر بياور طعام چاشت را پس گويا من منكر شدم از اين تعبير و آثار انكار از من پديدار شد آن حضرت اين آيه شريفه را خواند * ( قالَ لِفَتاه آتِنا غَداءَنا ) * يعنى موسى\r\n","description":"","footnote":"","page_name":" 369 ","page_number":108},
  {"content":"\r\nبيوشع گفت بياور طعام چاشت ما را پس من عرض كردم امير اعلم ناس و افضل ايشان است « مترجم گويد » تو هم محمد بن ابى عباد از انكار اين تعبير متحمل است كه يكى از دو جهت باشد اول آنكه آتنا متعدى بمفعول ثانى مىشود بباء جاره مثل * ( ائْتُونِي بِكُلِّ ساحِرٍ عَلِيمٍ ) * پس سبب استعمال آن بدون باعجاره چيست دوم آنكه استعمال لفظ غذاء بمعنى طعام در وقت چاشت چه معنى دارد و آن جناب جواب فرمود كه خداوند عالم در قرآن مجيد به اين نوع استعمال كرده است و اين دليل است بر صحت اين تعبير چه آيات قرآنى از افصح كلمات است .\r\nو از محمد بن يحيى الصولى مروى است كه گفت حديث كرد ما را ابى زكوان قاسم بن اسماعيل و او گفت حديث كرد از براى من ابراهيم بن عباس الصولى كه در سال دويست و بيست و هفتم و گفت ما روزى پيش روى على بن موسى الرضا ( ع ) بوديم فرمود كه در دنيا نعيم حقيقى نيست و بعضى از فقها كه در محضر شريف او حضور داشتند عرض كردند كه حقتعالى فرموده است * ( ثُمَّ لَتُسْئَلُنَّ يَوْمَئِذٍ عَنِ النَّعِيمِ ) * آيا اين نعيم كه خدا ميفرمايد در روز قيامت از آن سؤال كرده خواهيد شد در دنيا نيست و حال اينكه اين نعيم آب سرد است حضرت رضا ( ع ) صداى مبارك خود را بلند كرد فرمود كه نعيم را چنين تفسير كرده‌ايد و شما آن را بر چند قسم قرار داده‌ايد و طايفهء از شما گويند كه آن آب سرد است و غير از ايشان گويند كه آن طعام پاكيزه است و ديگران گويند كه خواب نيكو و پاكيزه است و حال اينكه پدر بزرگوارم از پدر بزرگوارش ابى عبد اللَّه ( ع ) از براى من حديث كرده است كه اين اقوال شما در نزد آن بزرگوار مذكور شد در اين آيه شريفه * ( لَتُسْئَلُنَّ يَوْمَئِذٍ عَنِ النَّعِيمِ ) * و آن جناب بغضب رفت و فرمود كه خدا از بندگان خود سؤال نميكند از چيزى كه بايشان تفضل فرموده است و بر ايشان به آن منت نميگذارد و منت گذاردن بنعمت دادن از مخلوقين نسبت به يكديگر قبيح است پس چگونه مىشود به خالق نسبت داد چيزى كه نسبت دادن آن بمخلوقين پسنديده نيست و لكن نعيم حب ما اهل بيت و دوستى است كه خداوند بعد از سؤال از توحيد و نبوت از آن سؤال مىكند و حب ما را نعيم گويند از اين جهت كه چون بنده بدوستى ما وفا كند او را ميكشاند بنعيم بهشت كه از براى آن زوال نيست و پدر بزرگوارم به اين حديث يعنى بمضمون اين حديث از پدر بزرگوارش از محمد بن على از پدر بزرگوارش على بن الحسين از پدر بزرگوارش حسين بن على از پدر بزرگوارش على ( ع ) روايت كرده است كه آن جناب فرمود رسول خدا ( ص ) فرمود يا على همانا اول چيزى كه از بنده سؤال مىشود شهادت لا إله الا الله و محمد رسول الله است و شهادت اينست كه تو ولى مؤمنين هستى كه آن را خدا قرار داده است و من از براى تو قرار داده‌ام . پس كسى كه به آن اقرار كنند و معتقد باشد به آن او را نعيمى دهند كه از براى آن زوالى نباشد .\r\nو محمد بن يحيى الصولى گويد كه چون ابو ذكوان اين حديث شريف را از براى من بيان كرد ابتداء بدون سؤال به من گفت كه من ترا به اين خبر شريف حديث ميكنم از چند جهت\r\n","description":"","footnote":"","page_name":" 370 ","page_number":109},
  {"content":"\r\nيعنى چند علت است كه باعث اعتبار اين حديث مىشود در نزد تو . بعضى از آنها اينست كه تو در بصره مرا قصد كردى يعنى از ميان نقلهء احاديث مرا اختيار كردى و بعضى از آنها اينست كه عم تو يعنى ابراهيم بن عباس الصولى اين حديث را از براى من افاده كرده يعنى چون از عم تست و تو او را متعهد ميدانى پس باعث اعتبار اين حديث مىشود . و بعضى از آنها اينست كه من مشغول بلغت و اشعار بودم يعنى در فن لغت و اشعار مهارت داشتم و بر غير لغت و اشعار اعتماد نميكردم پس پيغمبر ( ص ) را در خواب ديدم كه مردم بر او سلام ميكردند و آن بزرگوار جواب سلام ايشان را ميداد و من سلام كردم و آن حضرت جواب سلام مرا رد نكرد عرض كردم يا رسول الله من از امت تو نيستم فرمود چرا و ليكن حديث كن مردم را بحديث نعيم كه از ابراهيم شنيدى صولى گويد كه اين حديث است كه ناس از پيغمبر ( ص ) روايت كرده‌اند كه در روز قيامت اول چيزى كه از بنده سؤال مىشود شهادت و نبوت و دوستى على بن ابى طالب است . و محمد بن موسى الرازى از پدرش روايت كرده است كه گفت روزى حضرت رضا ( ع ) قرآن را ذكر فرمود و حجت در آن و علامت و معجزه در نظم آن را بزرگ قرار داد و فرمود قرآن است ريسمان محكم خدا و قرآن است چنگ آويز مستحكم خدا و قرآن است راه بر گزيده خدا كه ميكشاند بنده را ببهشت و نجات ميدهد وى را از آتش كه بمرور ازمنه كهنه نشود و باختلاف السنه فاسد نشود زيرا كه قرآن از براى زمانى بدون زمانى قرار داده نشده است بلكه دليل برهان و حجت بر هر انسان قرار داده شده است كه باطل بر آن راه نيابد نه در زمان نزول آن و نه بعد از آن بمرور دهور و قرآن فرو فرستاده اى است از حكيم پسنديده . و از قاسم النوشجانى مروى است كه گفت مردى به حضرت رضا ( ع ) عرض كرد يا ابن رسول الله از عروة بن زياد روايت شده است كه گفت پيغمبر ( ص ) در حال تقيه وفات كرد فرمود اما بعد از قول خدا * ( يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَإِنْ لَمْ تَفْعَلْ فَما بَلَّغْتَ رِسالَتَه وَالله يَعْصِمُكَ مِنَ النَّاسِ ) * پيغمبر ( ص ) كه سبب ضامن شدن خدا در اين آيه بحفظ كردن و نگاهداشتن او را تقيه و اتمام و كمال از ميان برداشت و امر خدا را بيان فرمود و لكن بعد از وفات آن جناب قريش آنچه خواستند كردند و اما قبل از نزول اين آيه شريفه شايد تقيه ميفرمود . و از ابراهيم بن عباس مروى است كه گفت حديث كرد مرا على بن موسى الرضا ( ع ) از پدر بزرگوارش از جعفر بن محمد ( ص ) كه آن جناب فرمود چون دنيا بر انسانى روى آورد\r\n","description":"","footnote":"","page_name":" 371 ","page_number":110},
  {"content":"\r\nمحاسن غير او در او جلوه گر شود و دنيا او را در نظر مردم جلوه خوبى دهد و چون دنيا بر او پشت كند محاسن خودش از او بر طرف شود و او در نظر مردم جلوه بدى كند . و از ابراهيم بن عباس مروى است كه گفت از حضرت رضا ( ع ) شنيدم كه ميفرمود دوستى كردن در بيست سال خويشى است يعنى اگر كسى با كسى بيست سال دوستى كند وى خويش او گردد و بمنزلت كسى باشد نسبت به او كه در نسب با يك ديگر شركت داشته باشند و علم جمعكننده تر است خير دنيا و آخرت را از براى اهل علم از جمع كردن پدران از براى اولاد خود . و از بكر بن احمد بن محمد بن ابراهيم قصرى مروى است كه گفت حديث كرد ما را حسن بن على بن محمد بن على بن موسى از على بن موسى از موسى بن جعفر عليهم السلام كه آن جناب فرمود نخواهد بود قائم مگر امام بن امام و وصى بن وصى . و به اين اسناد از جعفر بن محمد از پدر بزرگوارش محمد بن على عليهم السلام مروى است كه فرمود پيغمبر ( ص ) وصيت كرد بعلى و حسن و حسين عليهم السلام پس از آن فرمود در قول خدا * ( يا أَيُّهَا الَّذِينَ آمَنُوا أَطِيعُوا الله وَأَطِيعُوا الرَّسُولَ وَأُولِي الأَمْرِ مِنْكُمْ ) * كه مقصود از * ( أُولِي الأَمْرِ ) * ائمه است از فرزندان على و فاطمه تا اينكه ساعت بپاى شود و قيامت درآيد . و از بكر بن احمد قصرى مروى است كه گفت حديث كرد ما را ابو مجيد حسن بن على بن محمد بن على بن موسى از پدرش از على بن موسى بتوسط آباء امجاد خود از حسين بن على ( ع ) كه آن جناب فرمود شنيدم از جد بزرگوارم رسول خدا كه ميفرمود در شبى كه پروردگار من مرا سير ميداد يعنى در شب معراج ديدم فرشته را در بطنان عرش كه شمشيرى از نور در دست او بود و با آن شمشير بازى ميكرد چنان كه على بن ابى طالب ( ع ) با ذو الفقار بازى ميكرد و فرشتگان چون مشتاق على بن ابى طالب ( ع ) ميشدند به روى آن فرشته نظر ميكردند . پس من عرض كردم اى پروردگار برادر من على بن ابى طالب ( ع ) زياد به روى آن فرشته ميماند و فرمود يا محمد اين فرشته است كه آن را به صورت على آفريده‌ام و در بطنان عرش من مرا عبادت مىكند و حسنه و تسبيح و تقديس او از براى على بن ابى طالب ( ع ) نوشته مىشود تا روز قيامت . حضرت على بن موسى الرضا ( ع ) بتوسط آباء امجاد خود از على بن ابى طالب ( ع ) روايت كرده است كه آن جناب فرمود رسول خدا فرمود نزديك است كه حسد بر قدر سبقت گيرد يعنى از كثرت حسد نزديك است كه هر خوبى كه از براى مردمان مقدر شده است ببدى مبدل شود . حضرت على بن موسى الرضا ( ع ) بتوسط آباء امجاد خود از على بن ابى طالب روايت كرده است كه آن جناب فرمود رسول خدا ( ص ) فرمود يا على حفظ نكند مرا در حق تو مگر تقوىكاران ، پاكيزه عملان ، نيكان برگزيده گان و نيستند ايشان در ميان امت من مگر مثل يك موى سفيد در گاو سياه در شب تاريك . حضرت على بن موسى الرضا ( ع ) از پدر بزرگوارش از پدران خود از على بن ابى طالب ( ع ) روايت كرده است كه آن جناب فرمود رسول خدا ( ص ) با ما بيرون آمد و در دست او انگشترى بود كه نگين آن مهره يمانى سياه و سفيد بود و با ما نماز گذارد پس چون نماز او تمام شد انگشتر را تسليم من نمود و فرمود يا على اين انگشتر را در دست راست خود كن و در آن\r\n","description":"","footnote":"","page_name":" 372 ","page_number":111},
  {"content":"\r\nنماز گذار آيا نميدانى كه نماز خواندن در مهرهء يمانى سياه و سفيد هفتاد نماز است و آن مهره يمانى تسبيح و استغفار مىكند و مزد آن از براى صاحبش مقرر خواهد شد و با لله العصمة و التوفيق .\r\n\r\nباب سى و پنجم در ذكر داخل شدن آن جناب بنيشابور و ذكر بر آن محله و آن خانهء كه آن جناب در آن فرود آمد\r\nاز ابو واسع محمد بن احمد بن محمد بن اسحق نيشابورى مرويست كه گفت از جده‌ام خديجه بنت عمران ابن پسنده شنيدم كه گفت چون حضرت رضا ( ع ) داخل نيشابور شد در محله غر فرود آمد در محله كه معروف به لاشاباذ است و در خانهء جد من پسنده وارد شد و او را پسنده گويند بدين سبب كه حضرت رضا ( ع ) از ميان مردم او را پسنديد و پسنده كلمه اى است فارسى و معناى آن در عربى مرضى است پس چون آن بزرگوار در خانهء ما فرود آمد در طرفى از اطراف خانه بادامى كشت و آن بادام روئيد و درختى شد و در مدت يك سال بادام آورد مردم از اين واقعه اطلاع يافتند و مىآمدند و ببادام اين درخت استشفا ميكردند و كسى كه او را دردى ميرسيد من باب تبرك به قصد استشفا از اين بادام تناول ميكرد عافيت مىيافت و كسى كه او را درد چشمى ميرسيد اين بادام را بر روى چشم خود ميگذاشت عافيت مىيافت و زن حامله كه زائيدن او دشوار ميشد از اين بادام تناول مينمود زائيدن بر او آسان ميشد و در آن ساعت وضع حمل او ميشد و چون حيوانى از حيوانها را قولنج ميگرفت از شاخه هاى اين درخت ميگرفتند و بر شكم آن ميكشيدند عافيت مىيافت و باد قولنج او ببركت حضرت رضا ( ع ) بر طرف ميشد پس مدتى بر اين درخت گذشت آن درخت خشك شد جد من حمدان آمد و شاخه هاى اين درخت را قطع كرد از اين جهت كور شد و حمدان را پسرى بود كه آن را ابو عمرو ميناميدند آمد و اين درخت را از روى زمين قطع كرد و تمام مال او كه مبلغ آن از هفتاد هزار تا هشتاد هزار درهم بود از دست او رفت و چيزى باقى نماند و اين عمرو را دو پسر بودى كه نويسنده هاى محمد بن ابراهيم بن سمحور بودندى و يكى از آنها را أبو القاسم گفتندى و ديگرى را ابو صادق خواستند اين خانه را تعمير كنند بيست هزار درهم صرف آن خانه كردند و باقى از ريشهء اين درخت را بر كندند و نميدانستند كه از اين حرفت چه واقعه بر اينها روى ميدهد پس يكى از آنها متولى زمين و باغ و املاك امير خراسان شد پس از زمانى مراجعت كرد بنيشابور در حالتى كه در محل بود و پاى راست او سياه شده بود پس گوشت پاى او قطعه قطعه شد و بعد از يك ماه در اين ناخوشى مرد و اما يكى ديگر از اين دو پسر كه بزرگتر از اين بود در ديوان سلطان در نيشابور بود و در دفتر خانه نويسنده بود و بالاى سر او قومى از نويسنده ها ايستاده بودند يكى از ايشان گفت خداوند چشم بد از نويسنده اين خط دفع\r\n","description":"","footnote":"","page_name":" 373 ","page_number":112},
  {"content":"\r\nكند پس در آن ساعت دست او بلرزه آمد و قلم از دست او افتاد و ريش خوردى در هيئت او بيرون آمد و به منزل خود مراجعت كرد ابو العباس كاتب با جماعتى بر او وارد شدند و به او گفتند كه اين ناخوشى كه به تو رسيده است از جهت حرارت است و بر تو لازم است كه قصد كنى پس قصد كرد فرداى آن روز اين جماعت بعيادت او آمدند و به او گفتند كه امروز نيز بر تو لازم است كه قصد كنى پس آن روز را هم قصد كرد دست او سياه شد و گوشت آن قطعه قطعه شد و آن روز مرد و موت اين دو نفر كمتر از يك سال واقع شد .\r\n\r\nباب سى و ششم « در ذكر احاديثى كه از آن جناب وارد شده است در يك منزلى از نيشابور در حالتى كه » « آن جناب قصد مأمون كرد و رو بخراسان نهاد »\r\nاز عبد السلام بن صالح ابو صلت هروى مروى است كه گفت من با على بن موسى الرضا ( ع ) بودم در حالتى كه آن جناب از نيشابور كوچ كرده و بر استرى سياه و سفيد سوار بود بناگاه محمد بن رافع و احمد بن حرث و يحيى بن يحيى و اسحق بن راهويه و چند نفر از اهل علم آويختند بدهنهء استر آن بزرگوار در آن منزل و عرض كردند ترا به حق آباء پا كانت قسم ميدهيم كه حديثى از براى ما بيان كن كه از پدر بزرگوارت شنيده باشى آن جناب سر مبارك خود را از عمارى بيرون كرد و بر سر مبارك او ردائى از خز بود كه منقش و نگارين و صاحب دورو بود يعنى پشت و روى آن مثل يك ديگر نگارين بود و فرمود حديث كرد مرا پدر بزرگوارم عبد صالح موسى بن جعفر و فرمود حديث كرد مرا پدر بزرگوارم جعفر بن محمد و فرمود حديث كرد مرا پدر بزرگوارم ابو جعفر محمد بن على باقر علم انبياء يعنى شكافندهء علم پيغمبران و فرمود حديث كرد مرا على بن الحسين سيد العابدين و فرمود حديث كرد مرا پدر بزرگوارم سيد جوانان بهشت حسين ( ع ) و فرمود حديث كرد مرا على بن ابى طالب و فرمود شنيدم از پيغمبر ( ص ) كه ميفرمود شنيدم از جبرئيل كه گفت خداوند جل جلاله فرمود منم خدائى كه نيست خدائى سواى من پس مرا عبادت كنيد هر كس از شما كه بيايد با شهادت\r\nلا إله الا الله ) *\r\nداخل شده است در قلعهء من و هر كس داخل شود در قلعهء من ايمن است از عذاب من . از احمد بن عامر طائى مروى است كه گفت حديث كرد مرا على بن موسى الرضا ( ع ) فرمود حديث كرد مرا پدر بزرگوارم موسى بن جعفر فرمود حديث كرد مرا پدر بزرگوارم جعفر بن محمد فرمود حديث كرد مرا پدر بزرگوارم محمد بن على فرمود حديث كرد مرا پدر بزرگوارم على بن الحسين فرمود حديث كرد مرا پدر بزرگوارم حسين بن على فرمود\r\n","description":"","footnote":"","page_name":" 374 ","page_number":113},
  {"content":"\r\nحديث كرد مرا پدر بزرگوارم على بن ابى طالب ( ع ) فرمود رسول خدا ( ص ) فرمود خداوند جل جلاله ميفرمايد\r\nلا إله الا الله ) *\r\nقلعهء منست كسى كه داخل شود ايمن است از عذاب من . از حضرت عسگرى حسن بن على از پدر بزرگوارش على بن محمد از پدر بزرگوارش محمد بن على از پدر بزرگوارش على بن موسى به اين ترتيب مذكور از حضرت على بن ابى طالب ( ع ) مروى است كه فرمود حديث كرد مرا محمد بن عبد اللَّه سيد الأنبياء فرمود حديث كرد مرا سيد ملائكه جبرئيل فرمود خدا سيد سادات عز و جل فرمود منم خدا نيست خدائى غير از من هر كس اقرار كند از براى من بتوحيد يعنى\r\nلا إله الا الله ) *\r\nبگويد داخل شود در قلعهء من و هر كس داخل شود در قلعهء من ايمن شود از عذاب من . از اسحق بن راهويه مروى است كه گفت چون حضرت رضا ( ع ) بنيشابور آمد و خواست كه از نيشابور بسوى خراسان و نزد مأمون بيرون رود اصحاب حديث كرد او اجتماع كرده و عرض كردند يا ابن رسول الله تو از نزد ما كوچ ميكنى و حديث نميكنى ما را بحديثى كه ما آن حديث را از تو استفاده و ضبط كنيم آن جناب در ميان عمارى نشسته بود سر از عمارى بيرون كرد و فرمود از پدرم موسى بن جعفر ( ع ) شنيدم كه ميفرمود از پدر بزرگوارم جعفر بن محمد شنيدم كه ميفرمود از پدر بزرگوارم محمد بن على شنيدم كه ميفرمود از پدر بزرگوارم على بن الحسين شنيدم كه ميفرمود از پدر بزرگوارم حسين بن على شنيدم كه ميفرمود از پدر بزرگوارم على بن ابى طالب ( ع ) شنيدم كه ميفرمود از رسول خدا ( ص ) شنيدم كه ميفرمود از جبرئيل ( ع ) شنيدم كه ميگفت از خداوند عز و جل شنيدم كه ميفرمود\r\nلا إله الا الله ) *\r\nقلعهء من است پس هر كسى داخل شود در قلعه من ايمن است از عذاب من و چون راحله قدرى راه پيمود آن جناب فرمود بشروط\r\nلا إله الا الله ) *\r\nو منم از شروط\r\nلا إله الا الله ) *\r\n« مصنف گويد » از شروط\r\nلا إله الا الله ) *\r\nاقرار كردن از براى حضرت رضا ( ع ) است باينكه او است امام بر بندگان از جانب خداى عز و جل و واجب است اطاعت ايشان و چنين گفته شده است كه چون حضرت رضا ( ع ) داخل نيشابور شد و در محله فرود آمد كه آن محله را فرد ميگفتند و در آن محله حمامى بنا شده بود كه اين زمان آن حمام مشهور است بحمام رضا ( ع ) و در آنجا چشمهء بود كه آب آن چشمه كم بود كسى بر روى آن چشمه بايستاد و آب آن چشمه را بيرون كرد تا آن آب وفور يافت و بسيار شد و از خارج راه آن چشمه حوضى بود كه پلها مىخورد تا آن حوض آب از آن چشمه فرود مىآمد و در آن حوض ميريخت حضرت رضا ( ع ) در ميان حوض رفت و غسل كرد پس از آن از ميان حوض بيرون آمد و بر كنار حوض نماز گذارد و مردم على الاتصال در آن حوض مىآمدند و غسل ميكردند و از آن آب به جهت تيمن و تبرك ميخوردند و بر كنار\r\n","description":"","footnote":"","page_name":" 375 ","page_number":114},
  {"content":"\r\nآن حوض نماز ميگذاردند و حاجتهاى خود را از خدا ميخواستند و حاجتهاى ايشان بر آورده ميشد و آن چشمه معروف است بچشمهء كهلان از آن زمان تا به حال مردم روى بر آن چشمه مىآورند و به آب آن چشمه استشفا ميكنند .\r\n\r\n« باب سى و هفتم » « در ذكر خبر نادريست از آن جناب\r\nاز على بن بلال از على بن موسى الرضا ( ع ) از موسى بن « » جعفر از جعفر بن محمد از محمد بن على از على بن الحسين از حسين بن على از على بن « » ابى طالب از پيغمبر ( ص ) از جبرئيل از ميكائيل از اسرافيل از لوح از قلم مروى است « » كه گفت خداوند تبارك و تعالى فرمود ولايت و دوستى على بن ابى طالب ( ع ) قلعهء « » من است پس كسى كه داخل شود در قلعهء من ايمن است از عذاب من «\r\n\r\n« باب سى و هشتم » « در ذكر بيرون رفتن آن حضرت از نيشابور بسوى طوس و از آنجا بمرو »\r\nاز عبد السلام بن صالح هروى مروى است كه گفت چون حضرت رضا على بن موسى از نيشابور بجانب هامون بيرون رفت نزديك قريهء حمرا رسيد به او عرض كردند يا ابن رسول الله آفتاب از دائرهء نصف النهار گذشت و وقت نماز ظهر شد آيا نماز نمىگزارى آن جناب فرود آمد و فرمود آب بياوريد عرض كردند آب با ما نيست آن جناب بدست مبارك زمين را حفر كرد آب از زمين جوشيدن گرفت به آن مقدار كه آن جناب و همراهان او وضو ساختند و اثر آن آب تاكنون باقى است پس چون آن جناب داخل قريهء سناباد شد بكوهى كه از آن كوه ديگ سنگى ميتراشند تكيه كرد و عرض كرد پروردگارا اين كوه را نافع كن و طعامى را كه ميريزند در ظروفى كه از اين كوه تراشيده مىشود مبارك گردان پس از آن امر كرد ديگهاى سنگى از براى آن جناب از آن كوه تراشيدند و فرمود آنچه من تناول ميكنم بايد طبخ نشود مگر در اين ديگهاى سنگى و آن حضرت آهسته چيز مىخورد و كم تناول ميفرمود پس از آن روز مردم به آن كوه راه يافتند و ظروف سنگى از آن كوه تراشيدند و ببركت دعاى آن بزرگوار منفعت و بركت در آن كوه پديد آمد پس از آن داخل خانه حميد بن قحطبهء طائى شد و داخل شد در آن قبهء كه قبر هارون الرشيد بود پس\r\n","description":"","footnote":"","page_name":" 376 ","page_number":115},
  {"content":"\r\nاز آن بدست مبارك خطى بيك طرف قبر كشيد و فرمود اين موضع تربت من است و من در اين موضع مدفون شوم و به زودى حقتعالى اين موضع را محل تردد شيعه و اهل محبت من قرار دهد به خدا سوگند ميخورم كه زيارتكنندهء از شيعيان زيارت نكند مرا و سلامكننده از ايشان بر من سلام نكند مگر آنكه شفاعت ما اهل بيت و غفران و رحمت خدا بر او واجب شود پس از آن روى مبارك خود را به قبله كرد و چند ركعت نماز گذارد و دعاهاى چند كرد و چون فارغ شد سر مبارك به سجده گذاشت و سجده ها طولانى كرد كه من پانصد تسبيح از آن جناب در آن سجده شمردم پس از آن مراجعت كرد . حديث كرد ما را ابو نصر احمد بن الحسين بن احمد بن عبيد الضبى و گفت از پدرم حسين بن احمد شنيدم كه ميگفت از جدم شنيدم كه ميگفت از پدرم شنيدم كه ميگفت در زمان سلطنت مأمون چون حضرت على بن موسى وارد نيشابور شد من در حوائج و خدمات او كمر بستم و تا زمانى كه در آنجا ميبود من در امور او تصرف نموده و متحمل خدمات او ميشدم و چون از آنجا به قصد مرو بيرون رفت تا سرخس مشايعت او كردم و ميخواستم تا مرو او را مشايعت كنم چون منزلى پيمود سر مبارك خود را از كجاوه بيرون كرد و به من فرمود يا عبد اللَّه برگرد در حالتى كه به راه حق و صواب رسيده اى و تو ايستادگى كردى در واجب از حق من و مشايعت را نهايت و اندازه نيست ميگويد كه عرض كردم به حق مصطفى و مرتضى و زهرا از براى من حديثى بفرما كه سبب شفا و قلبم شود تا مراجعت كنم فرمود حديث از من سؤال ميكنى و حال اينكه مرا از جوار رسول خدا بيرون كردند و نميدانم مال امر من چه مىشود ميگويد عرض كردم به حق مصطفى و مرتضى و زهرا حديثى از براى من بفرما كه به آن شفا دهى تا برگردم فرمود حديث كرد مرا پدرم از جدم از پدرش كه از پدر بزرگوارش شنيده بود و ميفرمود كه از پدر بزرگوارش شنيده بود كه ميفرمود از پدر بزرگوارم على بن ابى طالب ( ع ) شنيدم كه ذكر ميكرد كه از پيغمبر ( ص ) شنيده بود كه ميفرمود خداوند جل و جلاله فرمود\r\nلا إله الا الله ) *\r\nاسم منست هر كس اين كلمه را از روى اخلاص قلبى بگويد داخل شود در قلعهء من و هر كس داخل شود در قلعهء من ايمن شود از عذاب من « مصنف گويد » كه اخلاص آنست كه گفتن اين كلمهء\r\nلا إله الا الله ) *\r\nاو را از محرمات الهى منع كند . از ياسر خادم مروى است كه گفت چون حضرت ابو الحسن على بن موسى الرضا ( ع ) در قصر حميد بن قحطبه وارد شد جامه هاى خود را كند و بحميد داد حميد جامه ها را برداشت و بكنيز خود داد تا آن جامه ها را بشويد پس طولى نكشيد كه كنيز آمد و رقعهء در دست داشت و آن رقعه را بحميد داد و گفت اين رقعه را در جيب حضرت ابا الحسن على بن موسى الرضا ( ع ) يافتم حميد گويد من به آن بزرگوار عرض كردم فداى وجودت شوم كنيز در جيب پيراهن مباركت رقعه يافته اين رقعه چيست فرمود يا حميد اين حرزى است كه من از خود جدا نميكنم عرض كردم\r\n","description":"","footnote":"","page_name":" 377 ","page_number":116},
  {"content":"\r\nمرا به اين حرز مشرف گردان فرمود كه اين حرزى است كه هر كس آن را در جيب و گريبان خود نگاهدارد بلا از او دفع شود و او را از شيطان ملعون پناه دهد و از شر شيطان ايمن باشد پس از آن آن حرز را بر حميد املا فرمود و آن حرز اينست .\r\n* ( بِسْمِ الله الرَّحْمنِ الرَّحِيمِ ) *\r\nبسم الله * ( إِنِّي أَعُوذُ بِالرَّحْمنِ مِنْكَ إِنْ كُنْتَ تَقِيًّا ) * او غير تقى اخذت بالله السميع البصير على سمعك و بصرك لا سلطان لك على و لا على سمعى و لا على بصرى و لا على شعرى و لا على بشرى و لا على لحمى و لا على دمى و لا على مخى و لا على عصبى و لا على عظامى و لا على اهلى و لا على مالى و لا على ما رزقنى ربى سترت بينى و بينك بستر النبوة الذى استتر به انبياء الله من سلطان الفراعنه جبرئيل عن يمينى و ميكائيل عن يسارى و اسرافيل من ورائي و محمد صلى الله عليه و إله امامى و الله مطلع على يمنعك عنى و يمنع الشيطان منى اللهم لا يغلب جهله اناتك ان يستفزنى و يستخفنى اللهم اليك التجأت اللهم اليك التجأت اللهم اليك التجأت « باب سى و نهم » « در ذكر سبب قبول كردن آن جناب وليعهدى را از مأمون و ذكر وقايعى كه بدين سبب جريان يافت و ذكر كسانى كه از اين مطلب كراهت داشتند و ذكر كسانى كه به اين مطلب خشنود شدند و غير از اينها »\r\nاز حسن بن موسى مروى است كه گفت اصحاب ما از حضرت رضا ( ع ) روايت كرده‌اند كه مردى به آن جناب عرض كرد اصلحك الله چگونه يافتى آنچه را كه از مأمون يافتى پس گويا به آن حضرت اعتراض و انكار كرد كه چرا وليعهد مأمون شدى آن بزرگوار فرمود اى مرد آيا پيغمبر افضل است يا وصى پيغمبر عرض كرد بلكه پيغمبر فرمود آيا مسلمان افضل است يا مشرك عرض كرد بلكه مسلمان فرمود عزيز مصر مشرك بود و يوسف ( ع ) پيغمبر بود و مأمون مسلمان است و من وصى پيغمبر و يوسف خودش از عزيز مصر سؤال كرد كه او را وليعهد كند در آنجا كه گفت * ( اجْعَلْنِي عَلى خَزائِنِ الأَرْضِ إِنِّي حَفِيظٌ عَلِيمٌ ) * .\r\nو من مجبور شدم بر وليعهدى و فرمود در قول حقتعالى * ( اجْعَلْنِي عَلى خَزائِنِ الأَرْضِ إِنِّي حَفِيظٌ عَلِيمٌ ) * مقصود اينست كه من حفظكننده هستم آنچه از اموال را كه در دست من آيد و دانا هستم بهر زمانى\r\n","description":"","footnote":"","page_name":" 378 ","page_number":117},
  {"content":"\r\nاز ريان بن صلت مروى است كه گفت بر على بن موسى الرضا ( ع ) وارد شدم و به او عرض كردم يا ابن رسول الله مردم ميگويند كه تو وليعهدى مأمون را قبول كردى با اينكه اظهار زهد و بىميلى به دنيا ميكنى آن بزرگوار فرمود خدا دانا است باينكه من اين عمل را ناخوش داشتم و ليكن چون كه من مخير شدم ميان قبول اين عمل و قتل قبول اين عمل را برگزيدم بر قتل واى بر مردم آيا نميدانند كه يوسف ( ع ) رسول و پيغمبر بود چون ضرورت او را واداشت بمتولى شدن خزينه هاى عزيز مصر بعزيز گفت اجعلنى * ( خَزائِنِ الأَرْضِ إِنِّي حَفِيظٌ عَلِيمٌ ) * و مرا ضرورت واداشت بقبول اين عمل از روى اكراه و اجبار بعد از آنكه مشرف بر هلاكت شدم علاوه بر اينكه من بر اين امر داخل نشدم مگر مثل داخل شدن كسى كه خارج باشد يعنى آثار وليعهدى مأمون و نائب شدن از حاكم جور جارى نميكنم و بسوى خدا شكوه ميكنم و او يارىكنندهء بندگان است . از ابى صلت هروى مروى است كه گفت مأمون به حضرت رضا على بن موسى ( ع ) عرض كرد يا ابن رسول الله من دانستم و شناختم فضل ، علم ، زهد ، ورع ، و عبادت و راههاى صواب تو را از خلافت سزاوارترى به من حضرت رضا ( ع ) فرمود بعبوديت و بندگى خدا افتخار ميكنم و بزهد و بىرغبتى در دنيا خالصا لله اميدوارم نجات از شر دنيا را و بورع و ترس از محرمات الهى اميدوارم فايز شدن بمغانم و درجات رفيعه را و بتواضع در دنيا اميدوارم رفعت و بلندى نزد خدا را مأمون عرض كرد كه من چنين ديده و پسنديده‌ام كه خود را از خلافت عزل كنم و خلافت را از براى تو قرار دهم و ترا بيعت كنم حضرت رضا ( ع ) فرمود كه اگر اين خلافت از آن تست و خدا آن را از براى تو قرار داده است پس جايز نيست كه خلع كنى لباسى را كه خدا آن لباس را به تو پوشانيده است و قرار دهى آن را از براى غير خود و اگر اين خلافت از آن تو نيست پس جايز نيست اينكه قرار دهى چيزى را كه از براى من نيست مأمون به آن جناب عرض كرد يا ابن رسول الله لا بد و ناچار بايد اين امر را قبول فرمائى فرمود من بميل و رغبت هرگز چنين كارى نميكنم مأمون مدت زمانى را جد و جهد كرد تا اينكه مأيوس شد از قبول آن حضرت آخر الامر عرض كرد كه اگر قبول خلافت نميكنى و دوست نميدارى كه من بيعت تو كنم پس وليعهد من باش تا اينكه بعد از من خلافت از آن تو شود حضرت رضا ( ع ) فرمود به خدا سوگند كه حديث كرد مرا پدر بزرگوارم از پدران خود از امير المؤمنين ( ع ) از رسول خدا ( ص ) كه من پيش از تو از دار دنيا رحلت كنم در حالتى كه بزهر جفا بر سبيل ظلم و ستم كشته شوم فرشتگان آسمان و فرشتگان زمين بر من گريه كنند و در زمين غربت در پهلوى هارون الرشيد مدفون شوم مأمون گريه كرد پس از آن عرض كرد يا ابن رسول الله كيست آن كسى كه ترا بكشد يا اينكه قدرت داشته باشد بر اينكه به تو بدى كند و حال اينكه من\r\n","description":"","footnote":"","page_name":" 379 ","page_number":118},
  {"content":"\r\nزنده باشم حضرت رضا ( ع ) فرمود آگاه باش كه اگر من ميخواستم بگويم كه كيست آن كسى كه مرا ميكشد هر آينه ميگفتم . مأمون عرض كرد يا ابن رسول الله به اين قول خود ميخواهى تواضع كنى و اين امر را از خود دفع ميكنى تا مردم بگويند كه تو بيميلى به دنيا و از دنيا گذشته اى حضرت رضا ( ع ) فرمود به خدا سوگند كه تا پروردگارم مرا آفريده است هرگز دروغ نگفته‌ام و بيميلى من از دنيا به جهت دنيا نيست و من ميدانم كه تو چه اراده كردهء مأمون عرض كرد چه اراده كرده‌ام حضرت فرمود كه اگر راست گويم در راستى امان است عرض كرد ترا امان دادم حضرت فرمود به اين قصد خود ميخواهى مردم بگويند كه على بن موسى الرضا بىميلى به دنيا نكرده بلكه دنيا به او بىرغبتى كرد آيا نمىبينيد من باب طمع در خلافت چگونه وليعهدى را قبول كرد مأمون در غضب شد و گفت تو هميشه چون مرا ملاقات كنى بگفتگوهاى ناپسند كه مرا ناخوش آيد با من سخن كنى و از سطوت من ايمن شدى پس به خدا سوگند ميخورم كه اگر قبول كردى وليعهدى را مطلوب حاصل است و اگر قبول نكردى ترا اجبار بر آن كنم پس اگر متحمل اين عمل شدى مراد حاصل و اگر متحمل نشدى ترا گردن زنم حضرت رضا ( ع ) فرمود مرا خدا نهى فرموده است از اينكه خود را در معرض هلاكت بر آورم پس اگر امر بدين منوال است آنچه از براى تو ظاهر شده است چنان كن و من اين امر را قبول ميكنم مشروط بر اينكه احدى را نصب نكنم و احدى را عزل نكنم و رسم و سنتى را نشكنم و در اين امر از دور اشاره كنم پس مأمون به اين كيفيت از آن جناب راضى شد و او را وليعهد خود قرار داد و لكن آن جناب از اين عمل شدت كراهت داشت . از محمد بن عرفه مروى است كه گفت به حضرت رضا ( ع ) عرض كردم يا ابن رسول الله چه چيز ترا واداشت باينكه در ولايتعهد مأمون داخل شوى فرمود چه چيز جدم امير المؤمنين ( ع ) را واداشت بر اينكه داخل در شورى شود . از عبدا السلام بن صالح هروى مروى است كه گفت به خدا سوگند كه حضرت رضا ( ع ) در اين امر وليعهدى بطوع و رغبت داخل نشد بلكه از روى اكراه او را بسوى كوفه سوار كرده و پس از آن او را از راه بصره و فارس بمرو بردند . از موسى بن سلمه مروى است كه گفت من با محمد بن جعفر در خراسان بوديم و من شنيدم كه ذى الرياستين يعنى فضل بن سهل روزى را بيرون آمده و ميگويد وا عجبا من چيز عجيب ديدم سؤال كنيد از من آنچه را ديدم گفتند اصلحك الله چه ديدى گفت ديدم امير المؤمنين را ( يعنى مأمون ملعون ) بعلى بن موسى ميگفت كه من چنين ديده‌ام كه امر مسلمانان را در گردن تو گذارم و آنچه در گردن من است فسخ كنم و از گردنم بردارم و در گردن تو گذارم و من ديدم كه على بن موسى بمأمون ميگفت الله الله مرا طاقت\r\n","description":"","footnote":"","page_name":" 380 ","page_number":119},
  {"content":"\r\nو قوت اين امر نيست و هرگز من كسى را نديدم امر خلافت را ضايعتر از امير المؤمنين مأمون كند زيرا كه از آن كناره مىكند و بعلى بن موسى آن را عرضه مىكند و على بن موسى آن را واميگذارد و از آن ابا و امتناع مىكند . از احمد بن اسماعيل بن خصيب مروى است كه گفت چون حضرت رضا ( ع ) وليعهد شد و اين خبر در اطراف و اكناف منتشر شد ابراهيم بن عباس و دعبل بن على كه اين دو نفر هميشه از يك ديگر جدا نميشدند و رزين بن على برادر دعبل از منزلهاى خود بيرون آمدند كه آن حضرت را ملاقات كنند در بين راه دزد به آنها برخورد و آنچه داشتند برد و اينها ملجا و مضطر شدند تا اينكه در يكى از منازل سوار بر خر خاركشان شدند ابراهيم گفت\r\n\r\nاعيدت بعد حمل الشوك احمالا من الخزف\r\nنشاوى لا من الخمر بل من شدة الضعف\r\n\r\nيعنى عوض داده خواهد شد اموال بسيار يا اعاده كرده خواهد شد يعنى پس داده خواهد شد از كسانى كه آنها را از مال خود منع كردند و راهزنان اموال آنها را بسرقت بردند بعد از حمل كردن خر خاركشان بارهاى آنها را يعنى خود آنها را چه ايشان بعد از غارت اموال بر خرهاى خاركشان حمل شدند مائيم كه مست شديم نه از شراب بلكه از شدت ضعف و خستگى يعنى از شدت مشقت و تعب مدهوش شديم پس از آن ابراهيم بر زين بن على گفت كه شعرى در متمم اين شعر انشا كن رزين گفت\r\n\r\nفلو كنتم على ذاك تصيرون الى القصف\r\nتساوت حالكم فيه و لم تبقوا على الخسف\r\n\r\nيعنى پس اگر بر حالت مستى سابق بوديد از شدت ضعف بعد از آن به حالت خوشى و لهو و لعب برگرديد و در آن وقت حال شما بخوشى و استراحت همراهى كند و بر ذلت و مشقت و هلاكت سابق باقى نمانيد ، پس از آن بدعبل گفت يا ابا على شعرى متمم اين شعر انشاء كن\r\n\r\nفإذ فات الذى فات فكونوا من ذوى الظرف\r\nو خفوا نقصف اليوم فانى بايع خفى\r\n\r\nيعنى پس چون كه گذشت آنچه گذشت صاحبان ظرف باشيد و كم ظرف نباشيد يعنى صبر كنيد و سبك باشيد از اينكه ما در اين روز شكسته شديم و هر چه داشتيم از ما گرفتند پس همانا من كفش خود را ميفروشم و خرج ميكنم . از هارون بن عبد اللَّه مهبلى مروى است كه چون ابراهيم بن عباس و دعبل بن على خزاعى بر حضرت رضا ( ع ) وارد شدند و آن جناب بعهد مأمون بيعت كردند دعبل اين شعر را انشا كرد .\r\n","description":"","footnote":"","page_name":" 381 ","page_number":120},
  {"content":"\r\n\r\nمدارس آيات خلت من تلاوة\r\nو منزل وحى مقفر العرصات\r\n\r\nيعنى محل درسها آياتى نمايان است كه كسى آيات را تلاوت نميكرد و محل نزول وحى بود كه عرصه هاى آن چون بيابان بىآب و علف خالى بود يعنى ما را شكر لازم است كه پسر پيغمبر بر منصب حق خود قرار گرفت و ابراهيم بن عباس اين شعر را انشا كرد .\r\n\r\nازالت عزاء القلب بعد التجلد\r\nمصارع اولاد النبى محمد\r\n\r\nيعنى مكانهاى ايستادن و حكم رانى كردن اولاد پيغمبر بر حق محمد بن عبد اللَّه زايل كرد مصيبت قلب را بعد از سختى و قوت گرفتن آن مصيبت پس آن جناب بيست هزار درهم به آن دو نفر بخشيد از آن درهمهائى كه اسم مبارك آن حضرت بر آن درهمها نقش شده بود چه مأمون امر كرد كه در آن وقت باسم آن بزرگوار سكه زدند راوى گويد كه دعبل آن ده هزار درهم كه سهم او ميشد برداشته و رو بقم نهاد و هر درهمى را بده درهم بفروخت چه از جهت تبرك مردم ميخريدند و صد هزار درهم عايد او شد اما ابراهيم آن دراهم را نزد خود نگاه داشت بعضى از آنها را بهديه داد و بعضى از آنها را در ميان اهل و عيال خود پراكنده كرد تا آنكه وفات يافت رحمت الله عليه و كفن و جهاز او از اين دراهم فراهم شد . از محمد بن سليمان نوفلى مروى است كه گفت مأمون على بن موسى الرضا ( ع ) را وليعهد خود قرار داد و شعرا از اطراف بجانب مأمون آمدند و حضرت رضا ( ع ) را مدح كردند و مامون ايشان را صله هاى بسيار عطا كرد و رأى مامون را در اين اشعار مدايح آن جناب صواب دانستند به غير از ابى نواس كه نه در آن جناب روى نهاد و نه مدح آن جناب كرد پس بر مامون وارد شد به او گفت اى ابو نواس تو ميدانستى منزلت على بن موسى الرضا را نسبت به من و او را اكرام نكردى پس از چه تاخير داشتى مدح او را و حال اينكه توئى شاعر زمان خود و برگزيدهء دهر خود در سخنورى و شعر گوئى ابو نواس اين اشعار را انشا كرد و گفت .\r\n\r\nقيل لى انت واحد الناس طرا\r\nفي فنون من الكلام النبيه\r\nلك من جوهر الكلام بديع\r\nيثمر الدر في يدى مجتنيه\r\nفعلى ما تركت مدح ابن موسى\r\nو الخصال التى تجمعن فيه\r\nقلت لا اهتدى لمدح امامى\r\nكان جبريل خادما لابيه\r\n\r\nيعنى به من گفته شد كه توئى يگانهء جميع مردم در فنون سخنورى و نكته سنجى و تكلم شريف و مستحسن و ترا است از جوهران سخن كلام بديع و ظريف كه ميوهء در دهد در دو دست چينندهء آن يعنى كسى كه سخنان ترا استدراك كند بهره هاى وافر به او عطا كند پس از چه جهت ترك كردى مدح على بن موسى الرضا ( ع ) را و ترك كردى ذكر آن خصال حميده و صفات پسنديده كه در آن بزرگوار اجتماع يافته است من در جواب گفتم كه\r\n","description":"","footnote":"","page_name":" 382 ","page_number":121},
  {"content":"\r\nمرا راهى نيست از براى مدح كردن امامى كه جبرئيل امين خادم پدر بزرگوارش بود پس چون ابو نواس اين اشعار را انشاء كرد مامون را تحسين كرد و او را آن مقدار صله داد كه مثل آن را بهمهء شعرا صله داده و انعام كرده بود . از أبو الحسن محمد بن يحيى الفارسى مروى است كه گفت روزى ابى نواس حضرت أبو الحسن على بن موسى الرضا ( ع ) را ديد در حالتى كه آن جناب از نزد مأمون بيرون آمده بود و بر استرى سوار بود پس چون آن جناب نزديك ابو نواس رسيد بر آن حضرت سلام كرد و عرض كرد يا ابن رسول الله چند شعر حق تو گفته‌ام و دوست ميدارم آن اشعار را از من بشنوى حضرت فرمود بياور اشعار خود را ابو نواس اين اشعار را انشاء كرده گفت .\r\nمطهرون نقيات ثيابهم - تجرى الصلاة عليهم اينما ذكروا - من لم يكن علو يا حين تنسبه - فما له في قديم الدهر مفلخر - فالله لما بدى خلقا فاتقنه - صفاكم و اصطفاكم ايها البشر - فانتم الملأ الأعلى و عندكم - علم الكتاب و ما جاءت به السور .\r\nيعنى شمائيد پاك و پاكيزه و شمائيد از كسانى كه جامه هاى ايشان پاك است از ادناس و ارجاس و از كسانى كه هر مكانى اسم ايشان برده شود مردم درود و رحمت بر ايشان ميفرستند و هر كسى كه علوى نباشد يعنى از اين سادات ذوى العز و الاحترام نباشد چون خواهى نسب او را بيان كنى او را از روزگار قديم كسى نيست كه مايهء افتخار او باشد يعنى اجداد او حضرات ائمه هدى و پيغمبران نيستند پس حقتعالى چون خلقى را از كتم عدم بعرصه ورود آورد و مر آنها را متقن و محكم ساخت و شما را اختيار كرد و شما را از ميان خلق برگزيد اى كسانى كه از جنس بشر هستيد شمائيد طايفه اعلى كه شما را برترى و بهترى است بر جميع مخلوقات الهى و نزد شماست علم قرآن و آن مطالب خفيه و جليه كه سوره هاى قرآنى بر آنها دلالت دارد .\r\nپس از انشاء اين اشعار حضرت ( ع ) بابى نواس فرمود اشعارى آوردى كه احدى پيش از تو به آنها سخن نكرده بود يعنى در نهايت خوبى بود .\r\nپس از آن بغلام خود فرمود اى غلام چيزى از نفقهء ما همراه تو هست عرض كرد سيصد دينار نزد من است فرمود آنها را بابى نواس عطا كن پس از آن فرمود شايد اينها را قليل شمارد استر را به او عطا كن .\r\nچون سال دويست و يكم هجرى برآمد اسحق بن موسى بن عيسى بن موسى با مردم حج گذارد پس از آن در مكه خطبه خواند و بمأمون دعا كرد و بعد از او بعلى بن موسى بوليعهدى دعا كرد پس از آن حمدويه اين على بن عيسى بن هامان بتندى برخاست و سواد اسحق را در خواست كه بپوشد و خطبه بخواند « مترجم گويد » كه چون ابتداى دولت عباسيه رسم بر اين بود كه علامت اكابر ايشان و امر او بزرگان دولت ايشان جامهء سياه مخصوصى ميپوشيدند كه علامت\r\n","description":"","footnote":"","page_name":" 383 ","page_number":122},
  {"content":"\r\nبزرگى ايشان باشد و چون اسحق خطبهء خواند با آن لباس كه علامت بزرگى بود حمدويه نيز برخاست آن لباس را پوشيده و شروع به خواندن خطبه كرد پس اسحق را طلبيده و آن جامهء سياه را از او در خواست و او را نيافت علامت سياهى ديگر پيدا كرده و بر خود پيچيده و گفت ايها الناس من بشما تبليغ ميكنم آنچه را كه مأمورم و احدى را به غير از امير المؤمنين مأمون و فضل بن سهل نميشناسم پس از آن فرود آمد .\r\nعبد اللَّه بن مطرف بن ماهان روزى بر مأمون داخل شد و على بن موسى الرضا ( ع ) نزد او بود مأمون به او گفت چه ميگوئى در حق اهل بيت عبد اللَّه گفت چيست گفتهء من در طينتى كه به آب رسالت خمير شده و به آب وحى غرس شده باشد آيا ملاقات مىشود از او به غير از مشك هدايت و عنبر تقوى پس مأمون حقه طلب كرد كه در آن حقه لؤلؤ بود دهان او را پر از لولو كرد از ابو بكر محمد بن يحيى الصولى مروى است كه گفت از ابى العباس محمد بن يزيد شنيدم كه ميگفت روزى ابو نواس از خانهء خود بيرون آمد و سوارى ديد محاذى او ايستاده بود و از حال او سؤال كرد و روى او را نديد به او گفتند كه على بن موسى الرضا است اين دو شعر انشا كرد و گفت .\r\nاذا ابصرتك العين من بعد غاية - و عارض فيك الشك اثبتك القلب - و لو ان قوما امموك لقادهم - نسيمك حتى يستدل بك لركب .\r\nيعنى چون ديدهء تو را از بعد مسافت ببيند و در تو شكى عارض شود يعنى ترا نشناسد در قلب تو را ثابت كند يعنى محبت قلبى هست كه جذبه تو مىكند و احتياج بديدن چشم ندارد و اگر قومى خواهند ترا اطاعت كنند و تو پيشواى ايشان واقع شوى هر آينه بوى خوش تو پيشوائى ايشان مىكند تا اينكه اين گروه را به تو راهنمائى مىكند . از تمامة بن اشرس مروى است كه گفت روزى مأمون تعرض كرد به حضرت رضا ( ع ) بمنت گذاشتن بر او باينكه آن حضرت را وليعهد خود كند حضرت فرمود كسى را كه رسول خدا خواسته است يا اينكه كسى كه بطريقهء رسول خدا عمل كند سزاوار است باينكه وليعهدى به او عطا شود . و على بن الحسين را سخنى مثل اين سخن نبود چه او را نيز چون خواستند ولايت عهدى واگذار كنند اين سخن فرمود . از جعفر بن محمد الصادق مروى است كه فرمود على بن الحسين را طريقه اين بود كه سفر نميكرد مگر با رفقائى كه آن جناب را نمىشناختند و با ايشان شرط ميكرد كه خدمات آنها را متحمل شود و آنچه به آن محتاج شوند از زحمات خود بنفس نفيس مبارك مرتكب شود پس آن جناب مرتبهء را با قومى سفر كرد مردى او را ديد و آن جناب را شناخت و بمردم گفت آيا ميدانيد اين كيست گفتند نميدانيم گفت اين على بن الحسين است پس بيك مرتبه برخاستند و دست و پاى مباركش را بوسيدند و عرض كردند يا ابن رسول الله\r\n","description":"","footnote":"","page_name":" 384 ","page_number":123},
  {"content":"\r\nميخواهى ما را به آتش جهنم بريان كنى اگر دست ما به بىادبى به تو دراز شود يا زبان ما به تو گشوده شود نزديك است كه ما در اين آخر عمر هلاك شويم پس چه چيز ترا بر اين مطلب واداشته است حضرت فرمود من وقتى را با قومى سفر كردم كه مرا مىشناختند بنوعى نسبت برسول خدا با من رفتار كردند كه من مستحق و سزاوار نبودم مىترسم كه با من به اين نوع رفتار كنيد پس از اين جهت كتمان امر من دوستتر است بسوى من . از هارون فردى مروى است كه گفت چون خبر بيعت كردن مأمون حضرت رضا ( ع ) را بوليعهدى در مدينه رسيد عبد الجبار بن سعيد بن مساحقى در مدينه از براى مردم خطبهء خواند و در آخر خطبه گفت آيا ميدانيد وليعهد شما كيست گفتند نميدانيم گفت على بن موسى بن جعفر بن محمد بن على بن الحسين بن على بن ابى طالب ( ع ) است چه ايشان هفت نفرند كه پدران مردم هستند يعنى بمنزلت پدرند چه في الحقيقه ائمه پدران حقيقى مردمند و اگر سؤال شوند كه اينها كيستند جواب اينست كه ايشانند بهترين كسانى كه مىآشاماند بارانى را كه ابر مىبارد يعنى ايشان بهترين اهل روى زمين هستند . از قاسم بن اسماعيل مروى است كه گفت از ابراهيم بن عباس شنيدم كه ميگفت چون مأمون از براى على بن موسى بيعت نمود حضرت رضا ( ع ) به او فرمود يا امير المؤمنين همانا درست كردارى از براى تو لازم است و از براى هيچ مؤمنى اغتشاش عمل سزاوار نيست عامهء مردم ناخوش دارند اين عملى را كه نسبت به من كردى يعنى عمل وليعهدى را و خاصه از ايشان ناخوش دارند آن عملى را كه از براى فضل بن سهل كردى و رأى صواب آنست كه تو ما را از خود دور كنى تا امر تو اصلاح پذيرد ابراهيم گويد به خدا سوگند اين گفته حضرت سبب شد از براى اينكه بالاخره امر به او رجوع كرد . از ابى عبدون مروى است كه گفت مأمون چون حضرت رضا بوليعهدى بيعت كرد آن جناب را در يكطرف خود نشانيد عباس خطيب برخاست و تكلم نمود و نيكو سخن گفت پس از آن كلام خود را بانشاء اين شعر ختم كرد .\r\nلا بدّ للناس من شمس و قمر - فانت شمس و هذا ذلك القمر .\r\nيعنى مردم را ناچار شمس و قمر لازم است پس اى مأمون تو شمسى و اين يعنى حضرت على بن موسى آن قمر است كه لازم است . از محمد بن اسحق مروى است كه گفت پدرم از براى من حديث كرد كه چون بيعت كردند وليعهدى حضرت رضا ( ع ) را مردم بسوى او جمع شدند و او را تهنيت گفتند آن حضرت اشاره بايشان كرد جمعا ساكت شدند پس از آنكه سخنان آنها را استماع كرد فرمود .\r\n* ( بِسْمِ الله الرَّحْمنِ الرَّحِيمِ ) * حمد مخصوص الهى است كه آنچه را خواهد البته مىكند و پس اندازندهء حكم او نيست و ردكنندهء قضاى او كسى نيست ميداند چشمى را كه خيانتكننده\r\n","description":"","footnote":"","page_name":" 385 ","page_number":124},
  {"content":"\r\nاست و آن عبارتست از اينكه دزديده به چيزى نگاه كنند كه حلال نباشد نظر كردن به آن و ميداند آن چيزى را كه پوشانيده است سينه ها يعنى علم او محيط است بضمائر و سرائر مخلوقات و درود فرستد خدا بر محمد ( ص ) در ميان پيشينيان و پسينيان و بر آل او كه از پاكيزه گان هستند ميگويم و منم على بن موسى بن جعفر كه امير المؤمنين عضده الله بالسداد و وفقه للرشاد حق ما را آن مقدار شناخت كه نزد غيران مجهول بود پس ارحامى كه قطع شده بود صله كرد و نفسهائى كه بجزع و فزع در آمده بود ايمن گردانيد بلكه زنده گردانيد آنها را و حال آنكه تلف شده بودند و بىنياز گردانيد آنها را كه از روى ظلم محتاج شده بودند و پروردگار عالميان به اين امر خشنود است و غير از خدا پاداش نميخواهد و حقتعالى به زودى پاداش شكركننده گان را عطا فرمايد و اجر نيكوكاران را ضايع نگذارد و همانا او عهد خود را از براى من قرار داده است و امارت بزرگ به من واگذار كرده است اگر من بعد از او باقى باشم و هر كس بگشايد گرهى را كه حقتعالى به بستن آن امر فرموده است و جدا كند دست آويزى را كه خدا دوست دارد اتصال و محكم بودن آن را پس مباح كرده است حرامشوندهء خدا را و حلال كرده است حرام شده خدا را زيرا كه سبب اين گره گشادن و منفصل كردن دست آويز عيب جويندهء بر امام و هتككنندهء حرمت اسلام خواهد بود و بابن و تيره جارى شد عمل پيشينيان يعنى عهد امير المؤمنين على بن ابى طالب ( ع ) را كه نقض كردند و آن جناب صبر كرد بر اين لغزشها و بعد از آن اعتراض فرمود بر كسانى كه اين گونه اعمال شنيعه مرتكب شدند و اين غرامتها وارد آوردند به جهت ترس بر پراكندگى امر دين و گسيختن ريسمان مسلمين و به جهت نزديكى امر زمان جاهليت و منتظر بودن منافقين از براى اينكه فرصتى يابند و بر امر بزرگى پيش دستى كنند و من نميدانم نسبت به من چگونه رفتار شود و نسبت بشما بچه نوع عمل شود نيست هيچ حكمى مگر از براى خداوند و پيروى مىكند خدا خبر درست و راست را يعنى حقتعالى تابع حق است و از آن در نمىگذرد و او بهترين حكمكننده گان و جداكنندگان حق از باطل است . حسين بن جهم از پدرش روايت كرده است كه او گفت چون مأمون بيعت نمود از براى على بن موسى الرضا ( ع ) و او را وليعهد خود گردانيد بر فراز منبر رفت و گفت ايها الناس آمد شما را بيعت على بن موسى بن جعفر بن محمد بن على بن الحسين ( ع ) به خدا سوگند كه اگر اين اسما بر كر و گنگ خوانده شود باذن خداوند شفا مىيابد . از محمد بن يحيى الصولى از احمد بن عبيد الله بن طاهر مروى است كه گفت فضل بن سهل اشاره كرد بمأمون كه به خدا و رسول خدا تقرب جويد بصله كردن رحم خود به بيعت كردن عهد از براى على بن موسى الرضا ( ع ) تا اينكه به اين سبب محو شود امر هارون الرشيد نسبت به اولاد فاطمه يا آنچه نسبت بايشان خلاف از او صادر ميشد پس مأمون رجاء بن ابى ضحاك\r\n","description":"","footnote":"","page_name":" 386 ","page_number":125},
  {"content":"\r\nو ياسر خادم را از خراسان روانه كرد كه محمد بن جعفر بن محمد و على بن موسى بن جعفر ( ع ) را نزد او حاضر كنند و اين واقعه در سنه دويست رخ نمود پس چون كه على بن موسى ( ع ) در مرو بمأمون رسيد او را بعد از خود وليعهد نمود و لشكريان را مئونه يك ساله عطا كرد و اين مطلب را بآفاق و اطراف نوشت و آن حضرت را برضا ( ع ) موسوم ساخت و سكه به اين اسم مبارك زد و مردم را امر كرد كه لباس سياه از برافكنده لباس سبز در بر كردند و دخترش ام حبيب را به او تزويج نمود و پسر بزرگوار آن جناب محمد بن على ( ع ) را با دختر خود ام الفضل بنت مأمون تزويج بست و خودش توران بنت حسن بن سهل را تزويج كرد و باعث اين تزويج عم آن دختر فضل بن سهل شد يعنى اين عمل را فضل بن سهل كرد و تمام اينها در يك روز واقع شد و ليكن مأمون دوست نميداشت كه عهد بعد از خودش از براى رضا تمام شود . محمد بن يحيى الصولى گويد كه آنچه احمد بن عبيد الله از براى من حديث كرد مرا از فضل بن ابى سهل نوبختى يا از برادر او كه گفت چون مأمون قصد كرد بر عهد بستن از براى حضرت رضا ( ع ) يعنى بر وليعهدى او من گفتم به خدا سوگند كه من آزمايش ميكنم از براى اين امر آنچه را كه در قلب مأمون است كه آيا دوست ميدارد اتمام شدن و استقامت اين عمل را يا اينكه ساختگى مىكند پس نوشتهء نوشتم و بدست خادم مأمون دادم و آن خادم نويسندهء اسرار مأمون بود با من كه هر سرى مأمون داشت به اين خادم ميگفت و به من مىنوشت و به اين مضمون نوشتم كه ذو الرياستين يعنى فضل بن سهل وزير مأمون عزم نموده است بر بستن عهد از براى على بن موسى كه او را وليعهد كند و حال اينكه طالع برج سرطان است و در آن برج مشتريست و اگر چه شرف مشترى در برج سرطان است و ليكن سرطان برجى منقلب است و هر امرى در آن برج منعقد شود تمام نخواهد شد و علاوه بر اين مريخ كه نحس اكبر است در برج ميزان است و برج بيت العاقبة است يعنى هر امرى كه در آن زمان شروع شود عاقبت آن بدى باشد پس اين دلالت دارد بر نكبت كسى كه از براى او امرى منعقد كرده‌اند و من اين مطلب را بامير المؤمنين بدون جهت شناسانيدم كه چون از غير من بر اين امر واقف شو و مرا در مورد عتاب در نياورد مأمون مكتوبى در جواب من نوشت و در آن مكتوب نوشت كه چون اين جواب مرا بخوانى نزد خود نگاه ندار و باتفاق خادم بسوى من فرست و از جان خود بترس كه احدى واقف شود بر اين مطلبى كه من به تو نوشتم يا اينكه ذو الرياستين از عزم خود برگردد و اگر ذو الرياستين از عزم خود برگشت من اين گناه را به تو منسوب سازم و ميدانم كه تو باعث اين عمل شدى پس چون كه اين مكتوب به من رسيد از ترس برگشتن ذو الرياستين از عزم خود دنيا به من تنگ شد و آرزو كردم كه كاش من چيزى بمأمون ننوشته بودم پس از آن خبر به من رسيد كه\r\n","description":"","footnote":"","page_name":" 387 ","page_number":126},
  {"content":"\r\nفضل بن سهل بذو الرياستين بر بدى ساعت متنبه شده و از عزم خود برگشته است چه او علم نجوم را نيكو ميدانست به خدا سوگند كه من بر جان خود ترسيدم و سوار شدم و نزد ذو الرياستين رفتم و به او گفتم آيا در ميان آسمان ستارهء سعدتر از مشترى مىيابى گفت نه گفتم آيا در ستارگان حالتى سعدتر از بودن آنها در شرف خود مىيابى گفت نه گفتم پس عزم خود را جزم كن بر آن راى كه داشتى در عقد عهد و حال اينكه ستارهء سعد فلك يعنى مشترى در سعد ترين حالات خود است يعنى در شرف است كه در برج سرطان باشد ذو الرياستين بر عزم خود باقى ماند و امر را گذارند و من از ترس مأمون نميدانستم كه من از اهل دنيا خواهم بود يعنى كشته نميشوم تا اينكه اين عهد بسته شد پس آن وقت دانستم كه مرا نميكشند و از اهل دنيا خواهم بود . از احمد بن محمد بن فرات و حسين بن على باقطائى مروى است كه گفتند ابراهيم بن عباس رفيق و صديق بود و با اسحق بن ابراهيم برادر زيدان كاتب معروف به زمين گير ابراهيم در هنگام مراجعت از خراسان اشعارى كه در مدايح حضرت رضا ( ع ) گفته بود از براى اسحق نسخه كرد و قدرى از آن نسخه در نزد اسحق بود تا اينكه ابراهيم بن عباس وزير ديوانخانه اموال متوكل عليه اللعنه شد و در آن وقت اسحق برادر زيدان كاتب در عمل ديوانى مدخليتى داشت و مقدارى از ضياع سلطانى در دست او بود و ليكن چون جدائى و كدورتى ميان ابراهيم بن عباس و او ظاهر شده بود ابراهيم او را از ضياع كه در دست او بود عزل نمود و از او مطالبه مالى كرد و بر او سخت گرفت اسحق بعضى از معتمدين خود را طلبيد و گفت برو نزد ابراهيم بن عباس و او را اعلام كن از اشعارى كه در مدح حضرت رضا ( ع ) گفته است تمام آنها در نزد من است بعضى از آنها خط او است و بعضى به غير خط او و اگر از مطالبهء اين مال دست برندارد اين اشعار را نزد متوكل ميفرستم آن مرد نزد ابراهيم رفته پيغام اسحق را بوى داد چون اين خبر را شنيد دنيا از براى او تنگ شد و از شدت اندوه مشرف بر هلاكت شد و آن مال را از اسحق مطالبه نكرد و اسحق را ملاقات كرد و هر يك از اينها با يك ديگر قسم خوردند كه اظهار اين مطلب نشود و اشعار را از اسحق گرفت و محمد بن يحيى الصولى گويد كه يحيى بن على منجم به من گفت كه من در ميان اين دو نفر پيغام ميبردم تا اينكه ابراهيم بن عباس اشعار را از اسحق گرفت و سوزانيد . صولى گويد كه احمد بن ملحان از براى من حديث كرد كه ابراهيم بن عباس را دو پسر ميبود اسم آنها حسن و حسين كنيت آنها ابى محمد و ابى عبد اللَّه بود چون متوكل والى شد ولد بزرگتر را اسحق نام نهاد و كنيت آن را ابو محمد قرار داد و ولد كوچكتر را بعباس موسوم ساخت و كنيت او را أبو الفضل قرار داد به جهت خوف از متوكل چه او دشمن اولاد فاطمهء بود لعنه الله .\r\n","description":"","footnote":"","page_name":" 388 ","page_number":127},
  {"content":"\r\nصولى گويد كه احمد بن اسماعيل بن خصيب از براى من حديث كرد كه ابراهيم بن عباس و موسى بن عبد الملك هرگز شراب نميخوردند تا اينكه متوكل ملعون والى شد آن زمان را شراب ميخوردند و تعمد ميكردند در اينكه جمع ميكردند زنان مشهوره بزناكار و امردان معروف بملوط و با ايشان در هر روزى سه مرتبه شراب ميخوردند تا اينكه خبر شراب خوردن آنها شيوع پيدا كند و در اجتناب كردن ابراهيم بن عباس از محارم اخبار بسيار است كه موضع ذكر آنها نيست . على بن ابراهيم بن هاشم از جمعى روايت كرده است كه گفتند چون لباس سلطنت و خلافت به كلى از محمد امين خلع شد و مأمون بانفراده مستقر شد به حضرت رضا ( ع ) نوشت كه آن جناب قدم مبارك در خراسان نهد آن بزرگوار عذرهاى بيشمار مقرون بعلتهاى بسيار خواست مأمون على الاتصال به او نوشت و او را درخواست تا اينكه بر آن جناب معلوم شد كه مأمون دست از او بر نميدارد پس آن جناب از مدينه بيرون آمد و در آن وقت از سن مبارك حضرت تقى ( ع ) هفت سال گذشته بود و مأمون نوشت كه از راه كوفه و قم تشريف فرماى خراسان نشود و آن جناب را از راه بصره و اهواز و فارس آوردند تا اينكه بمرو وارد شد و مامون به آن جناب امر خلافت و امارت را عرضه كرد حضرت رضا ( ع ) از اين مطلب ابا و امتناع نمود و در اين باب مخاطبات بسيار جريان يافت و مدت دو ماه اين مطلب طول كشيد كه در جميع اين مدت آن بزرگوار از اين معنى امتناع ميكرد چون سخن بسيار شد و خطاب بيشمار گرديد مامون عرض كرد پس وليعهدى را قبول كن آن جناب او را اجابت كرد و به او فرمود بشروطى اين مطلب را قبول ميكنم و آن شروط را از تو سؤال ميكنم مامون عرض كرد آنچه خواهى سؤال كن حضرت رضا ( ع ) نوشت كه من در ولايتعهد داخل ميشوم مشروط بر اينكه امر و نهى نكنم و حكام نكنم و تغيير ندهم آنچه معمول و مقرر است و بايد تو مرا از تمام اينها عفو كنى مامون آن حضرت را اجابت كرد و اين عمل را به اين شروط از آن حضرت قبول كرد و امرا و حكام و چاكران و بنى عباس را به اين عمل دعوت كرد آنها من باب اضطرار قبول كردند و مالهاى بسيار بيرون آورده و بسران سپاه قسمت كرد و تمام آنها را راضى كرد مگر سه نفر از سالاران لشكر كه اين مطلب را انكار كردند عيسى الجلودى و على ابن ابى عمران و ابو يونس كه ايشان ابا و امتناع نمودند از داخل شدن در بيعت آن حضرت و از اين جهت مامون ايشان را حبس كرد و از براى حضرت رضا ( ع ) بيعت گرفته شد و اين مطلب را بشهرها نوشت و سكه بنام مبارك آن حضرت زدند و در منبرها خطبه بنام او خواندند و بدين جهت مامون مالهاى بسيار بمردم انفاق كرد .\r\n","description":"","footnote":"","page_name":" 389 ","page_number":128},
  {"content":"\r\nچون عيد رسيد مامون نزد حضرت رضا ( ع ) فرستاد و از او در خواست كه روز عيد سوار شود و در مصلى حاضر شود و خطبه بخواند تا دلهاى مردم آرام گيرد و فضل او را بشناسند و دلهاى ايشان بر اين دولت مباركه قرار گيرد حضرت رضا ( ع ) نزد او فرستاد كه هنگامى كه من داخل اين امر وليعهدى شدم شروطى كه ميان من و تو مقرر شد همهء آنها را ميدانى مامون گفت من ميخواهم كه اين امر در قلوب عموم مردم و لشكريان و چاكران رسوخ كند تا قلوب ايشان مطمئن شود و آنچه خدا بر تو تفضل كرده است اقرار كنند و على الاتصال در اين گونه سؤال و جواب با يك ديگر كردند و چون مامون زياد الحاح كرد آن بزرگوار فرمود يا امير المؤمنين اگر عفو كنى مرا از اين عمل دوستتر است بسوى من و اگر عفو نكنى مرا چنان بيرون ميروم كه رسول خدا ( ص ) بيرون رفت و چنان بيرون ميروم كه امير المؤمنين ( ع ) بيرون رفت مامون عرض كرد كه هر نوع كه دوست دارى به آن نوع بيرون خرام و مامون امر كرد تا امرا و سالاران لشكر و چاكران حضور و عموم مردم هر يك گوى سبقت ربوده درب خانهء حضرت رضا ( ع ) اجتماع يابند و كوچه ها و روى بامها پر شد از مردان و زنان و كودكان همهء منتظر قدوم ميمنت لزوم آن بزرگوار ميبودند و چاكران حضور و سران سپاه درب خانهء حضرت اجتماع يافتند و چون آفتاب عالمتاب سر از دريچهء افق بيرون كرد حضرت رضا ( ع ) برخاست و غسل كرد و عمامهء سفيد كه پارچه آن از پنبه بود بر سر بست و يكطرف آن را بر روى سينهء مبارك انداخت و طرف ديگر را ميان دو شانهء خود افكنده جامه هاى خود را بالا زد پس از آن بجميع غلامان خود فرمود مثل آن حضرت كردند پس از آن عصاى مبارك خود را بر دست گرفت و بيرون آمد و آن جناب با پاى برهنه زير جامهء خود را تا نصف ساق بالا زده و جامه هاى بالا زده شده بر كرد چون ايستاد و ما پيش روى او روان شديم سر مبارك را بسوى آسمان بلند كرد و چهار مرتبه چنان تكبير گفت كه ما خيال كرديم هوا و در و ديوار با او همراهى كردند و سران سپاه و مردم درب خانه ايستاده و خود را زينت كرده و سلاح پوشيده و خود را بنيكوتر هيئتى مهيا كرده بودند پس چون ما از درب خانه به اين هيئت با پاهاى برهنه و جامه هاى بالا زده بيرون شديم و حضرت رضا ( ع ) بعد از ما بيرون آمد اندكى درب خانه بايستاد و گفت\r\nالله اكبر الله اكبر الله اكبر على ما هدينا الله اكبر على ما رزقنا من بهيمة الانعام و الحمد لله على ما ابلانا ) *\r\nو چنان صداى مبارك خود را بلند كرد و ما صداهاى خود را بلند كرديم كه مرو از صداى گريه و صيحه به حركت آمد پس آن جناب سه مرتبه اين تكبيرات مذكوره را به زبان جارى كرد و بناگاه سران سپاه از مركبها فرو ريختند و چون به حضرت رضا ( ع ) نظر كردند كه پاى آن بزرگوار برهنه است موزه هاى خود را انداختند و شهر مرو از كثرت صداى گريه مثل يك\r\n","description":"","footnote":"","page_name":" 390 ","page_number":129},
  {"content":"\r\nضجه شد و مردم بىاختيار صدا بگريه و صيحه بلند كردند و حضرت رضا ( ع ) روان شد و در هر ده قدم اندكى ميايستاد و چهار مرتبه چنان تكبير ميگفت كه مردم خيال ميكردند كه آسمان و زمين و در و ديوار با او همراهى مىكنند و چون اين خبر به گوش مأمون رسيد فضل بن سهل ذو الرياستين به او گفت يا امير المؤمنين اگر حضرت رضا به اين طريق بمصلى قدم نهد مردم فتنه و آشوب خواهند كرد و همه بر تو ميشورند و به او ميگروند پس مصلحت در اينست كه او را برگردانى مامون كسى نزد آن جناب فرستاد و از او مسألت رجوع كرد آن جناب موزهء خود را طلبيده و پوشيد و مراجعت كرد . از ريان بن صلت مروى است كه گفت بيشتر مردم از سران سپاه و عامه و كسانى كه دوست نميداشتند بيعت حضرت رضا ( ع ) را داخل در بيعت آن بزرگوار شدند و گفتند كه اين عمل از تدبير فضل بن سهل ذو الرياستين است و اين خبر بمامون رسيد و در نيمهء شب نزد من فرستاد من در حضور او رفتم گفت اى ريان خبر به من رسيده است كه مردم ميگويند بيعت حضرت رضا ( ع ) از تدبير فضل بن سهل است من گفتم بلى يا امير المؤمنين چنين ميگويند گفت واى بر تو اى ريان آيا كسى جرأت مىكند نزد كسى آيد كه خود خليفه زمان و پسر خليفه باشد كه جميع رعيت و رؤس مردم سر اطاعت در كمند او آورده باشند و خلافت او بر قرار شده باشد و به او بگويد كه خلافت را از دست خود رها كن و به غير خود واگذار آيا در نزد عقل اين مطلب جايز است من گفتم يا امير المؤمنين به خدا سوگند كه جايز نيست و كسى را جرأت بر گفتگوى اين مطلب نيست گفت نه به خدا قسم چنين نيست كه مردم ميگويند و ليكن من ترا از سبب آن خبر مىدهم كه چون محمد امين برادرم به من نوشت و مرا امر برفتن در نزد خود نمود من ابا و امتناع كردم چون اين خبر به او رسيد على بن عيسى بن هامان را سپهسالار كرده و او را امر كرد كه مرا مقيد كند و غل جامعه در گردنم نهد چون اين خبر به من رسيد هرثمة بن اعين را بسجستان و كرمان و توابع آن اطراف و آن جوانب فرستادم پس امر بر من فاسد شد و هرثمه هزيمت نموده و صاحب سرير خروج كرد و بر يك طرف شهر خراسان غلبه كرد و همهء اينها در يك هفته به من وارد شد و چون اين گونه وقايع از براى من رخ نمود مرا نه قوت و طاقت جدال باقى ماند و نه مالى داشتم كه به آن سبب لشكر آرائى كنم و سران سپاه و لشكريان خود را همه ترسان و هراسان ديدم و قصد كردم كه بملك كابل ملحق شوم و بعد نزد خود گفتم كه سلطان كابل مردى كافر است و بسا هست كه محمد مال زيادى به او ميدهد و او مرا بدست محمد ميدهد پس راهى بهتر از اين نيافتم كه از گناهان خود بسوى خدا توبه كنم و از خدا بر اين گونه امور استعانت جويم و به خدا پناه برم پس امر كردم اين خانه را پاكيزه كنند و اشاره كرد بخانهء پس آن خانه را جاروب كردند و آب بر خود ريختم يعنى خود را پاكيزه كردم و دو جامهء\r\n","description":"","footnote":"","page_name":" 391 ","page_number":130},
  {"content":"\r\nسفيد پوشيدم و چهار ركعت نماز گزاردم و در آن چهار ركعت نماز آنچه از قرآن حفظ داشتم خواندم و خدا را خواندم و پناه به او بردم و به قصد راست و درست با خدا معاهدهء محكمى كردم كه اگر خدا اين امر را يعنى خلافت را بسوى من بكشاند و مرا از شر اين امور غليظه شديده كفايت كند اين امر را در موضع خود قرار دهم كه خدا در آن موضع قرار داده است پس از آن قلب من قوت گرفت و طاهر را بسوى على بن عيسى بن هامان فرستادم و آنچه بايد بشود چنان شد و هرثمة بن اعين را بسوى جنگجوئى از جانب محمد باز گردانيدم به او ظفر يافته و او را بكشت و در نزد صاحب سر بر فرستادم و با او صلح كردم و مالى را به او دادم تا اينكه بازگشت و پيوسته امر من روى به قوت نهاد تا امر محمد واقع شد يعنى او را در معرض قتل آوردم و خداوند عالم اين امر خلافت را بسوى من كشانيد و از براى من استقرار يافت پس چون كه خداوند تعالى وفا كرد به آنچه من با او عهد كردم دوست ميدارم كه وفا كنم به آنچه با خداى خود عهد كردم و كسى را سزاوارتر به اين امر از حضرت ابو الحسن الرضا ( ع ) نديدم پس امر خلافت را به او واگذار كردم و او قبول نكرد مگر آنچه را كه دانستى يعنى وليعهدى قبول فرمود پس اين مطلب سبب نصب او شد بوليعهدى من گفتم خداوند امير المؤمنين را توفيق دهد گفت اى ريان چون فردا صبح شود و مردم حاضر شوند بنشين در ميان سران سپاه و ايشان را بفضل امير المؤمنين على بن ابى طالب ( ع ) حديث كن من گفتم يا امير المؤمنين هيچ حديثى را نيكوتر نميدانم از آنچه از تو شنيده‌ام پس از آن گفت سبحان الله احدى را نمىيابم كه مرا بر اين امر اعانت كند و من قصد كرده‌ام كه اهل قم را شعار و دثار خود قرار دهم يعنى آنها را بر اين بدارم كه مرا اعانت كنند من گفتم يا امير المؤمنين من حديث كنم از تو آن اخبارى را كه از تو شنيده‌ام گفت بلى حديث كن از من آن فضيلتهائى را كه از من شنيده چون صبح شد من در خانه ميان سران سپاه نشستم و گفتم امير المؤمنين حديث كرد مرا از پدرش از پدرانش كه رسول خدا ( ص ) فرمود هر كس كه من مولاى او هستم على مولاى او است حديث كرد مرا امير المؤمنين از پدرش از پدرانش كه رسول خدا ( ص ) فرمود على ( ع ) نسبت به من بمنزلهء هارون است نسبت بموسى ( ع ) و من مخلوط ميكردم بعضى احاديث را با بعضى ديگر زيرا كه هر حديثى را از راه آن از حفظ نداشتم يعنى اصل حديث را ميدانستم و طرق آن را بتفصيل ياد نداشتم يا اينكه از براى آنكه سند حديث را محافظت كرده باشم محفوظ ميكردم و حديث خيبر و احاديث مشهور را بيان كردم پس از آن عبد اللَّه بن ملك خزاعى به من گفت خدا رحمت كند على را مرد صالحى بود و مأمون غلامى را در آن مجلس فرستاده بود كه گوش به اين سخنان ميداد و از براى او خبر ميبرد ريان ميگويد كه مأمون نزد من فرستاد من بر او داخل شدم چون مرا ديد گفت اى ريان چقدر احاديث بسيار\r\n","description":"","footnote":"","page_name":" 392 ","page_number":131},
  {"content":"\r\nروايت ميكنى و چقدر حديث بيشمارى در حفظ دارى پس از آن گفت كه خبر به من رسيده از آنچه آن يهودى عبد الله بن ملك گفت در قول خود رحمت كند خدا على را كه مرد صالحى بود به خدا سوگند كه اگر خدا بخواهد او را ميكشم و هشام بن ابراهيم راشدى همدانى از مقربترين مردم در نزد حضرت رضا ( ع ) بود پيش از آنكه آن جناب روى بخراسان نهد و مردى عالم و اديب و فصيح زبان بود و امور حضرت رضا ( ع ) در نزد او جارى ميشد و در دست او بود و قبل از رفتن آن حضرت بخراسان از اطراف و اكناف اموال بسوى او مىآوردند و چون حضرت رضا ( ع ) روى بخراسان نهاد هشام بن ابراهيم بذو الرياستين پيوست و ذو الرياستين او را مقرب گردانيد و او را نزديك خود ميخواهند و اخبارات و احوالات حضرت رضا ( ع ) را براى ذو الرياستين و مامون نقل ميكرد پس به اين سبب منزلت او نزد اينها زياد شد و از احوالات حضرت رضا ( ع ) چيزى از آنها پوشيده نميدانست و مأمون او را دربان حضرت رضا ( ع ) قرار داد و او نميگذاشت كسى نزد آن بزرگوار رود مگر كسانى كه خود دوست ميداشت و بر حضرت رضا ( ع ) تنگ گرفت و هر كس از دوستان آن بزرگوار كه قصد او را ميكرد نميگذاشت به آن حضرت برسد و آن جناب در خانه خود تكلم به چيزى نميفرمود مگر آنكه هشام از براى مأمون و ذو الرياستين خبر ميبرد و مأمون قرار داد كه عباس فرزند خود در حجرهء هشام باشد و هشام معلم او باشد و او را ادب بياموزد و به اين سبب او را هشام عباسى ناميدند راوى گويد كه ذو الرياستين اظهار عداوت و دشمنى بشدت كرد با حضرت رضا ( ع ) و به او حسد برد از آن رفتارى كه مأمون با آن بزرگوار ميكرد و آن حضرت را محترم ميداشت و اول صدمهء كه از حضرت رضا ( ع ) بذو الرياستين وارد آمد اين بود كه دختر عم مأمون او را دوست ميداشت و مأمون نيز او را دوست ميداشت و حجرهء او درى داشت كه بمجلس مأمون گشاده ميشد و اين دختر عم مأمون به حضرت رضا ( ع ) ميل داشت و او را دوست ميداشت و نزد مأمون ذو الرياستين را ياد ميكرد و از او بد ميگفت و چون اين خبر بذو الرياستين رسيد كه دختر عم مأمون او را در نزد مأمون ياد مىكند و بد او را ميگويد بمأمون گفت كه سزاوار نيست در خانه زنان به مجلس گشاده شود مأمون امر كرد آن باب را مسدود كردند و آداب رفتار او با حضرت رضا ( ع ) اين بود كه روزى حضرت رضا ( ع ) نزد مأمون مىآمد و روزى ديگر مأمون نزد آن بزرگوار ميرفت و منزل حضرت رضا ( ع ) جنب منزل مأمون بود چون حضرت رضا ( ع ) بر مأمون داخل شد ديد در خانهء بنت عم او مسدود است گفت يا امير المؤمنين چرا اين باب را مسدود كردى گفت راى فضل چنين قرار گرفت او فتح اين باب را ناخوش داشت حضرت رضا ( ع ) فرمود * ( إِنَّا لِلَّه وَإِنَّا إِلَيْه راجِعُونَ ) * چه كار است فضل را با داخل شدن او در ميان عمل امير المؤمنين\r\n","description":"","footnote":"","page_name":" 393 ","page_number":132},
  {"content":"\r\nبا حرم خود عرض كرد پس راى تو چيست حضرت فرمود رأى من گشادن باب و داخل تست بر دختر عم خود و قبول مكن قول فضل را در چيزى كه حلال نيست و وسعت در آن قرار داده نشده است مأمون امر كرد آن باب را خراب كردند و بر دختر عم خود داخل شد پس اين خبر بفضل رسيد و مغموم شد . در بعضى از كتب يافتم نسخهء كتاب عطاء حضرت رضا ( ع ) بفضل سهل و برادر او و قرار داد رفتار اين دو نفر باعمال و اين نسخه را از احدى روايت نكرده‌ام .\r\nاما بعد فالحمد لله البدى البديع القادر القاهر الرقيب على عباده المقيت على خلقه الذى خلقه الذى خضع كل شيء لملكه و ذل كل شيء لعزته و استسلم كل شيء لسلطانه و عظمته و احاط بكل شيء علمه و احصى عدده فلا يؤده كبير و لا يعزب عنه صغير الذى لا تدركه الابصار الناظرين و لا يحيط به صفة الواصفين له الخلق و الامر و المثل الاعلى في السموات و الارض و هو العزيز الحكيم و الحمد لله الذى شرع الاسلام دينا ففضله و عظمه و كرمه و شرفه و جعله الدين القيم الذى لا يقبل غيره و الصراط المستقيم الذى لا يضل من لزمه و لا يهتدى من صرف عنه و جعل فيه النور و البرهان و الشفاء و البيان و بعث به من اصطفى من ملائكته الى من احينى من رسله في الامم الخالية و القرون الماضيه حتى انتهت رسالته الى محمد فختم به النبيين و قفى به على اثار المسلمين و بعثه رحمة للعالمين و بشيرا للمؤمنين المصدقين و نذيرا للكافرين المكذبين لتكون له الحجة البالغة و * ( لِيَهْلِكَ مَنْ هَلَكَ عَنْ بَيِّنَةٍ وَيَحْيى مَنْ حَيَّ عَنْ بَيِّنَةٍ وَإِنَّ الله لَسَمِيعٌ عَلِيمٌ ) * و الحمد لله الذى اورث اهل بيته مواريث النبوة و استودعهم العلم و الحكمة و جعلهم معدن الامامة و الخلافة و اوجب و لايتهم و شرف منزلتهم فامر رسوله بمسئلة امته مودتهم اذ يقول قل لا أسألكم عليه اجرا الا الموت في القربى و ما وصفهم به من اذهاب الرجس عنهم و تطهيره اياهم في قوله * ( إِنَّما يُرِيدُ الله لِيُذْهِبَ عَنْكُمُ الرِّجْسَ أَهْلَ الْبَيْتِ وَيُطَهِّرَكُمْ تَطْهِيراً ) * ) *\r\nپس از حمد الهى و بيان تفضيل پروردگار محمد و آل محمد را بر جميع مخلوقات همانا مأمون نيكى كرد بر رسول خدا ( ص ) در احسان كردن بعزت او وصله كرد ارحام اهل بيت او را پس برگردانيد اجتماع ايشان را و جمع كرد جدائى ايشان را و فراهم آورد و پيوند كرد شكاف ايشان را و بست شكستهء ايشان را و برد خدا بسبب او حسدها و كينه ها را از ميان ايشان ساكن گردانيد يارى كردن يك ديگر و مواصلت و محبت و مودت را در دلهاى ايشان پس صبح كرد دلهاى ايشان بيمن و حفظ و بركت و احسان و صلهء او در حالتى كه دستهاى ايشان يكى بود و سخن ايشان متحد بود و رايهاى ايشان متفق بود و رعايت كرد مأمون حقوق را از براى اهل حقوق و نهاد ارثها را در مواضع\r\n","description":"","footnote":"","page_name":" 394 ","page_number":133},
  {"content":"\r\nآنها و جزا داد احسان نيكوكاران را و محفوظ داشت عطاء عطاكنندگان را و نزديك گردانيد بعضى را و دور گردانيد بعضى ديگر را بدين آنها پس از آن مخصوص گردانيد بتفضيل و تقديم و تشريف كسى را كه اقدام كرد در تحمل زحمتهاى وى و او ذو الرياستين فضل بن سهل بود چه او را ديد كه يارىكنندهء خود و قائم به حق خود و اديب آموزنده رعيت خود و خواننده مردم را بسوى خود و پاداش خوب دهنده كسانى را كه اجابت كنند اطاعت خود را و دشمنىكننده با كسانى كه تخلف كنند از اطاعت خود و متفرد بنصرت خود و دواكنندهء ناخوشى دلها و نيتها و باز ندارد او را از اين صفات كمى مال و نه مفقود شدن مردان كه يارى او كنند و طمع او را به اين گونه اعمال مايل نكرده است و متصرف نكند او را از قصد و نصرت او و خوف و ترسيدن از كسى بلكه در هنگامى كه وارد شود بر او چيزى كه ميترساند ترسندگان را و بلرزه در مياورد و باضطراب مياندازد اضطرابكنندگان را بلرزه در آيندگان را در هنگام كثرت مخالفان و معاندان از نزاعكنندگان و فريب دهندگان قصد او ثابتتر شود و دل او قوىتر شود و مكر او زيادتر شود تدبير او نيكوتر و قويتر شود در ثابت گردانيدن حق مأمون و خواندن مردم را بسوى او تا اينكه شكست دندانهاى گمراهان و رخنه كرد در اطراف ايشان و بريد چنگال ايشان را و شكست شوكت ايشان را و افكند ايشان را در مقامهاى اعراضكنندگان از دين و شكنندگان عهدها و سستىكنندگان در امر او و استخفافكنندگان به حق او و معتقدان در اينكه بايد حزر شود از سطرت او با اينكه آثار ذو الرياستين در همه اقسام امتهاى مشركان است يعنى نهايت اقتدار و استيلاء دارد بر كافران با كثرت تشخص و زيبائى شوكتى كه مرا و راست در حدود دار مسلمانان يعنى در امكنهء كه خارج است از بلاد مسلمانان كه اخبار آن بر شما رسيده و فتح نامه ها بر منبرها بر شما خوانده شده است و آن اخبار را اهل اطراف و آفاق بسوى شما و غير شما اطلاع داده‌اند پس گوارا بودن بلا و صدمه امير المؤمنين از براى ذو الرياستين و قيام او به حق امير المؤمنين و كنار گذاشتن او جان خود و جان برادر خود ابى محمد بن سهل را كه مردى با ميمنت و شناسا و محمود الآداب است شكر ذو الرياستين را بمقامى رسانيد كه از مرتبه گذشتگان و سابقان بر خود تجاوز كرد و رستگار كرد بسبب اين مقام رستگاران را و بنهايت رسيد جزاى نيكو دادن امير المؤمنين او را با اينكه از براى او اموال و اشياء نفيسه قطعه و جواهر قرار داد اگر چه اينها بمئونهء روزى از روزگار او وفا نميكرد و با مقامى از مقامات او برابرى نمينمود پس از اين جهت بيرغبتى در اينها و بلندى همت و وافر كردن مال مسلمانان و دور كردن از دنيا و كوچك شمردن دنيا و اختيار كردن دنيا را بر آخرت و زيادتى ميل بآخرت جميع اينها را واگذاشت و از امير المؤمنين سؤال كرد چه او\r\n","description":"","footnote":"","page_name":" 395 ","page_number":134},
  {"content":"\r\nهميشه سؤال ميكرد و پيوسته رغبت داشت در گذشتن از عمل وزارت و بيميلى به آن را و قبول نمودن وى اين عمل را در نزد مأمون و در نزد ما نهايت عظيم داشت زيرا كه ما معرفت داشتيم به آنچه قرار داده بود خداوند در منزلت او و دارا بودن عزت و دين و اقتدار و قوت بر اصلاح كردن امور مسلمين و جهاد كردن با مشركين را و آنچه را كه حقتعالى در او جلوه داده بود از راستى و درستى قصد او و خجستگى شناسائى او و صحت تدبير او و قوت رأى او و بر آمدن مطلوب او و يارى كردن او بر حق و راستى و نيكوئى و تقوى پس چون كه امير المؤمنين موثق و محكم ساخت عهد ما را از براى او نظر بدين او و اختيار كردن آنچه را كه او دارا بود از صلاح و سداد و اجابت كرديم مسئول امير المؤمنين را كه قدر آن پوشيده بود و نوشتيم از براى ذو الرياستين كتاب عطا و شرط او را كه در آخر اين كتاب من نسخه شده است و شاهد گرفتيم بر آن خدا و كسانى را كه نزد ما بودند از اهل بيت ما و سران سپاه و صحابهء ما و قاضيان و فقها و خاصه و عامه و امير المؤمنين اين كتاب را بآفاق نماياند تا اينكه اشتهار يابد و شيوع پيدا كند در اهل آفاق و بر منبرها خوانده شود و در نزد واليان و حكام ثابت شود پس امير المؤمنين از من سؤال كرد كه اين كتاب را بنويسم و معانى آن را شرح و بسط دهم و بناى آن بر سه باب است .\r\nدر باب اول بيان مىشود از تمام آثار ذو الرياستين كه حقتعالى بسبب اين آثار حق او را بر ما و بر مسلمين واجب گردانيده است .\r\nباب دوم در بيان مرتبهء او است در دور كردن مانع او در جميع آنچه را كه تدبير كرده است و داخل شده است يعنى آنچه كرده است كسى را نميرسد كه مانع از جريان آن شود و راهى بر او نيست در آنچه ترك كرده است و ناخوش داشته است و معنى اين مقصد آنست كه نميرسد هيچ مخلوقى را از كسانى كه بيعت در گردن آنها است مگر آنكه به او و برادر او بيعت كنند و از دور كردن مانع است حكمرانى اين دو نفر بر كسى كه بر آنها ظلم كند و اهتمام كند در فساد بر ما و بر اين دو نفر و بر دوستان ما تا اينكه هيچ طمعكنندهء طمع نكند بر مخالفت اين دو نفر و نه بر نافرمانى اين دو نفر و نه بر حيله كردن ميان ما و اين دو نفر باب سيم در بيان عطا و بخشش ما است بذو الرياستين آنچه را كه دوست دارد واگذاشتن آن را و پوشيدن زيور زهد و حجت تحقيق و راستى را چه پيوسته اهتمام كند در ثواب آخرت به آن مقدار كه در قلب كسى كه به او شك آورده ثابت شود و در بخشش آنچه بر ما لازم است از براى او از كرامت و عزت و عطا را كه ما بخشيديم به او و برادر او كه بايد منع كنند به آن چيزى را كه ما بسبب آن خود را منع كرديم و اين باب مشتمل است بهر چيزى كه احتياط كار در امر دين و دنياى خود از آن احتياط كند و نسخهء كتاب اينست .\r\n* ( بِسْمِ الله الرَّحْمنِ الرَّحِيمِ ) * اين كتاب و شرطى است از عبد اللَّه مأمون امير المؤمنين و\r\n","description":"","footnote":"","page_name":" 396 ","page_number":135},
  {"content":"\r\nوليعهد او على بن موسى الرضا از براى ذو الرياستين فضل بن سهل در روز دو شنبه هفتم ماه رمضان سال دويست و يكم و آن روزى است كه حقتعالى در آن روز تمام كرد دولت امير المؤمنين را و در آن روز وليعهد مقرر داشت و مردم در آن روز لباس سبز پوشيدند و در آن روز امير المؤمنين بآرزوى خود رسيد در صلاح ولى خود و ظفر يافتن بدشمن خود اى فضل بن سهل ذو الرياستين ما تو را در اين روز دعوت كرديم به چيزى كه بعضى از پاداش تو در آنست چه تو بپاداشى حق خداوند و حق رسول خدا و حق امير المؤمنين و حق وليعهد او على بن موسى و حق بنى هاشم را كه بسبب آنها اميد داشته مىشود صلاح دين و سلامت از پراكندگى و تفرقه در ميان مسلمانان تا اينكه به اين سبب بر ما و بر عامهء مردم نعمت ثابت شود و سبب ديگر براى ثبوت اين نعمت آنست كه تو يارى كردن امير المؤمنين را به جهت پاى داشتن دين و سنت را و اظهار كردن دعوت ثابت و محقق را يعنى ادعاى پيغمبر را و اختيار كردن و ترجيح دادن بهتر را و يا قلع و قمع كردن شرك و شكستن بتان و كشتن گردنكشان و ساير آثار تو كه در شهرها واضح و روشن شد در حق مخلوع يعنى محمد امين كه لباس سلطنت از او خلع شد و تن او با خاك مذلت يكسان شد و چون ترا فوت نكرد يعنى اطاعت تو را نكرد او را اعانت نكردى و در معرض قتل بر آمد و او را كشتند و آثار تو روشن شد در اصغر نام كه مكنى بابى السرايا است و در مهدى نام محمد بن جعفر الطالبى و ترك حويحيه و در طبرستان و ملوك آن تا بندار هرمز بن شروين و در ديلم و ملوك و سلاطين آن و در كابل و سلطان آن مهوزين پس از آن پادشاه ديگران ديار اصفهبد و در ابن البرم و كوههاى بدار بند و غرشستان و غور و توابع آنها و در خراسان خاقان و بلون و سلون و صاحب كوه تبت و در كيميال و تغرغز و در ارمينيه و حجافى و صاحب سرير صاحب خرز و در مغرب و نزاعهاى آن و تفسير اينها در ديوان سير و تاريخ مضبوط است و آن مقدار مواجبى كه ما ترا به آن دعوت كرديم كه مخارج تو باشد صد هزار هزار درهم بود و اجارهء آب و املاكى كه معادل است با ده هزار هزار درهم جواهر بود سواى آنچه را كه امير المؤمنين از براى تو مقطع كرده بود قبل از اين و قيمت صد هزار هزار درهم جواهر بود و اين مواجب كم است نسبت به آن مقدارى كه تو استحقاق دارى و مثل اين مواجب را هنگامى كه محمد امين به تو بذل كرد واگذاشتى و اختيار كردى خدا و دين او را و شكرگزارى كردى امير المؤمنين و وليعهد او و اختيار كردى وافر بودن تمام اين اموال را بر مسلمانان يعنى تو اين مواجب را واگذاشتى تا اينكه وسعتى بر مردم باشد و بخشيدى اينها را بمردم و از ما سؤال كردى كه خصلتى به تو دهيم كه هميشه به آن راغب و مشتاق بودى از بيميلى به دنيا و كناره جوئى از مردم تا اينكه واگذاشتى تو دنيا را راست آيد نزد كسى كه شك دارد در اينكه تو از براى آخرت سعى ميكنى نه از براى دنيا واحدى مثل تو در هيچ وقت از دنيا بىنياز نشد واحدى مثل تو رو نكرد دنيا را بعد از اينكه دنيا او را طلب كرده باشد و ما راضى هستيم به اين امر اگر چه طلب كردن\r\n","description":"","footnote":"","page_name":" 397 ","page_number":136},
  {"content":"\r\nتو اين اموال را باز دارد ما را از بعضى نعمتهاى ما پس چگونه راضى نشويم بامرى كه باعث زيادتى مئونه ما شود يعنى چون تو اين اموال را واگذارى باعث بسيارى مئونه مىشود پس در اين صورت ما چگونه راضى نميشويم بوزارت تو و باعث شود بر واجب كردن حجت بر كسى كه گمان مىكند كه دعوت تو بسوى ما از براى دنياست نه از براى آخرت و ما آنچه تو خواهى اجابت كنيم و اين منصب و اين مئونه را از براى تو قرار داديم در حالتى كه مؤكد است بعهد و ميثاق خدا كه تغيير و تبديل در آن نباشد و در اين وقت ما امر را به تو مفوض داشتيم پس چون اراده كنى امرى را بر آن مستولى هستى و تو را حاجب و مانعى نيست و آنچه از اعمال كه ناخوش دارى كسى را نرسد كه تو را بدخول در آن امر خوانده خواه حسن باشد يا قبيح ما از تو باز ميداريم آنچه را از خود باز ميداريم در جميع حالات و چون اراده كنى كناره جوئى را پس مكرم باشى و بدن تو در راحت باشد و سزاوار است كه بدن تو در راحت و كرامت باشد پس در اين صورت نيز ما عطا كنيم ترا آنچه بخواهى از چيزهائى كه ما به تو بذل كرديم در اين فرمان و آن را در اين زمان ترك كردى و آنچه از براى تو قرار داديم نصف آن را از براى حسن بن سهل قرار داديم و نيز نصف آن مواجبى را كه سابق بر اين از براى او مقرر داشته بوديم از براى او قرار داديم و او مستحق اين مواجب است بسبب تو يعنى چون برادر تست و بسبب اين كه جان خود را بذل مىكند در جهاد و قتال با سركشان و به جهت فتح كردن او عراق را دو مرتبه و به جهت تفريق و پراكنده كردن او شياطين و مفسدان را بدست خود تا اينكه به اين سبب دين را نگاهداشت و آتش جنگها را خاموش كرد و بجان خود و اهل بيت خود كسانى از دوستان حق كه اقدام نمودند ما را حفظ كرد و ما بر اين قرار داد گواه ميگيريم خدا و ملائكه او را و برگزيدگان از خلق او را و هر كس را كه بما بيعت كرده است و در اين روز و بعد از اين روز دست بيعت خود را بدست ما رسانيده است بر آنچه در اين فرمان است و ما خدا را ضامن خود قرار داديم و واجب گردانيديم بر خود وفا كردن به آنچه شرط كرديم بدون استثناء چيزى كه ناقص آن باشد در پنهانى يا آشكار و بر مؤمنان لازم است وفا كردن بشروط خود و عهد و شرط لازم الوفاء است و در آخرت از آن سؤال شود و سزاوارترين مردم بوفا كسى است كه طلب كند از مردم وفاء بعهد را و مقتداى مردم باشد و حقتعالى ميفرمايد * ( أَوْفُوا بِعَهْدِ الله إِذا عاهَدْتُمْ وَلا تَنْقُضُوا الأَيْمانَ بَعْدَ تَوْكِيدِها وَقَدْ جَعَلْتُمُ الله عَلَيْكُمْ كَفِيلًا إِنَّ الله يَعْلَمُ ما تَفْعَلُونَ ) * .\r\nحسن بن سهل در اين كتاب فرمان توقيع مامون را به اين طور نوشت * ( بِسْمِ الله الرَّحْمنِ الرَّحِيمِ ) * بتحقيق كه واجب كرد امير المؤمنين بر خود جميع آنچه را كه در اين نوشته ثبت است و شاهد گرفته است خدا را و او را ضامن و كفيل قرار داده است و اين توقيع را به خط خود در ماه صفر سال دويست و دوم نوشته است به جهت معين ساختن عطاء خود و مؤكد ساختن شرط خود توقيع حضرت رضا در اين نوشته اين بود .\r\n","description":"","footnote":"","page_name":" 398 ","page_number":137},
  {"content":"\r\n* ( بِسْمِ الله الرَّحْمنِ الرَّحِيمِ ) * بتحقيق كه على بن موسى بر خود لازم گردانيد جميع آنچه را كه در اين كتاب است به اين نوعى كه عقد موثق شده از امروز تا فردا مادامى كه زنده است و خدا را ضامن و كفيل قرار داد و در شاهد بودن خدا كافى است و به خط خود اين توقيع را در اين ماه از اين سال نوشت\r\n* ( وَالْحَمْدُ لِلَّه رَبِّ الْعالَمِينَ ) * و صلى الله على محمد و إله و سلم و * ( حَسْبُنَا الله وَنِعْمَ الْوَكِيلُ ) * . ) *\r\nاز ياسر خادم مروى است كه گفت چون داب و ديدن حضرت رضا ( ع ) چنين بود كه چون خلوت ميكرد حشم و خدم خود را جمع ميكرد از كوچك و بزرگ ايشان و با آنها گفتگو ميكرد و خود را مأنوس و مونس آنها مىساخت و طريقه آن جناب در هنگام غذا خوردن اين بود كه چون خوان طعام از براى آن بزرگوار حاضر مىساختند فرو گذار نميكرد هيچ كوچك و بزرگى راحتى مهتر اسب و حجام را مگر آنكه جميع را بر كنار خوان طعام مىنشايند ياسر خادم گويد كه روزى ما در نزد آن حضرت بوديم كه ناگاه شنيديم صداى قفلى را كه بر در آن خانه بود كه آن ميان خانه حضرت رضا ( ع ) گشوده ميشد پس دانستيم كه الان مأمون وارد مىشود حضرت رضا ( ع ) بما فرمود برخيزيد و متفرق شويد ما برخاستيم مأمون وارد شد و نوشتهء بلندى در دست او بود حضرت رضا ( ع ) خواست به جهت احترام او برخيزد مأمون آن جناب را به حق رسول خدا ( ص ) قسم داد كه برنخيزد پس از آن مأمون آمد تا اينكه خود را نزديك حضرت رضا ( ع ) رسانيد و روى مبارك او را بوسيد و پيش روى او نشست و بر متكائى تكيه كرد و شروع كرد به خواندن آن كتاب كه در دست او بود و آن فتح نامهء بود كه بعضى از قريه هاى كابل را فتح كرده بودند و در آن نوشته بود كه فاتح كرديم قريهء چنين و چنان را پس چون از خواندن آن فارغ شد حضرت رضا ( ع ) فرمود به او آيا خوشنود مىكند ترا فتح قريهء از قريه هاى اهل شرك مأمون عرض كرد آيا در اين فتح سرور نيست حضرت رضا ( ع ) فرمود يا امير المؤمنين از خدا بترس در امت محمد ( ص ) و در اين امر خلافت كه حقتعالى ترا ولى گردانيده است و اين امر را بخصوص تو ساخته است و تو امور مسلمانان را ضايع كردى و اين امر را تفويض به غير خود نمودى و در ميان مردم بخلاف حكم خدا حكم مىشود و در اين شهرها نشستى و خانه هجرت و محل نزول وحى الهى را واگذاشتى و مهاجرين و انصار در نزد تو بر آنها ستم مىشود يعنى در زمان تو بر آنها ظلم مىشود و امر او حكام تو در حق مؤمن نه ملاحظه خدا ميكنند و نه ملاحظه بنده و بر مردم روزگارى ميگذرد كه خود در مشقت و تعب افتاده‌اند و از نفقهء خود عاجزند و كسى را نمىيابند كه حال خود را بر او شكايت كنند و دست آنها به تو نميرسد يا امير المؤمنين از خدا بترس در امور مسلمانان و برگرد به خانه نبوت و معدن مهاجرين و انصار يا\r\n","description":"","footnote":"","page_name":" 399 ","page_number":138},
  {"content":"\r\nامير المؤمنين آيا نميدانى كه والى مسلمانان مثل عمود است در وسط خيمه هر كس آهنگ آن خيمه مىكند عمود را ميگيرد مأمون عرض كرد اى سيد من پس رأى تو چيست حضرت فرمود راى من اينست كه از اين بلاد بيرون روى و اين منزل را تغيير دهى و در مكان پدران و اجداد خود اقامت كنى و در امور مسلمانان نظر كنى و ايشان را به غير خود وانگذارى زيرا كه حقتعالى سؤال كند ترا از آنچه بر آن ولى بودى پس مأمون برخاست و عرض كرد بلى اى سيد من رأى پسنديده است و بيرون رفت و امر كرد سواران و محملنشينان حاضر شوند و اين خبر بذو الرياستين رسيده او را اندوه سختى فرو گرفت و چون در آن حال ذو الرياستين بر امر وزارت مستوفى بود مأمون اين مطلب را از او استفاده نكرده بود و او را در اين باب نزد مامون راى نبود جرات نكرد كه با مامون گفتگو كند پس مجددا حضرت رضا تقويت كرد او را بر اين امر بعد از آن ذو الرياستين نزد مامون آمد و گفت يا امير المؤمنين اين رأى چيست كه بان امر كرده گفت سيد من ابو الحسن ( ع ) مرا به اين رأى امر كرده است و اين رأى صواب است ذو الرياستين گفت اين رأى صواب نيست تو ديروز برادرت را كشتى و خلافت را از او زايل كردى و فرزندان پدرت همه با تو دشمنند و جميع اهل عراق و اهل بيت تو در عرب با تو عداوت دارند و بعد از همه اينها ثانيا اين حادثه را انجام دادى كه ولايت عهد را از براى حضرت رضا ( ع ) قرار دادى و امر خلافت را از ميان فرزندان پدرت و عامه و علما و فقها و آل عباس بيرون بردى و آنها به اين عمل راضى نبودند و قلوب آنها از تو نفرت دارد و رأى صواب آنست كه تو در خراسان اقامت كنى تا اينكه قلوب مردم بر اين عمل ساكن شود و بر امر برادرت محمد كه او را كشتى انس گيرند يا امير المؤمنين در اينجا مشايخى هستند كه رشيد را خدمت كرده‌اند و شناسائى امور هستند پس به آنها استشاره كن اگر بر اين عمل امضاء كردند چنان كن مأمون گفت اين مشايخ كيانند گفت مثل على بن ابى عمران و ابن موسى و جلودى و اينها كسانى باشند كه ناخوش داشتند بيعت حضرت رضا ( ع ) راويان راضى نشدند و به اين سبب آنها را حبس كردى مأمون گفت چنين ميكنم پس چون كه صبح شد حضرت رضا ( ع ) آمد و بر مأمون داخل شد و فرمود يا امير المؤمنين چه كردى مأمون آنچه ذو الرياستين گفته بود از براى حضرت رضا ( ع ) حكايت كرد و مأمون اين چند نفر را كه حبس بودند طلبيد و آنها را از حبس بيرون آورد و اول كسى كه بر او وارد شد على بن ابى عمران بود چون چشم او بر حضرت رضا ( ع ) افتاد كه در پهلوى مأمون نشسته است گفت يا امير المؤمنين پناه مىدهم تو را به خدا كه اين امر خلاف را كه حقتعالى از براى شما قرار داده است و شما وا مخصوص به آن گردانيده است از دست خود بيرون كنى و در دست دشمنان خود قرار دهى و حال آنكه ايشان كسانى\r\n","description":"","footnote":"","page_name":" 400 ","page_number":139},
  {"content":"\r\nبودند كه پدران شما آنها را ميكشتند و از بلاد بيرون ميكردند مامون به او گفت يا ابن الزانيه تو ميخواهى بعد از على بن موسى زنده باشى اى جلاد او را پيش آور و گردنش را بزن گردن او را زد پس ابن بو يونس را وارد كردند چون نظر او به حضرت رضا ( ع ) افتاد كه در پهلوى مامون نشسته است گفت يا امير المؤمنين به خدا سوگند كه اين شخص كه در پهلوى تو نشسته است بتى است كه او را ستايش ميكنند و خدا را ستايش نميكنند مأمون گفت اى پسر زانيه تو ميخواهى بعد از على بن موسى زنده باشى اى جلاد او را پيش آور و گردنش را بزن گردن او را زد پس جلودى را داخل مجلس كردند و جلودى كسى بود كه در خلافت هارون الرشيد چون محمد بن جعفر ابن محمد در مدينه خروج كرد رشيد او را فرستاد و او را امر كرد كه اگر بمحمد بن جعفر ظفر يافت گردن او را بزند و خانه هاى آل ابى طالب را خراب كند و جامه هاى زنان ايشان بكند و هيچ يك از ايشان را وانگذارد مگر اينكه يك جامه داشته باشد و جلودى چنين كرد و در آن وقت حضرت موسى بن جعفر ( ع ) وفات يافته بود جلودى آمد در خانهء حضرت رضا ( ع ) پس از آن با لشكريان خود ريختند در ميان خانه آن بزرگوار چون حضرت رضا ( ع ) را نظر به روى افتاد جميع زنان را در يك خانه كرد و بر در آن خانه بايستاد جلودى به حضرت رضا گفت ناچار بايد من داخل اين خانه شوم و جامه هاى اين زنان را بكنم زيرا كه امير المؤمنين مرا چنين امر كرده است حضرت رضا ( ع ) به او فرمود كه من جامه هاى آنها را از براى تو ميكنم و سوگند ياد ميكنم كه هيچ جامهء از براى ايشان نميگذارم مگر آنكه از براى تو ميگيرم پس آن عاليمقدار پيوسته به آن ملعون الحاح ميكرد و سوگند ياد ميفرمودند تا اينكه آن ملعون ساكت شد حضرت رضا ( ع ) داخل خانه شد و چيزى بر اين زنان مظلومه باقى نگذاشت مگر آنكه جميع از ايشان بگرفت حتى گوشواره ها و خلخالها و زير جامه هاى ايشان را و جميع آنچه در خانه بود از كم و زياد به آن بد بنياد داد - القصه چون در اين روز جلودى را در مجلس مأمون وارد كردند حضرت رضا ( ع ) فرمود يا امير المؤمنين اين مرد پير را به من ببخش مأمون عرض كرد اى سيد من اين ملعون آن كسى است كه كرد بدختران رسول ( ص ) آنچه كرد از عريان كردن ايشان جلودى نظر كرد كه حضرت رضا ( ع ) با مامون سخن ميگويد و از مامون سؤال مىكند كه او را عفو كند و او را به آن بزرگوار ببخشد و جلودى نظر بكرده هاى خود نسبت بعترت رسول خدا ( ص ) چنين پنداشت كه آن بزرگوار اعانت مىكند بر قتل او پس گفت يا امير المؤمنين به حق خدا و بخدمتى كه بر رشيد كرده‌ام از تو سؤال ميكنم كه قول اين مرد را در حق من قبول نكنى مأمون عرض كرد يا ابا الحسن جلودى طلب مىكند رد قول تو را و ما قسم او را رد نميكنيم پس از آن بجلودى گفت نه به خدا قسم قول او را در حق\r\n","description":"","footnote":"","page_name":" 401 ","page_number":140},
  {"content":"\r\nتو قبول نميكنم او را به دو رفيق او ملحق كنيد پس او را پيش بردند و گردنش را زدند و ذو الرياستين مراجعت كرده نزد پدرش سهل آمد و مأمون امر كرده بود كه سواران ركابى حاضر شوند و ذو الرياستين آنها را رد كرده بود و گفته بود كه بايد اين سفر موقوف شود پس چون مأمون اين سه نفر را در معرض قتل آورد و ذو الرياستين دانست كه مامون عزم بر خروج كرده است پس حضرت رضا ( ع ) فرمود يا امير المؤمنين چه كردى با حاضر ساختن سواران حاضر ركاب مامون گفت اى سيد من تو ايشان را به اين عمل امر فرما پس حضرت رضا ( ع ) بيرون آمد و صيحهء زد بمردم كه سواران را پيش آوريد راوى گويد كه گويا آتش در ميان مردم مشتعل شد پس سواران پيش مىآمدند و بهم بر مىآمدند و ذو الرياستين در منزل خود نشست مامون عقب او فرستاد چون نزد مأمون آمد به او گفت چرا در خانه خود نشستهء گفت يا امير المؤمنين نافرمانى من بزرگ است در نزد اهل بيت تو و در نزد عامه و مردم مرا ملامت ميكنند بكشتن برادر تو محمد امين كه لباس خلافت از وى خلع شده است و به بيعت كردن حضرت رضا ( ع ) و من ايمن نيستم از بد گويان و حسد برندگان و اهل ظلم كه از من در نزد تو بدگوئى كنند پس مرا واگذار كه در خراسان جاى تو بنشينم مأمون گفت كه ما از تو بىنياز نيستيم اما آنچه گفتى باينكه بدگوئى ترا ميكنند و بلاها و سختيها بر تو روى ميدهد پس نيستى در نزد ما مگر معتمد و امان داده شده و ناصح و مشفق پس بنويس از براى خود آنچه را به آن اعتماد ميكنى از ضمانت كردن ما و در امان بودن تو و آن مقدار از براى خود تاكيد كن كه مطمئن باشى پس ذو الرياستين رفت و از براى خود كتابتى نوشت و همه علما را جمع كرد و در نزد مأمون آورد و آن كتاب را خواند و مأمون به او عطا كرد آنچه را خواست و هر گونه سؤال او را اجابت كرد و به خط خود در آن نوشته نوشت كتاب الحبوة يعنى كتاب عطاء من عطا كردم تو را چنين و چنان از اموال و راعيان و اقتدار و آنچه آرزوى او بود از دينار از براى او در آن نوشته بسط داد پس از آن ذو الرياستين گفت يا امير المؤمنين لازم است خط أبو الحسن ( ع ) در اين نوشته امان باشد و عطا كند بما آنچه تو عطا كردى زيرا كه او وليعهد تست مأمون گفت تو ميدانى كه حضرت ابو الحسن ( ع ) بر ما شرط كرده است كه تصرف در اين گونه اعمال نكند و مرتكب امرى نشود پس ما از او سؤال نميكنيم چيزى را كه ناخوش دارد پس تو از او خواهش كن كه او در اين عمل بر تو تو ابا نكند ذو الرياستين آمد و از حضرت رضا ( ع ) اذن دخول خواست يا سر خادم گويد كه حضرت رضا ( ع ) سر مبارك را بلند كرد و فرمود اى فضل حاجت تو چيست عرض كرد اى سيد من اين نوشته امانى است امير المؤمنين از براى من نوشته است و تو سزاوارترى كه عطا كنى بر ما مثل\r\n","description":"","footnote":"","page_name":" 402 ","page_number":141},
  {"content":"\r\nآنچه امير المؤمنين عطا كرده است يعنى به اين نوشته امضا كنى زيرا كه توئى وليعهد مسلمانان حضرت رضا ( ع ) فرمود بخوان و آن نوشته را در جلد بزرگى گذاشته و فضل پيوسته ايستاده بود تا اينكه آن نوشته را خواند چون فارغ شد حضرت رضا ( ع ) به او فرمود اى فضل از آن تست بر ما اينها به شرط اينكه از خدا بترسى ياسر گويد كه آن بزرگوار امر ذو الرياستين را بيك كلمه ناقص كرد پس از نزد حضرت بيرون آمد و مأمون بيرون رفت و ما با حضرت رضا ( ع ) نيز بيرون رفتيم و چون چند روز گذشت و ما در بعضى منازل بوديم كه نوشته از حسن بن سهل برادر ذو الرياستين بذو الرياستين رسيد كه من در حساب نجوم بتحويل اين سال نظر كرده‌ام و در آن يافته‌ام كه تو در فلان ماه و در روز چهار شنبه حرارت آهن و حرارت آتش خواهى چشيد يعنى ترا به آهن در ميان آتش ميكشند پس من چنين مىبينم كه در آن روز تو و حضرت رضا و امير المؤمنين داخل حمام شويد و تو در حمام حجامت كنى و خون خود را بر بدن خود بريزى تا اينكه نحوست اين روز را از خود زايل كنى پس فضل نزد مأمون رقعه فرستاد و نوشته در اين مطلب به او نوشت و از مأمون سؤال كرد كه با او داخل حمام شود و از حضرت رضا ( ع ) نيز اين مطلب را سؤال كند مأمون رقعه در اين باب به حضرت رضا ( ع ) نوشت و اين مطلب را از او سؤال كرد حضرت رضا ( ع ) به او نوشت كه من فردا داخل حمام نميشوم يا امير المؤمنين از براى تو نيز مصلحت نمىبينم كه فردا داخل حمام شوى و از براى فضل نيز مصلحت نمىبينم كه فردا داخل حمام شود پس مامون دو مرتبه ديگر رقعه به آن جناب نوشت حضرت رضا ( ع ) به او نوشت من فردا داخل حمام نميشوم و رسول خدا را در اين شب در خواب ديدم كه به من فرمود يا على فردا داخل حمام نشوى يا امير المؤمنين من از براى تو و فضل مصلحت نمىبينم كه فردا داخل حمام شويد مامون به آن جناب نوشت اى سيد من راست گفتى تو و راست گفته است رسول خدا ( ص ) من فردا داخل حمام نميشوم اما فضل خود داناتر است به آنچه مىكند ياسر گويد چون آن روز را شام كرديم و آفتاب غروب كرد حضرت رضا ( ع ) بما فرمود بگوئيد پناه ميبرم به خدا از آنچه در اين روز فرود آيد ما پيوسته چنين ميگفتيم چون آن جناب نماز صبح را گذارد بما فرمود بگوئيد پناه ميبرم به خدا از آنچه در اين روز فرود آيد ما پيوسته چنين ميگفتيم چون نزديك طلوع آفتاب شد حضرت رضا ( ع ) به من فرمود بالا برو به روى بام و گوش فرا دار به بين چيزى مىشنوى چون من بالا رفتم صداى ضجهء و صيحهء شنيدم و اين صدا بسيار شد كه ناگاه مامون از آن درى كه از خانه اش بخانهء حضرت گشوده بود داخل شد و ميگفت يا سيدى يا ابا الحسن خداوند اجر ترا داد نسبت بفضل يعنى چون سخن ترا قبول نكرد خدا سزايش را داد و داخل حمام\r\n","description":"","footnote":"","page_name":" 403 ","page_number":142},
  {"content":"\r\nشد و قومى با شمشيرها داخل حمام شدند و يكى از كسانى كه داخل حمام شده بود او را كشت و اينها سه نفر بودند يكى از آنها پسر خالهء فضل ذو القلمين بود ياسر گويد كه سران سپاه و لشكريان و كسانى كه از مردان ذو الرياستين بودند بر در خانهء مامون اجتماع يافتند و گفتند كه مامون در حق او حيله كرده است و او را بقتل آورده است و ما خون او را تقاص ميكنيم مامون به حضرت رضا ( ع ) عرض كرد اى سيد من آيا مصلحت ميدانى كه بيرون روى بسوى ايشان و آنها را پراكنده كنى ياسر گويد كه حضرت رضا ( ع ) سوار شد و به من فرمود سوار شو پس چون ما از در خانه بيرون رفتيم حضرت رضا ( ع ) به آنها نظر كرد كه اجتماع كرده‌اند و آتش روشن كرده‌اند كه در خانه را بسوزانند پس آن جناب صيحه بايشان زد و بدست مبارك اشاره كرد بايشان كه متفرق شويد همه پراكنده شدند ياسر گويد به خدا قسم كه مردم چنان روى بفرار نهادند كه بعضى از ايشان روى بعضى ديگر ميريختند و اشاره نكرد بسوى احدى مگر آنكه دويدن گرفت و بگذشت و احدى توقف نكرد . از محمد بن عباده مروى است كه گفت چون امر سهل بن فضل وقوع يافت و كشته شد مامون بر حضرت رضا ( ع ) داخل شد و گريان بود و به او عرض كرد يا ابا الحسن اين زمان وقت حاجت من است بسوى تو پس در امر من نظر ميكنى و مرا اعانت ميكنى حضرت رضا ( ع ) به او فرمود بر تست تدبير و بر ما است دعا راوى گويد كه چون مامون بيرون رفت من به حضرت رضا ( ع ) عرض كردم خداوند ترا عزت دهاد چرا تاخير داشتى آنچه را كه امير المؤمنين به تو گفت و از آن امتناع نمودى پس به تو گفت واى بر تو يا ابا الحسن باكى از وقوع اين واقعه و نقصان امر خلافت ندارى حضرت فرمود چون مرا ديد كه اندوهگين شدم به من گفت كه اگر امر راجع شود به آنچه تو ميگوئى يعنى مرا اعانت بر عمل خلافت نكنى نسبت به من به طرز سابق بوده باشى و نفقه تو نباشد مگر در آستين تو يعنى من چيزى به تو ندهم و تو مثل يكى از مردم باشى در نزد من . از محمد بن ابى الموج بن حسين رازى مروى است كه گفت از پدرم شنيدم كه ميگفت حديث كرد مرا كسى كه از حضرت رضا ( ع ) شنيده بود كه آن بزرگوار ميفرمود حمد خداوندى را سزد كه حفظ فرمود از ما آنچه را كه مردم ضايع كردند و بلند كرد ما را هر قدر مردم پست كردند تا اينكه ما را هشتاد سال بر منبرهاى كافران لعنت كردند و فضل ما را مخفى داشتند و مالها در كذب بر ما بذل كردند و حقتعالى بر ما امتناع و ابا كرد يعنى حقتعالى نسبت بما كارى نكرد مگر اينكه ذكر ما را بكند كرد و فضل ما را روشن كرد به خدا قسم كه اين گونه قبايح را نسبت بما نكردند بلكه برسول خدا كردند و قرابت ما با رسول خدا است تا اينكه امر ما را منتهى كردند باينكه ما از او روايت نميكرديم يعنى از ترس اعدا و به زودى اين عمل بعد از ما از اعظم علامات پيغمبر و\r\n","description":"","footnote":"","page_name":" 404 ","page_number":143},
  {"content":"\r\nدلالات پيغمبرى او خواهد بود . از احمد بن عيسى بن زيد مروى است كه گفت مامون بكشتن مردى امر كرد آن مرد گفت مرا پيش بريد كه مرا شكرى است يعنى خدمتى كرده‌ام مامون گفت تو كيستى و شكر تو چيست على بن موسى ( ع ) پيش دستى كرده فرمود يا امير المؤمنين ترا به خدا قسم مىدهم گه بايد شكر هر كسى را جلوه دهى اگر چه اندك باشد چه حقتعالى ببندگان خود امر شكر فرموده است پس چون او را شكر كنند آنها را عفو كند و قومى ذكر ميكنند كه فضل بن سهل بمامون اشاره كرد كه على بن موسى الرضا ( ع ) را وليعهد خود قرار دهد بعضى از آنها ابو على حسين بن احمد سلامت است چه در كتابى كه اخبار خراسان تصنيف كرده است ذكر كرده است كه فضل بن سهل ذو الرياستين وزير مامون بود و تدابير امور او مينمود و مردى بود مجوسى و بدست يحيى بن خالد و مصاحبان او اسلام آورد و بعضى گويند بلكه سهل پدر فضل بدست مهدى اسلام آورد و يحيى بن خالد برمكى فضل را به جهت خدمت مامون اختيار كرد و او را از وابستگان مامون قرار داد پس فضل بر امر خدمت خود استيلا يافت و در نزد مامون فريد دهر خود شد و او را ذو الرياستين ملقب كردند به اين جهت كه هم استيفاء امر وزارت نمود و هم رياست لشكر با او بود پس وزير لشكر و كشور بود و چون مامون بامر خلافت استقرار يافت روزى ببعضى از همنشينان خود گفت كه اين عمل نسبت بمامون كه او را استقرار دادم بخلافت با عمل ابو مسلم و كرده هاى او بچه قسم است او گفت كه ابو مسلم خلافت را از قبيلهء بقبيله ديگر تغيير داد و تو از برادرى ببرادر ديگر تغيير دادى و فرق ميان اين دو عمل را ميدانى يعنى عمل او اصعب از عمل تو بود زيرا كه نقل خلافت از برادرى ببرادر ديگر امرى آسان است چون هر دو از يك پدرند و مردم را باطاعت يكى از آنها ننگ از اطاعت ديگرى نيست فضل بن سهل گفت كه من هم خلافت را از قبيلهء بقبيلهء ديگر تغيير مىدهم پس از آن بمامون اشاره كرد كه على بن موسى را وليعهد خود قرار دهد مامون او را بيعت كرده و ليكن بيعت مؤتمن برادر مامون را ساقط گردانيد چه اين امر در نهايت صعوبت بود .\r\nحضرت على بن موسى الرضا ( ع ) در خراسان از راه بصره و فارس در سال دويستم با رجاء بن ابى ضحاك بر مامون وارد شد و آن جناب دختر مامون را خواستگارى كرد و چون اين خبر در بغداد به اولاد عباس رسيد بسيار بر ايشان ناگوار آمد پس ابراهيم بن مهدى را بخروج كردن واداشتند و به او بخلافت بيعت كردند و در اين مقام دعبل خزاعى اين اشعار را انشا كرد .\r\n\r\nيا معشر الاخيار لا تقنطوا\r\nخذوا عطاياكم و لا تسخطوا\r\nفسوف يعطيكم حنيينة\r\nيلذها الامرد و الاشمط\r\n\r\n","description":"","footnote":"","page_name":" 405 ","page_number":144},
  {"content":"\r\n\r\nو المعبد يأت لقوادكم\r\nلا تدخل الكيس و لا تربط\r\nو هكذا يرزق اصحابه\r\nخليفة مضجعه البربط\r\n\r\nدر مقام مذمت ابراهيم بن مهدى از روى سخريه و استهزاء ميگويد كه اى گروه خوبان نااميد نباشيد بگيريد عطاهاى خود وصله هاى خود را و غضبناك نباشيد پس اين پادشاه به زودى عطا مىكند بشما كنيزك سفيد را كه از آن لذت برند جوانان تازه خط و مردانى كه موى سياه آنها مخلوط بموهاى سفيد شده است يعنى كسانى كه سن آنها زياد شده است و به حد پيرى رسيده‌اند و كنيزكان مغنيه از براى سران سپاه شما است و لكن درهم و دينار داخل كيسه هاى شما نشود و ربط بشما نداشته باشد و به اين طور روزى ميدهد اصحاب خود را خليفه كه در محل آرامگاه او نوازندگان بربط نوازند و سبب اين اشعار آنست كه ابراهيم پيوسته اشتغال بزدن آلات لهو داشت و على الاتصال مشغول به شراب خوردن بود چون خبر ابراهيم بمامون رسيد دانست كه فضل بن سهل او را در عمل وليعهدى حضرت رضا ( ع ) بخطا واداشته است و به غير رأى صواب اشاره كرده است چه شورش عباسيه بدين سبب بود پس مأمون از مرو بيرون آمد روى بعراق نهاد و از براى فضل بن سهل حيله كرد تا آنكه بناگاه غالب خال مأمون در حمام سرخس فضل را بقتل آورد و اين واقعه در ماه شعبان سال دويست و سوم رخ داد و بعد از آن مأمون از براى على بن موسى ( ع ) حيله كرد تا آنكه او را در هنگام مرض جزئى زهر ستم در كام ريخت و آن جناب برحمت ايزدى پيوست و امر كرد او را بقريهء سناباد طوس پهلوى قبر هارون الرشيد دفن كردند و اين واقعه در ماه صفر سال دويست و سوم واقع شد و سن آن حضرت پنجاه و دو سال بود و بعضى گويند پنجاه و پنج سال بود « مصنف گويد » كه اين تفصيل را ابو على حسين بن احمد سلامى در كتاب خود حكايت كرده است و صحيح در نزد من آنست كه مأمون آن حضرت را وليعهد خود گرد و به جهت آن نذرى كه سبق ذكر يافت او را بيعت كرد و فضل بن سهل پيوسته عداوت و دشمنى با آن بزرگوار ميكرد و امر وليعهدى او را ناخوش ميداشت چه او از دست پروردگان آل برمك بود و مقدار سن حضرت رضا ( ع ) چهل و نه سال و شش ماه بود و وفات او در سال دويست و سوم وقوف يافت . از معمر بن خلاد مروى است كه گفت حضرت ابو الحسن الرضا ( ع ) به من فرمود كه روزى مأمون به من گفت نشان كن كسى را كه به او اعتماد داشته باشى تا او را والى كنم در بعضى از اين شهرهائى كه مغشوش شده است من به او گفتم كه تو بايد وفا كنى بعهد من و من هم وفا كنم بعهد تو همانا من داخل در امر وليعهدى شده‌ام كه امر و نهى و عزل و نصب نكنم و اشاره به هيچ عملى نكنم تا اينكه خداوند تعالى مرا از اين دنياى فانى پيش از تو بدار بقا رحلت دهد و به خدا سوگند ياد ميكنم كه امر خلافت چيزى نيست كه من خود را بسبب سخنهاى تو در آن داخل كنم چه من\r\n","description":"","footnote":"","page_name":" 406 ","page_number":145},
  {"content":"\r\nدر راهها و كوچه هاى مدينه و غير آنها از من حاجتها ميخواستند و من حاجتهاى آنها را بر مىآوردم پس آنها نسبت به من مثل اعمام از براى من ميشدند يعنى مثل خويشان با من محبت پيدا ميكردند و نوشته هاى من در همه شهرها نافذ بود و نعمتى را كه خداوند به من عطا فرموده است تو چيزى بر آن زياد نكرده اى مأمون عرض كرد من بعهد خود وفا ميكنم يعنى از تو خواهش نميكنم كه تصرف در امر خلافت كنى . مروى است كه فضل بن سهل با هشام ابراهيم آهنگ خدمت حضرت رضا ( ع ) كردند پس فضل به آن جناب عرض كرد يا ابن رسول الله من در پنهانى آمده‌ام مجلس را از براى من خلوت كنى پس از آن عهد نامهء بيرون آورد كه در آن نوشته بود عقيق و طلاق و نذرى كه كفارهء در خلف آن نبود و به آن جناب عرض كردند يا ابن رسول الله نزد تو آمديم كه سخن حق و صدق گوئيم و ميدانيم كه خلافت و امارت خلافت و امارت شما است و حق حق شما است و آنچه بر زبان جارى ميسازيم با ضمير و قلب ما مطابق است و اگر نه اين قسم باشد مملوكهاى ما آزاد باشند و زنهاى ما طلاق داده باشند و سى حج با پاى پياده بر من واجب باشد رأى ما بر اين قرار گرفته است كه مأمون را بقتل آوريم و امر را از براى تو خالص كنيم تا حق به تو برگردد حضرت رضا ( ع ) از ايشان نشنيد و آنها را دشنام داد و بر آنها لعنت كرد و به آنها فرمود كه شما كفران نعمت كرديد پس از براى شما سلامتى نباشد و از براى من سلامتى نباشد اگر به آنچه گفتيد راضى باشم پس چون كه فضل با هشام اين مطلب را از آن جناب شنيدند دانستند كه خطا كردند و به آن حضرت عرض كردند كه ما خواستيم ترا تجربه كنيم حضرت رضا ( ع ) به آنها فرمود دروغ ميگوئيد دلهاى شما با آنچه به من خبر داديد مطابق است و اين گفتگو از روى اعتقاد نموديد و آگاه باشيد كه شما مرا نخواهيد يافت كه متابعت كنم شما را در آنچه اراده كرديد پس چون آهنگ مأمون كردند و بر او داخل شدند گفتند يا امير المؤمنين ما در نزد حضرت رضا رفتيم و او را تجربه كرديم و خواستيم كه واقف شويم بر ضمير او نسبت به تو و ما چنين گفتيم و او چنان گفت مأمون گفت خوب كرديد كه واقف شديد و چون از نزد مأمون بيرون رفتند حضرت رضا ( ع ) قصد ملاقات مأمون كرد و بيامد و مجلس را خلوت كردند و او را اعلام كرد به آنچه آن دو نفر گفتند و او را امر كرد كه خودش را از آن دو نفر حفظ كند و چون مأمون اين مطلب را از آن بزرگوار شنيد دانست كه حضرت رضا ( ع ) صادق است يعنى قصد آنها را فهميد .\r\n\r\n« باب چهلم » « در ذكر طلب باران نمودن آن جناب از براى مأمون و قدرتهائى كه از حقتعالى ظهور » « و بروز يافت در استجابت دعاى آن بزرگوار و هلاك كردن كسانى را كه منكر شدند » « دلالت آن جناب را در اين روز »\r\nاز حضرت عسگرى حسن بن على از پدر بزرگوارش على بن محمد از پدر بزرگوارش محمد\r\n","description":"","footnote":"","page_name":" 407 ","page_number":146},
  {"content":"\r\nبن على مروى است كه فرمود چون مأمون حضرت رضا ( ع ) را وليعهد خود قرار داد باران آسمان حبس شد پس از اين جهت بعضى حاشيه نشينان مجلس مأمون و دشمنان حضرت رضا ( ع ) ميگفتند كه نظر كنيد به بينيد كه چون على بن موسى ( ع ) آمد و وليعهد ما شد خدا باران را از ما حبس كرد و اين خبر بمأمون رسيد و بر او گران آمد به حضرت رضا ( ع ) عرض كرد كه باران از آسمان باز ايستاده است خدا را ميخوانى و دعا ميكنى كه باران بباراند بر مردم حضرت رضا ( ع ) فرمود بلى عرض كرد چه زمان اين عمل را انجام دهى و در آن وقت روز جمعه بود حضرت فرمود در روز دو شنبه چه رسول خدا ( ص ) در شب گذشته بخواب من آمد و امير المؤمنين ( ع ) با او بود فرمود اى پسر من صبر كن تا روز دو شنبه و در آن روز با مردم بصحرا بشتابيد و طلب باران كن بدرستى كه حقتعالى باران بايشان عطا كند و مردم را خبر بده به آنچه حقتعالى به تو بنماياند و مردم از حال خود آگاه نباشند تا اينكه علم مردم بفضل و مكان تو در نزد پروردگار تو زياد شود پس چون كه روز دوشنبه در آمد آن جناب در صبح آن روز روى بصحرا نهاد و خلائق بيرون آمدند و نظر ميكردند آن جناب بر فراز منبر برآمد و حمد و ثناى الهى بجاى آورد پس از آن گفت اى پروردگار من تو عظيم قرار دادى حق ما اهل بيت را و مردم بما متوسل شدند چنان كه تو امر فرموده و آرزو دارند فضل و رحمت ترا و توقع دارند احسان و نعمت ترا پس سيراب كن ايشان را بارانى نافع كه عموم داشته باشد يعنى در همه امكنه نازل شود بدون درنگ يعنى بكمال استعجال و بدون ضرر باشد و بايد ابتداء باران بعد از مراجعت كردن ايشان باشد از محلى كه حاضرند بمنزلها و مقرهاى خود راوى گويد به حق آن كسى كه محمد را براستى و درستى بپيغمبرى مبعوث گردانيد كه بيك مرتبه بادهاى مختلفه وزيدن گرفت در هواى بىآب و تشنه و رعد و برق جستن كرد و مردم به يكديگر برآمدند گويا ميخواستند از باران فرار كنند حضرت رضا ( ع ) فرمود ايها الناس بر رفق و مدارات باشيد و در مكان خود آسوده باشيد كه اين ابراز براى شما نيست و جز اين نيست ابراز براى اهل فلان شهر است و آن ابر بگذشت و عبور كرد پس از آن ابر ديگر آمد با رعد و برق مردم بهم برآمدند حضرت فرمود بر رفق و آسوده گى باشيد اين ابراز براى شما نيست و جز اين نيست كه اين ابراز براى اهل فلان شهر است و همچنين پيوسته ابر آمد تا اينكه ده ابر عبور كرد و آن بزرگوار على بن موسى الرضا ( ع ) هر مرتبه ميفرمود بر رفق و آسودگى باشيد اين ابراز براى شما نيست كه اين ابر از براى اهل فلان شهر است پس از آن ابر يازدهم پديدار شد آن بزرگوار فرمود ايها الناس اين ابر را خداوند از براى شما فرستاده است شكر كنيد خدا را بر تفضل او بر شما و برويد در منزلها و مساكن خود كه اين ابر در سمت الرأس شما واقع شود و بالاى سرهاى شما بايستد\r\n","description":"","footnote":"","page_name":" 408 ","page_number":147},
  {"content":"\r\nو باران خود را از شما نگاهدارد تا اينكه داخل شويد در منازل خود پس خير و خوبى بر شما فرود آيد بقدرى كه لايق كرم و جلال خدا است و آن جناب از منبر فرود آمد و مردم مراجعت كردند پس از آن ابر باران خود را نگاهداشت تا اينكه مردم نزديك شدند به خانه هاى خود پس از آن باران به سختى آمد كه رودها و حوضها و گودالها و صحراهاى آنها پر از آب شد پس از آن مردم ميگفتند گوارا باد از براى فرزند رسول خدا كرامتهاى خداوند بعد از آن حضرت رضا ( ع ) آمدند نزد مردم و جماعت بسيارى از مردم حاضر شدند و فرمود ايها الناس از خدا بترسيد در نعمتهاى او بر شما و بنافرمانى و معصيتهاى خدا نعمتهاى او را از خود متنفر نكنيد بلكه نعمتهاى خدا را بر خودتان دائمى كنيد باطاعت او و شكرگزارى بر نعمتها و عطاهاى او و بدانيد كه بعد از ايمان به خدا و بعد از اعتراف بحقوق دوستان خدا از آل محمد ( ص ) شكرى نتواند كرد كه دوستتر باشد نزد خدا از يارى كردن شما برادران مؤمنان خود را بر دنياى ايشان كه محل عبورى است از براى ايشان بسوى بهشت پروردگار خود همانا هر كس چنين كند يعنى برادر دينى خود را بر امر دنياى او اعانت كند يعنى اگر فرو مايه باشد او را دستگيرى كند البته چنين كسى از خاصان خدا خواهد بود و رسول خدا را ( ص ) در اين باب قولى است كه اگر عاقلى در آن تامل كند و به آن عمل كند هرگز در تفضيل حقتعالى نسبت به اعانتكنندهء برادر دينى شبهه نداشته باشد و بيميلى نكند و آن گفتهء رسول خدا ( ص ) اينست كه به حضرت رسول ( ص ) عرض كردند يا رسول الله فلان هلاك شد زيرا كه گناهان چنين و چنان كرد رسول خدا ( ص ) فرمود بلكه نجات يافت و حقتعالى عمل او را اتمام نكند مگر به خوبى و به زودى گناهان او را محو كند و بحسنات مبدل كند زيرا كه اين مرد در راهى ميگذشت كه مؤمنى عورت او برهنه شده بود و نميدانست پس اين مرد عورت او را پوشانيده و به او خبر نداد از ترس اينكه مبادا چون مطلع شود خجالت بكشد پس از آن چون به منزل رسيدند آن مؤمن او را شناخت كه چنين عملى كرده است به او گفت كه خداوند به تو ثواب عطا كند و عاقبت امر ترا بخير كند و در وقت حساب به تو ايراد نگيرد حقتعالى دعاى او را مستجاب كرد پس اين بنده بسبب دعاى آن مؤمن عاقبت او ختم بخير شود و چون قول رسول خدا به اين مرد رسيد توبه و انابه كرد و روى بطاعت خدا كرد هفت روز از اين واقعه نگذشته بود كه در چراگاه ستور مدينه را دزد برد رسول خدا جماعتى بر عقب دزدان روانه كرد و اين مرد يكى از آن افراد بود و در ميان آن جماعت اين مرد مقبول الشهاده شد .\r\nامام محمد بن موسى ( ع ) ميفرمايد كه حقتعالى بسبب دعاى حضرت رضا ( ع ) بركت داد بجميع شهرها و شخصى ميخواست او وليعهد مأمون شود و حضرت رضا ( ع ) وليعهد نشود و او و حسد برندگان بر آن بزرگوار در نزد مأمون حضور داشتند پس يكى از\r\n","description":"","footnote":"","page_name":" 409 ","page_number":148},
  {"content":"\r\nآنها بمامون گفت كه يا امير المؤمنين پناه مىدهم ترا به خدا كه تو آخر خلفا باشى در بيرون كردن تو خلافت را كه شرفى عميم و فخرى عظيم است از خانه فرزندان عباس بسوى خانه فرزندان على ( ع ) هر آينه تو اعانت كردى بر ضرر خود و اهل خود كه اين ساحر فرزند ساحران را آوردى چه خاموش بود او را ظاهر كردى و پست بود او را بلند كردى و فراموش شده بود او را ياد آوردى و خوار و سبك بود او را عزيز و سنگين كردى زيرا كه پر كرد دنيا را بسبب اين باران كه در هنگام دعاى او نازل شد از گفتگوهاى خود و بازار و خريدار پيدا كرد يعنى صاحب وثوق و اعتماد مردم شد و چه بسيار ترس مرا فرو گرفته است كه اين مرد اين امر خلافت را از اولاد عباس بيرون برد و در اولاد على قرار دهد بلكه چه قدر ترس مرا فرو گرفته است كه سحر اين مرد منجر شود بازاله كردن نعمت تو و رخنه كردن در مملكت تو آيا كسى جنايت مىزند بر خود و بر مملكت خود مثل جنايت تو مامون گفت كه اين مرد در پنهانى از ما مردم را به خود ميخواند ما خواستيم او را وليعهد خود كنيم تا اينكه مردم را بسوى ما بخواند و اعتراف كند بملك و خلافت ما و از براى اينكه كسانى كه به او مفتون شده‌اند و اعتقاد كامل به او پيدا كرده‌اند اعتقاد آنها در حق او سست شود و بدانند كه آنچه ادعا كرده بود از كم و زياد درست نيست و اين امر خلافت مخصوص ما است نه او و ما ترسيديم كه اگر او را بر اين حالت واگذاريم بقسمى بر ما رخنه كند كه آن را نتوانيم سد كرد و كارى نسبت بما كند كه قدرت رفع آن نداشته باشيم و الان چون چنين كرديم يعنى او را وليعهد كرديم و او را در امر خود فريب داديم به آنچه فريب داديم و بسبب رفعت و بلندى او مشرف بر هلاكتش كرديم جايز نيست سستى كردن در امر او و ليكن ما احتياج داريم باينكه او را اندك اندك پست كنيم تا اينكه رعيت او را به صورت كسى تصور نكنند كه مستحق اين امر خلافت نباشد پس از آن تدبير ميكنيم در او به چيزى كه ماده هاى بلاء او را از ما قطع كند آن مرد گفت يا امير المؤمنين مرا اذن ده تا با او مجادله و مباحثه كنم و او و اصحاب او را مخذول كنم و عظمت قدر او را خوار و پست كنم اگر هيبت تو در نفس من نميبود هر آينه او را بر جاى خودش مىنشانيدم و از براى مردم روشن ميكردم قصور او را در امر ولايت و خلافت كه بمردم جلوه داده است مأمون به او گفت چيزى در نزد من دوستتر از اين نيست آن مرد گفت اعيان اهل مملكت خود را از سران سپاه و قاضيها و برگزيدگان از فقهاء جمع كن تا نقصان او را بحضور ايشان ظاهر كنم تا پست كردن تو او را از آن محلى كه از براى او مقرر داشتى در نزد مردم از روى دانائى باشد و بدانند كه عمل تو صواب بوده است راوى گويد كه مأمون فاضلان از رعيت خود را در مجلس وسيعى جمع كرد و خود در آن مجلس نشست و حضرت\r\n","description":"","footnote":"","page_name":" 410 ","page_number":149},
  {"content":"\r\nرضا ( ع ) را در مرتبه كه از براى او مقرر داشته بود نشانيد يعنى بمناسبت مقام وليعهدى او را در محل مناسب خود نشانيد پس آن مرد حاجب كه خواهش پستى حضرت رضا ميكرد ابتدا بسخن كرد و به آن بزرگوار عرض كرد كه مردم حكايتهاى بسيار از تو نقل ميكنند و در وصف تو اسراف ميكنند و من نميدانم كه اگر اين و صفها به تو برسد از آنها تبرى ميكنى يا نه و اول از اين و صفها آنست كه در بارانى كه بحسب عادت هر سالهء خود از آسمان فرو ميريخت تو دعا كردى و از اتفاق دعاى تو مقارن با آمدن باران شد پس مردم اين را معجزه و علامتى از براى تو دانستند و به اين معجزه ثابت كردند كه نظرى از براى تو در دنيا نيست و حال آنكه اين امير المؤمنين ادام الله ظله و بقائه مقابل نشود با احدى مگر آنكه بر او ترجيح داشته باشد و تو را منصب وليعهدى داده و در محلى قرار داده است كه مىشناسى و ميدانى پس سزاوار او نيست كه آنچه بر تو دروغ بستند در مقام انفاذ آن برآئى و وزر آن دروغ بر امير المؤمنين باشد يعنى چون او تو را تزويج كرده است پس هر عملى نسبت به تو جارى شود و بال آن بر او خواهد بود حضرت رضا ( ع ) فرمود من بندگان خدا را دفع نميكنم از اينكه حديثكنندگان نعمتهائى را كه خدا بر من تفضيل فرموده است نهايت آنست كه من طلب شوق و شدت نشاط بر اوصاف خود نميكنم اما اينكه ذكر كردى صاحب خود را يعنى مأمون كه مرا بر اين منصب استقرار داده است پس آگاه باش كه مرا عطا نكرده است مأمون مگر آن محلى كه پادشاه مصر بيوسف صديق عطا كرد و تفضيل حال آنها را تو ميدانى يعنى چنان كه عمل يوسف و پادشاه مصر از جانب خدا بود عمل من و مأمون نيز از جانب خدا بود و مأمون كارى از براى من نكرده است پس آن حاجب چون اين سخن شنيد بغضب رفت و گفت اى پسر موسى بتحقيق كه از شان خود تعدى كردى و از مقام خود تجاوز نمودى از براى اينكه خدا بارانى كه مقدر كرده بود در وقت خود نازل كرد و آن بارانى را كه از وقت نه مقدم و نه مؤخر ميشد علامت گرفتى از براى خود و طلب رفعت كردى و از براى خود آن را صولتى گرفتى و به آن طلب رفعت كردى مثل آنكه علامت ابراهيم خليل الله آورده باشى كه سرهاى چهار مرغ را بدست گرفت و اعضاى آنها را كه ريزه ريزه كرده بود و به روى كوهها گذاشته بآواز خود طلب كرد پس اعضاى آن مرغان نزد او آمدند و بسرهاى خود پيوستند و بالهاى خود را حركت دادند و باذن خداوند عالم طيران كردند پس اگر تو صادقى در اين ادعاى فاسد خود اين دو نقش شير كه بر روى مسندى كه مامون بر آن استقرار يافته و منقش است و هر يك در مقابل يك ديگر مصور مىباشد زنده گردان و آنها را بر من مسلط كن كه در اين صورت اين علامت معجزه تو خواهد بود اما آن بارانى كه عادت بر نزول آن جريان\r\n","description":"","footnote":"","page_name":" 411 ","page_number":150},
  {"content":"\r\nيافته بود تو سزاوارتر از ديگران نيستى كه بسبب دعاى تو نازل شده باشد و حال آنكه ديگران هم دعا كرده‌اند چنان كه تو دعا كردى پس حضرت على بن موسى الرضا ( ع ) در غضب شد و به آن دو صورت صيحه كشيد كه اين فاجر در نزد شما است او را بدريد و عين و اثر او را باقى نگذاريد پس تا فرمايش امام صدور يافت بيك مرتبه آن دو صورت شير برجسته و دو شير شدند و روى به آن حاجب آوردند و او را بلغور كردند و درهم شكستند و خوردند و خون او را آشاميدند بقسمى كه هيچ اثرى از او باقى نماند و مردم نظر ميكردند و حيران و سرگردان بودند از آنچه ميديدند و چون از او فارغ شدند روى بجانب حضرت رضا ( ع ) نهادند و عرض كردند اى ولى خدا در زمين او بچه امر ميكنى ما را كه نسبت به اين مرد مرتكب شويم و اشاره بمامون كردند و عرض كردند آيا بكنيم نسبت به او آنچه نسبت به آن حاجب كرديم مأمون از استماع اين سخن مدهوش شد حضرت رضا ( ع ) فرمود گلاب بريزيد به روى مأمون و او را خوشنود كنيد تا به هوش آيد چون چنين كردند آن دو شير اعاده بسخن كردند و عرض كردند آيا اذن ميدهى ما اين مرد را برفيق خود ملحق كنيم و چنان كه او را فانى كرديم اين مرد را فانى كنيم حضرت رضا ( ع ) فرمود ماذون نيستيد زيرا كه حقتعالى در اين مرد تدبير قرار داده است بايد از عهده آن برآيد و نظم امور مردم دهد پس از آن عرض كردند ما را بچه امر ميفرمائى فرمود برگرديد به حالت اصلى خود و به منزل اصلى خود قرار گيريد آن دو شير برگشتند به روى مسند و مثل سابق دو صورت شدند و به روى مسند نقش شدند مأمون عرض كرد به آن جناب كه حمد خداوندى را سزد كه مرا از شر حميد بن مهران يعنى آن مرد حاجب كه او را شيرها پاره كردند كفايت كرد و نجات داد پس از آن به حضرت رضا عرض كرد يا ابن رسول الله اين امر خلافت مخصوص جد شما رسول خدا است پس از آن جناب مخصوص شما هست و اگر بخواهيد به تو واگذارم حضرت رضا ( ع ) فرمود اگر ميخواستم ترا مهلت نميدادم و اين امر خلافت را از تو خواهش نميكردم بلكه از خدا ميخواستم زيرا كه حقتعالى اطاعت ساير مخلوق خود را مثل اطاعت اين دو صورت به من عطا فرموده است و همهء مخلوق او مرا اطاعت ميكنند مگر جمعى از نادانان بنى آدم و ايشان اگر چه در بهرهء خود زيان كردند و ليكن حقتعالى را در اين عمل مصلحتى است و مرا امر فرموده است كه بر تو اعتراض نكنم و آنچه تو اظهار كنى من زير دست تو باشم و آن را اظهار نكنم چنان كه يوسف ( ع ) را امر فرمود كه زير دست فرعون مصر يعنى پادشاه ظلمكنندهء مصر باشد و عمل بگفتهء او كند راوى گويد كه بعد از اين واقعه مأمون هميشه كوچك و حقير بود نسبت به آن جناب در قصد هلاك آن بزرگوار بود تا اينكه كرد در حق آن بزرگوار آنچه كرد .\r\n","description":"","footnote":"","page_name":" 412 ","page_number":151},
  {"content":"\r\n\r\n« باب چهل و يكم » « در ذكر اعمال مأمون نسبت به آن بزرگوار از راندن و دور كردن مردم را از مجلس او و اهانت كردن او و نفرين آن بزرگوار به آن ملعون »\r\nاز عبد السلام بن صالح هروى مروى است كه گفت خبر بمأمون رسيد كه حضرت ابا الحسن على بن موسى الرضا ( ع ) مجالس منعقد مىكند و سخن ميگويد و مردم مفتون او ميشوند يعنى اعتقاد به او پيدا ميكنند مأمون حاجب خود محمد بن عمر و علوى طوسى را امر كرد كه مردم را از مجلس آن بزرگوار دور كرد و او را در نزد مأمون حاضر ساخت مأمون چون نظرش به آن حضرت افتاد سخنان درشت به او گفت و او را زجر و استخفاف كرد حضرت رضا ( ع ) غضبناك از نزد او بيرون شد و از روى خشم دو لب خود را حركت ميداد و ميفرمود به حق مصطفى و مرتضى و سيدة النساء قسم كه بقسمى نفرين بر او ميكنم و يارى خدا را از او بر ميدارم كه سبب شود از براى اينكه اراذل و كلاب اهل اين شهر او را از اين شهر بيرون كنند و خواص و عوام و خودش را خفت دهند پس از آن جناب به منزل خود مراجعت كرد و امر كرد مطهره حاضر ساختند و وضو گرفت و دو ركعت نماز گذارد و در قنوت ركعت دوم گفت .\r\nاللهم يا ذا القدرة الجامعة و الرحمة الواسعة و المنن المتتابعه و الالاء المنوالية و الايادى الجميلة و المواهب الجزيلة يا من لا يوصف بتمثيل و لا يمثل بنظير و لا يغلب بظهير يا من خلق فرزق و الهم فانطق و ابتدع فشرع و علا فارتفع و قدر فاحسن و صور فأتقن و اجنح فابلغ و انعم فاسبغ و اعطى فاجزل يا من سما في العز ففات خواطر الابصار و دنى في اللطف فجاز هو احبس الافكار يا من تفرد بالملك فلا ند له في ملكوت سلطانه و توحد بالكبرياء فلا ضد له في جبروت شانه يا من حارت في كبيريا هيبته دقايق لطايف الاوهام و حسرت دون ادراك عظمته خطائف ابصار الانام يا عالم خطرات قلوب العارفين و شاهد لحظات ابصار الناظرين يا من عنت الوجوه لهيبته و خضعت الرقاب لجلالته و وجلت القلوب من خيفته و ارتعدت الفرائض من فرقه يا بدى يا بديع يا قوى يا منيع يا على يا رفيع يا صل على من شرفت الصلوات بالصلاة عليه و انتقم لى ممن ظلمنى و استخف بى و طرد الشيعة عن بابى و اذقه مرارة الذل و الهوان كما أذاقنيها و اجعله طريد الارجاس و شريد الانجاس . ) *\r\n","description":"","footnote":"","page_name":" 413 ","page_number":152},
  {"content":"\r\nابو صلت عبد السلام بن صالح هروى گويد كه هنوز دعاى مولاى من حضرت رضا ( ع ) تمام نشده بود كه زلزله در شهر افتاد و شهر سرازير شد و صداى ناله و صيحهء بلند شد و فرياد اوج گرفت و گرد و غبار برخاست و غوغاى شديدى در شهر افتاد و من از مكان خود حركت نكردم تا اينكه مولاى من سلام نماز را گفت و به من فرمود اى أبو الصلت برو بر بالاى بام همانا خواهى ديد زن زناكارى را كه پيوسته در صدد آويختن بمردم بود صيحهء كشنده و محركه اشرار باشد و جامه هاى كهنهء و چركين در بر داشته باشد و اهل اين شهر او را سمانه نامند به جهت كندى فهم او و هتاك بودن او « مترجم گويد » كه سمانه بمعنى فربهى است و شايد مقصود اين باشد كه سبب فربه بودن او آنست كه چون اين زن بلغمى مزاج است و اثر اين مزاج كندى فهم است پس از جهت اين مزاج فربه است و ديگر آنكه چون هتاكه بوده است و اين نوع انسان غم و الم بر او اثر نميكند پس بدن او كاهيده نميشود از اين جهت فربه خواهد شد . القصه آن زن در عوض نيزه تكيه به نى كرده باشد و چادر سرخ خود را بعوض پرچم علم بر سر آن نى بسته باشد و سر سپاهيان اراذل و پر غوغا واقع شده و لشكرهاى فرو مايه و اوباش را بقصر مأمون و منازل سران سپاه و مقربان او براند پس من به بالاى بام رفتم و نديدم مگر نفوسى كه بسبب چوب دستى به حركت آمده و سرهائى كه به سنگ شكسته و مأمون را ديدم كه زره پوشيده و از قصر شاهجهان ظاهر شده روى بفرار نهاد و من چيزى نفهميدم به غير از آنكه ديدم شاگرد حجامى را كه از بعضى از بامهاى بلند خشت سنگينى انداخت آن خشت بر سر مأمون آمد و سر او را شكست و مغز سرش افتاد بعضى از كسانى كه مأمون را مىشناختند باندازهء خشت گفت واى بر تو اين امير المؤمنين است سمانه اين صدا را شنيد گفت سكوت كن اى حرامزاده كه امروز روز شناختن مردم و فرو گذاشتن ايشان نيست و روز فرود آوردن مردم بر طبقات خود نيست يعنى روزى نيست كه احترام از كسى داشته شود و اگر اين امير المؤمنين بود مردهاى زنا كار را بر دخترهاى باكره مسلط نميكرد پس مأمون و لشكريان او را ببدتر حالتى بعد از ذلت دادن و خفت دادن از شهر بيرون كردند .\r\n\r\n« باب چهل و دوم » « در ذكر اشعارى كه آن جناب انشا نموده از براى مأمون در حلم و سكوت از جاهل و ترك عتاب بصديق و در محبتورزيدن و جذب كردن دشمن تا اينكه صديق شفيق شود و در پوشانيدن سر »\r\n","description":"","footnote":"","page_name":" 414 ","page_number":153},
  {"content":"\r\nاز موسى بن محمد محاربى از مردى كه نام او را خود برده است از حضرت رضا ( ع ) مروى است كه مأمون به آن جناب عرض كرد آيا چيزى از شعر از براى من نقل كرده‌اند حضرت فرمود شعر بسيارى از براى من نقل كرده‌اند عرض كرد در حلم از براى تو نيكوتر شعرى كه نقل كرده‌اند از براى من انشاء كن آن جناب اين اشعار را انشاء فرمود .\r\n\r\nاذا كان دونى من بليت بجهله\r\nابيت لنفسى ان تقابل بالجهل\r\nو ان كان مثلى في محلى من النهى\r\nاخذت بحلمى كى اجل عن المثلى\r\nو ان كنت ادنى منه في الفضل و الحجى\r\nعرفت له حق التقدم و الفضل\r\n\r\n) *\r\nيعنى هر گاه كسى در نزد من باشد كه بجهل و نادانى او مبتلا باشم خود را منع ميكنم از اينكه مقابل او شوم از نادانى و اگر كسى در مرتبه من باشد و ميل من باشد در دانشورى حلم خود را جلوه مىدهم تا برترى جويم از مثل خود و اگر من پستتر از او باشم در فضل و دانشمندى حق تقدم و فضل او را بر خود مىشناسم مامون به آن جناب عرض كرد چقدر خوبست اين اشعار - اين اشعار از گفته كيست حضرت فرمود از گفتهء بعضى از جوانان عرض كرد پس انشا كن از براى من نيكوتر شعرى كه در سكوت از جاهل و ترك عتاب صديق از براى تو نقل شده است آن بزرگوار فرمود .\r\n\r\nانى ليهجرنى الصديق تجنبا\r\nفاراه ان تهجره اسبابا\r\nو اراه ان عاتبته اغريته\r\nفارى له ترك العتاب عتابا\r\nو اذا بليت بجاهل متحكم\r\nيجد الامور من المحال صوابا\r\nاوليته منى السكوت و ربما\r\nكان السكوت عن الجواب جوابا\r\n\r\n) *\r\nيعنى بدرستى كه مهاجرت و مفارقت ميكنيد صديق شفيق از من به قصد مجانبت و دورى پس چنين مىبينم كه اسبابى از براى مهاجرت كردن او فراهم آمده است و چنين مىبينم كه اگر او را عتاب و ملامتش كنم در هجرش افكنده‌ام پس از اين جهت ترك عتاب و ملامت را پسنديده ميدانم و هر گاه مبتلا شوم بجاهلى كه پيوسته ناحق گويد و امور محال را صواب يابد در آن وقت عطا كنم او را سكوت يعنى با او تكلم نكنم و بسا هست كه سكوت از جواب جوابست يعنى جواب ابلهان خاموشى است مأمون عرض كرد چقدر خوبست اين اشعار - اين اشعار از گفته كيست فرمود از گفتهء بعضى از جوانان است .\r\n","description":"","footnote":"","page_name":" 415 ","page_number":154},
  {"content":"\r\nعرض كرد پس انشا كن از براى من نيكوتر شعرى كه از براى تو نقل شده است در جذب كردن دشمن و نرم كردن با او حركت كردن تا اينكه صديق شود آن جناب فرمود .\r\n\r\nو ذى عيلة سالمته فقهرته\r\nفأوقرته منى لعفو التحمل\r\nو من لا يدافع سيئات عدوه\r\nباحسانه لم ياخذ الطول من عل\r\nو لم ار في الاشياء أسرع مهلكا\r\nلغمر قديم من و داد معجل\r\n\r\n) *\r\nيعنى بسا صاحب خدعه و مكرى را كه با او صلح كردم پس بر او غالب آمدم پس از آن گرانبار كردم او را از جهت عفو و بخشش نيكو و كسى كه عملهاى بد دشمن خود را باحسان خود دفع نميكند طريقه و آداب امير المؤمنين على بن ابى طالب ( ع ) را فرا نگرفته است و من نديدم در ميان اشياء چيزى سريعتر از شتاب كردن در درستى از براى بر طرف كردن دشمنى قديمى پس از آن مامون به آن جناب عرض كرد كه چقدر نيكو است اين اشعار - اين اشعار گفته كيست آن بزرگوار فرمود از گفته بعضى از جوانان ما است .\r\nعرض كرد پس انشا كن از براى من نيكوتر شعرى كه از براى تو نقل شده است در پوشيدن سر آن حضرت فرمود .\r\n\r\nو انى لانسى السر كى لا اذيعه\r\nفيا من را سرا يصان بان ينسى\r\nمخافة ان يجرى ببالى ذكره\r\nفينبذه قلبى الى ملتوى الحشا\r\nفيوشك من لم يفش سرا و جال في\r\nخواطره ان لا يطيق له حبسا\r\n\r\n) *\r\nيعنى همانا فراموش ميكنم سر را تا اينكه شيوع ندهم آن را پس اى كسى كه سر كسى را ديدى به آن سر محفوظ خواهد شد بفراموش كردن زيرا كه اگر فراموش نكنم بايد بترسم از اينكه ياد آن در خاطر جارى شود پس قلب من آن سر را بر اطراف دل من افكند پس كسى كه افشاء سر نكند و ليكن در خاطر خود بگذارند نزديكست كه آن سر را طاقت نياورد در قلب خود نگاهدارد پس از آن مأمون عرض كرد اگر خواهى امر بنا كنى از مادهء تراب و بگوئى اين نوشته را خاك آلود كن چه ميگوئى فرمود ترب عرض كرد از ماده سجا فرمود سج عرض كرد از مادهء طين فرمود طن مأمون بغلام گفت يا غلام ترب هذا الكتاب و سجه و طنه و امض به الى الفضل بن سهل و خذ لأبي الحسن ثلاثمائة الف درهم يعنى اى غلام اين نوشته را به خاك آلود كن و ببر در نزد فضل بن سهل و سيصد هزار درهم از براى حضرت ابى الحسن بگير « مترجم گويد » اين هر سه لفظ يكمعنى دارد و چون نوشته را به خاك آلوده كنند مطلب زودتر برآورده خواهد شد از اين جهت مأمون نوشته را به خاك آلوده كرد و ببرد در نزد فضل بن سهل\r\n","description":"","footnote":"","page_name":" 416 ","page_number":155},
  {"content":"\r\nو شايد غرض او توهين آن بزرگوار بوده است زيرا كه حكم او نسبت بفضل بن سهل نافذ بود چه اگر او منصب وزارت ميداشت و ليكن در زمرهء ملازمان مأمون بود و در بعضى نسخ بدل سجا بجيم معجمه مشدده حاء مهمله مخففه ثبت است بنا بر اين نسخ اين سه لفظ بيك معنى نخواهد بود زيرا كه سحا الكتاب يعنى بست سر نوشته را پس شايد مراد مأمون اين باشد كه نوشته را به خاك آلوده كن و سر آن را بيند و با گل مهر كن چنان كه نقلست كه يكى از حضرات ائمه ( ع ) پشت كاغذ را گل ماليد و مهر كرد و اين نسخهء ثانى اظهر است و بنا بر اين غرض مامون توهين نبوده است چنان كه از طريقهء مكالمات سابقه او با آن بزرگوار نيز چنين برميآمد كه غرض او اظهار محبت بوده است پس شايد به خاك آلودن كاغذ و با گل مهر كردن ديدن آن زمان بوده است و علت وضع آن به زودى بر آمدن مطلب بوده است « مصنف گويد » كه راه قبول كردن حضرت رضا ( ع ) عطاهاى مأمون را از همان راه است كه پيغمبر ( ص ) هديه هاى پادشاهان را قبول ميفرمود و از همان راه است كه حسن بن على بن ابى طالب ( ع ) عطاهاى معاويه را قبول نمود و از همان راه است كه حضرات ائمه پدران آن بزرگوار از خلفاء هر يك در زمان خود قبول ميكردند و هر كسى كه تمام دنيا از او باشد و بر دنيا غالب آيد يعنى پشت به دنيا كند و دنيا را نخواهد پس از آن بعضى از مال دنيا را به او عطا كند جايز است قبول كند و نقصى بر او وارد نميآيد .\r\nاز جمله اشعارى كه حضرت رضا ( ع ) انشا فرمود و در مقابل شعرى تمثال آورده يعنى در مقام رد بر شعرى ديگر انشا فرموده است اينست كه از معمر بن خلا دو جماعتى مروى است كه گفتند حضرت رضا ( ع ) بر ما وارد شد بعضى از ما به او عرض كرد خداوند مرا فداى تو كند چيست از براى من كه روى مبارك ترا متغير مىبينم آن بزرگوار فرمود كه من شب گذشته را خواب نرفتم و پيوستهء متفكر بودم در قول مروان بن ابى حفصه\r\n\r\nانى يكون و ليس ذاك بكائن\r\nللمشركين دعائم الاسلام\r\nلبنى البنات نصيبهم من جدهم\r\nو العم متروك به غير سهام\r\nما للطليق و للتراث و انما\r\nسجد الطليق مخافة الصمصام\r\nقد كان اخبرك القرآن بفضله\r\nفمضى القضاء به من الاحكام\r\nان بن فاطمة المنوه باسمه\r\nحاز الوراثة عن ببنى الاعمام\r\nو بقى ابن نتلة واقفا مترددا\r\nيرثى و يسعده ذوى الارحام\r\n\r\nيعنى كجا رواست و هرگز نخواهد بود كه از براى مشركان ستونهاى اسلام باشد يعنى هرگز نميشود كه از براى اولاد عباس كه مشركند خلافت باشد و حال اينكه از براى فرزندان دختران نصيب و سهم است از حد ايشان يعنى اولاد فاطمه از جد خودشان\r\n","description":"","footnote":"","page_name":" 417 ","page_number":156},
  {"content":"\r\nخلافت را ارث مىبرند و عمو را سهمى نيست و بدون سهم گذاشته شده است يعنى عباس هيچ سهمى از پسر برادر خود رسول خدا ( ص ) به ارث نميبرد تا منتقل شود به اولاد او و آزاد كرده شده را چه كار است با ميراث بردن يعنى عباس كه امان داده شده رسول خدا است از چه جهت ارث بر او رواست و جز اين نيست كه عباس كه امان داده شده است از ترس شمشير بپيغمبر ايمان آورد و به خدا سجده كرد و بتحقيق كه قرآن با آن فضيلت ترا خبر داده است و فرمان لازم الاذعان از فرامين حقه جريان يافته است كه فرزند فاطمه زهرا ( ع ) كه اسم مبارك او عظيم است بكرم ميراث را از فرزندان اعمام رسول خدا ( ص ) و فرزند نتله باقى ماند در حالتى كه ايستاده بود و به طرف يمين و شمال خود نظر ميافكند يعنى بدون ميراث ماند و چيزى نداشت و مرثيه ميخواند و رحمهاى او اعانت او ميكردند . « مترجم گويد » شايد نتله بتاء دو نقطه فوقانيه اسم مادر عباس و يا پدر مادر عباس باشد چه نتله را اسم مردان ميناميدند چنانچه در قاموس است . از عبد اللَّه بن مغيره مروى است كه گفت از حضرت رضا ( ع ) شنيدم كه ميفرمود .\r\n\r\nانك في دار لها مدة\r\nيقبل فيها عمل العامل\r\nأ لا ترى الموت محيطا بها\r\nيكذب فيها امل الامل\r\nتعجل الذنب لمن تشتهى\r\nو تامل التوبة في القابل\r\nو الموت يأتي اهله بغتة\r\nما ذا بفعل الحازم العاقل\r\n\r\n) *\r\nيعنى تو در خانهء باشى كه از براى آن خانه مدتى و زمانى باشد كه عمل عملكننده در آن مدت قبول مىشود آيا به آن مدت نميبينى كه مرگ احاطه كرده و آن زمان قليل را فرا گرفته است و در اين مدت آرزوى آرزوكننده را دروغ مىكند و آن آرزو بر نميايد و در اين مدت مىشتابانى چيزى و شهوت تو غلبه بر آن كند و ميل نفسانى تعلق گيرد و بعد از آن توبه را آرزو ميكنى و حال اينكه موت بناگاه بر اهل خود وارد مىشود چه باكست از مرگ عمل شخص زيرك كاردان عاقل را . از احمد بن حسين كاتب ابى فياض از پدرش مروى است كه گفت ما در مجلس حضرت على بن موسى الرضا ( ع ) حاضر بوديم كه مردى از برادرش شكايت كرد آن بزرگوار اين اشعار انشا فرمود .\r\n\r\nاعذر اخاك على ذنوبه\r\nو استر و غط على عيوبه\r\nو اصبر على بهت السفيه\r\nو للزمان على خطوبه\r\nو دع الجواب تفضلا\r\nو كل الظلوم الى حسيبه\r\n\r\n) *\r\nيعنى معذور دار برادر خود را بر گناهانى كه از او نسبت به تو صادر شده است و عيبهاى\r\n","description":"","footnote":"","page_name":" 418 ","page_number":157},
  {"content":"\r\nاو را بپوشان و واگذار و شكيبائى كن بر افترا بستن و ناحق گفتن بيخرد و صبر كن بر امرهاى سخت روزگار و ترك كن جواب ستمكاران را از محض فضيلت و مزيت خود و واگذار جفا كار را با حساب كشنده او يعنى عمل او را به خدا واگذار كه جزاى جفاى او را ميدهد . از ريان بن صلت مروى است كه گفت حضرت رضا اين اشعار را در حق عبد المطلب از براى من انشا فرمود\r\n\r\nبعيب الناس كلهم زمانا\r\nو ما لزماننا عيب سوانا\r\nنعيب زماننا و العيب فينا\r\nو لو نطق الزمان بنا هجانا\r\nو ان الذئب يترك لحم ذئب\r\nو يأكل بعضا بعضا عيانا\r\n\r\n) *\r\nيعنى تمام مردم روزگار را عيب ميكنند و حال اينكه عيبى از براى روزگار ما نيست سواى اينكه عيب از براى ما است و ما عيب ميكنيم روزگار خود را و حال اينكه عيب در ما است و اگر روزگار تكلم كردى ما را هجو نمودى چه گرگ گوشت گرگ را نميخورد و بعضى از ما بالعيان بعضى ديگر را مىخورد « مترجم گويد » مقصود آن بزرگوار مذمت غيبت است خاصه در حق اولاد عبد المطلب . از هيثم بن عبد اللَّه زمانى مروى است كه گفت حديث كرد ما را حضرت على بن موسى الرضا ( ع ) از پدر بزرگوارش موسى بن جعفر از پدر بزرگوارش جعفر بن محمد از پدر بزرگوارش محمد بن على از پدر بزرگوارش على بن الحسين از پدر بزرگوارش حسين بن على ( ع ) كه آن جناب فرمود امير المؤمنين ( ع ) ميفرمود\r\n\r\nخلقت الخلائق في قدرة\r\nفمنهم سخى و منهم بخيل\r\nفاما السخى ففي راحة\r\nو اما البخيل فشوم طويل\r\n\r\n) *\r\nيعنى خلائق را بيك اندازه آفريدى پس بعضى از ايشان صاحب صفت سخاوت شده و بعضى از ايشان داراى صفت بخل شدند اما سخى در استراحت است يعنى چون اندوه و الم نمىبيند از جهت عطا كردن مال يا بخشش خود يا بخشش ديگران . و اما بخيل پس نهايت بدبختى و شومى دارد . از محمد بن يحيى بن ابى عباد مروى است كه گفت عم من از براى من حديث كرد و گفت روزى از حضرت رضا ( ع ) شنيدم كه اين اشعار انشا فرمود و بسيار كم اين اشعار انشا ميفرمود .\r\n\r\nكلنا نامل مدافى الاجل\r\nو المنايا هاذبات بالامل\r\nلا تغرنك اباطيل المنى\r\nو الزم القصد و دع عنك العلل\r\nانما الدنيا كظل زائل\r\nحل فيه راكب ثم رحل\r\n\r\n) *\r\n","description":"","footnote":"","page_name":" 419 ","page_number":158},
  {"content":"\r\nيعنى آرزو ميكنيم ما زمانى را در مرگ كه مهلت داده شويم و حال اينكه مرگها قطعكننده آرزو باشد البته فريب ندهد ترا آرزوهاى باطل و ملازم باش با قصد مرگ يعنى مرگ را فراموش مكن و واگذار ناخوشيها و قصدهاى فاسده را و جز اين نيست كه دنيا مانند سايه اى است كه برطرفشونده است كه سوارى در آن آيد و پياده شود يعنى دنيا دار بقا نيست و هر كس در اين دار آمد به زودى بايدش رفت و در هنگام رفتن چنان است كه تازه به دنيا آمده باشد پس من به آن بزرگوار عرض كردم خداوند امير را عزيز دارد اين اشعار از كيست فرمود شخصى عراقى از براى شما گفته است من عرض كردم ابو العتاهيه از براى خود انشا كرده است فرمود او را باسمش بخوان و اين طريقه را واگذار كه كسى را بلقبش خطاب كنى چه حقتعالى فرموده است * ( وَلا تَنابَزُوا بِالأَلْقابِ ) * و عيبجوئى مكنيد مردم را بلقبهاى ايشان زيرا كه شايد مردى ناخوش داشته باشد خطاب كردن بلقب را يعنى هر گاه آن لقب مشعر بر ذم باشد . از ابراهيم بن محمد بن محمد حسينى مروى است كه گفت مأمون كنيزكى نزد حضرت ابى الحسن الرضا ( ع ) فرستاد چون آن كنيزك را بر آن بزرگوار وارد كردند از جهت پيرى آن حضرت خدمتش بر وى دشوار آمد و منقبض شد چون آن جناب كراهت آن كنيزك را ملاحظه فرمود او را بسوى مامون رد كرد و اين اشعار را به او نوشت .\r\n\r\nنعى نفسى انى نفس المشيب\r\nو عند الشيب يتعظ اللبيب\r\nفقد ولى الشباب الى مداه\r\nفلست ارى مواضعه يؤب\r\nسأبكيه و اندبه طويلا\r\nو ادعوه الى عسى يجيب\r\nو هيهات الذى قد فات منى\r\nتمنينى به النفس الكذوب\r\nو راع الغانيات بياض راسى\r\nو من مدا البقاء له يشيب\r\nارى البيض الحسان يحدن عنى\r\nو في هجرانهن لنا نصيب\r\nو ان يكن الشباب مضى حبيبا\r\nفان الشيب ايضا لى حبيب\r\nسأصحبه بتقوى الله حتى\r\nيفرق بيننا الاجل القريب\r\n\r\n) *\r\nيعنى پيرى خبر مرگ مرا به من داده و در وقت پيرى شخص خردمند پند ميگيرد و موعظه ميشنود و بتحقيق كه جوانى تا مدت خود رسيد و پشت كرد و من نميبينم كه در مواضع خود برگردد چه بسيار من گريه و ندبه ميكنم از براى جوانى و آن را بسوى خود ميخواهم شايد اجابت كند هيهات كه چيزى كه از دست من رفته است نفس دروغ در آوردنده مرا به آرزوى آن وامىدارد و ترسيدند زنهاى شيفته بحسن سفيدى موى سر مرا و كسى كه بقاى او طول كشيده است در اين دار دنيا پير مىشود مىبينم سيمينتنان نيكو روى را از من ميگريزند و در مفارقت و مهاجرت ايشان ما را بهره اى است و\r\n","description":"","footnote":"","page_name":" 420 ","page_number":159},
  {"content":"\r\nاگر جوانى كه گذشته است محبوب است همانا پيرى نيز از براى من محبوب است چه كه به زودى پيرى را با تقوى و پرهيزكارى خدا هم صحبت كنم و مقرون دارم تا زمانى كه اجل كه نزديك است رسيدن او در ميان ما جدائى گذارد . از ابراهيم بن عباس مروى است كه گفت حضرت رضا ( ع ) در بسيارى از اوقات اين شعر را انشا ميفرمود .\r\n\r\nاذا كنت في خير فلا تغترن به\r\nو اكن قل اللهم سلم و تمم\r\n\r\n) *\r\nيعنى چون در خوبى و استراحت باشى به آن مغرور مشو و ليكن بگو پروردگارا اين نعمت را از تغيير سالم دار و تمام كن بر من آن را .\r\n\r\n« باب چهل و سوم » « در ذكر اخلاق حميده و صفات پسنديده آن بزرگوار و وصف عبادت آن عاليمقدار »\r\nاز محمد بن عباد مروى است كه گفت حضرت رضا ( ع ) در تابستان بر روى حصيرى مىنشست و در زمستان بر روى پلاسى آرام مىيافت و لباسهاى او از جامه هاى زبر و درشت بود و چون از منزل خود پيش مردم مىآمد از براى مردم خود را مزين مىساخت از حماد بن عيسى از حضرت رضا ( ع ) از پدر بزرگوارش مروى است كه فرمود جعفر بن محمد ( ع ) ميفرمود كه چون مردى حاجتى از من سؤال كند بتعجيل هر چه تمامتر حاجتش را بر مياورم از ترس اينكه مبادا چون هنگام بر آوردن حاجت تاخير شود آن مرد از حاجت بينياز شده باشد و موقعى از براى آن نيابد « مترجم گويد » اين حديث در اخلاق جعفر بن محمد است پس ارتباطى به اين باب ندارد و شايد به جهت مناسبت مذكور شده باشد . از محمد بن يحيى الصولى مروى است كه گفت جدهء مادر پدرم كه اسم او غدر بود از براى من حديث كرد و گفت من با چند كنيز ديگر از كوفه خريده شديم و من زاينده كوفه بودم پس از خريدن ما را بسوى مأمون حمل كردند و خانه مأمون از براى ما چون بهشت بود از خوردنى و آشاميدنى و\r\n","description":"","footnote":"","page_name":" 421 ","page_number":160},
  {"content":"\r\nبوى خوش و بسيارى دينار پس از آن مأمون مرا به حضرت رضا ( ع ) بخشيد چون در خانه آن بزرگوار وارد شدم جميع اين نعمتها از براى من نابود شد و زنى را بر ما پاسبان قرار داده بودند در وقت شب ما را بيدار كردى و به نماز گرفتى و اين سختتر چيزى ميبود بر ما و من آرزو ميكردم كه از خانهء او بيرون روم تا اينكه مرا بجد تو عبد الله بن عباس بخشيد و چون به منزل او شدم گويا داخل بهشت شدم صولى گويد كه در عقل و سخاوت دست هرگز من زنى را از جدهء خود تمامتر نديدم و در سال دويست و هفتادم وفات يافت و صد سال عمر او بود و بسيارى اوقات احوال حضرت رضا ( ع ) از او جويا ميشدند ميگفت من چيزى از او ياد نميكنم مگر آنكه او را ميديدم كه خود را بعود هندى خام بخار ميداد و بعد از آن گلاب و مشك استعمال ميكرد و چون صبح ميشد در اول وقت نماز ميگذارد و پس از آن سجده ميكرد و سر مبارك از سجده بر نميداشت تا اينكه آفتاب بلند ميشد پس از آن بر ميخاست و با مردم مىنشست و يا سوار ميشد و احدى در خانه او قدرت نداشت صداى خود را بلند كند از كوچك و بزرگ و جز اين نيست كه با مردم كم كم سخن ميگفت يعنى به نرمى تكلم ميفرمود و جد من عبد اللَّه به اين جدهء من تبرك مىجست و او را مبارك ميدانست و روزى كه جدهء من را به او بخشيدند او را تدبير كرد يعنى با او قرار داد كه بعد از وفاتش آزاد باشد پس خال او عباس بن احنف حنفى شاعر بر او وارد شد و او را از اين كنيزك خوش آمد و بجد من گفت كه اين كنيزك را به من ببخش گفت اين كنيزك مدبره است يعنى بعد از وفات من آزاد است عباس گفت\r\n\r\nيا غدر زين بسمك الغدر\r\nو اساء لمن يحسن بك الدهر\r\n\r\nيعنى اى غدر گودى و بلندى زمين بسبب اسم تو زينت گرفته است و روزگار بدى كرده است به كسى كه اراده كرده است احسان نمودن به تو را يعنى غرض من از خواستن تو اين بود كه به تو احسان كنم و روزگار به من بدى كرد كه عبد اللَّه ترا به من نداد . از ابراهيم بن عباس مروى است كه گفت حضرت رضا ( ع ) را نديدم كه هرگز از او سؤالى كرده شود مگر آنكه ميدانست جواب آن را و اعلم از او در ابتداى زمان تا عصر او نديدم و مأمون او را بسؤالى از هر چيزى امتحان ميكرد و آن بزرگوار جواب ميداد و تمام سخن او و جواب او و تمثال را از قران انتزاع مينمود و در هر سه روز يك قرآن ختم ميكرد و ميفرمود كه اگر ميخواستم قران را در كمتر از سه روز ختم كنم هر آينه ختم ميكردم و ليكن من هرگز بآيهء نگذشتم مگر آنكه در آن آيه و در آنكه اين آيه در چه چيز فرود آمده و در كدام وقت نازل شده است فكر كرده‌ام پس از اين جهت در هر سه روز يك قران ختم ميكنم و از سخنان مشهور آن بزرگوار است كه ميفرمود گناهان صغيره را راه است بگناهان كبيره يعنى ارتكاب گناهان صغيره منجر شود بارتكاب گناهان كبيره و هر\r\n","description":"","footnote":"","page_name":" 422 ","page_number":161},
  {"content":"\r\nكس در اندك از خدا نترسد در بسيار از خدا نميترسد و اگر خدا مردم را ببهشت و جهنم نترسانيده بود بر ايشان واجب بود كه او را اطاعت كنند و معصيت و نافرمانى او نكنند به جهت تفضل او در حق ايشان و احسان او بسوى ايشان و اظهار نعمتهاى خود را بر ايشان و حال آنكه استحقاق آن را ندارند . از احمد بن على انصارى مروى است كه گفت از رجاء بن ابى ضحاك شنيدم كه ميگفت مأمون مرا فرستاد كه على بن موسى الرضا ( ع ) را از مدينه در نزد او حاضر كنم و مرا امر كرد كه او را از راه بصره و اهواز و فارس بياورم و او را از راه قم نياورم و مرا امر كرد كه خودم شب و روز او را مواظبت كنم و محافظت نمايم تا او را وارد خراسان سازم پس من از مدينه تا مرو با او بودم و به خدا سوگند ياد ميكنم كه من مردى پرهيزكارتر از او در نزد خدا و كثير الذكرتر در جميع اوقات خود از او و ترسنده تر از خدا از او نديدم چون صبح بر آمدى نماز صبح گذاشتى و چون سلام نماز گفتى در مصلاى خود نشستى تسبيح تحميد و تكبير و تهليل خدا كردى و صلوات بر پيغمبر و آل او فرستادى تا اينكه آفتاب طلوع ميكرد پس از آن به سجده ميرفتى و در آن سجده باقى بود تا اينكه آفتاب بلند ميشد پس از آن روى مبارك بمردم ميكردى و ايشان را حديث و موعظه فرمودى تا نزديك زوال پس از آن تجديد وضو كرده و بمصلاى خود بازگشت كردى و چون ظهر ميشد برخاستى و شش ركعت نماز گزاردى در ركعت اول سورهء حمد و * ( قُلْ يا أَيُّهَا الْكافِرُونَ ) * ميخواندى و در ركعت دوم حمد و * ( قُلْ هُوَ الله أَحَدٌ ) * تلاوت نمودى و در چهار ركعت ديگر در هر ركعتى سورهء حمد و * ( قُلْ هُوَ الله أَحَدٌ ) * بر خواندى و در هر دو ركعتى يك سلام بگفتى و در ركعت دوم قبل از ركوع و بعد از قرائت قنوت خواندى و پس از آن اذان ميگفت بعد از آن دو ركعت ديگر نماز ميگذارد و بعد از آن اقامه ميگفت و نماز ظهر ميگذارد پس چون سلام ميگفت الى ما شاء الله تسبيح و تحميد و تكبير و تحليل خدا ميكرد پس از آن سجده شكر بجاى مىآورد و در آن صد مرتبه شكرا لله ميگفت و چون سر خود را از سجده بر ميداشت بر ميخاست و شش ركعت نماز ميگذارد در هر ركعتى سورهء حمد و قل هو الله قرائت ميكرد و در هر دو ركعت يك سلام ميگفت و در ركعت دوم هر دو ركعت قبل از ركوع و بعد از قرائت قنوط ميخواند پس از آن اذان ميگفت بعد از آن دو ركعت نماز ميگذارد و در ركعت دوم قنوت ميگذارد و چون سلام ميگفت بر ميخاست و نماز عصر ميگذارد و چون سلام ميگفت در مصلاى خود مىنشست و الى ما شاء الله تسبيح و تحميد و تكبير و تهليل خدا ميگفت پس از آن يك سجده ميكرد و صد مرتبه حمدا لله ميگفت و چون آفتاب غروب ميكرد وضوء ميساخت و سه ركعت نماز مغرب با اذان و اقامه ميگذارد و در ركعت دوم قبل از ركوع و بعد از قرائت قنوط ميخواند و چون سلام ميگفت در مصلاى خود نشسته و الى ما شاء الله تسبيح و تحميد\r\n","description":"","footnote":"","page_name":" 423 ","page_number":162},
  {"content":"\r\nو تكبير و تهليل خدا ميكرد پس از آن سجده شكر را بجا مىآورد و با كسى سخن نميگفت تا اينكه بر ميخاست و چهار ركعت نافله نماز مغرب ميگذارد به دو سلام و در هر دو ركعت در ركعت دوم قبل از ركوع و بعد از قرائت قنوط ميخواند و در ركعت اول از اين چهار ركعت سورهء حمد و * ( قُلْ يا أَيُّهَا الْكافِرُونَ ) * بر ميخواند و در ركعت دوم سوره حمد و * ( قُلْ هُوَ الله ) * و در آن دو ركعت باقى نيز سورهء حمد و قل هو الله ميخواند پس از آن بعد از سلام مىنشست والى ما شاء الله تعقيب ميخواند و بعد از آن افطار ميكرد و بعد از افطار اين قدر درنگ ميكرد كه قريب بثلث شب ميگذشت و بعد از آن برميخاست و چهار ركعت نماز عشا ميگذارد و در ركعت دوم قبل از ركوع و بعد از قرائت قنوط ميخواند و چون سلام ميگفت در مصلا و جايگاه نماز خود نشسته بود و ذكر خدا ميكرد و الى ما شاء الله تسبيح و تحميد و تكبير و تهليل مينمود و بعد از تعقيب سجدهء شكر بجا مىآورد پس از آن در جايگاه خوابيدن ميرفت و آرام ميگرفت و چون ثلث آخر شب ميشد بر ميخاست از رختخواب خود در حالى كه تسبيح و تحميد و تكبير و تهليل و استغفار ميكرد پس مسواك ميكرد و بعد از آن وضوء ميساخت و بعد از آن از براى نماز شب بر ميخاست و هشت ركعت نماز ميگذارد هر دو ركعت بيك سلام و در ركعت اول از اين هشت ركعت در هر ركعتى يك مرتبه سورهء حمد و سى مرتبه سورهء * ( قُلْ هُوَ الله ) * ميخواند و چهار ركعت نماز جعفر بن ابى طالب ( ع ) ميگذارد و هر دو ركعت را بيك سلام تمام ميكرد و در ركعت دوم از هر دو ركعت قبل از ركوع و بعد از قرائت قنوط ميخواند و اين چهار ركعت را نيز از نماز شب محسوب ميداشت پس از آن دو ركعت باقى را ميگذاشت و در ركعت اول سورهء حمد و سورهء ملك قرائت ميكرد و در ركعت دوم سورهء حمد و سورهء * ( هَلْ أَتى عَلَى الإِنْسانِ ) * ميخواند پس از آن بر ميخاست و دو ركعت نماز شفع ميگذاشت و در هر يك ركعت از آنها يك مرتبه سورهء حمد و سه مرتبه * ( قُلْ هُوَ الله أَحَدٌ ) * ميخواند و در ركعت دوم قبل از ركوع و بعد از قرائت قنوط ميخواند و سلام ميگفت و بر ميخاست و يك ركعت وتر ميخواند و در آن ركعت توجه مينمود و سورهء حمد ميخواند و سه مرتبه سورهء توحيد ميخواند و يك مرتبه سورهء فلق و يك مرتبه سورهء ناس ميخواند و قبل از ركوع و بعد از قرائت قنوط ميخواند و در قنوت ميگفت .\r\nاللهم صل على محمد وال محمد اللهم اهدنا فيمن هديت و عافنا فيمن عافيت و تولنا فيمن توليت و بارك لنا فيما اعطيت و قنا شر ما قضيت فانك تقضى و لا يقضى عليك انه لا يذل من واليت و لا يعز من عاديت تباركت ربنا و تعاليت . ) *\r\nپس از آن هفتاد مرتبه ميگفت\r\nاستغفر الله و أسأله التوبه ) *\r\nپس چون سلام نماز ميگفت مىنشست از براى خواندن تعقيب الى ما شاء الله و چون نزديك طلوع فجر ميشد بر ميخاست و\r\n","description":"","footnote":"","page_name":" 424 ","page_number":163},
  {"content":"\r\nدو ركعت نافلهء نماز صبح ميگذارد و در ركعت اول سورهء حمد و * ( قُلْ يا أَيُّهَا الْكافِرُونَ ) * ميخواند و در ركعت دوم سورهء * ( قُلْ هُوَ الله أَحَدٌ ) * ميخواند و چون فجر طلوع ميكرد اذان و اقامه ميگفت و دو ركعت نماز صبح بجاى مىآورد و چون سلام نماز ميگفت مىنشست در تعقيب خواندن تا آفتاب طلوع ميكرد پس از آن سجدهء شكر بجاى مىآورد تا اينكه روز بلند ميشد و در جميع نمازهاى واجبى در ركعت اول سورهء حمد و سورهء * ( إِنَّا أَنْزَلْناه ) * و در ركعت دوم سورهء * ( قُلْ هُوَ الله أَحَدٌ ) * ميخواند غير از نماز صبح و ظهر و عصر روز جمعه كه آن جناب در آن اوقات مخصوص سورهء حمد و جمعه و منافقين قرائت ميكرد و در نماز عشاء شب جمعه در ركعت اول سورهء حمد و سورهء جمعه و در ركعت دوم سورهء حمد و سورهء * ( سَبِّحِ اسْمَ رَبِّكَ الأَعْلَى ) * ميخواند و در نماز صبح روز دوشنبه و پنج شنبه در ركعت اول سورهء حمد و سورهء * ( هَلْ أَتى عَلَى الإِنْسانِ ) * و در ركعت دوم سورهء * ( هَلْ أَتاكَ حَدِيثُ الْغاشِيَةِ ) * ميخواند و قرائت نماز مغرب و عشاء و نماز شب و شفع و وتر و صبح را بجهر ميخواند و نماز ظهر و عصر را باخفات ميخواند و در دو ركعت آخر سه مرتبه ميگفت\r\nسبحان الله و الحمد لله و لا إله الا الله و الله اكبر ) *\r\nو قنوت او در جميع نمازهايش اين بود\r\nرب اغفر و ارحم و تجاوز عما تعلم انك انت الاعز الاجل الاكرم ) *\r\nو چون روزه دار بود و در شهرى وارد ميشد و قصد ده روز ميكرد روزه خود را در آن ده روز افطار نميكرد و چون تاريكى شب را فرو ميگرفت قبل از افطار ابتدا به نماز ميكرد و در راه نمازهاى واجبى خود را دو ركعت دو ركعت ميگذارد مگر نماز مغرب را كه سه ركعت ميكرد و نافلهء آن را ترك نميكرد و نماز شب و شفع و وتر و دو ركعت نافلهء فجر را خواه در سفر و خواه در حضر ترك نميكرد ليكن از نافلهء روز در سفر چيزى بجاى نمىآورد و هر نمازى را كه در سفر ميگذارد و قصر ميكرد بعد از اتمام نماز سى مرتبه ميگفت\r\nسبحان الله و الحمد لله و لا إله الا الله و الله اكبر ) *\r\nو ميفرمود كه اين متمم نماز قصر است و نديدم او را كه نماز ضحى بخواند در سفر و نه در حضر « مترجم گويد » كه نماز ضحى و تراويح از مخترعات و مبدعات عمر است و آن جناب در سفر هرگز روزه نميگرفت و چون ميخواست دعا كند در ابتداء دعا صلوات بر محمد و آل او ميفرستاد و در نماز و غير آن بسيار صلوات ميفرستاد و در شب چون در جايگاه خواب وارد ميشد بسيار تلاوت قرآن ميكرد و چون بآيهء ميگذشت كه بهشت يا آتش در آن ذكر ميشد گريه ميكرد و بهشت را از خدا سؤال ميكرد و از آتش به خدا پناه ميبرد و در جميع نمازهاى خود چه در شب و چه در روز * ( بِسْمِ الله الرَّحْمنِ الرَّحِيمِ ) * را بجهر ميگفت و چون * ( قُلْ هُوَ الله أَحَدٌ ) * ميخواند آهسته ميگفت هو الواحد و چون از اين سوره فارغ ميشد سه مرتبه ميگفت كذلك الله ربنا و چون * ( قُلْ يا أَيُّهَا الْكافِرُونَ ) * قرائت ميكرد آهسته ميگفت * ( يا أَيُّهَا الْكافِرُونَ ) * و چون از آن فارغ ميشد سه مرتبه ميگفت\r\nربى الله و دينى الاسلام ) *\r\nو چون سوره * ( وَالتِّينِ وَالزَّيْتُونِ ) * قرائت ميكرد در وقت فراغ از آن ميگفت\r\nبلى و انا على ذلك من الشاهدين ) *\r\nو چون\r\n","description":"","footnote":"","page_name":" 425 ","page_number":164},
  {"content":"\r\nسورهء * ( لا أُقْسِمُ بِيَوْمِ الْقِيامَةِ ) * قرائت ميكرد در وقت فراغ از آن ميگفت\r\nسبحانك اللهم بلى ) *\r\nو در سورهء جمعه قرائت ميكرد\r\n* ( قُلْ ما عِنْدَ الله خَيْرٌ مِنَ اللَّهْوِ وَمِنَ التِّجارَةِ ) * للذين اتقوا * ( وَالله خَيْرُ الرَّازِقِينَ ) * ) *\r\nيعنى چون اين آيهء شريفه را تلاوت ميكرد\r\nللذين اتقوا ) *\r\nبه آن منضم ميفرمود و چون از سوره فاتحه فارغ ميشد ميگفت * ( الْحَمْدُ لِلَّه رَبِّ الْعالَمِينَ ) * و چون * ( سَبِّحِ اسْمَ رَبِّكَ الأَعْلَى ) * قرائت ميكرد آهسته ميگفت\r\nسبحان ربى الاعلى ) *\r\nو چون * ( يا أَيُّهَا الَّذِينَ آمَنُوا ) * قرائت ميكرد آهسته ميگفت\r\nلبيك اللهم لبيك ) *\r\nو در هيچ بلدى فرود نمىآمد مگر آنكه مردم روى بآنجانب مىآوردند و معالم دين خود را از او استفسار ميكردند پس جواب ميداد و بسيار حديث ميكرد از پدرش از پدرانش از على ( ع ) از رسول خدا ( ص ) و چون آن بزرگوار را بر مأمون وارد كردم مأمون از من سؤال كرد از حال او در راه پس من او را خبر دادم به آنچه در شب و روز و اقامت و رحلت از او مشاهده كرده بودم مأمون به من گفت يا ابن ابى ضحاك اين مرد بهترين اهل زمين و داناترين ايشان و عبادتكننده ترين ايشان است پس خبر نده احدى را به آنچه مشاهده كردى تا اينكه فضل او ظاهر نشود مگر بر زبان من و از خدا استعانت ميطلبم بر آنچه قصد كرده‌ام از بلند كردن او و شيوع دادن كمالات و فضائل او از عبد السلام بن صالح مروى است كه گفت آمدم در خانهء كه حضرت رضا ( ع ) در سرخس در آن خانه حبس بود و آن بزرگوار معيل بود من از زندانبان اذن خواستم كه در حضور مباركش درآيم گفت شما را راهى بسوى او نيست گفتم چرا ما را راهى به او نيست گفت زيرا كه آن جناب در شب و روز هزار ركعت نماز ميگذارد و در يك ساعت در اول روز پيش از زوال و در وقت زردى آفتاب نافله ميگذارد و در اين اوقات در جاى نماز خود نشسته است و با پروردگار مناجات مىكند عبد السلام گويد كه من بزندانبان گفتم از آن جناب طلب كن كه در وقتى از اين اوقات اذن دهد من در نزد او شرفياب شوم زندانبان از او طلب اذن كرده من بر او داخل شدم در حالى كه آن عاليمقدار در جاى نماز نشسته و متفكر بود ابو صلت گويد من به آن جناب عرض كردم يا ابن رسول الله اين چيست كه مردم از شما حكايت ميكنند فرمود چه حكايت ميكنند عرض كردم ميگويند كه شما ادعا ميكنيد كه مردم بندگان شما هستند فرمود * ( اللَّهُمَّ فاطِرَ السَّماواتِ وَالأَرْضِ عالِمَ الْغَيْبِ وَالشَّهادَةِ ) * خدا آفرينندهء آسمانها و زمين است داناى نهان و آشكار است اى ابو صلت تو شاهدى كه من هرگز اين مطلب را نگفته‌ام و ابدا از هيچ يك از پدران خود نشنيده‌ام و تو دانائى بان ستمهائى كه از اين امت بما وارد شده است و اينكه اين گفتگوى مردم هم از قبيل آن ظلمها و ستمها است پس روى به من كرد و فرمود اى عبد السلام بنا بر آنچه از ما حكايت ميكنند اگر مردم آفريدگان ما باشند پس از جانب كيست ما ايشان را دعوت ميكنيم و بيعت ميگيريم من عرض كردم يا ابن رسول الله راست ميگوئى پس\r\n","description":"","footnote":"","page_name":" 426 ","page_number":165},
  {"content":"\r\nاز آن فرمود اى عبد السلام آيا تو منكرى آنچه را كه حقتعالى از براى ما واجب گردانيده است از ولايت و امامت چنان كه غير تو منكر است عرض كردم معاذ الله بلكه من اقرار دارم بامامت و ولايت شما . از ابراهيم بن عباس مروى است كه گفت من هرگز حضرت ابى الحسن الرضا ( ع ) را نديدم كه در تكلم كردن به كسى ستم كند و بد بگويد و نديدم سخن كسى را قطع كند بلكه صبر ميكرد تا او از سخن گفتن فارغ ميشد بعد از آن تكلم ميفرمود و نديدم كسى حاجت خواهد و مقدور آن بزرگوار باشد و رد كند حاجت او را و هرگز نديدم كه پيش روى كسى نشسته باشد و پاى مبارك خود را دراز كند و هرگز نديدم كه پيش روى كسى نشسته باشد و تكيه بر چيزى كند و هرگز نديدم كه يكى از غلامان و مملوكهاى خود را دشنام دهد و هرگز نديدم كه آب دهان بيندازد و هرگز نديدم كه در خنديدن قهقهه كند بلكه خنديدن او به تبسم بود و و چون خلوت ميشد و خوان طعام از براى او حاضر ميكردند جميع غلامان و مملوكهاى خود را بر خوان طعام مىنشانيد حتى دربان و مهتر را و آن بزرگوار در شب كم خواب و بسيار بيدار بود و اكثر شبها را از اول شب تا صبح احياء ميكرد و بسيار روزه ميگرفت و روزه گرفتن در هر ماه سه روز از او فوت نميشد و ميفرمود روزه گرفتن در هر ماه سه روز مثل روزه گرفتن جميع ايام است و در پنهانى بسيار احسان بمردم ميكرد و صدقه ميداد و اكثر آن در شبهاى تار بود پس كسى كه مىپندارد كه در فضل مثل او را ديده است او را تصديق نكنيد .\r\n\r\n« باب چهل و چهارم » « در ذكر منازعه و مجادله نمودن مأمون با مخالفين در امامت با مخالفين در امامت و برگزيدن او على ( ع ) را بر ابى بكر و عمر و باقى صحابه و تقربجوئى نمودن مأمون بدين سبب به آن بزرگوار »\r\nاز اسحق بن حماد مروى است كه گفت مأمون مجلسهاى گفتگو منعقد ميكرد و مخالفان اهل بيت ( ع ) را جمع ميكرد و در امامت على بن ابى طالب با ايشان سخن ميگفت و به جهت تقربجوئى به حضرت ابى الحسن الرضا ( ع ) آن حضرت را بر جميع صحابه تفضيل ميداد و حضرت رضا ( ع ) باصحاب خود كه بايشان وثوق و اعتماد داشت ميفرمود بسخن او مغرور نشويد سوگند به خدا كه غير از او كسى مرا نميكشد و ليكن من ناچارم از صبر كردن تا اينكه اجلى كه نوشته شده\r\n","description":"","footnote":"","page_name":" 427 ","page_number":166},
  {"content":"\r\nو مقدر گرديده است در رسد . از اسحق بن حماد بن زيد مروى است كه گفت يحيى بن اكتم قاضى ما را جمع كرد و گفت مأمون مرا امر كرده است باحضار جماعتى از اهل حديث و جماعتى از اهل كلام و نظر پس من مقدار چهل مرد از اين دو صنف را از براى او جمع كردم و آنها را بردم و آنها را امر كرد در مجلس دربان باشند تا من مأمون را اعلام كنم بآمدن آنها پس از آنها چنين كردند و من مأمون را اعلام كردم مأمون مرا امر كرد به داخل كردن ايشان من آنها را گفتم داخل شدند و سلام كردند مأمون به قدر يك ساعت ما آنها گفتگو كرد و آنها را نوازش كرد پس از آن گفت من ميخواهم امروز در ميان خود و خدا حجت بر شما تمام كنم و شما را حجت و حكم قرار دادم هر كس از شما را بول بر او سخت شده باشد يا حاجتى داشته باشد برخيزد و حاجت خود را قضا كند و پهن بنشيند و موزه و جورابهاى خود را بيرون كند و چيزهائى كه شما را زبون و اذيت كند بگذاريد يعنى چون مجلس طول ميكشد بنوعى بنشينيد كه از براى شما صدمه نباشد پس به آنچه مأمور شدند عمل كردند بعد از آن گفت ايها القوم من شما را حاضر كردم تا اينكه در نزد خدا با شما احتجاج كنم و برهان بر حقيت مذهب اقامه كنم پس از خدا بپرهيزيد و ملاحظهء امام خود كنيد و جلالت و مرتبهء من شما را منع نكند از قول حق هر چه باشد و رد باطل بر كسى كه بر راه باطل باشد و به خود رحم كنيد از آتش جهنم و بسوى خدا تقرب جوئيد بخوشنودى او و اختيار كردن اطاعت او و احدى به معصيت خالق تقرب بمخلوق نجسته است مگر آنكه خدا آن مخلوق را بر او مسلط گردانيده است پس بجميع عقول و نهايت و خردمندى با من مناظره كنيد همانا منم مردى كه گمان دارم كه على ( ع ) بعد از نبى بهترين بشر است پس اگر من در قول خود به راه حق رفته‌ام قول مرا صواب دانيد و تصديق كنيد و اگر خطا كرده‌ام بر من رد كنيد و با من در سخن بيائيد پس اگر بخواهيد من از شما سؤال كنم و اگر بخواهيد شما از من سؤال كنيد چون مأمون اين سخن گفت آن صنف كه اهل حديث بودند گفتند بلكه ما سؤال ميكنيم مأمون گفت بياوريد آنچه داريد و ليكن مردى از شما سخن بگويد باقى متابعت او كنيد و چون سخن گويد اگر نزد كسى از شما زياده بر آن باشد زياد بر آن گوئيد و اگر خللى و رخنهء در سؤال او پيدا شود خودتان آن رخنه را بگيريد و سخن را محكم كنيد پس يكى از ايشان گفت كه ما اعتقاد داريم كه بهترين مردم بعد از پيغمبر ( ص ) ابو بكر است بدليل آن روايت كه باتفاق جميع مردم از رسول خدا ( ص ) وارد شده است كه پيغمبر ( ص ) فرمود بعد از من پيروى كنيد آن دو نفر را كه عمر و ابو بكر باشند و چون پيغمبر رحمت به پيروى كردن آن دو نفر امر كرد ما دانستيم كه امر به پيروى نكرده است مگر به بهترين مردم مأمون گفت روايات بسيار است و ناچار بايد يا تمام آنها حق باشد يا تمام آنها باطل خواهد\r\n","description":"","footnote":"","page_name":" 428 ","page_number":167},
  {"content":"\r\nبود از جهت اينكه بعضى از آنها متناقض است با بعضى ديگر و اگر تمام آنها باطل باشد تمام بطلان دين و اندراس شريعت است و چون اين دو وجه باطل شده لا بد وجه سوم ثابت خواهد شد و آن وجه اينست كه بعضى روايات حق باشد و بعضى باطل و چون مطلب به اين قسم ثابت شد ناچار بايد دليلى بر حقيت روايت اقامه شود تا اينكه اعتقاد به آن محقق شود و خلاف آن بر طرف شود پس اگر دليل خبر صحيح باشد اولى اعتقاد و اخذ به او خواهد بود و اين روايت تو از اخبارى است كه اصل دليل آنها باطل است زيرا كه رسول خدا احكم الحكماء و اولى از خلق بصدق و دورترين مردم از امر كردن بمحال و داشتن مردم را بر تدين بخلاف خواهد بود پس نبايد حكم فرموده باشد بخلافت اين دو نفر زيرا كه اين دو نفر خالى از اين نيست كه يا از هر جهت متفق بودند يا اختلاف داشتند پس اگر در هر جهت متفق بودند بايد در عدد و صورت و جسم يكى باشند و اين نخواهد شد كه دو نفر بمعنى يك نفر باشد از هر جهت و اگر اختلاف داشتند پس چگونه جايز است پيروى هر دو نفر و اين تكليف ما لا يطاق است زيرا كه چون پيروى يكى از اين دو نفر كنى مخالفت ديگرى كرده اى و دليل اختلاف بر اين دو نفر آنست كه ابو بكر اهل رده را اسير كرد و عمر آنها را آزاد كرد و دعا كرد « مترجم گويد » كه اصحاب رده بر دو صنف شدند يك صنف از دين برگشتند و اين صنف بر دو طايفه شدند يك طايفه اصحاب مسيلمهء كذاب شدند و طايفه ديگر از دين اسلام باز گشتند و معاودت كردند به حالت اولى در جاهليت و صحابه اتفاق كردند بر قتال و اسير كردن ايشان و صنف ديگر از دين برنگشتند و ليكن وجوب زكات را منكر شدند و گمان كردند كه * ( خُذْ مِنْ أَمْوالِهِمْ ) * خطابى بود مخصوص به زمان رسول خدا ، القصه عمر به ابى بكر اشاره كرد كه خالد را عزل كند و مالك بن نويره را بقتل آورد ابو بكر امتناع كرد و عمر متعه حج و متعه نسا را حرام كرد و ابو بكر عمل نكرد و عمر دفترى قرار داد كه اسامى لشكريان و اهل بخشش را در آن ثبت كردند و مواجب عمال و ضباط در آن قرار داد و معمول شد و ابو بكر معمول نداشت و مرتكب اين عمل نشد و ابو بكر طلب كرد كسى را كه خلافت خود را به او واگذارد و عمر چنين نكرد و نظائر و امثال اين گونه اختلافات عمر و ابو بكر بسيار است « مصنف گويد » كه فصلى ديگر در اين مقام بود كه ميتوان به آن جواب داد و مأمون از براى خود ذكر نكرده است و آن فصل اينست كه مخالفين روايت نكردند كه پيغمبر ( ص ) فرمود اقتدوا بالذين من بعدى ابو بكر و عمر بجر ابى بكر بلكه جز اين نيست كه روايت كرده‌اند ابو بكر و عمر برفع ابو بكر و بعضى از ايشان روايت كرده‌اند ابا بكر و عمر بنصب ابا بكر پس اگر روايت نصب صحيح باشد معنى قول آن حضرت اينست اقتدوا بالذين من بعدى كتاب الله و العترة يا ابا بكر و عمر و بنا بر روايت رفع معنى قول آن جناب اينست اقتدوا ايها الناس و ابو بكر و عمر بالذين من بعدى\r\n","description":"","footnote":"","page_name":" 429 ","page_number":168},
  {"content":"\r\nكتاب الله و العترة القصه چون كلام مأمون به اين مقام رسيد يكى ديگر از اصحاب حديث گفت كه پيغمبر ( ص ) فرموده است لو كنت متخذا خليلا لاتخذت ابا بكر خليلا اگر من دوست از براى خود فرا ميگرفتم هر آينه ابو بكر را دوست خود فرا ميگرفتم مأمون گفت اين حديث نيز صحيح نيست زيرا كه بعضى از روايتهاى شما اينست كه پيغمبر ( ص ) در ميان اصحاب خود هر كس را برادرى از براى او قرار داد و على ( ع ) را برادرى از براى او قرار نداد و به او فرمود من برادرى از براى تو قرار ندادم و تو را تاخير داشتم مگر از براى خود پس هر يك از اين دو روايت ثابت شود ديگرى باطل خواهد بود - يكى ديگر از اصحاب حديث گفت كه على ( ع ) بر روى منبر فرمود كه بهترين امت بعد از پيغمبر اين امت ابو بكر و عمر است مأمون گفت اين نيز محال است و درست نيست از جهت اينكه اگر پيغمبر ميدانست كه اين دو نفر افضلند از جميع امت يك مرتبه عمرو بن عاص و مرتبهء ديگر اسامة بن زيد را بر اين دو پير امير و ولى قرار نميداد و از جملهء چيزهائى كه اين روايت را تكذيب مىكند قول على ( ع ) است كه فرمود پيغمبر ( ص ) وفات كرد و من اولى بودم از نشستن در مكان او از خودم به پيرهنم يعنى اختصاص خليفه شدن من از جانب او بيشتر است از اختصاص پيراهن من به من و ليكن ميترسم اينكه مردم برگردند و كافر شوند و نيز قول آن بزرگوار است كه كجا اين دو نفر از من بهترند و حال آنكه من خدا را پيش از آنها و بعد از آنها عبادت كردم ، يكى ديگر از اصحاب حديث گفت كه ابو بكر در را بر روى خود بست و گفت آيا كسى هست كه طلب كند فسخ خلافت را از من تا واگذارم به او على ( ع ) فرمود رسول خدا ( ص ) ترا مقدم داشته است پس كيست ترا مؤخر دارد مأمون گفت اين سخن باطل است از اين جهت كه على ( ع ) از جهت اينكه بيعت ابو بكر را از او خواستند خانه نشين شد و شما روايت كرده‌ايد كه على ( ع ) از جهت بيعت ابو بكر خانه نشين شد تا اينكه فاطمه وفات يافت و وصيت كرد كه او را در شب دفن كنند تا اينكه اين دو نفر در جنازهء آن مظلومه حاضر نشوند و جهت ديگر آنست كه اگر پيغمبر ( ص ) از ابو بكر خواست كه خليفه باشد پس چگونه از براى او جايز است كه از كسى بخواهد كه خلافت را به او واگذارد و حال اينكه بانصار گفت كه من از براى شما راضى هستم بخلافت يكى از اين دو نفر ابو عبيده و عمر و خلافت را بهر يك از اينها واميگذارم كسى ديگر از اصحاب حديث گفت كه عمرو بن عاص بپيغمبر عرض كرد يا نبى الله كيست دوست بسوى شما از زنان پيغمبر فرمود عايشه عرض كرد از مردان دوستتر بسوى شما كيست فرمود پدر عايشه مأمون گفت اين باطل است از اين جهت كه شما روايت كرديد كه مرغ بريان پيش روى پيغمبر گذاشتند فرمود پروردگارا دوستترين خلق خود را نزد من حاضر كن و مقصود او على ( ع ) بود پس كدام يك از روايت شما مقبول است . كسى ديگر از اصحاب حديث گفت على ( ع ) فرمود هر كس مرا بر ابى بكر و عمر فضيلت\r\n","description":"","footnote":"","page_name":" 430 ","page_number":169},
  {"content":"\r\nدهد حد كسى كه افترا بسته باشد بر او جارى كنم مأمون گفت چگونه جايز است كه على ( ع ) بفرمايد تازيانه ميزنم بر كسى كه حدى بر او نيست پس در حدود خدا تعدى كرده است و بخلاف امر خدا عمل كرده است چه كه تفضيل دادن كسى را كه على ( ع ) را بر آن دو نفر فضيلت دهد افترا نيست و حال آنكه شما از امام خودتان ابو بكر روايت كرده‌ايد كه گفت من ولى شما و صاحب اختيار قرار داده شدم و من بهتر از شما نيستم پس كدام يك از على و ابو بكر راستتر گويند ابو بكر در حق خود يا على ( ع ) در حق ابو بكر با اينكه حديث ابو بكر نقص حديث متناقض است و ناچار ابو بكر در قول خود يا صادق است يا كاذب پس اگر صادق باشد از كجا اين مطلب را دانست آيا بوحى يا نظر و فكر اگر بوحى دانست كه وحى منقطع شد و اگر بفكر دانست فكر را در اين مقام راهى نيست و اگر غير صادق باشد محال است كذاب متولى امر مسلمانان باشد و قائم به احكام ايشان شود و حدود ايشان را اقامه كند .\r\nكسى ديگر از اصحاب حديث گفت كه از پيغمبر ( ص ) رسيده است كه فرمود ابو بكر و عمر دو سيد پيران اهل بهشتند مأمون گفت اين محال است زيرا كه در بهشت مرد پير نيست و روايت شده است كه اشجعيه كه زن پيرى بود در نزد پيغمبر ( ص ) بود آن جناب فرمود عجوزه داخل بهشت نميشود آن زن گريه كرد پيغمبر ( ص ) فرمود همانا خدا فرموده است * ( إِنَّا أَنْشَأْناهُنَّ إِنْشاءً فَجَعَلْناهُنَّ أَبْكاراً عُرُباً أَتْراباً ) * همانا ايجاد كنيم زنان دنيا را پس برگردانيم آنها را دختران دوشيزه يعنى هر گاه ازدواج نزد آنها روند آنها را بكر يابند همه دوستان و عاشقان شوهر خود و باغنج و ناز و شيرين سخن باشند و همه سى و سه ساله و شوهران نيز به همين سن باشند پس اگر شما مىپنداريد كه ابو بكر چون داخل بهشت شود جوان مىشود خودتان روايت كرده‌ايد كه پيغمبر ( ص ) فرمود حسن و حسين دو سيد جوانان اهل بهشتند از اولين و آخرين و پدر آنها بهتر است از آنها ، كسى ديگر از اصحاب حديث گفت از پيغمبر ( ص ) رسيده است كه فرمود اگر من در ميان شما مبعوث نميشدم هر آينه عمر مبعوث ميشد مأمون گفت اين محالست زيرا كه خدا ميفرمايد * ( إِنَّا أَوْحَيْنا إِلَيْكَ كَما أَوْحَيْنا إِلى نُوحٍ وَالنَّبِيِّينَ مِنْ بَعْدِه ) * ما بسوى تو وحى فرستاديم چنان كه بسوى نوح و پيغمبران بعد از او وحى فرستاديم و ميفرمايد * ( وَإِذْ أَخَذْنا مِنَ النَّبِيِّينَ مِيثاقَهُمْ وَمِنْكَ وَمِنْ نُوحٍ وَإِبْراهِيمَ وَمُوسى وَعِيسَى ابْنِ مَرْيَمَ ) * و ياد بياور اى محمد وقتى را كه ما اخذ كرديم از پيغمبران عهد و پيمان ايشان را و از نوح و ابراهيم و موسى و عيسى بن مريم عهد و پيمان گرفتيم از براى پيغمبرى پس آيا جايز است كه مبعوث شود بر پيغمبرى كسى كه از او پيمان بر نبوت گرفته نشده باشد و آيا جايز است مؤخر داشته شود كسى كه از او پيمان بر نبوت گرفته شده باشد يعنى اگر عمر ممكن بود پيغمبر شود چرا از او براى او پيمان گرفته\r\n","description":"","footnote":"","page_name":" 431 ","page_number":170},
  {"content":"\r\nنشد و اگر پيمان گرفته شد چرا پيغمبر نشد پس ممكن نيست احتمال پيغمبرى در حق عمر كس ديگر از اصحاب حديث گفت كه در روز عرفه پيغمبر بعمر نظر كرد و تبسم كرد و فرمود كه خداوند مباهات كند بعبادت عموم بندگان خود بخصوص عمر يعنى عمر افضل است از جميع بندگان زيرا كه خداوند او را با همهء بندگان هم وزن گرفته است در مباهات كردن مأمون گفت اين مباهات محال است از اين جهت كه حقتعالى چنين نيست كه بعمر مباهات كند و پيغمبر ( ص ) را واگذارد پس در حق عمر بخصوص مباهات كند و پيغمبر را در مباهات كردن با ساير مخلوق شريك گرداند و بعموم آنها مباهات كند و اين روايت عجيبتر از روايت شما نيست كه گوئيد پيغمبر ( ص ) فرمود وارد بهشت شدم صداى نعلينى شنيدم چون نظر كردم ديدم بلال غلام ابو بكر بود كه قبل از من ببهشت رفته بود و جز اين نيست كه شيعه ميگويد على بهتر است از ابو بكر اما شما ميگوئيد كه غلام ابو بكر بهتر است از رسول خدا زيرا كه او سبقت كرده است در بهشت رفتن و سابق از مسبوق افضل است و نيز روايت كرده‌ايد كه شيطان از ديدن عمر فرار ميكرد و ليكن در آن زمان كه حضرت ختمى مرتبت سورهء و النجم را تلاوت ميكرد چون رسيد به اين آيهء شريفه * ( أَ فَرَأَيْتُمُ اللَّاتَ وَالْعُزَّى وَمَناةَ الثَّالِثَةَ الأُخْرى ) * شيطان بر زبان آن بزرگوار جارى كرد كه بگويد و انهن الغرانيق العلى يعنى و اين بتان شفيعان بلند مرتبه هستند كه مخلوق را به خدا نزديك كنند و ايشان را شفاعت كنند و شفاعت از ايشان اميد داشته مىشود پس بنا بر زعم شما شيطان از عمر فرار ميكرد اما كفر بر زبان پيغمبر جارى ميكرد كسى ديگر از اصحاب حديث گفت كه پيغمبر ( ص ) فرمود اگر عذاب نازل ميشد نجات نمىيافت مگر عمر بن خطاب مأمون گفت اين خلاف صريح كتاب است زيرا كه خداوند بپيغمبر خود ميفرمايد * ( وَما كانَ الله لِيُعَذِّبَهُمْ وَأَنْتَ فِيهِمْ ) * خدا عذاب نكند اين امت را و حال اينكه تو در ميان ايشان باشى پس شما عمر را مثل رسول قرار دهيد « مترجم گويد » كه آيه دلالت دارد بر اينكه وجه عدم تعذيب وجود تو است كه در ميان ايشان باشى پس بر فرض اينكه عذاب وارد شود و تو نجات يا بى و باقى را عذاب فروگيرد و اگر آن حديث صحيح باشد كه اگر عذاب نازل ميشد عمر نجات يافتى و غير او را فرو گرفتى هر آينه منافات خواهد داشت با صريح اين آيه زيرا كه آيه دلالت دارد بر اينكه اگر عذاب نازل شدى در ميان كسى نجات نمىيافت به غير از رسول خدا پس عمر مثل رسول خدا خواهد شد و اين محال است زيرا كه بديهى است كه رسول خدا افضل ناس است - كس ديگر از اصحاب حديث گفت كه پيغمبر در جزو ده نفر از صحابه شهادت داد باينكه بهشت از براى عمر است يعنى ده نفر را بشارت بهشت داد كه يكى از آنها عمر است و آنها را عشرهء مبشره گفتند مأمون گفت اگر چنين بود كه شما\r\n","description":"","footnote":"","page_name":" 432 ","page_number":171},
  {"content":"\r\nمىپنداريد عمر بحذيفه نميگفت ترا به خدا قسم مىدهم آيا من از منافقين هستم پس اگر پيغمبر بعمر گفته است تو از اهل بهشتى و عمر آن بزرگوار را تصديق نكرده است تا اينكه حذيفه او را تزكيه از نفاق كرده است و به او گفته است تو از اهل بهشتى پس حذيفه را تصديق كرده است و پيغمبر را تصديق نكرده است پس عمر بر غير دين اسلام بوده است زيرا كه پيغمبر را تصديق نكرده است و اگر پيغمبر را تصديق كرده است پس چرا از حذيفه اين سؤال كرده است پس اين دو خبر با يك ديگر متناقض خواهند بود .\r\nكسى ديگر از اصحاب حديث گفت پيغمبر فرموده است كه من در كفهء از ميزان گذاشته شدم و امت من در كفهء ديگر گذاشته شدند من بر جميع امت سنگينى كردم پس از آن ابو بكر را در مكان من گذاشتند بر جميع امت سنگينى كرد پس از آن عمر را گذاشتند بر جميع امت سنگينى كرد پس از آن ميزان برداشته شد مأمون گفت اين حديث محال است زيرا كه خالى از اين نيست كه سنگينى اين دو نفر يا از جسم آنها بود يا از اعمال آنها پس اگر از جهت جسم بود بر هيچ صاحب روحى پوشيده نيست كه محال است جسم آن دو نفر سنگينتر باشد از اجسام جميع امت و اگر از جهت اعمال و افعال آنها بود تا آن زمان عملى نكرده بودند پس چگونه سنگين بودند بعملى كه نبود پس مرا خبر دهيد بچه چيز مردم از يك ديگر فضيلت پيدا ميكنند بعضى از ايشان گفت باعمال صالحه و شايسته مأمون گفت پس مرا خبر دهيد از كسى كه در عهد رسول بر صاحب خود فضيلت داشته باشد پس از آن مفضول بعد از وفات پيغمبر ( ص ) عمل صالح كند زياده از عمل صاحب فضيلت در زمان رسول آيا اين مفضول را كه عمل او بعد از وفات حضرت ختمى مرتبت زياده آمده است از عمل فاضل در عهد رسول ميتوان ملحق كرد به آن فاضل و چنين گفت كه با او در يك مرتبه است پس اگر بگوئيد بلى ميتوان اين مفضول را ملحق به او كرد يا بر او فضيلت داد پس من در اين عصر بشما مينمايم كسى را جهاد و حج و روزه و نماز او زيادتر است از يكى از صحابه پس شما ميگوئيد كه اين ملحق بصحابه است در فضل گفتند راست ميگوئى فاضل دهر ما ملحق بفاضل دهر رسول خدا نخواهد بود مأمون گفت پس نظر كنيد در آنچه پيشوايان شما روايت كرده‌اند كه دينهاى خود را از آنها فرا گرفته‌ايد در فضائل على ( ع ) و قياس كنيد بسوى آن اخبار فضائل على ( ع ) آنچه را روايت كرده‌اند در فضائل تمام اين عشره مبشره كه شهادت داده‌اند از براى آنها ببهشت پس اگر اخبار فضائل على ( ع ) جزئى از اجزاء بسيار است يعنى كمتر است از اخبار فضائل تمام عشره قول قول شما است و اگر در فضائل على ( ع ) بيشتر روايت كرده‌اند پس از پيشوايان خود فرا گيريد آنچه روايت كرده‌اند و از آن تجاوز نكنيد چون مأمون سخن را باينجا رسانيد تمام آن قوم سرهاى خود را به زير انداختند مأمون به آنها گفت چيست شما را كه ساكت شده‌ايد و سخن نمىگوئيد گفتند سخن ما بانتها رسيد يعنى دليلى از براى ما باقى نمانده است به آن استدلال كنيم مأمون گفت پس من از شما سؤال ميكنم خبر دهيد مرا\r\n","description":"","footnote":"","page_name":" 433 ","page_number":172},
  {"content":"\r\nروزى كه خدا پيغمبر را مبعوث گردانيد كدام يك از اعمال افضل بود گفتند سبقت گرفتن باسلام زيرا كه خدا فرموده است * ( وَالسَّابِقُونَ السَّابِقُونَ أُولئِكَ الْمُقَرَّبُونَ ) * مأمون گفت آيا احدى را ميدانيد كه از على اسبق باشد در اسلام گفتند على ( ع ) در وقتى كه باسلام سبقت گرفت تازه سن بود و حكمى و تكليفى بر او نبود و ابو بكر وقتى كه اسلام را قبول كرد پير بود و تكليف بر او جارى بود و فرق است در ميان اين دو حالت يعنى ايمان آوردن در حال تكليف افضل است از ايمان آوردن در حال طفوليت مأمون گفت خبر دهيد مرا از اسلام على ( ع ) آيا بالهام خداوندى بود يا بدعوت پيغمبر ( ص ) بود اگر بگوئيد بالهام بود پس على ( ع ) را بر پيغمبر ( ص ) فضيلت داده‌ايد زيرا كه پيغمبر ملهم نميشد بلكه جبرئيل از جانب خداى جليل مىآمد در نزد او و احكام الهى را بر او ميخواند و مىشناسانيد و اگر ميگوئيد بدعوت پيغمبر بود پس آيا پيغمبر از جانب خود دعوت كرد يا بامر خدا دعوت كرد اگر بگوئيد از جانب خود دعوت كرد اين خلاف صفتى است كه خدا در قول خود از براى پيغمبر ثابت كرده است در اين آيه شريفه * ( وَما أَنَا مِنَ الْمُتَكَلِّفِينَ ) * و در اين آيهء * ( وَما يَنْطِقُ عَنِ الْهَوى ) * و اگر از جانب خدا دعوت كرد پس خداوند عز و جل پيغمبر خود را امر فرموده است كه از ميان اطفال مردم على ( ع ) را دعوت كند و او را بر مردم اختيار كند و پيغمبر او را دعوت كرد به جهت وثوق به او و علم بتأييد كردن خدا او را و دوستى ديگر در حق او اين است كه خبر دهيد مرا آيا جايز است حكيم خلق خود را تكليف كند به چيزى كه طاقت ندارند پس اگر گوئيد بلى كافر شده‌ايد به او و اگر گوئيد نه پس چگونه جايز است پيغمبر خود را امر كند بدعوت كردن كسى كه ممكن نيست قبول آنچه به او امر شده است به جهت كوچكى او و تازگى سن او و ضعف او از قبول و دوستى ديگر آنكه آيا ديده‌ايد و ميدانيد كه پيغمبر احدى از اطفال اهل خود يا غير ايشان را دعوت كرده باشد تا اينكه امثال على ( ع ) باشند و يا اينكه بر او ترجيح داشته باشند اگر گمان ميكنيد كه چرا او را دعوت نكرد پس اين فضيلتى است از براى جميع اطفال مردم پس از آن مأمون گفت بعد از سبقت باسلام كدام يك از اعمال افضل است گفتند جهاد در راه خدا گفت آيا مىيابيد از براى احدى از اين عشره مبشره در جهاد آنچه از براى على ( ع ) بود در جميع مواقف پيغمبر و از غزوه هاى آن بزرگوار جنگ بدر است كه شصت نفر و كسرى از مشركين كشته شدند بيست نفر و كسرى از آنها را على ( ع ) بقتل آورد و چهل نفر را ساير مردم كشتند پس از آن گويندهء از ايشان گفت كه ابو بكر با پيغمبر ( ص ) در خيمهء آن جناب بود و تدبير حرب ميكرد مأمون گفت چيز عجيبى گفتى آيا ابو بكر تنها بدون پيغمبر تدبير حرب ميكرد يا با او تدبير ميكرد و شريك با او بود در تدبير يا پيغمبر احتياجى براى ابو بكر داشت كدام يك از اين سه فرض درستتر است بسوى تو كه قائل به آن شوى گفت پناه ميبرم به خدا از اينكه گمان كنم كه\r\n","description":"","footnote":"","page_name":" 434 ","page_number":173},
  {"content":"\r\nابو بكر بدون پيغمبر تدبير ميكرد يا بشركت او تدبير ميكرد يا پيغمبر به او احتياج داشت مأمون گفت پس در خيمه بودن ابو بكر چه فضيلت است از براى او و اگر فضيلت ابو بكر بنشستن از حرب و جهاد نكردن باشد واجب باشد كه هر كسى از حرب نشيند و جهاد نكند فاضل باشد و افضل از مجاهدان باشد و خداوند تبارك و تعالى ميفرمايد * ( لا يَسْتَوِي الْقاعِدُونَ مِنَ الْمُؤْمِنِينَ غَيْرُ أُولِي الضَّرَرِ وَالْمُجاهِدُونَ فِي سَبِيلِ الله بِأَمْوالِهِمْ وَأَنْفُسِهِمْ فَضَّلَ الله الْمُجاهِدِينَ بِأَمْوالِهِمْ وَأَنْفُسِهِمْ عَلَى الْقاعِدِينَ دَرَجَةً وَكُلاًّ وَعَدَ الله الْحُسْنى وَفَضَّلَ الله الْمُجاهِدِينَ عَلَى الْقاعِدِينَ أَجْراً عَظِيماً ) * اسحق بن حماد بن زيد گويد پس از آن مأمون به من گفت سورهء * ( هَلْ أَتى عَلَى الإِنْسانِ حِينٌ مِنَ الدَّهْرِ ) * را قرائت كن من اين سورهء مباركه را قرائت كردم تا رسيدم به اين آيه * ( وَيُطْعِمُونَ الطَّعامَ عَلى حُبِّه مِسْكِيناً وَيَتِيماً وَأَسِيراً ) * تا قول سبحانه * ( وَكانَ سَعْيُكُمْ مَشْكُوراً ) * مأمون گفت اين نزول آيات در حق كيست گفتم در حق على ( ع ) گفت آيا به تو رسيده است كه على ( ع ) هنگامى كه مسكين و يتيم و اسير را اطعام فرموده گفته باشد * ( إِنَّما نُطْعِمُكُمْ لِوَجْه الله لا نُرِيدُ مِنْكُمْ جَزاءً وَلا شُكُوراً ) * بنا بر آنچه حقتعالى در كتاب خود وصف فرموده است كه چنين گفت گفتم چنين چيزى به من نرسيده است گفت همانا حقتعالى عارف بسريرت و نيت على ( ع ) بود پس آن را در كتاب خود اظهار فرمود به جهت شناسانيدن امر على ( ع ) را بخلق پس آيا ميدانى كه خدا وصف كرده باشد در سخنانى كه به آنها وصف كرده است آنچه را كه در بهشت است مثل آنچه كه در اين سوره وصف كرده است كه ميفرمايد * ( قَوارِيرَا مِنْ فِضَّةٍ ) * گفتم نميدانم كه اشياء بهشتى را به مثل وصف در اين سوره وصف كرده باشد گفت پس اين فضيلت ديگر است يعنى چون در اين سوره كه شأن و نزول آن در حق على است بنهايت اوصاف وصف بهشت كرده است محقق خواهد شد فضيلت ديگر نيز از براى على ( ع ) و پرسيد كه قوارير من فضة چگونه است و چيست گفتم نميدانم گفت مراد اينست كه ظروف و جامهاى نقره بهشتى در صفا و تلألؤ مثل آبگينها است كه آنچه داخل در آنست مثل خارج آن ديده مىشود و اين مثل قول پيغمبر ( ص ) است كه با بخشه غلام خود فرمود\r\nيا ابخشه رويدا شوقك الى القوارير ) *\r\nيعنى اى ابخشه كم كن ميل خود را بقوارير و مقصود آن جناب از قوارير زنانست زيرا كه زنان چون آبگينها باشند در نازكى و لطافت و نيز مثل قول پيغمبر ( ص ) است\r\nركبت فرس ابى طلحة فوجدته بحرا ) *\r\nيعنى سوار شدم اسب ابى طلحه را پس آن روز بحر يافتم يعنى گويا آن اسب دريا بود در جارى شدن و دويدن و مثل قول حقتعالى * ( وَيَأْتِيه الْمَوْتُ مِنْ كُلِّ مَكانٍ وَما هُوَ بِمَيِّتٍ وَمِنْ وَرائِه عَذابٌ غَلِيظٌ ) * يعنى و ان جبار متكبر را مرگ آيد از هر مكانى و او مرده نيست بمردنى كه از عذاب\r\n","description":"","footnote":"","page_name":" 435 ","page_number":174},
  {"content":"\r\nسخت است و هر آنى عذاب او سختتر از عذاب سابق خواهد شد و مراد اينست كه گويا او را مرگ ميرسد يعنى تلخى و آلام كسى بر او رسد كه از اطراف مرگ بر او وارد شود و اگر مراد و رود مرگ باشد اگر از يك طرف مرگ بر او وارد شود هر آينه ميميرد پس غرض اظهار آنست كه آلام و سختى او به اين مقدار است كه از هر طرف مرگ بر او وارد مىشود و تلخى اين مرگها را مىچشد پس از آن مأمون گفت يا اسحق آيا از كسانى نيستى كه شهادت دهى كه عشرهء مبشره در بهشت خواهند بود من گفتم بلى شهادت مىدهم گفت چه مىبينى اگر مردى بگويد نميدانم اين حديث صحيح است يا نه اين مرد در نزد تو كافر است گفتم نه گفت چه مىبينى اگر بگويد نميدانم اين سوره از قرآن است يا نه آيا اين مرد در نزد تو كافر است يا نه گفتم بلى گفت من چنين مىبينم كه فضل اين مرد كه گويد نميدانم اين حديث صحيح است زياده مىشود خبر بده مرا اى اسحق از حديث مرغ بريان كه پيغمبر فرمود پروردگارا دوستترين خلق خود را نزد من آور و مقصود او على ( ع ) بود آيا اين حديث صحيح است يا نه گفتم بلى گفت سوگند به خدا كه عناد تو ظاهر شد خالى از اين نيست يا اينست كه دعاى پيغمبر ( ص ) مقبول شد يا مردود يعنى بر فرض معرفت خدا فاضل را و بودن فاضل دوستتر بسوى او و يا اينست كه خدا شناخت فاضل را و ليكن مفضول دوستتر بود بسوى او و يا اينست كه مىپندارى خدا فاضل را از مفضول نشناخت پس كدام يك از اين سه قسم بهتر است و خواهى قائل به آن شوى اسحق گويد من به قدر يك ساعت سر خود را به زير انداختم پس از آن گفتم يا امير المؤمنين خداوند در حق ابو بكر فرموده است * ( ثانِيَ اثْنَيْنِ إِذْ هُما فِي الْغارِ إِذْ يَقُولُ لِصاحِبِه لا تَحْزَنْ إِنَّ الله مَعَنا ) * پس حقتعالى ابو بكر را نسبت داد بصحبت پيغمبر ( ص ) مأمون گفت سبحان الله چقدر كم است علم تو بلغت و قرآن آيا كافر مصاحب با مؤمن نخواهد شد پس چه فضيلت است در مصاحبت آيا نشنيده اى قول خدا را * ( قالَ لَه صاحِبُه وَهُوَ يُحاوِرُه أَ كَفَرْتَ بِالَّذِي خَلَقَكَ مِنْ تُرابٍ ثُمَّ مِنْ نُطْفَةٍ ثُمَّ سَوَّاكَ ) * رجلا پس خدا فطروس كافر را صاحب برادر او يهوداى مؤمن قرار داد و هذلى شاعر گفته است\r\n\r\nو لقد غددت و صاحبى وحشية\r\nتحت الرداء بصيرة بالمشرق\r\n\r\nيعنى هر آينه بتحقيق كه صبح كردم و حال اينكه اسب من كه مصاحب من بود وحشى بود و يا اينكه حيوان وحشى مصاحب من بود و از زير لباس من كه بر او سوار بودم و جامهء من روى او بود نگاه كننده بود بهر محل ديده شونده و يا محل تابيدن آفتاب و ازدى گفته است .\r\n\r\nو لقد ذعرت الوحش فيه و صاحبى\r\nمحض القوائم من هجان هيكل\r\n\r\n","description":"","footnote":"","page_name":" 436 ","page_number":175},
  {"content":"\r\nيعنى هر آينه بتحقيق كه دمساز شدم وحشت و تنهائى را در آن مكان و تنهائى را از براى خود فارغ ساختم در حالى كه مصاحب من مجرد چار پائى بود كه از اسبان نجيب و بلند قد بود پس شاعر اسب خود را صاحب خود قرار داده است .\r\nو اما قول حقتعالى * ( إِنَّ الله مَعَنا ) * چه حقتعالى با نيكو كار و بد كردار است آيا نشنيده اى قول حقتعالى را * ( ما يَكُونُ مِنْ نَجْوى ثَلاثَةٍ إِلَّا هُوَ رابِعُهُمْ وَلا خَمْسَةٍ إِلَّا هُوَ سادِسُهُمْ وَلا أَدْنى مِنْ ذلِكَ وَلا أَكْثَرَ إِلَّا هُوَ مَعَهُمْ أَيْنَ ما كانُوا ) * و اما قول خداى تعالى لا تحزن پس خبر بده مرا از حزن ابى بكر آيا اطاعت بود يا معصيت اگر مىپندارى كه معصيت بود پس عاصى را چه فضيلت است و خبر بده مرا از قول خدا * ( فَأَنْزَلَ الله سَكِينَتَه عَلَيْه ) * حقتعالى سكينه و آرامش را بر كى قرار داد اسحق گويد كه من گفتم بر ابى بكر زيرا كه پيغمبر از سكينه و آرامش بىنياز بود مأمون گفت خبر بده مرا از قول خداى عز و جل * ( وَيَوْمَ حُنَيْنٍ إِذْ أَعْجَبَتْكُمْ كَثْرَتُكُمْ فَلَمْ تُغْنِ عَنْكُمْ شَيْئاً وَضاقَتْ عَلَيْكُمُ الأَرْضُ بِما رَحُبَتْ ثُمَّ وَلَّيْتُمْ مُدْبِرِينَ ثُمَّ أَنْزَلَ الله سَكِينَتَه عَلى رَسُولِه وَعَلَى الْمُؤْمِنِينَ ) * آيا ميدانى مؤمنين كيستند كه خدا در اين موضع آنها را اراده كرده است ميگويد گفتم نه گفت در روز حنين مردم فرار كردند پس باقى نماند با پيغمبر مگر هفت نفر از بنى هاشم على ( ع ) با شمشير جنگ ميكرد و عباس دهنهء قاطر پيغمبر ( ص ) را گرفته بود و پنج نفر ديگر چشمهاى خود را به پيغمبر دوخته بودند از ترس اينكه حربهء كفار به او برسد تا اينكه حقتعالى برسول خدا ظفر بخشيد و مقصود خدا بمؤمنين درين موضع على ( ع ) و كسانى است از بنى هاشم كه حضور داشتند پس افضل كيست آيا كسى است كه با پيغمبر ( ص ) بود و سكينه و آرامش بر پيغمبر و بر او نازل شد يا كسى است كه در غار با پيغمبر بود و سكينه و آرامش بر پيغمبر نازل شد و اهليت نداشت كه سكينه بر او نازل شود يا اسحق افضل كيست آيا كسى است كه در غار با پيغمبر بود يا كسى است كه در خوابگاه پيغمبر خوابيد و بجان خود او را نگاهداشت تا آنكه پيغمبر ( ص ) رفت در آن مكانى كه قصد هجرت آنجا كرده بود همانا حقتعالى پيغمبر خود را امر كرده بود كه على را امر كند در جايگاه او بخوابد و او را بجان خود نگاهدارد پيغمبر على ( ع ) را به اين عمل امر كرده بود على ( ع ) عرض كرد\r\nيا نبى الله ) *\r\nآيا از شر دشمنان سالم ميشوى فرمود بلى عرض كرد\r\nسمعا و طاعة ) *\r\nپس از آن در خوابگاه پيغمبر آمد و جامه خواب او را روى خود پوشيد و مشركين نظر به او دوختند و شك نداشتند در اينكه پيغمبر است و حال اينكه از هر قبيلهء از قريش مردى آمده بود و اجماع كرده بودند كه هر مردى ضربتى بر او بزند تا اينكه بنى هاشم طلب خون پيغمبر از او نكنند يعنى سبب اينكه از هر قبيلهء يكنفر معين كرده بودند اين بود كه\r\n","description":"","footnote":"","page_name":" 437 ","page_number":176},
  {"content":"\r\nاگر از يك قبيله او را ميكشتند بسا بود كه بنى هاشم بخونخواهى برميآمدند و از آن يك قبيله خونخواهى ميكردند و ليكن چون اتفاق كردند بنى هاشم از عهده همهء قبائل بر نمىآمدند و على ( ع ) خود مىشنيد و ميدانست كه اين قوم اين تدبير كرده‌اند كه جان او را تلف كنند و اين عمل او را بجزع در نياورد چنان كه ابو بكر در غار جزع كرد با اينكه ابو بكر در غار با پيغمبر بود و على ( ع ) تنها بود و پيوسته صبر كرد و امر خدا را تسليم كرد تا اينكه خدا ملائكه خود را فرستاد و او را از شر مشركان قريش منع نمود و چون صبح شد برخاست و قوم را نظر بر وى افتاد گفتند محمد كجا است فرمود مرا بر آن آگاهى نيست گفتند تو ما را فريب دادى بعد از آن به پيغمبر ( ص ) ملحق شد پس پيوسته على ( ع ) افضل بود و هر عملى از او بظهور ميرسيد روز بروز خوبى او زياد ميشد تا اينكه خدا او را در نزد خود برد و از اين عالم فانى بعالم باقى رحلت فرمود و حال اينكه پسنديده و آمرزيده بود يا اسحق آيا تو حديث ولايت را روايت نكرده اى گفتم بلى روايت كرده‌ام گفت آن را روايت كن يعنى بگو آن حديث را پس من آن حديث را روايت كردم گفت آيا نمىبينى كه خدا واجب گردانيده است از براى على ( ع ) بر ابى بكر و عمر آن حقى كه از براى ابى بكر و عمر بر على ( ع ) واجب نگردانيده است « مترجم گويد » كه مقصود از ايجاب حق بر ابو بكر و عمر حكايت غدير خم است كه پيغمبر ( ص ) فرمود\r\nمن كنت مولاه فهذا على مولاه ) *\r\nپس اثبات كرد و واجب گردانيد حق ولايت على بر ابو بكر و عمر بقرينهء كلام بعد كه اسحق گفت من گفتم كه مردم ميگويند پيغمبر « ص » فرمود\r\nمن كنت مولاه فهذا على مولاه ) *\r\nاز جهت زيد بن حارثه يعنى چون زيد بن حارثه غلام حضرت ختمى مرتبت بود و غرض آن بزرگوار از اين كلام اين بود كه زيد بن حارثه كه من بر او مولى هستم على بر او مولى است مأمون گفت پيغمبر ( ص ) در كجا فرمود\r\nمن كنت مولاه فهذا على مولاه ) *\r\nمن گفتم در غدير خم بعد از آنكه از حجة الوداع مراجعت كرده بود گفت زيد بن حارثه چه زمان كشته شد گفتم در جنگ موته كشته شد گفت جنگ موته پيش از واقعه غدير خم واقع شد آيا زيد بن حارثه قبل از واقعه غدير خم كشته نشد گفتم بلى بعد از آن گفت خبر بده مرا از اين هر گاه ترا پسرى باشد بسن پانزده سال و بگويد غلام من غلام پسر عم من است آيا تو از اين قول فرزندت كراهت دارى يعنى نهايت ركاكت دارد كه بگويد بنده و مملوك من مملوك او است كه نميتواند او را آزاد كند و حال آنكه خدا اختيارش را بدست من داده است و رو كرد بمردم و گفت مردم توجه كنيد اسحق چه ميگويد من گفتم بلى از گفتن فرزند من اين سخن را كراهت دارم گفت آيا منزه ميكنى پسر خود را از چيزى كه منزه و پاك نميكنى از آن پيغمبر را واى بر شما آيا فقهاء خود را پروردگار خود قرار دهيد خداوند در حق نصارى ميفرمايد * ( اتَّخَذُوا أَحْبارَهُمْ وَرُهْبانَهُمْ ) *\r\n","description":"","footnote":"","page_name":" 438 ","page_number":177},
  {"content":"\r\n* ( أَرْباباً مِنْ دُونِ الله ) * مسيحيان دانشمندان و رهبانان خود را خدايان خود گرفتند و حال اينكه به خدا سوگند كه مسيحيان نه روزه از براى ايشان گرفتند و نه نماز از براى ايشان خواندند و ليكن احبار و رهبان ايشان را امر كردند و ايشان اطاعت كردند پس فقهاء شما چون رهبانان مسيحيان خدايان شما واقع شدند . پس از آن مأمون گفت آيا روايت كردهء قول پيغمبر ( ص ) را به على ( ع ) انت منى بمنزلة هرون من موسى يعنى تو نسبت به من منزلت هارون نسبت بموسى دارى من گفتم بلى روايت كرده‌ام گفت آيا نميدانى كه هارون برادر پدرى و مادرى موسى بود گفتم بلى گفت پس على ( ع ) كه چنين نيست گفتم نه گفت هارون پيغمبر بود و على چنين نيست پس اين دو منزلت كه على ندارد نسبت برسول الله و در منزلت سوم چيزى نيست مگر خلافت و اين قول پيغمبر كه فرمود\r\nانت منى بمنزله هرون من موسى ) *\r\nاز جهت قول منافقين بود كه گفتند پيغمبر على ( ع ) را در مدينه بر سر زنان و اطفال بر جاى خود واگذاشت و او را خليفه قرار داد و او را بجهاد نبرد و خود در جهاد رفت ز جهت اينكه على ثقل و اهل بيت و ظهير او بود و ترسيد كشته شود پس پيغمبر ( ص ) خواست خود را از اين شايعه پاك كند اين سخن فرمود كه من تنها اين كار نكرده‌ام بلكه موسى نسبت بهارون چنين كرد و على ( ع ) نسبت به من بمنزلت هارون است نسبت بموسى و نشاندن موسى هارون را در جاى خود حقتعالى در قرآن از موسى حكايت مىكند در آنجا كه بهارون ميگويد * ( اخْلُفْنِي فِي قَوْمِي وَأَصْلِحْ وَلا تَتَّبِعْ سَبِيلَ الْمُفْسِدِينَ ) * اى هارون در جاى من در ميان قوم من بنشين و امور ايشان را اصلاح كن و راه مفسدان را پيشه نكن و پيروى ايشان منما پس من گفتم كه فرق است ميان خليفه قرار دادن موسى هارون را و خليفه قرار دادن رسول خدا ( ص ) على ( ع ) را زيرا كه موسى در زندگى خودش هارون را بر قوم خود خليفه قرار داد و بعد از آن بميقاتگاه پروردگار خود رفت پس موسى را بر جميع قوم خود خليفه گردانيد و پيغمبر ( ص ) على ( ع ) را در وقتى خليفه قرار داد كه بيرون رفته بود با قوم خود از براى غزوهء تبوك يعنى على ( ع ) را بر تمام قوم خود خليفه قرار نداد زيرا كه اين عمل را بعد از خروج كرد و اغلب قوم او با خودش بيرون آمده بودند پس على را بر بعض قوم خليفه قرار داد كه زنان و اطفال باشند و شايد اگر بر جميع خليفه قرار داده باشد بعد از وفات خود بوده است نه در زمان زندگى خود مأمون گفت خبر بده مرا از موسى هنگامى كه هارون را خليفه قرار داد آيا وقتى كه بميقاتگاه پروردگار رفت كسى از اصحاب او با او بود من گفتم بلى گفت آيا هارون را بر جميع قوم كه عبارت از همراهان او و غير ايشان باشد خليفه قرار نداد گفتم بلى قرار داد گفت و همچنين على ( ع ) كه پيغمبر ( ص ) او را بر جميع قوم خود خليفه قرار داد و دليل بر اينكه پيغمبر ( ص ) در زمان حيوة خود وقتى كه از ميان قوم بيرون رفت و بعد از موت خود على را خليفه قرار داد اينست كه آن جناب فرمود\r\nعلى منى بمنزلة هرون من موسى الا انه لا نبى من بعدى ) *\r\n","description":"","footnote":"","page_name":" 439 ","page_number":178},
  {"content":"\r\nمقصود اينست كه به اين حديث ثابت مىشود بودن منزلت على ( ع ) مثل منزلت هرون در جميع اشياء از خلافت در زمان حيوة بعد از غياب رسول و در زمان موت مگر در نبودن پيغمبرى بعد از رسول اكرم و به اين گفتهء رسول نيز ثابت مىشود كه على ( ع ) وزير نبى خواهد بود زيرا كه موسى خدا را خواند و دعا كرد و در دعاء خود گفت * ( وَاجْعَلْ لِي وَزِيراً مِنْ أَهْلِي هارُونَ أَخِي اشْدُدْ بِه أَزْرِي وَأَشْرِكْه فِي أَمْرِي ) * و مقرر فرما از براى من وزير و يارى دهندهء در تحمل تبليغ از كسان من و آن هرون باشد كه برادر من است محكم گردان بوى پشت مرا و شريك گردان او را در كار من يعنى انباز كن او را با من در نبوت پس هر گاه على ( ع ) نسبت بپيغمبر بمنزلت هرون باشد نسبت بموسى پس على وزير رسول و يارىكنندهء او است چنان كه هرون وزير و يارىكنندهء موسى است و على خليفهء رسول است چنان كه هارون خليفهء موسى بود .\r\nپس از آن مأمون روى باصحاب نظر و كلام كرد و گفت من از شما سؤال كنم يا شما از من سؤال ميكنيد گفتند بلكه ما از تو سؤال ميكنيم گفت بگوئيد گويندهء از ايشان گفت آيا امامت على ( ع ) را از جانب خداوند كسانى نقل كرده‌اند كه واجبات را نقل كرده‌اند مثل اينكه نماز ظهر چهار ركعت است و در دويست درهم پنج درهم خمس تعلق ميگيرد و حج به مكه ميگذارند مأمون گفت بلى امامت على ( ع ) را از جانب خداوند اينها نقل كرده‌اند گفت پس چه افتاده است مردم را كه اختلاف نكرده‌اند در جميع واجبات و اختلاف كرده‌اند در خلافت على ( ع ) به تنهائى خود مأمون گفت به جهت اينكه در هيچ يك از واجبات به قدر امر خلافت خواهش منازعه كردن و نبرد نمودن از روى ميل نفسانى واقع نميشد .\r\nكسى ديگر از اصحاب كلام گفت چرا منكر شدى كه پيغمبر ( ص ) مردم را امر كرده باشد كه خود ايشان مردى را اختيار كنند كه قائم مقام او باشد به جهت رأفت و مهربانى كه بايشان داشت از ترس اينكه اگر پيغمبر به تنهائى بخواهد او را خليفه كند مردم زير اين بار نروند و او را نافرمانى كنند و خلافت او را قبول نكنند و اين سبب نزول عذاب بر ايشان شود . مأمون گفت اين مطلب را از اين جهت منكر شدم كه خدا بخلق خود مهربانتر است از پيغمبر ( ص ) و حال اينكه پيغمبر خود را بر خلق فرستاد و ميدانست كه در ميان خلق عاصى و مطيع هست و علم او بوجود عاصى در ميان خلق مانع از ارسال پيغمبر ( ص ) نشد يعنى اگر نافرمانى كردن سبب منع خلافت خليفه شود پس در زمان رسول خدا ( ص ) نيز بايد نافرمانى امت سبب منع رسالت رسول شود و علت ديگر آنست كه اگر پيغمبر امر كرده بود امت را به اختيار كردن مردى از ميان خودشان خالى از اين نبود كه تمام امت را مأمور كرده بود يا بعضى از آنها را و اگر تمام امت را امر كرده باشد پس مختار كيست چه هر كس را بخواهند اختيار كنند لا بد يكى از مأمورين است و اگر بعضى از آنها را امر كرده باشد\r\n","description":"","footnote":"","page_name":" 440 ","page_number":179},
  {"content":"\r\nدون بعضى ديگر ناچار بايد علامتى داشته باشد كه معلوم باشد كه آن بعضى مأمورند پس اگر بگوئى فقهاء مأمور باشند و فقه ايشان علامت باشد ناچار بايد فقه او تحديد شده باشد يا علامتى از براى او باشد .\r\nكسى ديگر از اصحاب كلام گفت روايت شده است كه پيغمبر ( ص ) فرمود آنچه را مسلمانان نيكو بينند در نزد خداوند نيكو خواهد بود و آنچه را قبيح بينند در نزد خداوند قبيح خواهد بود مأمون گفت اين قولى است كه لا بد بايد يا تمام مؤمنان مراد باشند يا بعضى از آنها پس اگر تمام مراد باشند اين معدوم است و درست نيست زيرا كه ممكن نيست اجتماع تمام ايشان بر مطلبى و اگر بعضى از ايشان مراد باشند ما مىبينيم كه هر طائفهء در حق صاحب خود خوبى روايت كرده‌اند مثل روايت شيعه در حق على ( ع ) و روايت حشويه يعنى غير از شيعه در حق غير على ( ع ) پس از كجا ثابت مىشود آن امامتى كه اراده كرده‌اند .\r\nكسى ديگر از اصحاب كلام گفت كه بنا بر اين جايز است گمان كنى كه اصحاب پيغمبر ( ص ) خطا كردند مأمون گفت چگونه گمان ميكنيم ما كه اصحاب پيغمبر ( ص ) خطا كردند و بر گمراهى اجتماع كردند و حال اينكه بنا بر زعم تو امامت را نه واجب ميدانستند و نه سنت زيرا كه تو گمان ميكنى كه امامت نه از جانب خدا واجب شده است و نه از جانب رسول خدا ( ص ) سنت شده است بلكه به اختيار مردم است پس چگونه خطا خواهد بود چيزى كه نه واجب است در نزد تو و نه سنت يعنى بدعت گذاردند كه بدتر از خطا است زيرا كه در خطا عفو است اما در بدعت عفو نيست .\r\nكسى ديگر از اصحاب كلام گفت تو ادعا ميكنى كه على امام است و غير از او نيست پس شاهد بياور از براى مدعاى خود ، مأمون گفت من مدعى نيستم بلكه من اقرار كرده‌ام بامامت على ( ع ) و شاهد بر اقراركننده نيست و مدعى كسى است كه مىپندارد تعيين امامت و عزل او با على ( ع ) است و اختيار امر در دست او است يعنى خدا است يا از جانب خدا اين عمل در دست او است و من اين ادعا را نميكنم بلكه اقرار دارم بامامت او و شاهد خالى از اين نيست كه يا از شركاء آن بزرگوار است در خلافت چون ابا بكر و عمر و عثمان و تبعهء ايشان يا از غير ايشان اما اگر از ايشان باشد اينها دشمن هستند و شهادت ايشان ثمرى ندارد و اگر از غير ايشان باشد كه معدوم و نابود است يعنى شهادت آنها در مقابل ايشان كه بسيارند اثرى بر آن مترتب نخواهد شد پس حكم معدوم دارد پس چگونه مىشود شاهد بر اين مطلب اقامه كرد .\r\nكسى ديگر از اصحاب كلام گفت چه عملى بر على ( ع ) واجب بود بعد از رحلت رسول خدا ( ص ) مأمون آنچه گفت بجا آورد گفت آيا بر او واجب نبود بر امامت خود مردم را اعلام\r\n","description":"","footnote":"","page_name":" 441 ","page_number":180},
  {"content":"\r\nكند مامون گفت كه امامت بفعل شخص آن را در نفس خود نيست و بفعل مردم در او نيست باينكه او را اختيار كنند يا تفضيل دهند يا غير از اينها بلكه امامت بفعل خداوند است چنان كه بابراهيم ( ع ) فرمود * ( إِنِّي جاعِلُكَ لِلنَّاسِ إِماماً ) * و چنان كه بداود فرمود * ( يا داوُدُ إِنَّا جَعَلْناكَ خَلِيفَةً فِي الأَرْضِ ) * و بملائكه در حق آدم فرمود * ( إِنِّي جاعِلٌ فِي الأَرْضِ خَلِيفَةً ) * پس امام از جانب خدا امام است و به اختيار او امام است در وجودى كه تمام و نيكو باشد خلقت او و شريف باشد نسب او و طاهر باشد منشأ و مولدار و معصوم باشد در جميع عمر او و اگر امامت بفعل او بود در حق خود پس بايد كسى كه اين فعل در حق خود كند مستحق امامت باشد و چون خلاف آن كند عزل شود پس خلافت از جانب افعال و اعمال بنده باشد و عزل و نصب خليفه به اختيار اعمال باشد .\r\nكسى ديگر از اصحاب كلام گفت پس از چه جهت امامت را بعد از رسول از براى على واجب گردانيد مأمون گفت به جهت خروج على از طفوليت بسوى ايمان مثل خروج پيغمبر و به جهت بيزار بودن او از گمراهى قوم خود كه آنها را حجت نبود و بدون دليل راهى مىپيمودند و به جهت اجتناب كردن او از شرك مثل بيزارى پيغمبر ( ص ) از گمراهى آن قوم و اجتناب او از شرك زيرا كه شرك ظلم است و ظالم امام نخواهد بود و بت پرست باجماع امام نخواهد بود و كسى كه شرك از براى خدا قرار داد پس جاى داده است دشمنان خدا را در محل خدا و حكم او شهادت دادن بر او است بر آنچه امت بر آن اجتماع كرده‌اند يعنى حكم او كفر است باجماع امت تا اينكه مرتبه ديگر امت مجتمع شوند بر اينكه كافر نيست و به جهت اينكه كسى كه يك مرتبه محكوم عليه واقع شد و كسى ديگر را بر او امير كردند جايز نيست حاكم باشد چه حاكم محكوم عليه واقع خواهد شد پس فرقى ميان حاكم و محكوم عليه باقى نخواهد بود .\r\nكسى ديگر از اصحاب كلام گفت كه پس چرا على ( ع ) با ابو بكر و عمر و عثمان مقاتله نكرد چنان كه با معاويه مقاتله كرد مامون گفت اين سؤال محال است زيرا كه سؤال از علت در اثبات است و نكردن نفى است و نفى را علت نباشد بلكه علت در اثبات لازم است پس سؤال از علت مقاتله نكردن على با ابى بكر و عمر و عثمان محال است و جز اين نيست كه واجب است كه نظر كرده شود در امر على ( ع ) كه آيا خلافت او از جانب خدا بود يا از جانب غير خدا پس اگر صحيح شد كه از جانب خدا است شك در تدبير او و صلاحيت از براى خلافت مثل قول حقتعالى خطاى به پيغمبر مىكند * ( فَلا وَرَبِّكَ لا يُؤْمِنُونَ حَتَّى يُحَكِّمُوكَ فِيما شَجَرَ بَيْنَهُمْ ثُمَّ لا يَجِدُوا فِي أَنْفُسِهِمْ حَرَجاً مِمَّا قَضَيْتَ وَيُسَلِّمُوا تَسْلِيماً ) * پس نه چنانست كه منافقان گمان برده‌اند كه با وجود مخالفت ايشان به حكم تو ايمان داشته باشند سوگند ميخورم به حق پروردگار تو كه ايمان نخواهند آورد بر وجه\r\n","description":"","footnote":"","page_name":" 442 ","page_number":181},
  {"content":"\r\nحقيقت و راستى تا وقتى كه حكم سازند ترا در چه اختلاف افتد ميان ايشان و تو حكم كنى پس باز نيابند در نفسهاى خود تنگى و گرانى از آنچه حكم كردهء به آن هر چند مخالف طبع ايشان باشد و گردن نهند فرمان ترا گردن نهادنى ظاهر و باطن « مترجم گويد » كه مقصود از تمسك بآيهء شريفه آنست كه دلالت دارد بر اينكه هر كس تنگى يا گرانى در نقش خود يابد از حكم پيغمبر مؤمن نخواهد بود و كافر است چه حكم او حكم خدا است و شك در حكم خدا شك در خدا است چنان كه بعد از صحت بودن على از جانب خدا پس شك در تدبير على در امور شك در حكم على است و شك در حكم على شك در حكم خدا است چه حكم او حكم خدا است و شك در حكم خدا شك در خدا است .\r\nالقصه افعال فاعل تابع اصل او است پس اگر على ( ع ) از جانب خدا قائم باشد افعال على افعال خدا است و بر مردم رضا و تسليم لازم است و رسول خدا ( ص ) قتال را ترك كرد در روز حديبيه و آن روزى بود كه مشركين منع كردند هدى و قربانى آن حضرت را از خانهء خدا چه آن روز بىياور بود و چون اعوان خود را يافت و قوى شد محاربه كرد چنان كه در اول امر خدا فرمود * ( فَاصْفَحِ الصَّفْحَ الْجَمِيلَ ) * اى پيغمبر در گذر از قتال ايشان درگذشتى نيكو پس از آنكه آن جناب اعوان و انصار خود را يافت فرمود * ( فَاقْتُلُوا الْمُشْرِكِينَ حَيْثُ وَجَدْتُمُوهُمْ وَخُذُوهُمْ وَاحْصُرُوهُمْ وَاقْعُدُوا لَهُمْ كُلَّ مَرْصَدٍ ) * چون ماه‌هاى حرام بگذشت و اعوان و انصار در گرد تو جمع شدند بكشيد مشركين را هر جا بيابيد ايشان را در حل و در حرم و در اشهر حرم يا در غير آن و بگيريد ايشان را با سيرى و باز داريد ايشان را از طواف مسجد الحرام و منع كنيد ايشان را از تصرف در بلاد سلام و بنشينيد براى قتل و اسرايشان بر هر ممر يعنى راهها را بر ايشان بسته گردانيد تا در شهرها و قريه ها در آيند « مترجم گويد » غرض از اين حكايت اظهار اين مطلب است كه رسول خدا تا اعوان و انصار نيافت مأمور نشد بمقاتله و مجادله با قوم كفار و على بن ابى طالب نيز چون او را يار و ياورى نبود با عمر و ابى بكر و عثمان در مقام قتال و جدال بر نيامد اما در زمان معويه او را يار و انصار از فرزندان و برادران و شيعيان زياده بود از اين جهت راه قتال و جدال پيمود .\r\nكسى ديگر از اصحاب كلام گفت هر گاه تو پندارى كه امامت على ( ع ) از جانب خداوند بود و واجب الاطاعه بود پس چرا از براى پيغمبران جايز نشد مگر تبليغ احكام الهى و دعوت مردم بسوى خدا اما از براى على ( ع ) جايز شد ترك كند آنچه را مأمور بود مثل دعوت مردم بسوى اطاعت خدا مأمون گفت علت اين مطلب آنست كه ما گمان نميكنيم كه على ( ع ) مأمور بتبليغ شد چه آن صفت مخصوص برسول است و ليكن آن بزرگوار علامتى در ميان خدا و مردم قرار داده شد يعنى ولايت او جداكنندهء ميان حق و باطل قرار داده شد\r\n","description":"","footnote":"","page_name":" 443 ","page_number":182},
  {"content":"\r\nپس هر كس پيروى او كرد مطيع شد و هر كس مخالفت كرد و ولايت او را قبول نكرد عاصى شد و اگر اعوان و انصار يافتى كه بسبب ايشان قوت گرفتى مجاهده لازم بودى و اگر اعوان و انصار نيافتى مجاهده لازم نيست و ملامت بر مردم است كه يارى او نكردند و هيچ ملامتى بر او نيست زيرا كه مردم مأمور شدند باطاعت او در حالتى كه باشند و آن بزرگوار مأمور نشد بمجاهده مگر به قوت و طاقت جدال كه يارى اعوان و انصار باشد پس او بمنزلت خانهء خدا است كه بر مردم حكم شده است حج آن خانه كنند پس اگر حج كردند تكليف خود را ادا كردند و اگر حج نكردند ملامت بر ايشان است كسى ديگر از اصحاب كلام گفت هر گاه بالاضطرار واجب شد كه ناچار بايد واجب - الاطاعه باشد پس از كجا بالاضطرار واجب شد كه بايد على ( ع ) باشد مأمون گفت از اين جهت كه خداوند مجهول را واجب نميكند و واجب شده متمنع نخواهد بود و اگر واجب شده مجهول باشد متمنع است پس لا بد رسول خدا ( ص ) بايد راهنمائى كند بر واجب و آن را بنمايد تا اينكه عذر از ميان خدا و بندگان بر طرف شود آيا مىبينى كه اگر خدا بر مردم روزهء يك ماه واجب كند و اعلام نكند كه اين ماه كدام يك از آن ماههاست و علامتى از براى آن قرار ندهد و بر مردم واجب باشد كه آن ماه را بعقول خود استخراج كنند تا اينكه مقصود خدا را بيابند و در واقع نفس الامر به آن برسند پس مردم در اين وقت از رسول و بيانكنندهء آن بىنياز خواهند بود و احتياج بامامى كه اين خبر را از رسول نقل كند نخواهد داشت يعنى وجود حجت از براى تعيين اشياء و تشخيص آنست از جانب پروردگار پس بايد رسول خدا تعيين امام كرده باشد و على ( ع ) را معين كرده .\r\nكسى ديگر از اصحاب كلام گفت از كجا واجب گردانيدى كه پيغمبر هنگامى كه على ( ع ) را دعوت كرد بالغ بود زيرا كه گمان مردم اينست كه على ( ع ) در هنگامى كه دعوت شد بدين اسلام طفل بود نه حكم و نه تكليف كردن بر او جايز بود و نه بمرتبه مردان رسيده بود مأمون گفت از اين جهت كه خالى از اين نيست كه در آن وقت يا على از كسانى بود كه صلاحيت داشت پيغمبر نزد او فرستد و او را دعوت كند پس اگر چنين بود طاقت تحمل تكليف داشت و بر ادا كردن واجبات قوت داشت و يا از كسانى بود كه اين صلاحيت نداشت پس پيغمبر مصداق اين آيه شريفه واقع خواهد شد كه خدا فرمود * ( وَلَوْ تَقَوَّلَ عَلَيْنا بَعْضَ الأَقاوِيلِ ) * * ( لأَخَذْنا مِنْه بِالْيَمِينِ ثُمَّ لَقَطَعْنا مِنْه الْوَتِينَ ) * و اگر افترا كند محمد ( ص ) و دروغ بندد بر ما بعضى سخنان را چنان كه زعم بعضى از كافرانست هر آينه بگيريم دست راست او را پس ببريم از او رگ دل او را كه متصل است به گردن او و اين تصور از هلاك او است يعنى او را به قتل آوريم بشدت تمام مقصود اينست كه اگر پيغمبر بر على ( ع ) تكليف قرار داده باشد و حال اينكه غير مكلف باشد پس بر خدا افترا بسته باشد زيرا كه خدا از براى غير بالغ تكليف\r\n","description":"","footnote":"","page_name":" 444 ","page_number":183},
  {"content":"\r\nقرار نداده است پس بمقتضاى گفته خود بايد بقتل رسيده باشد علاوه بر اين لازم آيد كه پيغمبر ( ص ) از جانب خدا بندگان خدا را تكليف ما لا يطاق كرده باشد و اين محال و ممتنع الوجود است و حكيم امر به آن نكند و رسول راهنمائى به آن نكند و مرتبه خداوند بلند است از اينكه امر بمحال كند و شأن رسول اجل است از اينكه امر كند بخلاف ممكن الوجود در حكمت حكيم حقيقى چون مأمون سخن باينجا رسانيد جميع آن قوم ساكت شدند .\r\nمأمون گفت شما از من سؤال كرديد و بر من نقص كرديد و جواب دادم آيا من از شما سؤال كنم يا نه گفتند بلى گفت آيا امت باجماع از پيغمبر روايت نكرده‌اند كه آن جناب فرمود هر كس از روى عمد بر من دروغ بندد در روز قيامت شكم او را پر از آتش كنم گفتند بلى روايت كرده‌اند گفت از آن جناب روايت كرده‌اند كه هر كس معصيت خدا كند خواه آن معصيت صغيره يا كبيره باشد پس آن معصيت را دين خود فرا گيرد و بر آن معصيت اصرار داشته باشد تا بميرد مخلد و جاويد خواهد بود در ميان طبقات جهنم گفتند بلى روايت كرده‌اند گفت پس خبر دهيد مرا از مرديكه مردم او را اختيار كنند و او را خليفه قرار دهند آيا جايز است به او گويند خليفه رسول خدا و از جانب خدا و حال اينكه پيغمبر او را خليفه قرار نداده باشد پس اگر گوئيد بلى مكابره كنيد يعنى غرض شما مجادله در سخن است و واقعيت ندارد و اگر بگوئيد جايز نيست لازم آيد كه ابو بكر نه خليفه رسول خدا باشد و نه از جانب خدا و شما دروغ بسته باشيد بر پيغمبر خدا و در معرض اين خواهيد بود كه پيغمبر از براى شما علامتى قرار داده است كه داخل آتش خواهيد شد و خبر دهيد مرا كه در كدام قول خود راستگوئيد آيا در اينكه بگوئيد پيغمبر وفات كرد و كسى را معين نكرد خليفه او باشد يا در اينكه به ابو بكر گوئيد يا خليفة رسول الله پس اگر در هر دو قول راستگو باشيد اين ممكن الوجود نباشد زيرا كه اين دو قول متناقض است و اگر در يكى از اين دو قول راستگو باشيد ديگرى باطل و دروغ خواهد بود پس از خدا بترسيد و بواقع امر نظر كنيد و تقليد را واگذاريد و از شبهات اجتناب كنيد به خدا قسم است كه حقتعالى قبول نكند مگر از بندهء كه نيايد مگر از راه عقل خود و داخل نشود مگر در چيزى كه بداند حق است و ريب شك است و باقى بودن بر شك كفر است و صاحب آن مستحق آتش است و خبر دهيد مرا آيا جايز است كسى از شما بندهء را بخرد و چون آن بنده را خريد آن بنده مولاى او شود و مشترى عبد آن بنده شود گفتند اين جايز نيست گفت پس چگونه جايز است كه شما از روى هواى نفس و ميلهاى خود بر كسى اجتماع كنيد و او را خليفه قرار دهيد و خليفه شما شود و حال آنكه شما او را ولى خود قرار داده باشيد آيا شما خليفه هاى او نخواهيد بود بلكه شما او را خليفه قرار داده‌ايد و ميگوئيد خليفه رسول خدا است و چون بر او غضب كنيد او را بكشيد چنان كه عثمان بن عفان كشته شد گويندهء از ايشان گفت امام وكيل مسلمانان است و چون از او راضى باشند او را ولى خود\r\n","description":"","footnote":"","page_name":" 445 ","page_number":184},
  {"content":"\r\nقرار دهند و هر گاه از او راضى نباشند و بر او غضب كنند او را عزل كنند مأمون گفت مسلمانان و بندگان و بلاد از كيست گفتند از خدا است گفت پس خدا از غير خود سزاوارتر است باينكه وكيل قرار دهد بر بندگان و بلاد خود زيرا كه امت اجماع كرده‌اند بر اينكه هر كسى در ملك خود غير خود ضررى احداث كند ضامن است و او را نميرسد كه در ملك غير خود تصرف كند پس اگر تصرف كند گناهكار است و بايد غرامت آن را بكشد پس از آن گفت خبر دهيد سر از اينكه پيغمبر در هنگامى كه وفات كرد آيا كسى را خليفه قرار داد يا نه گفتند كسى را خليفه خود قرار نداد گفت ترك اين عمل آيا هدايت بود يا ضلالت گفتند هدايت بود گفت پس بر مردم واجب است هدايت را متابعت كنند و از ضلالت بيكسو شوند و راه ضلالت را نه پيمايند گفتند مردم چنين كردند گفت پس چرا مردم بعد از آن بزرگوار خليفه قرار دادند و حال اينكه آن بزرگوار خليفه تعيين نكرد و اين عمل را ترك كرد پس بنا بر اين ترك اين فعل از او ضلالت است و محال است ضلالتى كه خلاف هدايت است هدايت باشد و اگر ترك اين فعل هدايت باشد پس چرا ابو بكر طلب كرد عمر را از براى خلافت و پيغمبر كسى را از خلافت طلب نكرد و كسى را معين ننمود و عمر قرار داد كه مسلمانان بعد از او شورى كنند و در اين عمل مثل ابو بكر نكرد كه كسى را بخصوص معين بكند پس عمل او با ابو بكر مخالف يك ديگر است زيرا كه ابو بكر خليفه معين كرد پس بنا بر اين شما گمان ميكنيد كه پيغمبر ( ص ) خليفه قرار نداد و ابو بكر خليفه قرار داد و عمر مثل پيغمبر ترك نكرد خليفه قرار دادن را بزعم شما و مثل ابو بكر خليفه قرار نداد بلكه عملى ديگر غير از عمل اين دو نفر كرد كه قرار داد بعد از خود شورى كنند پس مرا خبر دهيد كدام يك از اين اعمال را صواب مىبينيد اگر فعل پيغمبر را صواب مىبينيد عمل ابو بكر را خطا دانسته‌ايد « مترجم گويد » بلكه عمل عمر نيز در اين صورت خطا خواهد شد و همچنين است قول در بقيه سخنان يعنى اگر عمل ابو بكر را صواب ميدانيد بايد عمل پيغمبر و عمر را خطا بدانيد و اگر عمل عمر را صواب دانيد بايد عمل پيغمبر و ابو بكر را خطا دانيد و خبر دهيد مرا كدام يك از اين دو عمل افضل است عمل پيغمبر كه بزعم شما كسى را خليفه قرار نداد يا عمل طائفه كه خليفه تعيين كردند و آيا جايز است كه ترك اين عمل از پيغمبر هدايت باشد و فعل اين عمل از غير نيز هدايت باشد پس هدايت ضد هدايت است پس ضلالت در كجا است بنا بر اين فرض و خبر دهيد مرا كه آيا بعد از پيغمبر به اختيار جميع صحابه از زمان وفات پيغمبر تاكنون كسى ولى و صاحب اختيار شده است پس اگر بگوئيد كسى به اختيار جميع صحابه ولى و صاحب اختيار نشده است لازم آورديد كه تمام مردم بعد از پيغمبر ( ص ) عمل گمراهى كرده باشند و اگر بگوئيد كسى به اختيار جميع صحابه ولى و صاحب اختيار شده است امت را تكذيب كرده‌ايد و باطل گردانيده است اين قول شما كه ميگوئيد به اختيار جميع صحابه بوده است اين مطلب را كه به اختيار صحابه بوده است\r\n","description":"","footnote":"","page_name":" 446 ","page_number":185},
  {"content":"\r\nو حال اينكه اين مطلب يقين الوقوع است يعنى اختيار بعض صحابه مسلم است زيرا كه لا اقل از اين است كه على ( ع ) و سلمان و ابو ذر و مقداد در آن اتفاق نبوده‌اند و لا محاله على ( ع ) نبوده است و خبر دهيد مرا از قول خدا * ( قُلْ لِمَنْ ما فِي السَّماواتِ وَالأَرْضِ قُلْ لِلَّه ) * آيا راست است يا دروغ گفتند راست است گفت آيا سواى خدا از خدا نيست و حال اينكه خدا سواى خود را احداث كرده و بوجود آورده است آيا سواى خدا مالك سواى خود نيست گفتند بلى هست گفت پس در اقرار به اين مطلب است بطلان آنچه شما لازم آورديد از اينكه خود اختيار خليفه نموديد و واجب دانستيد اطاعت او را در وقت اختيار شما او را و او را خليفهء رسول خدا ميناميد و حال اينكه شما او را خليفه كرده‌ايد و چون بر او غضب كنيد و بخلاف ميل شما عمل كند عزلش كنيد و چون در اين وقت كه بر او غضب كرديد امتناع از عزلتجوئى كند او را بقتل آوريد واى بر شما افترا مىبنديد بر خدا دروغ را كه در فرداى قيامت و بال آن را ملاقات خواهيد كرد در وقتى كه در پيشگاه حضور الهى بايستيد و در وقتى كه برسول خدا ( ص ) وارد شويد و حال اينكه بر او دروغ بسته باشيد از روى عمد با اينكه آن جناب بشما اعلام كرده است كه هر كس از روى عمد بر من دروغ بندد مقعد او پر از آتش شود پس از آن مأمون روى خود را به قبله كرد و دستهاى خود را بلند كرد و گفت پروردگارا من اين قوم را نصيحت كردم پروردگارا من اين قوم را ارشاد كردم پروردگارا آنچه بر من واجب بود از گردن خود بيرون كردم پروردگارا من ايشان را در شك و ريب وانگذاشتم پروردگارا بسبب تقرب جستن بسوى تو تقديم على ( ع ) را بعد از پيغمبر تو محمد ( ص ) بر جميع خلق دين خود گفتم چنان كه رسول تو عليه و على إله السلام ما را بدان امر كرده بود راوى گويد پس از آن ما متفرق شديم و بعد از آن اجتماع نيافتيم تا مأمون وفات كرد . محمد بن احمد بن يحيى بن عمران اشعرى گويد كه در حديث ديگر است كه راوى گفت بعد از اين سخنان مأمون آن قوم ساكت شدند مأمون گفت از چه جهت ساكت شديد گفتند چيزى نميدانيم بگوئيم گفت مرا اين حجت بر شما كافى است پس از آن امر كرد آنها را اخراج كردند راوى گويد ما از نزد مأمون بيرون شديم در حالتى كه متحير و شرمسار بوديم پس از آن مأمون روى بفضل بن سهل كرد و گفت اين سخنان كه اين قوم گفتند نهايت آن چيزى بود كه نزد اين قوم بود پس گمانكنندهء را گمان نرسد كه جلالت من مانع شد از اينكه بر من نقض كنند و الله الموفق للخيرات .\r\n","description":"","footnote":"","page_name":" 447 ","page_number":186},
  {"content":"\r\n\r\n« باب چهل و پنجم » « در ذكر اخبارى كه از آن جناب وارد شده است در جهت دلائل حضرات ائمه عليهم السلام كه بچه جهت بر هر مطلب راه يابند و در رد بر غلاة و مفوضه لهم الله »\r\nاز حسن بن جهم مروى است كه گفت روزى در مجلس مأمون حاضر شدم و على بن موسى الرضا ( ع ) در نزد او بود و فقها و اهل كلام از فرقه هاى مختلفه در آن مجلس اجتماع يافته بودند پس بعضى از آنها از آن بزرگوار سؤال كرد و عرض كرد يا ابن رسول الله بچه چيز تصحيح ميتوان كرد امامت را از براى مدعى امامت فرمود بنض و دليل عرض كرد پس راه يافتن امامت امام در چيست فرمود در علم او و مستجاب شدن دعاى او عرض كردم وجه اخبار شما بچيزهائى كه بعد از اين واقع مىشود چيست فرمود بسبب عهديست كه از رسول خدا ( ص ) با ما معهود است يعنى بسبب آن صحيفه اى است كه از رسول خدا بما رسيده است و علم ما كان و يكون در آن ثبت است عرض كردم پس وجه اخبار شما از آنچه در قلوب مردم است چيست فرمود آيا قول رسول خدا ( ص ) به تو نرسيده است كه از فراست مؤمن بپرهيزيد كه او بنور خدا نظر مىكند عرض كردم بلى فرمود پس نيست مؤمنى مگر آنكه او را فراستى است كه به آن نظر مىكند بنور خدا بر مقدار ايمان خود و مبلغ استبصار و بينش و دانش خود همانا حقتعالى جمع كرده است از براى ما ائمه آن مقدار فراست كه در جميع مؤمنان پراكنده كرده است و حقتعالى در كتاب محكم خود فرموده است * ( إِنَّ فِي ذلِكَ لَآياتٍ لِلْمُتَوَسِّمِينَ ) * همانا در هلاك قوم لوط نشانها است از براى صاحبان فراست و اول متوسمين و صاحبان فراست رسول خدا ( ص ) است پس از آن امير المؤمنين ( ع ) بعد از آن جناب است و بعد از آن حسن و حسين و ائمه از اولاد حسين ( ع ) است تا روز قيامت راوى گويد پس از آن مأمون روى به آن جناب كرد و عرض كرد يا ابا الحسن زياده بر اين بيان فرما از آنچه حقتعالى از براى شما اهل بيت قرار داده است حضرت رضا ( ع ) فرمود حقتعالى همانا ما را بروح مقدس و مطهرى مؤيد ساخته\r\n","description":"","footnote":"","page_name":" 448 ","page_number":187},
  {"content":"\r\nاست و آن روح فرشته نيست و با احدى از كسانى كه اين دار فانى را وداع كردند نبوده است مگر با رسول خدا و با ائمه كه يارى مىكند و اعانت مينمايد ايشان را و آن عمودى است از نور كه ميان ما و ميان خدا است مأمون به آن جناب عرض كرد يا ابا الحسن به من رسيده است كه قومى در حق شما غلو ميكنند و از حد شما تجاوز ميكنند حضرت رضا ( ع ) فرمود حديث كرد از براى من موسى بن جعفر بن محمد از پدر بزرگوارش جعفر بن محمد از پدر بزرگوارش محمد بن على از پدر بزرگوارش على بن الحسين از پدر بزرگوارش حسين بن على از پدر بزرگوارش على بن ابى طالب ( ع ) كه آن جناب فرمود رسول خدا ( ص ) فرمود بلند نكنيد مرا در بالاى حق من چه حقتعالى مرا بندهء خود قرار داد پيش از آنكه مرا پيغمبر قرار دهد و حق تعالى فرموده * ( ما كانَ لِبَشَرٍ أَنْ يُؤْتِيَه الله الْكِتابَ وَالْحُكْمَ وَالنُّبُوَّةَ ثُمَّ يَقُولَ لِلنَّاسِ كُونُوا عِباداً لِي مِنْ دُونِ الله وَلكِنْ كُونُوا رَبَّانِيِّينَ بِما كُنْتُمْ تُعَلِّمُونَ الْكِتابَ وَبِما كُنْتُمْ تَدْرُسُونَ وَلا يَأْمُرَكُمْ أَنْ تَتَّخِذُوا الْمَلائِكَةَ وَالنَّبِيِّينَ أَرْباباً أَ يَأْمُرُكُمْ بِالْكُفْرِ بَعْدَ إِذْ أَنْتُمْ مُسْلِمُونَ ) * هرگز نبوده باشد و نسزد مر آدمى را به آن كه بدهد خدا او را انجيل و فهم آن با علم حلال و حرام و ساير احكام شريعت و پيغمبرى پس آن كس بمردمان گويد يعنى بامت خود كه شما بندگان و پرستندگان من باشيد نه پرستندگان خدا و لكن كاملان در علم و عمل دينى و راستان در خداشناسى يا متمسك بامور دينيه باشيد به جهت اينكه از روى اخلاص كتابى كه از نزد حقتعالى فرود آمده است به يكديگر بياموزيد و بسبب آنكه پيوسته بخوانيد آن كتاب را و درس آن گوئيد و نيز سزاوار نباشد و نسزد كه او را حقتعالى پيغمبرى دهد و او امر كند شما را باينكه فرا گيريد فرشتگان را و پيغمبران را خدايان آيا ميفرمايد آن پيغمبر شما را بپوشيدن حق و شرك آوردن بعد از آنكه شما مسلمانان و گردن نهندگان مر دين اسلام باشيد و على ( ع ) فرموده است كه در حق من دو نفر هلاك شوند و مرا گناهى نباشد يكى دوست دارندهء به حد افراط و ديگرى دشمن دارندهء به حد افراط و ما بيزارى ميكنيم و به خدا پناه ميبريم از كسى كه در حق ما غلو كند و ما را بلند كند در بالاى حد ما مثل بيزارى جستن عيسى بن مريم ( ع ) از نصارى چه حقتعالى فرموده است * ( وَإِذْ قالَ الله يا عِيسَى ابْنَ مَرْيَمَ أَ أَنْتَ قُلْتَ لِلنَّاسِ اتَّخِذُونِي وَأُمِّي إِلهَيْنِ مِنْ دُونِ الله قالَ سُبْحانَكَ ما يَكُونُ لِي أَنْ أَقُولَ ما لَيْسَ لِي بِحَقٍّ إِنْ كُنْتُ قُلْتُه فَقَدْ عَلِمْتَه تَعْلَمُ ما فِي نَفْسِي وَلا أَعْلَمُ ما فِي نَفْسِكَ إِنَّكَ أَنْتَ عَلَّامُ الْغُيُوبِ ما قُلْتُ لَهُمْ إِلَّا ما أَمَرْتَنِي بِه أَنِ اعْبُدُوا الله رَبِّي وَرَبَّكُمْ وَكُنْتُ عَلَيْهِمْ شَهِيداً ما دُمْتُ فِيهِمْ فَلَمَّا تَوَفَّيْتَنِي كُنْتَ أَنْتَ الرَّقِيبَ عَلَيْهِمْ وَأَنْتَ عَلى كُلِّ شَيْءٍ شَهِيدٌ ) * .\r\n","description":"","footnote":"","page_name":" 449 ","page_number":188},
  {"content":"\r\nو ياد كن اى محمد كه چون خدا بعيسى گفت اى عيسى بن مريم تو گفتى مردمان را كه فرا گيريد مرا و مادر مراد و خدا بدون خداى به حق عيسى عرض كرد تنزيه ميكنم تو را از شرك تنزيه كردنى نسزد و نشايد مرا كه بگويم آن چيزى را كه سزاوار نباشد مرا گفتن آن اگر بوده‌ام و گفته‌ام آن را پس تو دانستهء آن را تو ميدانى آنچه پنهان ميكنم در نفس خود همچنان كه تو ميدانى آنچه آشكارا ميكنم و من نمىدانم آنچه در ذات تست يعنى آنچه اخفا كنى از معلومات خود بدرستى كه تو داناى پوشيده هائى نگفتم امت خود را مگر آنچه تو امر كردى به آن كه بايشان بگويم كه بپرستيد خداى را كه پروردگار من و پروردگار شما است يعنى مربوب و مخلوق تو ام نه خالق و رب و بودم من بر اقوال و افعال ايشان گواه مادامى كه بودم در ميان ايشان پس آن هنگامى كه مرا گرفتى و به آسمان بردى تو نگهبان بر ايشان و عالم باحوال ايشان بودى و تو بر همه چيزها گواهى و نيز حقتعالى فرمود * ( يَسْتَنْكِفَ الْمَسِيحُ أَنْ يَكُونَ عَبْداً لِلَّه وَلَا الْمَلائِكَةُ الْمُقَرَّبُونَ ) * و هرگز ننگ و عار ندارد مسيح از آنكه باشد بنده مر خداى را و نه آنكه عار داشته باشند فرشتگان مقربان درگاه احديت از آنكه بندهء خدا باشند و نيز حقتعالى فرموده است * ( مَا الْمَسِيحُ ابْنُ مَرْيَمَ إِلَّا رَسُولٌ قَدْ خَلَتْ مِنْ قَبْلِه الرُّسُلُ وَأُمُّه صِدِّيقَةٌ كانا يَأْكُلانِ الطَّعامَ ) * نيست مسيح پسر مريم يعنى عيسى كه او را خدا مينامند مگر فرستاده خدا بدرستى كه پيش از او فرستادگان خدا بودند و مادر او مريم كثير الصدق بود چه تصديق بجميع انبيا و بآيات ربانى ميكرد بودند اين پسر و مادر كه طعام ميخوردند و در معنى اينست كه تغوط ميكردند و كسى كه ادعا كند از براى پيغمبران خدائى را يا ادعا كند از براى ائمه ( ع ) خدائى را يا پيغمبرى را يا از براى غير ائمه امامت را پس ما از او در دنيا و آخرت بيزاريم ، مأمون گفت يا ابا الحسن پس چه ميگوئى در رجعت امام رضا ( ع ) فرمود كه رجعت حق است چه آن در امتهاى سابقه بوده است مطابق نعل بنعل و پر تير به پر تير يعنى هيچ تفاوتى از اين جهت ندارند و پيغمبر ( ص ) فرموده است كه چون مهدى از اولاد من خروج كند عيسى بن مريم از آسمان فرود آيد و عقب سر او نماز كند پس آن جناب فرمود در ابتداى امر اسلام غريب بود و به زودى عود كند و غريب باشد پس خوشا به حال غربا عرض كردند يا ابن رسول الله پس چه نوع خواهد شد فرمود پس از آن حق باهل حق برگردد . پس مأمون عرض كرد يا ابا الحسن چه ميفرمائى در قائلين بتناسخ حضرت رضا ( ع ) فرمود كسى كه قائل است بتناسخ كافر است به خداوند عظيم و تكذيبكننده است بهشت و جهنم را « مترجم گويد » قائل بتناسخ كسى است كه قائل است بتعلق ارواح بعد از خرابى اجسام باجسام ديگر و تفرق ارواح از آن اجسام پس بنا بر اين ارواح در اين عالم متردد است در اجسام عنصريه مأمون عرض كرد چه ميفرمائى در\r\n","description":"","footnote":"","page_name":" 450 ","page_number":189},
  {"content":"\r\nچيزهائى كه مسخ شده است حضرت رضا ( ع ) فرمود كه اينها كه مسخ شدند كه حقتعالى بر ايشان غضب كرده و آنها را مسخ كرده است و سه روز بعد از مسخ زنده بودند و بعد از سه روز مرده‌اند و نسلى از آنها بوجود نيامده است پس از منسوخات آنچه در دنيا است از بوزينگان و خوكان و غير اينها از آنچه اسم منسوخ بر آن صادق باشد شبيه و مانند منسوخ است و خوردن آنها حلال نيست و انتفاع به آنها جايز نيست - مأمون عرض كرد يا ابا الحسن خداوند مرا بعد از تو باقى ندارد به خدا قسم كه علم صحيح يافت نميشود مگر در نزد اهل اين بيت و بسوى تو منتهى شده است علوم پدران تو پس خداوند تو را از اسلام و اهل آن جزاى خير دهد يعنى از جهت تحمل مشقات اسلام و دين حسن بن جهم گويد چون حضرت رضا ( ع ) از آن مجلس برخاست من در عقب او روان شدم و چون به منزل خود رسيد من بر او وارد شده و به او عرض كردم يا ابن رسول الله حمد مخصوص خداوندى است كه عطا فرموده به تو نيكى رأى و عقيده امير المؤمنين آنچه را كه وى را واداشته بر آنچه من ديدم از اكرام كردن تو و قبول نمودن قول تو آن بزرگوار فرمود اى پس جهم فريب ندهد ترا آنچه ملاقات كردى از گرامى داشتن من و طلب شنيدن قول من همانا او به زودى مرا بزهر شهيد كند و بر من ستم كند و من مطلب را ميدانم بعهدى كه با من معهود است از پدران من از رسول خدا ( ص ) و تا زنده‌ام آن را مخفى دار حسن بن جهم گويد كه من اين حديث را باحدى نگفتم تا اينكه حضرت رضا ( ع ) در طوس بزهر شهيد شد و مدفون شد در خانهء حميد بن قحطبهء طائى در قبه كه در آن قبه قبر هارون الرشيد بود و آن جناب را بيك طرف قبر دفن كردند از حسين بن خالد صيرفى مروى است كه گفت حضرت ابو الحسن الرضا فرمود هر كسى قائل بتناسخ شود كافر است پس از آن فرمود خدا لعنت كند غلاة را يعنى كسانى كه در حق على ( ع ) غلو كردند و بخدائى او قائل شدند يا درجه ما را زياده از حد بلند كردند كاش يهودى بودند كاش مجوس بودند كاش نصارى بودند كاش طائفهء از قدريه بودند كه آنها را معتزله گويند و قائلند بتفويض خداوند افعال بندگان را بايشان و حوادث را به غير قدرت خدا دانند كاش طايفهء مرجئه بودند كه آنها را اشاعره گويند و افعال را منسوب به خدا دانند و لازمهء قول ايشان بطلان ثواب و عقاب است كاش حروريه بودند كه طائفه از خوارجند يعنى غلاة از جميع اين طوايف بدترند پس از آن فرمود با ايشان ننشينيد و تصديق قول ايشان نكنيد و از ايشان بيزارى جوئيد كه خدا از ايشان بيزار است از ياسر خادم مروى است كه گفت به حضرت رضا ( ع ) عرض كردم چه ميگوئى در تفويض يعنى در قومى كه قائلند باينكه خدا محمد ( ص ) را خلق كرد و خلقت دنيا را تفويض به او فرمود پس محمد ( ص ) خالق دنيا و ما فيها است حضرت رضا ( ع ) فرمود كه خدا امر\r\n","description":"","footnote":"","page_name":" 451 ","page_number":190},
  {"content":"\r\nدين پيغمبر را به او تفويض كرد و فرمود * ( ما آتاكُمُ الرَّسُولُ فَخُذُوه وَما نَهاكُمْ عَنْه فَانْتَهُوا ) * آنچه رسول از براى شما مردم آورد و امر به آن كرد اخذ كنيد و آنچه از آن نهى كرد قبول نهى كنيد اما خلقت و رزق تفويض به پيغمبر نشده است چه كه حقتعالى ميفرمايد * ( الله خالِقُ كُلِّ شَيْءٍ ) * خدا آفريننده هر چيزى است و ميفرمايد * ( الله الَّذِي خَلَقَكُمْ ثُمَّ رَزَقَكُمْ ثُمَّ يُمِيتُكُمْ ثُمَّ يُحْيِيكُمْ هَلْ مِنْ شُرَكائِكُمْ مَنْ يَفْعَلُ مِنْ ذلِكُمْ مِنْ شَيْءٍ سُبْحانَه وَتَعالى عَمَّا يُشْرِكُونَ ) * خداى به حق آن كس است كه آفريد شما را در وقتى كه معدوم صرف بوديد پس روزى داد شما را مادامى كه زنده بوديد پس بميراند شما را بوقت انقضاى اجل پس زنده گرداند شما را در روز قيامت براى جزاى عمل آيا هست از شريكهاى شما يعنى بتان كه بزعم شما شريك خدايند كسى كه بكند از اين خلق و رزق و اماته و احيا از هر چيزى تا بدان سبب او را پرستش توانكرد ، پاك و منزه است خدا و برتر است از آنچه شرك مياورند بوى . از ابى هاشم جعفرى مروى است كه گفت از حضرت رضا ( ع ) سؤال كردم از غلاة و مفوضه فرمود غلاة كافرند و مفوضه مشركند هر كسى كه با ايشان مجالست يا آميزش كند يا بخورد يا بياشامد يا مواصلت كند يا تزويج كند بايشان يا از ايشان تزويج كند يا ايشان را امين داند بر امانت يا حديث ايشان را تصديق كند يا ايشان را اعانت كند بيك جزء از كلمهء از ولايت خدا و رسول و ما اهل بيت ، از ولايت ما اهل بيت بيرون رود . از ابو صلت هروى مروى است كه گفت به حضرت رضا عرض كردم يا ابن رسول الله در شهر كوفه قومى هستند كه گمان ميكنند كه در نماز پيغمبر ( ص ) سهو واقع نميشد فرمود دروغ گفتند خدا آنان را لعنت كند همانا كسى كه سهو نميكند خدائى است كه خدائى غير او نيست من عرض كردم يا ابن رسول الله در ميان ايشان قومى هستند كه گمان ميكنند كه حسين بن على كشته نشد بلكه حنظلة بن سعد شامى شبيه بر او شد و او را كشتند و حسين ( ع ) بلند شد بسوى آسمان چنان كه عيسى بن مريم ( ع ) به آسمان بلند شد و به اين آيهء شريفه دليل مىآورند * ( وَلَنْ يَجْعَلَ الله لِلْكافِرِينَ عَلَى الْمُؤْمِنِينَ سَبِيلًا ) * هرگز خدا قرار نداده است راهى مر كافران را بر مؤمنان فرمود دروغ گفتند غضب و لعنت خدا بر ايشان باد و كافر شدند بتكذيب ايشان پيغمبر خدا را در اخبار او باينكه حسين ( ع ) به زودى كشته خواهد شد به خدا قسم كه حسين ( ع ) كشته شد و كسانى كه بهتر از او بودند چون امير المؤمنين و حسن بن على كشته شدند و نيستيم ما ائمه مگر آنكه كشته شويم و به خدا قسم كه من بزهر كشته شوم بمكر و خدعه كسى كه از براى من مكر مىكند و اين مطلب را من ميدانم بعهدى كه از رسول خدا ( ص ) بسوى من معهود است كه جبرئيل از جانب پروردگار عالميان به آن بزرگوار خبر داده است .\r\n","description":"","footnote":"","page_name":" 452 ","page_number":191},
  {"content":"\r\nاما قول خدا * ( وَلَنْ يَجْعَلَ الله لِلْكافِرِينَ عَلَى الْمُؤْمِنِينَ سَبِيلًا ) * مقصود حقتعالى اينست كه ميفرمايد خدا از براى كافر بر مؤمن حجتى قرار نداده است يعنى كافر نميتواند مؤمن را در دليل ايمان مغلوب كند و او را دليلى نباشد كه بسبب آن ظفر يابد و بتحقيق كه حقتعالى خبر داده است از كفارى كه كشتند پيغمبران را به غير حق و با اينكه ايشان را كشتند خدا از براى ايشان بر پيغمبران خود راهى از راه حجت قرار نداد « مصنف گويد » احاديثى كه در اين معنى روايت كرده‌ام در كتاب ابطال الغلو و التفويض ثبت و ضبط كرده‌ام .\r\n\r\n« باب چهل و ششم » « در ذكر اخبارى كه دلالت دارد بر امامت آن جناب »\r\nاز عمر بن يزيد مروى است كه گفت من نزد ابى الحسن الرضا ( ع ) بودم كه آن بزرگوار محمد بن جعفر بن محمد را ذكر كرد و فرمود من بر خود قرار داده‌ام كه سقف يك خانه بر من و او سايه نيندازد يعنى با او در يك موضع ننشينم من در قلب خود خيال كردم حضرت رضا ( ع ) كه ما را امر باحسان و صله رحم مىكند چگونه اين گفتگو نسبت بعم خود مىكند چون من اين خيال در قلب خود كردم آن بزرگوار روى مبارك خود را به من كرد و فرمود اين هم از احسان و صله است زيرا كه عم من چون نزد من آيد پس از آن در حق من هر چه بمردم گويد او را تصديق ميكنند و هر گاه او داخل بر من نشود و من داخل بر او نشوم هر چه در حق من بگويد قول او مقبول نيست و كسى تصديق آن را نميكند . دلالت ديگرى : از محمد بن عيسى بن عبيد مروى است كه گفت محمد بن عبد الله طاهرى به حضرت رضا ( ع ) نوشت و از غم و اندوه خود شكايت نوشت كه من از عمال سلطان هستم و مرتكب امر ديوانى ميشوم و عمل وصيتى هم در دست من است حضرت رضا ( ع ) به او نوشت اما وصيت كفايت كرده شدى امر آن را يعنى بس است ترا از تو بر طرف خواهد شد چون اين نوشته را زيارت كرد مفهوم و مهموم شد و پنداشت كه اين عمل وصيت از او گرفته مىشود و ندانست غرض حضرت مردن او است و بعد از بيست روز مرد « مترجم گويد » در بعضى از نسخ عم به عين مهمله است و بنا بر اين صورت شكايت كرده است از عم خود كه متولى عمل سلطان بوده است و متلبس بامر ديوانى بوده خود اين مرد وصى او بوده است آن بزرگوار نوشتند كه امر وصيت ترا كفايت كرد . دلالت ديگرى : از محمد بن عبيد اللَّه قمى مروى است كه گفت من در نزد حضرت رضا\r\n","description":"","footnote":"","page_name":" 453 ","page_number":192},
  {"content":"\r\n( ع ) بودم كه عطش شديدى بر من غلبه كرده بود و من ناخوش ميداشتم كه در آن مجلس آب طلب كنم آن بزرگوار آب طلب كرد و چشيد و به من عطا كرد و فرمود اى محمد بياشام اين آب را كه آب سردى است من آب را گرفتم از آن جناب و آشاميدم . دلالت ديگرى : از ابى الحسن الطيب مروى است كه گفت چون حضرت ابو الحسن موسى بن جعفر ( ع ) وفات كرد حضرت ابو الحسن على بن موسى الرضا ( ع ) داخل بازار شد و سگى و برهء و خروسى خريد و چون كسى را كه هارون واداشته بود كه احوالات حضرت رضا ( ع ) كه داعيهء امامت داشت به او بنويسد بهارون نوشت كه حضرت رضا ( ع ) خود در بازار رفت و اينها را خريد هارون گفت كه ايمن شديم از طرف او چه كسى كه داعيهء امامت داشته باشد خود متحمل اين گونه امور نخواهد شد و زبيرى بهارون نوشت كه على بن موسى الرضا ( ع ) در خانه خود را گشوده است و مردم را به خود دعوت مىكند هارون گفت تعجب است از اين واقعه مينويسند كه على بن موسى ( ع ) سگ و بره و خروس خريد و بعد از آن مردم را به خود دعوت مىكند دلالت ديگرى : از ابى الحسن الصائغ از عم او مروى است كه گفت من با حضرت رضا ( ع ) بيرون رفتم و تا خراسان همراه او بودم و با حضرت رضا ( ع ) مشورت كردم در قتل رجاء بن ابى ضحاك كه آن جناب را بخراسان آورد پس آن جناب مرا از اين خيال نهى كرد و فرمود آيا ميخواهى نفس مؤمنى را بعوض نفس كافرى بقتل آورى « مترجم گويد » كه از اين كلام حسن حال رجاء بن ابى ضحاك معلوم مىشود و مقصود اينست كه كسى ديگر باعث اين عمل شده است تو ميخواهى رجاء را بعوض او بقتل آورى راوى گويد كه چون آن جناب باهواز رسيد فرمود نيشكرى از براى من جستجو كنيد بعضى از اهل اهواز كه آنها را عقلى نبود گفتند كه اين مرد اعرابى است و نميداند كه در فصل تابستان نى يافت نميشود پس به آن جناب عرض كردند اى سيد ما نى در اين وقت پيدا نميشود بلكه در فصل زمستان پيدا مىشود و آن جناب فرمود جستجو كنيد كه به زودى آن را بيابيد اسحق بن ابراهيم گفت به خدا قسم كه طلب نميكند سيد من مگر موجود را پس از آن بجميع نواحى و اطراف فرستادند تا اينكه زراعتكاران اسحق آمدند و گفتند نزد ما پيدا مىشود و ما ذخيره كرده‌ايم آن را از براى بذر كه بعد از اين زراعت كنيم پس اين يكى از دليلهاى آن بزرگوار شد كه علامت امامت او گرديد و چون آن بزرگوار بمكانى رسيد كه آن را قتريه ميگفتند يا اينكه به نزديكى مأمون رسيده در حالت سجود از او شنيدم كه ميفرمود حمد مخصوص تست اگر ترا اطاعت كنم و مرا حجت نيست اگر تو را معصيت كنم و عملى از براى من و از براى غير من نيست در احسان تو و مرا عذرى نيست اگر بدى كنم و آنچه خوبى به من رسد از جانب تست اى كريم بيامرز هر مرد مؤمن و زن مؤمنه را كه در بلاد مشرق و مغرب زمين هستند راوى گويد كه\r\n","description":"","footnote":"","page_name":" 454 ","page_number":193},
  {"content":"\r\nچند ماه عقب سر آن بزرگوار نماز خوانديم و آن بزرگوار زياد نكرد در نمازهاى واجبى در ركعت اول بر حمد و سوره * ( إِنَّا أَنْزَلْناه ) * يعنى غير از اين سوره سوره ديگر نخواند و در ركعت دوم بر حمد و * ( قُلْ هُوَ الله ) * از محمد بن داود مروى است كه گفت من و برادرم در نزد حضرت رضا ( ع ) بوديم كه بناگاه كسى آمد و آن بزرگوار را خبر داد باينكه زنخ محمد بن جعفر ( ع ) را بستند يعنى وفات كرد حضرت ابو الحسن ( ع ) برخاست و روان شد و ما با او رفتيم ديدم كه دو طرف زنخ او را بسته بودند و اسحق بن جعفر و اولاد و جمعيت آل ابو طالب گريه ميكردند پس حضرت ابو الحسن در بالين سر او نشست و نظر بر وى او كرد و تبسم كرد و كسانى كه در مجلس بودند اين مطلب را ناخوش داشتند و بعضى از آنها گفت كه حضرت رضا ( ع ) از روى شماتت بعم خود تبسم كرد راوى گويد كه حضرت ( ع ) بيرون رفت تا اينكه در مجلس نماز بخواند بعضى از ما به او عرض كرديم خداوند ما را فداى تو كند ما از اين جماعت در حق تو شنيديم چيزى را كه از آن كراهت داريم در هنگامى كه تبسم كردى حضرت رضا ( ع ) فرمود جز اين نيست كه من از گريهء اسحق تعجب كردم و حال اينكه به خدا سوگند ميخورم كه اسحق پيش از محمد ميميرد و محمد بر او گريه مىكند پس محمد با اينكه زنخ او را بسته بوده و خيال مردن او كرده بودند خوب شد و از مرض نجات يافت و اسحق وفات كرد . دلالت ديگرى : از يحيى بن محمد بن جعفر مروى است كه گفت پدر من ناخوش شد بناخوشى سختى حضرت ابو الحسن الرضا ( ع ) بعيادت او رفت و عم من نشسته بود و گريه ميكرد و بر پدرم جزع سختى ميكرد يحيى گويد كه حضرت ابو الحسن ( ع ) روى به من كرد و فرمود از چه سبب عم تو گريه مىكند من عرض كردم بر پدرم ميترسد از اين حالت كه مىبينى يحيى گويد كه حضرت ابو الحسن ( ع ) به من توجه كرد و فرمود تراه اندوه و حزن فرو نگيرد كه اسحق به زودى پيش از پدرت بميرد يحيى گويد پدرم محمد از ناخوشى نجات يافت و خوب شد و اسحق وفات كرد « مصنف گويد » كه اين مطلب را آن جناب از علم منايا و بلايا دانست و در آن علم است مقدار عمرهاى بيت آن بزرگوار و از رسول خدا ( ص ) به او ارث رسيده بود و از اين قبيل است قول امير المؤمنين ( ع ) داده شدم علم منايا و بلايا و انساب مردم و فصل الخطاب كه قرآن است . دلالت ديگرى : از محمد بن حسين بن ابى خطاب مروى است كه گفت حديث كرد مرا اسحق بن موسى و گفت كه چون عم من محمد بن جعفر در مكه خروج كرد و مردم را به خود دعوت كرد و مردم او را امير المؤمنين خواندند و بخلافت او بيعت كردند حضرت رضا ( ع ) داخل بر او شد و من با آن جناب بودم پس آن جناب بعم خود فرمود اى عم پدر و برادر خود را تكذيب نكن اين عمل تو با تمام نخواهد رسيد پس از آن بيرون رفت و من با او بمدينه بيرون\r\n","description":"","footnote":"","page_name":" 455 ","page_number":194},
  {"content":"\r\nشدم و در مدينه درنگ نكرد مگر اندكى تا اينكه جلودى آمد و با او ملاقات كرد و او را عزيمت داد پس محمد بن جعفر طلب امان كرد از جلودى و لباس سياه پوشيد و بر منبر بالا رفت و خود را از ادعاى امامت خلع كرد و گفت كه اين امر خلافت مخصوص مأمون است و مرا در آن حقى نيست پس از آن بيرون رفت بسوى خراسان و در جرجان مرد . از محمد بن اثرم مروى است كه در مدينه يكى از ملازمان محمد بن سليمان علوى بود زمان ابى السرايا يعنى سردار لشكر ميگويد كه اهل بيت محمد بن سليمان و غير ايشان بر گرد او جمع آمدند و با او بيعت كردند و به او گفتند كه اگر نزد ابى الحسن الرضا ( ع ) فرستى و او هم با ما باشد و امر ما يكى باشد بسيار خوب است محمد بن اثرم گويد كه محمد بن سليمان گفت نزد او برو و سلام مرا به او برسان و بگو اهل بيت تو اجتماع يافتنداند و دوست ميدارند كه تو با ايشان باشى پس اگر مصلحت ميدانى كه نزد ما بيائى چنان كن ميگويد كه در خدمت آن حضرت آمدم و او در حمرا بود پس آنچه پيغام داده بود و مرا بدان سبب فرستاده بود رسانيدم حضرت رضا ( ع ) فرمود سلام مرا به او برسان و بگو چون بيست روز گذشت من نزد تو مىآيم ابن اثرم ميگويد كه من نزد محمد بن سليمان آمدم و آنچه آن جناب پيغام داده بود رسانيدم و ما چند گاهى ديگر مكث كرديم چون روز هيجدهم شد ورقاء سر عسگر جلودى آمد و با ما مقاتله كرد و ما فرار كرديم و من بجانب صوران كه نزديك مدينه است فرار كردم ناگاه شنيدم كه هاتفى مرا فرياد مىكند و يا اثرم ميگويد چون بجانب او نگران شدم ديدم حضرت ابو الحسن الرضا ( ع ) بود و ميفرمود بيست روز گذشت با نه و محمد بن سليمان كه خروج كرد محمد بن سليمان داود بن حسن بن على بن ابى طالب ( ع ) بود . دلالت ديگرى : از معمر بن خلاد مروى است كه گفت ريان بن صلت كه فضل بن سهل او را ببعضى از نواحى خراسان فرستاده بود در مرو به من گفت كه دوست ميدارم كه اذن از براى من حاصل كنى از حضرت ابى الحسن و من بر آن جناب سلام كنم و دوست ميدارم كه مرا از جامهاى خود بپوشاند و از آن دراهم كه سكه باسم مبارك آورده شده است قدرى به من ببخشد پس بر حضرت رضا ( ع ) داخل شدم و قبل از آنكه چيزى به آن بزرگوار عرض كنم فرمود ريان ابن صلت اراده كرده است بر ما داخل شود و ميخواهد جامه هاى ما را بپوشد و دراهم ما به او عطا شود من او را اذن دادم پس او داخل شد و سلام كرد آن بزرگوار دو جامه به او عطا كرد و سى درهم از دراهم كه باسم آن بزرگوار سكه زده بودند به او بخشيد . دلالت ديگرى : از حسين بن موسى بن جعفر بن محمد مروى است كه گفت باتفاق جمعى از جوانان بنى هاشم گرد حضرت ابى الحسن الرضا ( ع ) بوديم كه بناگاه جعفر ابن\r\n","description":"","footnote":"","page_name":" 456 ","page_number":195},
  {"content":"\r\nعمر علوى بر ما گذاشت در حالى كه پژمرده و بدحال بود و لباس كهنه در برداشت بعضى از ما ببعضى ديگر نظر كرديم و از هيئت جعفر بن عمر خنده كرديم حضرت رضا ( ع ) فرمود عنقريب او را به بينيد كه مال بسيار و متابعينى بيشمار داشته داشته پس نگذشت مگر يك ماه و نحو آن كه والى مدينه شد و حال او نيكو شد و بر ما ميگذشت و خواجه سرايان و خدم و حشم با او بود و اين جعفر همان جعفر بن محمد بن عمر بن حسن بن على بن عمر ابن حسن بن على بن ابى طالب است . دلالت ديگرى : از حسين بن بشار مروى است كه گفت حضرت رضا ( ع ) فرمود عبد الله محمد را ميكشد من به آن جناب عرض كردم عبد الله بن هرون محمد بن هارون را ميكشد فرمود بلى عبد الله كه در خراسان است ميكشد محمد بن زبيده را كه در بغداد است طولى نكشيد كه مأمون امين را بقتل آورد . دلالت ديگرى : از عبد الرحمن بن ابى نجران و صفوان بن يحيى مروى است كه گفتند حسين بن قياما كه از رؤساى واقفيه بود از ما سؤال كه از حضرت رضا اذن از براى او حاصل كنيم در حضور مبارك او آيد ما از براى او اذن گرفتيم چون در حضور او آمد عرض كرد آيا تو امامى فرمود بلى عرض كرد من خدا را گواه ميگيرم كه تو امام نيستى ، راوى گويد كه آن جناب سر مبارك را مدت زمانى به زير انداخت و سر خود را ميگردانيد پس از آن سر مبارك را بلند كرد و به او فرمود چه چيز ترا دانا كرد كه من امام نيستم عرض كرد روايتى از حضرت ابى عبد الله بما رسيده است كه امام عقيم نخواهد بود و تو به اين سن رسيدهء و حال اينكه تو را فرزندى نيست راوى گويد كه آن جناب سر مبارك خود را زيادتر از مرتبه اول به زير انداخت و بعد بلند كرد و فرمود خدا را گواه ميگيرم كه چند روز و شبى نگذرد مگر اينكه خدا مرا ولدى روزى كند عبد الرحمن بن ابى نجران گويد كه از آن زمان ببعد ماهها را شمرديم در كمتر از يك سال خداوند حضرت ابى جعفر ( ع ) را به او كرامت فرمود راوى گويد كه حسين بن قياما وقتى در طواف ايستاده بود و طواف نميكرد حضرت موسى بن جعفر ( ع ) را نظر به او افتاد فرمود ترا چه مىشود خدا ترا حيران كند و بعد از اين دعا بر حضرت موسى ( ع ) واقف شد . دلالت ديگرى : از موسى بن مهران مروى است كه گفت در مدينه حضرت رضا ( ع ) را ديدم كه بهرثمه نظر كرد و فرمود گويا مىبينم هرثمه را كه بسوى هارون حمل مىشود و گردن او را مىزند و چنان شد كه آن جناب فرموده بود . دلالت ديگرى : از ابى حبيب بناجى مروى است كه گفت رسول خدا ( ص ) را در خواب ديدم كه در بناج در مسجدى فرود آمد كه در هر سال حجاج در آن مسجد فرود مىآمدند و گويا من در نزد او رفتم و سلام كرده و پيش روى او ايستادم و در نزد او طبقى يافتم كه آن\r\n","description":"","footnote":"","page_name":" 457 ","page_number":196},
  {"content":"\r\nطبق را از برگ خرماى مدينه بافته بودند و در آن طبق خرماى صيحانى بود پس گويا از آن خرما مشتى برداشت و به من عطا كرد من آن خرما را شمردم هجده دانه بود من آن خواب را چنين تعبير كردم كه بعد دهر خرمائى يك سال زندگانى ميكنم چون بيست روز گذشت در زمينى كه زارعين آن را براى كشت آماده ميكردند ايستاده بودم كه كسى نزد من آمد و مرا خبر داد بآمدن حضرت رضا ( ع ) از مدينه و نزول آن بزرگوار در آن مسجد و مردم را ديدم كه نزد او مىشتافتند من نيز به خدمت آن حضرت رفتم ديدم آن جناب در موضعى نشسته بود كه رسول ( ص ) را در خواب ديده بودم و زير پاى مباركش تخته حصيرى گسترده بود مثل آن حصيرى كه زير پاى پيغمبر بود و در پيش روى او طبقى كه از برگ خرما بافته شده و حاوى خرماى صيحانى بود موجود بود پس بر آن جناب سلام كردم پاسخ داد و مرا نزد خود طلبيد و يك مشت از آن خرما را به من عطا فرمود من آن خرما را شماره كردم عدد آن به قدر عدد خرمائى بود كه رسول خدا ( ص ) در خواب به من عطا فرموده بود من عرض كردم يا ابن رسول الله زيادتر از اين به من عطا فرما فرمود اگر رسول خدا زياده از اين به تو عطا فرموده است ما هم زياده از اين به تو عطا ميكنيم « مصنف گويد » از براى حضرت صادق ( ع ) نيز مثل اين دليلى هست كه آن را در دلائل ذكر كرده‌ام . دلالت ديگرى : از ابو احمد عبد الله بن عبد الرحمن معروف بصفوان مروى است كه گفت قافلهء از خراسان بيرون شد روى بكرمان و دزدهائى كه در كوه كرمان ساكن بودند كه آن كوه را قفص گويند بر قافله زدند و مردى را كه به بسيارى مال متهم كرده بودند نگاهداشتند و مدتى در دست ايشان باقى بود او را بانواع صدمات عذاب ميكردند بلكه خود را از ايشان بمال بخرد او را در ميان برف واداشتند ، دهان او را پر از برف كردند و بستند زنى از زنان ايشان را بر او رحم آمد و او را از بند رها كرد و او فرار كرد ليكن دهان و زبان او فاسد شد بطورى كه قدرت تكلم نداشت بخراسان رفت و شنيد كه حضرت على بن موسى الرضا ( ع ) در نيشابور است و در خواب ديد كه گويا كسى به او گفت پسر رسول خدا ( ص ) در خراسان وارد شده است از او سؤال كن از ناخوشى خود تا اينكه ترا تعليم دهد بدوائى كه به تو منفعت بخشد و از اين ناخوشى شفا يا بى آن مرد گفت كه من در واقعهء خواب ديدم كه گويا قصد آن بزرگوار كرده و بسوى او شكايت كردم از آنچه بر من آمده بود و خبر دادم او را بناخوشى خود فرمود زيره وسيعتر كه آن را به فارسى اويشان گويند و نمك گرفته و ميكوبى و دو يا سه مرتبه بر دهان خود ميريزى عافيت مىيابى پس آن مرد از خواب بيدار شد و فكر نكرد در آنچه در خواب ديده بود و بخلق اظهار نكرد تا اينكه بدروازه نيشابور وارد شد به او گفتند كه حضرت على بن موسى الرضا از نيشابور كوچ كرد و در رباط سعد است پس در خيال آن مرد گذشت كه قصد آن بزرگوار كرده و امر خود را عرض كند تا اينكه\r\n","description":"","footnote":"","page_name":" 458 ","page_number":197},
  {"content":"\r\nبه او دوائى بفرمايد كه بمرضش نفعى بخشد به اين قصد رو برباط سعد آورد و به آن بزرگوار وارد شد و عرض كرد يا ابن رسول الله امر من چنين و چنان شد و دهان و زبان من فاسد شده است و بر سخن گفتن قادر نيستم مگر به زحمت به من دوائى تعليم فرما كه نفعى بخشد آن بزرگوار فرمود آيا من در خواب تعليم تو نكردم برو و استعمال كن آن دوائى را كه تعليم تو كردم آن مرد عرض كرد يا ابن رسول الله چه مىبينى اگر اعاده فرمائى از براى من آن جناب فرمود زيره و اويشان و نمك بگير و بكوب و دو يا سه مرتبه بر دهان خود بريز كه به زودى عافيت يا بى آن مرد گويد آن دوائى كه آن بزرگوار فرمود استعمال كردم و عافيت يافتم ، ابو حامد احمد بن على بن حسين ثعالبى گويد كه من از ابى احمد عبد الله بن عبد الرحمن معروف بصفوانى شنيدم كه ميگفت من آن مرد را ديدم و اين حكايت از او شنيدم . دلالت ديگرى : از ريان بن صلت مروى است كه گفت چون خواستم بسوى عراق بيرون روم عزم نمودم وداع كردن حضرت رضا ( ع ) را و در قلب خود خيال كردم كه چون آن بزرگوار را وداع ميكنم از او سؤال ميكنم كه پيراهنى از جامه هاى بدن مبارك خود را به من عطا كند تا آن را بعد از مرگ كفن خود كنم و چند درهم از مال خود را به من بذل كند تا انگشتر از براى دخترهاى خود بسازم پس چون كه آن بزرگوار را وداع كردم گريه و حزن بر مفارقت آن حضرت مرا از سؤال جامه و درهم بازداشت و فراموشم شد چون از پيش روى آن حضرت بيرون رفتم به من صيحه زد كه اى ريان برگرد چون بازگشتم به من فرمود آيا نميخواهى پيرهنى از جامه هاى خود به تو دهم كه چون اجل تو در رسد آن را كفن خود كنى آيا نميخواهى چند درهم به تو دهم كه انگشتر از براى دختران خود بسازى من عرض كردم اى سيد من در قلب من گذشت كه اينها را از تو سؤال كنم و ليكن حزن مفارقت تو مرا از اين سؤال منع نمود پس آن بزرگوار بالش را بلند كرد و پيراهنى از زير آن بالش بيرون آورد و به من عطا كرد و يك طرف جاى نماز را بلند كرد و چند درهم بيرون آورد و به من عطا كرد من آن درهمها را شمردم سى درهم بود . دلالت ديگر : از احمد بن محمد بن ابى نصر بزنطى مروى است كه گفت من در حق حضرت ابى الحسين الرضا ( ع ) شك داشتم و نوشته به آن جناب نوشتم و در آن نوشته از او سؤال كردم اذن داخل شدن بر او را و در خيال خود گذرانيده بودم كه چون وارد بر او شوم از سه آيه از او سؤال كنم كه هر سه آيه را در قلب خود منعقد كرده بودم و در خاطرم بود چون جواب نوشته من آمد آن بزرگوار نوشته بود\r\nعافانا الله و اياك ) *\r\nخداوند ما و تو را عافيت بخشايد اما آنچه نوشته بودى از اينكه اذن دخول به تو دهم داخل شدن بر من مشكل است و اين طائفه بر من در آمدن مردم تنگ گرفته‌اند و الان تو قدرت ندارى بر من وارد شوى و لكن بعد از اين ان شاء الله وقت آن ميرسد و آنچه را كه من در خيال خود گذرانيده بودم\r\n","description":"","footnote":"","page_name":" 459 ","page_number":198},
  {"content":"\r\nكه از آن سؤال كنم از آيات سه گانه در جواب نوشته من نوشته بود و قسم به خدا كه هرگز آنها را ذكر نكرده بودم و چون جواب آنها به من رسيد مرا تعجب آمد از آنچه آن جناب در نوشته من نوشته بود و اولا ندانستم كه اينها جواب چيزى است كه من در قلب خود خيال كرده بودم و بعد از آن مطلع شدم كه آن جناب چه نوشته بود ضمنا مرقوم فرموده بود جواب خيالات من بوده است . دلالت ديگرى : از احمد بن محمد بن يحيى بن ابى نصر بزنطى مروى است كه گفت حضرت رضا ( ع ) حمارى نزد من فرستاد و من سوار شده بنزد آن بزرگوار رفتم و شب در خدمت آن عاليمقدار بودم و نشسته بوديم تا اينكه از شب آنچه خدا خواسته بود بگذشت و چون ميخواست برخيزد به من فرمود نمىبينم ترا كه قدرت داشته باشى بمدينه مراجعت كنى عرض كردم بلى فداى وجودت فرمود امشب را نزد ما بسر ميبرى و ببركت خدا صبح ميكنى عرض كردم فداى وجودت چنين ميكنم بعد از آن فرمود اى كنيز فراش مرا از براى او پهن كن و لحافى كه خودم در آن ميخوابم بينداز و بالش مرا زير سر او بگذار احمد گويد من در نزد خود خيال كردم كه آنچه در اين شب به من رسيده منزلتى است كه خدا براى من قرار داده زيرا آن حضرت حمار خود را از براى من فرستاده تا سوار شوم فراش خود را پهن كرده و در لحاف و بالش او شب را بروز آورده‌ام و احدى از اصحاب ما را اين افتخار نصيب و عطا نشده است احمد گويد من نشسته بودم و در نزد خود اين خيالها را ميكردم آن بزرگوار فرمود يا احمد امير المؤمنين در مرض زيد بن صوحان به عيادت او آمد و او بدين سبب بر مردم فخر كرد و تو در نزد خود فخر نكن و از براى خدا تواضع و تذلل كن و آن بزرگوار تكيه بر دست مبارك كرد و برخاست دلالت ديگرى : از ابى مسروق مروى است كه گفت جماعتى از واقفيه بر حضرت رضا ( ع ) وارد شدند و در آن جماعت على بن حمزه بطائنى ، محمد بن اسحق بن عمار ، حسن بن مهران و حسن بن ابى سعيد مكارى بودند پس على بن ابى حمزه به آن جناب عرض كرد فداى وجود مباركت شوم خبر بده ما را از پدر بزرگوارت كه حال او خوبست فرمود آن بزرگوار وفات كرد عرض كرد عهد امامت را بكه واگذار كرد فرمود به من واگذاشت عرض كرد همانا تو چيزى ميفرمائى كه احدى از پدران تو از على بن ابى طالب ( ع ) و بعد از آن بزرگوار نفرموده است فرمود لكن بهترين پدران من و افضل ايشان رسول خدا ( ص ) فرموده است ، عرض كرد آيا نميترسى بر خود از اينها يعنى از هارون و متابعان آنها فرمود اگر از آنها ميترسيدم آنها را اعانت ميكردم همانا ابو لهب نزد رسول خدا ( ص ) آمد و آن جناب را تهديد كرد رسول خدا ( ص ) به او فرمود اگر از جانب خود خدشه اى در قول و عمل من كردى من دروغگو باشم يعنى هر چه خواهى از من سؤال كن در جواب هر چه گويم اگر قدرت بر خدشه كردن من دارى من در اداى خود كاذبم و اين اول\r\n","description":"","footnote":"","page_name":" 460 ","page_number":199},
  {"content":"\r\nعلامتى بود از براى پيغمبر كه در نبوت خود آورد و اين اول علامتى باشد در امامت كه من از براى خود مىآورم از براى شما اگر از جانب هارون خدشه به من وارد آمد من دروغگو باشم حسن بن مهران به آن جناب عرض كرد كه اين معجزه تو از براى ما ثابت مىشود و آنچه ما ميخواستيم از معجزه از براى ما حاصل است اگر اين قول خود را اظهار كنى و همه جا بفرمائى آن بزرگوار فرمود چه اراده دارى آيا ميخواهى من بروم در نزد هارون و بگويم من امام هستم و تو چيزى نيستى عمل رسول خدا ( ص ) در اول امر چنين نبوده است بلكه اين مطلب را كه من اظهار داشتم باهل خود و دوستان خود و كسانى كه به آنها اعتماد داشت اظهار كرد پس آنها را باظهار اين مطلب تخصيص داد نه مردم را و شما اعتقاد داريد كه امامت از براى پدران من بود كه پيش از من بودند و قائل نيستند به اين كه تقيه منع مىكند على بن موسى الرضا را باينكه خبر دهد پدرش زنده است زيرا كه من از شما تقيه نميكنم در اينكه بگويم پدر من امام است پس چگونه تقيه ميكنم در اينكه ادعا كنم كه او زنده است اگر در واقع زنده باشد يعنى اين مطلب كه من بشما ميگويم كه پدرم وفات كرده است و زنده نيست شائبه دروغ گفتن از جهت تقيه نميرود « مصنف گويد » كه حضرت على بن موسى الرضا ( ع ) در اين سخنان از هارون الرشيد نترسيد و تقيه نكرد و به جهت اينكه در نزد او معهود بود كه مصاحب او مأمون خواهد شد نه هارون و تا آن زمان حيوة دارد . دلالت ديگرى : از يحيى بن بسار مروى است كه گفت بر حضرت رضا ( ع ) وارد شدم بعد از وفات پدر بزرگوارش و از آن جناب استفهام ميكردم از بعضى از سخنان كه با من تكلم فرموده بود آن جناب فرمود بلى يا سماع من عرض كردم فداى وجود مباركت شوم به خدا سوگند كه من در حالت طفوليت كه بمكتب ميرفتم ملقب به اين لقب شدم و مرا به اين لقب خواندند ميگويد كه آن بزرگوار در روى من تبسم فرمود . دلالت ديگرى : از هرثمة بن اعين مروى است كه گفت من رفتم در خانه مأمون كه برسيد و مولاى خود يعنى حضرت رضا ( ع ) داخل شوم و در خانه مأمون چنين شهرت يافته بود كه حضرت رضا ( ع ) وفات يافته است و اين خبر صحت نداشت پس من داخل شدم و خواستم اذن حضور بگيرم يكى از خدام معتمد مأمون كه غلامى بود موسوم به صبح ديلمى و حق ولايت و دوستى سيد من حضرت رضا ( ع ) دوست ميداشت بيرون آمد چون مرا ديد گفت اى هرثمه آيا نميدانى كه من در پنهان و آشكار معتمد مأمون هستم گفتم بلى ميدانم گفت بدان در ثلث اول شب من و سى نفر از غلامان موثق و امين خود را طلبيد چون بر او داخل شدم از بسيارى شمع شب او چون روز روشن بود در مقابل او شمشيرهاى برهنه نيز كه بزهر آب داده شده بود قرار داشت پس يك يك ما را طلبيد و\r\n","description":"","footnote":"","page_name":" 461 ","page_number":200},
  {"content":"\r\nبه زبان خود عهد و پيمان از ما گرفت در حالى كه احدى غير از ما در آنجا حضور نداشت پس از آن بما گفت اين عهد از براى شما لازم است و بايد آنچه را كه بشما امر كردم بدون تخلف انجام دهيد پس ما از براى او سوگند ياد كرديم بعد گفت هر يك از شما شمشيرى بدست گيرد و برويد در حجره على بن موسى الرضا ( ع ) و او را در هر حالى كه باشد نشسته يا ايستاده يا خوابيده بدون اينكه با او سخن گوئيد با شمشيرهاى خود گوشت و استخوان و خون و مغز او را داخل كنيد و بعد از آن فرشهاى او را برگردانده و برويش بيندازيد و خون شمشيرتان را بر آن فرشها بماليد و پاك كنيد و بعد نزد من آئيد كه اگر اين كار را انجام دهيد و پنهان و پوشيده داريد قرار داده‌ام كه بهر يك ده بدرهء درهم و ده زمين زراعت از ميان همهء املاكم انتخاب كرده و بشما بدهم و تا زنده‌ام اين عطيه را از شما قطع نكنم صبيح گويد كه ما شمشيرها را برداشته و بحجرهء آن حضرت وارد شديم آن بزرگوار بر پهلو خوابيده و انگشتان مباركش را حركت ميداد و سخنى ميگفت كه ما نه فهميديم صبيح گويد كه غلامان بسوى او شتافتند و شمشيرها را بر او فرود آوردند ولى من شمشير خود را گذاشته و ايستاده نظر ميكردم گويا آن بزرگوار ميدانست كه ما بر سر او ميريزيم لباسى در بر كرده بود كه شمشير بر آن كار نميكرد پس از آن فرشهاى او را برويش انداخته و نزد مأمون بازگشتند مأمون پرسيد چه كرديد گفتند به آنچه مأمور بوديم عمل كرديم گفت اينسخن را جايى نگوئيد و اين واقعه را پوشيده داريد چون طلوع فجر و ظهور سفيدى روز نزديك شد مأمون سر برهنه در مجلس خود نشست و تكمه هاى لباس خود را گشود و وفات آن حضرت را اظهار كرد و مهياى تعزيه شد پس از آن با پاى برهنه برخاست و اظهار حسرت ميكرد و روان شد و ما پيش روى او بوديم و چون در حجرهء آن بزرگوار آمد و بر او داخل شد همهمهء آن بزرگوار را شنيد بدنش بلرزه آمد و گفت كيست نزد آن حضرت گفتم يا امير المؤمنين ما را بر آن آگاهى نيست گفت بشتابيد به او نظر كنيد صبيح گفت ما بسوى خانه شتافتيم بناگاه ديديم سيد من در محراب خود نشسته نماز ميخواند و تسبيح ميگويد گفتم يا امير المؤمنين در محراب شخصى را ميبينم كه نماز ميخواند و تسبيح ميگويد از اين خبر بدنش بلرزه درآمد و مرتعش شد و گفت مرا فريب داديد خدا شما را لعنت كند و از ميان آن جماعت روى به من كرد و گفت اى صبيح نظر كن ببين كيست در نزد او نماز ميخواند يعنى ملاحظه كن آن حضرت است يا نه گفت من داخل شدم و مأمون برگشت چون بآستانه در رسيدم فرمود اى صبيح عرض كردم لبيك اى مولاى مولاى من و برو نزد او در افتادم فرمود برخيز خداوند ترا رحمت كند خواستند نور خدا را خاموش كنند يعنى به مجرد گفتگو كردن و بستن پيمان خدا نورش را با تمام رساند اگر چه كافران از آن كراهت داشته باشند صبيح گويد كه مراجعت كردم در نزد مأمون رويش\r\n","description":"","footnote":"","page_name":" 462 ","page_number":201},
  {"content":"\r\nچون شب تار تيره و ظلمانى بود به من گفت اى صبيح تو از عقب چه يافتى گفتم به خدا قسم كه آن جناب در حجره خود نشسته بود و مرا صدا زد و چنين و چنان به من گفت : صبيح گويد مامون تكمه هاى جامهء خود را بست و امر كرد جامه هاى او را برگرداندند يعنى لباس جلال او را آوردند و پوشيد و گفت بگوئيد كه حضرت رضا ( ع ) بيهوش شده بود و علت او افاقه شد هرثمه گويد كه من خدا را شكر و حمد بسيار كردم سپس بر سيد خود حضرت رضا ( ع ) داخل شدم چون مرا ديد فرمود آنچه صبيح از براى تو گفت از براى كسى حديث نكن مگر از براى كسى كه خدا قلب او را بمحبت و ولايت ما امتحان فرموده است عرض كردم اى سيد من چنين ميكنم فرمود اى هرثمه به خدا قسم مكر ايشان بما ضرر نميرساند تا اينكه اجل مكتوب بسر آيد و پيك مقصود درآيد . دلالت ديگرى : از جعفر بن محمد نوفلى مروى است كه گفت در پل اريق نزد حضرت رضا ( ع ) آمدم و بر او سلام كردم پس از آن نشستم و عرض كردم فداى وجودت شوم جمعى گمان ميكنند كه پدر بزرگوارت زنده است فرمود دروغ گفتند خدا ايشان را لعنت كند اگر زنده بود ميراث او قسمت نميشد و زنان او نكاح نميشدند و ليكن قسم به خدا كه مرگ را چشيد چنان كه على بن ابى طالب ( ع ) چشيد ميگويد كه من عرض كردم تكليف من چيست و مرا بچه چيز امر ميكنى فرمود بعد از من بر تو باد بفرزندم محمد و اما من از روى زمين ميروم و از برايم مراجعت نباشد و قبرى در طوس مبارك گرديده شود و دو قبر ببغداد من عرض كردم فداى وجودت يكى از آن دو قبر را ميدانم يعنى قبر بغداد را ميدانم قبر دوم از كيست فرمود به زودى بر تو معلوم مىشود پس از آن فرمود قبر من و قبر هارون چنين است دو انگشت خود را بهم چسبانيد . دلالت ديگرى : از حمزة بن جعفر ارجايى مروى است كه گفت هارون از يك در مسجد بيرون رفت و حضرت رضا ( ع ) از در ديگر داخل شد و از روى عبرت خطاب بهارون كرد كه چقدر خانه دور است و ملاقات در طوس نزديك است اى طوس اى طوس به زودى مرا و او را جمع كنى . دلالت ديگرى : از محمد بن حفص مروى است كه گفت حديث كرد از براى ما غلامى يا دوستدارى از عبد صالح حضرت ابى الحسن موسى بن جعفر ( ع ) و گفت من و جماعتى در بيابانى با حضرت رضا ( ع ) بوديم تشنگى سختى بما و حيوانهاى ما رسيد تا اينكه بر خود ترسيديم حضرت رضا موضعى را از براى ما وصف كرد و فرمود برويد در آن موضع كه آب بيابيد ميگويد كه ما به آن موضع آمديم و به آب رسيده آشاميديم و حيوانهاى خود را سيراب كرديم و عموم اهل قافله كه همراه ما بودند سيراب شدند بعد از آن كوچ كرديم و حضرت ما را بجستجوى آن چشمه امر كرد ولى از جستجوى خود نتيجهء نگرفته و اثرى از چشمه نيافتيم و بجز پشك شتر چيزى\r\n","description":"","footnote":"","page_name":" 463 ","page_number":202},
  {"content":"\r\nنديديم ، آن مرد اين حديث را از براى مردى از فرزندان قنبر كه در حدود يك صد و بيست سال از عمرش گذشته بود ذكر ميكرد و آن مرد قنبرى مرا به مثل اين حديث بدون كم و زياد خبر داد و گفت من نيز با آن مرد در خدمت آن بزرگوار بودم و آن مرد قنبرى مرا خبر داد كه آن بزرگوار در آن سفر بسوى خراسان ميرفت . دلالت ديگرى : از محول سجستانى مروى است كه گفت چون قاصد مأمون براى احضار حضرت رضا ( ع ) از خراسان بمدينه وارد شد و من در مدينه بودم آن بزرگوار براى وداع حضرت رسول ( ص ) به مسجد وارد شد و چند مرتبه آن بزرگوار را وداع ميكرد و باز ميگشت بسوى قبر مطهر و صدايش را بگريه و ناله بلند ميكرد من پيش رفتم و به آن عالى مقدار سلام كردم جوابم داد ، او را بطلب مأمون تهنيت گفتم فرمود مرا واگذار همانا از جوار جد بزرگوارم بيرون ميروم و در غربت ميميرم و در پهلوى هارون دفن ميشوم ميگويد تا خراسان آن بزرگوار را متابعت كرده و همراه بودم تا اينكه در طوس وفات كرد و او را در جنب هارون دفن كردند . دلالت ديگرى : از محمد بن ابى عبد الله كوفى مروى است كه گفت حديث كرد ما را سعد بن مالك از ابى حمزه از ابن كثير كه گفت چون موسى بن جعفر ( ع ) وفات كرد و مردم در امر او واقف شدند و بعد از او امامى را قائل نشدند و من در آن سال حج كردم بناگاه حضرت رضا ( ع ) را ديدم و در قلب خود وقف به حضرت موسى بن جعفر ( ع ) را گذرانيدم و يا امامت حضرت رضا ( ع ) را و نزد خود اين آيهء شريفه را تلاوت كردم * ( أَ بَشَراً مِنَّا واحِداً نَتَّبِعُه ) * تا آخر آيه ، تا اين خيال كردم آن بزرگوار مثل برق و زنده بر من گذشت و فرمود به خدا قسم من آن بشرم كه بر تو واجب است مرا متابعت كنى من عرض كردم بسوى خدا و بسوى تو پناه ميبرم و معذرت ميخواهم كه مرا عفو فرمائيد فرمود لغزش تو بخشيده است . « مصنف گويد » غير واحدى از مشايخ از محمد بن ابى عبد الله كوفى اين حديث را از براى من به اين اسناد حديث كرده است . دلالت ديگرى : از حسن بن على الوشا مروى است كه حضرت رضا ( ع ) به من فرمود كه هنگامى كه خواستند مرا از مدينه بخراسان آورند عيال خود را جمع كرده و به آنها امر كردند بر من گريه كنند تا گريه آنها را بشنوم پس از آن دوازده هزار دينار بين ايشان قسمت كرده و گفتم آگاه باشيد كه من هرگز بسوى عيال خود مراجعت نخواهم كرد . دلالت ديگرى : از ابو محمد غفارى مروى است كه گفت قرض بسيارى پيدا كردم و در نزد خود گفتم كه غير از سيد و مولايم حضرت ابى الحسين على بن موسى الرضا ( ع ) كسى اين قرض را ادا نكند چون صبح كردم به منزل آن بزرگوار رفته و اذن دخول خواستم و پس از كسب اجازه و دخول در منزل پيش از اينكه سخنى بگويم به من فرمود يا ابا محمد حاجت تو را دانستيم\r\n","description":"","footnote":"","page_name":" 464 ","page_number":203},
  {"content":"\r\nو بر ما است ادا كردن قرض تو ، آن روز را در خدمت آن بزرگوار شام كرده چون طعام از براى افطار حاضر كردند و طعام صرف شد فرمود اى ابا محمد شب را در اينجا بسر ميبرى يا به منزل خود مراجعت ميكنى عرض كردم اى سيد من اگر حاجتم را برآورى دوست دارم كه مراجعت كنم آن بزرگوار از زير فرش مشتى زر به من داد چون بيرون آمدهء و بنزديك چراغ آوردم ديدم زرهاى زرد و سرخ مخلوط بود اول دينارى كه بدستم آمده و بنقش آن نظر كردم بر آن نقش شده بود اى ابا محمد اينها پنجاه دينار است بيست و شش دينار آن از براى ادا كردن قرض تست و بيست و چهار دينار ديگر براى نفقهء عيالت چون صبح كردم و در ميان زرها جستجو كردم آن دينارى كه اين مطلب در آن نقش بود نيافتم و چيزى از دينارها هم كم نبود . دلالت ديگرى : از موسى بن عمر بن بزيع مروى است كه گفت در نزد من دو كنيز حامله بود به حضرت رضا ( ع ) نوشتم كه مرا از اينها اعلام كند و از او مسألت كردم كه دعا كند خداوند اين دو طفل را كه در شكم اين دو كنيز است پسر قرار دهد نه دختر و مرا به اين عطيه مفتخر كند آن بزرگوار توقيع كرد كه ان شاء الله دعا ميكنم پس از آن آن جناب ابتدا فرمود بنوشتهء مستقلى بدين مضمون * ( بِسْمِ الله الرَّحْمنِ الرَّحِيمِ ) * خداوند برحمت خود در دنيا و آخرت ما و شما را بنيكوتر صحتى عافيت و صحت دهد امور در دست خدا است مقدرهاى خود را در آن جارى مىكند به آن قسمت كه خودش خواهد ، ان شاء الله پسرى و دخترى از براى تو متولد شود پسر را محمد نام بگذار و دختر را فاطمه بمباركى و فيروزى خدا ميگويد پسرى و دخترى از براى من متولد شد بنا بر آنچه آن بزرگوار فرموده بود . دلالت ديگرى : از حسن بن على بن فضال مروى است كه گفت عبد الله بن مغيره ميگفت كه من واقفى بودم و در حالى كه مذهب وقف داشتم حج گزاردم چون به مكه رفتم در خاطرم گذشت كه آيا اين مذهب درست است يا نه پس بملتزم كعبه آويختم و عرض كردم پروردگارا تو خواهش و اراده مرا ميدانى مرا ارشاد كن ببهترين دينها و چنين در قلبم واقع شد كه نزد حضرت رضا ( ع ) بيابم و آمدم بمدينه و درب خانهء آن بزرگوار ايستاده و بغلام گفتم بمولاى خود عرض كن كه مردى از اهل عراق بر در خانه ايستاده است ناگاه شنيدم كه آن بزرگوار فرياد كرد اى عبد الله بن مغيره داخل شو من داخل شدم چون به من نظر كرد فرمود خدا دعاى ترا مستجاب كرد و ترا بدين خود هدايت نمود من گفتم اشهد انك حجة الله و امين الله على خلقة . دلالت ديگرى : از داود بن رزين مروى است كه گفت از حضرت ابى الحسن موسى بن جعفر ( ع ) در نزد من مالى بود آن بزرگوار فرستاد قسمتى از آن مال را گرفت و قسمتى\r\n","description":"","footnote":"","page_name":" 465 ","page_number":204},
  {"content":"\r\nديگر را در نزد من باقى گذاشت و فرمود هر كس بعد از من نزد تو آمد و باقى مال را از تو مطالبه كرد او صاحب و مولاى تو خواهد بود و چون آن بزرگوار درگذشت و دنيا را وداع گفت على ( ع ) فرزند دلبندش نزد من فرستاد و مطالبهء باقى مال را كرد و فرمود كه فلان و فلان مبلغ است من آن مقدار مال كه در نزدم بود دادم . دلالت ديگرى : از حسن بن على الوشا مروى است كه گفت عباس بن جعفر بن محمد بن اشعث از من درخواست نمود كه از حضرت رضا ( ع ) سؤال كنم كه هر نامه اى كه عباس به آن بزرگوار مينويسد بعد از خواندن پاره كند از ترس اينكه مبادا در دست غير از آن بزرگوار افتد وشا گويد قبل از اينكه من به آن بزرگوار عرض كنم كه نوشته هاى عباس را بعد از خواندن پاره كند آن حضرت به من نوشت كه برفيق خود اعلام كن كه چون كتابتى به من مينويسد پس از خواندن پاره ميكنم . دلالت ديگرى : از احمد بن محمد بن ابى نصر بزنطى مروى است كه گفت من نزد خود خيال كردم كه چون بر حضرت ابى الحسن الرضا ( ع ) وارد شوم از او سؤال كنم كه از سن شريفش چقدر گذشته است و چون بر آن بزرگوار وارد شده و در مقابلش نشستم آن حضرت بسويم نظر ميكرد و از روى فراست بصورتم مينگريست پس از آن فرمود از عمر تو چقدر گذشته است عرض كردم فدايت شوم چنين و چنان از عمرم گذشته است فرمود من از تو بزرگترم زيرا كه چهل و دو سال از عمرم گذشته است عرض كردم فداى وجودت شوم به خدا قسم كه ميخواستم از اين مطلب سؤال كنم فرمود بتحقيق كه من ترا خبر دادم . دلالت ديگرى : از زروان مدائنى مروى است كه بر حضرت رضا ( ع ) وارد شد و ميخواست از آن جناب از حال عبد الله بن جعفر سؤال نمايد ميگويد كه آن بزرگوار دست مرا گرفت و بر سينهء خود قرار داد پيش از آنكه آنچه اراده كرده‌ام از براى او ذكر كنم به من فرمود اى محمد برادرم عبد الله امام نبود و به اين ترتيب قبل از اينكه از اراده خود سؤال كنم مرا آگاه كرد . دلالت ديگرى : از محمد بن عيسى بن يقطينى مروى است كه گفت از هشام عباسى شنيدم كه ميگفت بر حضرت ابى الحسن الرضا ( ع ) داخل شدم و ميخواستم از آن حضرت سؤال كنم دعائى بر من بخواند كه سر دردى كه عارضم شده است رفع شود و دو جامه از جامه هاى خود كه بر آنها محرم ميشد به من ببخشد ولى چون بر آن حضرت داخل شده و مسائل خود را سؤال كرده و جواب شنيدم حاجات خود را فراموش كردم چون آن حضرت را وداع كرده و برخاستم كه بيرون روم فرمود بنشين پيش روى او نشستم دست مباركش را روى سرم نهاد و دعائى خواند و دو جامه از جامه هاى خود را نيز طلب كرد و فرمود در ميان اين\r\n","description":"","footnote":"","page_name":" 466 ","page_number":205},
  {"content":"\r\nدو جامه احرام بسته‌ام هشام عباسى گويد كه در مكه دو جامهء سعديه ميخواستم كه از براى پسرم برسم سوقات آورم و آن نوع از جامه را به آن طرزى كه ميخواستم در مكه نيافتم تا آنكه در وقت مراجعت از راه مدينه بر حضرت ابى الحسن الرضا ( ع ) وارد شدم چون ايشان را وداع كرده و برخاستم كه بيرون آيم آن بزرگوار دو جامهء سعديه طلب كرد كه منقش بوده به آن قسمى كه طالب بودم و آنها را به من عطا كرد . دلالت ديگرى : از حسين بن موسى مروى است كه گفت روزى با حضرت رضا ( ع ) بيرون رفتم بيكى از املاك آن بزرگوار در آن روز هيچ ابر در آسمان نبود چون نزد آن بزرگوار رسيديم فرمود لباسى كه شما را از باران محفوظ نگاهدارد با خود برداشته‌ايد عرض كردم بچنين لباسى ما را احتياجى نيست و ابرى در آسمان نيست و ما را از باران خوفى نيست فرمود من آن لباس را برداشته‌ام و به زودى بر شما مىبارد ميگويد كه ما راه نرفتيم مگر اندكى كه ابر بر روى آسمان بلند شد و باريدن گرفت تا آنكه ما خود را ملامت كرديم كه چرا لباسى برنداشتيم تا ما را از باران نگاهدارد در آن روز احدى از ما باقى نماند مگر آنكه از باران همه بدن و لباسش تر شد . دلالت ديگرى : از موسى بن مهران مروى است كه به حضرت رضا ( ع ) نوشت و از آن جناب سؤال كرد دعا كند خداوند پسرى به او كرامت كند آن بزرگوار به او نوشت خداوند پسرى صالح به تو عطا كرد پس آن پسرى كه داشت بمرد و خداوند پسرى ديگر به او عطا كرد . دلالت ديگرى : از هيثم بن ابى مسروق از محمد بن فضيل مروى است كه گفت در وادى مر كه يك منزلى مكه است وارد شدم و مرا ناخوشى در پهلو و پاى حادث شد كه آن را عرق المدنى گفتندى پس در مدينه بر حضرت رضا ( ع ) داخل شدم فرمود از چيست كه ترا دردناك مىبينم عرض كردم چون بوادى مر رسيدم مرا ناخوشى عرق المدنى در پهلو و پاى پيدا شده است پس آن بزرگوار به آن مرضى كه در پهلوى من و زير بغل من حادث شده بود اشاره كرد و سخنى فرمود و آب دهان مبارك بر آن انداخت و فرمود ترا از اين ناخوشى كه در پهلو ظاهر شده باكى نخواهد بود و نظر كرد به بيمارى كه در پايم بود و فرمود حضرت امام محمد باقر ( ع ) فرموده است كه هر كس از شيعيان ما كه ببلائى مبتلا شود و صبر كند خداوند پاداش هزار شهيد به او عطا كند من به خود گفتم به خدا قسم كه هرگز من از اين مرضى كه در پاى دارم خلاصى نيابم و خوب نشوم هيثم گويد كه محمد بن فضيل پيوسته از جهت اين مرض لنگ بود تا مرد . دلالت ديگرى : از ابى الحسن الراشد مروى است كه گفت چند بار از براى من آوردند در آن حال فرستادهء حضرت رضا ( ع ) رسيد پيش از آنكه در كتابتها نظر كنم يا\r\n","description":"","footnote":"","page_name":" 467 ","page_number":206},
  {"content":"\r\nآنكه كتابتى از براى آن حضرت بفرستم به من گفت كه حضرت رضا ( ع ) فرمود دفتر مرا بفرست و حال اينكه هرگز در منزل من دفترى نبود راشد گويد كه من گفتم آيا آن جناب طلب كرده است چيزى را كه عارف و شناسائى بتصديق كردن آن نباشم و چيزى نيابم و بر چيزى بر نخورم چون فرستادهء آن حضرت بازگشت من گفتم بايست در مكان خود و بعضى از بارها را گشودم دفترى در آن يافتم كه عالم به آن نبودم و ليكن ميدانستم كه آن بزرگوار به غير از حق طلب نميكند پس آن دفتر را از براى آن حضرت فرستادم . دلالت ديگرى : از ابى محمد بصرى مروى است كه گفت حضرت رضا ( ع ) قدم مبارك به آن اطراف نهاد من به آن بزرگوار نوشتم و از او اذن خواستم كه در شهرى بعنوان تجارت بيرون روم آن بزرگوار نوشت كه اقامت كن و در جايى قدم نگذار من دو سال اقامت كردم بعد از آن آن جناب مرتبهء دوم در آن سرزمين قدم نهاد من به او نوشتم و طلب اذن كردم آن حضرت به من نوشت بمباركى و فيروزى بيرون ميروى كه صنع خدا از براى تو مبارك است و امر تغيير خواهد كرد من بيرون رفتم و بمنفعت رسيدم و در بغداد هرج و مرج شده بود من از آن فتنه سلامتى يافتم . دلالت ديگرى : از احمد بن عبد الله حارثه كرخى مروى است كه گفت فرزند از براى من باقى نميماند ده فرزند و كسرى از من فوت كرده بودند حج كردم و بر حضرت ابى الحسن الرضا ( ع ) داخل شدم و آن حضرت بنزد من بيرون آمد و جامهء گلى رنگ پوشيده بود سلام كردم و دست مباركش را بوسيدم و چند مسأله از او پرسيدم بعد از آن شكايت كردم كه فرزند براى من باقى نميماند آن حضرت سر مبارك را زير انداخت و بسيار دعا كرد بعد فرمود اميدوارم كه تو مراجعت كنى و برايت حملى باشد و بعد از تولد او ولد ديگر از برايت متولد شود و در زمان حيات خود از آنها بهره مند شوى و حقتعالى چون اراده كند دعا را مستجاب كند ، مستجاب مىكند و بر هر چيزى قدرت دارد ميگويد كه من از سفر حج به منزل خود بازگشتم و عيال خود كه دختر خالم بود حامله يافتم او از برايم پسرى زائيد ابراهيم نام نهادم و بعد از آن حامله شد پسر ديگرى زائيد نامش را محمد برداشتم و او را مكنى به ابو الحسن كردم ابراهيم سى سال و كسرى زنده بود و ابو الحسن بيست و چهار ساز زنده ماند و بعد از آن هر دو بيمار شدند و من به حج رفتم چون مراجعت كردم هر دو بيمار بودند دو ماه پس از ورود من ابراهيم در اول ماه فوت كرد و ابو الحسن در آخر ماه وفات يافت و احمد كه بعد از اين دو نفر متولد شده بود يك سال و نيم زنده بود بعد فوت كرد و قبل از اين دو فرزند هر فرزند از براى او بوجود مىآمد يك ماه بيشتر زنده نميماند . دلالت ديگرى : از سعد بن سعد از حضرت ابى الحسن الرضا ( ع ) مروى است كه\r\n","description":"","footnote":"","page_name":" 468 ","page_number":207},
  {"content":"\r\nآن حضرت را نظر به مردى افتاد و به او فرمود بنده خدا به آنچه خواهى وصيت كن و مستعد و آماده باش از براى چيزى كه ناچار در آن واقع شوى يعنى مهياى مرگ باش و همانطور كه آن بزرگوار فرموده بود بعد از سه روز آن مرد وفات يافت . دلالت ديگرى : از عبد الله بن محمد هاشمى مروى است كه گفت روزى بر مأمون داخل شدم و مرا نشانيد و هر كسى كه در نزد او بود بيرون كرد پس از آن طعام طلب كرد ما طعام خورديم بعد خود را ببوى خوش پاكيزه كرديم بعد امر كرد پرده زدند و رو كرد ببعضى از كسانى كه پشت پرده بودند و گفت ترا به خدا قسم كه بايد بگوئى شعرى كه انشاء كردهء در حزن و مرثيه و خوشى اهل طوس پس از آن حرم مرا گفت\r\n\r\nسقيا لطوس و من اضحى بها قطنا\r\nمن عترة المصطفى ابقى لنا حزنا\r\n\r\nيعنى گوارا باد از براى طوس و كسانى كه روز كردند در حالتى كه در طوس ساكنند از جهت عترت رسول خدا و از براى ما اندوه باقى گذاشته شده است عبد الله گويد كه مأمون گريه كرد و به من گفت اى عبد الله آيا ملامت ميكنند مرا اهل بيت من و اهل بيت تو كه حضرت رضا ( ع ) را از براى خلافت نصب كرده‌ام پس به خدا قسم كه حديث كنم ترا بحديثى كه از آن تعجب كنى روزى من نزد حضرت رضا ( ع ) آمده و به او عرض كردم فداى وجودت شوم پدران بزرگوارت موسى و جعفر و محمد و على بن الحسين ( ع ) بودند و در نزد ايشان بود علم گذشته و علم آينده تا روز قيامت و توئى وصى اين قوم و وارث ايشان و در نزد تست علم ايشان و مرا بسوى تو حاجتى است فرمود بگو حاجت خود را عرض كردم اين كنيز كه در صفا و حسن يگانهء دهر است و نهايت محبت و تقرب به من دارد و احدى از كنيزكان خود را بر او مقدم نميدارم مكرر حامله شده و حمل او سقط شده است و اكنون نيز حامله مىباشد مرا راهنمائى كن به چيزى كه او را معالجه كنم تا سالم باشد و طفل او عيب نكند آن بزرگوار فرمود از سقط اين طفل خوف مكن كه اين كنيزك از آفت سالم مىشود و پسرى ميزايد كه شبيه ترين مردم است بمادر خود و او را انگشت كوچكى باشد زياده بر انگشتان در دست راست كه آن انگشت آويزان نباشد و در پاى چپ او نيز انگشت كوچكى باشد كه آويزان نباشد پس در نزد خود گفتم كه شهادت مىدهم كه خداوند بر هر چيزى قادر است بعد از آن اين كنيزك زائيد پسرى را كه بمادر خود شباهت تمام داشت و در دست راست او انگشت كوچك كه آن را خنصر گويند زائد بر انگشتانش روئيده بود و آويزان نبود و در پاى چپ او نيز انگشت خنصر كه انگشت كوچك است زياده بر انگشتان روئيده بود و آويزان نبود و همانطور بود كه حضرت رضا ( ع ) از برايم وصف كرده بود پس كيست كه مرا ملامت كند بر اينكه او را بر خلافت نصب كرده ام\r\n","description":"","footnote":"","page_name":" 469 ","page_number":208},
  {"content":"\r\nو حديث زياده از اين است و آن زياده را حذف كرديم و ذكر نكرديم و لا قوة الا با لله العلى العظيم « مصنف گويد » كه حضرت رضا ( ع ) به اين واقعه دانا بود بسبب آنچه بدان بزرگوار رسيده بود از پدران او از رسول خدا ( ص ) و سبب علم رسول اينست كه جبرئيل بر او فرود آورد اخبار خلفاء و اولاد ايشان را از بنى اميه و بنى عباس و حوادثى كه در زمان ايشان رخ ميداد و آنچه بر دست ايشان جريان مىيافت و لا قوة الا با لله .\r\n\r\n« باب چهل و هفتم » « در ذكر خبرى كه دلالت دارد بر امامت آن بزرگوار در واقعهء كه اجابت فرموده است حقتعالى نفرين آن جناب را در حق به كار بن عبد الله بن مصعب بن زبير بن به كار چون بر آن بزرگوار ستم كرده بود . »\r\nاز على بن محمد نوفلى مروى است كه گفت مردى چيزى از زبير بن به كار مطالبه كرد چون انكار كرد طلب قسم از او كرد در ميان قبر و منبر و آن نابكار قسم خورد و بيمارى پيسى او را فرو گرفت و من او را ميديدم كه دو ساق و دو قدم او پيسى بسيار داشت و پدر او به كار بر حضرت رضا ( ع ) ستم كرده بود در امرى و آن بزرگوار بر او نفرين كرد و هنگام نفرين آن حضرت به كار از قصرى بيفتاد و گردنش شكست و اما پدر او عبد الله بن مصعب عهد يحيى بن عبد الله بن حسين را شكست چه كه در پيش روى هارون الرشيد بود و گفت يا امير المؤمنين يحيى را بقتل آور كه اعتمادى و وثوقى به او نيست يعنى شايد در صدد قتل خليفه برآيد يحيى بهارون گفت كه عبد الله ديروز با برادر من بيرون رفت و از براى او شعرهاى چند كه از خودش بود انشا كرده است عبد الله منكر اين مطلب شد يحيى او را قسم داد به بيزارى از اين عمل و تعجيل مكافات يعنى او را به اين نوع قسم داد كه بگويد اگر دروغ گويم از حول و قوهء بيزار باشم بحول و قوهء خودم و اگر دروغ گويم خداوند مكافات مرا كه هلاكت است بدهد و چون قسم\r\n","description":"","footnote":"","page_name":" 470 ","page_number":209},
  {"content":"\r\nخورد در همان وقت تب كرد و سه روز بعد از آن مرد و چند مرتبه قبر او در زمين فرو رفت و اين خبر طولانى است من مختصر كردم .\r\n\r\n« باب چهل و هشتم » « در ذكر خبرى كه دلالت دارد بر امامت آن بزرگوار چه آن جناب احوال خود را بمأمون خبر داده است كه آن بزرگوار بغداد را نمىبيند و بغداد هم او را نمىبيند و چنين شد كه او فرموده بود . »\r\nاز محمد بن عباد مروى است كه گفت روزى مأمون به حضرت رضا ( ع ) عرض كرد ان شاء الله داخل بغداد ميشويم و چنين و چنان ميكنيم آن بزرگوار فرمود يا امير المؤمنين تو داخل بغداد ميشوى چون خلوت كردم به او عرض كردم چيزى شنيدم كه مرا محزون كرد و آن مطلب را عرض كردم فرمود يا با حسن ( هميشه آن حضرت كنيه مرا بلفظ ابا حسن بدون الف و لام ميگفت ) مرا با بغداد چه كار است نه من بغداد را مىبينم و نه بغداد مرا خواهد ديد يعنى بعد از وفات هم ببغداد دفنم نميكنند .\r\n\r\n« باب چهل و نهم » « در ذكر اخبارى كه دلالت دارد بر امامت آن بزرگوار در اجابت فرمودن حقتعالى نفرين آن حضرت را در حق آل برمك و در اخبار آن بزرگوار بر آنچه بر ايشان وارد آيد و باينكه صدمهء از هرون الرشيد به آن حضرت نميرسد . »\r\nاز محمد بن فضيل مروى است كه گفت در آن سالى كه هارون آل برمك را گرفت و آنها را بانواع عذاب و شكنجه بقتل رساند اول مرتبه جعفر بن يحيى را بقتل آورد و يحيى بن\r\n","description":"","footnote":"","page_name":" 471 ","page_number":210},
  {"content":"\r\nخالد را حبس كرد و بر برامكه وارد شد آنچه وارد شد . حضرت ابو الحسن الرضا ( ع ) در غرفه ايستاده بود دعا ميكرد و سر مبارك را حركت ميداد از او اين مطلب را سؤال كردند فرمود بپيشگاه خدا برامكه را نفرين ميكنم بسبب صدماتى كه بر پدر بزرگوارم وارد آوردند و خداوند امروز دعاى مرا در حق ايشان مستجاب كرد و چون مراجعت كرد درنگ نكرد مگر اندكى تا اينكه جعفر و يحيى را گرفتند و وضع ايشان تغيير كرد و از اوج رفعت و عزت به خاك مذلت افتادند ؛ از حسن بن على الوشا از مسافر مروى است كه گفت من در منى با حضرت رضا ( ع ) بودم يحيى بن خالد با قومى از آل برمك از آنجا بگذشت آن بزرگوار فرمود مسكينهاى اين طائفه نميدانند بر ايشان در سال جارى چه وارد آيد پس از آن فرمود آه وا عجبا از اين واقعه من و هارون مثل اين دو هستيم و دو انگشت مبارك را به يكديگر چسبانيد مسافر گفت به خدا قسم كه من معنى اين عمل را ندانستم تا اينكه آن بزرگوار را جنب هارون دفن كردند . از موسى بن مهران مروى است كه گفت از جعفر بن يحيى شنيدم كه ميگفت از عيسى بن جعفر شنيدم كه هنگامى كه هارون از رقه ( شهريست در بغداد ) متوجه مكه شد بهارون گفت ياد بياور آن قسمى را كه در حق آل ابى طالب ياد كردى چه سوگند ياد كردى كه اگر كسى بعد از موسى ( ع ) ادعاى امامت بكند گردن او را بزنى آيا صبر ميكنى و حال اينكه على فرزند موسى ادعاى امامت مىكند و مردم آنچه را كه در حق پدرش ميگفتند در حق او اظهار ميدارند ، هارون از روى غضب بعيسى نظر كرد و گفت چه فكر ميكنى ميخواهى تمام آنان را بقتل رسانى موسى بن مهران گويد چون اين واقعه را شنيدم بحضور حضرت رضا ( ع ) رفتم و ايشان را مطلع كردم فرمود چيست مرا با ايشان به خدا قسم كه قدرت ندارند كارى در حق من كنند . از صفوان بن يحيى مروى است كه گفت چون حضرت ابو الحسن موسى بن جعفر وفات يافت و حضرت رضا ( ع ) در امر امامت سخن گفت بر او نگران شده و بايشان عرض كردم امر بزرگى را اظهار فرمودى از عمل اين طاغى بر تو بيمناكم فرمود هر چه جد و جهد كند او را بر من راهى نيست ، صفوان گويد شخصى معتمد و موثق خبر داد كه يحيى بن خالد به آن طاغى ( هارون ) گفت اين على ( ع ) فرزند موسى است و ادعاى امر خلافت مىكند هارون گفت آيا كفايت نكرد آنچه بپدرش كرديم آيا ميخواهى جميع آنها را در معرض قتل آوريم ، بتحقيق كه برامكه دشمن اهل بيت رسول الله بود و عداوت ايشان را اظهار ميكردند .\r\n","description":"","footnote":"","page_name":" 472 ","page_number":211},
  {"content":"\r\n\r\n« باب پنجاهم » « در ذكر دو خبرى كه دلالت بر امامت آن بزرگوار دارد در موضوع خبر دادن آن حضرت باينكه با هارون در يك محل مدفون خواهد شد »\r\nاز موسى بن مهران مروى است كه گفت على بن موسى الرضا ( ع ) را در مسجد مدينه ملاقات كردم در حالى كه هارون خطبه ميخواند فرمود آيا مىدانيد كه من و او در يك خانه مدفون خواهيم شد . از محمد بن فضيل مروى است كه خبر داد مرا كسى كه از حضرت رضا ( ع ) شنيده بود در حالى كه آن بزرگوار در منايا در عرفات بهارون نظر ميكرد فرمود من و هارون اين چنين باشيم و دو انگشت خود را بهم چسبانيد و ما مقصود آن بزرگوار را ندانستيم تا اينكه واقعهء طوس بوقوع پيوست و مأمون امر كرد حضرت رضا ( ع ) را در جنب قبر هارون دفن كردند .\r\n\r\n« باب پنجاه و يكم » « در خبر دادن آن حضرت باينكه او را بزهر ميكشند و پهلوى قبر هارون دفن مىشود »\r\nاز عبد السلام بن صالح هروى مروى است كه گفت از حضرت رضا ( ع ) شنيدم كه ميفرمود همانا به زودى از روى ستم با زهر شهيد ميشوم و مرا جنب هارون دفن ميكنند و حقتعالى خاك مرا محل آمد و رفت شيعهء من و اهل محبت من قرار خواهد داد پس هر كس مرا در محل غريبى زيارت كند زيارت كردن من در روز قيامت براى او واجب شود و به حق آن كسى كه محمد را بنبوت اكرام داشت و بر جميع خلقش برگزيد احدى از شما نزديك قبر من نماز نگذارد به قدر دو ركعت مگر آنكه مستحق آمرزش خداوند شود در روزى كه او را ملاقات كند و پاداش او را به بيند و به حق آن كسى كه بعد از محمد ( ع ) ما را بامامت اكرام داشته و بوصايت آن جناب مخصوص داشت زوار قبر من گراميترند در روز قيامت نزد خدا بر\r\n","description":"","footnote":"","page_name":" 473 ","page_number":212},
  {"content":"\r\nجميع خلق كه در صحراى محشر قدم گذارند و مؤمنى نيست كه قبر مرا زيارت كند و قطرهء آبى به روى خود ريزد مگر آنكه خدا آتش را بر جسدش حرام كند .\r\n\r\n« باب پنجاه و دوم » « در ذكر خبرى كه دلالت دارد بر صحت فراست آن جناب و شناسائى او باهل ايمان و اهل نفاق »\r\nاز عبد الرحمن بن ابى نجران مروى است كه گفت حضرت ابو الحسن الرضا ( ع ) كتابتى بيكى از اصحاب خود نوشت و او مرا به خواندن آن نامه واداشت به اين مضمون بود كه ماهر مردى را به بينيم حقيقت ايمان و حقيقت نفاق او را مىشناسيم .\r\n\r\n« باب پنجاه و سوم » « در شناسائى آن جناب بجميع لغتها »\r\nاز ياسر خادم مروى است كه گفت حضرت ابى الحسن ( ع ) غلامانى داشت كه از اهل صقلب و روم بودند وقتى در نزد ايشان بود شنيد كه به زبان صقلبيه و روميه تكلم كرده و ميگويند كه ما در هر سال در شهر خود فصد ميكرديم و در اينجا فصد نكرده‌ايم چون صبح شد آن حضرت بيكى از اطباء مراجعه كرده و فرمود فلان غلام را فلان رك و از فلان غلام فلان رك و از فلان غلام فلان رك را فصد كن و اى ياسر تو فصد مكن ليكن من فصد كردم و دستم ورم كرد و سرخ شد آن بزرگوار فرمود پس از اطلاع از حالم فرمود آيا ترا از اين عمل نهى نكردم دست خود را به روى دستم كشيد و آب دهان مبارك ماليد و سپس مرا وصيت كرد كه در شب آتش نيفروزم و نظر كنم و من به قدر امكان چنين ميكردم و هر گاه غفلت ميكردم دست مباركش را به من ميكشيد . از داود بن قاسم جعفرى مروى است كه گفت با حضرت ابو الحسن غذا ميخوردم و آن بزرگوار بعضى از غلامان خود را به زبان فارسى و صقلبى ميخواند و بسا بود كه من غلام خود را براى تعليم زبان فارسى نزد غلام آن جناب ميفرستادم اغلب اتفاق مىافتاد كه سخنى بر غلام آن حضرت مشكل ميشد و نميدانست و آن حضرت مشكل غلام خود را حل ميكرد . از ابى صلت هروى مروى است كه گفت حضرت امام رضا ( ع ) با مردم بلغتهاى ايشان\r\n","description":"","footnote":"","page_name":" 474 ","page_number":213},
  {"content":"\r\nگفتگو ميكرد و به خدا سوگند كه از نظر لغت و زبان فصيحترين و داناترين مردم بود ، روزى به آن بزرگوار عرض كردم يا ابن رسول الله از شناسائى تو به اين لغتها با وجود اختلافات آنها در شگفت مىآيم حضرت فرمود اى ابا صلت من حجت خدايم بر خلق او و حقتعالى فرا نگيرد حجتى را بر قومى در حالى كه آن حجت بلغتهاى ايشان عارف نباشد آيا قول امير المؤمنين ( ع ) به تو نرسيده است كه فرمود فصل خطاب بما داده شده است و آيا فصل خطاب غير از شناسائى لغتها است .\r\n\r\n« باب پنجاه و چهارم » « در جواب دادن آن بزرگوار مسائل حسن بن على الوشا را پيش از آنكه سؤال كند و در اين باب دو خبر ديگر است كه نظير باب دلالت بر امامت آن بزرگوار است »\r\nاز حسن بن على الوشا مروى است كه گفت پيش از آنكه با امامت حضرت رضا ( ع ) يقين كنم مسائل بسيارى كه از پدران آن بزرگوار عليهم السلام روايت شده بود نوشته و در كتابى جمع كرده بودم و غير از آنها مسائل ديگرى نيز بود كه ميخواستم آنها را تفتيش كرده و از آن حضرت اختبار كنم بنا بر اين آن كتاب را در آستين خود گذاشته و به منزل آن بزرگوار رفتم و ميخواستم در مجلس خلوتى نزد او رسيده و آن كتابت را به او بدهم پس در گوشهء نشستم و در طلب اذن از او متفكر بودم و جماعتى در خانه نشسته و با يك ديگر سخن ميگفتند و من به همين نوع حيران و سرگردان و متفكر بوده و در خيال بودم كه حيلهء كنم بلكه خود را به خدمت او برسانم كه در آن وقت غلامى از خانه بيرون آمد و كتابى در دستش بود و فرياد كرد كداميك از شما حسن بن على الوشا و پسر دختر ياسر بغدادى است من برخاستم و گفتم منم گفت مأمور شدم كه اين كتاب را به تو رسانم بگير اين را من آن كتاب را گرفته و دور شدم و در گوشه اى بقرائت آن پرداختم به خدا قسم كه در آن كتاب جواب كليه مسائل مورد حاجتم نوشته بود در آن وقت يقين كردم با امامت حضرت رضا ( ع ) و مذهب وقف بر موسى بن جعفر را واگذاشتم . دلالت ديگرى : از حسن بن على الوشا مروى است كه گفت حضرت رضا ( ع ) غلام خود را با رقعهء نزد من فرستاد ، در آن رقعه نوشته بود كه جامه اى كه فلان صفت و فلان قسم و در فلان موضوع است برايش بفرستم به آن فرستاده گفتم جامهء به اين صفت در نزدم نيست و اين قسم جامه\r\n","description":"","footnote":"","page_name":" 475 ","page_number":214},
  {"content":"\r\nرا نمىشناسم ، آن فرستاده مراجعت كرد و اظهار داشت جستجو كن آن را گفتم اين قسم جامه در نزدم نيست ، آن فرستاده بازگشت كه اين قسم جامه در نزد تست جستجوى بيشترى كن .\r\nحسن بن على الوشا گويد مردى اين قسم جامه را نزد من گذاشته و مرا به فروش آن امر كرده بود ليكن من فراموش كرده بودم ، چون كارش كردم آن را در بقچهء زير همهء جامه ها يافتم و براى آن بزرگوار فرستادم . دلالت ديگرى : از صفوان بن يحيى مروى است كه گفت من نزد حضرت رضا ( ع ) بودم كه حسين بن خالد صيرفى بر آن حضرت داخل شد و عرض كرد فداى وجودت شوم ميخواهم با عوارض روم آن بزرگوار فرمود اگر ظفر يافتى بر عافيت اين سفر ملازم باش يعنى در اين سفر خطر است حسين توجهى نكرد و عازم اعواض شد در وسط راه دزدان بر او ريختند و هر چه مال داشت بردند .\r\n\r\n« باب پنجاه و پنجم » « در جواب دادن آن حضرت بسؤال ابى قره مصاحب جاثليق »\r\nاز صفوان بن يحيى مصاحب سابرى مروى است كه گفت ابو قره مصاحب جاثليق از من سؤال كرد كه او را نزد حضرت رضا برم من از حضرت رضا ( ع ) اجازه طلب كردم فرمود او را بمجلس من داخل كن چون ابو قره بمجلس حضرت رضا ( ع ) داخل شد بساط و فرش آن حضرت را بوسيد و گفت در دين ما چنين رسم است كه چون بخواهيم باشراف اهل زمان خود وارد شويم بفرشهاى آنان بوسه زنيم يعنى زمين ادب را مىبوسيم ابى قره به آن بزرگوار عرض كرد اصلحك الله چه ميگوئى در حق فرقهء كه چيزى را ادعا كنند و فرقهء ديگرى كه تعديل شده باشند از براى ايشان شهادت دهند فرمود ادعاى ايشان برقرار است عرض كرد پس از آن فرقه ديگرى ادعاى مطلبى كنند و غير از خودشان شاهدى نيابند فرمود ادعاى ايشان برقرار نيست عرض كرد پس ادعا ميكنم كه عيسى روح الله و كلمهء خدا است و مسلمانان در اين ادعا با ما موافقند و ليكن مسلمانان ادعا ميكنند كه محمد پيغمبر خدا است و ما در اين ادعا از ايشان متابعت نميكنيم و آنچه ما بر آن اجماع داريم بهتر است از آنچه در آن اختلاف داريم حضرت رضا ( ع ) فرمود اسمت چيست عرض كرد يوحنا فرمود اى يوحنا ما بروح الله و كلمة الله بودن آن عيسى كه بمحمد ( ص ) ايمان آورده و بآمدن او بشارت داده باشد و اقرار كرده باشد كه بنده است و براى او پروردگارى مىباشد ايمان آورديم پس اگر آن عيسى كه در نزد تو روح الله و كلمة الله است آن عيسى نيست كه بمحمد ( ص ) ايمان آورده است و آن عيسى\r\n","description":"","footnote":"","page_name":" 476 ","page_number":215},
  {"content":"\r\nنيست كه بوجود محمد ( ص ) بشارت داده است و آن عيسى نيست كه بعبوديت و ربوبيت خدا اقرار كرده است پس ما از كجا بر پيغمبرى اجماع داريم . ابو قره برخاست و بصفوان بن يحيى گفت برخيز چقدر اين مجلس ما را بىنياز كرد و براى ما ثمر بخشيد\r\n\r\n« باب پنجاه و ششم » « در ذكر سخنهاى آن جناب با يحيى بن ابى ضحاك سمرقندى در امامت نزد مأمون »\r\nاز محمد بن يحيى الصولى مروى است كه گفت از حضرت رضا ( ع ) خبرى حكايت شده است كه الفاظ آن مختلف است و باسنادى كه من بدان عمل ميكنم روايت نشده و الفاظ راويان مختلف است جز اينكه من آن خبر را بمعانى نقل ميكنم اگر چه الفاظ آن مختلف است ، مأمون باطنا دوست ميداشت كه حضرت رضا ( ع ) مخذول شود و كسى كه در مقام سخنورى با او برميآيد و گفتگو مىكند با دليل و برهان از آن بزرگوار برترى جويد گرچه مأمون در نظر مردم خلاف اين مطلب را جلوه داده بود . پس فقها و متكلمين در نزد او اجتماع يافتند و به آنها در خفا گفت كه در امامت با حضرت رضا ( ع ) مناظره كنيد حضرت رضا ( ع ) بايشان فرمود كه شما يك نفر از بين خود انتخاب كنيد كه گفتگو كند تا هر چه بر او لازم آيد بر عموم شما لازم آمده باشد آنها مردى را بنام يحيى بن ابى ضحاك سمرقندى كه در خراسان كسى مثل او نبود انتخاب كردند ، حضرت رضا ( ع ) فرمود اى يحيى هر چه خواهى سؤال كن عرض كرد در امامت سخن ميگوئيم چگونه ادعاى امامت ميكنى براى كسى كه خودش امام نباشد و واگذاشته باشد كسى را كه امامت و مردم به او راضى شده باشند ؟ حضرت رضا فرمود اى يحيى خبر بده مرا از كسى كه خود را تصديق كرده باشد و حال اينكه كاذب باشد يا بالعكس خود را تكذيب كرده باشد در حالى كه صادق باشد آيا چنين كسى در ادعاى خود محق بوده و بواقع رسيده است يا مبطل بوده و خطا كرده است ؟ يحيى ساكت شد ، مأمون گفت جواب بگو گفت مرا از جواب او عفو كن مأمون به حضرت ابى الحسن عرض كرد مقصود خود را از اين سؤال براى ما بيان كن آن بزرگوار فرمود يحيى ناچار است كه از امامهاى خود خبر بدهد به اين كه بر خود دروغ بستند يا راست گفتند ، اگر گمان مىكند بر خود دروغ بستند دروغگو را امامى نيست و اگر گمان كند راست گفتند از آن جمله از ايشان ابو بكر است كه گفت من شما را صاحب اختيار ميكنم بهتر از شما نيستم . دوم آنان كه عمر است گفت بيعت ابى بكر لغزشى بود واقع شد و كسى كه به مثل اين بيعت عود كند او را بكشيد پس به خدا سوگند\r\n","description":"","footnote":"","page_name":" 477 ","page_number":216},
  {"content":"\r\nياد ميكنم كه نپسنديد جز قتل را از براى كسى كه عملش مثل عمل آنها باشد پس كسى كه بهترين مردم نيست ( و حال اينكه بهترى نخواهد بود مگر بصفات كه يكى از آنها علم است ، يكى از آنها جهاد و بعضى از آنها ساير فضائل است و در او نبود ) و كسى كه بيعت او لغزش باشد كه موجب كشتن باشد براى كسى كه مثل آن بيعت از او صادر شود چگونه عهد و امامت او براى غير او قبول شود و احوال او به اين نحو است و بعد از آن بر بالاى منبر ميگويد كه مرا شيطانى است كه عارضم مىشود چون به من ميل كرد مرا به راه راست آوريد و هر گاه خطا كردم مرا ارشاد كنيد بنا بر اين اينها بقول خودشان امام نيستند اگر راست يا دروغ بگويند و جواب اين سؤال در نزد يحيى چيست ؛ مأمون از سخن آن حضرت متعجب شد و عرض كرد يا ابا الحسن در زمين جز تو كسى نيست كه نيكو سخن گويد :\r\n\r\n« باب پنجاه و هفتم » « در گفتگوى آن جناب با زيد بن موسى برادر خود هنگامى كه بر كسانى كه در مجلس بودند فخر نمود و سخن آن حضرت در حق كسى كه از معاشرت با شيعيان اهل بيت خشنود نشود و حفظ و رعايت ايشان را ترك كند »\r\nاز حسن بن على وشاء بغدادى مروى است كه گفت در خراسان در مجلس حضرت على بن موسى الرضا و در حضور ايشان بودم زيد بن موسى ( ع ) نيز حاضر بود و جماعتى به آن مجلس وارد شدند زيد بر آنان فخر ميكرد و ميگفت ما چنين و چنانيم حضرت ابو الحسن با آن جماعت سخن ميگفت چون گفتگوى زيد را شنيد روى به او كرد و گفت اى زيد آيا گفتگوى نقالان كوفه كه فاطمه فرج خود را حفظ كرد و خدا آتش را بر ذريه او حرام كرد ترا مغرور كرده است به خدا قسم كه اين شأن نيست مگر از براى حسن و حسين و فرزند شكمى آن معصومه ، اما اينكه موسى بن جعفر ( ع ) خدا را اطاعت كند روز را روزه بگيرد و در شب عبادت كند و تو نافرمانى او كنى آيا چون روز قيامت وارد شويد در عمل مساوى باشيد ؟ هر آينه تو بدون جهت عزيزتر از او خواهى بود همانا على بن الحسين ميفرمود كه از براى نيكوكار ما دو بهره از پاداش و از براى بدكار ما دو مقابل عذاب است حسن وشاء گويد كه آن بزرگوار به من فرمود اى حسن اين آيهء شريفه را قرائت ميكنيد\r\n","description":"","footnote":"","page_name":" 478 ","page_number":217},
  {"content":"\r\n* ( يا نُوحُ إِنَّه لَيْسَ مِنْ أَهْلِكَ إِنَّه عَمَلٌ غَيْرُ صالِحٍ ) * عرض كردم بعضى از مردم * ( إِنَّه عَمَلٌ غَيْرُ صالِحٍ ) * را به وصف قرائت ميكنند و بعضى * ( إِنَّه عَمَلٌ غَيْرُ صالِحٍ ) * را باضافه قرائت ميكنند كسى كه * ( إِنَّه عَمَلٌ غَيْرُ صالِحٍ ) * را باضافه قرائت مىكند فرزند نوح را از او نفى مىكند يعنى معنى آيه اين چنين مىشود كه فرزند نوح از عمل نوح نبود بلكه عمل كسى است كه بدكار بوده آن بزرگوار فرمود البته اين طور نيست زيرا آن فرزند از نوح بوده است ليكن چون معصيت خدا كرد خداوند او را از پدرش نفى كرد و همين طور است هر كسى كه از ما اهل بيت نيست و خدا را اطاعت نكند از ما نيست و تو هر گاه خدا را اطاعت كنى از ما اهل بيت خواهى بود . از ابن ابى عبدون از پدرش مروى است كه گفت چون زيد بن موسى ( ع ) برادر حضرت رضا را كه در سال صد و نود و نهم هجرى در بصره خروج كرده و خانه هاى بنى عباس را سوزانيده بود ( به جهت اين عمل او را زيد النار ناميدند ) نزد مأمون آوردند مأمون به او گفت اى زيد چرا خانه هاى بنى عم خود را سوزاندى و خانه هاى دشمنان ما ( اميه - ثقيف - غنى - باهله و آل زياد ) كه از طوايف عربند واگذاشتى ؟ چون زيد مردى كثير المزاج بود جواب داد از هر جهت خطا كردم اگر مرا برگردانى اول خانه هاى دشمنان شما را ميسوزانم مأمون خنديد و او را نزد برادرش حضرت رضا ( ع ) فرستاد و عرض كرد جرم او را به تو بخشيدم ؛ حضرت او را ملامت و سرزنش كرد و به او گفت هر جا خواهى برو و قسم ياد كرد تا زنده است با او تكلم نكند . ابو الخير على بن احمد نسابه از مشايخ خود براى من حديث كرد كه زيد بن موسى نديم منتصر بود « مترجم گويد » ظاهرا تحريف شده و نسخه معتصم بوده زيرا كه از آخر حديث برميآيد كه مدت عمر زيد تا آخر خلافت متوكل بوده و حال اينكه منتصر عباسى بعد از متوكل بود يا اينكه منتصر عباسى نيست و كس ديگرى است ، القصه زيد بن موسى شيرين زبان بود و منزلش در بغداد نزديك نهر كرخايا و در ايام ابى السرايا سردار لشكر در كوفه بود و همين سردار او را امير كرده و با وى بيعت كرد و بعد از كشته شدن ابو السرايا اولاد ابى طالب متفرق شده و بعضى از آنها در بغداد و برخى نيز در كوفه و بعضى در مدينه متوارى شدند ، و يكى از كسانى كه متوارى شد زيد بن موسى بود كه حسن بن سهل در جستجويش بر آمد و او را پيدا كرده و حبس كرد پس از آن او را احضار كرد تا بقتل رساند چون جلاد شمشيرش را برهنه كرد تا گردنش را قطع كند حجاج بن خيثمه كه در آنجا حاضر بود گفت اى امير اگر مصلحت ميدانى در كشتن او تعجيل مكن تا ترا نصيحت كنم ، حسن بن سهل بجلاد امر كرد صبر كند حجاج خود را بحسن رسانيد و گفت آيا از امير المؤمنين امر بكشتن زيد شده گفت نه گفت بچه جهت پسر عم امير المؤمنين را بدون اذن و امر او ميكشى و به او اطلاع نميدهى سپس حكايت عبد الله بن افطس را بميان آورد كه هرون الرشيد او را در نزد جعفر بن\r\n","description":"","footnote":"","page_name":" 479 ","page_number":218},
  {"content":"\r\nيحيى حبس كرد و جعفر بدون امر هارون اقدام بقتل او كرد و سرش را در طبقى نهاد و روز عيد نوروز برسم هديه براى او فرستاد هارون مسرور كبير را براى قتل جعفر بن يحيى امر كرد و به او گفت اگر جعفر سؤال كند بچه گناه هارون مرا ميكشد بگو به علت اينكه پسر عم من ابن افطس را بدون امر من كشتى . پس از آن حجاج بن خيثمه بحسن بن سهل گفت اى امير آيا تو ايمن خواهى بود اگر واقعهء ميان تو و امير المؤمنين حادث شود كه سبب غضب او بر تو شود و بر تو حجت گيرد از كشتن اين مرد چنان كه رشيد بر جعفر بن يحيى حجت گرفت ، حسن بحجاج گفت خداوند ترا جزاى خير دهد سپس امر كرد زيد را بمحبس برگرداندند و پيوسته در حبس بود تا اينكه واقعه ابراهيم بن مهدى رخ داد و اهل بغداد بحسن بن سهل شوريدند و او را بيرون كردند و زيد را نيز نزد مأمون بردند و مأمون او را نزد برادرش حضرت رضا ( ع ) فرستاد و آن بزرگوار او را رها كرد و به او بىاعتنائى كرد ، زيد تا آخر خلافت متوكل عباسى زندگانى كرد و در سر من رأى وفات نمود . از على بن ابراهيم بن هاشم مروى است كه گفت ياسر از براى من حديث كرد كه زيد بن موسى برادر حضرت ابو الحسن ( ع ) در مدينه خروج كرد و خانه ها را سوزانيد و مردم را كشت و او را زيد النار ناميدند مأمون بتعقيب او فرستاد او را اسير كردند و نزد مأمونش آوردند مأمون گفت او را نزد حضرت ابى الحسن بريد ياسر گويد چون زيد را بحضور آن حضرت بردند فرمود اى زيد قول پستهاى مردم كوفه مغرورت كرد كه گفتند فاطمه فرج خود را نگاهداشت و خدا آتش را بر ذريه او حرام گردانيد ؟ اين شأن مخصوص حسن و حسين ( ع ) است اگر تو اين طور مىبينى كه خدا را معصيت كنى و داخل بهشت شوى و موسى بن جعفر اطاعت خدا كند و ببهشت داخل شود پس تو در نزد خدا گراميتر از موسى بن جعفر خواهى بود يعنى او بسبب عبادت به آن مرتبه رسيده و تو بدون سبب پس تو گراميتر خواهى بود به خدا قسم كه احدى به غير از اطاعت بپاداش نيكو كه در نزد خدا است مفتخر نشود و تو مىپندارى كه بسبب معصيتى باجر آخرت ميرسى پس گمان تو بد است ، زيد عرض كرد من برادر تو و پسر پدر تو هستم حضرت رضا ( ع ) فرمود در وقتى كه خدا را اطاعت كنى برادر من خواهى بود همانا نوح گفت پروردگارا پسر من كنعان از اهل من بود و تو فرموده بودى كه اهل ترا نجات دهم و او هلاك شد و حال اينكه وعدهء تو راست است و تو بهترين حكمكنندگانى حقتعالى فرمود اى نوح بدرستى كه از اهل تو نبود يعنى از اهل دين نبود بلكه او صاحب كردارى ناشايسته بود پس خداى تعالى بسبب معصيت او را از اهل نوح بيرون كرد . از ابى صلت هروى مروى است كه گفت از حضرت رضا ( ع ) شنيدم كه از پدر بزرگوارش حديث ميكرد كه اسماعيل به حضرت صادق ( ع ) عرض كرد اى پدر در حق گناهكار\r\n","description":"","footnote":"","page_name":" 480 ","page_number":219},
  {"content":"\r\nما و گناهكار غير ما چه ميفرمائى فرمود نه شما ايمن هستيد و نه اهل كتاب هر كس عمل بدى كند پاداش آن را مىيابد يعنى هر كس از شما معصيت كند با يهود و نصارى تفاوتى ندارد بنا بر اين تقرب به خدا بسبب عبادت است نه بسبب نسب . از حسن بن جهم مروى است كه گفت نزد حضرت رضا ( ع ) بود و زيد بن موسى برادر آن بزرگوار نيز حضور داشت آن حضرت ميفرمود اى زيد از خدا پرهيز كارى كن كه ما بهر مرتبه اى كه رسيده‌ايم از پرهيزكارى بوده است و كسى كه از خدا پرهيز نكرده و دين خدا را مراعات نكند از ما نيست و ما از او نيستيم اى زيد حذر كن از اينكه بهر فردى از شيعيان ما اهانت كنى كه به او برخورى و نور تو برود اى زيد همانا مردم به جهت اينكه شيعيان ما بما محبت دارند و اعتقاد ايشان بولايت ما ثابت و برقرار است با آنان دشمنى و اظهار عداوت كنند پس اگر تو در حق ايشان بدى كنى بنفس خود ظلم و ستم كرده و حق خود را باطل كرده اى ، حسن بن جهم گويد بعد از آن روى به من كرد و فرمود اى پسر جهم كسى كه با دين خدا مخالفت كند من از او بيزارم هر كس و از هر قبيله اى باشد و هر كس با خدا دشمنى كند با او دوستى نكن هر كس و از هر قبيله اى باشد به آن جناب عرض كردم يا ابن رسول الله كيست كه با خدا دشمنى كند فرمود هر كس كه معصيت او كند . از ابراهيم بن محمد ثقفى مروى است كه گفت از حضرت رضا ( ع ) شنيدم كه ميفرمود هر كس كه معصيت كارى را دوست بدارد معصيت كار است و هر كس كه مطيعى را دوست بدارد مطيع است و هر كس كه ظالمى را اعانت كند ظالم است و هر كس كه عادلى را مخذول كند خود را مخذول كرده است همانا ميان خدا و احدى خوشى نيست و احدى بولايت و دوستى خدا نرسد مگر طاعت ما و رسول خدا بفرزندان عبد المطلب فرمود اعمال خود را از براى من بياوريد نه نسبها و جنسهاى خود را و حقتعالى فرمود * ( فَإِذا نُفِخَ فِي الصُّورِ فَلا أَنْسابَ بَيْنَهُمْ يَوْمَئِذٍ وَلا يَتَساءَلُونَ فَمَنْ ثَقُلَتْ مَوازِينُه فَأُولئِكَ هُمُ الْمُفْلِحُونَ وَمَنْ خَفَّتْ مَوازِينُه فَأُولئِكَ الَّذِينَ خَسِرُوا أَنْفُسَهُمْ فِي جَهَنَّمَ خالِدُونَ ) * پس هر گاه در صور دميده شود ( مراد نفخه اى است كه به آن زنده شوند و قيامت به آن قائم شود ) در آن روز نسبها در ميان نباشند يعنى هيچ خويش بر خويش خود رحم نكند به جهت اينكه همه به كار خود مشغول باشند و حال خود را از يك ديگر نپرسند به جهت مشغول بودن هر يك به خود پس هر كس ترازوهاى كردارش بوسيله ايمان و اعمال صالحه گران باشد آن گروه جزء رستگاران از دركات دوزخ و رسندگان بدرجات بهشت باشند و هر كه ترازوهاى كردارش به جهت اينكه عمل صالح نكرده باشد سبك باشد ( مانند مشركان و منافقان ) آن گروه بنفسهاى خود زيان كرده و سرمايهء عمر بباد غفلت داده و تابع آرزوهاى نفس شده‌اند و در دوزخ مخلد باشند . از موسى بن على قرشى از حضرت ابى الحسن على بن موسى الرضا ( ع ) مروى است\r\n","description":"","footnote":"","page_name":" 481 ","page_number":220},
  {"content":"\r\nكه فرمود از شيعيان ما قلم مرفوع شده است يعنى كردار آنها را ننويسند عرض كردم اى سيد من اين چگونه خواهد شد فرمود بسبب اينكه از ايشان عهد گرفته شده باينكه در دولت باطل تقيه كنند تا از مرد ايمان باشند و آنان را در راه ما ميترسانند و تكفير ميكنند و تكفير نشويم در راه ايشان و بسبب ما كشته شوند و ما كشته نشويم بسبب ايشان و احدى از شيعيان ما نيست كه مرتكب گناه يا خطائى شود مگر آنكه به او غمى رسد كه گناهان او را از او ببرد و كفارهء گناهانش شود اگر چه بعدد قطره ها و بارانها و بعدد سنگريزه ها و ريگها و خارها و درختها گناه كرده باشد و اگر بنفس او غمى نرسد باهل و مال او برسد و اگر در امر دنياى او غمى به او نرسد در خواب به او غمى خطور كند كه كفاره گناهانش شود و گناهانش ريخته شود . از محمد بن سنان مروى است كه گفت حضرت ابو الحسن الرضا ( ع ) فرمود كه مائيم اهل بيت و بسبب رسول خدا حق ما واجب شده است يعنى امامت ما كه حقى است از ما برگردن مردم و بر آنها لازم است كه اين حق را كه از جانب رسول خدا است ادا كنند و هر كسى كه از رسول خدا حقى اخذ كند و مثل آن حق را بمردم عطا نكند او را حقى نباشد يعنى همان طورى كه رسول خدا چنين حقى را بر ما عطا فرموده بر ما نيز لازم است كه حق مردم را ادا كنيم و ايشان را شفاعت كرده و در نزد پروردگار باعث تقرب آنها شويم . از ابى عبد الله محمد بن موسى بن نصر رازى مروى است كه گفت از پدرم شنيدم كه ميگفت مردى به حضرت رضا ( ع ) عرض كرد به خدا قسم كه در روى زمين از جهت پدر احدى اشرف از تو نيست آن بزرگوار فرمود تقوى پدران مرا مشرف ساخت و اطاعت خدا ايشان را بهره مند گردانيد ، مرد ديگرى به آن بزرگوار عرض كرد به خدا قسم كه بهترين مردمانى آن حضرت فرمود اى مرد قسم ياد مكن بهتر از من كسى است كه در نزد خدا تقواى او زيادتر از من باشد و اطاعت خدا را بيش از من رعايت كند به خدا قسم كه اين آيهء شريفه نسخ نشده است * ( وَجَعَلْناكُمْ شُعُوباً وَقَبائِلَ لِتَعارَفُوا إِنَّ أَكْرَمَكُمْ عِنْدَ الله أَتْقاكُمْ . ) * از ابى زكوان مروى است كه گفت از ابراهيم بن عباس شنيدم كه ميگفت از على بن موسى الرضا ( ع ) شنيدم كه ميفرمود من قبل از اين بعتق قسم خورده‌ام كه اكنون بعتق قسم نخورم مگر اين قسم را كه يك بنده را و بعد از آن جميع بنده هاى خود را آزاد كردم اگر به بينم و گمان برم كه بسبب قرابت من برسول خدا ( ص ) بهتر از اين باشم ( اشاره كرد بيك غلام سياهى از ميان غلامان خود ) مگر آنكه از برايم عمل شايسته اى باشد كه بسبب آن عمل از اين غلام افضل باشم يعنى بحسب و نسب كسى را فضيلتى نيست و اگر فضيلتى باشد در عمل است « مترجم گويد » غرض آن حضرت از ترك حلف بآزاد كردن بنده اهتمام و اعتنا بشأن اين نوع\r\n","description":"","footnote":"","page_name":" 482 ","page_number":221},
  {"content":"\r\nقسم است .\r\n\r\n« باب پنجاه و هشتم » « در ذكر عللى كه بموجب آن مأمون آن بزرگوار را بزهر جفا شهيد كرد »\r\nاز محمد بن سنان مروى است كه گفت در خراسان خدمت مولايم حضرت رضا ( ع ) بودم و مأمون چون روزهاى دوشنبه و پنجشنبه را به جهت رسيدگى بامور مردم مىنشست آن بزرگوار را در سمت دست راست خود مىنشانيد ، بمامون خبر دادند كه مردى از صوفيه دزدى كرده مأمون امر كرد او را حاضر ساختند چون به او نظر كرد اثر سجود را ما بين دو چشم او نمايان ديد و كسى نيست كه از آلودگى بدنش بصدمهء عبادت پروا داشته باشد به او گفت ميان آثار جميله و اين فعل قبيح كه نسبت دزدى به تو ميدهند منافات است او حال اينكه من نيكوئى آثار و حسن ظاهر در تو مىبينم آن مرد گفت به جهت اضطرار دزدى كرده‌ام نه از روى اختيار چون كه تو خمس و في ( مالى است كه بدون قتال از كفار به مسلمانان منتقل شده باشد ) كه حق من است از من منع كردى مأمون گفت كدام حق از خمس و في از تست گفت خداوند خمس را منقسم بشش قسم كرده است و فرموده است * ( وَاعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّه خُمُسَه وَلِلرَّسُولِ وَلِذِي الْقُرْبى وَالْيَتامى وَالْمَساكِينِ وَابْنِ السَّبِيلِ إِنْ كُنْتُمْ آمَنْتُمْ بِالله وَما أَنْزَلْنا عَلى عَبْدِنا يَوْمَ الْفُرْقانِ يَوْمَ الْتَقَى الْجَمْعانِ ) * و بدانيد اى مؤمنان كه آنچه را غنيمت گرفتيد از كافران بقهر از هر چه اسم شىء بر آن اطلاق شود حتى چوب و ريسمان پس بدرستى كه مر خداى راست پنج يك آن و رسول خدا و مر خويشان رسول كه بنى هاشم و بنى عبد المطلبند و يتيمان ايشان را و درويشان محتاج ايشان را و مسافران كه زادى نداشته باشند كه به وطن خود باز گردند اگر چه در وطن متمول باشند و خمس را بايد بمستحقان آن برسانيد اگر ايمان به خدا داشته باشيد و ايمان داشته باشيد به آنچه فرو فرستاديم از آيات قرآن و نزول ملئكه و غير آن بر بندهء ما كه محمد ( ص ) است در روز بدر كه جدا شدن حق از باطل در آن روز واقع شد در روزى كه دو گروه كافران و مسلمانان رسيدند و آن روز جمعه هفدهم ماه رمضان سال دوم هجرى بود و في را منقسم بشش قسم قسمت كرده است و فرموده * ( ما أَفاءَ الله عَلى رَسُولِه ) *\r\n","description":"","footnote":"","page_name":" 483 ","page_number":222},
  {"content":"\r\n* ( مِنْ أَهْلِ الْقُرى فَلِلَّه وَلِلرَّسُولِ وَلِذِي الْقُرْبى وَالْيَتامى وَالْمَساكِينِ وَابْنِ السَّبِيلِ كَيْ لا يَكُونَ دُولَةً بَيْنَ الأَغْنِياءِ مِنْكُمْ ) * آنچه باز گردانيد خدا بر پيغمبر خود از اموال و املاك اهل دهها كه بحرب رفته بودند مر خداى راست و مر پيغمبر او را و تصرف در سهم اول نيز بر آن حضرت است كه بر وفق مصلحت صرف نمايد ، و مر صاحبان خويشى و نسبت به حضرت نبوى از اهل بيت وى كه ائمه معصومينند ، و مر اطفال بىپدر محتاج از آل محمد ( ص ) و مر درويشان را كه از ايشان باشند و قادر بر قوت سال خود نباشند ، و مر رهگذران كه استطاعت نداشته باشند به شهر خود روند تا آن متداول و دست گردان ميان توانگران از شما نباشند كه به آن مكاثره كنيد و به قوت و غلبه زياده از حق خود برداريد و فقير را اندكى دهيد يا محروم سازيد چنان كه در زمان جاهليت بود ، پس اى مأمون تو مرا از حقم منع كردى و من رهگذرم و مالم تمام شده و مسكين شده‌ام و چيزى ندارم تا به آن امرار معاش خود را منظم كنم و از حاملين قرآنم يعنى قرائت قرآن ميكنم ، مأمون گفت من به جهت اين مزخرفات تو حدى از حدود و حكمى از احكام خدا را در حق دزد معطل كنم ؟ صوفى گفت ابتدا نفس خود را تطهير كن بعد از آن غير خود را و اول حد خدا را بر خودت اقامه كن پس از آن بر غير خودت ، مأمون رو كرد به حضرت ابو الحسن ( ع ) و عرض كرد اين صوفى چه ميگويد حضرت فرمود ميگويد حق من از خمس دزديده شده منهم به جهت اضطرار دزدى كرده‌ام ، مأمون سخت در غضب شد و بصوفى گفت به خدا قسم دست تو را قطع ميكنم صوفى گفت آيا دست مرا قطع ميكنى و حال اينكه تو بندهء منى ؟ مأمون گفت واى بر تو از كجا من بندهء تو شدم گفت زيرا كه مادر تو از مال مسلمانان خريده شده است و تو بندهء هر كسى هستى كه در مشرق و مغرب عالم است مگر اينكه تو را آزاد كند و من تو را آزاد نكردم و بعد از آن خمس را تو ضبط كردى و به تو رسيد و حق آل رسول را ندادى و نيز حق من و امثال مرا هم ندادى ، و وجه ديگر از براى اينكه تو نميتوانى دست مرا قطع كنى اينست كه خبيث نميتواند تطهير كند و از لوث معصيت پاك كند خبيث ديگرى را كه مثل او است بلكه خبيث را طاهر پاك مىكند و كسى كه حد بر او لازم است بر غير خود اقامهء حدود نميكند تا اينكه ابتداء اقامهء حدود بر خود نكند آيا نشنيدى قول خدا را * ( أَ تَأْمُرُونَ النَّاسَ بِالْبِرِّ وَتَنْسَوْنَ أَنْفُسَكُمْ وَأَنْتُمْ تَتْلُونَ الْكِتابَ أَ فَلا تَعْقِلُونَ ) * ، آيا مردم را باحسان و بر امر ميكنيد و خود را فراموش ميكنيد در حالى كه كتاب خدا را تلاوت كرده باشيد آيا از روى عقل و دانشورى تأمل نميكنيد ، مأمون روى به حضرت رضا ( ع ) كرد و عرض كرد چه مىبينى در امر اين صوفى آن بزرگوار فرمود خداوند جل جلاله بمحمد ( ص ) فرموده است * ( قُلْ فَلِلَّه الْحُجَّةُ الْبالِغَةُ ) * و اين حجت است كه چون بجاهل نرسد اين حجت را بطريق نادانى ميداند\r\n","description":"","footnote":"","page_name":" 484 ","page_number":223},
  {"content":"\r\nيعنى مطلبى از روى جهل به نظر او جلوه مىكند و خيال مىكند كه اين حجت است همان طورى كه عالم آن حجت را بسبب علم يعنى از روى علم خود ميداند و بواقع رسيده است و دنيا و آخرت بحجت بر پا است و اين مرد حجت آورده است يعنى او را قانع كن و جوابش را باز گو خواه از روى جهل بگويد خواه از روى علم ، مأمون امر كرد صوفى را رها كردند و اين واقعه را نيز از مردم پنهان كردند و مشغول شد به حضرت رضا ( ع ) تا اينكه آن بزرگوار را زهر چشانيد و از روى ظلم شهيد كرد و فضل ابن سهل جماعتى از شيعيان را بقتل رسانده بود « مصنف گويد » اين حديث روايت شده است بقسمى كه حكايت كردم ليكن از عهدهء صحت آن بر نمىآيم . از ريان بن شبيب خال معتصم عباسى برادر مارده مروى است كه گفت مأمون چون ميخواست از مردم براى امير بودن خود بر مؤمنين و براى حضرت رضا ( ع ) بوليعهدى و از براى فضل بن سهل بوزارت بيعت گيرد امر كرد سه كرسى حاضر كردند و چون هر سه بر روى كرسيها قرار گرفتند مردم را اذن داد داخل ميشدند و بيعت ميكردند و دستهاى راست خود را بدستهاى راست اين سه نفر ميدادند و بالاى ابهام را كه انگشت بزرگ است بر خنصر اين سه نفر كه انگشت كوچك است ميگذاشتند و بيرون ميرفتند تا اينكه در آخر مردم جوانى از انصار داخل شد و بدست راست بيعت كرد و بالاى انگشت كوچك را بر بالاى ابهام آن جناب گذاشت حضرت ابو الحسن ( ع ) تبسم كرد و فرمود هر كسى ما را بيعت كرد بيعت كرد بفسخ بيعت غير از اين جوان كه به عقد بيعت بيعت نمود : مأمون گفت امتياز فسخ بيعت از عقد بيعت كدام است و فرق ميان آنها چيست ؟ حضرت ابو الحسن فرمود عقد بيعت گذاشتن بالاى انگشت كوچك است بر بالاى ابهام و فسخ بيعت گذاشتن بالاى انگشت ابهام است بر بالاى انگشت كوچك « مترجم گويد » شايد علت فرق اين باشد كه گذاشتن انگشت كوچك بر انگشت بزرگ كنايه از اين است كه من ببزرگى تو اطاعت دارم و عكس اين كنايه از عكس است ، راوى گويد كه مردم چون اين خبر شنيدند بهم برآمدند مأمون امر كرد مردم برگشتند و بار دوم به آن قسمى كه حضرت فرموده بود بيعت كردند ، و مردم گفتند چگونه مستحق امامت است كسى كه عقد بيعت را نميداند و كسى كه دانا است سزاوارتر است بامامت از كسى كه نادان است ، راوى گويد كه اين گفتگوى مردم مأمون را وادار كرد باينكه آن بزرگوار را بزهر جفا شهيد كرد از احمد بن على انصارى مروى است كه گفت از ابى صلت هروى سؤال كردم چگونه مأمون قتل حضرت رضا ( ع ) را پسنديد و آن بزرگوار را شهيد كرد با شدت اكرام و محبتش نسبت به آن حضرت تا جايى كه او را وليعهد خود قرار داد كه بعد از او خليفه باشد ، ابو صلت گفت مأمون آن حضرت را به جهت شناسائى بفضلش اكرام و محبت مينمود\r\n","description":"","footnote":"","page_name":" 485 ","page_number":224},
  {"content":"\r\nاما اينكه او را بعد از خود قرار داد از اين جهت بود كه بمردم بنماياند كه آن حضرت به دنيا راغب است و وقع آن حضرت از قلوب مردم ساقط شده و اعتقادشان از او سلب شود .\r\nليكن چون در حين ولايتعهدى از آن حضرت ظاهر نشد مگر اعمالى كه باعث زيادتى فضل آن بزرگوار شد و در قلوب مردم جاى گرفت مأمون متكلمين هر شهر را جمع ميكرد بطمع اينكه يكى از آنها حضرت را مغلوب كرده و سبب سقوط عظم آن حضرت در نزد علماء و عامه خلق شود و از شهرتش بكاهد و احدى با او تكلم و سخنورى نكرد از يهود ، نصارى ، مجوس ، صائبين ( طائفهء باشند كه بهياكل فلكيه و حلول و تناسخ و خدايان عليحده در آسمانها قائلند و كواكب را مدبر عالم ميدانند ) و براهمه ( قومى باشند كه بعثت پيغمبران را تجويز نكردند و پادشاه مخصوصى را واسطهء ميان خالق و مخلوق ميدانند ) و دهريه و نه احدى از فرق مسلمين مگر آنكه آن حضرت جملگى را مغلوب كرد و بر آنها حجت وارد آورد و مردم ميگفتند به خدا قسم كه آن حضرت سزاوارتر است بخلافت از مأمون ، جاسوسان اين خبر را به گوش مأمون ميرسانيدند و بدين سبب غيظ ميكرد و حسدش شدت ميكرد و حضرت رضا ( ع ) از مأمون در هيچ حقى پروا نداشت و او را يارى نميكرد و در اكثر اوقات بر او رد ميكرد مأمون غضبناك شده و كينه اش زياد ميشد ليكن اظهار نميكرد و چون از حيله كردن در امر آن حضرت عاجز شد در كارش مكر كرد و او را بزهر شهيد كرد\r\n\r\n« باب پنجاه و نهم » « در تصريح كردن آن بزرگوار بامامت و خلافت فرزند دلبند خود » « ابى جعفر محمد بن على »\r\nاز ابو الحسن محمد ابن ابى عباد كه نويسندهء حضرت رضا ( ع ) بود و فضل بن سهل از براى آن حضرت او را انتخاب كرده بود مروى است كه گفت حضرت رضا ( ع ) ذكر نميكرد فرزندش محمد ( ع ) را مگر بكنيهء او و ميفرمود من به ابى جعفر ( ع ) چنين نوشتم و ابو جعفر به من چنان نوشت و حال اينكه آن بزرگوار كودك بود و در مدينه اقامت داشت پس آن حضرت او را بتعظيم خطاب ميفرمود و مرقومات آن حضرت كه وارد ميشد در نهايت بلاغت و حسن بود و از آن جناب شنيدم كه فرمود در ميان اهل بيت ابو جعفر وصى و خليفهء من است بعد از من .\r\n","description":"","footnote":"","page_name":" 486 ","page_number":225},
  {"content":"\r\n\r\n« باب شصتم » « در ذكر وفات آن جناب بزهر ستم كه مأمون ملعون از روى مكر و خدعه به او چشانيد »\r\nاز على بن حسين كاتب مروى است كه گفت حضرت رضا ( ع ) تب كرد و قصد كرد كه قصد كند مأمون سوار شد و از ميان ظرفى گلين چيزى بيرون آورد و بيكى از غلامان امر كرد كه آن را ريزه ريزه كند آن غلام آن چيز را در ميان سينى با دست خورد كرد مأمون به او گفت دستت را نشوى و با من بيا سواره نزد حضرت رضا ( ع ) رفت و نشست تا اينكه آن حضرت پيش روى او قصد كرد عبيد اللَّه گويد بلكه مأمون در آخر قصد رسيد و به آن غلام گفت از بستانخانه حضرت رضا ( ع ) انار چيده بياورد آن غلام انار چيده و بدستور مأمون در جامى خورد كرد و بامر مأمون دستش را با آب انار شست پس به حضرت رضا ( ع ) عرض كرد چيزى از اين انار تناول فرما حضرت فرمود امير المؤمنين كه بيرون ميرود ميخورم عرض كرد نميشود به خدا قسم مگر آنكه بحضور من تناول كنى و اگر از رطوبت معده‌ام نميترسيدم هر آينه با تو ميخوردم پس آن بزرگوار چند كمچه از آن انار خورد شده تناول كرد مأمون بيرون آمد هنوز نماز عصر را نخوانده بودم كه آن حضرت پنجاه مرتبه برخاست و نشست مأمون بجانب حضرت توجه كرد و گفت دانستم كه اين مرض بسبب آفت و فتورى است كه بسبب فضول اخلاط بدن تو حاصل شده است ، در شب علت مزاج آن حضرت از تأثير زهر شدت كرد تا اينكه صبح وفات كرد و آخرين سخن او اين آيهء شريفه بود * ( قُلْ لَوْ كُنْتُمْ فِي بُيُوتِكُمْ لَبَرَزَ الَّذِينَ كُتِبَ عَلَيْهِمُ الْقَتْلُ إِلى مَضاجِعِهِمْ ) * * ( وَكانَ أَمْرُ الله قَدَراً مَقْدُوراً ) * پس چون صبح شد مأمون بسرعت امر به غسل و كفن آن حضرت كرد و با پاى برهنه عقب جنازه آن حضرت اظهار حسرت ميكرد و ميگفت اى برادر بسبب فوت تو در اسلام رخنه پيدا شد و مقدر الهى بر اهتمام من در حق تو غلبه كرد سپس لحد هارون را شكافت و آن حضرت را با او دفن كرد و گفت اميدوارم كه بسبب قرب آن حضرت خدا بهارون نفع بخشد\r\n","description":"","footnote":"","page_name":" 487 ","page_number":226},
  {"content":"\r\n\r\n« باب شصت و يكم » « در ذكر خبر ديگر در وفات آن جناب از طريق خاصه »\r\nاز ياسر خادم مروى است كه گفت فاصلهء منزل ما و طوس هفت منزل بود چون ابو الحسن ( ع ) ناخوش شد داخل طوس شديم بيمارى حضرت شدت كرد چند روزى در طوس مانديم و مأمون هر روز دو مرتبه بعيادت ايشان مىآمد چون در آخرين روزى كه وفات كرد ضعف بر او مستولى بود پس از نماز ظهر به من فرمود اى ياسر مردم چيزى خورده‌اند يا نه عرض كردم اى سيد من كيست كه در اينجا چيزى بخورد و تو به اين حالت باشى آن جناب كمر راست كرد و فرمود طعام بياوريد و عموم خدم و حشم خود را بلا استثنا كنار خوان طعام نشانيد و از يك يك آنها جستجو كرد چون طعام خوردند فرمود براى زنان نيز طعام بفرستيد و پس از صرف طعام متفرق شدند بر آن حضرت ضعف مستولى گرديد و بيهوش شد صداى صيحهء بلند شد و كنيزان و زنان مأمون با پاى برهنه آمدند و اظهار حسرت كرده و افسوس ميخوردند صداى ناله در طوس پيچيد و مأمون با پاى برهنه و افسوس كنان آمد و بر سر خود ميزد و ريش خود را مىكند و تأسف مىخورد و گريه ميكرد و اشكهاى چشم بر دو طرف صورتش روان بود بالاى سر حضرت ( ع ) ايستاد در اين موقع آن جناب به هوش آمده بود عرض كرد اى سيد من نميدانم كداميك از اين دو مصيبت بزرگتر است مفقود كردن من تو را و مفارقت من از تو يا تهمت مردم كه من تو را مكر كرده و بقتل رسانده‌ام ياسر گويد كه آن حضرت گوشهء چشم گشود و فرمود اى امير المؤمنين نيكو شمار زندگى فرزندم ابى جعفر را كه عمر تو و عمر او چنين است و دو انگشت سبابه خود را بهم چسبانيد ياسر گويد چون شب شد و پاسى از آن گذشت آن بزرگوار وفات كرد صبح روز بعد مردم اجتماع كرده و گفتند كه اين مرد حضرت را بقتل رسانده و هلاك كرده است مقصود آنها مأمون بود و ميگفتند پسر رسول خدا را كشت گفتگو زياد شد و در ميان مردم شورش افتاد مأمون بمحمد بن جعفر بن محمد ( عم حضرت ابو الحسن ( ع ) كه از او امان خواسته و بخراسان آمده بود گفت بيرون برو نزد مردم و به آنها اعلام كن كه حضرت ابى الحسن امروز بيرون آورده نشود ( مأمون از ترس آنكه فتنه نشود مايل نبود آن حضرت را بيرون آورد ) بنا بر اين محمد بن جعفر بيرون آمد و گفت ايها الناس متفرق شويد كه ابو الحسن\r\n","description":"","footnote":"","page_name":" 488 ","page_number":227},
  {"content":"\r\nامروز بيرون آورده نشود چون مردم متفرق شدند در شب حضرت ابو الحسن را غسل داده و دفن كردند . على بن ابراهيم گويد كه ياسر مرا حديث كرد بحديثى كه دوست نميدارم آن را در كتاب ذكر كنم .\r\n\r\n« باب شصت و دوم » « در ذكر حديثى كه از ابى الصلت هروى در وفات آن جناب روايت شده و اينكه آن حضرت را زهر چشانيدند و زهر در انگور بوده »\r\nاز ابى صلت هروى مروى است كه گفت وقتى حضور حضرت رضا ( ع ) ايستاده بودم به من فرمود اى ابا صلت داخل شو در اين قبه كه قبر هارون الرشيد است و خاك چهار طرف آن قبه را براى من بياور من به آن قبه رفته و خاك چهار جانب قبه را پيش روى آن جناب آوردم به من فرمود اين خاكى كه از نزديك در بود پيش بياور پس آن جناب گرفت و استشمام كرد و ريخت و فرمود كه به زودى در اينجا از براى من حفر كنند و سنگ بزرگى پيدا شود كه اگر جميع تيشه داران خراسان جمع شوند قدرت كندن آن سنگ را ندارند پس از آن نسبت بخاكى كه نزديك پاى و نزديك سر بود مثل اين سخن فرمود چون از خاك اين سه جانب فارغ شد فرمود خاكى كه از جانب ديگر است پيش آور كه آن خاك از تربت من است پس از آن فرمود از براى من در اين موضع حفر كنند و تو ايشان را امر كنى كه به قدر هفت پله رو به پائين حفر كنند و وسط قبر را بشكافند و وسيع كنند و اگر از اين عمل امتناع كنند و نخواستند از وسط وسيع كنند و از يكطرف قبر بشكافند كه قبر وسيع نشود ايشان را امر ميكنى كه به قدر دو ذرع و يك وجب وسعت لحد باشد چه حقتعالى آنچه خواهد وسيع كند چون چنين كردند تو در نزد سر من ترى و رطوبتى بينى به اين كلامى كه ترا تعليم ميكنم تكلم كن كه آب جوشيدن گيرد بطورى كه لحد پر از آب شود و ماهيان كوچك در آن آب خواهى ديد اين نانى كه به تو عطا ميكنم براى آنها ريزه ميكنى آنها اين نان را مىبلعند تا چيزى باقى نميماند سپس ماهى بزرگى از ميان آب نمايان خواهد شد و تمام ماهيان كوچك را خواهد بلعيد بعد از آن ماهى بزرگ ناپديد مىشود دست خود را بر آب ميگذارى و به اين كلامى كه تو را تعليم ميكنم تكلم ميكنى كه اين كلام آب را فرو\r\n","description":"","footnote":"","page_name":" 489 ","page_number":228},
  {"content":"\r\nمىنشاند و چيزى از آن باقى نميماند و اين عمل را انجام نمىدهى مگر با حضور مأمون سپس فرمود اى ابا صلت صبح فردا بر اين فاجر داخل ميشوم اگر بيرون آمدم و رداء بر سر كشيده‌ام با من تكلم مكن ابو الصلت گويد چون صبح روز فردا شد جامه هاى خود را پوشيد و در محراب خود نشست و منتظر بود در آن حال غلام مأمون داخل شد و به آن حضرت عرض كرد امير المؤمنين ترا خواسته است او را اجابت كن آن بزرگوار نعلين مبارك را پوشيد و ردايش را بر دوش كرده بيرون آمد من در عقبش روان شدم تا اينكه بر مأمون داخل شد پيش روى مأمون طبقى از انگور و طبقهاى ديگر از ساير ميوه ها موجود بود مأمون خوشه انگورى در دست داشت كه قسمتى از آن را خورده بود چون حضرت رضا ( ع ) را ديد بيك مرتبه از جاى خود حركت كرد و دست در گردن آن جناب درآورد و ميان دو چشم او را بوسيد و او را در پهلوى خود نشانيد و آن خوشهء انگور را به آن جناب داد و عرض كرد يا ابن رسول الله انگورى بهتر از اين انگور نديدم ابو صلت گويد كه حضرت رضا به او فرمود بسا هست كه انگورى نيكو است و از بهشت است يعنى انگور نيكو در بهشت است و تو از آن محرومى مأمون عرض كرد از اين انگور بخور حضرت فرمود مرا از خوردن آن عفو كن عرض كرد ناچار بايد تناول كنى آيا چه چيزت را از خوردن اين انگور منع مىكند ، شايد خيال بدى در حق من كرده باشى انگور را از آن جناب گرفت و كمى از آن را خورد و بعد از آن حضرت رضا ( ع ) انگور را از او گرفت و سه دانه از آن را خورد و انگور را به زمين انداخت و برخاست مأمون عرض كرد بكجا ميروى فرمود آنجا كه مرا فرستادى بيرون آمد در حالى كه رداء مبارك را بر سر كشيده بود من با او تكلم نكردم تا اينكه بخانهء خود داخل شد و امر كرد درها را بستند و در فراش خود خوابيد من مغموم و مهموم در صحن خانه ايستاده بودم در اين حال جوانى نيكو روى مجعد موى كه شباهت تامى به حضرت رضا ( ع ) داشت داخل خانه شد بسوى او شتافتم و عرض كردم در حالى كه درها بسته بود از كجا داخل شدى فرمود كسى كه در اين وقت مرا از مدينه تا اينجا آورد از در بسته نيز مرا داخل خانه كرد عرض كردم تو كيستى فرمود اى ابا صلت منم حجت خدا بر تو منم محمد بن على بعد از آن بجانب پدر بزرگوار رفت و مرا امر كرد با او داخل شوم چون نظر حضرت رضا ( ع ) به او افتاد بيك مرتبه از جاى خود برجست و دست در گردن او درآورد و او را به سينه اش چسبانيد و ميان دو چشمش را بوسيد و او را با خود در فراش خود آورد محمد بن على برود و افتاد و پدر بزرگوار را مىبوسيد و آهسته به او چيزى عرض ميكرد كه نميفهميدم و ديدم بر روى دو لب حضرت ( ع ) كفى را كه از برف سفيدتر بود و حضرت ابا جعفر ( ع ) آن را به زبان مىليسيد پس از آن حضرت رضا ( ع ) دست خود را ميان جامه و سينهء خود داخل كرد و چيزى مانند گنجشك بيرون آورد كه حضرت ابا جعفر ( ع ) آن را بلعيد سپس حضرت رضا ( ع ) وفات كرد ، ابا جعفر ( ع ) فرمود اى\r\n","description":"","footnote":"","page_name":" 490 ","page_number":229},
  {"content":"\r\nابا صلت برخيز و از ميان آن خانهء پسين كه اسباب در آن نهان است مغتسل يعنى آن تختهء كه ميت را در حين شستن بر روى آن بشويند و آب نزد من بياور عرض كردم در پستوى خانه تخته و آب نيست فرمود آنچه ترا امر ميكنم بياور ، داخل پستوى خانه شدم ناگاه ديدم تخته و آبى حاضر است آنها را بيرون آورده و جامه هايم را بالا زدم كه آن جناب را غسل دهم حضرت ابو جعفر ( ع ) فرمود اى ابا صلت دور شو همانا غير از تو كس ديگرى است كه مرا اعانت مىكند سپس فرمود داخل پستوى خانه شو و آن بقچه كه كفن و حنوط در آنست بيرون آور چون به پستوى خانه رفتم بقچهء ديدم كه هرگز آن را در آنجا نديده بودم آن بقچه را نيز نزد حضرت آوردم پدر بزرگوار را كفن كرد و بر او نماز خواند بعد فرمود تابوت بياور عرض كردم بنجارى بگويم تابوت بسازد آن جناب فرمود تابوتى در پستوى خانه است برو بياور چون بپستوى خانه رفتم تابوتى يافتم كه هرگز آن را نديده بودم آن را بنزد حضرت آوردم ايشان بعد از خواندن نماز بر پدر بزرگوار او را برداشته در ميان تابوت گذاشت و دو پايش را راست يك ديگر نهاده و دو ركعت نماز خواند و هنوز از نماز فارغ نشده بود كه تابوت بالا رفت و سقف شكافته شد و از سقف بيرون رفت و از نظر ناپديد شد عرض كردم يا ابن رسول الله در اين ساعت مأمون مىآيد و از ما مطالبه حضرت رضا ( ع ) را مىكند به او چه جواب گوئيم فرمود ساكت شو كه به زودى باز ميگردد اى ابا صلت هيچ پيغمبرى نيست كه در مشرق بميرد و وصى او در مغرب بميرد مگر آنكه حقتعالى ارواح و اجساد آنها را جمع مىكند هنوز گفتگوى ما تمام نشده بود كه سقف شكافت و تابوت فرود آمد ، حضرت ابو جعفر برخاست و حضرت رضا ( ع ) را از ميان تابوت خارج ساخت و به روى فراش خود گذاشت گويا كه هرگز غسل و كفن نشده بود بعد به من فرمود اى ابا صلت برخيز در خانه را از براى مأمون بگشا من برخاستم در را گشودم مأمون را ديدم با غلامان خود در خانه ايستاده است در حالى كه گريان و محزون بود داخل خانه شد گريبانش را پاره كرده لطمه بر صورت ميزد و ميگفت يا سيداه اى سيد من وفات تو مرا بمصيبت انداخته است بالاى سر آن حضرت نشست و گفت در تجهيز او بكوشيد و امر كرد بكندن قبر آن حضرت من آن موضع را كندم و هر چيزى كه حضرت رضا ( ع ) فرموده بود ظاهر شد يكى از مجلسنشينان مأمون به او گفت كه آيا باور ندارى كه آن حضرت امام بود گفت باور دارم گفت امام نخواهد بود مگر مقدم بر جميع مردم و امر كرد موضعى در طرف قبله از براى قبر او حفر كنند گفتم مرا امر كرده است كه به قدر هفت پله رو به پائين از براى او قبر حفر كنم بعد از آن وسط قبر را بشكافتم و وسيع كنم مأمون گفت هر چه ابو صلت گويد چنان كنيد سواى اينكه وسط قبر را نشكافيد بلكه از جانب قبر بشكافيد چون قبر حفر شد ترى نمايان گرديد قبر پر از آب شد ماهيان نمايان شدند و آنچه حضرت فرموده بود ظاهر شد مأمون گفت پيوسته حضرت رضا در زمان حيات\r\n","description":"","footnote":"","page_name":" 491 ","page_number":230},
  {"content":"\r\nخود عجايب خود را بما مينمود حتى اينكه بعد از وفاتش نيز عجايب از او بظهور ميرسد وزيرى با او بود گفت آيا ميدانى حضرت رضا ( ع ) چه چيز به تو خبر داد مأمون گفت مأمون گفت نميدانم وزير گفت ترا خبر داد باينكه اى بنى عباس با بسيارى شما و طول زمانتان ملك شما مثل اين ماهيان است و چون مدتهاى شما فانى شده و آثار شما منقطع شود و دولت شما برود خدا مردى از ما را بر شما مسلط كند كه آخرين شما را فانى كند مأمون گفت راست گفتى ، پس از آن گفت اى ابا صلت آن كلامى را كه تكلم كردى آب جوشيدن گرفت و فرو نشست به من تعليم كن گفتم به خدا قسم كه در همين ساعت آن كلام را فراموش كردم و راست ميگفتم مأمون امر كرد مرا حبس كردند و حضرت رضا ( ع ) را دفن كردند مدت يك سال در حبس بودم ، حبس بر من تنگ شد و گران آمد شبى بخواب نرفته بيدار ماندم و در درگاه حقتعالى دعا كردم و محمد و آل محمد ( ص ) را ياد كردم و خدا را به حق آنها قسم دادم كه در كار من گشايشى دهد دعاى من تمام نشده بود كه حضرت ابو جعفر محمد بن على ( ع ) داخل شد و به من فرمود اى ابا صلت سينه ات تنگ شده است ؟ عرض كردم به خدا قسم بلى فرمود برخيز و بيرون بيا دست مباركش را بكند و زنجيرها كه بر من بود زد زنجيرها از من برداشته شد دستم را گرفت و از زندان بيرون آورد در حالى كه پاسبانان و غلامان مرا ميديدند و قدرت سخن گفتن نداشتند پس از آن به من فرمود بگذر در ودايع و امانتهاى خدا يعنى دوستى حجتهاى خدا را از دل بيرون مكن كه هرگز بمأمون نرسى و او هرگز به تو نخواهد رسيد ابو صلت گويد كه تا اين زمان مأمون را ملاقات نكرده‌ام . از ابى زكوان مروى است كه گفت از ابراهيم بن عباس شنيدم كه گفت بيعت حضرت رضا ( ع ) در روز پنجم ماه رمضان سال دويست و يكم هجرى واقع شد و در اول سال دويست و دوم مأمون ام حبيب دختر جوان خود را به آن بزرگوار تزويج كرد و در ماه رجب سال دويست و سوم هجرى در طوس وفات يافت و در آن وقت مأمون متوجه عراق شد ، غير از اين راوى از برايم روايت كرده است كه هنگام وفات از عمر آن بزرگوار چهل و نه سال و شش ماه گذشته بود . و قول صحيح آن است كه روز جمعه سال دويست و سوم هجرى نه روز به آخر ماه رمضان وفات يافت .\r\n","description":"","footnote":"","page_name":" 492 ","page_number":231},
  {"content":"\r\n\r\n« باب شصت و سوم » « در ذكر خبرى كه نسبت بوفات آن جناب از هرثمة بن اعين روايت شده و اينكه زهر در انگور و انار باهم ريخته شد و به آن حضرت چشانيدند »\r\nاز محمد بن خلف طاهرى مروى است كه گفت حديث كرد مرا هرثمة بن اعين و گفت شبى نزد مأمون بودم تا اينكه چهار ساعت از شب گذشت مأمون مرا اذن مراجعت داد و به منزل خود مراجعت كردم چون شب از نيمه گذشت گويندهء در را كوبيد يكى از غلامانم او را جواب داد بغلام گفت بهرثمه بگو سيد خود را اجابت كن با شتاب برخاسته و جامه هايم را پوشيدم و نزد سيد خود حضرت رضا ( ع ) شتافتم غلام آن حضرت از پيش روى من داخل شد و من از عقب سر او وارد شدم ديدم مولايم در صحن خانه نشسته است فرمود اى هرثمه عرض كردم لبيك اى مولاى من فرمود بنشين من نشستم فرمود سخنان مرا استماع كن و نگاهدار اين زمان رحلت من است بسوى خداى تعالى و زمان ملحق شدن من است بجد و پدران خود عليهم السلام و اجل مكتوب رسيده است و اين طاغى عزم كرده كه در انگور و انار زهر ريخته به من بچشاند اما رشته اى را بزهر آلوده كند و با سوزن در ميان دانه انگور كشد تا اينكه زهر را جذب كند و در مورد انار زهر را در كف دست يكى از غلامان خود ريزد و آن غلام انار را با دست خود دانه كند تا اينكه دانه هايش بزهر آميخته شود و در روز آينده مرا ميطلبد و انار و انگور را نزد من مىآورد و از من خواهش خوردن آنها مىكند پس حكم نافذ مىشود و قضا كار خود را مىبيند و چون من وفات كردم مأمون گويد من او را بدست خود غسل مىدهم و چون اين سخن گفت به او بگو خود را از او دور گردان كه فرموده است متعرض غسل و تكفين و دفن من نشوى و اگر متعرض شوى عذابى كه مقرر است بعد از اين ترا فرا گيرد هم اكنون ترا فرو خواهد گرفت و از آنچه حذر ميكنى امروز بر تو مستولى مىشود و چون اين سخنان گفتى مأمون نهى ترا قبول مىكند هرثمه گويد به آن جناب عرض كردم اى سيد من چنين كنم فرمود چون مأمون دست از غسل دادن من بردارد در غرفه اى كه مشرف بر موضع غسل من باشد بنشيند و به غسل دادن من نظر كند پس اى هرثمه تو متعرض غسل من نشو تا اينكه خيمهء سفيدى در يك طرف خانه زده شود چون آن خيمه را به بينى مرا در جامه هاى خودم كه در برم است مىپيچى و در پشت خيمه ميگذارى و تو با كسانى كه در نزدت\r\n","description":"","footnote":"","page_name":" 493 ","page_number":232},
  {"content":"\r\nميباشند در پشت خيمه بايستيد و خيمه را بالا نزن تا مرا به بينى كه هلاك خواهى شد ، مأمون نزديك تو آيد و به تو گويد اى هرثمه آيا شما گمان نداريد كه امام را غسل نميدهد مگر امامى كه مثل او امام باشد پس حضرت على بن موسى الرضا ( ع ) را كيست غسل دهد و حال اينكه فرزندش محمد ( ع ) در مدينه است كه از شهرهاى حجاز مىباشد و ما در طوس هستيم ؛ چون مأمون اين سخن گويد در جوابش بگو بر كسى واجب نيست او را غسل دهد مگر امام پس اگر كسى ستم كند و امام غسل داده شود و غاسل امام نباشد امامت امام باطل نشود زيرا كه غاسل تعدى كرده است و هم امامت آن امامى كه بعد از او است باطل نشود باينكه مغلوب باشد و كسى ديگر متحمل غسل پدر او بشود و اگر حضرت ابو الحسن على بن موسى الرضا ( ع ) را در مدينه واگذاشته بودند هر آينه در ظاهر بر ملا فرزندش محمد او را غسل ميداد و اكنون اگر چه در ظاهر او را غسل ندهد اما در خفا او را غسل ميدهد و چون خيمه بلند شود مرا ببينى كه در كفنهايم پيچيده شده باشم پس مرا روى عماريم بگذار و بلند كن و چون مأمون خواهد قبرم را حفر كند خواهند قبر هارون را قبلهء قبر من و در پيش قبر من قرار دهند و هرگز چنين چيزى نخواهد شد و چون كلنگها بر طرف پاى هارون و در نزديك در زده شود از زمين جستن كند و به هيچ وجه تأثير نكند و از زدن كلنگها چيزى از زمين كنده نشود و حتى مثل چيدن ناخنى از آن برداشته نشود و چون در كندن آن قبر مشقت تمام كشند و كندن آن بر ايشان دشوار آيد از جانب من بمأمون بگو كه آن حضرت مرا امر كرده است كه يك كلنگ در پيش قبر پدرت هارون الرشيد بر زمين زنم و چون آن كلنگ در آن موضع من بر زمين زنم در زمين تأثير كند و قبرى كنده و ضريحى آماده نمايان شود و چون قبر شكافته شود بتعجيل مرا در قبر نگذاريد تا اينكه از ميان ضريح قبر آب سفيدى جوشيدن گيرد و قبر پر از آب شود بطورى كه با روى زمين مساوى شود پس از آن يك ماهى به طول قبر نمايان شود و در حركت آيد و چون ماهى به حركت آيد مرا در قبر نگذاريد تا اينكه ماهى ناپديد شود و آب فرو نشيند پس مرا در كنار قبر فرود بياور و در كنار قبر بخوابان و نگذار مردم خاك بر روى من بريزند كه قبر بالا آيد و پر شود ، هرثمه گويد عرض كردم اى سيد من چنين كنم پس از آن فرمود آنچه با تو عهد كردم به آن عمل كن و مخالفت نكن عرض كردم پناه به خدا ميبرم كه امر ترا مخالفت كنم ، هرثمه گويد پس از آن بيرون آمدم در حالى كه گريان و محزون بودم و مثل دانه اى كه در روى تابه باشد پيوسته ميلرزيدم و در قلبم جز خدا چيزى تصور نميكردم پس از آن مأمون مرا طلب كرد بر او داخل شده تا هنگام چاشت مقابلش ايستاده بودم سپس گفت اى هرثمه نزد حضرت ابى الحسن ( ع ) برو و سلام مرا به او برسان و عرض كن تو نزد ما مىآئى يا ما نزد تو آئيم و اگر گويد ما نزد تو مىآئيم از او خواهش كن كه بر ما قدم منت گذارد هرثمه گويد كه نزد آن بزرگوار آمدم و چون از خواستن\r\n","description":"","footnote":"","page_name":" 494 ","page_number":233},
  {"content":"\r\nمأمون او را اطلاع دادم فرمود اى هرثمه آيا حفظ نكردى آنچه بر تو وصيت كردم عرض كردم چرا فرمود كفش بگذاريد كه ميدانم بچه سبب ترا فرستاده است ، هرثمه گويد كفش آن حضرت را گذاشتم و آن عاليمقدار بسوى مأمون حركت كرد چون داخل مجلس او شد مأمون بتعجيل برخاست و دست در گردن آن حضرت درآورد و پيشانيش را بوسيد و بر روى تخت و بر يك طرف خود نشانيد و روى به آن بزرگوار كرد و تا يك ساعت بلندى از روز برآمده با او گفتگو كرد پس از آن بيكى از غلامان خود گفت انگور و انار بياوريد هرثمه گويد چون اين سخن شنيدم طاقتم طاق شد و بدنم بلرزه آمد و نخواستم اضطرابم ظاهر شود پس به پشت مراجعت كرده و بيرون آمدم و خود را در موضعى از خانه انداختم و چون نزديك ظهر شد مولاى خود را ديدم كه از نزد مأمون بيرون آمد و به خانه اش مراجعت كرد پس از آن كسى را ديدم از نزد مأمون بيرون آمد و باحضار طبيبان و مصلحان ابدان و ناخوشان مأمور بود گفتم چه حكايت است به من گفتند ناخوشى عارض حضرت ابى الحسن على بن موسى الرضا شده است و مردم در اين واقعهء زهر دادن مأمون مشكوك بودند و من از فرمايش آن حضرت يقين داشتم هرثمه گويد هنوز ثلث دوم شب نگذشته بود كه صداى صيحهء بلند شد و من از خانهء آن حضرت صداى ضجه شنيدم شتافتم در آنجائى كه بايد بشتابم مأمون را ديدم كه با سر برهنه و تكمهء گشاده بر روى دو پاى خود ايستاده و ناله ميكشد و گريه مىكند ، هرثمه گويد كه بر آنچه بايد مطلع شوم شدم و در آن حال نفسهاى بلند ميكشيدم يعنى از اضطراب نفس در سينه‌ام حبس شده بود پس از آنكه صبح كرديم مأمون براى عزاداران نشست و بعد از آن برخاست و بسوى موضعى كه سيد ما بود روان شد و گفت موضعى براى ما درست كنيد ميخواهم آن حضرت را غسل دهم من نزديك رفتم و آنچه در مورد غسل و كفن و دفن سيد من فرموده بود به او گفتم گفت متعرض غسل نميشوم و حديث حديث تست يعنى از گفته تو تخلف نميكنم ، هرثمه گويد كه من ايستاده بودم تا اينكه ديدم خيمه زده شد و من و كسانى كه در آن خانهء بودند پشت خيمه ايستاده بوديم و صداى تكبير و تسبيح و بالا و پائين آوردن ظروف و ريختن آب را مىشنيديم و بوى مطبوعى بلند شد كه پاكيزه تر از آن بوى خوش بو نكرده بودم در آن وقت مأمون را ديدم كه در يكى از غرفه هاى خانهء خود بالا رفته و فرياد كرد اى هرثمه آيا شما چنين گمان نداريد كه امام را غسل نميدهد مگر امامى مثل او پس در كجاست محمد بن على فرزند حضرت رضا ( ع ) او در مدينه رسول و پدرش در خراسان است گفتم يا امير المؤمنين ما ميگوئيم كه امام واجب نيست او را غسل دهد مگر امامى مثل او پس اگر ستمكارى تعدى كند و امام را غسل دهد امامت امام باطل نخواهد شد زيرا كه غاسل تعدى كرده است و امامت امام بعد از او باطل نشود باينكه بر او ظلم كرده و او را از غسل پدرش منع كرده‌اند و اگر حضرت ابو الحسن على بن موسى الرضا ( ع ) در مدينه مقيم بود\r\n","description":"","footnote":"","page_name":" 495 ","page_number":234},
  {"content":"\r\nفرزندش محمد در ظاهر او را غسل ميداد و الان اگر چه به ظاهر او را غسل نميدهد ولى در خفا او را غسل ميدهد ، مأمون سكوت كرد و خيمه برداشته شد چون نظر كردم مولاى خود را ديدم كه در كفنهايش پيچيده است او را در عمارى خود گذاشتم پس از آن او را برداشتيم مأمون و جميع حاضرين بر آن بزرگوار نماز گزاردند سپس آمديم تا بموضع قبر مردم را ديديم نزديك قبر هارون كلنگها به زمين مىزند و ميخواهند قبر هارون را پيش از قبر آن حضرت قرار دهند كه قبر هارون قبلهء اين قبر شود يعنى نسبت به سمت قبله قبر هارون مقدم بر اين قبر باشد ولى هر چه كلنگ به زمين ميزدند جستن ميكرد و ذره در خاك تأثير نميكرد و زمين كنده نميشد ، مأمون گفت اى هرثمه واى بر تو آيا زمين را نمىبينى چگونه منع مىكند از كندن قبر حضرت رضا به او گفتم يا امير المؤمنين آن بزرگوار مرا امر كرده كلنگى در طرف قبلهء قبر امير المؤمنين پدرت هارون الرشيد بزنم و غير از يك كلنگ نزنم مأمون گفت اى هرثمه تو يك كلنگ بزنى چه مىشود گفتم آن بزرگوار خبر داده است كه جايز نيست قبر پدرت رشيد قبلهء قبر آن بزرگوار باشد و اگر من كلنگى بر زمين زنم بقبرى كنده و آماده شده كه محتاج نيست كسى آن را بكند ميرسد و ضريحى وسيع در وسط آن نمايان شود ، مأمون گفت سبحان الله چقدر تعجب آور است اين سخن اگر چه در امر حضرت ابو الحسن تعجبى نيست پس اى هرثمه كلنگ را بزن تا ما به بينيم ، مأمون گفت اى هرثمه آن حضرت را بر قبر فرود بياور گفتم يا امير المؤمنين سيد من مرا امر كرده كه آن بزرگوار را در قبر فرود نياورم تا اينكه از زمين اين قبر آبى سفيد بجوشد و قبر پر از آب شود بطورى كه با روى زمين مساوى شود پس از آن يك ماهى كه قد آن به طول قبر باشد در آب به حركت آيد و چون آن ماهى ناپديد شود و آب فرو نشيند آن بزرگوار را در كنار قبر بگذارم و از كنار قبر دور شوم يعنى هر كس بايد او را در قبر بگذارد ميگذارد ، مأمون گفت اى هرثمه چنان كه مأمورى عمل كن ، هرثمه گويد من منتظر ظهور آب و ماهى بودم تا اينكه آب و ماهى ظاهر و ناپديد شد و آب فرو نشست و مردم تماشا ميكردند من آن جناب را در كنار قبر خوابانيدم كه ناگهان جامهء سفيدى در روى قبر پوشيده شد كه آن جامه را من روى قبر پهن نكرده بودم بلكه خود پهن شد و آن حضرت در قبر فرود آورده شد بدون اعانت من و كسانى كه حاضر بودند ، پس مأمون بمردم اشاره كرد كه با دستهاى خود خاك بياوريد و بر روى قبر بريزيد گفتم يا امير المؤمنين چنين نكن ، مأمون گفت واى بر تو پس چه كسى قبر را پر كند ، گفتم آن بزرگوار مرا امر فرموده كه بايد خاك بر روى قبرش ريخته نشود و مرا خبر داده كه قبر خودش پر مىشود پس از آن قبر از روى زمين بالا مىآيد و چهار گوش مىشود ، مأمون بمردم اشاره كرد بر روى قبر خاك نريزند و خاكهائى كه برداشته بودند به زمين ريختند پس از آن قبر پر شد و از زمين بالا آمد و سريع شد ، مأمون مراجعت كرد و مرا طلبيد و با من\r\n","description":"","footnote":"","page_name":" 496 ","page_number":235},
  {"content":"\r\nخلوت كرد و گفت اى هرثمه از تو سؤال ميكنم و به خدا قسمت مىدهم كه آنچه از حضرت ابى الحسن ( ع ) شنيده اى براستى بگوئى هرثمه گويد گفتم آنچه آن بزرگوار گفته بود بامير المؤمنين خبر دادم گفت به خدا ترا قسم مىدهم راست بگو چه فرمود غير از آنچه به من گفتى گفتم يا امير المؤمنين از هر چه سؤال كنى ميگويم گفت آيا غير از اينها به تو در پنهانى چيزى فرمود گفتم بلى گفت آن چيست گفتم حكايت انگور و انار را ، هرثمه گويد كه رنگ مأمون تغيير كرد و برنگهاى مختلفه ميشد يك مرتبه زرد ، يك مرتبه سرخ ، يك مرتبه سياه ميشد پس از آن خميازه اى كشيد و غش كرد و در آن حالت بيهوده ميگفت و در آن حال شنيدم كه ميگفت واى از براى مأمون ، واى از براى او از خدا ، واى از براى مأمون از رسول خدا ، واى از براى مأمون از على ( ع ) واى از براى مأمون از فاطمه ( ع ) واى از براى مأمون از حسن و حسين ، واى از براى مأمون از على بن الحسين ، واى از براى مأمون از محمد بن على ، واى از براى مأمون از جعفر بن محمد واى از براى مأمون از موسى بن جعفر ، واى از براى مأمون از على بن موسى الرضا ( ع ) ، به خدا قسم كه اين عمل زيان آشكارا بود و پيوسته اين سخن ميگفت و مكرر ميكرد ، چون ديدم تغيير حالت او به طول انجاميد برخاستم و بيرون آمدم و بيكى از گوشه هاى خانه نشستم ، پس از لختى مأمون نشست و مرا طلبيد چون داخل شدم مثل مست نشسته بود گفت به خدا قسم كه تو عزيزتر از على بن موسى نيستى بلكه جميع اهل آسمان و زمين عزيزتر از او نيستند و الله اگر خبر به من برسد كه آنچه از آن جناب ديده و شنيدهء اعاده و بازگو كنى ترا هلاك ميكنم ، گفتم يا امير المؤمنين اگر تو بر چيزى از جانب من از اينها اطلاع يافتى خونم بر تو حلال باشد گفت نه به خدا قسم بايد عهد و پيمان را محكم كنى بر اينكه اين واقعه را پوشيده دارى و بازگو نكنى ، پس از من عهد و پيمان گرفت و آن را سخت و محكم ساخت چون بيرون آمدم دو دست خود را بر يك ديگر ميزد و اين آيه را ميخواند * ( يَسْتَخْفُونَ مِنَ النَّاسِ وَلا يَسْتَخْفُونَ مِنَ الله وَهُوَ مَعَهُمْ إِذْ يُبَيِّتُونَ ما لا يَرْضى مِنَ الْقَوْلِ وَكانَ الله بِما يَعْمَلُونَ مُحِيطاً ) * . يعنى پنهان ميكنند از مردم خيانت را يعنى از جهت حيا و خوف پنهان نميدارند از خدا كه سزاوارتر است باينكه از او پنهان دارند به جهت خوف از عقوبت او و حال اينكه خدا با ايشان است و ضماير و اسرار ايشان از او پنهان نيست پس ايشان مخفى ميدارند خيانت را آن هنگام كه بشب تدبير و تزوير ميكنند آن سخنى را كه خدا نمىپسندد و خدا احاطه دارد به آنچه ميكنند از تدبير زشت و قصد خيانت و اعمال ناشايستهء پنهانى ما القصه از اولاد حضرت رضا محمد ( ع ) امام بود و او را رضا ، صادق ، صابر ، فاضل ، قرة اعين المؤمنين و غيظ الملحدين بلقب ميگفتند .\r\n","description":"","footnote":"","page_name":" 497 ","page_number":236},
  {"content":"\r\n\r\n« باب شصت و چهارم » « در ذكر بعضى از مراثى كه در وفات آن بزرگوار گفته شده »\r\nاز احمد بن على انصارى مرويست كه گفت ابن مشيع مرقى رضى الله عنه اين اشعار را در مرثيه حضرت رضا ( ع ) گفته است .\r\n\r\nيا بقعة مات بها سيدى\r\nما مثله في الناس من سيدى\r\nمات الهدى من بعده و الندى\r\nو ثمر الموت به يقتدى\r\nلا زال غيث الله يا قبره\r\nعليك منه رائحا مغتدى\r\nكانت لنا غيثا به نرتوي\r\nو كان كالنجم به نهتدى\r\nان عليا ابن موسى الرضا\r\nقد حل و السود في ملحدى\r\nيا عين فابكى بدم بعده\r\nعلى انقراض المجد و السودد\r\n\r\nيعنى اى بقعهء كه وفات يافته است در آن مهترى كه در ميان مردم مانند او نبوده است ، بعد از او هدايت و بخشش منقطع شد و مرگ در بردن اوصاف جميله و اخلاق حسنه از مردم جد و جهد كرد و در اين عمل به او اقتدا كرد و متابعت او نمود يعنى بسبب وفات يافتن او چون جامع صفات كماليه جماليه و جلاليه بود جميع كمالات از عالم بر طرف شد اى قبر مهترى كه مثل او مهترى نبود پيوسته رحمت خدا بر تو باد و در هر صبح و شام از تو در ميان خلق منتشر باد چه آن بزرگوار در ميان ما چون بارانى بود كه هميشه سيراب ميشديم از آن و مانند ستارهء بود كه على الاتصال از آن راه مىيافتيم همانا على بن موسى الرضا ( ع ) بتحقيق وفات يافت و بزرگى در قبر پنهان شد و قبر آن بزرگ را پوشيد پس اى چشم بعد از او خون گريه كن بر منقرض شدن بزرگى و مهترى على بن ابن عبد الله خوافى را مرثيه اى است از براى حضرت رضا ( ع ) افضل الصلوات و اكمل التحيات .\r\n\r\nيا ارض طوس سقاك الله رحمته\r\nما ذا حويت من الخيرات يا طوس\r\nطابت بقاعك في الدنيا و طيبها\r\nشخص ثوى بسناباد مرموس\r\nشخص عزيز على الاسلام مقرعه\r\nفي رحمة الله مغمور و مغموس\r\n\r\n","description":"","footnote":"","page_name":" 498 ","page_number":237},
  {"content":"\r\n\r\nيا قبره انت قبر قد تضمنه\r\nحلم و علم و تطهير و تقديس\r\nفافخر فانك مغبوط بجثته\r\nو بالملائكة الابرار محروس\r\n\r\nيعنى اى زمين طوس خداوند ترا از رحمت خود سيراب كند اى طوس تعجب ميكنم كه چقدر خيرات و خوبيها تو در بر دارى پاكيزه باد بقعه ها و قطعه هاى زمين تو و پاكيزه كرده است بقعه هاى ترا شخصى كه در سناباد دستگيره شده و خاك او در سناباد است و او شخصى است كه عزيز بوده و آرايشگر دين اسلام است و در رحمت خدا فرو و غوطه ور مىباشد اى قبر آن كسى كه متصف به اين صفات حميده و محلى است به اين خصال پسنديده توئى قبرى كه در بر دارد بردبارى و دانشورى و پاكيزه گرى و پاكيزگى پس فخر كن همانا تو حسد برده شدى بجسد نازنين او و همانا تو حراستشدهء بفرشتگان مقربان درگاه احديت . از هارون بن عبد الله مهلبى مروى است كه گفت حديث كرد مرا دعبل بن على كه چون خبر مرگ حضرت رضا ( ع ) به من رسيد در شهر قم بودم و اين قصيده رائيه را سرودم\r\n\r\nارى امية معذورين ان قتلوا\r\nو لا ارى لبنى العباس من عذر\r\nاولاد حرب و مروان و اسرتهم\r\nبنو معيط ولاة الحقد و الوغر\r\nقوم قتلتم على الاسلام او لهم\r\nحنى اذ استمكنوا جاؤا على الكفر\r\nاربع بطوس على قبر الزكى به\r\nان كنت تربع من دين عى فطر\r\nقبر ان في طوس خير الناس كلهم\r\nو قبر شرهم هذا من العبر\r\nما ينفع الرجس من قرب الزكي و ما\r\nعلى الزكى بقرب الرجس من ضرر\r\nهيهات كل امرء رهن بما كسبت\r\nله يداه فخذ ما شئت او فذر\r\n\r\nيعنى چنين مىبينم كه اگر بنى اميه اولاد فاطمه را كشتند معذور بودند اما از براى بنى عباس عذرى نمىبينم زيرا كه بنى اميه اولاد حرب و مروان بودند و كل اين طائفه فرزندان گردنكشان و فرزندان صاحب حسد و كينهء هستند يعنى پدران آنها هميشه از روى كينه و حسد سركشى ميكردند چه آنها گروهى بودند كه اول آنها ابو سفيان را كشتند در دين اسلام و هر وقت آنها را ممكن ميشد بر كفر باز ميگشتند منزل كن در طوس بر سر آن قبر نيكو و پاكيزه شده كه اگر منزل كنى بسبب وجود او بر فطرت اسلام و دين باقى خواهى بود ، دو قبر در طوس است يكى قبر بهترين تمام مردم حضرت على بن موسى ( ع ) و ديگر قبر بدترين تمام مردم هارون الرشيد و جمع ميان كفر و اسلام از چيزهائى است كه بايد به آن عبرت گرفت ثمر و نفع نميبرد نجس از نزديك بودن با پاك و پاكيزه و ضررى نيست بر پاك و پاكيزه باينكه نزديك نجس باشد يعنى از براى هارون كه در قرب حضرت رضا است منفعتى نيست و از براى حضرت رضا كه در قرب هارون است ضررى نيست هيهات كه هر مردى در گرو عمل خويش است و از براى او است عمل دو دست او و تو آنچه خواهى نيكو بينى و اگر بدكار و بدرفتار باشى سزاى بد عايد\r\n","description":"","footnote":"","page_name":" 499 ","page_number":238},
  {"content":"\r\nتو شود نظم - گندم از گندم برويد جو ز جو . صولى گويد كه عون بن محمد اين اشعار را براى من انشا كرد و گفت كه منصور بن طلحه اين اشعار را از براى من انشا كرد و گفت ابو محمد بريدى رضى الله عنه گفت كه چون حضرت رضا ( ع ) وفات كرد اين مرثيه را گفتم .\r\n\r\nما لطوس لا قدس الله طوسا\r\nكل يوم تحوز علقا نفيسا\r\nبدأت بالرشيد فاقتنصته\r\nو ثنت بالرضا على بن موسى\r\nيا امام لا كالأئمة فضلا\r\nفسعود الزمان عادت نحوسا\r\n\r\nيعنى چه باك بود شهر طوس را باكى نيست او را خدا او را مطهر گردانيد در هر روزى كه در برگرفت چيز نيكوى پاكيزه را ابتدا كرد بهارون الرشيد و او را شكار كرد و شكار خود را دو گردانيد بعلى بن موسى الرضا ( ع ) اى امامى كه نيست مثل ساير پيشوايان در فضل يعنى او را فضل است و خلفا و پيشوايان جور را فضل نيست پس نيكى و سعد زمان بسبب وجود آن بزرگوار و از زمان وفاتش برگشت و مبدل بنحس شد « مترجم گويد » اين ترجمه بنا بر اين بود كه لفظ لا جواب ما بر استفهاميهء باشد و ممكن است كه لا جواب استفهام نباشد بلكه فعل تقديس را نفى كند و غرض شاعر نفرين بطوس است كه چنين بزرگوارى را پنهان كرده و ممكن است كه شاعر در زمان تقيه اين شعر را گفته باشد چنان كه از ظاهر لفظ فرد ثانى مستفاد مىشود و مقصود اين است كه اى طوس خداوند ترا مقدس نگرداند هر روز چيزى نفيس را در بر ميگيرى روزى هارون را و روزى على بن موسى ( ع ) را و المعنى في بطن الشاعر « مصنف گويد » شيخ صدوق عليه الرحمه گويد كه در كتابى اين اشعار را يافتم كه نسبت بمحمد بن حبيب جنى داده بودند « مترجم گويد » اين نسخه شريفه اقل الطلاب علما و عملا غلامرضا ابن محمد سعيد خوانسارى غفر الله له و لوالديه گويد كه چون مرثيه طولانى است مناسب است كه هر شش فرد جداگانه تفسير شود تا ناظرين را از تطبيق لفظ با معنى بهرهء حاصل گردد و اگر خواهند ترجمهء هر لقطى از هر فردى را بدانند به آسانى فهمند و له التوفيق و اليه الزلفى و حسن المآب .\r\n\r\nقبر بطوس اقام به امام\r\nحتم اليه زيارة و لمام\r\nقبر اقام به السلام و اذ غدا\r\nتهدى اليه تحية و سلام\r\nقبر سنا انواره تجلو العمى\r\nو بتربه قد تدفع الاسقام\r\nقبر تمثل للعيون محمدا\r\nو وصيه و المؤمنون قيام\r\nخشع العيون لذا و ذاك مهابة\r\nفي كنهها التحير و الاوهام\r\nقبر اذا حل الوفود بربعه\r\nرحلوا و حطت عنهم الآثام\r\n\r\nيعنى قبرى است در طوس كه امامى در آن مدفون است كه واجب است فرود آمدن\r\n","description":"","footnote":"","page_name":" 500 ","page_number":239},
  {"content":"\r\nدر طوس و زيارت كردن آن امام ، قبرى است كه درود و سلام در آن اقامت كرده است و چون صبح شود تحيت و درود بسوى آن قبر فرستاده مىشود ، قبرى است كه نورهاى آن بلند است و كور را روشنائى ميدهد و بسبب خاك آن قبر مرضها شفا يابد ، قبرى است كه جلوه ميدهد از براى چشمها محمد و وصى او امير المؤمنين را و حال اينكه مؤمنان ايستاده باشند يعنى اين قبر نمونه اى است از محمد و وصى او چون صاحب قبر از نور ايشان است پس در چشمها چنين جلوه مىكند كه محمد و وصى او در اين قبر مدفونند و با وجود حضور همهء مؤمنان اين نوع در نظر جلوه مىكند ، خاشع و خاضع شد چشمها از ترس به جهت بودن آن حضرت در اين قبر و به جهت داشتن او بمحمد و على عقلها در كنه اين ائمه انام سرگردان است ، قبرى است كه چون قدم گذارندگان وارد شوند و در دور آن قبر منزل گزينند كوچ خواهند كرد در حالى كه جميع گناهان آنها از شرافت اين قبر ريخته شده است\r\n\r\nو تزودوا من العقاب و أومنوا\r\nمن ان يحل عليهم الاعدام\r\nالله عنه به لهم متقبل\r\nو بذاك عنهم جفت الاقلام\r\nان يغن عن سقى الغمام فإنه\r\nلولاه لم تسق البلاد غمام\r\nقبر على بن موسى حله\r\nبثراه يزهو الحل و الاحرام\r\nفرض اليه السعى كالبيت الذى\r\nمن دونه حق له الاعظام\r\nمن زاره في الله عارف حقه\r\nفالمس منه على الجحيم حرام\r\n\r\nيعنى آنان كه در اين قبر قدم گذاشتند توشه برداشتند ايمنى از عذاب الهى را و ايمن شدند از اينكه فقر وفاقه بر ايشان روى آورد و خدا از جانب صاحب قبر بسبب صاحب اين قبر ايمن شدن را ضامن شده است از براى قدم گذارندگان و زائران و بدين سبب قلم از ايشان مرفوع شده است و گناهان ايشان را ننويسند و اگر مردم از باريدن ابر بىنياز خواهند شد پس همانا اگر اين صاحب قبر نميبود ابرها در شهرها نميباريدند اين قبرى است كه على بن موسى در آن پنهان شده است بسبب تربت خود قبول بزرگى مىكند از آن حل و حرم مكه يعنى اين قبر فخر و بزرگى مىكند بر مكه و مكه كوچكى اين قبر مىكند و واجب است رفتن بسوى اين قبر مثل خانه خدا كه هر كسى در نزد آن است سزاوار است آن را بزرگ شمارد و تعظيم كند به آن و كسى كه اين قبر را زيارت كند خالصا لله و حق صاحب اين قبر را بشناسد پس رسيدن او به آتش جهنم حرام است .\r\n\r\nو مقامه لا شك يحمد في غد\r\nو له بجنات الخلود مقام\r\nو له بذاك الله او في ضامن\r\nقسما اليه تنهى الاقسام\r\nصلى الاله على النبى محمد\r\nو علت عليا نصرة و سلام\r\nو كذا صلى على الزهر اعسر مدا\r\nرب بواجب حقها علام\r\n\r\n","description":"","footnote":"","page_name":" 501 ","page_number":240},
  {"content":"\r\n\r\nصلى عليها ثم بالحسن ابنها\r\nو على الحسين لوجه الاكرام\r\nو على على ذى التقى و محمد\r\nصلى و كل سيد و همام\r\n\r\nيعنى و شك نيست در اينكه مقام على بن موسى ( ع ) در فرداى قيامت پسنديده است و او را در بهشتهاى جاويد مقام است و خدا از براى او اين مقام را وفاكننده و ضامن است چه او قسم ياد كرده است قسمى را كه همهء قسمها به آن قسم منتها خواهد شد يعنى قسم بذات پاك خود خورده است و رحمت فرستد خدا بر پيغمبرى كه محمد است و بلند كند نصرت و درود على ( ع ) را و همچنين بر فاطمه زهرا پيوسته رحمت فرستد پروردگارى كه دانا است به حق واجب آن معصومه رحمت فرستد بر آن معصومه بعد از آن به فرزند دلبندش حضرت حسن و بر حسين ( ع ) كه بزرگوارى از صورت او نمايان بود و بر على بن الحسين كه صاحب تقوى و پرهيزكارى بود و بر محمد بن على درود و رحمت فرستد و هر يك از اينها بزرگوار و مهترند .\r\n\r\nعلى المهذب و المطهر جعفر\r\nازكى الصلاة و ان ابى الاقزام\r\nالصادق المأثور عنه علم ما\r\nفيكم به يتمسك الاقوام\r\nكذا على موسى ابيك و بعده\r\nصلى عليك و للصلاة دوام\r\nعلى محمد الزكى فضوعفت\r\nو على على ما استمر كلام\r\nعلى الرضى بن الرضا الحسن الذى\r\nعم البلاد لفقده الا ظلام\r\nعلى خليفته الذى لكم به\r\nتم النظام فكان فيه تمام\r\n\r\nيعنى و بر پاك و پاكيزه و تطهير گرديده شده حضرت جعفر بن محمد ( ع ) پاكيزه ترين رحمت باد اگر چه ناكسان و فرومايگان از آن امتناع داشته باشند و بر حضرت صادق ( ع ) كه تمام علم كه اين قوم حقه شيعه بدان تمسك ميجويند از او مأثور است و او بود مروج شريعت سيد المرسلين ، و مذهب جعفرى از آن جناب بود و همچنين بر موسى پدر بزرگوارت و بعد از او خدا بر تو رحمت فرستد و از براى رحمت دوامى و ثباتى باشد يعنى ابد الدهر رحمت خدا بر تو باد و بر محمد بن على كه پاك و پاكيزه بود از هر رجس و نجسى و دو چندان شود رحمت خدا بر او و بر على بن محمد مادامى كه سخن برقرار است يعنى تا دنيا برپا است چه تا دنيا است سخن در ميان است و بر آن پسنديده فرزند پسنديده حسن بن على كه به جهت مفقود شدن او تاريكى جميع بلاد دنيا را بگرفت يعنى شمع هدايت خاموش شد و مردم راه تاريك ضلالت پيشه كردند و بر خليفه و جانشين او حجت خدا بر روى زمين كه او كسى از براى شما كه نظام و رشتهء عالم بسبب وجود او تمام شده و گسيخته نيست پس در وجود او تماميت آفريدگان خدا است و اگر او نبودى عالم ناقص بودى\r\n\r\nفهو المؤمل ان يعود به الهدى\r\nغضا و ان تستوثق الاحكام\r\n\r\n","description":"","footnote":"","page_name":" 502 ","page_number":241},
  {"content":"\r\n\r\nلو لا الائمة واحد عن واحد\r\nدرس الهدى و استسلم الاسلام\r\nكل يقوم مقام صاحبه الى\r\nان ينتهى بالقائم الايام\r\nيا ابن النبى و حجة الله التى\r\nهى للصلاة و للصيام قيام\r\nما من امام غاب عنكم لم يقم\r\nخلف له تشفى به الاوغام\r\nان الائمه تستوى في فضلها\r\nو العلم كهل منكم و غلام\r\n\r\nيعنى پس حضرت صاحب الزمان است كه آرزو داشته شده است هدايت و رهنمائى خلق تازگى در ظاهر به او عائد شود و احكام الهى بسبب ظهور او مستحكم شود و اگر ائمه هدى نبودند يكى بعد از ديگرى رهنمائى خلق بر طرف ميشد و خلق بضلالت مىافتادند و در اسلام رخنه پيدا شدى كه دين اسلام از ميان رفتى و هر يك از اين ائمه نشستند در مقام صاحب خود يعنى هر يك مقام كسى كه قبل از او بود و صحبت او را درك كرده بود تا اينكه ايام عارض حضرت قائم ( ع ) شد و روزگار به او ختم شد يعنى بعد از او امامى نباشد ، اى فرزند پيغمبر و حجت خدا بر روى زمين كه نماز و روزه بسبب وجود تو بر پا است نبود امامى از شما كه از روى زمين برود و جانشين در محل او ننشيند كه نفسها بواسطه او شفا يابد يعنى هر گونه امراض و مفاسد و خلل به جهت وجود او رفع شود همانا پير و جوان ائمه در علم و فضل مساوى هستند يعنى عالمند و فاضل و جوانى و پيرى در زيادى و كمى فضل آنها مدخليت ندارد .\r\n\r\nانتم الى الله الوسيلة و الاولى\r\nعلموا الهدى فهم له اعلام\r\nانتم ولاة الدين و الدنيا و من\r\nلله فيه حرمة و ذمام\r\nما الناس إلا من اقر بفضلكم\r\nو الجاحدون بهائم و صوام\r\nبلهم اضل عن السبيل بكفرهم\r\nو المقتدى منهم بهم ازلام\r\nيدعون في دنياكم و كأنهم\r\nفي جحدهم انعامكم انعام\r\nيا نعمة الله التى يحبونها\r\nمن يصطفى من خلقه المنعام\r\n\r\nيعنى شمائيد وسيله بسوى خدا و شمائيد آنان كه دانستند هدايت و راه راست را پس ايشان باشند نشانهاى هدايت شمائيد صاحبان دين و دنيا و صاحبان كسى كه در احترامى و زينهارى باشند يعنى صاحب اهل اسلام كه آنها را در شرح احترامى باشد نيستند صاحبان عقل و كسانى كه توان اسم انسان بر آنها اطلاق كرد مگر كسانى كه بفضل شما اقرار كرده باشند و كسانى كه منكر فضل شما شدند بهائم و حيوانات باشند يعنى از دائر عقل خارج باشند بلكه ايشان گمراهترند از راه و بدترند از حيوانات بسبب كفرشان از درگاه احديت رانده شده‌اند و طلب ميكنند كسانى كه چون حيوان باشند دنيائى كه مخصوص شما خلق شده و گويا ايشان در انكار فضل شما نعمتى بر شما داده‌اند يعنى اگر انكار فضل شما لزوم داشتى پيش از اين\r\n","description":"","footnote":"","page_name":" 503 ","page_number":242},
  {"content":"\r\nانكار نكردندى ، اى نعمت خدا على بن موسى الرضا كه خدا اين نعمت بسيار را عطا فرموده است بر كسانى كه برگزيده‌اند از خلق او يعنى شيعيان .\r\n\r\nان غاب منك الجسم عنا انه\r\nللروح منك اقامة و نظام\r\nارواحكم موجود اعيانها\r\nان عن عيون غيبت اجسام\r\nالفرق بينك و النبى نبوة\r\nاذ بعد ذلك تستوى الاقدام\r\nقبران في طوس الهدى في واحد\r\nو الغى في لحد يراه حزام\r\nقبران مقترنان هذا ترعة\r\nجنوية يزار فيها امام\r\nو كذاك ذلك من جهنم حفرة\r\nفيها يجدد لغوى هيام\r\n\r\nيعنى اى نعمت خدا على بن موسى الرضا ( ع ) اگر جسم تو از ما غايب است روح مبارك تو باعث وجود ما و نظم امور است چه ارواح شما اعيان آن ارواح موجوده است اگر چشمها قصد ديدن كنند و اجسام شما از نظر غايب باشند ، اى على بن موسى فرق ميان تو و پيغمبر نبوت آن بزرگوار است زيرا كه بعد از غمض عين از نبوت افعال و صفات شما يكسان است ، دو قبر در طوس است كه هدايت در يكى از آن دو قبر مىباشد و گمراهى در قبر ديگر كه افروزينه و آتشگيره آن را مىبيند و با آن ملاقات مىكند اين دو قبر نزديك يك ديگرند كه اين قبر كه در آن هدايت است راه بهشت است و امام در آن زيارت كرده شود و همچنين آن قبر ديگر گودالى از جهنم است كه در آن گودال از براى گمراه كه زيارت كند سرگردانى مجدد مىشود و زائرش سرگردانست\r\n\r\nقرب الغوى من الزكى مضاعف\r\nلعذابه و لا نفسه الارغام\r\nان يدن منه فإنه لمباعد\r\nو عليه من خلع العذاب ركام\r\nو كذلك ليس يضرك الرجس الذى\r\nيدنيه منك جنادل و رخام\r\nلا بل يريه عليك اعظم حسرة\r\nاذ انت تكرم و اللعين يسام\r\nسوء العذاب مضاعف تجرى له\r\nالساعات و الايام و الاعوام\r\nيا ليت شعرى هل بقائكم غدا\r\nيعدوا بكفى للقراع حسام\r\n\r\nيعنى نزديك بودن گمراه با طيب و طاهر باعث زيادتى عذاب گمراه و به خاك ماليدن دماغ او شود و اگر بحسب ظاهر نزديك شده است گمراه بطيب در معنى از او دور است و خلعتهاى عذاب بر او رويهم نشسته و همچنين ضرر نميرساند به تو خبيث و نجسى كه سنگهاى زبر و نرم او را به تو نزديك كرده است يعنى اين نزديكى ظاهر كه خشت و گل قبر شما نزديك يك ديگر است باعث ضرر تو نميشود بلكه در معنى تو از آن نجس نهايت دورى دارى نه اين ضرر نرسانيدن سهل است بلكه اين نزديك بودن مينماياند ترا بر او حسرت بسيارى زيرا كه تو گرامى داشته شوى و لعين و دور از جهت خود عذاب بر او وارد شود و بدى عذاب مضاعف\r\n","description":"","footnote":"","page_name":" 504 ","page_number":243},
  {"content":"\r\nشود و ساعات و روزها و سالها بر او عذاب جارى كنند و در اين اوقات او را معذب دارند اى كاش ميدانستم كه بعد از باقى بودن شما و رجعت كردن شما به دنيا آيا شمشير بدست من مىآيد از براى كوفتن سر دشمنان يعنى آيا زنده خواهم شد يا نه .\r\n\r\nتطفى به يداى غليلا فيكم\r\nبين الحشاء لم ترومنه اوام\r\nو لقد تهيجنى قبوركم اذا\r\nهاجت سواى معالم و خيام\r\nمن كان يغرم بامتداح ذوى الغنى\r\nفبمدحكم لى صبوة و غرام\r\nو الى ابى الحسن الرضا اهديتها\r\nمرضية تلتذها الافهام\r\nخذها عن الضبى عبدكم الذى\r\nهانت عليه فيكم الالوام\r\nان اقض حق الله فيك فان لى\r\nحق القرى للضيف اذا يعتام\r\n\r\nيعنى دو دست من به آن شمشير بالا برده شود و در ميان لشكر شما عطشان و تشنه ميان دل دشمنان شما باشم كه هيچ تشنهء از آن سيراب نشود و بتحقيق كه به جوش مىآورد مرا خبرهاى شما در وقتى كه غير از من علمها و محل آرامگاه فضائل شما را جلوه دهد يعنى مرا غيرت آيد از اينكه كسى ديگر مدح شما را متحمل شود كسى غير از من او را ضرر و مشقت باشد در مدح كردن صاحبان غنا و بىنيازى از مدح زيرا كه من در مدح كردن شما عشق و حرص دارم و بسوى ابو الحسن الرضا ( ع ) هديه دادم اين قصيده را كه پسنديده است و افهام از آن لذت برند يا على بن موسى بگير اين قصيده را از محمد بن حبيب ضبى بندهء شما كه در محبت شما ملامتها و خواريها بر او وارد آمده است با على بن موسى ( ع ) اگر حق خدا را نسبت به تو ادا كنم همانا از براى من است حق مهماندارى كه آن حق از براى مهمان است در وقتى كه احترام كرده شود .\r\n\r\nفاجعله منك قبول قصدى انه\r\nغنم اليه حد انى استغنام\r\nمن كان بالتعليم ادرك حبكم\r\nفمحبتى اياكم الهام .\r\n\r\nيعنى پس مقرر فرما اين مهماندارى و احسان را از خود قبول قصد همانا اين قبول قصد من غنيمت است كه مرا واداشته بطلب كردن غنيمت و اگر هر كس بآموختن دوستى شما را درك كرده است دوستى من بشما الهام است از خداوند و بتعليم حاصل نشده است لله در قائليها .\r\n\r\n( باب شصت و پنجم ) « در ذكر ثواب زيارت آن جناب صلوات الله عليه و على آبائه الطاهرين »\r\n","description":"","footnote":"","page_name":" 505 ","page_number":244},
  {"content":"\r\nاز ياسر خادم مروى است كه گفت حضرت على بن موسى الرضا ( ع ) فرمود نبنديد بارهاى خود را و كوچ نكنيد از براى زيارت بسوى قبرى از قبور مگر قبر ما ائمه هدى آگاه باشيد همانا من بزهر از روى ستم شهيد شده و در غربت مدفون شوم پس كسى را حلهء خود را ببندد و به زيارت من غريب بيايد خدا دعاى او را مستجاب كند و گناهانش را بريزد . از حمدان ديوانى مروى است كه گفت حضرت رضا ( ع ) فرمود هر كسى مرا با دورى قبرم زيارت كند در روز قيامت در سه موقف نزد او مىآيم تا اينكه او را از شدتهاى اين سه موقف نجات مىدهم در وقت متفرق شدن صحيفه عمل از طرف راست و چپ يعنى وقتى كه بنده را عملى نيكو نباشد و عملهاى نيكويش در مقابل عمل بد او در نزد صراط و ميزان هيچ شده و مستحق جهنم شود . از حسين بن زيد مروى است كه گفت از حضرت ابى عبد الله جعفر بن محمد ( ص ) شنيدم كه ميفرمود مردى از بين اولاد فرزندم موسى ( ع ) بيرون آيد كه اسم او اسم امير المؤمنين ( ع ) باشد و به زمين طوس رسد كه آن زمين خراسان است در آن زمين با زهر كشته شود و در آنجا غريب دفن شود هر كسى كه او را زيارت كند و به حق او عارف باشد حقتعالى مزد كسى كه قبل از فتح مكه انفاق و جهاد كرده باشد به او عطا كند . از جعفر بن محمد بن عماره مروى است كه از پدرش از حضرت صادق ( ع ) جعفر بن محمد از پدر بزرگوارش از آباء امجادش از امير المؤمنين على ( ع ) مروى است كه فرمود رسول خدا ( ص ) فرمود زود باشد كه پاره اى از تن من به زمين خراسان دفن شود و هيچ مؤمنى او را زيارت نكند مگر آنكه حقتعالى بهشت را براى او واجب كرده و آتش را بر جسدش حرام نمايد . از على بن حسين بن على بن فضال از پدرش از حضرت ابى الحسن على بن موسى الرضا ( ع ) مروى است كه فرمود همانا در خراسان بقعه اى است كه زمانى محل آمد و شد ملائكه شود و پيوسته فوجى از ملائكه از آسمان در آن موضع فرود آيند و فوجى به آسمان بالا روند تا اينكه صور دميده شود به آن جناب عرض كردند يا ابن رسول الله اين بقعه كدام است فرمود آن بقعه در زمين طوس است و به خدا سوگند ياد ميكنم كه آن بقعه باغى است از باغهاى بهشت هر كس مرا در آن بقعه زيارت كند مثل كسى خواهد بود كه رسول خدا ( ص ) را زيارت كرده باشد و حقتعالى ثواب هزار حج خالص كه هيچ شائبه در آن نباشد و هزار عمره مقبوله برايش بنويسد و من و پدران من در روز قيامت شفيعان او باشيم از ابى هشام داود بن قاسم جعفرى مروى است كه گفت از حضرت ابى جعفر محمد بن على ( ع ) شنيدم كه فرمود همانا در ميان دو كوه طوس خاكى است كه آن را از بهشت به آنجا آورده‌اند هر كسى داخل آن خاك شود در روز قيامت از آتش ايمن باشد\r\n","description":"","footnote":"","page_name":" 506 ","page_number":245},
  {"content":"\r\nاز عبد العظيم بن عبد الله حسنى از حضرت ابى جعفر محمد بن على الرضا ( ع ) مروى است كه فرمود ضامن شدم بهشت را از براى كسى كه پدر بزرگوارم را در طوس زيارت كند و به حق او عارف باشد . به اين اسناد از عبد العظيم بن عبد الله مروى است كه گفت به حضرت ابى جعفر ( ع ) عرض كردم متحيرم ميان زيارت قبر ابى عبد الله و زيارت قبر پدر بزرگوارت در طوس پس چه ميبينى يعنى چه كنم و كداميك را ترجيح دهم آن بزرگوار به من فرمود صبر كن در مكان خود و داخل منزل خود شد و بيرون آمد در حالتى كه اشكهاى آن بزرگوار بر دو طرف صورت نازنينش جارى بود و فرمود زوار قبر ابى عبد الله بسيار است و زوار قبر پدر بزرگوارم در طوس كم است . از ابى صلت عبد السلام بن صالح هروى مروى است كه گفت از حضرت رضا ( ع ) شنيدم كه ميفرمود به خدا قسم هيچ يك از ما ائمه هدى نيستيم مگر آنكه كشته شويم و شهادت دريابيم پس به آن بزرگوار عرض كردند يا ابن رسول الله كيست ترا شهيد مىكند فرمود بدترين خلق خدا در زمان من مرا بزهر شهيد مىكند پس از آن مرا در خانه خالى و بلاد غربت دفن ميكنند آگاه باشيد هر كه مرا در محل غريبى من زيارت كند حقتعالى از براى او بنويسد اجر صد هزار شهيد و صد هزار صديق و راستگو و هزار حجكننده و عمره كننده و صد هزار جهادكننده و او را در زمرهء ما محشور گرداند و او را در بهشت رفيق ما در درجات بلند قرار دهد . از احمد بن ابى نصر بزنطى مروى است كه گفت من نوشتهء حضرت ابى الحسن الرضا ( ع ) را خواندم نوشته بود برسان بشيعيان ما كه زيارت من در نزد خدا معادل است با هزار حج ، احمد گويد كه من به فرزند دلبندش حضرت ابى جعفر ( ع ) عرض كردم هزار حج ؟ فرمود به خدا قسم بلى از براى كسى كه عارف به حق او بوده و او را زيارت كند هزار و هزار حج است . از على بن حسن بن على بن فضال از پدرش از حضرت ابى الحسن ( ع ) مروى است كه مردى از اهل خراسان به آن جناب عرض كرد يا ابن رسول الله رسول خدا ( ص ) را در خواب ديدم گويا به من فرمود چگونه است حال شما هر گاه در زمين شما مدفون شود پارهء تن من و طلب كرده شود از شما حفظ كردن امانت من و غايب شود در خاك شما ستاره من حضرت رضا فرمود منم كه در زمين شما مدفون شوم و منم پارهء تن پيغمبر شما و منم امانت و ستارهء او بدانيد هر كس مرا زيارت كند و بشناسد آنچه را كه خدا از براى من واجب گردانيده است از اداى حق من و اطاعت من پس من و پدرانم در روز قيامت شفيعهاى او باشيم ، و هر كسى كه ما شفيعهاى او باشيم نجات مىيابد اگر چه گناه جن و انس\r\n","description":"","footnote":"","page_name":" 507 ","page_number":246},
  {"content":"\r\nبر او باشد و بتحقيق كه حديث كرده است مرا پدر بزرگوارم از جد بزرگوارم از پدرش از پدرانش عليهم السلام كه رسول خدا ( ص ) فرمود هر كسى مرا در خواب زيارت كند پس پس بتحقيق كه مرا ديده و زيارت كرده است كه شيطان به صورت من ممثل نشود و نه به صورت احدى از اوصياء من و نه به صورت احدى از شيعيان ايشان و همانا رؤياى صادقه و خوابهائى كه شيطانى نباشد يك جزء از هفتاد جزء پيغمبرى است از عبد الرحمن بن ابى نجران مروى است كه گفت از ابى جعفر ( ع ) سؤال كردم چه حق است از براى كسى كه پدر بزرگوارت را زيارت كند فرمود به خدا قسم كه حق او بهشت است . از على بن اسباط مروى است كه گفت از حضرت ابى جعفر ( ع ) سؤال كردم چه حق است از براى كسى كه پدر بزرگوارت را در خراسان زيارت كند فرمود به خدا قسم حق او بهشت است و به خدا قسم حق او بهشت است . از قبيضة ابن جابر بن يزيد جعفى مروى است كه گفت شنيدم از وصى اوصياء و وارث علم انبياء ابى جعفر محمد بن على بن حسين بن على بن ابى طالب ( ع ) كه فرمود حديث كرد مرا سيد العابدين على بن حسين از سيد شهدا حسين بن على از سيد اوصياء امير المؤمنين ( ع ) كه فرمود رسول خدا ( ص ) فرمود به زودى دفن شود پارهء تن من در زمين خراسان ، هيچ محزون و گناهكارى او را زيارت نكند مگر آنكه خدا حزن او را بر طرف كند و گناهانش را بيامرزد . از محمد بن سليمان مروى است كه گفت از حضرت ابى جعفر محمد بن على الرضا ( ع ) سؤال كردم از مردى كه حج كرده باشد حجة الاسلام را پس از بابت استحباب در حالتى كه در عمره متمتعه باشد داخل حج شود پس خدا او را اعانت كند بر اتمام حج و عمرهء خود و داخل مدينه شود و بر رسول خدا سلام كند و آن جناب را زيارت كند پس از آن بيايد در نزد قبر پدر بزرگوارت امير المؤمنين در حالتى كه عارف باشد به حق او و بداند كه او است حجت خدا بر جميع آفريدگان و او است باب الله كه بندگان را بايد از آن باب داخل رحمت خدا شد پس بر آن بزرگوار سلام كند و او را زيارت كند و بعد از آن بيايد در نزد قبر ابى عبد الله الحسين و بر او سلام كند و او را زيارت كند و بعد از آن بيايد در بغداد و بر حضرت ابى الحسن موسى ( ع ) سلام كند و او را زيارت كند پس از آن به وطن خود برگردد و چون حقتعالى او را روزى كرد كه در اين وقت اين قسم حج كرد كه اصل حج مستحبى بود و مشتمل بر اين زيارات بود آيا كسى كه حجة الاسلام كه حج واجب او بود بجاى آورده است و از بابت استحباب ثانيا مراجعت كرده و به اين قسم حج كرده است حج او بهتر است يا اينكه برود در خراسان در نزد قبر پدر بزرگوارت على بن موسى الرضا ( ع ) و برو سلام كند و او را زيارت كند فرمود بلكه اگر\r\n","description":"","footnote":"","page_name":" 508 ","page_number":247},
  {"content":"\r\nبيايد بخراسان و بر پدر بزرگوارم سلام كند افضل و بهتر است و بايد در ماه رجب زيارت پدر بزرگوارم كنند و ليكن در اين زمان سزاوار نيست زيرا كه شايد بر ما و بر شما از سلطان و خليفهء فضاحتى و اذيتى رسد يعنى اين زيارت پدر بزرگوارم كه اين همه ثواب دارد در غير زمان تقيه است و اين زمان چون در زمان دولت بنى عباس است بسا هست كه بشيعيان اذيت ميرسانند پس بايد تقيه كرد . از احمد بن محمد بن ابى نصر بزنطى مروى است كه گفت از حضرت رضا ( ع ) شنيدم كه فرمود زيارت نكند مرا احدى از دوستانم كه عارف به حق من باشد مگر آنكه در روز قيامت او را شفاعت كنم . از نعمان بن سعد مروى است كه گفت امير المؤمنين على بن ابى طالب ( ع ) فرمود كه به زودى شهيد شود مردى از فرزندان من در زمين خراسان بزهر ستم كه اسم او اسم من باشد و اسم پدر او اسم پسر عمران موسى باشد آگاه باشيد هر كسى او را در محل غريبى او زيارت كند خداوند جميع گناهان گذشته و آينده اش را بيامرزد اگر چه گناهان او به قدر شمارهء ستاره ها و قطرات بارانها و برگهاى درختها باشد . از حمزة بن عمران مروى است كه گفت حضرت صادق ( ع ) فرمود كشته شود حفده من يعنى نواسهء من به زمين خراسان در شهرى كه آن را طوس گويند هر كس او را زيارت كند و به حق او عارف باشد دست او را در روز قيامت بگيرم و ببهشت داخلش كنم و اگر چه از كسانى باشد كه گناهان كبيره از او صادر شده باشد عرض كردم فداى وجودت شناختن حق او چيست فرمود عارف به حق او باشى يعنى بدانى كه امام واجب الاطاعة است و شهيد شده پس هر كسى كه او را زيارت كند و به حق او عارف باشد حقتعالى اجر هفتاد هزار شهيد از كسانى كه پيش روى رسول خدا از روى حقيقت و صدق نيست شهيد شده باشند به او عطا كند ، و در حديث ديگر گويد حضرت صادق ( ع ) فرمود كه كشته مىشود از اين فرزندم ( و اشاره كرد بدست مباركش بمولاى ما موسى ( ع ) فرزندى در طوس و از شيعيان ما زيارت نكند او را مگر ترسانتر از ايشان از خدا پس ترسانتر يا اينكه كمتر از ايشان پس كمتر . از ايوب بن نوح مروى است كه گفت از حضرت بابى جعفر محمد بن على بن موسى ( ع ) مروى است كه فرمود هر كس زيارت كند قبر پدر بزرگوارم را در طوس بيامرزد خدا گناهان گذشته و آينده او را و چون روز قيامت شود منبرى از براى او در مقابل منبر رسول خدا گذاشته شود و در آنجا قرار گيرد تا آنكه خدا از حساب بندگان فارغ شود . از سليمان بن حفص مروزى مروى است كه گفت از حضرت ابى الحسن موسى بن جعفر شنيدم كه فرمود هر كس زيارت كند قبر فرزندم على ( ع ) را از براى او در نزد خدا هفتاد حج خالص باشد عرض كردم هفتاد حج فرمود بلكه هفتاد هزار حج و فرمود بسا حجى است\r\n","description":"","footnote":"","page_name":" 509 ","page_number":248},
  {"content":"\r\nكه قبول نميشود يعنى اين ثواب را ثواب حج مقبول دهند و هر كسى او را زيارت كند يا اينكه يك شب نزديك قبر آن بزرگوار بخوابد مثل كسى است كه خدا را در عرش زيارت كرده باشد عرض كردم مثل كسى است كه خدا را در عرش زيارت كرده باشد فرمود چون روز قيامت شود چهار نفر از اولين و چهار نفر از آخرين بر روى عرش خدا باشند اما اولين نوح و ابراهيم و موسى و عيسى عليهم السلام باشند ، اما چهار نفر از آخرين محمد و على و حسن و حسين عليهم السلام باشند پس از آن ريسمانى چون ريسمان بنائى بكشند يعنى در عرش خدا ريسمانى بكشند و اندازه اى معين كنند و ما با زوار قبر ائمه بنشينيم آگاه باش كه بلندترين اين زوار در درجه و نزديكترين ايشان در عطاياى پروردگار زيارتكنندگان قبر فرزندم رضا ( ع ) باشند . « مصنف گويد » كه معنى قول آن جناب\r\nكمن زار الله في عرشه ) *\r\nتشبيه مكانى نيست چه خدا را مكانى نيست كه عرش را مكان خدا گيرند و محل ديگر را تشبيه به مكان خدا كنند بلكه عرش منسوب به خدا است و محل زيارت است زيرا كه ملئكه زيارت ميكنند عرش خدا را و به آن پناه مىبرند و در گرد آن طواف ميكنند و اين همچنان است كه ميگوئى نزور الله في عرشه چنان كه ميگوئى نحج بيت الله پس معنى اينكه خدا را در عرش او زيارت ميكنى نه اينست كه خدا را در مكان زيارت كنى زيرا كه خدا را مكانى نيست بلند است شأن او از نبوت مكان از براى او بلكه معنى اينست كه عرش خدا را زيارت ميكنى . از ابى صلت مروى است كه گفت در نزد حضرت رضا ( ع ) بودم كه قومى از اهل قم داخل شدند و بر او سلام كردند آن جناب سلامشان را رد كرد و ايشان را در نزد خود مقرب داشت و فرمود مرحبا بشما خوش آمديد شما براستى از شيعيان ما باشيد و زود باشد كه بيايد روزى كه در آن روز مرا زيارت كنيد و خاك من در طوس باشد آگاه باشيد هر كسى مرا زيارت كند و حال اينكه غسل كرده باشد از گناهان خود بيرون رود مثل روزى كه از مادر متولد شده باشد . از عبد العظيم بن عبد الله حسنى مروى است كه گفت از حضرت على بن محمد عسگرى شنيدم كه فرمود اهل قم و اهل آبه ( دهى است نزديك قم از طرف ساوه ) آمرزيده شوند به جهت اينكه زيارت كنند جدم على بن موسى الرضا ( ع ) را در طوس آگاه باشيد كه هر كسى آن بزرگوار را زيارت كند و در راه طوس قطره بارانى از آسمان به او برسد خدا جسد او را بر آتش حرام كند . از سليمان بن حفص مروزى مروى است كه گفت از حضرت ابى الحسن موسى بن جعفر ( ع ) شنيدم كه ميفرمود همانا فرزندم على ( ع ) بزهر جفا شهيد شود در طوس و بيك طرف قبر هارون الرشيد دفن شود آگاه باشيد هر كس او را زيارت كند مثل كسى است كه رسول خدا را زيارت كرده باشد .\r\n","description":"","footnote":"","page_name":" 510 ","page_number":249},
  {"content":"\r\nاز حسن بن على الوشا مروى است كه گفت از حضرت ابى الحسن الرضا ( ع ) شنيدم كه ميفرمود همانا هر امامى را عهديست در گردن دوستان و شيعيان خود و زيارت قبور ائمه تمام كردن وفا بعهد ، و نيكو ادا كردن حق ايشان است پس هر كس ايشان را زيارت كند از روى ميل و رغبت در زيارت ايشان و از روى تصديق كردن به آنچه ايشان خواستند البته آن كسان از كسانى باشند كه امامان ايشان در روز قيامت شفيعان آنان باشند . از ابراهيم بن عقبه مروى است كه گفت به حضرت هادى ابى الحسن الثالث ( ع ) نوشتم و از آن بزرگوار سؤال كردم از زيارت حضرت ابى عبد الله الحسين و از زيارت حضرت ابى الحسن و ابى جعفر ( ع ) آن بزرگوار به من نوشت كه مقدم زيارت حضرت ابو عبد الله است و ليكن اين زيارت جامعتر از براى خير دنيا و آخرت است و اجر آن زيادتر است يعنى زيارت حضرت ابى الحسن على بن موسى و ابى جعفر بن محمد بن على ( ع ) . از على بن مهزيار مروى است كه گفت به حضرت ابى جعفر يعنى محمد بن على الرضا ( ع ) عرض كردم فداى وجودت شوم زيارت حضرت رضا ( ع ) افضل است يا زيارت حضرت ابى عبد الله الحسين ؟ فرمود زيارت پدر بزرگوارم افضل است و اين بدان جهت است كه حضرت ابا عبد الله الحسين ( ع ) را جميع مردم زيارت ميكنند و پدر بزرگوارم را زيارت نميكنند مگر خواص از شيعيان . از حسن بن على الوشا مروى است كه گفت حضرت ابو الحسن الرضا ( ع ) فرمود همانا من به زودى بزهر جفا كشته شوم پس هر كس مرا زيارت كند و بحقم عارف باشد خدا گناهان گذشته و آيندهء او را بيامرزد . از اسماعيل بن مهران از جعفر بن محمد ( ع ) مروى است كه فرمود هر گاه يكى از شما حج گذارد بايد حج خود را به زيارت ما ختم كند زيرا كه زيارت ما از تمام حج است يعنى جزئى است كه حج با آن جزء تمام مىشود . و از جابر از حضرت ابى جعفر ( ع ) مروى است كه فرمود تماميت حج بملاقات كردن امام ( ع ) است . از زراره از حضرت ابى جعفر امام محمد باقر ( ع ) مروى است كه فرمود همانا مردم مأمورند كه بيايند در نزد اين سنگهاى قبور و طواف كنند پس از آن نزد ما بيايند و ما را خبر دهند بدوستى خود و يارى كردن خود را بر ما عرضه دارند . از زيد شحام مروى است كه گفت به حضرت ابى عبد الله ( ع ) امام جعفر صادق ( ع ) عرض كردم حق كسى كه يكى از شما را زيارت كند چيست فرمود مثل كسى است كه خدا ( ص ) را زيارت كرده باشد يعنى هر حقى كه از براى زائر رسول ثابت است از براى زائر ما نيز ثابت است . از صقر ابن دلف مروى است كه گفت از سيد خودم حضرت على بن محمد بن على الرضا\r\n","description":"","footnote":"","page_name":" 511 ","page_number":250},
  {"content":"\r\n( ع ) شنيدم كه ميفرمود هر كس كه او را نزد خدا حاجتى است بايد زيارت كند قبر جد بزرگوارم حضرت رضا ( ع ) را در طوس و در حالت زيارت با غسل باشد و بايد دو ركعت نماز در نزديك سر مبارك آن حضرت بخواند و در قنوت از خدا حاجت خود را سؤال كند كه خدا دعاى او را مستجاب كند و سؤال او را اجابت كند اگر گناهى يا قطع رحمى سؤال نكرده باشد و همانا موضع قبر جد بزرگوارم حضرت رضا ( ع ) بقعه اى است از بقعه هاى بهشت كه زيارت نكند آن بقعه را هيچ مؤمنى مگر آنكه خدا او را از آتش آزاد كند و او را داخل دار قرار و خانهء باقى بهشت عنبر سرشت كنند . از على بن حسن بن على بن فضال از پدرش مروى است كه گفت از حضرت ابى الحسن على بن موسى الرضا ( ع ) شنيدم كه ميفرمود همانا من بزهر شهيد شوم و به زمين غريبى مدفون شوم و من اين واقعه را ميدانم بعهدى كه معهود ساخته است آن را نزد من پدر بزرگوارم از پدران خود از على بن ابى طالب ( ع ) از رسول خدا ( ص ) ، آگاه باشيد هر كس مرا زيارت كند در غريبى من در روز قيامت ، من پدرانم شفيعهاى او باشيم و هر كسى كه ما شفيعهاى او باشيم نجات خواهد يافت اگر چه گناه جن و انس بر او باشد . از عبد السلام بن صالح هروى مروى است كه گفت چون دعبل بن على خزاعى رحمه الله داخل شد بر حضرت ابى الحسن على بن موسى الرضا ( ع ) در شهر مرو به آن بزرگوار عرض كرد يا ابن رسول الله در حق شما قصيده اى گفته‌ام و در نزد خود قسم خورده‌ام كه اين قصيده را پيش از تو از براى كسى انشا نكنم حضرت رضا ( ع ) فرمود بياور آن قصيده را دعبل آن قصيده را انشا كرد .\r\n\r\nمدارس ايات خلت من تلاوة\r\nو منزل وحى مقفر العرصات .\r\n\r\nمحل درسها آياتى نمايان است كه خالى بود از تلاوت كردن و كسى آنها را تلاوت نميكرد و محل نزول وحى بود عرصه هاى آن خالى است . دعبل اشعار را خواند تا اينكه به اين شعر رسيد .\r\n\r\nارى فيئهم في غيرهم متقسما\r\nو ايديهم من فيئهم صفرات .\r\n\r\nيعنى مىبينيم في ايشان كه آن غنائم است بر وجوه غير غلبه مسلمين خدا از اموال يهود برسول خدا رد كرد كه اين في حق اين ائمه هدى است در ميان غير ايشان قسمت مىشود و مىبينم دستهاى ايشان از في كه حق ايشان است خالى است حضرت رضا ( ع ) گريه كرد و فرمود اى خزاعى راست گفتى و چون به اين شعر رسيد .\r\n\r\nاذا وقروا مدوا الى واتريهم\r\nاكفا عن الا و تار منقبضات\r\n\r\nيعنى هر گاه جنايت زده شوند و صدمات بر آنها وارد آورند دستهاى خود را ميكشند\r\n","description":"","footnote":"","page_name":" 512 ","page_number":251},
  {"content":"\r\nبسوى جنايت زنندگان و دستهاى ايشان از جنايتها نگاهدارنده باشد يعنى هر گاه دشمنان آنها بر آنها اذيتى كنند در مقابل اذيتهاى آنها انتقام نكشند و دستهاى خود را از جزاى آنها نگاهدارند حضرت ابو الحسن ( ع ) در هنگام خواندن اين شعر دست مبارك خود را ميگردانيد و ميفرمود بلى به خدا قسم دستهاى خود را از پاداش اذيتهاى دشمنان نگاهدارند و چون دعبل به اين شعر رسيد .\r\n\r\nلقد خفت في الدنيا و ايام سعيها\r\nو انى لارجو الا من بعد وفات\r\n\r\nيعنى هر آينه بتحقيق كه ترسيدم در دنيا و روزهاى زندگانى دنيا چون محبت بشما ائمه داشتم و دشمنان شما را اذيت ميكردند و همانا اميدوارم ايمن بودن از عذاب الهى را بعد از مرگ ، حضرت رضا ( ع ) فرمود خداوند ترا در روز فزع اكبر كه قيامت كبرى است از عذاب ايمن دارد .\r\nو چون اشعار دعبل به اين شعر منتهى شد .\r\n\r\nو قبر ببغداد لنفس زكية\r\nتضمنها الرحمن في الغرفات\r\n\r\nيعنى و يك قبر در بغداد است كه از براى نفس طيب و طاهر است كه آن امام موسى كاظم ( ع ) است كه حقتعالى آن نفس طيب را در غرفه هاى بهشتى جاى داده است يعنى آن موضع قبر بغداد چون غرفه هاى بهشتى است در شرافت به جهت شرافت آن بزرگوار . حضرت رضا ( ع ) فرمود آيا من ملحق نكنم به اين موضوع از قصيده تو دو شعر را كه قصيدهء تو به اين دو شعر تمام شود و نقصى از براى آن نباشد دعبل عرض كرد بلى يا ابن رسول الله ملحق كه آن حضرت فرمود .\r\n\r\nو قبر بطوس يا لها من مصيبة\r\nتوقد في الاحشاء بالحرقات\r\nالى الحشر حتى يبعث الله قائما\r\nيفرج عنا الهم و الكربات\r\n\r\n) *\r\nيعنى و يك قبر در شهر طوس است كه وا مصيبتاه از آن قبر كه مصيبتهاى صاحب آن قبر تا آخر الزمان در اعضا آتش مىزند و ميگدازد اعضا را چون آتش سوزان تا اينكه حقتعالى حضرت قائم عجل الله فرجه را از ما ائمه مبعوث ميگرداند و او ميگشايد از ما غمها و حزنهاى ما را و داد ما را از ستمكاران ما ميگيرد پس از آن دعبل عرض كرد يا ابن رسول الله اين قبر كه در طوس است قبر كيست حضرت رضا ( ع ) فرمود قبر من است و شبها و روزها منقضى نشود مگر اينكه طوس محل آمد و شد شيعيان و زوار من باشد آگاه باشيد كسى كه زيارت كند مرا در غريبى من در طوس در روز قيامت در درجهء من با من باشد در حالتى كه گناهان او آمرزيده شود و بعد از فراغت دعبل از انشاء قصيده حضرت رضا ( ع ) برخاست و دعبل را امر كرد كه از مكان خود برنخيزد و آن جناب داخل خانه شد و بعد از يك ساعت خادم بيرون آمد و صد دينار كه سكه بنام حضرت رضا ( ع ) زده شده بود بياورد و نزد دعبل بر زمين گذاشت و بدعبل گفت مولاى من ميفرمايد اين زر از براى نفقه تست و در مخارج خود صرف كن دعبل گفت به خدا قسم\r\n","description":"","footnote":"","page_name":" 513 ","page_number":252},
  {"content":"\r\nكه من از براى مال دنيا نيامده‌ام و اين قصيده را بطمع اينكه حضرت رضا ( ع ) به من صله عطا كند نگفته‌ام و هميان زر را رد كرد و جامهء از جامه هاى حضرت رضا ( ع ) را خواهش كرد كه به آن تبرك جويد و خود را مشرف كند پس حضرت رضا ( ع ) يك طاقهء جبهء خز با هميان زر به او عطا كرد و بخادم فرمود بدعبل بگو بگير اين هميان را كه به زودى محتاج به آن شوى و دسترسى به من نداشته باشى و در نزد من مراجعت نكنى پس دعبل هميان زر را با جبه برداشته و مراجعت كرد و از مرو با قافله روان شد چون بميان قوهان رسيد كه آن موضعى است نزديك طوس دزد در ميان قافله ريخت و جميع اهل قافله را گرفتند و بازوهاى آنها را بستند و از جملهء كسانى را كه بازو بستند دعبل بود و دزدان جميع اموال اهل قافله را متصرف شدند و شروع كردند بقسمت كردن پس مردى از دزدان من باب المثل گفت كه دعبل در قصيدهء خود گفته است .\r\n\r\nارى فيئهم في غيرهم متقسما\r\nو ايديهم من فيئهم صفرات\r\n\r\nو منظور او اين بود كه ما اموال اهل قافله را بگرفتيم و در ميان خود قسمت ميكنيم و دستهاى اهل قافله از مال خالى شد دعبل چون اين سخن شنيد بايشان گفت اين شعر از كيست آن مرد گفت از مردى از طائفه بنى خزاعه است كه او را دعبل بن على گويند دعبل گفت منم دعبل گويندهء اين قصيده كه اين شعر از آن قصيده است پس از آن مرد بنزد رئيس دزدان كه از شيعيان بود و روى تلى نماز ميگذارد دويد و اين خبر را به او داد خودش آمد تا اينكه در نزد دعبل بايستاد و گفت توئى دعبل گفت بلى گفت پس اين قصيده را از براى من انشا كن دعبل قصيده را انشا كرد و تمام آن را بر خواند آن مرد بازوى دعبل را بگشود و بازوى تمام اهل قافله را نيز گشود و به جهت اكرام دعبل تمام آنچه گرفته بودند باز پس دادند و دعبل روان شد تا اينكه به شهر قم رسيد اهل قم از او سؤال كردند كه قصيده را از براى ايشان انشاء كند دعبل اهل قم را امر كرد در مسجد جامع جمع شوند و چون اجتماع يافتند بالاى منبر رفت و قصيده را از براى مردم انشا كرد و مردم مالهاى بسيار و خلعتهاى بيشمار به او صله دادند و چون خبر عطا كردن جبه بايشان رسيد از دعبل خواهش كردند كه جبه را بهزار دينار به فروش دعبل امتناع كرد به او گفتند الحال كه تمام آن را نميفروشى قدرى از آن را بما بهزار دينار به فروش دعبل امتناع كرد و از شهر قم خارج شد و چون از سياهى شهر و دهها بيرون آمد گروهى از جوانان عرب بر او ريختند و جبه را از او بگرفتند دعبل به شهر قم مراجعت كرد و رد جبه را از ايشان درخواست جوانان از رد جبه امتناع كردند و هر چه پيران در رد جبه بايشان بگفتند نپذيرفتند و بدعبل گفتند تو را بجبه راهى نيست ثمن آن را هزار دينار از ما بگير دعبل امتناع كرد و چون از رد جبه مأيوس شد از ايشان درخواست كه قدرى از آن جبه را به او رد كنند جوانان او را اجابت كردند و قدرى از آن جبه را به او رد كردند و ثمن باقى آن را هزار دينار دادند و دعبل به وطن\r\n","description":"","footnote":"","page_name":" 514 ","page_number":253},
  {"content":"\r\nخود بازگشت چون به منزل خود رسيد ديد كه هر چه داشته است تمام را دزد برده است پس از آن صد دينارى كه حضرت رضا ( ع ) به او صله داده بود بشيعيان بفروخت هر دينارى را به صد دينار و ده هزار دينار به او عايد شد و آن زمان متذكر شد قول حضرت رضا ( ع ) را كه به او فرموده بود بردار اين هميان زر را كه به زودى به آن محتاج شوى و دعبل را كنيزى بود كه او را بسيار دوست ميداشتى و او را چشم درد شديدى عارض شد و طبيبان بر او گرد آمدند چون نظر بكنيز كردند گفتند اما چشم راست او ما را علاجى به نظر نميآيد و اين چشم رفته است ، اما چشم چپ او را معالجه كرده و اهتمام ميكنيم و اميدواريم كه سالم شود دعبل بدين سبب مغموم شد و اندوه سختى بر او رخ نمود و جزع و فزع بسيار كرد و به ياد آن پاره جبه كه از حضرت على بن موسى الرضا ( ع ) با او بود افتاد و پاره جبه را بر چشم كنيز ماليد و به قدر دستمالى از آن جدا كرد و در اول شب به چشم آن كنيزك بست چون صبح شد ببركت حضرت رضا ( ع ) هر دو چشم او بهتر و صحيحتر از پيش بود « مصنف گويد » كه من اين حديث را در اين كتاب و در اين باب ذكر كردم از جهت اينكه ثواب زيارت حضرت رضا ( ع ) در اين حديث بود .\r\nدعبل بن على را خبر ديگر است از حضرت رضا ( ع ) كه صريح است بر وجود حضرت قائم و ظهور او عجل الله فرجه و دوست داشتم كه اين خبر را در ذيل اين حديث ذكر كنم : حديث كرد ما را احمد بن زياد بن جعفر همدانى رضى الله عنه و گفت حديث كرد ما را على بن ابراهيم بن هاشم از پدرش از عبد السلام بن صالح هروى كه گفت از دعبل بن على خزاعى شنيدم كه ميگفت از براى حضرت على بن موسى الرضا ( ع ) قصيده خود را انشاء كردم و اول آن اينست .\r\n\r\nمدارس ايات خلت من تلاوة\r\nو منزل وحى مقفر العرصات\r\n\r\nو چون باينجا منتهى شد و اشعار تا اين موضع رسيد\r\n\r\nخروج امام لا محالة خارج\r\nيقوم على اسم الله و البركات\r\nيميز فينا كل حق و باطل\r\nو يجزى على النعماء و النقمات\r\n\r\nيعنى يقين الوقوع است خروج امامى كه ناچار خروج خواهد كرد و بر اسم خدا و مباركيها قائم مىشود و جدا مىكند در ميان ما هر حقى را از باطل و پاداش ميدهد بر نعمتها و سخطها يعنى هر كس عمل خوب كرده باشد جزاى خوب به او عطا مىكند و هر كس عمل بد كرده باشد پاداش بد ميدهد ، حضرت رضا ( ع ) گريه سختى كرد و بعد سر مبارك را بسوى\r\n","description":"","footnote":"","page_name":" 515 ","page_number":254},
  {"content":"\r\nمن بلند كرد و فرمود اى خزاعى جبرئيل اين دو شعر را بر زبان تو جارى ساخته است آيا ميدانى كه اين امام كيست و در چه زمان قائم مىشود عرض كردم اى مولاى من نميدانم مگر آنكه از شما شنيدم كه از شما امامى خروج كند كه زمين را پاك كرده و از عدل و داد پر كند فرمود اى دعبل امام بعد از من محمد فرزند من است و بعد از محمد فرزندش على است و بعد از على فرزندش حسن و بعد از حسن فرزندش حجت قائم ( ع ) است كه در زمان غيبت او انتظار او كشند و در زمان ظهور او بر جميع خلق مطاع باشد و اگر از دنيا باقى نماند مگر يك روز خداوند آن روز را طولانى كند تا اينكه خروج كرده و زمين را از عدل و داد پر كند چنان كه پر شده بود از جور و فساد ، و اما اينكه ظهور او چه زمان بود اين اخبار از وقت است .\r\nحديث كرد مرا پدر بزرگوارم از پدر بزرگوارش از پدرانش از على ( ع ) كه به پيغمبر عرض كردند يا رسول الله چه زمان خروج مىكند قائم از ذريهء تو فرمود مثل او مثل روز قيامت است كه آشكارا نكند امر قيامت را مگر خدا و قيامت از حيث شدائد و اهوال و محاسبه و مجازات آن در آسمانها و زمين گران و عظيم است ( يعنى بر اهل آن از ملائكه و جن و انس ) و نيايد بشما قيامت مگر ناگهان و منظور آن حضرت اينست كه همان طورى كه روز قيامت را كسى نميداند چه وقت واقع مىشود ظهور حضرت قائم ( ع ) را نيز كسى نميداند و همان طورى كه براى كسى اخبار آن وقت روا نيست اخبار از اين وقت نيز چنان خواهد بود و بناگهان اتفاق مىافتد . خبر دعبل در وقت وفات : حديث كرد ما را ابو على احمد بن محمد بن احمد بن ابراهيم هرمزى بيهقى و گفت از ابى الحسن داود بكرى شنيدم كه ميگفت از على بن دعبل بن على خزاعى شنيدم كه گفت چون وقت وفات پدرم رسيد رنگ او تغيير كرد و زبان او بسته شد و روى او سياه شد و وفات كرد و نزديك بود كه من از مذهب او برگردم ، بعد از از سه روز او را در خواب ديدم كه جامه هاى سفيد در بر و كلاه سفيدى بر سر داشت به او گفتم اى پدر خدا با توجه كرد گفت اى پسر من آنچه تو ديدى از سياه شدن روى من و بسته شدن زبان من از اين جهت بود كه من در دنيا شراب ميخوردم و پيوسته بدين حال بودم تا اينكه رسول خدا را ملاقات كردم در حالتى كه جامه هاى سفيد در بر و كلاهى سفيد بر سر داشت و به من فرمود توئى دعبل عرض كردم بلى يا رسول الله فرمود پس انشاء كن گفته خود را در حق اولاد من ، من انشاء كردم اين دو شعر را .\r\n\r\nلا اضحك الله من الدهر ان ضحك\r\nو آل احمد مظلومون قد قهروا\r\nمشردون نفوا عن عقر دارهم\r\nكأنهم قد جنوا ما ليس يغتفر\r\n\r\n","description":"","footnote":"","page_name":" 516 ","page_number":255},
  {"content":"\r\nيعنى خدا نخنداند دندان روزگار را اگر بخواهد بخندد و حال اينكه آل پيغمبر ستم كرده و مغلوب شدند و كوچانيده شده و از خانهء اصلى و وطن آباء امجاد خود برداشته شدند گويا كه ايشان جنايت زدند جنايتى را كه مستحق بخشش نيستند يعنى با آل پيغمبر ستمها كردند كه چشمى نديده و گوشى نشنيده است ، آنها را از مدينه كه در جوار جد بزرگوارشان بود بكربلا آوردند ؛ آب به روى آنها بستند ، جوانان آنها را كشتند ، زنان آنان را اسير كردند و با آنها كارى كردند كه با كافر نكنند مثل اينكه ايشان عمل قبيحى كرده باشند كه مستحق آمرزش نباشند پس چون اين دو شعر را گفتم پيغمبر ( ص ) فرمود احسنت و مرا شفاعت كرد و جامه هاى خود را به من عطا كرد و بدست خود اشاره به بدنش كرد يعنى اين جامه هاى پيغمبر است . ذكر آنچه كه بر قبر دعبل نوشته است : از ابى نصر محمد بن حسن كرخى كاتب شنيدم كه ميگفت بر قبر دعبل بن خزاعى ديدم نوشته شده است .\r\n\r\nاعد الله يوم يلقاه\r\nدعبل ان لا إله الا هو\r\nيقول مخلصا عساه بها\r\nيرحمه في القيمة الله\r\nالله مولاه و الرسول و من\r\nبعدهما فالوصى مولاه\r\n\r\nيعنى آماده گردانيد دعبل از براى خدا در روزى كه او را ملاقات مىكند و دنياى فانى را وداع مىكند كلمه لا إله الا الله را يعنى اين شهادت وحدانيت را ذخيرهء آخرت گردانيده است و ميگويد آن را از روى اخلاص و اميدوار است از خدا كه بسبب اين كلمهء طيبه در روز قيامت او را رحمت كند ، خدا مولاى او است و رسول خدا مولاى او است و بعد از اين دو بلافاصله وصى رسول خدا على بن ابى طالب مولاى او است .\r\n\r\n« باب شصت و ششم » « در ذكر يك خبر از آن جناب در ثواب زيارت خواهر خود فاطمه بنت موسى بن جعفر در شهر قم »\r\nاز سعد بن سعد مروى است كه گفت از حضرت ابى الحسن الرضا ( ع ) سؤال كردم از زيارت قبر فاطمه دختر موسى بن جعفر در شهر قم فرمود هر گاه كسى آن معصومه را زيارت كند بهشت از براى او است « مترجم گويد » كه از اين حديث شريف برميايد كه فاطمه قبل از آن بزرگوار وفات كرد و حمل روايت بر اينكه آن بزرگوار قبل از وفات آن معصومه ثواب\r\n","description":"","footnote":"","page_name":" 517 ","page_number":256},
  {"content":"\r\nزيارت او را فرمود بعيد به نظر ميرسد زيرا كه راوى ابتدا بسخن كرده است و مؤيد اين مطلب جملهء از احاديث ديگر است .\r\n\r\n« باب شصت و هفتم » « در كيفيت زيارت آن بزرگوار است بطوس »\r\nاين زيارت را شيخ ما محمد بن حسن در جامع خود ذكر كرده و گفته است كه چون بخواهى حضرت رضا ( ع ) را در طوس زيارت كنى در وقتى كه بخواهى از منزل و بلد خود به قصد زيارت بيرون شوى غسل كن و در مقام غسل كردن بگو\r\nاللهم طهرنى و طهر لي قلبى و اشرح لى صدرى و اجر على لسانى مدحتك و الثناء عليك فإنه لا قوة الا بك اللهم اجعله لى طهورا و شفاء ) *\r\nو وقتى كه بيرون مىآئى بگو\r\nبسم الله و بالله و الى الله و الى ابن رسول الله حسبى الله توكلت على الله اللهم اليك توجهت و اليك قصدت و ما عندك اردت ) *\r\nو چون بيرون آمدى بر در خانه خود بايست و بگو .\r\nاللهم اليك وجهت وجهى و عليك خلفت اهلى و مالى و ولدى و ما خولتنى و بك وثقت فلا تخيبنى يا من لا يخيب من اراده و لا يضيع من حفظه صلى على محمد و آل محمد و احفظنى بحفظك فإنه لا يضيع من حفظت ) *\r\n. و چون سالم به شهر طوس رسيدى غسل كن و در هنگام غسل بگو .\r\nاللهم طهرنى و طهر لي قلبى و اشرح صدرى و اجر على لسانى مدحتك و الثناء عليك فإنه لا قوة الا بك و قد علمت ان قوة دينى التسليم لامرك و الاتباع لسنة نبيك و الشهادة على جميع خلقك اللهم اجعله لى شفاء و نورا انك على كل شيء قدير . ) *\r\nو پاكيزه ترين جامه هاى خود را بپوش و با پاى برهنه و نهايت سكينه و وقار روان شو و در هنگام رفتار تكبير و تهليل و تحميد بگو و گامهاى خود را كوچك بردار و در هنگام دخول بروضه مقدسه بگو .\r\nبسم الله و با لله و على ملة رسول الله صلى الله عليه و إله اشهد ان لا إله الا الله وحده ) *\r\n","description":"","footnote":"","page_name":" 518 ","page_number":257},
  {"content":"\r\nلا شريك له و اشهد ان محمدا عبده و رسوله و اشهد ان عليا ولى الله . ) *\r\nو برو تا به نزديكى قبر مطهر برسى در آنجا بايست و روى خود را به روى آن بزرگوار كن و قبله را در ميان دو شانه خود قرار بده و بگو\r\nاشهد ان لا إله الا الله وحده لا شريك له و ان محمدا عبده و رسوله و انه سيد الاولين و الآخرين و انه سيد الأنبياء و المرسلين اللهم صل على محمد عبدك و رسولك و نبيك و سيد خلقك اجمعين صلاة لا يقوى على احصائها غيرك اللهم صل على امير المؤمنين على بن ابى طالب عبدك و اخى رسولك الذى انتجبته بعلمك و جعلته هاديا لمن شئت من خلقك و الدليل على من بعثته برسالتك و ديان الدين بعدلك و فصل قضائك بين خلقك و المهيمن على ذلك كله و السلام عليه و رحمة الله و بركاته اللهم صل على فاطمة بنت نبيك و زوجة وليك و ام السبطين الحسن و الحسين سيدى شباب اهل الجنة الطهر الطاهرة المطهرة التقية النقية الرضية الزكية سيدة نساء اهل الجنة اجمعين صلاة لا يقوى على احصائها غيرك اللهم صل على الحسن و الحسين سبطى نبيك و سيدى شباب اهل الجنة القائمين في خلقك و الدليلين على من بعثته برسالتك و ديانى الدين بعدلك و فصلى قضائك بين خلقك اللهم صل على على بن الحسين عبدك القائم في خلقك و الدليل على من بعثته برسالتك و ديان الدين بعدلك و فصل قضائك بين خلقك سيد العابدين اللهم صل على محمد بن على عبدك و خليفتك في ارضك باقر علم النبيين اللهم صل على جعفر بن محمد الصادق عبدك و ولى دينك و حجتك على خلقك اجمعين الصادق البار اللهم صل على موسى بن جعفر عبدك الصالح و لسانك في خلقك الناطق بحكمتك و الحجة على بريتك اللهم صل على على بن موسى الرضا المرتضى عبدك و ولى دينك القائم بعدلك و الداعى الى دينك و دين آبائه ) *\r\n","description":"","footnote":"","page_name":" 519 ","page_number":258},
  {"content":"\r\nالصادقين صلاة لا يقوى على احصائها غيرك اللهم صل على محمد بن على عبدك و وليك القائم بامرك و الداعى الى سبيلك اللهم صل على على بن محمد عبدك و حجتك و ولى دينك و دين آبائه الطاهرين اللهم صل على الحسن بن على العامل بامرك القائم في خلقك و حجتك المؤدى عن نبيك و شاهدك على خلقك المخصوص بكرامتك الداعى الى طاعتك و طاعة رسولك صلواتك عليهم اجمعين اللهم صل على حجتك و وليك القائم في خلقك صلاة تامة نامية باقية تعجل بها فرجه و تنصرنا بها و تجعلنا معه في الدنيا و الآخرة اللهم انى اتقرب اليك بحبهم و اوالى وليهم و اعادى عدوهم فارزقنى بهم خير الدنيا و الآخرة و اصرف عنى بهم شر الدنيا و الآخرة و اهوال يوم القيمة . ) *\r\nپس از آن در نزد سر آن بزرگوار مىنشينى و ميگوئى .\r\nالسلام عليك يا ولى الله السلام عليك يا حجة الله السلام عليك يا نور الله في ظلمات الارض السلام عليك يا عمود الدين السلام عليك يا وارث آدم صفى الله السلام عليك يا وارث نوح نبى الله السلام عليك يا وارث ابراهيم خليل الله السلام عليك يا وارث اسماعيل ذبيح الله السلام عليك يا وارث عيسى روح الله السلام عليك يا وارث محمد بن عبد الله خاتم النبيين و حبيب رب العالمين رسول الله السلام عليك يا وارث على بن ابى طالب امير المؤمنين ولى الله السلام عليك يا وارث فاطمة الزهراء سيدة نساء العالمين السلام عليك يا وارث الحسن و الحسين سيدى شباب اهل الجنة السلام عليك يا وارث على بن الحسين سيد العابدين السلام عليك يا وارث محمد بن على باقر علم الاولين و الآخرين السلام عليك يا وارث جعفر بن محمد الصادق البار الامين السلام عليك يا وارث ابى الحسن موسى بن جعفر الكاظم الحليم السلام عليك ايها الشهيد السعيد ) *\r\n","description":"","footnote":"","page_name":" 520 ","page_number":259},
  {"content":"\r\nالمظلوم المقتول السلام عليك ايها الصديق الوصى البار التقى اشهد انك قد اقمت الصلاة و اتيت الزكاة و امرت بالمعروف و نهيت عن المنكر و عبدت الله مخلصا حتى أتاك اليقين السلام عليك يا ابا الحسن و رحمة الله و بركاته * ( إِنَّه حَمِيدٌ مَجِيدٌ ) * . ) *\r\nپس از آن روى بقبر مىآورى و خود را بقبر مىچسبانى و ميگوئى .\r\nاللهم اليك صمدت من ارضى و قطعت البلاد رجاء رحمتك فلا تخيبنى و لا تردنى به غير قضاء حوائجى و ارحم تقلبى على قبر ابن اخى رسولك صلواتك عليه و آله بابى انت و امى اتيتك زائرا وافدا عائذا مما جنيت على نفسى و احتطبت على ظهرى فكن لى شافعا الى الله تعالى يوم حاجتى و فقرى و فاقتى فلك عند الله مقام محمود و انت وجيه في الدنيا و الآخرة . ) *\r\nپس از آن دست راست خود را بلند ميكنى و دست چپ را بر روى قبر پهن ميكنى و ميگوئى .\r\nاللهم انى اتقرب اليك بحبهم و ولايتهم اتولى اخرهم كما توليت به اولهم و أبرأ الى الله من كل وليجة دونهم اللهم العن الذين بذلوا دينك و غير و انعمتك و اتهموا نبيك و جحدوا بآياتك و سخروا بامامك و حملوا الناس على اكناف آل محمد اللهم انى اتقرب اليك باللعنة عليهم و البراءة منهم في الدنيا و الآخرة يا رحمان . ) *\r\nپس از آن از آنجا ميروى تا بنزديك دو پاى آن حضرت و ميگوئى :\r\nصلى الله عليك يا ابو الحسن و رحمة الله و بركاته صلى الله على روحك و بدنك صبرت و احتبست و انت الصادق المصدق قل الله من قتلك بالايدى و الالسن . ) *\r\nپس از آن كوشش كن و مبالغه كن در لعنت كردن بر قاتل امير المؤمنين و بر كشندگان حسن و حسين و بر جميع كشندگان اهل بيت رسول خدا پس از آن از آنجا ميروى در نزديك سر آن بزرگوار از عقب سر آن آن حضرت تا روى تو به قبله باشد و دو ركعت نماز ميخوانى در يكى\r\n","description":"","footnote":"","page_name":" 521 ","page_number":260},
  {"content":"\r\nاز آن دو ركعت حمد و سورهء يس قرائت ميكنى و در دو ركعت ديگر حمد و سورهء رحمان را و جد و جهد ميكنى در دعا كردن و گريه و زارى كردن و بيشتر دعا كن از براى خود و والدين خود و جميع برادران دينى خود و آنچه خواهى در نزد سر او بايست و بايد نماز تو در نزديك قبر باشد .\r\n\r\n« باب شصت و هشتم » « در زيارت وداع آن جناب »\r\nچون خواهى آن جناب را وداع كنى و باز گردى بگو .\r\nالسلام عليك يا مولاى و ابن مولاى و رحمة الله و بركاته انت لنا جنة من العذاب و هذا اوان انصرافى عنك ان كنت اذنت لى غير راغب عنك و لا مستبدل بك و لا مؤثر عليك و لا زاهد في قربك و قد جدت بنفسى للحدثان و تركت الاهل و الاولاد و الاوطان فكن لى شافعا يوم حاجتى و فقرى و فاقتى يوم لا يغنى عنى حميمى و لا قريبى يوم لا يغنى عنى والدى و لا ولدى أسأل الله الذى قدر على رحيلى اليك ان ينفس بك كربتى و أسأل الله الذى قدر على فراق مكانك ان لا يجعله آخر العهد من زيارتى لك و رجوعى اليك و أسأل الله الذى ابكى عليك عينى ان يجعله سببا و ذخرا و أسأل الله الذى ارافى مكانك و هدانى التسليم عليك و زيارتى اياك ان يوردنى حوضكم و يرزقنى مرافقتكم في الجنان السلام عليك يا صفوة الله السلام على امير المؤمنين و وصى رسول رب العالمين و قائد الغر المحجلين السلام على الحسن و الحسين سيدى شباب اهل الجنة السلام على ) *\r\n","description":"","footnote":"","page_name":" 522 ","page_number":261},
  {"content":"\r\nالائمة ) *\r\n( و نام هر يك را ميبرى )\r\nو رحمة الله و بركاته السلام على ملائكة الله الباقين السلام على الملائكة المقيمين المسبحين الذين بامره يعملون السلام علينا و على عباد الله الصالحين اللهم لا تجعله آخر العهد من زيارتى اياه فان جعلتنى فاحشرنى معه و مع آبائه الماضين و ان ابقيتنى يا رب فارزقنى زيارته ابدا ما ابقيتنى انك على كل شيء قدير ) *\r\nو ميگوئى\r\nاستودعك و استرعيك و اقرء عليك السلام امنا با لله و بما دعوت اليه اللهم * ( فَاكْتُبْنا مَعَ الشَّاهِدِينَ ) * اللهم فارزقنى حبهم و مودتهم ابدا ما ابقيتنى السلام على ملائكة الله و زوار قبر ابن نبى الله السلام عليك منى ابدا ما بقيت و دائما اذا فنيت السلام علينا و على عباد الله الصالحين ) *\r\nو چون از گنبد مبارك بيرون رفتى روى خود را از گنبد بر نميگردانى تا اينكه از نظرت غائب شود .\r\n\r\n« باب شصت و نهم » « در ذكر زيارتى كه از آن بزرگوار مرويست و مجزى است از براى جميع ائمه صلوات الله » « عليهم اجمعين »\r\nاز على بن حسان مروى است كه گفت از حضرت رضا ( ع ) سؤال كردند از كيفيت زيارت كردن قبر ابى الحسن موسى فرمود در مسجدهاى اطراف آن قبر نماز بگذاريد يعنى نماز زيارت و در هر موضعى يعنى خواه قبر آن بزرگوار خواه قبر غير آن بزرگوار از سائر ائمه هدى صلوات الله عليهم اجمعين در مشاهد مشرفه يا غير مشاهد مشرفه اين زيارت مجزيست و كفايت مىكند و آن اينست كه بگوئى .\r\nالسلام على اولياء الله و اصفيائه السلام على امناء الله و احبائه السلام على انصار الله و خلفائه السلام على محال معرفة الله السلام على مساكن ذكر الله السلام على مظهرى امر الله و نهيه السلام على الدعاة الى الله السلام على المستقرين في مرضات الله السلام على ) *\r\n","description":"","footnote":"","page_name":" 523 ","page_number":262},
  {"content":"\r\nالمخلصين في طاعة الله السلام على الادلاء الى الله السلام على الذين من والاهم فقد والى الله و من عاديهم فقد عاد الله و من عرفهم فقد عرف الله و من جهلهم فقد جهل الله و من اعتصم فقد اعتصم با لله و من تخلى منهم فقد تخلى من الله اشهد الله انى سلم لمن سالكم و حرب لمن حاربكم مؤمن بسركم و علانيتكم و مفوض في ذلك كله اليكم لعن الله عدو آل محمد من الجن و الانس من الاولين و الآخرين و أبرأ الى الله منهم و صلى الله على محمد و إله الطاهرين ) *\r\n. و اين زيارت شريفه كافى است از براى هر يك از ائمه ( ع ) و صلوات بر محمد و آل محمد و ائمه هدى عليهم السلام بسيار بفرست و نام يك يك ايشان را در هنگام صلوات فرستادن بر زبان جارى كن و از اعداء ايشان تبرى كن و آنچه خواهى از براى خودت و مردهاى مؤمن و زنهاى مؤمنه دعا كن .\r\n\r\n« باب هفتادم » « در ذكر زيارت جامعه ديگر از براى آن جناب و از براى جميع ائمه هدى عليهم صلوات الله اجمعين »\r\nاز موسى بن عمران النخعى مروى است كه گفت بعلى بن محمد بن على بن موسى بن جعفر بن محمد بن على بن حسين بن على بن ابى طالب ( ع ) عرض كردم يا ابن رسول الله مرا زيارت كامله جامعهء بليغه تعليم كن كه چون هر يك از شما را بخواهم زيارت كنم به آن زيارت كنم فرمود چون بنزديك در حرم به روى بايست و شهادتين را بر زبان جارى كن و ليكن بايد غسل كرده باشى چون داخل حرم شدى و قبر را ديدى بايست و سى مرتبهء الله اكبر بگو پس از آن آهسته با نهايت آرامش دل و با نهايت سكينه و وقار روان شو و گامهاى خود را بنزديك يك ديگر بردار پس از آن بايست و سى مرتبه ديگر تكبير بگوى پس از آن برو بنزديك قبر و چهل مرتبه تكبير بگو كه مجموع تكبيرات صد مرتبه شود پس از آن بگو .\r\n","description":"","footnote":"","page_name":" 524 ","page_number":263},
  {"content":"\r\nالسلام عليكم يا اهل بيت النبوة و موضع رساله و مختلف الملائكة و مهبط الوحى و معدن الرحمة و خزان العلم و منتهى الحلم و اصول الكرم و قادة الامم و اولياء النعيم و عناصر الابرار و دعائم الاخيار و ساسة العباد و اركان البلاد و ابواب الايمان و امناء الرحمن و سلالة النبيين و صفوة المرسلين و عترة خيرة رب العالمين و رحمة الله و بركاته السلام على ائمة الهدى و مصابيح الدجى و اعلام التقى و ذوى النهى و اولى الحجى و كهف الورى و ورثة الأنبياء و المثل الاعلى و الدعوة الحسنى و حجج الله على اهل الدنيا و الآخرة و الاولى و رحمه الله و بركاته السلام على محال معرفة الله و مساكن بركة الله و معادن حكمة الله و حفظة سر الله و حملة كتاب الله و اوصياء نبى الله و ذرية رسول الله صلى الله عليه و آله و رحمة الله و بركاته السلام على الدعاة الى الله و الادلاء على مرضات الله و المستوفرين في امر الله و التامين في محبة الله و المخلصين في توحيد الله و المظهرين لأمر الله و نهيه و عباده المكرمين الذين * ( لا يَسْبِقُونَه بِالْقَوْلِ وَهُمْ بِأَمْرِه يَعْمَلُونَ ) * و رحمة الله و بركاته السلام على الائمة و القادة الهداة و السادة الولاة و الزادة الحماة و اهل الذكر و اولى الامر و بقية الله و خيرته و حزبه و عيبة علمه و حجته و صراطه و نوره و برهانه و رحمة الله و بركاته اشهد ان لا إله الا الله وحده لا شريك له كما شهد الله لنفسه و شهدت له ملائكته و اولو العلم من خلقه لا إله الا هو العزيز الحكيم و اشهد ان محمدا عبده المنتجب المصطفى و رسوله المرتضى ارسله * ( بِالْهُدى وَدِينِ الْحَقِّ لِيُظْهِرَه عَلَى الدِّينِ كُلِّه وَلَوْ كَرِه الْمُشْرِكُونَ ) * و اشهد انكم الائمة الراشدون المهديون المعصومون المكرمون المقربون المتقون الصادقون المطصفون المطيعون لله القوامون بامره العاملون بارادته الفائزون بكرامته اصطفاكم بعلمه و ارتضاكم لدينه ) *\r\n","description":"","footnote":"","page_name":" 525 ","page_number":264},
  {"content":"\r\nو اختاركم لسره و اجتباكم بقدرته و اعزكم بهداه و خصكم ببرهانه و انتجبكم لنوره و ايدكم بر وجه و رضيكم خلفاء في ارضه و حججا على بريته و انصارا لدينه و حفظة لسره و خزنة لعلمه و مستودعا لحكمته و تراجمة لوحيه و اركانا لتوحيده و شهداء على خلقه و اعلاما لعباده و منارا في بلاده و ادلاء على صراطه عصمكم الله من الزلل و امنكم من الفتن و طهركم من الدنس و اذهب عنكم الرجس و طهركم تطهيرا فعظتم جلاله و كبرتم شأنه و مجدتم كرمه و ادمتم ذكره و وكدتم ميثاقه و احكمتم عقد طاعته و نصحتم له في السر و العلانية و دعوتم الى سبيله بالحكمة و الموعظة الحسنة و بذلتم انفسكم في مرضاته و صبرتم على ما اصابكم في جنبه و اقمتم الصلاة و اتيتم الزكاة و امرتم بالمعروف و نهيتم عن المنكر و جاهدتم في الله حق جهاده حتى اعلنتم دعوته و بينتم فرائضه و اقمتم حدوده و نشرتم شرايع احكامه و سننتم سنته و صرتم في ذلك منه الى الرضا و سلمتم له القضاء و صدقتم من رسله من مضى فالراغب عنكم ما رق و اللازم لكم لاحق و المقصر في حقكم زاهق و الحق معكم و فيكم و منكم و اليكم و انتم اهل و معدته و ميراث النبوة عندكم و اياب الخلق اليكم و حسابه عليكم و فصل الخطاب عندكم و ايات الله لديكم و عزائمه فيكم و نوره و برهانه عندكم و امره اليكم من والاكم فقد والى الله و من عاداكم فقد عادى الله و من احبكم فقد احب الله و من ابغضكم فقدا بغض الله و من اعتصم بكم فقد اعتصم با لله انتم السبيل الاعظم و الصراط الاقوم و شهداء دار الفناء و شفعاء دار البقاء و الرحمة الموصولة و الآية المحزونة و الامانة المحفوظة و الباب المبتلى به الناس من اتيكم فقد نجى و من لم يأتكم فقد هلك الى الله تدعون و عليه تدلون و به تؤمنون و له تسلمون و بامره ) *\r\n","description":"","footnote":"","page_name":" 526 ","page_number":265},
  {"content":"\r\nتعلمون و الى سبيله ترشدون و بقوله تحكمون سعد و الله من والاكم و هلك من عاداكم و خاب من جحدكم و ضل من فارقكم و فاز من تمسك بكم و امن من لجاء اليكم و سلم من صدقكم و هدى من اعتصم بكم من اتبعكم فالجنة مأواه و من خالفكم فالنار مثواه و من جحدكم كافر و من حاربكم مشرك و من رد عليكم في اسفل درك من الجحيم اشهد ان هذا سابق لكم فيما مضى و جار لكم فيما بقى و ان ارواحكم و نوركم و طينتكم واحدة طابت و طهرت بعضها من بعض خلقكم الله انوارا فجعلكم بعرشه محدقين حتى من علينا بكم فجعلكم * ( فِي بُيُوتٍ أَذِنَ الله أَنْ تُرْفَعَ وَيُذْكَرَ فِيهَا اسْمُه ) * و جعل صلواتنا عليكم و ما خصنا به من ولايتكم طيبا لخلقنا و طهارة لانفسنا و تزكية لنا و كفارة لذنوبنا فكنا عنده مسلمين بفضلكم و معروفين بتصديقنا اياكم فبلغ الله بكم اشرف محل المكرمين و اعلى منازل المقربين و ارفع درجات اوصياء المرسلين المسلمين حيث لا يلحقه لا حق و لا يفوقه فائق و لا يسبقه سابق و لا يطمع في ادراكه طامع حتى لا يبقى ملك مقرب و لا نبى مرسل و لا صديق و لا شهيد و لا عالم و لا جاهل و لا دني و لا فاضل و لا مؤمن صالح و لا فاجر طالح و لا جبار عنيد و لا شيطان مريد و لا خلق فيما بين ذلك شهيد الامر فهم جلالة امركم و عظم خطركم و كبر شأنكم و تمام نوركم و صدق مقاعدكم و ثبات مقامكم و شرف محلكم و منزلتكم عنده و كرامتكم عليه و خاصتكم لديه و قرب منزلتكم منه بابى انتم و امى و اهلى و مالى و اسرتى اشهد الله و اشهدكم ابى مؤمن بكم و و بما امنتم به كافر بعدوكم و بما كفرتم به مستبصر بشأنكم و بضلالة من خالفكم موال لكم و لاوليائكم مبغض لاعدائكم و معادلهم سلم لمن سالمكم و حرب لمن حاربكم محقق لما حققتم مبطل لما ابطلتم مطيع لكم عارف بحقكم مقر بفضلكم متحمل لعلمكم محتجب بذمتكم معترف بكم مؤمن بايابكم مصدق برجعتكم منتظر لامركم مرتقب لدولتكم ) *\r\n","description":"","footnote":"","page_name":" 527 ","page_number":266},
  {"content":"\r\nاخذ بقولكم عامل بامركم مستجير بكم زائر لكم عائذ بكم لائذ بقبور كم مستشفع الى الله عز و جل بكم و متقرب بكم اليه و مقدمكم امام طلبتى و حوائجى و ارادتى في كل احوالى و امورى مؤمن بسركم و علانيتكم و شاهدكم و غائبكم و آخركم و مفوض في ذلك كله اليكم و مسلم فيه معكم و قلبى لكم مسلم ورائى لكم تبع و نصرتى لكم معدة حتى يحيى الله تعالى دينه بكم و يردكم في ايامه و يطهركم لعدله و يمكنكم في ارضه فمعكم معكم لا مع عدوكم آمنت بكم و توليت آخركم بما توليت به اولكم و برئت الى الله عز و جل من اعدائكم و من الجبت و الطاغوت و الشياطين و حزبهم الظالمين لكم و الجاحدين لحقكم و المارقين من ولايتكم و الغاصبين لارثكم و الشاكين فيكم و المنحرفين عنكم و من كل وليجة دونكم و كل مطاع سواكم و من الائمة الذين يدعون الى النار فثبتنى الله ابدا ما حييت على موالاتكم و محبتكم و دينكم و وفقنى لطاعتكم و رزقنى شفاعتكم و جعلنى من خيار مواليكم و التابعين لما دعوتم و اليه و جعلنى ممن يقتص آثاركم و يسلك سبيلكم و يهتدى بهديكم و يحشر في زمرتكم و يكرنى رجعتكم و يملك في دولتكم و يشرف في عافيتكم و يمكن في آياتكم و تقر عينه غدا برؤيتكم بابى انتم و امى و نفسى و اهلى و مالى من اراد الله بدء بكم و من وحده قبل عنكم و من قصده توجه بكم موالى لا أحصي ثناءكم و لا ابلغ من المدح كنهكم و من الوصف قدركم و انتم نور الاخيار و هداة الابرار و حجج الجبار بكم فتح الله و بكم يحتم و بكم ينزل الغيث و بكم * ( يُمْسِكُ السَّماءَ أَنْ تَقَعَ عَلَى الأَرْضِ ) * إلا بإذنه و بكم ينفس الهم و بكم يكشف الضر و عندكم ما نزلت به رسله و هبطت به ملائكته و الى جدكم بعث الروح الامين ) *\r\nو اگر زيارت امير المؤمنين باشد\r\nيا والى اخيك بعث الروح الامين ) *\r\nپس بگو\r\nآتاكم الله ما لم يؤت احدا من العالمين طأطأ كل شريف لشرفكم و نجع كل متكبر لطاعتكم ) *\r\n","description":"","footnote":"","page_name":" 528 ","page_number":267},
  {"content":"\r\nو خضع كل جبار لفضلكم و ذل كل شيء لكم و اشرقت الارض بنوركم و فاز الفائزون بولايتكم بكم يسلك الى الرضوان و على من جحد ولايتكم غضب الرحمن بابى انتم و امى و نفسى و اهلى و مالى ذكركم في الذاكرين و اسماؤكم في الاسماء و اجسادكم في الاجساد و ارواحكم في الارواح و انفسكم في النفوس و آثاركم في الآثار و قبوركم في القبور فما احلى اسماؤكم و اكرم انفسكم و اعظم شأنكم و اجل خطركم و اوفى عهدكم و اصدق وعدكم كلامكم نور و امركم رشد و وصيتكم التقوى و فعلكم الخير و عادتكم الاحسان و سجيتكم الكرم و شأنكم لحق و الصدق و الرفق و قولكم حكم و حتم و رأيكم علم و حلم و حزم ان ذكر الخبر كنتم اصله و فرعه و معدنه و مأواه و منتهيه بابى انتم و امى و نفسى كيف اصف حسن ثنائكم و احصى جميل بلائكم و بكم اخرجنا الله من الذل و فرج عنا غمرات الكروب و أنقذنا بكم من شفا جرف الهلكات و من النار بابى انتم و امى و نفسى و بموالاتكم علمنا الله معالم ديننا و اصلح ما كان فسد من دنيا و بموالاتكم تمت الكلمة و عظمت النغمة و ائتلفت الفرقة و بموالاتكم تقبل الطاعة المفترصة و لكم المودة الواجبة و الدرجات الرفيع و المقام المحمود و المكان المعلوم عند الله عز و جل و الجاه - العظيم و الشأن الكبير و الشفاء المقبوله * ( رَبَّنا آمَنَّا بِما أَنْزَلْتَ وَاتَّبَعْنَا الرَّسُولَ فَاكْتُبْنا مَعَ الشَّاهِدِينَ ) * * ( رَبَّنا لا تُزِغْ قُلُوبَنا بَعْدَ إِذْ هَدَيْتَنا وَهَبْ لَنا مِنْ لَدُنْكَ رَحْمَةً إِنَّكَ أَنْتَ الْوَهَّابُ ) * * ( سُبْحانَ رَبِّنا إِنْ كانَ وَعْدُ رَبِّنا لَمَفْعُولًا ) * يا ولى الله ان بينى و بين الله عز و جل ذنوبا لا يأتى عليها إلا رضاكم فبحق من ائتمنكم على سره و استرعاكم امر خلقه و قرن طاعتكم بطاعته لما استوهبتم ذنوبى و كنتم شفعائى فانى لكم مطيع من اطاعكم فقد اطاع الله و من عصاكم فقد عصى الله و من احبكم فقد احب الله و من ابغضكم فقد ابغض الله اللهم انى لو وجدت شفعاء اقرب اليك من محمد و اهل بيته الاخيار الائمة الابرار لجعلتهم شفعائى ) *\r\n","description":"","footnote":"","page_name":" 529 ","page_number":268},
  {"content":"\r\nفبحقهم الذى اوجبت لهم عليك أسألك ان تدخلنى في جملة العارفين بهم و بحقهم و في زمرة المرحومين بشفاعتهم انك ارحم الراحمين و صلى الله على محمد و آله الطاهرين و سلم تسليما كثيرا و * ( حَسْبُنَا الله وَنِعْمَ الْوَكِيلُ ) * . زيارت وداع\r\nچون خواهى مراجعت كنى بگو\r\nالسلام عليكم سلام مودع لا سئم و لا قال و رحمة الله و بركاته * ( إِنَّه حَمِيدٌ مَجِيدٌ ) * سلام ولى غير راغب عنكم و لا مستبدل بكم و لا مؤثر عليكم و لا منحرف عنكم و لا زاهد في قربكم لا جعله الله آخر العهد من زيارة قبوركم و اتيان مشاهدكم و السلام عليكم و حشرني الله في زمرتكم و اوردنى حوضكم و جعلنى من حزبكم و ارضاكم عنى و مكننى في دولتكم و احيانى في رجعتكم و ملكنى في ايامكم و شكر سعيى بكم و غفر ذنبى بشفاعتكم و اقال عثرتى بحبكم و اعلا كعبى بموالاتكم و شرفنى بطاعتكم و اعزنى بهديكم و جعلنى ممن انقلب مفلحا منجحا غانما سالما معافا غنيا فائزا برضوان الله و فضله و كفايته بافضل ما ينقلب به احد من زواركم و مواليكم و محبيكم و شيعتكم و رزقنى الله العود ثم العود ابدا ما ابقانى ربى بنية صادقة و ايمان و تقوى و اخبات و رزق واسع حلال طيب اللهم لا تجعله آخر العهد من زيارتهم و ذكرهم و الصلاة عليهم و أوجب لى المغفرة و الخير و البركة و الفوز و النور و الايمان و حسن الاجابة كما اوجبت لاوليائكم العارفين بحقهم الموجبين طاعتهم و الراغبين في زيارتهم المتقربين اليك و اليهم بابى انتم و امى و نفسى و اهلى و مالى اجعلونى في همكم و صيرونى في حزبكم و ادخلونى في شفاعتكم و اذكرونى عند ربكم اللهم صل على محمد و آل محمد و ابلغ ارواحهم و اجسادهم منى السلام و السلام عليه و عليهم و رحمة الله و بركاته و صلى الله على سيدنا محمد و آله و سلم تسليما كثيرا و * ( حَسْبُنَا الله وَنِعْمَ الْوَكِيلُ ) * ) *\r\n.\r\n","description":"","footnote":"","page_name":" 530 ","page_number":269},
  {"content":"\r\n\r\n« باب هفتاد و يكم » « در ذكر معجزاتى است كه از براى مردم در زمان ما از بركت اين مشهد مقدس ظاهر شده است و علامات آن و استجابت دعا در آن »\r\nحديث كرد از براى ما ابو طالب حسين بن عبد الله بن بنان طائى گفت از محمد بن عمرو نوقانى شنيدم كه ميگفت شب تارى من در نوقان در غرفهء خود در خواب بودم چون بيدار شدم نظر كردم در طرفى كه مشهد على بن موسى الرضا ( ع ) در سناباد بود نورى ديدم بلند شد بطورى كه مشهد مانند روز روشن و پر از نور شد و من در امر حضرت رضا ( ع ) شك داشتم و نميدانستم كه آن بزرگوار بر حق بود مادرم كه زنى مخالفه بوده و از شيعيان نبود گفت ترا چه مىشود گفتم نورى مىبينم ساطع است و مشهد رضا ( ع ) در سناباد از آن نور پر شده مادرم گفت اين از عمل شيطانست و چيزى نيست ، ميگويد شب ديگرى كه از شب سابق تاريكتر بود مثل آن نور را ديدم كه مشهد از آن پر شده مادرم را از اين واقعه اعلاء كردم و او را به آن مكانى كه آن نور هويدا بود آوردم مادرم نيز آن نور را بديد ، اين مطلب را بزرك دانستم و حمد خدا را بجاى آوردم ليكن مادرم مثل من ايمان نياورد پس قصد مشهد رضا ( ع ) را كردم در را بسته يافتم گفتم پروردگارا اگر حضرت رضا حق است اين در را از براى من بگشا دست بر در گذاشتم در گشاده شد به خود گفتم شايد در بسته نبوده پس در را بستم تا اينكه يقين كردم كه گشودن در به غير كليد ممكن نيست بعد از آن گفتم پروردگارا اگر امر حضرت رضا ( ع ) حق است اين در را از براى من بگشا و دست بدر گذاشتم در گشوده شد و داخل شدم و زيارت كرده و نماز گزاردم و در امر آن بزرگوار بينا شدم و بمطلب حق رسيدم و از آن زمان تاكنون هر روز جمعه از نوقان به زيارت ميروم و در كنار قبر آن بزرگوار نماز ميگذارم . حديث كرد از براى ما ابو طالب حسين بن عبد الله ابن بنان طائى گفت از ابى منصور بن عبد الرزاق شنيدم كه به حاكم طوس كه معروف به بيوردى بود گفت آيا فرزند دارى گفت نه ابو منصور به او گفت چرا در مشهد رضا نميروى كه دعا كرده و در نزد آن قبر شريف از خدا بخواهى تا اينكه فرزندى روزيت كند همانا من در آن موضع شريف حوائجى از خدا درخواست\r\n","description":"","footnote":"","page_name":" 531 ","page_number":270},
  {"content":"\r\nكرده‌ام و حاجتهايم بر آورده شده حاكم گويد من قصد كردم مشهد را على ساكنه الف سلام و خدا را در نزد آن قبر خواندم تا اينكه فرزندى روزيم كند خداوند عالم مرا پسرى روزى كرد پس از آن در نزد ابى منصور بن عبد الرزاق آمدم و او را خبر دادم باينكه خدا دعايم را مستجاب كرد و پسرى به من بخشيد و بسبب بركت اين قبر شريف مرا اكرام فرمود و از عطيه هاى خود به من بذل فرمود ، « مصنف گويد » در ماه رجب سال سيصد و پنجاه و دوم هجرى من از امير سعيد ركن الدوله اذن خواستم كه مشهد رضا ( ع ) را زيارت كنم چون به من اذن داد و بيرون آمدم مرا برگردانيد و گفت كه اين مشهد مبارك است من به زيارت رفته‌ام و حوائجى در قلبم بوده است در آن موضع شريف از خدا خواسته‌ام و حاجتهايم برآورده شده است پس در دعا كردن بر من كوتاهى مكن و از جانب من زيارت كن كه دعا در آن موضع مستجاب است من از براى او ضامن شدم كه دعا كنم و بعهد خود وفا كردم چون از مشهد على ساكنه التحية و السلام باز گشتم و بر او داخل شدم گفت آيا از براى ما دعا كردى و از جانب ما زيارت كردى گفتم بلى گفت به خدا قسم به من نيكى كردى صحيح شد در نزد من كه دعا در اين مشهد شريف مستجاب است . حديث كرد از براى ما ابو نصر احمد بن حسين ضبى و من ناصبىتر از او نديده بودم ، ناصبى بودن او بمرتبه اى بود كه چون صلوات ميفرستاد ميگفت اللهم صلى على محمد و بر آل آن حضرت صلوات نميفرستاد و گفت از ابى بكر حمامى پوستين دوز كه مردى بود از اصحاب شنيدم در وقتى كه از كوچهء نيشابور ميگذشت گفت بعضى از مردم امانتى در نزد من گذاشت و من آن امانت را دفن كردم و موضع آن را فراموش كردم چون مدتى بگذشت صاحب امانت آمد و مطالبه امانت خود كرد من چون محل دفن امانت را نميدانستم متحير شدم صاحب امانت مرا متهم كرد من از خانهء خود بيرون آمدم در حالى كه مغموم و سرگردان بودم جماعتى از مردم را ديدم كه روى بمشهد رضا ميرفتند من با ايشان روانهء مشهد مقدس شدم چون بدان محل شريف رسيدم زيارت كردم و دعا كردم و از خدا در خواستم كه محل دفن امانت را از براى من نماياند در آن موضع مثل كسى كه در خواب باشد و بخواب به بيند كسى را ديدم مىآيد و به من گفت كه امانت در محل فلان و فلان است مراجعت كردم در نزد صاحب امانت و او را بدان مكان كه در خواب ديده بودم ارشاد كردم و او مرا تصديق نكرد پس از آن صاحب امانت بدان موضع روان شد و آن مكان را حفر كرد و امانت را بيرون آورد و مهر صاحبش بر آن بود و اين مرد بعد از اين واقعه اين حديث را نقل ميكرد و مردم را به زيارت اين مشهد تحريص ميكرد على ساكنه التحية و السلام . حديث كرد از براى ما ابو جعفر محمد بن ابى القاسم بن محمد بن فضل تميمى هروى رحمة الله و گفت از ابى الحسن على بن حسن قهستانى شنيدم كه ميگفت من در مرو رود بودم\r\n","description":"","footnote":"","page_name":" 532 ","page_number":271},
  {"content":"\r\nمردى از اهل مصر را ملاقات كردم كه از آنجا ميگذشت و نام او حمزه بود و چنين ذكر كرد كه از مصر بيرون آمده بود بقصر زيارت مشهد رضا ( ع ) در طوس و چون داخل مشهد مقدس شده بود غروب آفتاب نزديك بوده پس زيارت كرده بود و نماز گزارده بود و در آن روز غير از او كسى زيارت نكرده بود چون نماز عشاء را خواند خادم آن قبر شريف خواست او را بيرون كند و در حرم را به بندد از خادم خواهش كرد كه او را تنها در حرم واگذارد و بيرون نكند و در را به روى او به بندد تا اينكه در حرم نماز گذارد چه او از شهر دور آمده بود و احتياجى نداشت بيرون برود خادم او را واگذاشت و در را برويش بست او شروع به نماز گزاردن كرد تا اينكه خسته شد پس نشست و سر خود را روى دو زانو گذاشت تا به قدر يك ساعت استراحت كند چون سرش را از روى دو زانو خود برداشت ديد در ديوارى كه مواجه روى او بود رقعهء نصب شده است و اين دو شعر بر آن نوشته شده .\r\n\r\nمن سره ان يرى قبرا برويته\r\nيفرج الله عمن زاره كربه\r\nفليأت ذا القبران الله اسكنه\r\nسلالة من نبى الله منتجبه\r\n\r\nيعنى كسى كه خشنود مىكند او را كه به بيند قبرى كه بسبب ديدن آن قبر خداوند غم و حزن او را از كسى كه زيارت كند آن قبر را ميگشايد پس بايد بيايد در نزد اين قبر همانا در اين قبر خدا كسى را از دودمان رسول خدا ساكن گردانيده است كه برگزيدهء رسول است حمزه گويد كه پس من برخاستم و شروع به نماز خواندن كردم تا وقت سحر پس از آن بنشستم مثل نشستن اول و سر را بر زانويم گذاشتم چون بلند كردم بر ديوار چيزى نديدم و آن چيز را كه سابق بر اين نشستن ديده بودم تر بود گويا در همان ساعت نوشته شده بود بعد از آن صبح طلوع كرد و در حرم را گشودند و من از آن موضع شريف بيرون رفتم حديث كرد از براى ما أبو الحسن على بن احمد بن على بصرى معدل و گفت مردى از صالحان رسول خدا ( ص ) را در خواب ديد و به آن جناب عرض كرد يا رسول الله كداميك از اولاد ترا زيارت كنم فرمود بعضى از اولاد مرا بزهر جفا كشتند و بعضى ديگر را بتيغ آبدار شهيد كردند ميگويند من عرض كردم پس كداميك از ايشان را زيارت كنم با دور بودن محل آنها از يك ديگر يا اينكه عرض كرده بود با دور بودن محل شهادت آنها از يك ديگر فرمود كسى از آنها را زيارت كن كه به تو نزديكتر است ( يعنى منزل تو به او نزديكتر است ) و به زمين غربت دفن شده است عرض كردم يا رسول الله مقصود تو رضا است فرمود بگو صلى الله عليه و آله بگو صلى الله عليه و آله . حديث كرد از براى ما ابو على محمد بن احمد بن محمد بن يحيى المعاذى و گفت حديث كرد از براى ما ابو عمر محمد بن عبد الله حكمى حاكم نوقان و گفت دو نفر از رى بر ما وارد شدند و كتابتى از بعضى سلاطين از براى امير نصر بن احمد در بخارا مى\r\n","description":"","footnote":"","page_name":" 533 ","page_number":272},
  {"content":"\r\nبردند و يكى از آنها از اهل رى بود و ديگرى از اهل قم بود و قمى بر مذهبى بود كه قديم اهل قم بر آن مذهب بودند و آن مذهب ناصبى بود و آن شخص رازى شيعه بود پس به نيشابور رسيدند شخص رازى بقمى گفت كه ابتداء به زيارت حضرت رضا ميرويم پس از آن متوجه بخارا ميشويم قمى گفت كه سلطان ما ما را امر كرده است كه فورا ببخارا برويم و كتابت خود را برسانيم و از براى ما جايز نيست كه به غير از اين عمل مشغول شويم تا از اين عمل فارغ نشويم پس قصد بخارا كردند و عمل خود را انجام دادند و برگشتند تا اينكه مقابل طوس رسيدند رازى بقمى گفت آيا زيارت نميكنيم حضرت رضا ( ع ) را قمى گفت من از قم بيرون آمدم در حالتى كه مذهب من مذهب اهل سنت بوده است و من از آن مذهب برنميگردم و راضى نميشوم راوى گويد كه رازى متاعها و اسبابهاى خود را تسليم قمى كرد و بر خرى سوار شد و بمشهد رضا ( ع ) روانه شد و بخدام مشهد گفت كه امشب اين مشهد شريف را از براى من خلوت كنيد و كليد حرم را به من بدهيد خدام چنين كردند ميگويد كه من داخل حرم شدم و در راه به روى خود بستم و حضرت رضا را زيارت كردم پس از آن نزديك سر آن بزرگوار ايستادم و الى ما شاء الله نماز خواندم و شروع كردم از اول قرآن را گرفته و ميخواندم و آواز ديگرى را مىشنيدم كه قرآن تلاوت ميكرد به آن قسمى كه من تلاوت ميكردم پس آواز خود را قطع كردم و تمام حرم را كاوش كردم و در اطراف حرم در طلب آن آواز جانگذار برآمدم كسى را نديدم برگشتم در مكان خود و شروع كردم از اول قرآن را خواندم و آن آواز را شنيدم به آن قسمى كه من قرائت مىكردم قرائت ميكرد پس لحظهء سكوت كردم و گوش فرا داشتم آواز را از ميان قبر شنيدم كه به مثل قرائت من قرائت ميكرد تا اينكه به آخر سورهء مريم رسيدم و خواندم * ( يَوْمَ نَحْشُرُ الْمُتَّقِينَ إِلَى الرَّحْمنِ وَفْداً وَنَسُوقُ الْمُجْرِمِينَ إِلى جَهَنَّمَ وِرْداً ) * پس آن آواز را از قبر شنيدم كه چنين تلاوت ميفرمود\r\nيوم يحشر المتقون الى الرحمن وفدا و يساق المجرمون الى جهنم وردا ) *\r\nو چون من قرآن را ختم كردم آن بزرگوار قرآن را ختم كرد و چون صبح كردم بنوقان مراجعت كردم و از قرائى كه در نوقان بودند اين قرائت را سؤال كردم گفتند اين قرائت در لفظ و معنى مستقيم است ليكن ما در قرائت احدى اين قسم از قرائت نشنيديم ميگويد بعد از آن بنيشابور رجوع كردم و از قراء آن شهر سؤال كردم و احدى از ايشان اين قرائت را ندانست تا اينكه برى باز گشتم و از قراء آن شهر اين سؤال كردم و گفتم كسى قرائت كرده است يوم يحشر المتقون الى الرحمن وفدا و يساق المجرمون الى جهنم وردا پس به من گفتند كه اين قرائت را از كجا دانستى گفتم مرا امرى رخ داده است كه بمعرفت آن احتياج دارم گفتند اين قرائت رسول خدا است از طريق اهل بيت آن قارى از من سؤال كرد سبب سؤال كردن من اين\r\n","description":"","footnote":"","page_name":" 534 ","page_number":273},
  {"content":"\r\nقرائت را و قصه را بر او خواندم و قرائت از براى من صحيح شد . حديث كرد ما را ابو على محمد بن احمد بن محمد بن يحيى المعاذى و گفت حديث كرد ما را أبو الحسن محمد بن عبد الله هروى و گفت مردى از اهل بلخ كه او را مملوكى بود در مشهد مقدس حضور يافت پس آن مرد با مملوك خود حضرت رضا ( ع ) را زيارت كردند و آن مرد بنزديك سر آن بزرگوار بايستاد و شروع كرد به نماز گزاردن و آن غلام در نزديك پاى آن حضرت ايستاد و شروع كرد به نماز گزاردن چون از نماز فارغ شدند سجده كردند و سجدهء آنها طول كشيد آن مرد پيش از غلام خود سر از سجده برداشت و غلام را بخواند غلام سر از سجده برداشت و گفت لبيك اى مولاى من گفت ميخواهى ترا آزاد كنم غلام گفت بلى پس آن مرد گفت تو در راه خدا آزادى و فلانه كنيز من كه در بلخ است آزاد است در راه خدا و او را به تو تزويج كردم بفلان و فلان قدر از صداق و از براى آن كنيز از جانب تو ضامن اين صداق شدم و فلان ملك من بر شما و اولاد شما و اولاد اولاد شما هر قدر نسل از براى شما حاصل شود وقف باشد بحضور اين امام ( ع ) راوى گويد غلام گريه كرد و به خدا و امامى كه حضور داشت قسم ياد كرد كه در سجدهء خود سؤال نكرده بودم مگر اين حاجت را بعينها دريافتم اجابت دعا را به اين سرعت . حديث كرد ما را ابو على محمد بن احمد بن محمد بن يحيى المعاذى و گفت حديث كرد از براى ما ابو نصر مؤذن نيشابورى و گفت مرا مرضى سخت عارض شد كه از آن مرض زبان من سنگين شد و بعد از آن قدرت بر تكلم نداشتم پس بخاطر من چنين خطور كرد كه حضرت رضا ( ع ) زيارت كنم و خدا را در نزد او بخوانم و او را شفيع خود قرار دهم تا اينكه خدا مرا از اين علت عافيت دهد و زبان مرا بگشايد پس بر خرى سوار شدم و قصد مشهد كردم و زيارت حضرت رضا ( ع ) كرده و در نزد سر مبارك آن حضرت ايستادم و دو ركعت نماز گزاردم و سجده كردم و در هنگام دعا و زارى كردن صاحب اين قبر شريف را در نزد خدا شفيع كردم كه مرا از اين مرض عافيت دهد و گره زبان مرا بگشايد پس در سجدهء خود بخواب رفتم در خواب ديدم كه گويا قبر شكافته شد و مرد مسن گندم گونى كه سخت رنگ او مايل بسفيدى بود از قبر بيرون آمد و نزديك به من شد و گفت اى ابا نصر بگو\r\nلا إله الا الله ) *\r\nميگويد من بسر اشاره كردم كه چگونه بگويم اين كلمه را و حال آنكه زبانم بسته است ميگويد صيحهء بر من كشيد و فرمود منكر شدى قدرت خدا را بگو\r\nلا إله الا الله ) *\r\nميگويد زبان من گشاده شد گفتم لا إله الا الله پس به منزل خود پياده برگشتم و پيوسته ميگفتم لا إله الا الله و زبان من گشوده بود و بعد از آن بسته نشد حديث كرد از براى ما ابو على محمد بن احمد بن معاذى و گفت از ابى نصر مؤذن\r\n","description":"","footnote":"","page_name":" 535 ","page_number":274},
  {"content":"\r\nشنيدم كه ميگفت شبى در سناباد سيل برخاست و در آن مكانى كه سيل برخاست بلندتر از مشهد مقدس بود پس سيل نزديك بمشهد رسيد ما بر مشهد ترسيديم كه سيل آن را خراب كند پس آن سيل باذن خدا بلند شد و در قناتى كه بلندتر از آن مكان سيل بود واقع شد و چيزى از آن سيل در مشهد شريف واقع نشد . حديث كرد از براى ما أبو الفضل محمد بن احمد بن اسماعيل سليطى نيشابورى و گفت حديث كرد از براى من ابو نصر محمد بن احمد شيبانى نيشابورى و گفت من در خدمت ابى نصر بن على بن صنعانى صاحب لشكر بودم و او مردى بود كه با من زياد ميل داشت و به من احسان ميكرد پس تا صغانيان مصاحب او شدم و به جهت ميل او به من و اكرام اصحاب او بر من حسد ميبردند پس وقتى را كيسهء به من سپرد كه در آن سه هزار درهم بود و آن را مهر كرد و مرا امر كرد كه آن كيسه را در خزانه او برم پس من از نزد او بيرون رفتم و در مكانى كه دربانها در آن مكان مينشستند نشستم و كيسه را نزد خود گذاشتم و در شغلى با مردم گفتگو ميكردم آن كيسه را از من بدزديد و من ندانستم و امير ابى نصر را غلامى بود كه او را خطلخ تاش مىناميدند و او در نزد من حاضر بود و چون نظر كردم كيسه را نديدم و به آنها گفتم جميعا منكر شدند كه خبر از آن كيسه داشته باشند و به من گفتند تو چيزى در اين مكان نگذاشتى و اين افتراست بر ما بستى و من حسد ايشان را ميدانستم و كراهت داشتم كه اين مطلب را از براى امير ابى نصر صغانى تعريف كنم از ترس اينكه مبادا مرا متهم كند پس سرگردان و متفكر شدم و نميدانستم كه كيسه را كى برداشته است و پدر من چون واقعهء از برايش رخ ميداد كه بدان جهت محزون ميشد رو بمشهد رضا ( ع ) ميرفت و او را زيارت ميكرد و در نزد او خدا را ميخواند و مطلب او را و اندوه او بر طرف ميشد پس من صبح روز ديگر بر امير ابى نصر داخل شدم و به او گفتم ايها الامير اذن ميدهى مرا كه بطوس بروم و مرا در طوس شغلى است گفت آن شغل چيست گفتم غلامى داشتم طوسى بود و از نزد من فرار كرده است و من كيسه را مفقود كرده‌ام و كيسه را او برده است گفت درست تأمل كن مبادا خيانتى از تو نسبت بما صادر شود و حال تو در نزد ما فاسد شود گفتم به خدا پناه ميبرم از اين عمل گفت اگر آمدن تو تأخير شود كى ضامن كيسه مىشود گفتم اگر بعد از چهل روز معاودت نكنم منزل و ملك من كه در نزد تست بنويس بطوس بابى حسن خزاعى جميع اسباب مرا متصرف شود پس به من اذن داد و بيرون رفتم و منزل به منزل حيوانى كرايه ميكردم تا اينكه رسيدم بمشهد مقدس على ساكنه السلام و زيارت كردم و در نزد آن بزرگوار دعا كردم كه مرا اطلاع دهد بر موضع كيسه پس مرا در آنجا خواب ربود رسول خدا صلى الله عليه و آله را در خواب ديدم كه به من فرمود برخيز خدا حاجت تو را روا كرد برخاستم و تجديد وضو كردم و الى ما شاء الله نماز خواندم و دعا كردم پس مرا خواب ربود رسول خدا را در خواب ديدم به من فرمود كيسه\r\n","description":"","footnote":"","page_name":" 536 ","page_number":275},
  {"content":"\r\nرا خطلخ تاش دزديد و در زير آتشدانى كه در خانهء او است دفن كرد و كيسه در آن موضع است به مهر ابى نصر صغانى مختوم است ميگويد كه من در نزد امير ابى نصر صغانى مراجعت كردم و سه روز بوعده مانده بود چون بر او داخل شدم گفتم حاجتم روا شد و عمل خود را انجام دادم گفت لله الحمد پس بيرون آمدم و جامه هاى سفر را تغيير داده و بسوى او معاودت كردم گفت پس كيسه در كجاست گفتم با خطلختاش است گفت از كجا دانستى گفتم رسول خدا ( ص ) در خواب در نزد قبر حضرت رضا ( ع ) مرا خبر داده است ميگويد كه بدن ابى نصر بلرزه در آمد و امر كرد خطلخ تاش را حاضر ساختند و به او گفت كيسهء را كه از پيش روى ابو نصر برداشتى در كجاست او منكر شد و از عزيزترين غلامان او بود در نزد او پس امر كرد او را بزدن تهديد كردند من گفتم ايها الامير امر نكن بزدن او همانا رسول خدا ( ص ) خبر داده است مرا بموضعى كه كيسه را در آن موضع گذشته است گفت در كجا است گفتم در خانهء او زير آتشدان مدفون است و به مهر امير سر بسته است پس امير شخصى معتمد بخانهء او فرستاد و امر كرد كه موضع آتشدان را حفر كند آن شخص معتمد متوجه منزل او شد و آن محل را حفر كرد و كيسه را بيرون آورد در حالى كه مهر امير بر روى آن كيسه بود پس آن كيسه را پيش روى امير بر زمين گذاشت چون امير نظر بكيسه و مهر خود كرد به من گفت اى ابا نصر من قبل از اين فضل تو را نميدانستم و به زودى بر احسان و اكرام تو مزيد كنم و ترا بر ساير اصحاب خود مقدم دارم و اگر دانستمى كه تو قصد مشهد مقدس دارى ترا بر اسبى از اسبهاى خود سوار ميكردم ابو نصر گويد كه من از اين تركان ترسيدم كه بر اين عمل و تقرب من نزد امير حسد برند و مرا در بليه اندازند پس از امير اذن گرفتم و در نيشابور آمدم و در دكان نشستم و تا اين زمان كاه ميفروشم و لا قوة الا با لله حديث كرد از براى ما أبو الفضل محمد بن احمد ابن اسماعيل سليطى و گفت از حاكم رازى مصاحب ابى جعفر عتبى شنيدم كه گفت ابو جعفر عتبى مرا بعنوان رسالت در نزد ابى منصور بن عبد الرزاق فرستاد و چون روز پنجشنبه بود از او اذن خواستم كه به زيارت حضرت رضا ( ع ) مشرف شوم گفت استماع كن از من كه در امر اين مشهد مقدس حديثى دارم من در ايام جوانى بودم و بر اهل اين مشهد اذيت ميرساندم و در راه متعرض زوار اين مشهد شريف ميشدم جامه هاى آنها را ميكندم و نفقات و پوشش آنها را ميگرفتم پس روزى به شكار رفتم و آهوئى را ديدم و يوز شكارى در عقب آن آهو فرستادم پس آن يوز پيوسته آن آهو را تعاقب كرد تا اينكه آن آهو بحياط اين مشهد پناه برد آهو ايستاد و يوز در مقابل او ايستاد و نزديك آن آهو نميرفت و آنچه اهتمام كرديم كه يوز نزديك آهو رود يوز نزديك نرفت و چون آهو از موضع خود حركت ميكرد يوز آن آهو را تعاقب مينمود تا اينكه آهو داخل در صحن مشهد مقدس شد يوز در همان موضع بايستاد و\r\n","description":"","footnote":"","page_name":" 537 ","page_number":276},
  {"content":"\r\nپيش نرفت پس آهو داخل در حجرهء از حجرات صحن مقدس شد و من داخل در درگاه صحن شدم و بابى نصر مقرى گفتم كه آهوئى كه الان داخل صحن شد در كجا است گفت آن را نديدم پس داخل شدم در مكانى كه آهو داخل در آن مكان شده بود و پشك و اثر آهو را ديدم و ليكن آهو را نديدم نذر كردم كه بعد از اين زوار را اذيت نكنم و به غير از خوبى بايشان متعرض ايشان نشوم و بعد از اين هر امرى كه از براى من رو ميداد در اين مشهد شريف ميرفتم و گريه ميكردم و آن بزرگوار را زيارت ميكردم و حاجت خود را از خدا سؤال ميكردم خدا حاجت مرا بر مىآورد و در آن مكان از خدا سؤال كردم كه پسرى روزى من كند پس خداوند مرا پسرى عطا كرد چون به حد بلوغ رسيد او را كشتند و من مراجعت كردم در آن مكان از خدا خواستم كه پسرى ديگر به من عطا كند خداوند پسرى ديگر به من عطا كرد چون به حد بلوغ رسيد او را كشتند و من مراجعت كردم در آن مكان شريف و از خدا خواستم كه پسر ديگرى به من عطا كند خداوند پسرى ديگر به من عطا كرد و من هيچ حاجتى در اين مكان از خدا سؤال نكردم مگر آنچه حاجت مرا برآورد و اينها بود آنچه از براى من ظاهر شده است از بركت اين مشهد شريف على ساكنه السلام . حديث كرد از براى ما أبو الفضل محمد بن احمد بن اسماعيل سليطى و گفت حديث كرد از براى ما ابو الطيب محمد بن ابى الفضل سليطى كه گفت حمويه صاحب لشكر خراسان روزى را در ميدان حسين بن زيد رفت تا اينكه نظر كند بموضع باب عقيل و امر كرده بود در آنجا بنائى گذارند و بيمارستان بسازند پس مردى به او گذشت بيكى از غلامان گفت كه از عقب اين مرد برو او را به خانه برگردان تا من معاودت ميكنم چون امير حمويه به خانه برگشت كسانى را از سران سپاه كه با وى بودند بنشاند و گفت طعام حاضر كردند چون بر كنار خوان طعام نشستند غلام گفت آن مرد در كجا است گفت بر در خانه است گفت او را داخل كن چون او را داخل كرد امر كرد آب بدست او ريختند و او را بر كنار خوان طعام نشانيدند چون از غذا خوردن فارغ شدند به او گفت آيا حمار دارى گفت نه امر كرد حمارى به او دادند گفت آيا تو را دراهم است از براى نفقهء خود گفت نه امر كرد او را هزار درهم و يك جفت جوال خوريه و توشه دانى و اسبابى ديگر بدادند و جميع آنها را از براى او آماده كردند امير حمويه رو كرد بسران سپاه و گفت آيا ميدانيد اين واقعه چيست گفتند نه گفت بدانيد كه من در حالت جوانى زيارت ميكردم حضرت رضا ( ع ) را و جامه هاى كهنه پوشيده بودم و اين مرد را در آن مكان شريف ديدم و من در نزديك قبر آن بزرگوار دعا ميكردم كه خدا مرا والى شدن خراسان روزى كند و اين مرد دعا ميكرد كه اسباب و ادوات كه من از براى او مهيا ساختم خدا به او عطا كند من حسن اجابت دعاى خود را مشاهده كردم ببركت اين مشهد شريف و خواستم كه خدا اجابت دعاى اين مرد را بدست من جارى كند و ليكن ميان من و\r\n","description":"","footnote":"","page_name":" 538 ","page_number":277},
  {"content":"\r\nاين مرد تقاص بر چيزى است گفتند تقاص بر چيست گفت اين مرد چون مرا بديد كه لباسهاى كهنه پوشيده‌ام و اين مطلب بزرگ خواهش دارم در آن وقت محل مرا در نزد خود كوچك شمرد و سر پائى به من زد و گفت مثل تو باينحالت طمع بولايت خراسان و سر سپاهى آن دارى سران سپاه بامير گفتند ايها الامير او را عفو كن و او را در گذر تا اينكه اتمام عمل نسبت به او كرده باشى امير گفت از او در گذشتم و حمويه بعد از اين به زيارت مشهد مقدس رفت و دختر خود را تزويج كرد بزيد بن محمد بن زيد علوى بعد از قتل پدر زيد در جرجان و او را در قصر خود برد و آنچه انعام بايد به او دهد تسليم او نمود و جميع اينها به جهت معرفت او بود ببركت اين مشهد شريف و چون ابو الحسن محمد بن احمد بن زياد علوى ره خروج كرد و بيست هزار مرد در نيشابور به او بيعت كردند خليفه او را در نيشابور گرفت ببخارا فرستاد پس حمويه داخل بزندان شد و قيد او را برداشت و او را رها كرد و بامير خراسان گفت اينها اولاد رسول خدا هستند و گرسنه‌اند بر تو لازم است كه ايشان را كفايت كنى تا در طلب معاش بيرون نيايند خروج كنند پس در هر ماهى وظيفهء از براى او قرار داد و او را روانه نيشابور كرد و اين عمل سبب شد كه در بخارا رسم شد كه اهل شرف را وظيفه ميدادند و اين ببركت اين مشهد شريف بود على ساكنه السلام . حديث كرد از براى ما ابو العباس احمد بن محمد بن احمد بن حسين بن حكم ره و گفت از ابى على عامر بن عبيد اللَّه بيوردى حاكم مرو رود كه از اصحاب حديث بود شنيدم گفت در طوس بمشهد رضا ( ع ) حاضر شدم مرد تركى را ديدم داخل گنبد شد در نزديك سر مبارك بايستاد و گريه ميكرد و بتركى دعا ميكرد و ميگفت پروردگارا اگر پسر من زنده است او را به من برسان و اگر مرده است مرا دانا و شناسا كن بخبر او ميگويد كه من لغت تركى ميدانستم به او گفتم اى مرد ترا چه مىشود گفت مرا پسرى بود و در حرب اسحاقآباد با من بود پس او را مفقود كردم و خبرى از او ندارم و مادرى دارد پيوسته بر او گريه مىكند و من در اين مكان شريف دعا ميكنم از براى اينكه شنيده‌ام دعا در اين مشهد شريف مستجاب است ميگويد مرا به او رحم آمد دست او را گرفتم و او را بيرون آوردم تا اينكه او را در اين روز ميهمانى كنم چون از مسجد بيرون آمديم مردى بلند قامت تازه خط بديديم كه جامهء كهنه در برداشت چون به اين ترك نظر كرد برجست و دست به گردن او در آورد و گريه كرد و هر يك ديگرى را شناختند و اين مرد آن پسرى بود كه در نزديك قبر حضرت رضا ( ع ) دعا ميكرد و از خدا ميخواست كه يا آن پسر را به او برساند يا اينكه او را بخبر آن فرزند دانا كند ميگويد كه من از آن جوان سؤال كردم كه چگونه به اين موضع رسيدى گفت بعد از حرب اسحاقآباد من در طبرستان واقع شدم و ديلمى مرا در آنجا تربيت كرد و الان چون بزرگ شدم در جستجوى پدر و مادر خود بر آمدم و خبر\r\n","description":"","footnote":"","page_name":" 539 ","page_number":278},
  {"content":"\r\nآنها بر من پوشيده بود و من با گروهى بودم كه روى به اين راه مىآمدند با ايشان آمدم تا به اين مكان رسيدم آن ترك گفت ظاهر شد از براى من از امر اين مشهد شريف چيزى كه يقين مرا صحيح كرد و در نزد خود قسم ياد كردم كه تا حيات دارم از اين مشهد شريف مفارقت نكنم و الحمد لله اولا و آخرا و ظاهرا و باطنا و الصلاة و السلام على محمد نبيه و حبيبه محمد المصطفى و عترته مصابيح الدجى و سلم تسليما كثيرا\r\n\r\nيادآورى\r\nزيارات جامعه و حضرت رضا ( ع ) كه مترجم عينا با متن عربى در اين ترجمه نقل نموده بود و از لحاظ حفظ امانت ناچارا بايستى بچاپ برسد به علت نداشتن حروف معرب بدون اعراب چاپ شد ولى چون ممكن است براى عده اى از مطالعه كنندگان محترم قابل استفاده نباشد بنا بر اين با عرض معذرت از اين دسته از برادران ايمانى تمنى دارد براى صحت تلفظ كلمات بكتب زيارات مراجعه فرمائيد\r\nو قدتم كتاب كاشف النقاب في تفسير عيون اخبار الرضا عليه آلاف التحية و الثناء في ليلة الجمعة من الثلث الاخير من شهر جمادى الآخرة من شهر جمادى الآخرة من شهور سنه ست و تسعين بعد الالف و المائتين على هاجرها الف سلام و تحيه اكرام سنه 1296 و حرره محمد رضا بن محمد اكبر الخوانسارى غفر الله له و لوالديه\r\n\r\n","description":"","footnote":"","page_name":" 540 ","page_number":279}
  ]