[
  {"content":"\r\n\r\nبسم الله الرحمن الرحيم\r\nحضرت سيدالشهداء امام حسين عليه السلام\r\nمصباح هدايت\r\nهمراه با سؤال و جواب احكام عزادارى\r\nاز مرجع عاليقدر حضرت آيت الله العظمى\r\nحاج شيخ لطف الله صافى گلپايگانى مدظله العالى\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n . \r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nمقدمه\r\nوجود نازنين حضرت سيد الشهداء خامس آل عبا ( ع ) مظهر كامل همه زيبايىها و دلربايىهاست . آن حضرت حقيقتى بزرگ است كه مردمان گيتى در برابر عظمت روح و علوّ همّت او سر تسليم فرود آورده و خضوع كرده‌اند . بىترديد در نهضت حسينى كمال عبوديت ، سلم محض و اطاعت بىچون و چرا از احكام الهى و اوج اتّصاف به مكارم اخلاق و فضايل انسانى را مىتوان يافت .\r\nعاشورا مدرسة عشق ، ايثار و جانفشانى در راه حفظ دين و اداى تكليف شرعى و كربلا كعبه‌ى آمال و مجمع اسوه‌هاى كمال براى اقشار مختلف جامعه اسلامى است . روز حسين ، روزى شد كه هرگز گذشت ازمنه و اعصار ، آن را از ياد نخواهد برد .\r\nميدان كربلا ميدان نبردى بود كه صحنه جهاد و جنگ همان زمين كربلا نبود و نبرد تنها ، نبرد آن اشخاصى كه در آنجا با هم روبرو شدند نبود ، بلكه نبرد ، نبرد حق و باطل و اسلام و كفر بود و اگر اهل حق عقب‌نشينى مىكردند ، عقب‌نشينى آنها در همانجا و در آن روز به پايان نمىرسيد و براى آيندگان و نسل‌هاى آتيه آثار خطرناك و مأيوس‌كننده داشت ؛ زيرا تماشاكنندگان آن صحنه‌ى خونين ، تنها مردم دنياى معاصر آنها و مسلمان‌هاى آن زمان نبودند بلكه تماشاگران آن صحنه ، تمام ملل اسلام و توده‌هاى مظلوم و محروم و در مرور اعصار بوده و هستند ، لذا حسين عليه السلام و يارانش آن استقامت عجيب و حيرت‌افزا را در آن ميدان بلانشان دادند و دشمن بدن‌هاى پاك آنها را پاره پاره ساخت ولى بر روح و اراده و نيت و هدف آنها دست نيافت .\r\nامام حسين عليه السلام شخصيتى فرامكتبى است و در ميان شيفتگان عظمت امام حسين عليه السلام از پيروان اديان مختلف و ملّيت‌هاى گوناگون مىتوان دريافت كه هركدام جذب جلوه‌هايى از مكارم بىنظير شخصيت ممتاز آن حضرت شده‌اند .\r\nدر اين نوشتار به فضائل و مكارم اخلاقى و علل و نتايج قيام آن حضرت اشاره خواهد شد .\r\nمحرم الحرام 1430\r\nلطف الله صافى\r\n\r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nفصل اول : سيماى درخشان حضرت سيد الشهداء عليه السلام در قرآن\r\n\r\n1 . آيه مودّت\r\nقُلْ لا أَسْئَلُكُمْ عَلَيْهِ اجْراً إلَّا الْمَوَدَّهَ فِي الْقُرْبي ( شورى / 23 )\r\nبگو من از شما اجر رسالت نمىخواهم جز مودّت و دوستى خويشاوندانم .\r\nآنگاه كه آيه ( قُلْ لا اسْئَلُكُمْ . . . ) نازل شد ، گفتند : اى پيامبر خدا ! كيستند اين خويشاوندان تو ، كه واجب گرديده بر ما مودّت و دوستى آنان ؟ فرمود : على و فاطمه و دو پسر آنها .\r\nشافعى گفته است :\r\n يا أَهْلَ بَيْتِ رَسولِ اللّهِ حُبُّكُم * فرْضٌ مِنَ اللّه فِي الْقُرانِ أَنْزَلَهُ\r\nكَفاكُمْ مِنْ عَظيمِ الْقَدْرِ انَّكُم * مَنْ لَم يُصِلِّ عَلَيْكُمْ لا صَلوه لَهُ \r\n« اى خاندان پيامبر ! محبّت شما فريضه‌اى است كه خداوند در قرآن نازل كرده است ، همين قدر در عظمت شما كافى است كه اگر كسى بر شما ( در نماز ) صلوات نفرستد ، نمازش باطل است » .\r\n\r\n2 . آيه تطهير\r\nانَّما يُريدُ اللّهُ لِيُذْهِبَ عَنْكُم الرِّجْسَ أَهْلَ اْلبَيْتِ وَ يُطَهِّرَكُمْ تَطْهيراً ( احزاب / 33 )\r\nهمانا خدا چنين مىخواهد كه رجس و هر آلايش را از شما خانواده\r\nنبوّت ببرد .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nو شما را از هر عيب پاك و منزه گرداند .\r\nبر حسب احاديث متواتر و مشهور بين شيعه و سنّى آيه تطهير در مورد اجتماع آن پنج شخصيت ممتاز عالم آفرينش در زير كساء ، و دعاء و صلوات پيامبر صلى الله عليه و آله بر آنها كه دفعات متعدد در منزل پيامبر صلى الله عليه و آله و در خانه فاطمه زهرا سلام الله عليها و در حجره ام‌ّسلمه ، و بعضى اماكن ديگر اتفاق افتاد ، نازل شد و آيه شريفه و احاديثى كه در تفسير آن وارد شده دلالت بر عصمت و جلالت شأن حضرت سيدالشهداء عليه السلام دارند .\r\nپس پيامبر زيادتى كسا را گرفت و آنها را با آن پوشانيد . سپس دستش را بيرون آورد و اشاره به آسمان كرد و گفت :\r\nاللّهُم‌َّهؤلاءِأَهْلِ بَيْتي ، وَحامَّتي ( أَي خاصَّتي ) فَاذْهَبْ عَنْهُمُ الرِّجْسَ وَ طَهِّرْهُمْ تَطهيراً\r\nخدايا اينان اهل بيت و خاصان من هستند پس از ايشان هر رجس و آلايش را دور گردان ، و ايشان را پاكيزه كن پاكيزه كردنى .\r\n\r\n3 . آيه مباهله\r\nفَمَنْ حاجَّكَ فِيهِ مِنْ بَعْد مَا جاءَكَ مِنَ الْعِلْمِ فَقُلْ تَعَالَوا نَدْعُ ابْناءَنَا وَ ابْناءَكُم وَ نِسَاءَنا وَ نِسَاءَكُمْ وَ انْفُسَنا وَ انْفُسَكُمْ ثُمَّ نَبْتَهِلْ فَنَجْعَلْ لَعْنَتَ اللّه عَلَي الْكاذِبينَ ( آل‌عمران 61 )\r\nاز جمله آياتى كه بر فضيلت و بلندى رتبه و مقام سيدالشهداء عليه السلام به اتفاق مسلمانان گويا و ناطق است آيه مباهله است .\r\nشركت‌دادن على و حسن و حسين و فاطمه زهرا سلام الله عليها در مباهله كه به تعيين و امر خداوند بود نيز دليل بر اين است كه اين چهار نور مقدس كه با پيامبر در مباهله حاضر شدند ، شايسته‌ترين و گرامىترين خلق در نزد خدا ، و عزيزترين همه در نزد پيامبر خدا بوده‌اند . آيه‌ى مباهله اعلان جلالت مقام ، و تقرب خاصّ آنها به خداوند متعال است .\r\nپس اين فضيلت براى امام حسين عليه السلام از فضايل بسيار بزرگى است كه در چنين مراسم با اهميت و تاريخى ، همكار و همراه پيامبر شود ، و از ميان تمام امت از صغير و كبير و زن و مرد ، او و پدر و مادر و برادرش را خدا انتخاب نمايد .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nفصل دوم : سيماى حضرت سيد الشهداء عليه السلام در احاديث پيامبر صلى الله عليه و آله\r\n\r\n1 . حسين ، سيّد جوانان اهل بهشت\r\nپيامبر صلى الله عليه و آله مكرّر حسن و حسين را به اين صفت معرفى فرموده :\r\nالْحَسَنُ وَ الْحُسَيْنُ سَيِّدا شَبابِ اهْلِ الْجَنَّةِ\r\nحسن و حسين دو آقاى جوانان اهل بهشت‌اند .\r\nو در بعضى روايات اين جمله نيز مذكور است :\r\nوَ ابُوهُما خيْرٌ مِنْهُما\r\nو پدرشان از آنها بهتر است .\r\n\r\n2 . حسين ، محبوب پيامبر صلى الله عليه و آله\r\nحُسَيْنٌ مِنّي وَ انَا مِنْ حُسَيْن\r\nرسول خدا صلى الله عليه و آله ، حسن و حسين‌عليهم السلام را بسيار دوست مىداشت ، و نسبت به آنها فوق العاده اظهار علاقه و عطوفت مىكرد .\r\nروايات و تواريخ بر اين اتفاق دارند كه آن حضرت على و فاطمه و حسنين عليهما السلام را از تمام مردم و كسان و نزديكان خود بيشتر دوست مىداشت و دوستى آنها يك دوستى ساده پدر نسبت به فرزند نبود ؛ بلكه ريشه آن بر علائق و مبانى عميق و يگانگى روحى استوار ، و رمز يك اتحاد و اتصال ناگسستنى معنوى و توافق كامل فكرى بود كه تعبير فرمود :\r\nانَّهُمْ مِنّي وَ انَا مِنْهُمْ\r\nايشان از من هستند ، و من از ايشان ، اشاره‌اى به آن مىباشد .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\n\r\n3 . حسين ، ريحانه پيامبر صلى الله عليه و آله\r\nحضرت على عليه السلام ، ابن عمر ، ابوهريره ، سعيدبن راشد ، و ابوبكره روايت كرده‌اند كه پيامبر صلى الله عليه و آله فرمود :\r\nانَّ الْحَسَنَ وَ الْحُسَيْنُ هُما رَيْحانَتاي مِنَ الدُّنيا\r\nحسين و حسين دو ريحانه من از دنيا هستند .\r\n\r\n4 . حسين شبيه ترين اهل بيت به پيامبر صلى الله عليه و آله\r\nوقتى سر حسين بن على عليه السلام را نزد عبيدالله بن زياد آوردند سر مطهّر را در طشتى قرار داد ، و با شمشير يا چوب دستى خود بر آن چشم و بينى نازنين مىزد ، و مىگفت روئى به اين زيبائى نديده‌ام . انس بن مالك گفت : آگاه باش كه او شبيه پيامبر صلى الله عليه و آله بود .\r\n\r\n5 . پيامبر صلى الله عليه و آله حسين عليه السلام را مى بوسيد\r\nيكى از مظاهر محبت و عاطفه پدر و مادر نسبت به فرزند ، بوسيدن او است . در جاهليت ، و پيش از ظهور آفتاب درخشان هدايت اسلام ارزش عاطفه و احساسات پاك انسانى مخصوصاً در عرب‌ها از ميان رفته بود . رَحم ، مهر ، رأفت ، رحمت و رقَّت قلب را يك نوع ضعف نفس شمرده ، و سخت دلى را افتخار مىدانستند ، پيامبر صلى الله عليه و آله حسين را به آن بوسه شيرين و لذيذ مىبوسيد چون جانش گنجينه معانى و حقايق بزرگ بود ، و آنگاه كه مىفرمود :\r\nاللّهُمَّ احِبَّهُ فإنّي احِبُّه\r\nخدايا او را دوست بدار چون من او را دوست مى دارم .\r\nگوئى در حالى كه به حسين اشاره مى كرد به مردم مى فرمود :\r\nانَا هُنا\r\nمن اينجا هستم . ( يعنى مرا پيش حسين بجوئيد . )\r\n\r\n6 . پيامبر صلى الله عليه و آله حسين رابه دوش مىگرفت\r\nابوسعيد در « شرف النبوه » روايت نموده كه پيامبر صلى الله عليه و آله نشسته بود كه\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nحسن و حسين بسوى او آمدند چون پيامبر صلى الله عليه و آله آنها را ديد براى ايشان برخاست ، و آمدنشان را دير شمرد ( يعنى فرمود دير آمديد يا چرا دير آمديد ؟ ) پس از آنها استقبال كرد ، و آنها را بر دوش خود گذارد و فرمود :\r\nنِعْمَ الْمَطِي مَطِيَّتُكُما ، وَ نِعْمَ الرّاكِبانِ انْتُما\r\nخوب مركبى است مركب شما ، و خوب سوارهائى هستيد شما\r\n\r\n7 . دوستى حسين عليه السلام واجب است\r\nاحاديث در وجوب دوستى و مودت حسين عليه السلام متواتر است كه پيامبر صلى الله عليه و آله فرمود :\r\nمَنْ احَبَّني فَلْيُحَبَّ هذَيْنِ\r\nهر كس مرا دوست دارد بايد اين دو را ( نيز ) دوست بدارد .\r\n\r\n8 . فضيلت دوستى حسين عليه السلام و نكوهش دشمنى با آن حضرت\r\nپيامبر اكرم ( ص )\r\nفرمود :\r\nمَنْ احَبَّ الْحَسَنَ وَ الْحُسَيْنَ فَقَدْ احَبَّني ، وَ مَنْ ابْغَضَهُما فَقَدْ ابْغَضَني\r\nهر كس حسن و حسين را دوست بدارد همانا مرا دوست داشته و هر كس آنها را دشمن بدارد پس البته مرا دشمن داشته است .\r\n\r\n9 . نظر نمودن به آقاى جوانان اهل بهشت\r\nاز جابر انصارى روايت كرده اند كه گفت :\r\nسَمِعت رسول الله صلى الله عليه و آله يقول : من أحبّ ( أو و من سرّه ) انْ يَنْظُرَ الي سَيِّدِ شَبابِ اهْلِ الْجَنَّهِ فَلْيَنظُرْ الي هذا .\r\nهر كس دوست مىدارد يا شادمان مىشود كه به سيّد جوانان اهل بهشت نگاه كند به حسين عليه السلام نگاه كند .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n\r\n10 . دوستان حسين عليه السلام اهل بهشتند\r\nاز پيامبر صلى الله عليه و آله در فضايل حسنين عليهم السلام روايت شده كه در پايان آن مىفرمايد : « خدايا تو مىدانى كه حسن و حسين و عمو و عمه ايشان در بهشتند ، هر كس آنها را دوست دارد در بهشت است ، و هركس آنها را دشمن بدارد در آتش است » .\r\n\r\n11 . درجه وسيله\r\nپيامبر صلى الله عليه و آله فرمود :\r\nفِي الجِنّه دَرَجَه تُدعَي الوَسيلَه فَإذا سَألتم اللهَ فَسلوا الَي الوَسيلَه قَالوا : يا رَسُولَ الله مَنْ يسكن مَعَكَ فيها ؟ قَالَ : عَلِي وَ فاطمه وَ الْحسن وَ الْحُسَيْن\r\nفرمود : در بهشت درجه‌اى است كه وسيله خوانده مىشود پس هر گاه از خدا سؤال كرديد پس وسيله را براى من سؤال كنيد . گفتند يا رسول الله چه كسى با تو در آن درجه ساكن مى گردد ؟ فرمود : على و فاطمه و حسن و حسين .\r\n\r\n12 . حسين عليه السلام با پيامبر صلى الله عليه و آله در يك مكان\r\nرسول خدا صلى الله عليه و آله فرمود :\r\nانَا وَ عَلِي وَ فاطِمَهُ وَ الْحَسَنُ وَالْحُسَيْنُ يَوْمَ الْقِيامةِ في قُبَّة تَحْتَ الْعَرْش\r\nمن ، على ، فاطمه ، حسن وحسين در يك قبّه در زير عرش هستيم .\r\n\r\n13 . يارى حسين عليه السلام از واجبات است\r\nپيامبر صلى الله عليه و آله در حالى كه حسين\r\nدر دامانش بود مى فرمود :\r\nانَّ ابْني هذا يُقْتَلُ في ارْض يُقالُ لَها الْعِراقُ فَمَنْ ادْرَكَهُ فَلْيَنْصُرْه\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nبه درستى كه اين پسرم در زمينى كه به آن عراق گفته مىشود كشته مىشود پس هركس او را درك كند بايد ياريش كند .\r\n\r\n14 . اول كسى كه وارد بهشت مىشود\r\nاز حضرت على عليه السلام روايت كرده‌اند كه پيامبر\r\nبه او فرمود :\r\nإن اول من يدخل الجنه انا و انت و فاطمه و الحسن و الحسين قال على : فَمُحِبُّونا قالَ : مِنْ وَرائِكُمْ\r\nاول كسى كه داخل بهشت مىشود من ، تو ، فاطمه ، حسن و حسين هستيم .\r\nحضرت على عرض كرد پس دوستان ما ؟ پيامبر صلى الله عليه و آله فرمود : به دنبال سر شما وارد مىشوند .\r\n\r\n15 . حضرت قائم آل محمّد از فرزندان حسين عليه السلام است\r\nحذيفه از پيامبر صلى الله عليه و آله روايت كرده كه فرمود :\r\nلَو لَمْ يَبقِ مِنَ الدّنيا إلا يَوْم واحِد لَطَوَّل الله ذلك اليَوم حَتي يَبعَثَ رَجلًا مِن وَلَدي إسمُهُ كَإسمي فَقَال سَلمان : مِن أي ولدِكَ يارَسولَ الله ؟ قال : مِن ولدي هذا و هذا وَ ضَرَبَ بِيَدِهِ عَلَي الْحُسَيْنِ\r\nاگر از دنيا باقى نماند مگر يك روز خدا آن روز را طولانى سازد تا مردى از فرزندانم را برانگيزد كه هم نام من است . آنگاه سلمان عرض كرد : ازكدام فرزندان توست يارسول الله ؟ فرمود : از اين فرزندم ! و دستش را بر حسين زد .\r\n\r\n16 . حضرت قائم نهمين فرزند حسين عليه السلام است\r\nاز سلمان روايت است كه گفت : وارد شدم بر پيامبر صلى الله عليه و آله در حالى كه حسين بر زانوى مرحمت او بود . پيامبر به او روى مىكرد و دهان او را مىبوسيد ، و مىفرمود :\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nتو آقا ، پسر آقا و پدر آقايانى ، تو امام ، پسر امام ، پدر امامانى ، تو حجّت ، پسر حجّت ، پدر حجّت‌هاى نه‌گانه‌اى كه از صُلب تو هستند نهمين ايشان قائم آنها است .\r\n\r\n17 . شاخه و ميوه درخت نبّوت\r\nاز جابر روايت كرده‌اند كه گفت : پيامبر صلى الله عليه و آله در عرفات بود و على روبروى آن حضرت بود . پيامبر اشاره فرمود به من و على ، خدمت او رفتيم پس فرمود :\r\nيا على ! نزديك من بيا ، على نزديك رفت ، فرمود : دستت را در دست من بگذار ! پس فرمود : « يا على ! من و تو از يك درختيم من اصل و ريشه آن ، و تو فرع آن ؛ و حسن و حسين شاخه‌هاى آن ، هركس به يكى از شاخه‌هاى آن متعلّق گردد خدا او را داخل بهشت نمايد » .\r\n« يا على ! اگر امّت من روزه بگيرند به قدرى كه مثل كمان‌ها خميده شوند و نماز بخوانند به قدرى كه مثل ميخ‌ها خشك و بىحركت گردند و تو را دشمن بدارند خداوند آنها را به رو در آتش اندازد » .\r\n\r\n18 . وديعه پيامبر صلى الله عليه و آله\r\nشبراوى و سبط ابن الجوزى نقل كرده‌اند كه وقتى زيد بن ارقم به ابن زياد اعتراض كرد ، و گفت : من در زمانى طولانى مىديدم پيامبر صلى الله عليه و آله ميان اين دو لب را مىبوسيد ، زيد گريست ، و ابن زياد با او درشتى كرد ، و او را به كشتن تهديد نمود و گفت : اگر پير خرفتى نبودى گردنت را مىزدم .\r\nزيد برگشت و به ابن زياد گفت : حديثى براى تو بگويم كه خشم تو از آن بيشتر شود : ديدم پيامبر صلى الله عليه و آله حسن را بر ران راستش نشانده بود ، و حسين را بر ران چپ . پس دست خود را بر سر آنها گذارد ، و گفت :\r\nاللّهُمَّ انّي اسْتَوْدِ عُهُما ايّاكَ وَ صالِحَ الْمؤمِنينَ\r\nخدايا من اين دو و صالح المؤمنين ( على ) را نزد تو وديعه و سپرده گذاردم .\r\nپس وديعة رسول خدا در نزد تو چگونه است اى پسر زياد ؟ ابن زياد در خشم شد ، و تصميم به قتل زيد گرفت . و نيز سيوطى و مناوى از طبرانى اين دعاء را از پيامبر\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nصلى الله عليه و آله روايت كرده‌اند .\r\n\r\n19 . دعاى پيامبر صلى الله عليه و آله\r\nطبرانى از واثله روايت دارد كه پيامبر صلى الله عليه و آله اين گونه در حق على و فاطمه و حسن و حسين عليهم السلام دعا كرد :\r\nوَ رِضْوانَكَ عَلَي وَ عَلَيْهِمْ ( يَعني : عَلِيّاً ، وَ فاطِمَةَ ، وَ حَسَناً وَ حُسَيْناً )\r\nخوشنوديت را بر من و بر آنها .\r\n\r\n20 . اشتقاق نام حسين عليه السلام از نام خداى تعالى\r\nسلمان فارسى در ضمن حديثى روايت مىكند ، كه پيامبر صلى الله عليه و آله فرمود :\r\nخداوند از براى ما نام‌هائى از نام‌هاى خودش مشتق ساخت پس خداوند عزَّوجلَّ محمود است ، و من محمّدم ، و خداوند اعلى است ، و برادرم على است ، و خداوند فاطر است ، و دخترم فاطمه است ، و خداوند محسن است و دو پسرم حسن و حسين مىباشند .\r\n\r\n21 . ارث حسنين از پيامبر صلى الله عليه و آله\r\nحسن و حسين عليهم السلام وارث كمالات علمى ، روحى ، اخلاقى ، و جسمى پيامبر صلى الله عليه و آله بودند . مردم در سيما و رفتار و روش آنها پيامبر را مىديدند ، و عظمت و روحانيت او را تماشا مىكردند . چنان كه مكرّر گفته شد وجود پيامبر صلى الله عليه و آله نسبت به حسنين عليهم السلام كانون مهر ، اشفاق ، نوازش ، لطف ، و رحمت پدرانه بود . آنها را دوست مىداشت و مىبوئيد و مىبوسيد ، و زبانشان را مىمكيد ، بر دوش مبارك خويش سوارشان مىكرد . شخصاً از آنها پرستارى مىفرمود . آنها را پسر خود مىخواند . از گريه‌ى آنها ناراحت مىشد . آنها را روى سينه خود مىخوابانيد . از شنيدن اسمشان لذّت مىبرد . در كوچه ، در خانه ، در مسجد ، در حضور صحابه و مردم ، در هنگام سخنرانى ، خطبه و در حال نماز ، حسنين عليهم السلام مشمول مراحم مخصوص پيامبر بودند .\r\nبر حسب روايات متعدد كه در كتابهاى معتبر نقل شده فاطمه زهرا سلام الله عليها در\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nمرض موت پدرش ، حسن و حسين را نزد آن حضرت آورد ، و عرض كرد : يا رسول‌اللّه اين دو پسران تو هستند آنها را به بخشش و عطائى مخصوص فرما ، يا به آنها چيزى به ارث عطا كن ! پيامبر فرمود : به حسن عظمت و بردبارى مىبخشم ، و به حسين جود و مهربانى .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\nفصل سوم : مكارم اخلاق حضرت سيد الشهداء عليه السلام\r\n\r\n1 . علم حضرت سيدالشهداء عليه السلام\r\nچنانچه مىدانيم و تاريخ زندگانى پيغمبر اعظم و ائمه طاهرين بر آن دلالت دارد علم و دانش اين بزرگواران موهبت الهى بوده است . پيغمبر رنج دبستان نديد و تعليم از معلم و استادى نگرفت ؛ و به واسطه علم الهى مصدر اين همه علوم عاليه و معارف حقيقيه و شرايع محكمه گرديد .\r\n نگار من كه به مكتب نرفت وخط ننوشت * به غمزه مسأله آموز صد مدرّس شد \r\nهمين‌گونه ، علوم على و ساير ائمه عليهم السلام نيز به افاضه ربّانى و بخشش الهى و تعليم خاص شخص پيامبر اعظم بود و گرنه كدام مدرسه در آن دنياى پر از جهل و نادانى مىتوانست چنين فارغ التحصيلانى به دنيا تحويل دهد كه در علوم و فنون متعدده متشعبه ، استاد و از زمان صباوت و كودكى مرجع مردم و علماء در مسائل علمى باشند و تا امروز كلماتشان براى رجال علم حلّال مشكلات گردد .\r\nعلى عليه السلام اعلم صحابه بود ؛ علم تمام صحابه پيش علم او چيزى شمرده نمى شد و همه به علم او محتاج بودند . او در خدمت پيغمبر و شاگردى او ، بىمانند و نسخه‌اى مطابق اصل گرديد .\r\nبعد از على عليه السلام اين منصب الهى و رهبرى علمى و دينى با فرزندانش حضرت امام حسن مجتبى و حضرت امام حسين سيدالشهداء عليه السلام بود . آنها ملجأ و پناه مردم در مسائل اسلامى و علوم تفسير و احكام شرعى بودند ، سخنشان قاطع و مقبول و روششان سرمشق و ميزان بود .\r\nعلم و دانش آن حضرت از احتجاجات او با دشمنان اهل بيت بخصوص معاويه و مروان ، و نامه‌هائى كه به معاويه مرقوم فرموده و خطبه هائى كه به مناسباتى انشاء نموده و از دعاى عرفه ، و دعاهاى ديگر كه از آن حضرت در كتاب‌هاى شيعه و سنى\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nنقل شده ظاهر و آشكار است .\r\n\r\n2 . عبادت حضرت سيدالشهداء عليه السلام\r\nابن عبدالبر و ابن اثير از مصعب زبيرى روايت كرده اند كه گفت :\r\nكانَ الْحُسَيْنُ فاضِلًا دَيِّناً كَثيرَ الصَّلاةِ ، وَ الصَّوْمِ ، وَالْحَجِّ\r\nحسين با فضيلت و متمسك به دين بود و نماز و روزه و حج او بسيار بود .\r\n\r\n3 . سخاوت حضرت سيد الشهداء عليه السلام\r\nجود و بخشش اين خاندان ضرب المثل است يكى از فضايل على عليه السلام كه موجب شد آياتى از قرآن در شأنش نازل شود ، انفاق و صدقات آن حضرت در راه خدا بود .\r\nعلى و اهل بيتش در اين صفت ، شهره آفاق شدند و تنها دِرهم و قرص نانى را كه داشتند به فقراء مىدادند و ديگران را بر خود مقدم مىداشتند و ايثار مىنمودند . اى بسا كه خودشان گرسنه و برهنه به سر بردند و غذا و جامه خود را در راه خدا بخشيدند .\r\nابن عساكر در تاريخ خود از ابىهشام فنّاد روايت نموده كه او از بصره براى حسين عليه السلام كالا مى آورد ، و آن حضرت از جاى برنخاسته همه را به مردم مىبخشيد .\r\n\r\n4 . ادب و عاطفه حضرت سيد الشهداء عليه السلام\r\nحسين عليه السلام در آداب اجتماعى و حسن معاشرت با دور و نزديك بلند پايه و بىنظير بود . عفو و گذشت از خصال آن حضرت بود .\r\nعلى بن الحسين زين العابدين از پدرش حسين عليه السلام گفت : شنيدم مىفرمود : اگر مردى به من دشنام دهد در اين گوش و به گوش راستش اشاره فرمود و عذر بياورد در گوش ديگرم عذر او را مىپذيرم براى اينكه امير المؤمنين عليه السلام حديث كرد مرا كه شنيد ، جدم پيغمبر صلى الله عليه و آله فرمود :\r\nلا يَرِدُ الْحَوْضَ مَنْ لَمْ يَقْبَلِ الْعُذْرَ مِنْ مُحِقٍّ اوْمُبْطل\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nوارد حوض ( كوثر ) نمىشود كسى كه عذر را نپذيرد ، خواه عذرآور حق بگويد يا باطل .\r\nحسين عليه السلام با فرزندان و بانوان و با كسان و اهل بيت خود در نهايت ادب ، محبت ، رحمت ، مهربانى و انس و مودت زيست داشت .\r\nراوى گفت : در خدمت حسين عليه السلام بودم كنيزكى دسته گلى براى آن حضرت آورد حسين عليه السلام فرمود :\r\nانْتِ حُرّهٌ لِوَجْهِ اللهِ تَعالي\r\nتو براى خدا آزادى .\r\nگفتم كنيزكى يك دسته گل برايت آورده او را آزاد مىكنى ؟ فرمود : اينچنين خدا به ما ادب آموخته است كه فرمود :\r\nوَ اذا حُيِّيتُمْ بِتَحِيَّه فَحَيُّوا بِاحْسَنَ مِنْها اوْ رُدُّوها\r\nو نيكوتر از اين دسته گل آزاد ساختن او بود .\r\n\r\n5 . عدالتخواهى حضرت سيد الشهداء عليه السلام\r\nخاندان على عليه السلام به عدالت و حمايت از مظلوم همانندى در عالم ندارند . حكومتشان حكومت حق و عدالت و سيره و رفتارشان دادگرى و دادخواهى براى مظلومين بود . اگر مىشنيدند به كسى ستمى شده ناراحت مىشدند و تا براى او دادخواهى نمىكردند آسوده نمىگشتند .\r\nحكاياتى كه از عدل على در كتاب‌هاى تاريخ است نشان مىدهد كه او دلباخته حق و فانى در عدالت بود . او به فرزندانش وصيّت كرد :\r\nكُونا لِلظّالِمِ خَصْماً ، وَ لِلْمَظْلُومِ عَوْناً\r\nدشمن ستمگر و يار ستمديده باشيد .\r\nحسين عليه السلام فرزند آن پدر و وارث همان صفات بود . از ستم‌هائى كه بنى اميه و عمّال آنها به مردم مىنمودند بيش از همه كس رنج مىكشيد ، و به شدت ناراحت مىشد .\r\nقيام او ، قيام عليه ظلم و بيداد و ستمگرى ، و نهضت او نهضت نجات بخش\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nستمديدگان و مظلومين بود .\r\n\r\n6 . زهد حضرت سيد الشهداء عليه السلام\r\nبهترين نشانه زهد كامل و خوار شمردن دنيا همان فداكارى و گذشت آن حضرت از جان خود و جوانان و برادران و اصحاب و ياران ، و تن دادن به آن‌همه مصيبت و بلا بود .\r\nاگر دنيا و مال و نعمت آن ، در نظر كسى بىقدر و ارزش نباشد نمىتواند اين گونه در راه حق و يارى دين خدا و بزرگداشت هدف عالى خود پايدارى و استقامت ورزد تا به حدّى كه بدن قطعه قطعه عزيزانش را ببيند و صداى ناله كودكانش را از زحمت تشنگى بشنود و گريه زن و بچه ، دل پر از مهر و عاطفه او را به درد آورد و برپيكرش آن همه زخم‌هاى كارى وارد شود ولى در يارى دين خدا ثابت و پا برجا بماند و در مقابل باطل نرمش نشان ندهد و مانند كوه تمام اين مصائب او را تكان ندهد .\r\nآرى به حسين عليه السلام پيشنهاد مى شد كه با يزيد از در مسامحه و سازش در آيد ، و به نحوى كه در عرف اهل دنيا خلاف شأن و شرف او شمرده نشود با او كنار بيايد ، و در عوض خودش و خاندان و فاميل و كسانش از دنيا متمتع و بهره مند شوند ؛ اما حسين كسى نبود كه براى خاطر زندگى دنيا و خوشگذرانى ، مصالح عاليه اسلامى را ناديده بگيرد و با گرفتن حق‌السكوت برقرارى چنان دستگاه فاسد و ظلم و كفر را امضاء نمايد و در اداى تكليف و وظيفه مهمى كه از طرف خدا به عهده دارد مسامحه و كوتاهى نمايد .\r\nحسين پسر آن كسى است كه فرمود : « اگر آفتاب را در دست راست ، و ماه را در دست چپم بگذارند كه دست از دعوت بردارم ، برنخواهم داشت » .\r\nاو پسر كسى است كه مى گفت : « دنياى شما نزد من از آب بينى يك بز زكامى خوارتر است » . پس حسين مانند پدرش رئيس و سيد زهاد بود . پدر مى گفت :\r\nمَا أنا إلّا كَقارِب وَرَدَ اوْ كَطالِب وَجَدَ\r\nپسر مىگفت :\r\nانِّي لا ارَي الْمَوْتَ الّا سَعادَةً ، وَلَا الْحَياةَ مَعَ الظّالِمينَ الّا بَرَماً\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nابن شهر اشوب در جمله اى از زهد آن حضرت گويد كه به او گفته شد :\r\nما اعْظَمَ خَوْفَكَ مِنْ رَبِّكَ\r\nچقدر بزرگ است بيم تو از خدا ؟ فرمود :\r\nلا يَأْمَنُ الْقِيامَهَ الّا مَنْ خافَ اللهُ فِي الدُّنْيا\r\nدر امان نيست كسى روز قيامت مگر آن كس كه در دنيا از خدا بترسد .\r\n\r\n7 . تواضع و فروتنى حضرت سيد الشهداء عليه السلام\r\nهرچه معرفت و خداشناسى و توحيد ، و علم و حكمت انسان بيشتر شود ، تواضع و فروتنى او زيادتر مىشود . تكبر بشر ناشى از جهل و نادانى ، و غفلت و خودپسندى است . در آيات كريمه و احاديث از تكبر به شدّت مذّمت و از تواضع مدح و ستايش شده است .\r\nافراد نادان به اندك چيزى از مال يا مقام باد در بينى مى اندازند و به ديگران به نظر حقارت نگاه مى كنند و مايلند فكر و نظر خود را بر مردم تحميل كنند .\r\nحسين در نزد مردم بسيار محترم بود وقتى او و برادرش حسن مجتبى عليه السلام پياده به حج مىرفتند تمام رجال و شيوخ صحابه كه با آنها بودند به احترامشان از مراكب پياده مىشدند و پياده مىرفتند ، اين احترام حسين عليه السلام در نفوس نه براى آن بود كه حسين كاخ مجلل داشت يا مركب‌هاى سوارى او گران قيمت بود يا غلامان و سربازان پيشاپيش يا دنبال موكب او مىرفتند يا آنكه مسجد پيغمبر را براى او خلوت مىنمودند و راه‌ها را در موقع آمد و شد او بر مردم مىبستند ، نه ! براى هيچيك از اينها نبود . حسين با مردم زندگى مىكرد و از مردم جدا نبود ، در نهايت سادگى و تواضع بود ، همه ساله پياده به حج مىرفت ، با مردم نشست و برخاست ، و آمد و شد داشت ، با فقراء معاشرت مى كرد ، در نماز جماعت حاضر مىشد ، به عيادت بيماران مىرفته ، در تشييع جنازه‌ها شركت مىكرد . در مسجد جدش پيغمبر با دوستان و اصحابش مى نشست . دعوت فقرا را مىپذيرفت و آنها را ميهمان مىنمود ، خودش براى محتاجان ، بينوايان ، بيوه زنان و يتيمان ، نان و غذا مىبرد .\r\nوقتى سپاهيان ستم پيشه و سنگدل كوفه بدن مطهرش را عريان بر خاك افكندند ، بر شانه مباركش نشانه از برداشتن بار ديدند ، از علت آن پرسيدند ، حضرت\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nسجاد فرمود : اثر آن انبانها است كه در مدينه به دوش مبارك بر مىگرفت ، و به خانه‌هاى فقراء و ايتام و بيوه زنان مىبرد .\r\n\r\n8 . ايمان خالص و استوار حضرت سيد الشهداء عليه السلام\r\nايمان به هدف و مقصد براى ارباب نهضتها و رهبران انقلابها و زعماى اصلاحات دينى و اجتماعى ، عامل بزرگ پيشرفت و بازنگشتن به عقب و عدول نكردن از برنامه است .\r\nاگر رهبر يك قيام به هدف آن ايمان داشته باشد يعنى آن را عين واقع و حقيقت بشناسد ، با اطمينان خاطر به سوى هدف پيش مى رود و سستى و كندى نمىكند و در همه حال از ايمانى كه دارد نيرو مىگيرد و ناملايمات و سختيها و مشكلات ، عزم او را ضعيف نمىسازد و در اراده او خللى وارد نمىكند . حسين نيز در ايمان به هدف و مقصد قيام خود ، مانند جدش مرتبه اعلى را دارا بود .\r\nهدف خود را حق ، و امويين را باطل مىدانست ، و برنامه‌هائى را كه اجرا كرد سبب نجات اسلام و مسلمين تشخيص داد و راه منحصر به فرد مبارزه با نقشه‌هاى خائنانه بنىاميّه را خوددارى از بيعت و تسليم دانست . او يقين داشت اين راهى كه مىرود موافق با رضاى خدا و پيغمبر و منتهى به شهادت و سعادت است به اين جهت ، صادقانه و قاطعانه مخالفت خود را با زمامدارى يزيد اعلام كرد ، و هرچند مىدانست اين مخالفت و امتناع از بيعت برايش بىنهايت گران تمام مىشود ولى چون رضاى خدا را در آن مىديد از همه آن مصائب و سختىها استقبال كرد .\r\nامام به شهادت خود ايمان داشت و مىدانست كه شهادت بر او نوشته شده ، و اين شهادت سبب مزيد افتخار خاندان رسالت و ارتفاع درجات خودش خواهد شد .\r\nتاريخ واقعه جانسوز كربلا را از آغاز تا انجام بخوانيد ، در همه جاى آن ايمان استوار حسين و فرزندان و اصحاب و بانوان و خواهران و دخترانش به چشم مىخورد .\r\nدر مدينه وقتى وليد به آن حضرت پيشنهاد كرد با يزيد بيعت كند فرمود :\r\nإنّا أهل بَيتِ النّبوَّه وَ مَعدن الرّساله و مُختلف المَلائكه و مَهبِطَ الرَّحمه بنا فَتَحَ الله وَ بِنا خَتَم وَ يزيد رَجُل فَاسِق شَارِب خَمر قاتِل نَفس معلن بِالفِسق فَمِثْلي لا يُبايِعُ مِثْلَهُ\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nما اهل بيت نبوت و معدن رسالتيم ما محل آمد و شد فرشتگان و محل نزول رحمت مىباشيم ، خداوند به ما شروع كرد و به ما ختم نمود و يزيد مردى فاسق و شرابخوار و آدمكش و متجاهر به فسق است ، فردى چون من با فردى چون او بيعت نمىكند .\r\nو به مروان وقتى عرض كرد صلاح تو در آنست كه بيعت كنى فرمود :\r\nانّا للهِ وَ انّا الَيْهِ راجِعُونَ ، وَ عَلَى الْاسْلامِ السَّلامُ اذْبُلِيَتِ الْامَّةُ بِراع مِثْلِ يَزيد\r\nانا لله و انا اليه راجعون فاتحه اسلام را بايد خواند ، اگر امت به رهبرى چون يزيد مبتلا شود ! ! .\r\nصريح‌ترين كلامى كه از آن حضرت در روز عاشورا روايت شده و نشان مىدهد چگونه آن حضرت از برنامه‌اى كه از آغاز در مجلس وليد ، استاندار مدينه ، اعلام كرد تا پايان كار ، عدول نفرمود ، اينست كه در ضمن يكى از خطبه هاى بليغى كه در روز عاشورا خطاب به سپاه عمر سعد خواند فرمود :\r\nألا و إنَّ الدعي بن الدعي قَدْ رَكَزني بين اثنَتَين بَينَ السِّلَّه و الذِّلَّه و هَيهات مِنّا الذّله يأبَي الله تَعَالي ذلك لَنا وَ رَسوله و المؤمنون و حجور طابت و طهرت و أنوف حميه و نفوس أبيه من أن نؤثر طاعَه اللئام عَلَي مَصارِعِ الكِرام\r\nآگاه باشيد كه زنازاده پسر زنازاده بين دو خصلت ما را قرارداه : بين كشته شدن يا به خوارى و ذلت تسليم شدن ، ليكن ذلت از ما دور است . خدا راضى نيست كه ما به ذلت تسليم شويم و پيامبر خدا و مؤمنان و دامن‌هاى پاك و پاكيزه‌اى كه ما در آن پرورش يافته‌ايم و آن مردانى كه از تن دادن به زير بار ستم منزه و بركنارند راضى نيستند كه اطاعت مردان پست را بر قتلگاه كريمان و بزرگواران برگزينيم .\r\n\r\n9 . شجاعت حضرت سيد الشهداء عليه السلام\r\nتمام مظاهر شجاعت در حسين عليه السلام وجود داشت ، و روح و جسم او مركز نمايش عاليترين مرتبه شجاعت بود تا جائى كه « شجاعه الحسينيه » ضرب المثل\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nگشت .\r\nاز يك سو شدت تشنگى و رنج و تعب گرسنگى و بى خوابى ، از يكسو خون ريزى از جراحتها ، از ديگر سو زحمت جهاد و دفاع از خود و اصحاب و اهل بيت و بانوان و اطفال . از يك طرف خواهش آب و فرياد تشنگى كودكان ، از طرف ديگر اسارت قريب الوقوع عزيزترين ، و محترم‌ترين بانوان جهان اسلام .\r\nهر زمان باران مصيبت بر او شديدتر مىشد ، و هر ساعت صداى شهيدى از ياران باوفايش بر دلش داغ تازه مىگذارد ، شخصاً به بالين سرآنها حاضر مى شد آن مردان با اخلاص و با وفا و با ايمان را مىديد كه با پيكرهاى مجروح و بدنهاى پاره پاره جان مىدهند ، و نسبت به او عرض ادب مىكنند .\r\nولى حسين شهامت و استقامت و ايمان ، اين مصائب را تحمّل مىكرد ، و مثل شجاعى كه دشمنان را از خود دفع مىكند با اين مصيبات كه هر يك براى از پا درآوردن بزرگترين شجاعان كافى بود ، مدافعه مىكرد .\r\nطبرى و ابن اثير از عبدالله بن عمار نقل كرده‌اند كه وقتى پيادگان لشكر به آن حضرت از چپ و راست حمله كردند ، آن حضرت بر آنها كه از جانب راست حمله‌ور شده بودند حمله كرد تا گريختند ، و بر آنها كه از سمت چپ بودند حمله فرمود تا آنها را نيز به گريز داد ، و در اين حال عمامه بر سر و پيراهن خزى در برداشت . به خدا سوگند هرگز شكسته‌اى را نديدم كه فرزندان و اهل بيت و اصحاب و يارانش كشته شده باشند و در عين حال دلدارتر و قوى تر و بىبيم‌تر از حسين باشد . به خدا سوگند پيش از او و بعد از او كسى را مثل او نديدم ! به هر سو حمله مىكرد آن لشكر از او مىگريختند . به خدا سوگند او همچنان جهاد مىنمود .\r\n\r\n10 . عظمت‌هاى حضرت سيد الشهداء عليه السلام\r\n\r\nعظمت در تصميم\r\nبه معناى عزم راسخ داشتن به انجام كار و پايان آن ، به طورى كه هيچگاه و به هيچ گونه از عزم خود برنگردد ، و هيچ چيز تصميم او را سست نسازد ، و از آغاز كار ملاحظه پايان و عاقبت آن را بنمايد و هشيارانه تصميم بگيرد .\r\nاكنون بشنويد كه حسين چگونه با پيش بينى پايان كار ، وارد ميدان شد ، و\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nسخنانش چگونه از شعور خطيرش بر مىخاست . آنگاه كه عزيمت خروج از مكه و سفر عراق را داشت اين خطبه را خواند :\r\nالْحَمْدُ لِلّهِ وَ مَاشَاءَ الله وَ لاقُوَّهَ الّا بِاللهِ ، وَ صَلَّي اللهُ عَلي رَسْولِهِ خُطَّ الْمَوْتُ عَلي وُلْدِ آدَمَ مَخَطَّ الْقَلادَهِ عَلي جِيدِ الْفَتَاهِ ، وَ مَا اوْلَهَنِي الي اسْلافي اشْتِياقَ يعْقُوبَ الي يوسُفَ ، وَ خِيرَلِي مَصْرَعٌ انَا لاقِيهِ كَأَنِّي بِاوْصَالِي تَقَطَّعُها عُسْلانُ الْفَلَواتِ بَينَ النَوَاويسِ ، وَ كَرْبَلا فِيمْلَأَنَّ مِنِّي اكْراشاً جَوْفاً ، وَ اجْرِبَهً سَغْباً لا مَحيصَ عَنْ يوْمٍ خُطَّ بِالْقَلَمِ رِضَي اللهِ رِضانا اهْلَ الْبَيتِ نَصْبِرُ عَلي بَلائِهِ ، وَ يوَفَّينا اجُورَ الصَّابِرِينَ لَنْ تَشْذَ عَنْ رَسُولِ اللهِ لُحْمَتُهُ بَلْ هِي مَجْمُوعَهٌ لَهُ فِي حَظِيرَهِ الْقُدسِ تَقِرُّ بِهِمْ عَينُهُ وَ ينَجِّزُ بِهِمْ وَعْدَهُ الا فَمَنْ كانَ باذِلًا فِينا مُهْجَتَهُ ، وَ مُوَطِّناً عَلي لِقاءِ اللهِ نَفْسَهُ فَلْيَرْحَلْ مَعَنا فَانّي راحِلٌ مُصْبِحاً انْ شاءَ اللهُ تَعالي\r\nسپاس براى خدا است ، و آنچه خواست خداست مىشود و نيروئى جز به خدا نيست و درود خدا بر پيامبرش . مرگ بر فرزندان آدم نوشته شده و آنها را احاطه كرده مانند گردن‌بند بر گردن دختر جوان ، و من بسيار مشتاقم به ديدار گذشتگان خودم همانگونه كه يعقوب مشتاق ديدار يوسف است و براى من قتلگاهى است كه من آن را خواهم ديد .\r\nگويا مىبينم كه در ميان نواويس و كربلا گرگان بيابان رگ‌هاى مرا پاره مىكنند تا شكم‌هاى گرسنه خود را پر كنند از چنان روزى كه با قلم قضا نوشته شده گريزى نيست ، رضاى خدا رضاى ما خاندان است . صبر مىكنيم بر بلاى او تا به ما مزد صابران را دهد . هرگز پاره تن پيامبر از او جدا نشود ، بلكه با او در حظيره قدس در يك جا باشد ، چشمش به پاره‌هاى تنش روشن شود و به واسطه ايشان به وعده خود وفا كند .\r\nآگاه باشيد ! هر كس از ريختن خون دلش در راه ما دريغ ندارد و دل به شهادت و\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nلقاى خدا مىنهد با ما كوچ كند كه من بامداد كوچ خواهم كرد . انشاءالله تعالى » .\r\nاين بود منطق حسين ، و سخنان شور انگيز و قاطع او در برابر كسانى كه او را از تصميمى كه داشت باز مى داشت .\r\n\r\nعظمت در مردانگى\r\nدر اين عظمت نيز حسين عليه السلام مقامى عجيب و سخت شگفت‌انگيز داشت و مردانگى در وجود او به حد اكمل نمايش يافت ، و شايد برجسته‌ترين موارد ظهور مردانگى آن حضرت آن وقتى بود كه سپاه كفر پيشه ، آن حضرت و اصحابش را تير باران نمودند ، حسين برخاست يك نگاه به آن تيرها كرد ، و يك نگاه به اصحابش سپس فرمود :\r\nقُومُوا رَحِمَكُمُ اللهُ الَي الْمَوْتِ الَّذي لابُدَّ مِنْهُ فَانَّ هذِهِ السِّهامَ رُسُلُ الْقَوْمِ الَيْكُمْ\r\nبر خيزيد ! خدا شما را رحمت كند ، و از مرگى كه چاره اى از آن نيست پيشواز نمائيد اينك اين تيرها فرستاده هاى اين مردم به سوى شمايند .\r\nاصحاب برخاستند و ساعتى را با آنها نبرد كردند تا جمعى از اصحاب شهيد شدند\r\n\r\n11 . صبر و شكيبائى حضرت سيد الشهداء عليه السلام\r\nاين صفت از اصول اخلاق حميده و ملكات پسنديده است و آيات شريفه و احاديث در فضيلت آن بسيار است ، و در بيش از هفتاد موضع در قرآن مذكور است .\r\nاز آيات و روايات ، علاوه بر آنكه بلندى مقام و رتبه صابران معلوم مى گردد ، دانسته مىشود كه صبر ، كليد بركات و مقدمه نيل به تمام مقامات معنوى و شرط توفيق در هر كار و كسب هر فضيلت است .\r\nحسين عليه السلام در مقام صبر امتحانى داد كه دوست و دشمن از آن در شگفتى شدند ، بلكه فرشتگان آسمان ( برحسب فقره زيارت ناحيه مقدسه : « وَلَقَدْ عَجَبَتْ مِنْ صَبْرِكَ مَلائِكَةُ السَّماءِ » ) نيز از آن صبر و شكيبايى در تعجب ماندند .\r\n\r\nصبر در جهاد\r\nصبر در جهاد اينست كه مجاهد فى سبيل الله به واسطه ورود جراحات و زخم\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nاسلحه پشت به ميدان نكند و از زخمهاى كارى ، پريشان خاطر نشود و روحيه اش از يورش و حمله دسته جمعى قواى مسلّح دشمن ضعيف نگردد .\r\nمجموع جراحاتى كه اثرش در لباس آن حضرت بود صد و بيست جراحت بوده بلكه از بعضى روايات استفاده مىشود كه مجموع جراحات وارده بر آن بدن عزيز خدا از شمشير و تير و نيزه و سنگ ، بيش از سيصد و ده جراحت بوده است و به اتفاق تمام اين زخمها از پيش رو و سينه مطهر بر آن حضرت رسيد .\r\nبا اين كثرت جراحات جنگ مىكرد و رجز مىخواند و حمله‌هاى مردانه مىكرد و تا ممكن بود سواره و سپس پياده ، و حتى آن وقتى كه بر زمين افتاده بود با كمك شمشير برمىخاست و آن مردمى را كه ننگ عالم انسانيت شدند از خود دور مىكرد ، و دفاع مىنمود و صبر داشت .\r\n\r\nصبر در مصيبت جوانان و برادران و اصحاب\r\nاين نوع صبر از صبر بر جراحات ، و آلام بدنى به مراتب دشوارتر ، و از پا درآورنده‌تر است . اما حسين كه صبر و شكيبائىاش از كوه‌هاى عالم بيشتر بود در داغ مرگ جوانان و برادران ، و مصيبت بهترين اصحاب و ياران كه همه را با لب تشنه در پيش رويش به فجيع‌ترين وضعى شهيد مىساختند و بدنشان را پاره پاره مىكردند ، صبرى كرد كه از آغاز عالم تا به حال چنان صبرى از كسى آشكار نشده است . طفل شيرخوارش را در بغلش تير مىزدند و هلاك مىكردند . فرزند كوچك برادرش را در آغوشش بعد از آنكه دستش را با شمشير قطع كردند به طورى كه با پوست آويخته شد ، شهيد كردند .\r\nكودكى را كه شمشير دشمن دستش را قطع كرده بود مانند مردان دنيا ديده ؛ امر به صبر مىكرد و مىفرمود :\r\nيَا ابْنَ اخي اصْبِرْ عَلي ما نَزَلَ بِكَ ، وَ احْتَسِبْ في ذلِكَ الخَيْرَ\r\nبرادر زاده‌ام ! صبر كن بر آنچه كه بر تو وارد شده ( از بلاها و مصيبت‌ها ) و اينها را خير حساب كن ! .\r\nاهل بيتش را در معرض اسيرى مىديد با اينكه اين مصيبت براى او كه مجسمه\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nغيرت و مردانگى بود بسيار سخت و جانگداز بود صبر فرمود ، و آنها را به صبر و وقار و خاموشى و خويشتن‌دارى سفارش مىكرد و برحمت خدا مژده مىداد و مىفرمود :\r\nوَ رَحْمَهُ اللهِ لاتُفارِقُكُمْ فِي الدُّنْيا وَ الْاخِرَهِ\r\n\r\nصبر در غضب و خشم\r\nاز پيامبر اعظم صلى الله عليه و آله روايت است كه نيرومند كسى است كه به هنگام خشم ، مالك خويش گردد . حسين عليه السلام هرگز تحت تأثير خشم و غضب كارى را انجام نداد ، در هنگام غضب برخود مسلط بود ؛ و اگر تمام عوامل خشم فراهم مىشد آن حضرت از طريق اعتدال و ميانه روى و راه صواب به قدر چشم برهم زدن بيرون نمىشد .\r\nغلامى از غلامانش آب بر دست مباركش مى ريخت ابريق از دستش در طشت افتاد ، آب طشت بر روى مقدسش پاشيد . غلام عرض كرد : اى آقاى من !\r\n« وَالْكاظِمينَ الْغَيْظَ » .\r\nفرمود : خشمم را فرو خوردم . غلام گفت :\r\n« وَالْعافينَ عَنِ النّاسِ » .\r\nفرمود : عفو كردم از تو . عرض كرد :\r\n« وَ اللهُ يُحِبِّ الُمحْسِنينَ » .\r\nفرمود :\r\nاذْهَبْ فَانْتَ حُرٌّ لِوَجْهِ اللهِ الْكَريم\r\nبرو كه تو در راه خدا آزادى ! .\r\n\r\nصبر در تشنگى\r\nاين شكيبائى سخت دشوار است ، خصوص اگر تشنگى در نهايت شدت باشد . تسليم نشدن به دشمن با زحمت تشنگى ، علامت تصميم و عزم راسخ فوق العاده است . شايد در تاريخ موردى را پيدا نكنيم كه آب را بر روى طرف بسته باشند و او از تسليم خوددارى كرده باشد .\r\nكسانى كه گرماى عراق را ديده‌اند مى دانند كه تحمل تشنگى چند ساعت در آنجا طاقت‌فرسا است . زحمت جهاد در آفتاب سوزان و كثرت جراحات و ريزش خون ، همه باعث شدت تشنگى است ولى آن امام تشنه كام بر اين رنج عظيم صبر\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nفرمود ، و تسليم آن ناكسان نگرديد . صَلَّي اللهُ عَلَيْكَ يا ابا عَبْدِالله\r\n\r\nصبر در اطاعت فرمان خدا\r\nمعلوم است كه ظهور تمام اقسام صبر از آن حضرت براى اطاعت فرمان خدا بود ، و براى امتثال امر خدا از آن همه بلاها و مصيبت‌ها استقبال كرد و پيشنهادهائى را كه دوستان يا دشمنان دادند كه با يزيد بيعت كند يا به نحوى با او به سازش و سكوت رفتار نمايد نپذيرفت و ردّ كرد .\r\n\r\n","description":"","footnote":"","page_name":" 31 ","page_number":31},
  {"content":"\r\n . \r\n","description":"","footnote":"","page_name":" 32 ","page_number":32},
  {"content":"\r\n\r\n\r\nفصل چهارم : پيشگويى از شهادت حضرت سيد الشهداء عليه السلام\r\nيكى از معجزات بزرگ ، و روشن و غير قابل انكار پيامبر صلى الله عليه و آله پيشگويىها و خبرهائى است كه آن حضرت از حوادث آينده داده است كه معتبرترين اسناد و مدارك تاريخى ، آن را حفظ كرده و هركس با تاريخ اسلام آشنا شود در آن شبهه و ترديد نمىنمايد كه از آن جمله است پيشگويى حضرت از شهادت حضرت سيد الشهداء عليه السلام .\r\nپيامبر صلى الله عليه و آله فرمود :\r\nأخبرني جبرئيل أن ابني الحسين يقتل بعدي بارض الطف وجاءني بهذه التُرْبَةِ فَاخْبَرَني انَّ فيها مَضْجَعَهُ\r\nجبرئيل به من خبر داد كه پسرم حسين كشته مىشود بعد از من در زمين طف و اين خاك را برايم آورد و خبر داد كه در آن مضجع او است .\r\nو آنگاه كه على عليه السلام به صفين مى رفت گذرشان به كربلا افتاد ، و به محاذى نينوا ( كه دهى در كنار فرات است ) رسيد ، ايستاد و از نام آن زمين پرسيد گفته شد : كربلا است . پس گريست آن قدر كه زمين از اشك چشمش تر شد ( و به روايت عبداللّه بن يحيى از پدرش كه در التزام ركاب على عليه السلام بود ، فرمود :\r\nصَبْراً يا ابا عَبْدِاللهِ صَبْراً يا ابا عبْدِاللّه صَبْراً يا ابا عَبْدِالله بِشاطِيء الْفُراتِ\r\nپس فرمود وارد شدم بر پيغمبر صلى الله عليه و آله در حالى كه آن حضرت گريه مىكرد ، از سبب گريه پرسيدم فرمود :\r\nكانَ عِندي جبرئيلُ آنفاً و أَخبَرَني أنَّ وَلَدي الحُسَين يقتَلُ بِشاطئ الفُرات بِموضِعٍ يقالُ لَه كَربلا ثُمَّ قبض جبرئيل قبضه\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nمن تراب شمّني اياه فلم املك عَيْنَي انْ فاضَتا\r\nجبرئيل زمانى پيش نزد من بود و به من خبر داد كه فرزندم حسين كشته مىشود به شاطى الفرات در موضعى كه به آن كربلا گفته مىشود . پس جبرئيل يك مشت از خاكى قبض كرد و به مشام من رسانيد پس نتوانستم ديدگانم را از ريختن اشك نگاه دارم .\r\nوقتى حضرت سيد الشهداء عليه السلام به زمين كربلا رسيد و به او گفته شد اينجا زمين كربلا است آن را بوئيد ، و فرمود : اين است زمينى كه جبرئيل به پيامبر خبر داد كه من در آن كشته مىشوم .\r\n\r\nبنى اميّه\r\nبنى اميّه از نظر اخلاق بىمايه و فاقد ارزش بودند ، در جاهليّت و اسلام به حبّ دنيا و شهوات و التذاذ جنسى ، افراط در خوشگذرانى و تجمل و پرخورى و ناز پرورى ، سور پرستى ، كاخ‌نشينى و عصبيت فاميلى موصوف و معروف بودند .\r\n\r\nابوسفيان\r\nدر ميان تمام كسانى كه در مقابل دعوت اسلام به توحيد و خداپرستى عناد ورزيده و لجوجانه مخالفت كرده ، و مقاومت نشان دادند ابو سفيان فساد و عناد و اصرارش از ديگران بيشتر بود . او تا وقتى كه مظفريت قطعى نصيب مسلمان‌ها نشده بود براى خاموش كردن انوار آفتاب اسلام تلاش كرد ، و در بدر ، احد و خندق از سران مشركين ، و در احد و خندق سردار لشكر و زعيم سپاه كفر بود .\r\nدر سال فتح مكه ابوسفيان و زن و فرزندانش از روى اكراه و بيم قتل به ناچار اسلام آوردند . راجع به نفاق او و اينكه اسلامش از روى اكراه بود و تا زنده بود دست از دشمنى با اسلام و مسلمان‌ها بر نداشت حكايات بسيار در تواريخ است .\r\nوقتى پيامبر اعظم از دنيا رحلت فرمود ابوسفيان در مكه مشغول تحريك و تهييج فتنه بر عليه اسلام شد و خواست مردم را به ارتجاع وادارد . سهيل بن عمرو در آن هنگام كه افكار ، سخت متشنج و مضطرب بودند ، نقشه هاى ابوسفيان را كه مردم را به ترك اسلام و بازگشت به جاهليت تحريص مىكرد ، نقش بر آب ساخت ، او خطبه اى خواند و گفت :\r\n\r\n","description":"","footnote":"","page_name":" 34 ","page_number":34},
  {"content":"\r\n\r\n« به خدا سوگند ، من مى دانم كه اين دين مانند آفتاب كه به مشرق و مغرب عالم مىتابد جهانگير خواهد شد . ابوسفيان شما را فريب ندهد او خودش نيز آنچه را من مىدانم مىداند لكن سينه‌اش از حسد با بنى هاشم ناراحت و سنگين است » .\r\nابوسفيان از مكه به مدينه آمد ، داستان سقيفه بنى ساعده و بيعت ابوبكر و غصب خلافت را ، براى روشن‌كردن آتش يك جنگ داخلى در اسلام ، وسيله خوبى شناخت ، لذا نزد على عليه السلام آمد و گفت : « دست بده تا با تو بيعت كنم به خدا سوگند اگر بخواهى مدينه را از سوار و پياده پر مىكنم » .\r\nعلى عليه السلام چون از انديشه اش با خبر بود او را از پيش خود براند ، و فرمود : به خدا سوگند ، تو از اين كار غير از فتنه قصدى ندارى و به خدا قسم از دير باز تا حال بدخواه اسلام بوده اى و ما را حاجت به تو نيست .\r\n\r\nمعاويه بن ابى سفيان ( پدر يزيد )\r\nتا كسى يك دوره تاريخ زندگى او را نخواند به ماهيّت اين عنصر ناپاك و خطرناك و قيافه زشتى كه از او در صفحات تاريخ باقى مانده پىنخواهد برد ، و هر كس بخواهد او را معرفى كند از عهده بر نخواهد آمد .\r\nبه گفته آن مرد دانشمند آلمانى به شيخ محمد عبده ، كسى كه راه را بر توسعه فتوحات اسلام بست ، معاويه بود .\r\nبراى نيل به رياست و حكومت به نام خونخواهى عثمان جنگى بر پا كرد ، و صد و ده هزار نفر را به كشتن داد و سيصد و شصت نفر را از اصحاب پيغمبر\r\nاز كسانى كه در بيعت رضوان شركت داشتند شهيد ساخت ؛ در جنگ جمل دست داشت و جنگ نهروان در نتيجه خروج او بر امام حادث شد .\r\nآثار بى دينى و بىايمانى به دين و قرآن و بى اعتنائى او به شرف ، و وجدان در تمام دوران زندگىاش هويدا است .\r\nبه طور يقين معاويه تلاش مىكرد كه اسلام را از بين بردارد ، و دين را دين ابى سفيان و شريعت جاهليت و روش آل حرب و طريقه بنى اميّه قرار دهد و آن همه دشمنى و جنگ‌هاى او با خاندان هاشم ، مخصوصاً على عليه السلام دشمنى با پيغمبر صلى الله عليه و آله و تعقيب جنگ‌هاى پدر ، و جد مادرى ، و فاميلش به اسلام بود .\r\nاگر كسى را در نفاق ، طغيان ، انكار حق ، حيله ، مكر و غدر ، خيانت و پيمان شكنى ،\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nبىمانند بدانيم ، بطور مسلم چنين كسى همان معاويه است .\r\n\r\nميگسارى معاويه\r\nشايد بعضى گمان كنند ، يزيد نخستين كسى بوده از بنى اميه كه شرب خمر و ميگسارى مىكرد و علناً مرتكب اين گناه بزرگ كه شرع و عقل و علم ، بر نكوهش و منع آن اتفاق دارند مىشد ، و ندانند كه اين كار زشت در خاندان يزيد سابقه داشته و از پدر و جدش به او ارث رسيده بود .\r\nداستان ميگسارى ابى سفيان معروف و مشهور است و تواريخ معتبر ، ميگسارى معاويه و اينكه علناً برايش شراب به دمشق حمل مىكردند را شرح داده‌اند . او بجاى اينكه در اجراى احكام خدا نظارت كند خودش با اين روش مردم را به هتك احترام احكام تشويق و گستاخ مىنمود ، و وقتى او را نهى از منكر مىكردند خشمناك مىشد .\r\nاو با پيامبر و على و قرآن و اسلام دشمن بود و وقتى از دشمنى با شخص پيامبر صلى الله عليه و آله مأيوس شد با خاندانش در مقام كينه توزى و دشمنى برآمد و در خاندان آن حضرت كسى از على سزاوارتر به اينكه هدف تير دشمنى كفار و منافقين و دشمنان اسلام و پيغمبر شود نبود تا آنكه در ايام بنى اميه بيش از هفتاد هزار منبر بود كه بر آنها به على عليه السلام لعن مىكردند .\r\nمعاويه متجاهر به محرّمات و خلاف سنّت پيغمبر بود ، از ربا و شراب پرهيز نداشت در ظرف‌هاى طلا و نقره غذا مىخورد ، انگشتر طلا در انگشت مىكرد . زينت‌هاى قيمتى به خود مىبست و در دين بدعت‌هائى گذارد . به شنيدن آوازهاى غنا و لهو و طرب مأنوس بود ، سفره‌هاى رنگين مىانداخت و به غذاهاى لذيذ و خوش طعم بسيار راغب بود ، لباس‌هاى فاخر و گرانبها مى پوشيد ، و بطور كلى روش او در خوراك ، و پوشاك دنيائى و بناى كاخ‌هاى رفيع ، و نگاهدارى غلامان و كنيزان و حركت با اسكورت و تشريفات سلطنتى بر خلاف روش پيغمبر صلى الله عليه و آله و صحابه و برنامه هاى اسلام بود . او بيت‌المال مسلمين را در تشكيلات پادشاهى و وظايف دربارىها و اطرافيان و سربازان گارد مخصوص خود صرف مىكرد و سوء سياست مالى او موجب شد كه بيت‌المال خالى شود بناچار ماليات‌هاى سنگين به مردم بست و با اهل جزيه بر خلاف پيمان رفتار مىكرد ، و ترتيبات مالى اسلام را به\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nهم زد . او علاوه برآنكه سبّ امير المؤمنين عليه السلام را معمول ساخت و علاوه بر استلحاق زياد و استخلاف يزيد ، به مقام مقدس پيغمبر استخفاف مىكرد و در حضور او به آن حضرت جسارت مىشد و او منعى نمىكرد حتى به رسالت برخودش سلام كردند و از آن منع نكرد .\r\nاو از فضايل اخلاقى مانند شجاعت ، عدالت ، انصاف ، غيرت ، تقوى ، امانت و مردانگى بىبهره بود ، حتّى از حلم و سياست نيز سهمى نداشت .\r\n\r\nيزيد كيست ؟\r\nسياه‌ترين صفحات تاريخ بشر صفحاتى است كه در آن ، شرح زندگى يزيد ثبت شده است . اگرچه رسوائيها و جنايتهاى بنى اميه آنها را در ميان بزه كاران تاريخ و زمامداران پست و جبار ، مشهورتر از همه ساخت ؛ ولى يزيد براى اين دودمان ننگ و عارى شد كه نزديك بود مردم آن همه ننگ ورسوائى ساير افراد اين فاميل را فراموش كنند و فقط يزيد را يگانه قهرمان كفر و شرارت ، طغيان و سبك مغزى ، دنائت و عداوت با خاندان پيغمبر بشناسند .\r\nبنى اميّه مانند يك صفحه سياه در تاريخ ظاهر شدند ، و يزيد در آن صفحه سياه نقطه‌اى شد كه سياهىاش تاريكتر ، و مصداق « ظلمات بعضها فوق بعض » گشت .\r\nيزيد جوان بدخوئى بود كه شب و روزش را در ميگسارى و اشتغال به تار مىگذراند و از مجلس زن‌ها و ندمايش بر نمىخاست مگر براى شكار ، و هفته ها را در شكار بى اطلاع از جريان امور كشور سر مىكرد .\r\nعلاقة شديد يزيد به شعر او را به ميگسارى و معاشرت با شعراء و ندماء راغب كرده بود و ميل مفرط او به شكار او را از رسيدگى به امور ملك و سياست باز مىداشت . توجه او به تربيت يوزها و بوزينگان او را در عداد و همرديف صاحبان يوز و بوزينه قرار داد . يزيد بوزينه‌اى داشت كه آن را ابوقبيس مىخواند ، و لباس حرير به او مىپوشاند و آن را به طلا و نقره زينت مىنمود و در مجالس شراب حاضر مىساخت و در مسابقات اسب‌دوانى بر الاغى سوارش مىكرد و تحريص مىنمود تا مسابقه را از اسب‌ها ببرد . يزيد حتى در مدينه‌ى پيغمبر نيز از ميگسارى ، و گناه خوددارى نمىكرد .\r\n\r\n","description":"","footnote":"","page_name":" 37 ","page_number":37},
  {"content":"\r\n . \r\n","description":"","footnote":"","page_name":" 38 ","page_number":38},
  {"content":"\r\n\r\n\r\nفصل‌پنجم : علل قيام حضرت سيدالشهداء عليه السلام\r\nدر چنين وضعيتى كه اسلام به زمامدار فاسدى مانند يزيد مبتلاء شده بود حضرت سيدالشهداء عليه السلام به مقابله با بنى اميه برخواستند به جهت :\r\n\r\n1 . اطاعت فرمان خدا و اداى تكليف\r\n\r\n2 . امر به معروف و نهى از منكر\r\nدر كتب معتبر تاريخ روايت شده كه حسين عليه السلام براى برادرش محمد بن على معروف به محمد حنفيه اين وصيت را نگاشت :\r\n« بسم الله الرحمن الرحيم . اينست آنچه كه وصيت كرد حسين بن على بن ابيطالب به برادرش محمد بن على معروف به ابن الحنفيه »\r\n« همانا حسين گواهى مىدهد به يگانگى خدا و اينكه شريكى براى او نيست و اينكه محمّد ، بنده و فرستاده او است ، شريعت و دينى را كه آورد به حق از جانب حق آورد ، و اينكه بهشت و آتش ، حق است ، و قيامت خواهد آمد و شكى در آن نيست ، و اينكه خدا تمام مردگان را برخواهد انگيخت » و بعد اين جمله را مرقوم فرمود :\r\nانِّي لَمْ اخْرُجْ اشَراً وَلا بَطَراً ، وَلا مُفْسِداً ؛ وَلا ظالِماً ؛ انّما خَرَجْتُ لِطلَبِ الاصلاح في أمّه جَدّي مُحَمَّد صلي الله عليه و آله أُريدُ أَنْ آمر بِالمَعروف وَأَنْهي عَنِ الْمُنْكَر وأسيرُ بسيرَه جَدّي وأبي عَلي ابْن أبي طالب . . .\r\nهمانا من از براى تجاوز و طغيان و خوددارى از قبول حق و براى فساد و ستم بيرون نشدم ، بلكه براى اصلاح امور امت جدّم محمّد صلى الله عليه و آله مىخواهم امر به معروف و نهى از منكر كنم و بر سيره و\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nروش جدم پيغمبر و پدرم على بن ابيطالب عليه السلام بروم .\r\nدر اين جمله حسين عليه السلام علت قيام و برنامه كار خود را در چهار ماده اعلام كرد :\r\n1 . اصلاح امور امت .\r\n2 . امر به معروف .\r\n3 . نهى از منكر .\r\n4 . پيروى از روش جدش پيغمبر صلى الله عليه و آله و پدرش على عليه السلام .\r\n\r\n3 . فساد زمامدار و دستگاه خلافت\r\nيكى از صفاتىكه بايد در خليفه باشد اينست كه خليفه بايد در روش ، و رفتار ، مظهر عدالت و تعاليم اسلام و نمونه تربيت مكتب قرآن باشد ، و مانند آينه كه از شخصى كه در برابر آن بايستد حكايت مىكند ، از اسلام حكايت كند .\r\nغرض از تعيين خليفه و زمامدار ، اجراى حدود و امر به معروف و نهى از منكر و عمل به شريعت و احكام است ، پس خليفه و زمامدار بايد خودش بيش از همه به قانون و احكام عمل نمايد و حقوق اسلامى را براى همه افراد محترم شمارد .\r\nكسى كه مىخواهد به حكم شريعت و قانون ، زمامدار باشد ، بايد رعايت و احترامش از قانون شرع از ديگران بيشتر باشد و اگر خليفه متجاهر به فسق و نابكارى و خيانت گرديد ، ضررهائى كه از ناحيه او به ملت مىرسد پايه بقاى ملت را متزلزل و مشرف به انهدام خواهد ساخت .\r\nيك غرض عمده از خلافت راست كردن كژىها و اقامه عدالت اجتماعى و اجراى نظام اسلامى است . اگر حكومت به اين هدف‌ها اهميت ندهد به قدر پشيزى ارزش ندارد و تمرّد از اوامرش در صورت امكان لازم و يارى و اعانت آن گناه است .\r\nاسلام با تحميل شخصيت حكّام بر رعايا مبارزه كرد ، و حكومت هاى استبدادى حكام آفريقا و امراء و رؤساى قبائل نجد و حجاز و تركستان و كشورهاى ديگر را ساقط كرد و تذليل بشر را به هر عنوان و اسمى محكوم ساخت ؛ و سطح افكار جامعه را بالا برد و شوكت استثمارگران را درهم شكست ، نه براى اينكه صاحبان مناصب را عوض كند و در ايران يا سوريه يا الجزاير و مراكش به جاى حاكم ايرانى يا آفريقائى ، حاكم عربى بنشاند .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nكاخ كسرى ، و آن همه تجملات و تشريفات را كه از دسترنج كارگران ، و كشاورزان محروم تهيه شده بود از ميان برداشت نه براى اينكه ديگران و خلفاى بنىاميّه و بنىعباس همان رسم را دنبال كنند و كاخ‌هاى رفيع‌تر با تجمّلاتى خيره‌كننده‌تر و تشريفات بيشتر ترتيب دهند و بندگان خدا را استعباد كنند ، بلكه هدف اسلام پايان دادن به استعباد بود تا ملت‌ها شخصيت و شرف خود را بجويند و كوركورانه از زمامداران اطاعت نكنند .\r\n\r\n4 . خطر ارتجاع و بازگشت به عصر شرك و بت پرستى و جاهليت\r\n\r\n5 . نداشتن تأمين جانى\r\nشرعاً و عقلًا هركس در برابر صدمات و خطراتى كه متوجه جانش مىشود ، حق دفاع دارد ، و فطرت او در هنگام توجه خطر او را به مدافعه و حفظ جان وادار مى سازد ، و اگر انسان در مقابل دشمن مهاجم ، دفاع نكند و تسليم شود مسئول ، و سزاوار توبيخ است .\r\n\r\n","description":"","footnote":"","page_name":" 41 ","page_number":41},
  {"content":"\r\n . \r\n","description":"","footnote":"","page_name":" 42 ","page_number":42},
  {"content":"\r\n\r\n\r\nفصل ششم : نتايج قيام حضرت سيد الشهداء عليه السلام\r\n\r\n1 . تقرب و ارتقاء درجه\r\nيكى از بزرگترين نتايج قيام سيد الشهداء عليه السلام ، ثمرات قرب و ارتقاء درجه آن حضرت در نزد خداوند متعال است .\r\nخدا وحى كرد كه براى او درجه‌اى است كه به آن درجه احدى از مخلوق نمىرسد ، و همانا كه براى او شيعه‌اى است كه شفاعت مىكنند ، و شفاعتشان پذيرفته مىشود ، و همانا مهدى عليه السلام از فرزندان اوست ، پس خوشا به حال كسى كه از دوستان حسين عليه السلام باشد ، و شيعيان او به خدا سوگند روز قيامت رستگارند .\r\nو نيز پيامبر صلى الله عليه و آله به حسين عليه السلام فرمود :\r\nانَّ لَكَ في الْجَنَهِ دَرَجهً لا تَنالُها الا بِالشَّهادَهِ\r\nبه درستى كه براى تو در بهشت درجه‌اى است كه به آن نمىرسى مگر به شهادت .\r\n\r\n2 . نجات اسلام\r\nمهمترين نتيجه قيام حسين عليه السلام نجات اسلام از چنگال نقشه‌هاى بنىاميه است .\r\nهركس تاريخ اسلام ، و حركات بنى اميه را در جاهليت و اسلام مطالعه كند به وضع خطرناكى كه از جانب آنها اسلام را تهديد به زوال ، و انقراض مىنمود آگاه مىشود .\r\n\r\n3 . بيدارى شعور دينى\r\nدر اثر تبليغات معاويه و روش او و همدستانش و دورى مردم از عهد رسالت و\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nتعطيل اجراى برنامه‌هاى اسلام و توسعه ممالك اسلامى و ممنوع شدن تبليغات صحيح دينى و خانه‌نشين‌شدن شايستگان و دانشوران ، شعور دينى مردم ضعيف گشت و افكار آنها انحطاط يافت ، اكثريت مردم در برابر وضع موجود ، خودباخته و شكسته خاطر و سرد شده بودند و قيام امام عليه السلام مردم را بيدار و هشيار نمود .\r\n\r\n4 . محبوبيّت اهل بيت و عزّت بازماندگان\r\nانَّ الَّذينَ آمَنُوا وَ عَمِلُوا الصّالِحاتِ سَيَجْعَلُ لَهُمُ الرَّحْمنُ وُدّا ( مريم / 96 )\r\nمحبت و دوستى اهل بيت جزء مزاج ايمانى و اسلامى هر مسلمان است و احدى نيست كه مسلمان باشد و پيامبر صلى الله عليه و آله را دوست بدارد و با اين حال حبيبه عزيزه‌اش سيده نساءالعالمين ، و دو ريحانه‌اش حسن و حسين ، و برادر و پسر عمّش على عليهم السلام را دوست نداشته باشد . يكى از آثار شهادت حسين عليه السلام اين بود كه اين محبت در دلها زياد شد و موجب جلب عواطف و جذب احساسات عموم به خاندان نبوّت گشت .\r\n\r\n5 . محكوميت بنى اميه در افكار مسلمين و ساير ملل\r\nبنى اميه با كشتن حسين عليه السلام گور خود را كندند ، و پرده اى از روى شنايع اعمال و مقاصد شوم خود برداشته و خشم و غضب ملل اسلام را خريدارى كردند .\r\n\r\n6 . گرفتارى بنى اميّه به شورش و انقلاب\r\nيكى از عكس العمل‌ها و نتايج شهادت و مظلوميت حسين عليه السلام شورش‌ها و انقلاباتى بود كه براى برانداختن حكومت امويين در جهان اسلام برپاشد .\r\nدر اين شورش‌ها عاملى كه بيش از هر چيز مردم را تهييج و تحريك مىكرد ، شهادت حسين عليه السلام ، و دعوت به قيام براى خونخواهى آن حضرت و گرفتن انتقام از بنى اميه بود .\r\nخونخواهى حسين عليه السلام شعارى بود كه همه جا از آن طرفدارى مىشد و مردم به دور پرچمى كه با اين شعار افراشته مىشد جمع مىشدند .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\n\r\n7 . تحوّل فكرى\r\nيكى از بيمارىهاى خطرناك فكرى كه پس از رحلت پيامبر اكرم صلى الله عليه و آله اجتماع مسلمانان به آن گرفتار شد اين بود كه بسيارى از مردم در برابر عمل انجام شده ، هرچند موافق با خير و مصلحت و نظامات و تعاليم شرعيه نبود تسليم مىشدند و هر حكومتى را كه روى كار مىآمد واجب الاطاعه ، و بيعت با آن را لازم الوفا مىدانستند . « 1 »\r\nاين روش باعث مىشد كه هر كس مىتوانست با يك جهش ناگهانى يا اغفال مردم وضعى را ايجاد و سياستى را اجرا كند و بر مركب مراد سوار شده ، و بى معارض و مزاحمى ، مستبدانه بر جامعه حكومت كند .\r\nحسين عليه السلام با اين فكر غلط و خطرناك نيز مبارزه كرد و مردم را از اين اشتباه كه حكومت‌هايى مانند حكومت بنىاميه و يزيد ، واجب الاطاعه‌اند ، بيرون آورد ، و فهماند كه نه فقط اطاعت از آنها واجب نيست ، بلكه كوشش براى برانداختن آنها و تأسيس حكومت تمام اسلامى ، لازم و واجب است .\r\nپس از قيام سيد الشهداء عليه السلام معلوم شد : آن حكومتى كه واجب الاطاعه است و بايد مسلمانان آن را تقويت و پشتيبانى نمايند ، حكومتى است كه در تمام نواحى ، نمايشگر عدالت اسلامى و مجرى تعاليم و احكام قرآن باشد .\r\n\r\n8 . عكس العمل جاودان و پايدار\r\nاثر جهاد حسين عليه السلام در صفحه تاريخ جاويدان ماند ، و همواره نيرو بخش اصلاح طلبان ، و مجاهدان راه حق و حاميان خير و عدالت است .\r\nقيام آن حضرت ، مبارزه با ظلم و ستم و كفر و باطل بود كه در آن زمان از گريبان يزيد سربرون كرده بود . مبارزه با افكار و نقشه ها و آراء ، و مفاسدى بود كه از جانب او حيات ملت اسلام را تهديد مىكرد .\r\nدر اين مبارزه ، شخص يزيد و هيكل نازيبا و آبله رو ، و چهره سياه و بينى قرحه‌دار او طرف نبود بلكه كردار و رفتارش طرف مبارزه بود .\r\n\r\n\r\n","description":"","footnote":"\r\n( 1 ) . مثل اينكه اين شعر زبان حالشان بود\r\n فَإن تأتوا بِرَملَه أو بِهِند * نُبايعُها أَمِيره مُؤمِنينَا \r\n","page_name":" 45 ","page_number":45},
  {"content":"\r\n\r\n\r\n9 . تأسيس مكتب عالى و همگانى تعليم و تربيت\r\nيكى از نتايج شهادت سيد الشهداء عليه السلام كه همواره مورد استفاده عموم و وسايل تعليم و تربيت و هدايت جامعه به اخلاق فاضله است برنامه‌هائى است كه به عنوان عزادارى و سوگوارى و ذكر مصائب آن حضرت در عرض سال اجرا مىشود . مجالس ذكر مصيبت آن حضرت بهترين مجالس تبليغى و دعوت به اسلام است .\r\nدر اين مجالس ، معارف قرآن ، اصول و فروع دين ، تفسير و حديث ، تاريخ و سيره پيامبر و ائمه عليهم السلام و صحابه ، مواعظ ، نصايح و راهنمائىهاى اخلاقى و اجتماعى و آئين زندگى از خانه‌دارى تا كشوردارى ، به مردم آموخته مىشود و جاذبه نام حسين عليه السلام مردم را ساده و بىريا در اين مجالس تعليم و هدايت و تربيت حاضر مىسازد .\r\nبطور يقين هيچ وسيله ديگر نميتواند اين منظور را تأمين كند ، نام حسين مانند مغناطيس همه را جذب مىكند و محبوبيت فوق‌العاده او طورى است كه همه مىخواهند با او ارتباط داشته و در شمار دوستانش محسوب و در مصيبتش قطره اشكى بريزند .\r\nمتذكر مىشود در صورت تمايل براى اطلاع بيشتر از مطالب مذكوره به كتاب پرتوى از عظمت امام حسين عليه السلام كه از تأليفات اينجانب است مراجعه نماييد .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\n\r\nفصل هفتم : قسمتى از پيام حضرت آيت الله العظمى صافىبه همايش سراسرى مداحان\r\nدر ادامه اين نوشتار براى بهتر برگزار شدن اين مراسم الهى كه بالاترين جلوه‌ى تعظيم شعائر اسلام است بيان بعض نكات ضرورى به نظر مىرسد .\r\nاينجانب با كسب اجازه از عزيزان خودم ، مدّاحان اهل بيت عليهم السلام در اين مجال اندك به مواردى كه بايد به آن توجّه شود اشاره مىنمايم :\r\n1 . هدف مدّاحان بايد ترويج دين و نشر معارف و ذكر مصايب اهل بيت عليهم‌السلام و كسب درجات معنوى و اجر و ثواب الهى باشد و در مقام معامله اين كار عظيم و ثواب هاى بزرگ آن با امور مادّى نباشند و بدانند كه خدمات مخلصانه‌اى را كه انجام مىدهند اگر با تمام دنيا معامله نمايند مغبون مىشوند .\r\n2 . مطالبى را كه مىگوييد و هر سخنى را كه در هر رابطه حتى تعريف از اشخاص بر زبان مىآوريد حق باشد و سعى كنيد زبانتان به باطل نرود و آيه‌ى كريمه « ما يلفظ من قولٍ الّا لَدَيْه رَقيب عَتيد » را مدّ نظر قرار دهيد .\r\n3 . سعى شود كه اشعار مدايح و مراثى كه خوانده مىشود از جهت مضمون و معنويت و پيام ، بلند و عالى برگرفته از هدايت‌هاى قرآنى و روايى باشد و اشعار ضعيف و متضمّن مضامين سست و خرافى و بىمصدر نباشد .\r\n4 . از اشعار اغراق آميز و غلوّ گونه و شعارهاى غاليانه و اشعار به اصطلاح عرفانى و صوفيانه كه بعض عقايد باطله را القا مىنمايند بايد جداً پرهيز نمود .\r\n5 . بايد مدّاحى شعبه‌اى از تبليغات دينى و مدّاحان محترم واسطه رساندن معارف دين و پيام‌هاى ائمه معصومين عليهم السلام باشند . لذا چاكران با اخلاص آستان مقدّس حسينى اولًا در تصحيح ع - قائد و ثانياً تهذيب اخلاق خود كوشش فراوان نمايند كه با سيما و سيره و عمل هم بر تأثير مضامينى كه به شع - ر يا به ن - ثر القا مىكنند بي - ف - زايد و مصداق « المَوعِظَه إذا خَرَجَت مِن قَلبٍ وَقَعَت فِي قَلبٍ » گردد .\r\n6 . بديهى است آنچه بيشتر ، نهاد مدّاحى را مطرح كرده و سبب ظهور آن بوده و\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nهست ، مدح اهل بيت عليهم السلام و خصوصاً ذكر مصيبات آن بزرگواران و به ويژه مصايب حضرت سيّدالشهداء عليه السلام است كه حتى در مختصرترين صورت آن موجب بهشت مىشود ولى مدّاحان گرامى از اشعار با معنى و معرفت بخش در ستايش و حمد و تذكّر نعمت‌هاى الهى و پندآموز براى بيدار كردن مردم و رشد عقلانى و فكرى آنها استفاده نمايند .\r\nدر پايان اين نكته را بايد متذكّر شوم كه مجالس عزادارى حضرت خامس آل عبا سيّدالشهداء عليه السلام از برترين و با فضيلت‌ترين مجالسى است كه فرشتگان الهى در آن افتخار حضور دارند و براى كسب تقرّب مقام در آن شركت مىنمايند . مجلس عزادارى و مدّاحى ، دارالشفاء و دار الرحمه و دار البركه مىباشد و بيمارىهاى روحى را شفا مىدهد .\r\nحضور در اين مجالس و عرض ادب به ساحت مقدّس سالار شهيدان را غنيمت شمرده و بر آن شاكر و سپاسگزار باشيد .\r\nاى كاش اين حقير براى جفت كردن كفش عزاداران در آن مجلس توفيق پيدا مىكردم و با مدّاحان و عزاداران در سوگوارى و عرض ادب به محضر مقدّس ثار الله شريك مىشدم ، يا لَيتَنا كُنّا مَعَكم فنَفوز فوزاً عظيماً .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n\r\nفصل هشتم : احكام عزادارى\r\n\r\nمدح اهل بيت\r\nبايد در مدائح أهل بيت عليهم السلام از بهترين و رساترين مدايح كه مشتمل بر مضامين صحيح و اقتباس از آيات و احاديث و نكات شعرى اديبانه و دور از غلوّ استفاده شود \" .\r\n\r\nمدّاحى\r\nس : نظر حضرتعالى در مورد مدّاحى چيست ؟ و يك مدّاح أهل بيت عليهم السلام چه خصوصياتى بايد داشته باشد ؟\r\nج : مدّاحى اهل بيت عصمت و طهارت عليهم السلام چنانچه براى خدا باشد عبادت است و أجر عظيم دارد و به همين جهت مداح بايد أهل تقوى و مقيّد باشد اشعارى كه مىخواند خلاف واقع و دروغ نباشد و اين عبادات را تا مىتواند به قصد قربت انجام دهد تا از مثوبات آن بر خوردار شود هر چند گرفتن مزد در برابر آن اشكال ندارد .\r\nس : استفاده از عبارت عارفانه و صوفيانه در مدّاحى و ذكر أهل بيت عصمت و طهارت چون مستى و مى و الفاظى اين گونه كه شأن أئمه معصومين عليهم السلام مراعات نشود چه حكمى دارد ؟\r\nج : البته عبارات و الفاظ مختلف است و بطور كلّى نمىتوان همه را ممنوع شرعى شمرد ولى بايد دقت شود كه همه مشروع و محتواى اسلامى داشته باشد و عرفان مآبى اصطلاحى ترويج نشود كه ترويج باطل و حرام است .\r\nس : آيا مداحى كه با ريتم موسيقى و به صورت غناءخوانده شود حرام است ؟\r\nج : بلى ، حرام است .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\n\r\nسرودن شعر در عزادارى\r\nس : ثواب شعر گفتن در مدح أئمه اطهار عليهم السلام و حضرت على عليه السلام چيست ؟\r\nج : اشعار در فضيلت و مدائح أهل بيت گفتن براى رضاى خدا عبادت محسوب مىشود و اجر و پاداش آن را خدا مىداند .\r\n\r\nاستفاده از منابع تاريخى در عزادارى\r\nس : آيا كتاب روضه الشهداء مرحوم ملا حسين كاشفى و اسرار الشهاده ملا آقاى دربندى مشحون از دروغ است و حادثه كربلا به كلّى در اين دو كتاب تحريف شده است ؟\r\nج : ما حق نداريم نويسندگان دو كتاب مذكور را متهم به تحريف حادثه كربلاء كنيم و نسبت به مطالبى كه در آنها درج شده آنچه كه محتمل الوقوع است و دليلى بر عدم آن نباشد نمىتوان انكار كرد و نويسنده را رمى به دروغ نويسى كرد و آنچه كه بر حسب دليل مقطوع العدم باشد نبايد نقل شود .\r\nس : مقاتل معتبر اعم از فارسى و عربى از نظر حضرتعالى كدامند ؟\r\nج : از كتبى كه در اين زمينه مرحوم محدّث آقاى شيخ عباس قمى تأليف نموده‌اند و همچنين كتاب قمقام زخّار و كتاب مقتل مرحوم مقرم و كتاب ابصار العين و مقاتل معتبر ديگر استفاده نمائيد .\r\n\r\nدريافت وجه در عزادارى\r\nس : آيا دريافت وجه توسط مدّاح و سخنران در عوض مداحى و سخنرانى در مجالس عزادارى سيدالشهداء عليه السلام جائز است ؟\r\nج : جائز است .\r\n\r\nخواندن روضه هاى بى اساس\r\nس : خواندن روضه بىاساس و يا مشكوك توسط مدّاح و يا سخنران ، چه حكمى دارد ؟ و اگر روضه بىاساس خوانده شد ما چه وظيفه اى داريم ؟\r\nج : خواندن روضه بى اساس جائز نيست و خواندن چيزى كه احتمال صحت آن را\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nمىدهد اگر به صورت احتمال باشد اشكال ندارد . شما در هر موردى دروغى از ذاكرين بشنويد بر حسب وظيفه شرعى بايد به عنوان نهى از منكر به خود گوينده تذكّر دهيد . و همه مكلّفين اين وظيفه را دارند ولى تشخيص اينكه آنچه گوينده مىگويد دروغ است كار هر كس نيست ، بايد اهل فنّ بگويند .\r\n\r\nگريه در عزادارى\r\nس : معنى حديث « من كشتة اشكم » به نقل از امام حسين عليه السلام چيست ؟\r\nج : معناى حديث اين است كه مردم براى كشته شدن من گريه كنند تا به ثوابهاى عظيم نائل شوند .\r\nس : گفته مىشود كه حتماً بايد آخر مجلس ذكر مصيبت خوانده شود و در اين ذكر مصيبت هم نه تنها مردم اشك بريزند كه تنها اشك ريختن قبول نيست ، بايد مجلس از جا كنده شود و شور و واويلا به پا شود ، آيا اين نقطه ضعف نيست ؟\r\nج : بر حسب روايات ائمه معصومين عليهم السلام گريه بر آن بزرگوار اجر دارد و گرياندن نيز اجر دارد .\r\n\r\nصداى گريه بانوان\r\nس : آيا گريه كردن زنها با صداى بلند در مجالس عزاى ائمه اطهار عليهم السلام بخصوص حضرت سيد الشهداء عليه السلام با توجه به حضور مردان نامحرم در مجلس مذكور جايز است .\r\nج : اشكال ندارد .\r\n\r\nگريبان چاك زدن در عزادارى\r\nس : چاك زدن گريبان و بر سر و صورت زدن در مصيبت امام حسين عليه السلام حكمش چيست ؟\r\nج : بر سر و صورت زدن و گريبان چاك زدن در مصيبت آن بزرگوار مانعى ندارد .\r\n\r\nخراشيدن صورت در عزادارى\r\nس : خراشيدن صورت در مراسم عزادارى براى امام حسين عليه السلام در\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nصورتى كه منجر به كنده شدن پوست و گوشت و جارى شدن خون شود ، چه حكمى دارد ؟\r\nج : در صورتى كه ضرر معتد به نداشته باشد اشكال ندارد .\r\n\r\nپا برهنه راه رفتن در عزادارى\r\nگِل به صورت ماليدن در عزادارى\r\nس : بعض عزاداران به خود گل مىمالند و يا اينكه با پاى برهنه راه مىروند و بعضى ديگر طورى ديگر ، اين نحوه عزاداراى چه حكمى دارد ؟\r\nج : اين گونه امور كه در محلّى طبق مرسوم آن محلّ به وسيله آن اظهار حزن و عزا نسبت به سالار شهيدان عليه السلام بنمايند چنانچه ضرر معتد به به جسم و جان نداشته باشد مانعى ندارد .\r\n\r\nعلامت كشى و چهل چراغ كشى در عزادارى\r\nس : حكم علامت كشى ، چهل چراغ كشى و علم‌گردانى و نخل گردانى چيست ؟\r\nج : اشكال ندارد .\r\n\r\nبرداشتن نخل در عزادارى\r\nس : در ايام عاشورا هيئت ضريح مانندى بنام نخل ملبّس به ألبسه و أقمشه فاخره مىكنند به اسم و رسم عزادارى ، پوشيدن نخل و برداشتن آن چه صورتى دارد ؟\r\nج : عزادارى در أيام عاشورا بر حسب متعارف بلاد مختلف است . و آنچه در هر بلدى مصداق عزاداريست مانعى ندارد . حسين الطباطبايى ( آيه الله العظمى بروجردى ) .\r\nبسم الله الرحمن الرحيم . بلى آنچه آن مرحوم اعلى الله مقامه در پاسخ سؤال مذكور فرموده اند مورد تأييد اينجانب است .\r\n\r\nسينه زنى\r\nس : آيا ملاك صحيح در كيفيت عزادارى و سينه‌زنى به همان شيوه‌اى كه در\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nقديم مرسوم بوده مىباشد ؟ و سينه‌زنى به صورتى كه دور مىچرخند و به هوا مىپرند ، چه حكمى دارد ؟\r\nج : اشكال ندارد ولى مواظب باشيد وقار عزادارى مخدوش نشود .\r\nس : آيا سينه زنى به صورتى كه از كمر به بالا برهنه شوند ، در عزادارى سيّدالشهداء عليه السلام جائز است ؟\r\nج : اگر مستلزم نگاه نامحرم نباشد اشكال ندارد .\r\nس : سينه‌زنى ، زنجيرزنى و يا به سر و صورت كوبيدن در خلال عزادارى ، به طورى كه موجب صدمه ، مثلًا مجروح شدن و يا سرخ شدن مىشود ، چه حكمى دارد ؟\r\nج : اگر صدمه معتد به نباشد اشكال ندارد .\r\n\r\nشمع روشن كردن در شام غريبان\r\nس : آيا شمع روشن كردن در شام غريبان سيدالشهداء عليه السلام را بلااشكال مىدانيد ؟ آيا از مصاديق بدعت نمى باشد ؟\r\nج : اشكال ندارد .\r\n\r\nپوشيدن لباس مشكى در عزادارى\r\nس : آيا كراهتى كه در پوشيدن مشكى وجود دارد ، لباس عزاىِ امام حسين عليه السلام را هم شامل مىشود ؟\r\nج : پوشيدن لباس سياه در عزاى امام حسين عليه السلام مانعى ندارد و مطلوب است .\r\nس : آيا نماز خواندن با لباس سياه مربوط به عزادارى امام حسين عليه السلام مكروه است ؟\r\nج : پوشيدن سياه در عزادارى سالار شهيدان مطلوب است و كراهت آن جبران مىشود انشاء الله .\r\nس : آيا وجوهى كه براى منظورى خاصّ در عزادارى هديه شده است را مىتوان در موارد ديگرى غير از آن در عزادارى مصرف نمود ؟ مثل پولى كه براى غذا و اطعام داده شده و به مصرف خريد لوازم برسد .\r\nج : صرف وجوهى كه مصرفشان مورد خاص است صرف آنها در غير آن مورد\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nجائز نيست و موجب ضمان است .\r\n\r\nنذورات عزادارى\r\nس : آيا اطعام و نذرى كه براى ظهر عاشورا در نظر گرفته شده ، را مىتوان در روزهاى ديگر محرم انجام داد ؟\r\nج : در فرض سؤال نمىتوان اطعام و نذر مذكور را در غير روز عاشوراء انجام دهد .\r\n\r\nرفتار محترمانه با عزاداران\r\nس : در بعضى از مجالس عزادارى سالار شهيدان عليه السلام ، كه پر جمعيت نيز مى باشند ، ديده شده كه خادمين و نوكران ابى عبدالله عليه السلام رفتار ناشايستى با عزاداران دارند ، ( مثل فرياد زدن ، هُل دادن و غيره ) . اين كارها از حيث شرعى چه حكمى دارد ؟\r\nج : بايد با عزاداران و مستمعين با ادب رفتار و با احترام پذيرائى شود .\r\n\r\nاستفاده از عكس و پوستر منسوب به ائمّه عليهم السلام در عزادارى\r\nس : حكم خريد ، فروش ، چاپ ، توليد و يا استفاده از عكس ها و پوسترها يى كه از چهره‌ى ائمة معصومين عليهم السلام تهيه شده است ، چگونه است ؟\r\nج : عكس‌ها و پوسترهاى مذكور ، مستند صحيحى ندارند خوبست از اين عمل خوددارى شود .\r\n\r\nقضاء شدن نماز و عزادارى\r\nس : وظيفه‌ى كسى كه مردّد است بين انجام امور عزادارى تا دير وقت يا مراقبت بر قضاءنشدن نماز صبح چيست ؟\r\nج : مراقبت بر قضاء نشدن نماز واجب است .\r\n\r\nاقامة نماز جماعت در حين عزادارى\r\nس : در ظهر عاشوراء عزاداران براى انجام شور زدن و اظهار حزن آماده مىشوند و از طرفى وقت نماز ظهر شده ، وظيفه مؤمنين چيست ؟\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nج : در اين موارد بايد جمع بين اغراض و كسب فضائل نمود هم برنامه‌اى را كه به صورت عزادارى براى حضرت سيد الشهداء عليه السلام انجام مىشود ، انجام دهيد و هم نماز ظهر را در اول وقت بجا آوريد .\r\n\r\nتهيه ضريح براى عزادارى\r\nس : در بعضى از مراسم‌ها ، شبيه‌سازى انجام مىشود ، مثل درست كردن قبر مطهر حضرت زهرا سلام الله عليها و تابوت حضرت رقيه سلام الله عليها ، حكم آن چيست ؟\r\nج : اشكال ندارد .\r\n\r\nحضور زنان در عزادارى\r\nس : ايستادن و نگاهِ خانم‌ها به مردانى كه در خيابان مشغول عزادارى هستند ، چه حكمى دارد ؟ و مسئوليت دست اندركارانِ هيئت در اين مورد چه مقدار است ؟\r\nج : نگاه كردن خانم‌ها به بدن مردان نامحرم جائز نيست .\r\nس : راه رفتن خانم‌ها در عقب دسته‌هاى عزادارى چه حكمى دارد ؟\r\nج : اگر مستلزم ارتكاب معصيت نباشد اشكال ندارد .\r\n\r\nايجاد ترافيك با عزادارى\r\nس : راه اندازى دسته‌هاى عزادارى در كوچه و خيابان كه باعث ترافيك مىشود ، چه حكمى دارد ؟\r\nج : در حدّ متعارف ايام عزادارى اشكال ندارد .\r\nس : گاهى از اوقات اقامه عزادارى در كوچه و خيابان موجب مىشود تا راه اتومبيل‌ها نسبت به مسير اصلى كمى دور تر شود ، آيا چنين كارى جائز است ؟\r\nج : حركت دسته جمعى عزادارى اشكال ندارد .\r\n\r\nعزادارى و اذيّت همسايگان\r\nس : مجالس عزا و هيئاتى كه به صورت چادر و خيمه در كوى و خيابان بر پا\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nمىشود ، اگر يكى از همسايه‌ها رضايت به اين كار نداشته باشد ، اقامه مجلس و شركت در آن چه حكمى دارد ؟\r\nج : اين مراسم را به نحوى برگزار كنند كه موجب زحمت عابرين و همسايگان نشود .\r\nس : توليد سر و صدا ؛ كم يا زياد ، در صورتى كه از رضايت همسايگان بى اطلاع هستيم ، چه حكمى دارد ؟ ( آيا رضايت تك تك همسايه‌ها كافى است يا اغلب ايشان ) ؟\r\nج : عزت و شأن اين برنامه خود مقتضى است كه مزاحمت فراهم نشود .\r\n\r\nتغيير در نحوه‌ى عزادارى\r\nس : اخيراً مطرح مىشود كه مجالس عزادارى خصوصاً عزاى سيد الشهداء عليه السلام از صورت سنّتى و روضه‌خوانى و استماع آن خارج بشود و به صورت نمايشى و تئاترى در آمد و تبديل گردد ، بلكه به اين مطلب اصرار مىورزند . نظر مباركتان را بيان فرماييد .\r\nج : اقامة عزاى آن بزرگوار بايد با ذكر مصائب از كتب صحيحه معتبره توسط ذاكرين و علماء محترم با حفظ شئون اهل بيت عليهم السلام باشد و به صورت تئاتر در آوردن معمولًا خالى از لوازم فاسده و غير شرعى نيست .\r\nس : پيشنهاد مىشود هدايا و نذورات مربوط به عزادارى كه براى روضه خوانى حضرت سيدالشهداء عليه السلام تعيين مىشود در قالب عزادارىهاى نمايشى و تئاترى مصرف شود ، آيا اين امر جايز است ؟\r\nج : هدايا و نذور بايد در مواردى كه مورد نظر هديه‌دهنده و نذر كننده است مصرف شود و به همان روش معمول سابق باشد .\r\n\r\nتعزيه خوانى\r\nس : نظرتان راجع به تعزيه خوانى چيست ؟\r\nج : تعزيه و شبيه خوانى اگر مشتمل بر آلات لهو از قبيل طبل و شيپور و صنج نباشد و اشعار دروغ و غنا نخوانند و مرد لباس زن نپوشد اشكال ندارد .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n\r\nآلات موسيقى در عزادارى\r\nس : استفاده از آلات موسيقى مثل طبل ، صنج ، نى ، ارگ و مانند آنها در خلال عزادارى چه حكمى دارد ؟\r\nج : جائز نيست .\r\nمردم متوجه باشند كه اجر و ثواب بسيار زيادى را كه بر اقامه‌ى عزاى حضرت و شركت در مراسم آن بزرگوار است با وارد نمودن محرّمات از بين نبرند ، و از هر چيزى كه موجب وهن مذهب و وهن مراسم سوگوارى مىگردد بايد اجتناب شود .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\n\r\nشب عاشورا\r\nامشب براستى شب ما روز ماتم است\r\nجان‌ها برنج اندر و دلها پر از غم است\r\nاين شام محنت است و يا روز رستخيز\r\nيا خود شب وداع امام معظم است\r\nتنها نه از زمين بفلك مى رود فغان\r\nكاندر سپهر نيز بپاشور و ماتم است\r\nحال عزيز فاطمه امشب بكربلا\r\nچون تار موى زينب غمديده درهم است\r\nامشب گر آسمان بتپد بر زمين رواست\r\nفردا به خون تپان تن سلطان اكرم است\r\nامشب بدشت ماريه زاطفال تشنه كام\r\nبانگ فغان و ولوله تا چرخ اعظم است\r\nذرّات عالمند در افغان و ناله چون\r\nاى ديده خون ببار كه فردا به زخم شاه\r\nاز سمّ اسب سركش كفار مرهم است\r\nافروخت تشنگى بدلش آتش آنچنان\r\nكاندر بهشت چشم نبى باز چون يم است\r\nشرط است تار هستى از اين غم گسيختن\r\nآن را كه تار عشق حسينيش محكم است\r\n( صافى ) بس است خاك بسر كن كه درغمش\r\nول كسى كه خاك بسر كرد آدم است « 1 »\r\n\r\n\r\n","description":"","footnote":"\r\n( 1 ) اشعار از ديوان مراثى مرحوم آيت الله آقاى آخوند ملامحمد جواد صافى والد مؤلف كتاب است .\r\n","page_name":" 58 ","page_number":58},
  {"content":"\r\n\r\n\r\nنور چشمان زهرا\r\nحسين اى همايون هماى سعادت\r\nحسين اى شه ملك صبر و شهامت\r\nفروغى ز نور تو خورشيد رخشان\r\nز درياى جود تو كوثر حكايت\r\nتوئى نور چشمان زهرا و حيدر\r\nگل احمر بوستان رسالت\r\nبه پا از قيام تو شد پرچم دين\r\nنگون گشت اعلام كفر وضلالت\r\nرهاندى تو اسلام از چنگ اعدا\r\nفزوديش بر عزت و بر كرامت\r\nجوانمردى و غيرت و همّت تو\r\nز ناموس دين كرد الحق حمايت\r\nالا اى ولى خداى يگانه\r\nخداوند اقليم مجد و جلالت\r\nفدا كرد اندر ره دين و قرآن\r\nجوانان و ياران بكوى شهادت\r\nگذشتى هم از اكبر و هم ز اصغر\r\nز عباس آن درّ بحر شجاعت\r\nزياران نامى و صحب گرامى\r\nشهيدان شمشير اهل شقاوت\r\nهمه عاشقان وفا و حقيقت\r\nهمه رهروان طريق ولايت\r\nهمه دشمن ظلم و طغيان و عدوان\r\nهمه پيشتازان راه ديانت\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nشعار همه بود الله اكبر\r\nمرام همه قطع نخل غوايت\r\nبنازم به آن همت عالى تو\r\nبه آن صبر و ايمان و آن استقامت\r\nتو اعلام كردى بآزاد مردان\r\nكه مرگ است با سربلندى سعادت\r\nبلطف تو دارند چشم شفاعت\r\nعصاه محبان بروز قيامت\r\nفداى سر انور بى تن تو\r\nكه بر نيزه مى كرد قرآن تلاوت\r\nبه قربان آن كودك شير خوارت\r\nكه تير ستم كرد او را سقايت\r\nايا مالك ملك حسن و معالى\r\nايا معدن جود ، و فيض ، و سخاوت\r\nاز اين وضع دوران و از شدت دهر\r\nمرا هست بردرگهت بس شكايت\r\nسخن در جناب تو سر بسته گويم\r\nكه ابلغ بود از صراحت كنايت\r\n( بلطفى ) ببخشى اگر هر دو عالم\r\nنباشد شگفت اى محيط كرامت\r\nنباشد مرا بيم از نار دوزخ\r\nببينى به من گر به چشم عنايت « 1 »\r\n\r\n\r\n","description":"","footnote":"\r\n( 1 ) اشعار از مؤلف است\r\n","page_name":" 60 ","page_number":60},
  {"content":"\r\n\r\n\r\nآثار حضرت آيت الله العظمي صافي مدظله الوارف در يك نگاه\r\nنام كتاب - زبان - ترجمه\r\nفقه :\r\n1 - توضيح المسائل - فارسى -\r\n2 - منتخب الاحكام - فارسى -\r\n3 - احكام نوجوانان - فارسى - انگليسى\r\n4 - جامع الاحكام در 2 جلد - فارسى -\r\n5 - استفتائات قضايى - فارسى -\r\n6 - استفتائات پزشكى - فارسى -\r\n7 - مناسك حج - فارسى - عربى\r\n8 - مناسك عمره مفرده - فارسى - عربى\r\n9 - هزار سؤال پيرامون حج - فارسى -\r\n10 - پاسخ كوتاه به 300 پرسش در 2 جلد - فارسى -\r\n11 - اعتبار قصد قربت در وقف - فارسى -\r\n12 - رساله در احكام ثانويه - فارسى -\r\n13 - فقه الحج در 4 جلد - عربى -\r\n14 - هداية العباد در 2 جلد - عربى -\r\n15 - هداية السائل - عربى -\r\n16 - حواشى على العروة الوثقى - عربى -\r\n17 - رسائل الخمس فى فقه الإمامية - عربى -\r\n18 - صلاة المسافر - عربى -\r\n19 - فقه الخمس - عربى -\r\n20 - أوقات الصلاة - عربى -\r\n21 - الاحكام الشرعية ثابتة لاتتغيّر - عربى - فارسى\r\n22 - التعزير ( احكامه و ملحقاته ) - عربى -\r\n23 - ضرورة وجود الحكومة او ولاية الفقهاء فى عصرالغيبة ( الخمس و ولاية الفقيه ) - عربى - فارسى\r\n24 - رسالة فى معاملات المستحدثة - عربى -\r\n25 - التداعى فى مال من دون بينة و لا يد - عربى -\r\n26 - رسالة فى المال المعيّن المشتبه ملكيته - عربى -\r\n27 - حكم نكول المدعى عليه عن اليمين - عربى -\r\n28 - ارث الزوجة - عربى -\r\n\r\n","description":"","footnote":"","page_name":" 61 ","page_number":61},
  {"content":"\r\n\r\n29 - مع الشيخ جاد الحق فى ارث العصبه ( مسألة التعصيب ) - عربى -\r\n30 - حول ديات ظريف ابن ناصح - عربى -\r\n31 - بحث حول الاستسقام بالازلام ( مشروعية الاستخارة ) - عربى -\r\n32 - الشعائر الحسينيه - عربى -\r\n33 - آنچه هر مسلمان بايد بداند - - تركى\r\nاصول فقه :\r\n34 - بيان الاصول در 3 جلد - عربى -\r\n35 - رسالة فى الشهرة - عربى -\r\n36 - رسالة فى حكم الاقل و الاكثر فى الشبهة الحكمية - عربى -\r\n37 - رسالة فى الشروط - عربى -\r\nقرآن و تفسير :\r\n38 - تفسير آيه فطرت - فارسى -\r\n39 - القرآن مصون عن التحريف - عربى -\r\n40 - تفسير آية التطهير - عربى -\r\n41 - تفسير آية الانذار - عربى -\r\nعقايد و كلام\r\n42 - عرض دين - فارسى -\r\n43 - به سوى آفريدگار - فارسى -\r\n44 - الهيات در نهج‌البلاغه - فارسى -\r\n45 - معارف دين 2 جلد - فارسى -\r\n46 - پيرامون روز تاريخى غدير - فارسى -\r\n47 - نداى اسلام از اروپا - فارسى -\r\n48 - نگرشى بر فلسفه و عرفان - فارسى -\r\n49 - نيايش در عرفات - فارسى -\r\n50 - سفرنامه حج - فارسى -\r\n51 - شهيد آگاه - فارسى -\r\n52 - نويد امن و امان - فارسى -\r\n53 - پاسخ ده پرسش - فارسى -\r\n54 - اصالت مهدويت - فارسى -\r\n55 - تجلى توحيد در نظام امامت - فارسى - عربى\r\n56 - نظام امامت و رهبرى - فارسى -\r\n57 - ولايت تكوينى و ولايت تشريعى - فارسى -\r\n58 - پيرامون معرفت امام - فارسى -\r\n59 - عقيده نجات بخش - فارسى -\r\n60 - به سوى دولت كريمه - فارسى -\r\n\r\n","description":"","footnote":"","page_name":" 62 ","page_number":62},
  {"content":"\r\n\r\n61 - باورداشت مهدويت - فارسى - عربى\r\n62 - انتظار ، عامل مقاومت و حركت - فارسى -\r\n63 - فروغ ولايت در دعاى ندبه - فارسى - عربى\r\n64 - معرفت حجت خدا - فارسى -\r\n65 - وابستگى جهان به امام زمان - فارسى -\r\n66 - توضيحات پيرامون كتاب عقيده مهدويت در تشيع اماميه - فارسى - انگليسى\r\n67 - امامت و مهدويت - فارسى -\r\n68 - پيام‌هاى مهدوى - فارسى -\r\n69 - گفتمان مهدويت - فارسى - انگليسى\r\n70 - گفتمان عاشورايى - فارسى -\r\n71 - مقالات كلامى - فارسى -\r\n72 - الى هدى كتاب الله - عربى -\r\n73 - ايران تسمع فتجيب - عربى -\r\n74 - رسالة حول عصمة الانبياء و الائمة - عربى -\r\n75 - تعليقات على رسالة الجبر و القدر - عربى -\r\n76 - لمحات فى الكتاب و الحديث و المذهب - عربى -\r\n77 - صوت الحق و دعوة الصدق - عربى -\r\n78 - رد اكذوبة خطبة الامام على ، على الزهرا عليهما السلام - عربى -\r\n79 - مع الخطيب فى خطوطه العريضة - عربى - اردو / فرانسه\r\n80 - رسالة فى البداء - عربى -\r\n81 - جلاء البصر لمن يتولى الائمة الاثنى عشر - عربى -\r\n82 - حديث افتراق المسلمين على ثلاث و سبعين فرقة - عربى -\r\n83 - من لهذا العالم ؟ - عربى -\r\n84 - بين العلمين ، الشيخ الصدوق والشيخ المفيد - عربى - فارسى\r\n85 - مقدّمات مفصلّة على « مقتضب‌الاثر » و « مكيال‌المكارم » و « منتقى الجمان » - عربى -\r\n86 - امان الامّة من الضلال والاختلاف - عربى -\r\n87 - البكاء على الامام الحسين عليه السلام - عربى -\r\n88 - النقود اللطيفة على الكتاب المسمى بالاخبار الدخيلة - عربى -\r\nحديث :\r\n89 - منتخب الاثر در 3 جلد - عربى - اردو /\r\nانگليسى\r\n90 - قبس من مناقب اميرالمؤمنين عليه السلام\r\n\r\n","description":"","footnote":"","page_name":" 63 ","page_number":63},
  {"content":"\r\n\r\n( مئة و عشر حديث من كتب عامة ) - عربى - فارسى\r\n91 - احاديث الائمة الاثنى عشر ، اسنادها و الفاظها - عربى -\r\n92 - احاديث الفضائل - عربى -\r\n93 - پرتوى از فضائل اميرالمؤمنين عليه السلام - فارسى -\r\nتاريخ :\r\n94 - سيرحوزه‌هاى علمى شيعه - فارسى -\r\n95 - رمضان در تاريخ ( حوادث تاريخى ) - فارسى -\r\nسيره :\r\n96 - پرتوى از عظمت امام حسين عليه السلام - فارسى -\r\n97 - با عاشوراييان - فارسى -\r\n98 - آينهء جمال - فارسى -\r\n99 - از نگاه آفتاب - فارسى -\r\n100 - اشك و عبرت - فارسى -\r\nتربيتى :\r\n101 - ماه مبارك رمضان ، مكتب عالى تربيت و اخلاق - فارسى -\r\n102 - راه اصلاح يا امر به معروف و نهى از منكر - فارسى -\r\n103 - با جوانان - فارسى -\r\nشعر :\r\n104 - ديوان اشعار - فارسى -\r\n105 - بزم حضور - فارسى -\r\n106 - آفتاب مشرقين - فارسى -\r\n107 - صحيفة المؤمن - فارسى -\r\n108 - سبط المصطفى - فارسى -\r\n109 - در آرزوى وصال - فارسى -\r\nمقاله‌ها و خطابه‌ها :\r\n110 - حديث بيدارى ( مجموعه پيام‌ها ) - فارسى -\r\n111 - شب‌پرگان و آفتاب - فارسى -\r\n112 - شب عاشورا - فارسى -\r\n113 - صبح عاشورا - فارسى -\r\nتراجم :\r\n114 - زندگانى آيت الله آخوند ملامحمد جوادصافى گلپايگانى - فارسى -\r\n115 - زندگانى جابر بن حيّان - فارسى -\r\n116 - زندگانى بوداسف - فارسى -\r\n\r\n\r\n","description":"","footnote":"","page_name":" 64 ","page_number":64}
  ]