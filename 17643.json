[
  {"content":"\r\n\r\nدانشگاه تهران\r\nهفتادمين سال تاسيس دانشگاه تهران - 1383\r\n70 گنج از 70 سال گنجينهء\r\nدانشگاه تهران\r\nچهارده رساله\r\n50\r\n\r\n","description":"","footnote":"","page_name":" شناسنامه و پيشگفتار 1 ","page_number":1},
  {"content":"\r\n . \r\n","description":"","footnote":"","page_name":" شناسنامه و پيشگفتار 2 ","page_number":2},
  {"content":"\r\n\r\nپيشگفتار ناشر\r\nگرچه دانشگاه تهران ، هفتاد سال پيش پديد آمد ، اما يك دهه و اندى پس از آن بود كه انتشارات دانشگاه تهران در سال 1325 خورشيدى از آن رويش باشكوه ، جوانه زد و برشاخسارش شكوفه هاى خرد و انديشه شكفتند و در همان سال نيز به يار نشستند . ديرى ديگر ، هنگامى كه دانشگاه تهران درختى تناور شد ، گشن و پر ساخسار ، بر سرتاسر ايرانزمين سايه گستراند . انتشارات نيز هم گام با آن رشد شتاب آلود ، پيشروى به عمق و درون را آغاز كرد . تا بتواند از فرهنگ و دانش ره توشه ها به مشتاقان ارمغان كند .\r\nاينك ، كه بيش از نيم سده از عمر انتشارات دانشگاه تهران ، به مثابهء نخستين ناشر دانشگاهى ايران ، مى گذرد ، مفتخريم اعلام داريم كه در طول اين سال ها بسيارى از متون پارسى را به همت استادان فرهيخته اى كه از استوانه هاى علم و فرهنگ و ادب اين سرزمين كهن بوده اند . از دهليز هاى تا تاريخ بيوت كشيديم ، به زيور چاپ آراستيم و به خواهندگان عرضه كرديم . همچنين مى توانيم ادعا كنيم و بر اين ادعا پاى بفشريم كه اين انتشارات دانشگاه تهران بود كه سرآغازگر آشنايى مردم ميهنمان با آثار فرهنگى ، متون و نيز نوشتارهاى دانش جهانى شد ،\r\n\r\n","description":"","footnote":"","page_name":" شناسنامه و پيشگفتار 3 ","page_number":3},
  {"content":"\r\n\r\nو در سلسلهء انتشارات دانشگاه تهران است كه مى توان تاريخ تطور علوم جديد را در سرزمين مان و در تيم قرن گذشته جستجو كرد . تا آن جا كه امرو شمار عناوين كتاب هاى چاپ نخست انتشارات دانشگاه تهران فزون از دو هزار و هفتصد عنوان است .\r\nاينك به فرخندگى هفتادمين سال پديدارى دانشگاه تهران اين اثر را كه برگزيده اى از گنجينه هاى انتشارات دانشگاه تهران است به پاس گراميداشت اين سال به همهء خواهندگان ، به ويژه آنان كه اين شكوه ماندگارى بر آمدى بر تلاش سترگ آنان بود ارمغان مى كنيم .\r\nباشد تا انتشار هفتادگنج از گنجينه هاى انتشارات دانشگاه تهران رهاورد پبار اين سال باشد .\r\nدكتر محمد شكرچى زاده\r\nسرپرست مؤسسه انتشارات و چاپ دانشگاه تهران\r\n\r\n","description":"","footnote":"","page_name":" شناسنامه و پيشگفتار 4 ","page_number":4},
  {"content":"\r\n\r\nچهارده رساله\r\nتاليف وترجمه\r\nفخرالدين رازى شهاب الدين سهروردى اثير الدين ابهرى\r\nذوالفضايل اخسيكتى و ديگران\r\nترجمه و تصحيح ومقدمه و تراجم احوال\r\nنگارش\r\nسيدمحمدباقر سبزوارى\r\n\r\n","description":"","footnote":"","page_name":" شناسنامه و پيشگفتار 5 ","page_number":5},
  {"content":"\r\n\r\nانتشارات دانشگاه تهران\r\nشمارهء 726\r\nشماره مسلسل 4992\r\nسبزوارى ، محمدباقر ، 1285 - 1363 ، گردآورنده\r\nچهارده رساله تاليف و ترجمه فخرالدين رازى ، شهاب الدين سهروردى ، اثير الدين ابهرى ، ذوالفضايل اخسيكتى و ديگران / نگارش محمدباقر سبزوارى - تهران : دانشگاه تهران ، مؤسسه انتشارات و چاپ ، 1383\r\nلج ، 324 ص - ( انتشارات دانشگاه تهران ؛ شماره 726 ) .\r\nisbn 964 - 03 - 4992 - 5\r\nفهرستنويسى براساس اطلاعات فيپا .\r\nنمايه . چاپ دوم .\r\n1 . فلسفه اسلامى . 2 . كلام . الف . فخررازى ، محمدبن عمر ، 544 ؟ - 606 ق . ب . سهروردى ، يحيى بن حبش ، 549 ؟ - 587 ق . ج . اثير الدين ابهرى ، فضل بن عمر ، - 660 ؟ ق . د . اخسيكتى ، احمد بن محمد ، 460 ؟ - 528 ق . ه‍ . دانشگاه تهران . مؤسسه انتشارات و چاپ .\r\nو . عنوان .\r\n9 چ 2 س / 9 bbr\r\n1 / 189\r\n1383\r\nكتابخانه ملى ايران\r\n38543 - 83 م\r\nشابك 5 - 4992 - 03 - 964 isbn 964 - 03 - 4992 - 5\r\nعنوان : چهارد رساله\r\nتأليف : فخرالدين رازى ، شهاب الدين سهروردى ، اثير الدين ابهرى ، ذوالفضايل اخسيكتى و ديگران\r\nترجمه و تصحيح : سيدمحمدباقر سبزوارى\r\nناشر : مؤسسه انتشارات و چاپ دانشگاه تهران\r\nشمارگان : 1000 نسخه\r\nتاريخ انتشار : زمستان 1383 ( چاپ دوم ) ، ( چاپ اول 1340 )\r\nچاپ و صحافى : مؤسسه انتشارات و چاپ دانشگاه تهران\r\nمسؤليت صحت مطالب كتاب با مصحح است .\r\n\" كليه حقوق براى دانشگاه تهران محفوظ است \"\r\nبها : 28000 ريال\r\nپست الكترونيك : press @ ut . ac . ir آدرس سايت : press . ut . ac . ir\r\n\r\n","description":"","footnote":"","page_name":" شناسنامه و پيشگفتار 6 ","page_number":6},
  {"content":"\r\n\r\n\r\nمقدّمه چهارده رساله\r\nبسم اللّه الرّحمن الرحيم اسلام بزرك را بتجديد مجدد نيازمندى نيست چه دين اسلام هميشه تازه است چنان كه آفتاب و هوا را تازگى ذاتى است و محتاج بتجديد نيست بلكه لطافت و طراوت و نضارت اشياء را نيز اعطا مىكند و چون مشك و عنبر و طلا و برليان قيمت و ارزش خود را همه جا حفظ كرده است در هر زمان و مكان خود را نشان داده و خويش و بيگانه اگر ناشكر و ناسپاس بوده‌اند نادان و ناشناس نبودند آنچه بتجديد و تجدّد نيازمندست عقول و افكار است نه اسلام و احكام آزادى و آبادى مساوات و دموكراسى برادرى و برابرى عدالت و دادگسترى اصل دين است برنامه اساسى اسلام تعليمات عمومى و دانش‌پژوهى است قال امير المؤمنين عليه السلام العلم دين يدان به هر انسانى بايد از زلال دانش كامياب و بنشر معارف و فرهنگ همت بگمارد .\r\nفلاسفه و متفكّرين اروپا دستگاه دين و كليسا را مانع پيشرفت علم ديدند پاى خود را از كليسا بريدند مدّتها لب فرو بسته و در كنج خموشى نشسته از روزنه و پنجره دنيا را ديده و نظرهائى دادند و رفته رفته جسته و گريخته وارد ميدان مبارزه شدند تا بتوانند افكار و انديشه‌هاى خود را بگويند .\r\nولى علماى اسلام حق ندارند در به روى خود به بندند و از ميدان زندگى اعراض كنند قرآن شريف اجازه نميدهد كه افراد ميدان را خالى بگذارند و دنيا را نديده بگيرند كتاب آسمانى يا برنامه زندگانى ميگويد  فَإِذا قُضِيَتِ الصَّلاةُ فَانْتَشِرُوا فِي الْأَرْضِ وَ ابْتَغُوا مِنْ فَضْلِ اللَّهِ   كُنْتُمْ خَيْرَ أُمَّةٍ أُخْرِجَتْ لِلنَّاسِ تَأْمُرُونَ بِالْمَعْرُوفِ وَ تَنْهَوْنَ عَنِ الْمُنْكَرِ   وَ كَذلِكَ جَعَلْناكُمْ أُمَّةً وَسَطاً لِتَكُونُوا شُهَداءَ عَلَى النَّاسِ  كلمه استعمار با معنى لغوى و مقدّس آن كه طلب عمارت و آبادى است در متن قرآن مجيد آمده است  اسْتَعْمَرَكُمْ فِيها \r\n\r\n","description":"","footnote":"","page_name":" مقدمه 1 ","page_number":7},
  {"content":"\r\n\r\nقرآن مخصوص مخاطبان زمان وحى نيست بلكه براى همهء زمانهاست نخست بايد اين حقيقت را دانست اگر اين معنى ساده را درك كنيم بسيارى از مشكلات خود را حل كرده‌ايم اين شكاف عظيم كه بين جوانان عصر و پيران قديم ايجاد شده پر ميشد چه جوانان عموما و دانشجويان خصوصا از نظر روح و جسم در اين زمان زندگى ميكنند ولى برخى از مردم در لباس علم و دين اصرار ميورزند كه از نظر گفتار در قرون وسطى زندگانى كنند بگفته خواجه پسران را همه بدخواه پدر مىبينم .\r\nفرزندان پدران خود را از ته دل نادان آنها نيز فرزندان را بسخره طبقه روشنفكر و دانشجويان پيران قديم را كهنه‌پرست و مرتجع خوانده و اينان هم آنان را بيدين و بىايمان نام نهاده‌اند اين اختلاف و فاصله و شكاف وسعت يافته است و همه را بجان يكديگر انداخته جمعى بعشوهء عاجل در عيش و گروهى باميد آجل در طيش بعضى دل در طلب دنيا بسته‌اند و برخى تن در طلب عقبى خسته و جمعى از تعب و طلب هر دو رسته خسر الدنيا و الآخرة نه آنكه جان و دل به ياد عشق يكى بسته باشند و بگفته غزالى الدنيا حرام على اهل الآخرة و الآخرة حرام على اهل الدنيا و هما حرامان على اهل اللّه صوفى و متشرّع كارگر و كارفرما درويش و غنىّ ضعيف و قوى كوتاه سخن مدّعيان مسلمانى از شيعه و سنى چون نيك بنگرى همه تقصير ميكنند . بگفته ظريفى امروز نه شيعيان پيروان على ( ع ) هستند و نه سنّيان تابع عمر زورق اهل حق شكسته و شراع شرع گسسته مسلمانان كه بايستى در سفينه نجات اتفاق نشسته باشند باشد كه از گرداب محنت و بلاى ابتلاى اقانيم ثلثة كه قطعات پنج‌گانه و اقاليم سبعه را از جهات ستة احاطه كرده است كلمه توحيد را بساحل امان رسانيدن اگر نغمهء اخرى بگذارد .\r\n اى عهد شكسته و وفا داده بباد * ما در همه شير بيوفائى به تو داد \r\n اول تو چنان بدى كه كس چون تو نبود * آخر تو چنان شدى كه كس چون تو مباد \r\nبلى دزد بازار آشفته ميخواهد و از تاريكى استفاده مىكند افرادى كه ياغى ميشدند و امنيت كشور را بهم ميزدند قبل از هر كار سيم تلگراف و ارتباطات را قطع ميكردند سپس بغارتگرى و چپاول ميپرداختند و يا چون بخانه‌اى براى سرقت و دزدى\r\n\r\n","description":"","footnote":"","page_name":" مقدمه 2 ","page_number":8},
  {"content":"\r\n\r\nميرفتند نخست چراغ را خاموش ميكردند همين راهى است كه دنياى غرب پيش گرفته و تا كنون پيش رفته است سياست استعمارى اصطلاحى و معنى ننگين آن دست بسلاح محزب زدن و راه مكر و فريب و دغل پيش گرفتن و مايه سعادت و پايه سيادت مسلمانان را متزلزل ساختن يعنى با قرآن شريف مبارزه كردن و منشأ و منبع عظمت و رشد مسلمانان را نابود نمودن و سپس دست خيانت بمال و ثروت و ناموس وطن مسلمانان دراز كردن و كوتاه سخن فرّق تسد .\r\nدر اواخر قرن نوزدهم مردى بنام كلادستون نخست‌وزير انگلستان بود روزى در مجلس عوام و مجمع خاص و عام و مقام رسمى نطق ميكرد و گفت بزرگترين مانع سياست انگلستان و پيشرفت مقاصد ما در مستعمرات و كشورهاى شرقى دو چيز است كه بعقيده من تمام همت ما بايد مصروف مبارزه آن شود و بهر قيمت تمام شده بايد اين دو موضوع را از بين برد يكى قرآن است بر سر دست گرفت و گفت اين كتاب خطرناكترين دشمن ماست تا اين كتاب در روى زمين باشد نميگذارد چنان كه ميخواهيم نقشه‌هاى خود را اجرا كنيم و مقاصد خود را انجام دهيم و ديگر اين كعبهء اسلام و قبلهء مسلمين است بايد رابطه مسلمانان جهان از اين دو مقطوع گردد اكنون قريب يك قرن است كه از اين اعلام خطر ميگذرد و دشمن بيدار لحظه بيكار نبوده و شب و روز بسعى و عمل اشتغال داشته و اجراى نقشه را بجميع قوى خواستار شده و براى رسيدن به اين مقصود پليد و انجام اين نقشه خائنانه از هيچ خيانت و جنايت دريغ نكرده‌اند مدار سياست استعمار بر مبارزهء با قرآن مجيد بوده است كلادستون در پايان نطق قرآن را زير پاى خود افكند و آن را لگدكوب ساخت آنچه صدر اعظم انگلستان ميخواست جامه عمل پوشيد « 1 » و حقيقت قرآن از ميان مردم مسلمان رخت بربست گرفتيم كه مسلمان قرآن را\r\n\r\n\r\n","description":"","footnote":"\r\n( 1 ) - برخى از نويسندگان و گويندگان در چنين موردى لغت توفيق به كار مىبرند و اين كلمه را نابجا استعمال ميكنند با آنكه مردانى فاضل و افرادى دانشمند هستند و اين موضوع را در اوايل تحصيل خوانده و دانسته‌اند كه لغت توفيق جز در كارهاى نيك و فراهم ساختن موجبات و عوامل نكوكارى به كار نميرود توجيه الاسباب نحو المطلوب الخير خوب است اهل فضل و دانشمندان تابع عرف بىبندوبار نشوند و لغت را غلط به كار نبرند\r\n","page_name":" مقدمه 3 ","page_number":9},
  {"content":"\r\n\r\nزير پا نيفكند بلكه ببوسد و بر سر بگذارد وقتى احكام آن مورد احترام نبود بوسيدن آن چه سود اين نسخه نسخهء آسمانى و طبيب دردهاى اجتماعى دستور زندگانى است هرگاه به كار بسته و عملى نشود از بر سر گرفتن آن فايده عايد نميشود قرآن ميگويد .\r\n وَ لا تَنازَعُوا فَتَفْشَلُوا وَ تَذْهَبَ رِيحُكُمْ  و فرمايد  وَ اعْتَصِمُوا بِحَبْلِ اللَّهِ جَمِيعاً وَ لا تَفَرَّقُوا  حضرت امير المؤمنين على ( ع ) فرمود فمن دعاكم الى هذا الشعار فاقتلوه و لو كان تحت عمامتى هذه در بستر مرك ميگفت اللّه اللّه فى القرآن لا يسبقنّكم بالعمل به غيركم بايد اقرار كرد كه بدستور امير المؤمنين ترتيب اثر داده نشد ولى اوامر نخست وزير انگلستان مورد توجه كامل قرار گرفت شگفت نيست بزرگترين درد و رنج امير المؤمنين اين بود كه فرمان معاويه بىچون و چرا يكى پس از ديگرى اجرا مىشود و اطرافيان او در انجام تكاليف تعلل ميورزند از اينرو مقاصد معاويه پيشرفت كامل دارد و نتيجه حاصل مىكند لاجتماعهم على باطلهم و تفرّقكم عن حقّكم\r\nسياست خطرناك استعمار مبارزه اساسى و دامنه دار خود را با پشت كار عجيب تعقيب كرد و براى وصول به مقصود و رسيدن بهدف همه كار كرد از همه مهمتر توليد حس بدبينى نسبت بعلماء اسلام ايجاد اختلاف و دين را از سياست جدا دانستن تفكيك دين از سياست از يكسو و تشكيك درباره علماء و دانشمندان حقيقى از طرف ديگر عوامل تحقير و موجبات توهين را با سبك و روش مخصوص به خود ايجاد كردن و رفته - رفته شبيه العلما ساختن و بر مسند نشاندن و بلند گوى آنان شدن و دين را موافق نظر انگلستان تفسير كردن سرعت لافظه آرند و قدرت حافظه دارند در ديدن حق كورند و در باطل بينا از خير نادان و در شر دانا\r\n تميم بطرق اللؤم اهدى من القطا * و ان سلكت سبل المكارم ضلّت \r\n حديث من ز مفاعيل و فاعلات بود * من از كجا سخن سرّ مملكت ز كجا \r\nراستى شكست اسلام در ميدان علم و دانش شكست ننگين و غير قابل تحمّل است باور نميكنم دينى در همه جهان باشد كه با علم و دانش مخالف باشد ولى حساب اسلام از اين مطالب جداست اولين خشت اساسى كه در اسلام به كار برده شده دعوت اولى الالباب و آموزش\r\n\r\n","description":"","footnote":"","page_name":" مقدمه 4 ","page_number":10},
  {"content":"\r\n\r\nعقول و پرورش اصحاب دانش و فحول است نياز اسلام بدانش مانند نياز پرنده است بپرهاى خويش مرغ اگر فضاى آزاد نبيند و هواى آزاد نباشد نه تنها پرهايش باز نميشود و از كار مىافتد بلكه دق مىكند و ميميرد تا چه رسد كه پرهاى وى بر كنند و بالهاى او را بشكنند .\r\n پروبال ما شكستند و در قفس گشودند * چه رها چه بسته مرغى كه پرش بريده باشد \r\nحسن ذاتى علم و دانش بر خردمندان و اهل بينش پوشيده نيست نيازى به بيان ندارد و دليل و برهان نخواهد علم چراغ راه هدايت و راهنماى بشريّت است سخن اسلام در تفاوت موضوعات و نتايج معلومات است كه حفظ مراتب و درجات ضرورت و لزوم دارد آرى گر حفظ مراتب نكنى زنديقى خداشناسى و توحيد اخلاق و كلام فقه و حقوق صنايع و علوم پيشه و هنر « 1 » كشاورزى در اسلام از فرايض بشمار ميرود بعضى واجب عينى و برخى واجب كفائى گاهى بوجوب اصلى نفسى و گاهى تبعى و ظلّى اگر قبول كرده‌ايم كه علم چراغ است نخست بايد اطاق مسكونى را روشن ساخت و سپس بصحن خانه پرداخت آن كس كه اطاق پذيرائى و سالن مهمانى خود را تاريك بدارد و در دهليز خانه چراغ روشن كند حفظ مرتبه نكرده است مثل علم در لزوم و نياز و شدّت احتياج از باب تشبيه معقول بمحسوس چون چراغ است و بر حسب مثل ساير . چراغى كه در خانه رواست بر مسجد حرام است كسى كه خانه دلش و اشرف بقاع منزلش بنور ايمان و خداشناسى و اصول معارف روشن نبود از هيچ دانشى بهره‌مند نشود از اينرو فرمودند العلم ثلثة آية محكمة محكمة او فريضة عادلة او سنة قائمة علوم بطور كلى به دو دسته جلى و خفى تقسيم مىشود علوم جليّه و خفيّه يا متداوله و غريبه متعارفه عبارتست از فقه و اصول و معقول و منقول ادبيّات و فنون مختلف آن و كتب بسيارى در شعب مختلف آنها نوشته شده و در مدارس و حوزه‌هاى علمى تدريس ميكنند ولى علوم خفيّه را مصون ميداشتند و برمز مينگاشتند و حكما در اخفاء آن جهد بليغ به كار برده و در كتابت آن رموزى وضع كرده و خطوطى نهاده‌اند شيخ بهائى در كشكول نقل مىكند كه من كتابى بنام\r\n\r\n\r\n","description":"","footnote":"\r\n( 1 ) - معنى لغوى آن مقصودست\r\n","page_name":" مقدمه 5 ","page_number":11},
  {"content":"\r\n\r\nكلّه سرّ ديده‌ام كه در مجموع علوم غريبه و اقسام آن نوشته شده و هر كدام از اين حروف اشاره بعلمى و رمزى بنام آنست كيميا ليميا هيميا سيميا ريميا ببين تفاوت ره از كجاست تا بكجا به حكم ضرورت گاهى تحصيل سحر هم واجب مىشود ولى انسان عاقل هرگز علوم فاضله را رها نميكند و بفضول نميپردازد كشورى كه امور فلاحت و كشاورزى او مانند قرون وسطى است در مسابقه اندام شركت نميكند در رقاصى و فنون آن بحدّ جنون وارد نميشود عوامل شهوت و وسايل دعوت بفسق برنمىانگيزد و سرد و ياد مستان ؟ ؟ نميدهد اى كاش تقليد از اروپا را برذايل تخصيص نميداديم و فضايل آنها را نيز ميديديم اگر چنين بود پيش از هر چيز كارخانه شراب‌سازى و رسومات وارد نمىكرديم و در ترويج مسكرات و منكرات اينهمه پا فشارى نداشتيم و با دشمنان اسلام و ايران همكارى نميكرديم .\r\nهرگاه يكتن از مردم ضعيف النّفس و مردى قوى و تنومند و صاحب ريهء سالم و خوش‌اندام را به بيند آرزو كند كه اى كاش من نيز مانند او بودم تن سالم و اندام متناسب ميداشتم گردن كلفت و قوى ميبودم خوب است از او بپرسم او چه كرده است از ورزش و گردش و برنامه غذا و بهداشت او را بدانم باشد كه ازين بيمارى بدر آيم من نيز از دريچه چشم او دنيا را ببينم اما بدبختى كه دامنگير مىشود هرگز توجه به اين امور ندارد از همه جا سيگارى كه بر لب او ديده است توجه او را چنان جلب كرده و عنان او را به خود معطوف داشته بيچاره مسلول پى علّت و معلول ميرود و زحمت ملك الموت را كم مىكند با كمال تأسف بايد بگويم ما در تقليد غربيان همين سان فكر ميكنيم طبيب نادانى را شنيدم كه غسل تعميد كرده و مسيحى شده دور از باور بود كه فرزند مسلمانى چگونه ممكن است قبول دين مسيحا كند و آئين كليسا گيرد بر حسب تصادف او را ديدم بر تعجب من افزود كه نادانك در بيان علت ميگفت پدرم را در خواب ديدم به آسمان رفته بود گفتمش تو چه كرده‌اى كه باوج آسمان رسيده‌اى گفت من شراب خورده‌ام و بدين مقام رسيده‌ام .\r\n بيهوده شكوه اى گل رعنا نميكنم * آزرده‌ام شكايت بى جا نميكنم \r\n\r\n","description":"","footnote":"","page_name":" مقدمه 6 ","page_number":12},
  {"content":"\r\n\r\nاينهمه مبارزه قرآن با ميخوارگى و ميگسارى اينهمه اخبار و روايات مذهبى اين همه دستورات طبى و اصول و قواعد بهداشتى شعراء شرق به عكس ديانت گوئى بمسابقه گذاشته‌اند و در مقام تمجيد و تعريف برآمده عجب آنست كه كسانى سخن از مى و ساده و ساغر و باده گفته‌اند كه هرگز رنك آن را نديده ولى در قانون شعر روا ديده‌اند و داد سخن داده‌اند و عجب‌تر آنكه حكما و دانشمندان در نامه‌هاى علمى و مقالات دينى با خواندن و نوشتن شعرى در مدح شراب گفتار خود را آغاز كرده بتازگى يكى از مجاميع كهنه و كتب قديمه را در كتابخانه مجلس ميديدم و عينا نقل ميكنم .\r\nتو گوئى افطار به حرام را خود لذتى بوده است و گرنه تناسب اين شعر را با مطالب حكيمانه توحيدى كه درين نامه مندرج است بيان فرمايند .\r\n بستان ز خوشى چو وصل دلداران شد * رخسار زمين چو روى ميخواران شد \r\nكذب الزنادقة و ما هم بصادقة كه گفتند چندين صنايع و بدايع زادهء طبع طبايع است و اين نقشهاى چالاك نتايج آب و خاك بدان خداى كه سنگ بدخشان را رنگ و طراوت داد و در لعاب زنبور شفا و حلاوت نهاد كه هركه درين تركيبات سخن از عناصر گفت از عقل قاصر بود و هر كه حوالت اين ابداع و اختراع بهيولى و علّت اولى كرد مقصّر بود بلكه اين جمله ابداع و انشاء و اظهار و افشاء تعلّق بكون اشياء و خالق ما يشاء دارد كه عقل در اين خانه بيگانه است و طبع درين آستانه ديوانه در يك جوهر استعداد خلّ و خمر و در يك شاخ خار و تمر بىارادهء زيد و عمر و دليل است بر وجود من له الخلق و الامر تبارك اللّه احسن الخالقين ربح الموحّدون و خسر الملحدون و اگر غرايب آسمان مضمر است عجايب زمين مظهر اگر سنبله و ميزان چرخ بعيد الدّور است سنبل و ضيمران خاك قريب النورست  فَانْظُرْ إِلى آثارِ رَحْمَتِ اللَّهِ  آنكه اموات را نشر تواند كرد عظام رفات را حشر تواند نمود و غلام آنم كه چشم عبرت گيرد و دل پندپذير دارد .\r\n پر دم از يارى مزن اين خوارى از ياران مكش * همچو من بيكار باش و ناز همكاران مكش \r\n ابر مينا تازه ميسازد هوا را چون دماغ * تا نمى در شيشه دارى منّت از ياران مكش \r\n\r\n","description":"","footnote":"","page_name":" مقدمه 7 ","page_number":13},
  {"content":"\r\n\r\nنگارنده وقتى در مقام تعليل و تجزيه و تحليل بر آمده و بيان علّت كرده‌ام به اين نتيجه رسيده‌ام كه به حكم رأى العليل عليل از روزى كه احساس ضعف كردند و فرار از زحف نمودند جبران ضعف را بجاى آنكه در مقام چاره‌جوئى برآيند و از هر جاى ضرر برگردند دست بسوى اين آتش سيال دراز كردند تا جلو فهم خود را بگيرند اين عقل و هوش است و ملامت وجدان كه آنها را آزار ميدهد بگفته شاعر تازى المستجير بعمر و عند نائبة - كالمستجير من الرّمضاء بالنار بجاى پرهيز و تحذير از عوامل بدبختى بتخدير اعصاب پرداختند و كليد براى همه مفاسد و اجراى انواع خيانتها ساختند و عجبتر آنكه بيشتر آنان ببوى مى مستند و به زبان ميخواره و مىپرستند و اين گناه بىبندوبار بودن در گفتار و اصرار ورزيدن در ميگسارى لفظى چون بيمارى واگيردار به همه جا سرايت و همه را بغوايت افكند و اين بىبندوباريها و ببارى به هر جهت برگزاريها سبب شد كه همه شئون خود را از دست دادند و در جهل مركّب بسر بردند و خود را دانا شمردند .\r\nشهد سلمى الموسوس عند جعفر بن سليمان على رجل فقال هو ناصبى شافعى رافضى مجبّر يشتم الحجاج بن الزبير الذي هدم الكعبة على على بن ابى سفيان فقال له جعفر لا ادرى على اى شيئى أ حسدأ على علمك بالمقالات ام على معرفتك بالانسان قال اصلح اللّه الامير ما خرجت من الكتاب حتّى حذفت ذلك كلّه\r\nبويژهء درباره شيعه كه از هيچ افترا و نسبت ناروا دريغ نداشتند .\r\nاطلاعات فخر رازى و وسوسه‌اش دربارهء مذاهب رافضى دست‌كمى از شهادت موسوس ندارد جز آنكه بين بسيط و مركب جهل تفاوت است چون سخن از شيعه گفته مىشود هر خيانتى جايز و هر افترا روا مىشود كسانى بجعل و افتراء دربارهء شيعه اماميّه پارهء از مطاعن گفته و نوشته‌اند و چون به آنها گفته و نوشته شده كه مدرك اين اطلاع شما چيست عذرى بدتر از گناه آورده و بىخجلتى ببارى به هر جهت برگزار كرده‌اند ولى من ميگويم عذرك جهلك بدين دليل گله هم نميكنم و جاهل را با آنكه مقصّرست معذور ميدارم ولى از مثل فخر الدين رازى بايد انتظار داشت كه بگفته و نوشته خود توجه كند چه آثار\r\n\r\n","description":"","footnote":"","page_name":" مقدمه 8 ","page_number":14},
  {"content":"\r\n\r\nقلمى و نگارش باقى ميماند گذشته از مؤاخذه كه در روز قيامت مىشود و اين گناهى نيست كه قابل گذشت باشد مگر آنكه صاحبان حقوق بگذرند و صرفنظر كنند كه درس گذشت را در مكتب حضرت امير المؤمنين على ( ع ) خوانده‌اند و بگفته مولانا\r\n خوى شه اندر رعيّت جا كند * چرخ اخضر خاك را خضرا كند \r\nو اين گذشت مربوط بجهان طبيعت است اگر كسانى قابل بخشش و آمرزش باشند بايد استعداد و شايستگى خود را در اينجا نشان دهند فخر رازى روزى جوان و جوياى نام بوده و تقرب بسلاطين را آرزو ميكرده و براى انجام اين مقصود لازم دانسته در شصت علم كتاب بنويسد و در هر موضوعى اظهار اطلاع كند كتاب ستينى نگاشته و وقتى در باب شعبده و كهانت سخنى در ميان بوده كتابى بنام السّر المكتوم نوشته كه در علوم غريبه هم يادگار گذاشته و آثار داشته باشد شيخ محمود آملى در نفايس الفنون مىنويسد چون دشمنان او بسلطان علاء الدين تكش گفتند كه او شعر نمىداند و قدرت ادبى ندارد فخر الدين كوشش كرد اشعار بسيار آموخت و مدتى صرف وقت كرد به نحوى زحمت كشيد و عروض و قوافى آموخت تا در او صنعت شعرى پديد آمد و بتازى و فارسى شعر ميگفت نگارنده در ضمن تحقيقات بديوانى كه بنام عشاق نواى فخر رازى است برخورده‌ام و استنساخ كرده ولى از انتشار آن خوددارى كرده‌ام باشد كه اطمينان نفيا يا اثباتا حاصل شود .\r\n طويت باجزاء العلوم و كسبها * صرفت شبابى و الجنون فنون \r\n و لما تحصّلت العلوم و نلتها * تبيّن لى ان الفنون جنون \r\nديگرى گويد\r\n لكل من العشاق فن من الهوى * و فنى جنون و الجنون فنون \r\n از ساحت دل غبار كثرت رفتن * بهتر كه به هرزه درّ وحدت سفتن \r\n مغرور سخن مشو كه توحيد خدا * واحد ديدن بود نه واحد گفتن \r\nگذشته از آنكه گفته‌اند من صنّف فقد استهدف و فخر رازى مكثار بود در تأليف و تصنيف و بگفته بعضى مهذار نويسندگان در ترجمه احوال او چنين گزارش داده‌اند كه فخر رازى در علومى كتاب نوشته كه كوچكترين اطلاع نداشته و نوع اشكالات كه بر حكما\r\n\r\n","description":"","footnote":"","page_name":" مقدمه 9 ","page_number":15},
  {"content":"\r\n\r\nداشته از ابو البركات بغدادى است كه بر داشته و به حساب خود گذاشته است اين انتقاد و نكوهشها مرا بر آن داشت كوشش و كاوش بيشتر كنم باشد كه او را بهتر بشناسم آرى فخر رازى مدّت درازى زبان بازى و بلكه زبان‌درازى ميداشت اواخر عمر بمكتب فضيلت وارد و بهره كافى برد از جوانى تا پيرى از پيرى تا بكى بگفته ارسطو عالم جاهل را ميشناسد كه وقتى جاهل بود اما جاهل عالم را نميشناسد كه هرگز عالم نبود\r\n شب و روز از عدو تلخى كشيدن * كواكب را بروز از دور ديدن \r\n نظر كردن همه در روى شمشير * ابى توشه ره مكه بريدن \r\n قناعت كردن اندر چاه و زندان * بدندان روى سندان بر دريدن \r\n به ناخن سنگ بركندن ز كهسار * پى معشوق خود بىدل دويدن \r\n همه بر مرد عاقل خوشتر آيد * كه روى جاهلى از دور ديدن \r\nفخر رازى پس از آنكه گرفتار غوغاى جهّال گشت و دانست كه السنخيّة علّة الانضمام و چگونه به آسانى ميتوان شيخ الاسلامى را تبعيد كرد و از حقوق اجتماعى محروم ساخت و باور كرد كه دست سياست قوى است فضل به تنهائى نميتواند سعادت انسان و سلامت ايمان را تضمين كند مگر آنكه توأم با فضيلت شود و به دنيا و ما فيها و من فيها و بگفته ظريفى و مثبتها و منفيها لبخند زند تا ارزش خود را پيدا كند و عناوين دنيوى را به چيزى نگيرد و به پشيزى نخرد كسى كه مسجد هرى جمع او را نگنجد و مردمان شمع بدست همىآيند تا جايگاه گيرند « 1 » كارش به جائى ميرسد كه شبانه و مخفيانه دفن شود و وصيّت باختفاء قبر و محل دفن مىكند قهرا و بناچار در برابر امير المؤمنين على ( ع ) خاضع مىشود و مستبصر ميگردد و لم أر حقّاً اضيع كحقّه .\r\nافلاطون در دم مرك ميگفت با اضطرار در آمدم و بىاختيار زيستم و اينك با - اكراه ميروم و اين قدر معلوم دارم كه هيچ معلوم ندارد .\r\nفخر رازى هم تشبّه ببزرگان جسته و خود را درين رديف دانسته كه گفته است .\r\n گفتم كه دلم ز علم محروم نشد * كم ماند ز اسرار كه معلوم نشد \r\n\r\n\r\n","description":"","footnote":"\r\n( 1 ) - اشارت بعبارت بهاء الدين ولد است كه در معارف آمده است\r\n","page_name":" مقدمه 10 ","page_number":16},
  {"content":"\r\n\r\n با اينهمه چون بنگرم از روى خرد « 1 » * معلومم شد كه هيچ معلوم نشد \r\nو اين دعوى كه فخر رازى كرده است بعقيده بزرگان از ساير دعاوى بزرگترست من در مقدّمه كتاب النهاية نوشته‌ام و با اين جمله آغاز كرده‌ام من آن همه نادان نيستم كه خود را دانا بدانم و آن قدر دانائى ندارم كه اقرار بنادانى توانم .\r\n تا بدانجا رسيد دانش من * كه بدانم همى كه نادانم \r\nفخر رازى از كسانى بوده است كه در دستگاه باميان پايگاه مهمّى داشته بطورى كه حسد برخى را تحريك كرده و اين معنى از خلال گفتارشان پيداست\r\n و مهما تكن عند امرى من خليقة * و ان خالها تخفى على الناس تعلم \r\nدر دولت و ملت و نفوذ و بسطت ميداشت قوام مملكت بود و قيام بوظايف شريعت مينمود كه شيخ الاسلام بود و ، اقامه جماعت ميكرد و جواب استفتا ميداد .\r\nامام فخر رازى را پرسيدند كه چه فرمائى در علم نجوم جواب داد كه علم نجوم بر هفت وجه است فريضه و واجب و مندوب و مباح و مكروه و بدعت و كفر .\r\nفريضة نظر كردن در كواكب و استدلال بر قدرت صانع حكيم .\r\nواجب دانستن اوقات نماز و شناختن صبح صادق از كاذب و سمت قبله .\r\nو مندوب دانستن اول صبح و اول نماز و آخر نماز پيشين .\r\nو مباح دانستن نقل آفتاب بحمل و غير آن ببروج ديگر تا كار ساخته كند و كار هر ماهى سازد .\r\nو مكروه حواله كردن تمامى كارها بنجوم و غير از وى هيچ‌كارى نكردن .\r\nو بدعت كواكب را ناطق گفتن .\r\nو كفر كواكب را صانع دانستن « 2 »\r\n\r\n\r\n","description":"","footnote":"\r\n( 1 ) - در بعضى از گزارشهاى مربوط بفخر رازى ديده مىشود كه مصرع اول از بيت دوم را چنين آورده‌اند هفتاد و دو سال فكر كردم شب و روز و بطور يقين اشتباه است و دليل عدم اطلاع چه آنكه عمر فخر رازى شصت و دو يا شصت و سه سال بوده است\r\n( 2 ) - نقل از مجموعه‌ى بشمارهء 1346 در كتابخانه مجلس شوراى ملى\r\n","page_name":" مقدمه 11 ","page_number":17},
  {"content":"\r\n\r\n و ما احد من السن الناس سالما * و لو أنه ذاك النّبى المطهر \r\n فإن كان مقداما يقولون اهوج * و إن كان مفضالا يقولون مبذر \r\n و إن كان سكّيتا يقولون ابكم * و إن كان منطيقا يقولون مهذر \r\n و إن كان صواما و بالليل قائما * يقولون زرّاق يرائى و يمكر \r\n فلا تكترث بالناس فى المدح و الثناء * و لا تخش الا اللّه و اللّه اكبر \r\nاين جانب در شرح حالى كه از فخر رازى نوشته‌ام به قدر كافى او را معرفى كرده‌ام ولى چون سخن قلم و نگارش و زبان بيان و گزارش بلفظ گله رسيد لازم ديد كه چند جمله دربارهء اين مرد اضافه كند تا مبين فضيلت او نيز باشد مباد خوانندگان از نظر انتقاد پندارند بلكه اين جانب را حسن ظن و اعتقاد دربارهء او قوى است يا بگفته معروف عيب مى جمله بگفتى هنرش نيز بگوى .\r\n سوخته ساخته با درد و غم * زمزمه‌اى داشت من آموختم \r\n خواند درين نيك سرا اين سه حرف * شهد بودم شمع شدم سوختم \r\nبلى پاى عمل در ميان آمد و جدل برخاست نامه عشق نبشت و خامه عقل خام در نوشت آتش وجد و طرب بساخت دفتر فن و ادب بسوخت بارقهء علم طلبيد بوادى برق رسيد در بيداء حقيقت قدم نهاد نورى پيدا شد شورى در وى افكند مسند ارشاد و روايت رهبرى و هدايت برچيد كشف اسرارى كه از اهل دستار ميخواست در خود بجست مال فراوان را و بال و تاوان دانست نه از رد و قبول تنگدل و ملول ميشد و نه از بيش و كم خوشى و الم مىيافت هر كس بشخصيت خود توجه كند و در صدد اصلاح خود برآيد و مصلحت خود بجويد رسيدن بدين نتيجه را اميدوار بود\r\n ( نزد آن كس كه ديد جوهر خود * چه قبول و چه رد چه نيك و چه بد ) . \r\nهر كس گمانى در حقّ او برد و تير و كمانى بدست گرفت و او را هدف قرار داد\r\n كس نياموخت علم تير از من * كه مرا عاقبت نشانه نكرد \r\nپس از مردن فرزند دلبند و پسر ارجمند و فاضل دانشمندش كه در غربت بسر ميبرد و دور از پدر ميبود و از اين وقت كه فخر رازى به خود آمده بينائى خاص يافته همه\r\n\r\n","description":"","footnote":"","page_name":" مقدمه 12 ","page_number":18},
  {"content":"\r\n\r\nنيروى خودى را باخته و توانائى خود را از دست داده نورى بر او تافته .\r\nپس از مرگ جوانان گل مماناد بلبل نطقش خموش آرى سر و قدش از بار غم خم شد\r\nبارى چهرهء گلگونش از شدّت درد زرد گشت تن توانايش از تاب تب رنجور بود و دل دانايش از غصّه گنجور\r\n و قد خنقتها عبرة فدموعها * على خدها حمر و فى نحرها صفر \r\n « 1 » نيست روزى كه نيستم دلتنگ * از چه از آسمان آينه رنگ \r\n دل من كز صفا چو آينه بود * يافت از فرقت عزيزان سنگ \r\n از تو پرسم چگونه دارد دل * و ربود آفريده ز آهن و سنگ \r\n طاقت غصه‌هاى پشتاپشت * قوّت رنجهاى رنگارنگ \r\n آنچه بر دل غم فراق كند * نكند صد هزار تير خدنگ \r\n كم كند تكيه بر جهان دورى * هر كه عاقل بود به صلح و بجنگ \r\n زان كه با اهل روزگار او را * حيله روبه است و خوى پلنگ \r\nقريب يك سال در بستر ناتوانى افتاد كه مبتلاى بفلج بود قهرا حال تنبّه و توجه كامل پيدا كرد من در جاى خود گفته‌ام كه مرگ فرزند دلبند و پسر ارجمندش او را سخت تكان داد و ديگر خواب از چشم او برفت و شبها بيدار بماند و از ظلمت شب به آب حيات ولايت رسيده از آن شربت جاويدى و آب زندگانى كه حافظ ما و خواجه شيراز نام ميبرد كامى تر كرده است سوزوگدازهائى در اواخر شبها داشته و آثار آن را در تفسير كبير بيادگار گذاشته است .\r\n « 2 » خوشم به سنگ حوادث كه استخوان مرا * چنان شكست كه فارغ ز موميائى كرد \r\n فغان كه كاسه زرّين بىنيازى را * گرسنه چشمى ما كاسهء گدائى كرد \r\n\r\n\r\n","description":"","footnote":"\r\n( 1 ) - مجير الدين بيلقانى\r\n( 2 ) - امام قليخان متخلص بغارت و مطلع غزل اينست\r\n هر آنكه از خودى خويشتن جدائى كرد * عجب نباشد اگر دعوى خدائى كرد \r\n","page_name":" مقدمه 13 ","page_number":19},
  {"content":"\r\n\r\n به هوش باش دلى را بسهو نخراشى * بناخنى كه توانى گره‌گشائى كرد \r\n چه حيله بود كه زاهد بداغ پيشانى * به خاك ميكده ديدم كه جبهه‌سائى كرد \r\n اگر غلط نكنم بود خضر راه نجات * بسوى ميكده‌ام آنكه رهنمائى كرد \r\n رهين منّت صبّاغ قدرتم زاهد * كه او لباس مرا رنگ بىريائى كرد \r\nپس از آنكه از احمد بن حنبل نقل مىكند كه بسم اللّه آيتى از فاتحة الكتاب است و مستحب است بجهر خوانده شود چند دليل براى گفتار خود آورده است\r\nيكم استقراء بما ميگويد يك سوره يا بجهر خوانده مىشود يا اخفات اينكه برخى از سوره بلند و بخشى از آن آهسته خوانده شود در هيچ جاى قرآن يافت نميشود اگر اين موضوع دانسته شد بايد بگويم كه بلند خواندن بسم اللّه مشروع است لا اقل در قرائت جهريّه .\r\nدوم بسم اللّه سپاس و ثناء خداست و ياد عظمت حق بايد آشكارا كرد چه اگر كسى بوجود پدرى مفتخرست بلند و بر ملا ميگويد و اگر از نام پدر بردن استنكاف دارد بآهستگى اكتفا كند فاذكرونى كذكركم آباؤكم\r\nسيوم بلند گفتن بسم اللّه اعلان نام خداست و اين امر دلالت بر آن دارد كه گويندهء آن از مخالف منكران نينديشد و انكار آنان را به چيزى نشمارد و اين حقيقت قابل تقدير و كارى مستحسن است شرعا و عقلا و مؤيّدان گفتار ما آنست كه اخفاء و كتمان مربوط بعيب و نقصان است ولى هرگاه چيزى فضيلت و منقبت شمرده شود اعلام و اعلان مناسبت پيدا مىكند نه اختفاء و كتمان كدام منقبت و فضيلت بنده را بالاتر و برتر از آنكه ياد خدا كند و نام پروردگار برد و خود را بنده و ستايش‌كننده او معرفى كند و اينكه ميگوئيم گفتار حضرت امير على عليه السلام است كه گويد يا من\r\n\r\n","description":"","footnote":"","page_name":" مقدمه 14 ","page_number":20},
  {"content":"\r\n\r\nذكره شرف للذاكرين و از اينرو روش آن حضرت و مذهب آن بزرگوار همين بود كه بسم اللّه در همه نمازها بايد بلند گفته شود سپس فخر رازى گويد اين دليل بسيار قوى و محكم است و بعقيده من قابل انكار نيست .\r\nچهارم شافعى گويد آنگاه كه معاويه بمدينه آمد و در مسجد رسول نماز بگزارد و بسم اللّه نگفت و بىآنكه تكبير گويد ركوع و سجود كرد پس از پايان فرياد از مهاجر و انصار برخاست يا معاويه سرقت من الصلاة اين بسم اللّه و اين التكبير آن قدر گفتند تا بناچار نماز را اعاده كرد پس شافعى گويد معاويه مردى مقتدر و خود خواه بود اگر جهر به بسم اللّه يك امر ثابت و مسلّم نميبود و مورد اتّفاق صحابه آنها قدرت چنين مخالفت و پرخاش نميداشتند .\r\nپنجم بيهقى در سنن از ابو هريره آورده است كه حضرت رسول اكرم بسم اللّه را در نماز بلند ميخواندند و همو گويد كه عمر و ابن عباس و عبد اللّه بن زبير نيز بجهر قائل بودند و اما مذهب على بن أبي طالب كه بلند گفتن تسميه بود بتواتر ثابت است و هر كس تابع على بن أبي طالب باشد و در دين او را پيشواى خود داند و به او اقتدا كند بطور تحقيق راه به حق يافته مگر كسى منكر آنست كه پيغمبر ميگفت اللهم ادر الحق مع على حيث دار تا آنجا كه گفته است دلايل عقلى با ما موافق و عمل ما با عمل على عليه السلام مطابق است و هر كس على را امام داند و بامامت دين برگزيند جان و دين و روان و ايمان خود را به پناهگاهى محكم رسانده اينها ترجمه عبارات فخر رازى است در تفسير كبير جلد اول ص 110 - 111 « 1 »\r\n\r\n\r\n","description":"","footnote":"\r\n( 1 ) - در خلال تفسير كبير موارد بسيارى ديده مىشود كه قابل دقت و شايان توجه است كه چگونه قلمفرسائى كرده است محققان كه با تاريخ آشنائى كامل دارند به خوبى ميدانند كه در بحبوحهء اقتدار اهل سنّت كمتر كسى جرأت و جسارت فخر رازى را داشته است و بدين صراحت و ظهور عبارت كلمهء امامت آورده باشد زبانحال وى اين دو بيت بوده است\r\n رهى نميبرم و چاره‌اى نميدانم * بجز محبت مردان مستقيم احوال \r\n بود كه صدرنشينان بارگاه قبول * نظر كنند به بيچارگان صف نعال \r\n","page_name":" مقدمه 15 ","page_number":21},
  {"content":"\r\n\r\nآنچه مايه غرور و پايه سرور توانگران بخيل و مالداران دون همّت است و بدان دعوى بيشى و پيشى كنند و طعن بدرويش و درويشى زنند و بال است نه مال و بگفته اديبى رنج است نه گنج مار است نه مال سمّ است نه سيم بلاست نه طلا پيوسته از حمل تا اسفند در هول گزند و اكاذيب و سوگند .\r\n پيوسته نه تخم خرّمى كاشتنى است * دائم نه لواى دولت افراشتنى است \r\n اين داشتنيها همه بگذاشتنى است * جز ذره گردى كه نگهداشتنى است \r\nفضل بىفضيلت فضولى و علم بىعمل الم است سرعت لافظه دليل دانشمندى و راهنماى سعادت نيست و اگر چند روزى چند لاف زند و گزاف گويد و راه اعتساف پويد حرف درويشان بدزدد مرد دون - علم آن باشد كه بستاند ترا\r\nو بگفته حكيم بزرگوار سنائى هوشمند\r\n علم كز تو ترا به نستاند * جهل از آن علم به بود صد بار \r\nگزارشى كه فخر الدين رازى در بستر بيمارى از زندگانى خود داده و سفارشى كه براى پس از مرگ خود كرده حكايت مىكند كه فخر رازى هم روزى پيروز و يا شب وصل و قدرى داشته بهرهء خود را برده و نصيب خود را گرفته .\r\n يا شب افغان شبى يا سحر آه سحرى * مىكند زين دو يكى در دل جانان اثرى \r\nميگويند مردم را بسخنان آخر عمر بايد شناخت يعنى گفتارهاى بازپسين دم و و سخنانى كه در بستر مرك گفته مىشود حكايت از ملكات نفس و عقايد شخص مىكند نگارنده در شرح حال فخر رازى وصيّت‌نامه او را آورده‌ام و تكرار نخواهم كرد مطلبى كه لازم ميدانم اشاره كنم آنست كه فخر رازى قريب يك سال حليف بستر و مبتلاى بفلج بود بطور يقين مرك خود را نميدانست و طمع بهبودى ميداشت و از اينرو تا اندازه قابل ملاحظه‌اى محافظه و ملاحظه كارى كرده است ولى با اين حال بسيارى از مطالب\r\n\r\n","description":"","footnote":"","page_name":" مقدمه 16 ","page_number":22},
  {"content":"\r\n\r\nرا گفته پيداست كه او را هم ازو ستانده‌اند و جرعه‌اى به او داده‌اند .\r\n آفاق بپاى راه ما فرسنگى است * وز نالهء ما سپهر دود آهنگى است \r\n در پاى اميد ماست هر جا خارى است * بر شيشهء عمر ماست هر جا سنگى است \r\nتكفير او را برهان ايمان و سبب تكفير گناهان بايد دانست و تحقير او را دليل بزرگى او بايد شمرد بگفته متنبّى\r\n و اذا اتتك مذمّتى من ناقص * فهى الشهادة لى بأنّى كامل \r\n درد هر هميشه مرد دانا خوارست * پيوسته نصيبش ز فلك آزارست \r\n نيكو نبود هنر بگيتى آرى * خون مىخورد آن تيغ كه جوهر دارست \r\nعلاقهء اين جانب به نشر آثار بزرگان پيشين و احياء نام و نشان آنها بحدّى است كه ميتوانم ديگران را بر خود اختيار و درين باره دعوى ايثار كنم چه كسانى كه با كتاب و قلم سر و كار دارند و از خرمن بزرگان خوشه‌چينى كرده‌اند مطالبى را دسته‌بندى كرده و فراهم آورده كه بنام تأليف شناخته مىشود پيش اين ضعيف بيش از شمارهء انگشتان هر دو دست هم اكنون موجود است با اين حال بعقيده نگارنده حقوق پيشينيان مقدّم و حفظ حدود و مراتب ضرورى و لازم است بخصوص دانشمندانى كه در قرون گذشته به زبان پارسى كتاب نوشته‌اند روزى كه سخن گفتن بپارسى موجب حرمان از مزايا بود و حتى نامه‌هاى رسمى بتازى نوشته ميشده است يكى از كسانى كه اول مسلمان بود و بعد ايرانى كه وطن خود را از ياد نبرده در چنين زمانى كتاب در هر دو زبان نوشته و سخن در مقامات رسمى بهر دو زبان ميگفته فخر الدين رازى است كه هشت رساله ازين رسائل چهارده‌گانه ازوست كه برخى از آنها را در ضمن مجموعه‌هاى كتابخانه مجلس و ملك و آستان قدس بدست آورده رساله اول و دويم را ضمن مجموعه‌اى به شماره 599 از كتابهاى اهدائى طباطبائى در مجلس استنساخ كرده و رساله سيوم را كه درين مجموعه بطور ناقص بود از كتابخانه آستان قدس جبر كسر و رفع نقص نمود از همدستى دوست دانشمند آقاى ولائى معاون محترم كتابخانه تشكر ميكنيم\r\n\r\n","description":"","footnote":"","page_name":" مقدمه 17 ","page_number":23},
  {"content":"\r\n\r\nرساله اولى در نفى مكان و جهت و مشتمل است بر دو فصل .\r\nفصل نخستين در نفى جهت 2 - 4\r\nفصل دويم در نفى مكان 4 - 13\r\nبيان شبهات و جواب آنها 13 - 16\r\nرساله دوم در خداشناسى با نسخه ملك كه در 660 كتابت شده مقابله گرديد\r\nفصل اول در بيان دشوارى و آسانى مطلوب 17 - 26\r\nفصل دوم ( در اقسام روندگان ) 26 - 31\r\nفصل سيوم ( در براهين واجب الوجود ) 32 - 36\r\nفصل چهارم ( در اسرار نبوت ) 37 - 39\r\nفصل پنجم ( در اسرار معاد ) 40 - 46\r\nفصل ششم ( در حكمت تكليف ) 46 - 50\r\nرساله سيوم اصول دين يا تحصيل الحق مشتمل بر يك مقدّمه و هشت باب\r\nمقدّمه 51 - 54\r\nباب اول ( در احكام نظر و در آن سه فصل است ) 54 - 55\r\nباب دوم ( در شناختن خدا و در آن ده فصل است ) 55 - 59\r\nباب سوم ( در صفات خدا و در آن دوازده فصل است ) 59 - 64\r\nباب چهارم در افعال خدا و در آن شش فصل است 65 - 72\r\nباب پنجم ( در نبوت خاصه و در آن پنج فصل است ) 72 - 71\r\nباب ششم ( در بيان معاد و در آن شش فصل است ) 73 - 75\r\nباب هفتم ( در امامت و در آن چهار فصل است ) 75 - 76\r\nباب هشتم ( در اصول فقه و در آن شش فصل است ) 76 - 78\r\nرساله چهارم ( جواب نامهء تعزيت ) نگارش فخر رازى در ده فصل 79\r\nفصل اول ( در تمثيل روح انسانى ) 80\r\nفصل دوم ( فناء اين جثه مشاهد ) 81\r\nفصل سوم ( در بيان حقيقت روح انسانى ) 81\r\n\r\n","description":"","footnote":"","page_name":" مقدمه 18 ","page_number":24},
  {"content":"\r\n\r\nفصل چهارم ( در بيان حقيقت مرك ) 86\r\nفصل پنجم ( در بيان حقيقت درد فراق ) 87\r\nفصل ششم ( در بيان نصيحت و تنبيه ) 88\r\nفصل هفتم ( در بيان مراتب ارواح انسانى ) 89\r\nفصل هشتم ( در بيان حكمت مرك ) 92\r\nفصل نهم ( در حقيقت زيارت ) 95\r\nفصل دهم ( در احوال خويش و حكايت درد عزاء ) 96\r\nرساله پنجم ( سير نفس ) 98 - 105\r\n( مشتمل بر يك مقدّمه و دو فصل ) 98\r\nفصل اول ( در بيان قوت عالمه و عامله ) 99 - 101\r\nفصل دوم ( در بذيذ آوردن سفر روحانى و جسمانى ) 101 - 105\r\nرساله ششم ( كتاب الفرق فى احوال المسلمين و المشركين ) 106 - 145\r\nمشتمل بر شش فصل و ده باب بجز باب اوّل بقيّه ترجمه اين جانب است\r\nباب اول ( در شرح فرق معتزله ) 109\r\nباب دوم ( در شرح فرق خوارج ) 112\r\nباب سوم ( رافضيان ) 116\r\nباب چهارم ( كيسانيان ) 121\r\nباب پنجم ( در بيان فرق كراميّان ) 124\r\nباب ششم ( در بيان فرق جبريان ) 126\r\nباب هفتم ( در بيان احوال مرجئيان ) 127\r\nباب هشتم ( در بيان احوال صوفيان ) 128\r\nباب نهم ( در بيان احوال متظاهران باسلام ) 131\r\nباب دهم ( در بيان و شرح فرق بيگانگان در شش فصل ) 135\r\n\r\n","description":"","footnote":"","page_name":" مقدمه 19 ","page_number":25},
  {"content":"\r\n\r\nفصل نخستين ( در بيان احوال مردم يهود )\r\nفصل دوم ( در بيان احوال انصارى ) 136\r\nفصل سوم ( در بيان احوال مجوس ) 139\r\nفصل چهارم ( در بيان فرقه ثنويّه ) 140\r\nفصل پنجم ( در بيان احوال صابيان ) 141\r\nفصل ششم ( در بيان احوال فلاسفه ) 143\r\nرساله هفتم در فلاحت و كشاورزى . منسوب بفخر رازى شماره 1503 كتابخانه ملك مشتمل بر دوازده مسأله 146 - 151\r\nپرسش و پاسخ يكم 146\r\nپرسش و پاسخ دوم و سيوم 147\r\nچهارم و پنجم ششم 148\r\nهفتم و هشتم 149\r\nنهم و دهم 150\r\nيازدهم و دوازدهم 151\r\nرساله هشتم ( ترجمه رسالة الطير ) پرنده نام داستانى است كه نخستين بار شيخ الرئيس بن سينا بقلم شيواى خود نگاشته و بسبك معمول پيشين گاه غوامض مسائل فلسفه را بر حسب حكمت در لباس مثل متمثل ميساخته و گاهى به حكم مصلحت مقاصد علمى و اخلاقى را به صورت رمز مىنوشته‌اند كه هر ناكس و فرومايه‌اى و مهمان ناخوانده‌اى بر سر سفرهء فلسفه ننشيند دو رساله ديگر بنام سلامان و ابسال وحى بن يقظان نيز دارد غزالى نيز تشبه بكامل جسته و رسالة الطير نوشته ولى از محقق تا مقلّد فرقهاست بعضى هم رسائل شيخ را به فارسى ترجمه كرده و گروهى داستان‌سرائى و رمان‌نويسى كرده و ابتكار را از آغاز به فارسى نوشته‌اند يكى از كسانى كه بترجمه قناعت كرده احمد بن محمد بن القاسم بن احمد بن خديو الاخسيكتى ملقب به ذو الفضائل است در 420 تولد يافته و در 526 از دنيا رفته است اديبى اريب و فاضلى بارع بود در نحو و لغت يد طولى داشت و در نظم و نثر يد بيضا\r\n\r\n","description":"","footnote":"","page_name":" مقدمه 20 ","page_number":26},
  {"content":"\r\n\r\nميكرد غالب ادبا و فضلا و خراسان شاگردان وى بودند و از مكتب ادبيّات او كسب ادب كرده‌اند و او خود شاگرد ابو المظفر سمعانى بود و او را شرح مفصّلى است بر شرح سقط الزند و كتابهائى در تاريخ نبشته و با قدماء و فحول علما سر بحث و جدل داشته است و ردودى بر آنها نوشته و پس از عمرى طولانى در سن يكصد و شش سالگى بمرگ ناگهانى بجهان جاودانى انتقال يافت .\r\nاين ترجمه بسيار ساده و ادبى و قابل استفاده ادباست ولى براى مقصود اصلى كافى نيست چه اين رساله كه يكى از شاهكارهاى فلسفى و عرفانى شيخ الرئيس است با قدرت ادبى و نيروى لفظى ترجمه نميشود همزمانى كافى نيست همزبانى بايد كه رسالة الطير داند و چون سليمان نبى ع منطق الطير آموخته باشد در پاورقى صفحه 160 گفته‌ايم آنجا كه ترجمه با اصل موافق نيست و جملهء اضافى به نظر ميرسد ! و اين هم بعيد است .\r\nرساله نهم مبدء و معاد يا كلمات عشرهء اثير الدين ابهرى 163 - 174\r\nاين كتاب كه مؤلف آن اثير الدين ابهرى از دانشمندان بنام و همزمان و همزبان خواجهء طوسى است در كتب تراجم‌نامه از وى بخواجه طوسى ديده مىشود و برخى به عكس گفته‌اند خواجه بوى نامه نبشته و از وى پرسش علمى ( طبيعى رياضى الهى ) كرده است چيزى از عظمت خواجه نكاهد سائل باشد يا مسئول عنه - هم سؤال از علم خيزد هم جواب .\r\nكلمه اول ( وجود و كمال آن ) 163\r\nكلمهء دوم ( مقولات ) 163\r\nكلمهء سوم ( تقسيم اجسام ) 165\r\nكلمهء چهارم ( عظمت عرش ) 166\r\nكلمهء پنجم ( افلاك و حياة و نطق آنها ) 167\r\nكلمهء ششم ( قوه ادراك و تحريك ) 168\r\nكلمهء هفتم ( مراتب عقل انسان ) 169\r\nكلمهء هشتم ( خيريّت وجود ) 171\r\nكلمهء نهم ( اثبات تجرّد نفس ) 172\r\nكلمهء دهم ( وجود ذهنى و عينى ) 173\r\n\r\n","description":"","footnote":"","page_name":" مقدمه 21 ","page_number":27},
  {"content":"\r\n\r\nرسالهء دهم شرح رسالة الطير يا الشبكة و الطير 175 - 211\r\nشرايط دوستى و معنى برادرى 181\r\nنفس ناطقه و قوّتين عالمه و عامله 185\r\nفوايد گرسنگى و ارتياض نفس 187\r\nكيفيّت مبارزه با نفس 190\r\nرمز شتر مرغ - افاعى - خفّاش 192\r\nچرا آدميان از ملك بالاتر و يا از حيوان كمترند 193\r\nآغاز داستان پرواز و گرفتارى بدام صيّادان 194\r\nنجات يافتن و بر ارتفاع هفت كوه گذشتن 196\r\nعجائب هشتمين كوه و بار يافتن بدربار 197\r\nتكلّم و عرض‌حال تظلّم - و دستور بازگشتن 198\r\nبيان احوال نفوس در سعادت و شقاوت 200 - 207\r\nملخّص داستان 207 - 211\r\nرساله يازدهم داستان سيمرغ و كوه قاف ( سيّاح و باز ) 212 - 213\r\nگوهر شب افروز و درخت طوبى 214\r\nدوازده كارگاه و زره داودى\r\nتيغ بلارك و چشمه زندگانى\r\nدوازدهم پرتونامه شيخ اشراق 220 - 272\r\nفصل اول ( در شرح بعضى از اصطلاحات و تعريف جسم ) 220\r\n( بيان معنى كلى و جزوى ) 221 « 1 »\r\n\r\n\r\n","description":"","footnote":"\r\n( 1 ) - نظامى در مدح غزل ارسلان گفته بود\r\n به دريا چون زند تيغ بلارك * بماهى گاو گويد كيف حالك \r\nيكتن از حاضران گفت بر حسب تركيب نحوى حالك را مرفوع بايد خواند شيخ فرمود بلى صحيح ميفرمايند ولى گاو نحو نميداند\r\n","page_name":" مقدمه 22 ","page_number":28},
  {"content":"\r\n\r\n( استقراء ) 222\r\n( جوهر و عرض ) 223\r\n( جوهر فرد يا جزء لايتجزّى ) 224\r\nفصل دويم ( نهايت محدد و مكان و زمان ) 225 - 227\r\n( معنى حركت ) 227 - 228\r\n( بساطت و تركيب اجسام ) 228 - 229\r\n( تبديل عناصر ) 229 - 233\r\nفصل سوم ( در استبصار نفس ) 233 - 237\r\nفصل چهارم ( در قواى نفس و حواس ظاهر و باطن ) 237 - 242\r\nفصل پنجم ( در ذات واجب الوجود و صفاتش ) 242 - 246\r\nفصل ششم ( در فعل واجب الوجود ) 246 - 249\r\nفصل هفتم ( در غايات و ترتيب وجود ) 249 - 255\r\nفصل هشتم ( در اسباب حوادث خير و شر و قضا و قدر ) 255 - 261\r\nفصل نهم ( در بقاى نفس و سعادت و شقاوت ) 261 - 267\r\nفصل دهم ( در نبوّت و معجزات و كرامات و منامات ) 268 - 272\r\nسيزدهم روضة القلوب 273 - 310\r\nچندين سال پيش در كتابخانه مدرسه سپهسالار در ضمن مجموعه‌اى كتابى ديدم بنام بستان القلوب تأليف ميرسيد شريف گرگانى نسخه‌اى از آن برداشتم و چون در صدد تصحيح آن بر آمدم نسخهء ديگرى ديدم در كتابخانه ملى ملك ( شعبهء آستان قدس رضوى ) به شماره 4196 بنام روضة القلوب تأليف شيخ الرئيس حسين بن سينا و سپس در مجلس نسخهء از اين كتاب ديدم كه بخواجه طوسى انتساب يافته و بعضى با فضل الدين نسبت داده و در برخى از نسخه‌ها مطلقا نامى از مؤلف نيست نهايت شكايت نويسندگان كتاب از كتّاب اين بود كه كاتبان سهونويس نحورا محو ميكنند نفهميده و نسنجيده محرم را مجرم و محرّم را محرم مىنويسند گاه در صورت صنعت تجنيس كوشيده نوشيده را پوشيده نوشته و اغلب بنقّاشى پرداخته چنان كه بنام هنرهاى زيبا راه و رسم زشت\r\n\r\n","description":"","footnote":"","page_name":" مقدمه 23 ","page_number":29},
  {"content":"\r\n\r\nپيش گرفته‌اند و بگفتهء يكتن از ظرفاء و شعراء\r\n حور را كرده رقم جورآسا * چشم از ارقام بدش خشم نما \r\n كرده كلكش رقم چار چو خار * يار را تفرقه ناكرده ز نار \r\nآرى تربت غربت و غربت كربت ميشد يار مىبايد و نميآيد غير مىآيد و نمىبايد ولى هرگز كاتب مكلّف بتعيين مؤلف نيست الانسان محل السهو و النسيان .\r\nان الجواد قد يكبو انّ الصارم قد ينبو و بگفته ظريفى قد هم بتحقيق قد تحقيقى و عذر پذيرفتنى است با اين همه ممكن است خواجهء طوسى بخواجهء رئيس اشتباه شود ولى هيچ‌كدام بمير سيد شريف اشتباه نميشوند .\r\nنگفته نگذارم چون مؤلف را نشناختم بر آن شدم كه از چاپ آن صرفنظر كنم و پرتونامه را كه بسيار به اين كتاب نزديك است چه از نظر معانى و مطالب و چه از نظر الفاظ و عبارات و تصور ميكردم كه در آن باره شك نيست و بيقين پرتونامه نگارش شهاب الدين سهروردى شيخ الاشراق مقتول است و غير آن عارف معروف و داناى مرشد شهابست كه محرم راز و شيخ دليل سعدى شيراز بوده و سه پند چون قند او با آنكه بر روى آب بود تا كنون باقى مانده و مرور زمانش از ياد نبرده و بيان سعدى از آن قند مكرّر ساخته و از دستبرد روزگارش مصون داشته معلوم شد كه در پرتونامه هم سخن باختلاف ميرود برخى بخواجه طوسى و بعضى با فضل الدين كاشانى نسبت داده‌اند با توجّه باينكه نويسندگان بزرك گرچه از نظر زمان نزديك نبوده ولى اهل تحقيق بودند پرتونامه را به شيخ اشراق نسبت داده‌اند فى المثل صاحب روضات الجنّات پرتونامه را ضمن تأليفات وى نام برده است ولى تا ايجاد يقين نكند و قلب مطمئن نشود حكم نتوان كرد در صورتى كه براى حقوق مالى و امور مادّى كه بگفته حكما از امور اعتبارى است شارع مقدّس براى قاضى وظايفى مقرّر داشته و تكاليفى معين فرموده كه پيش از انجام آن مقدّمات اقدام بصدور حكم نكند تا حقوق صاحبان آن تضييع نشود بعقيدهء من رسيدگى بحقوق علمى و امور روحانى و اخلاقى را دقت و تحقيق بيشترى ضرور است از اينرو در باب كتاب حاضر ملاك و مناط حكم الامثال فيما يجوز و فيما لا يجوز واحد ايجاد مقتضى كرد بويژه چنان كه اشاره كردم اين هر دو كتاب مشابه‌اند و يكى از ديگرى اقتباس\r\n\r\n","description":"","footnote":"","page_name":" مقدمه 24 ","page_number":30},
  {"content":"\r\n\r\nو اقتناص كرده است اگر نسبت پرتونامه بشيخ اشراق مقطوع باشد نسبت روضة القلوب بافضل الدين كاشانى مظنون « 1 » خواهد بود زيرا كه قطع نظر از سياق عبارت و روش نگارش در صفحه 295 گويد من درين باره دو بيتى گفته‌ام يك‌چند بتقليد گزيدم خود را و در يك نسخه در جستن جام جم جهان پيمودم و هر دو را يك مضمون مقصودست\r\nاين رباعى را در ضمن رباعيّات افضل الدين آورده‌اند اگر اين انتساب قطعى بود بطور قطع مؤلف روضة القلوب را شناخته بوديم ولى نسبت رباعى يقين‌آور نيست و دليل استحسانى است به هرحال با در نظر گرفتن انظر الى ما قال و لا تنظر الى من قال گوئيم .\r\nابو الفتوح يحيى بن حبش بن اميرك ملقب بشهاب الدين دانشمند سهروردى عارف حكيم اشراقى معروف است كه بجرم فضل و دانش كشته شد .\r\nاز دانشمندان بنام قرن ششم در معقول و منقول مشار با لبنان زمان بود حكمت و اصول فقه را در شهرستان مراغه نزد مجد الدين جيلى ديده و بمصاحبت فخر الدين رازى رسيده ابن اصيبعه در طبقات الاطباء پس از آنكه فضل او را ستوده و هوش مفرط و ذكاء او را در حدّ اعلى تمجيد نموده گويد و كان علمه اكثر من عقله دانشمندان معاصر در اين گفتار تأمل بيشتر كنند باشد كه وجه تأمل را در يابند نگفته بدانند و ننوشته بخوانند و تصور نكنند كه مدح و قدح و ستايش و نكوهش با هم سازش ندارند و فراهم نيايند بلى ممكن است در تشخيص اين مورد اشتباه كرده باشند .\r\nمردى دانشمند شاعرى ارجمند نويسندهء هنرمند متفكّرى دانا و صاحب قلمى توانا بود در علوم عقلى و نقلى دست داشت تلويحات و هياكل النورية و حكمة الاشراق بيادگار گذاشت در اصول فقه كتابى بنام تنقيحات نبشته است ابن خلكان مىنويسد كتاب معروف و بغربت غريبه كه بسبك رسالة الطير و داستان حى بن يقظان شيخ رئيس است اثير نفيس اوست و در آن داد سخن داده و به خوبى از عهده بر آمده است و در بيان اصطلاحات حكما و روش فلاسفه در پرورش نفس فروگذار نكرده عجبتر اينكه از فلسفه شيخ رئيس متأثر شده در نظم و نثر او اين حقيقت پيدا و اين معنى هويداست در مقابل قصيدهء\r\n\r\n\r\n","description":"","footnote":"\r\n( 1 ) - در ضمن تأليفات عين القضاة همدانى نيز نام روضه بدون مضاف اليه برده مىشود\r\n","page_name":" مقدمه 25 ","page_number":31},
  {"content":"\r\n\r\nعينيّه او را نيز قصيده ايست كه جلب نظر بلكه در دل اثر مىكند\r\n خلعت هياكلها بجرعاء الحمى * و صبت لمغناها القديم تشوّقا \r\n و تلفّتت نحو الديار فشاقها * ربع عفت اطلاله فتمزّقا \r\n و قفت تسائله فردّ جوابها * رجع الصدى ان لا سبيل الى اللقا \r\n فكأنّما برق تألّق بالحمى * ثم انطوى فكأنه ما ابرقا \r\nو هم او گويد .\r\n ابدا تحنّ اليكم الارواح * و وصالكم ريحانها و الراح \r\n و قلوب اهل ودادكم تشتاقكم * و الى لذيذ لقائكم ترتاح \r\n وا رحمتاه للعاشقين تكلّفوا * ستر المحبة و الهوى فضّاح \r\n بالسرّ ان باحوا تباح دماؤهم * و كذا دماء العاشقين تباح \r\n و اذا هم كتموا تحدّث عنهم * عند الوشاة المدمع السفّاح \r\nتا آنجا كه گويد\r\n فتشبّهوا ان لم يكونوا مثلهم * ان التشبّه بالكرام فلاح \r\n قم يا نديم الى المدام فهاتها * فى كأسها قد دارت الاقداح \r\n من كرم اكرام بدنّ ديانة * لا خمرة قد داسها الفلّاح \r\nگويند سهروردى برسالت نزد سلطان علاء الدين رفت چون پيغام بگزارد سلطان از او پرسيد چكنم كه نجات يابم شيخ فرمود آنچه خداوند با همه بىنيازى و استغناء از تو با تو كرد تو با همه احتياج كه به بندگان او دارى بكن گويند اين سخن چنان در سلطان اثر كرد كه در خواب هم ميگفت خداوندا مرا توفيق آن ده كه با بندگان تو همان كنم كه با من كردى .\r\nابن خلّكان يكى دو داستان براى بيان قلّت عقل او نقل كرده است و بعقيدهء من وجه تسميه خلّكان عذر خواه اوست بويژه به زبان مازندران حق سخن ادا مىشود سپس به علّت قتل او پرداخته و گفته است كه در موقع سلطنت صلاح الدين وى در حلب ميبود پسر ملك فرماندار حلب بفرمان پدر او را طلب كرد و زندانى و روز جمعه سلخ ذى الحجة\r\n\r\n","description":"","footnote":"","page_name":" مقدمه 26 ","page_number":32},
  {"content":"\r\n\r\nسال 587 جنازه او را از زندان بدرآوردند گويند چون مرگ خود را يقين كرد مكرّر ميگفت ارى قدمى اراق دمى و هان دمى فهان دمى .\r\nرساله چهاردهم در نفى حيّز و جهت 211 - 212\r\nاين رساله هم اولين رساله و هم آخرين رساله است با اين توضيح كه نخستين رساله را از كتابهاى مرحوم طباطبائى نسخه‌بردارى نمودم و اثبات آن نفى بنام فخر رازى در حيّز و جهت خود بود درين اواخر ضمن مجموعه‌اى اين رساله دو صفحهء را نيز بنام همان مؤلف يافتم عبارات و اصطلاحات همانند ميبود و مشابه مينمود بگفتهء فقهاء به قصد رجاء آن را نيز ضميمه ساختم و چهارده رساله پرداختم و هرجا مقتضى ديدم و لازم دانستم بنظم و نثر حواشى و به زبان زمان پاورقى نگاشتم 24 قطعه و غزل متجاوز از شصت رباعى بيشتر از يكصد بيت عربى و فارسى كه غالبا از مجاميع كهنه و قديمى استخراج و استنساخ كرده آورده‌ام فهرست قطعه‌ها و غزلها را چون كمتر بود ذيل فهرست مطالب پاورقى يادآورى كرده ولى از رباعيات و ابيات بيم درازى را بعرض عدد و ذكر شماره اكتفا كردم نهفته نگذارم و نگفته نگذرم كه تك شعرها و ابيات زيباى هر دو زبان گاهى كه بموقع صرف شود شيرين‌تر از شعر البنات تازيان خواهد بود\r\n هر كس ز ديار آشنائى است * داند كه متاع ما كجائى است \r\nخيابان سى مترى كوچه سبزوار منزل شخصى سيد محمد باقر سبزوارى\r\nاسفند ماه 1340\r\n\r\n","description":"","footnote":"","page_name":" مقدمه 27 ","page_number":33},
  {"content":"\r\n\r\n\r\nفهرست مطالب پاورقى چهارده رساله\r\nصفحه 11 رواديد ديدار پندارى بيش نيست\r\nصفحه 13 خدا جسم نيست\r\nصفحه 14 - 15 معنى  الرَّحْمنُ عَلَى الْعَرْشِ اسْتَوى  چيست .\r\nصفحه نقل كلام مصنّف از اساس التقديس و بحث مصحّح با عالم سعودى\r\nصفحه اشارهء به بساطت و تركيب تصديق\r\nصفحه 19 - 20 وجود و مراتب آن\r\nصفحه 21 - 22 كان اللّه و لم يكن معه شيئى و گفتار صوفيان\r\nصفحه 23 - 24 برهان انّى و لمّى و سير ابراهيمى\r\nصفحه 25 نقل كلام مصنف از كتاب اربعين وى\r\nصفحه 26 عقل نظرى و عملى\r\nصفحه 28 نقل كلام مصنف از المحصّل و سخن خواجه در نقد المحصّل\r\nصفحه 29 - 30 نياز عقل بدين و احتياج حكما بانبياء\r\nصفحه 31 - 32 تشبيه سفر نفس به سفر شخص - تجلى جمالى و جلالى\r\nصفحه 32 - 33 و خود بتقسيم عقلى به دو قسم منقسم است\r\nصفحه 34 برهان لمّى اشرف است از انّى\r\nصفحه 35 - 36 كل ممكن زوج تركيبى\r\nصفحه 36 - 37 معنى « لا حول و لا قوّة الا باللّه » و معنى قضا و قدر\r\nصفحه 38 - 39 شريعت حقيقت طريقت\r\n\r\n","description":"","footnote":"","page_name":" مقدمه 28 ","page_number":34},
  {"content":"\r\n\r\nصفحه 39 فرمان اعرفوا اللّه باللّه و اشاره بارزش دانش در اسلام\r\nصفحه 41 اختلاف تن و روان و بيگانگى بدن از جان\r\nصفحه 42 سلامت دل ضامن سعادت آدمى است\r\nصفحه 43 - 44 نقل گفتار حكما در ارباب انواع و تأييد آن در اسلام\r\nصفحه 46 - 47 روح و بدن و لذائذ عقلى و حسّى\r\nصفحه 48 - 49 عالم و آدم يا آدم و عالم\r\nصفحه 49 - 50 آيا انسان افضل است يا ملك اختلاف نظر فخر رازى\r\nصفحه 51 نقل سخن فخر رازى و اختلاف معتزله با اهل سنت در شانزده مورد\r\nصفحه 54 - 55 داستان فخر رازى و برهان قاطع باطنيان\r\nصفحه 55 دليل صديقين\r\nصفحه 56 فرق بين ذات و صفت و اسم ذات و صفت و فعل\r\nصفحه 57 فرق بين علم و معرفت\r\nصفحه 58 - 59 عقايد مشبهه درباره خداوند و سخن خواجه در پاسخ پرسش از مذهب شيطان\r\nصفحه 60 - 61 نقل سخنان مصنف از كتاب المسائل الخمسون در قدمت كلام خدا\r\nصفحه 61 اختلاف و تكثر در مفاهيم اسماء خداوندست نه در مصداق\r\nصفحه 62 - 63 قدمت و حدوث كلام خداوند\r\nصفحه 63 - 64 عقايد كرّاميان خرافت و سخافت گفتار\r\nصفحه 65 - 67 نقل سخن امام فخر رازى الحق ما قاله بعض ائمة الدين لا جبر و لا تفويض\r\nصفحه 68 افعال اللّه معلل باغراض نيست و بعقيدهء متكلّمين غرض ايصال نفع است\r\nصفحه 70 - 71 دليل وحدانيّت\r\nصفحه 74 معنى عقبات و پيمودن آنها\r\nصفحه 75 جواب شبهه نقل از نسخه آستان قدس\r\n\r\n","description":"","footnote":"","page_name":" مقدمه 29 ","page_number":35},
  {"content":"\r\n\r\nصفحه 76 معنى مذهب و دين و ملت\r\nصفحه 85 كيفيت حلول روح در بدن و معنى اعرفكم بنفسه اعرفكم بربّه\r\nصفحه 86 - 87 تصحيح عبارت متن و اشارت بمعنى موت خاص و عام و رضاء بقضاء\r\nصفحه 89 آيا فرق بين خوف و خشيت هست يا نه ؟\r\nصفحه 90 تقسيم مردم سه قسمت\r\nصفحه 94 عيادت مولانا از صدر الدين قونوى بنقل از نفحات\r\nصفحه 95 رساله شيخ الرئيس در بيان فوايد دعا و زيارت اوليا\r\nصفحه 97 وصيت اسكندر و تسليت مادر\r\nصفحه 110 - 111 داستان ثمامة بن اشرس و بازديد از تيمارستان\r\nصفحه 112 از باب دويم متن كتاب عقايد فرق المسلمين ترجمه مصحّح است\r\nصفحه 113 - 114 عقايد بعضى از متكلمين و اعتراض به عين القضات\r\nصفحه 115 غفلت از خدا روا نيست\r\nصفحه 117 گلهء مصحّح از فخر رازى بحقيقت عذر خواهى از خوانندگان است\r\nصفحه 118 - 119 اصول الشيعة\r\nصفحه 121 ازل و ابد و سرمد و معنى هر يك\r\nصفحه 122 مؤمن طاق و لطيفه‌هاى او\r\nصفحه 123 - 124 دفاع از هشامين و مؤمن طاق و ارزش مؤمن نزد رئيس مذهب\r\nصفحه 125 اشاره بگفته شهرستانى\r\nصفحه 126 نقل غزلى از نسخه كهنه قديمى در تعريض نسبت بفخر رازى توقيفى بودن اسماء\r\nصفحه 127 وجه تسميه مرجئيان و گفتارى از رابعه عدويه\r\nصفحه 128 نقل سخن نجم الدين كبرى\r\nصفحه 130 نقل مقاله‌اى از خواجه عبد اللّه هروى در نكوهش صوفيان\r\nصفحه 131 حديث معروف ستفترق امّتى على ثلاث و سبعين\r\n\r\n","description":"","footnote":"","page_name":" مقدمه 30 ","page_number":36},
  {"content":"\r\n\r\nصفحه 132 اختلاف عقايد فخر رازى و تجديد نظر در افكار مذهبى\r\nصفحه 133 قيام حسن صباح يا خنجر از پشت سر\r\nصفحه 135 نقل سخن يكتن از دانشمندان اروپا درباره حضرت رسول اكرم صلّى اللّه عليه و آله\r\nصفحه 137 نقل اقوال مسيحيان دربارهء مسيح و تبليغ و ترويج اقانيم\r\nصفحه 138 - 139 گفتار بانوى انگليسى در محفل بانوان و پاسخ آنان بوى\r\nصفحه 139 - 140 زردشت پيغمبر است و زردشتيان اهل كتاب‌اند\r\nصفحه 141 افكار مزدك و اصطلاحات او در راه مبارزه با دين\r\nصفحه 141 - 143 صابيان و عقايد آنان\r\nصفحه 150 تدبير يكتن از پزشكان در معالجه عبد الملك مروان\r\nصفحه 153 - 154 غزل علّامهء فيض در دستور برادرى\r\nصفحه 154 معنى گفتار حضرت مسيح كونوا كالحيّة\r\nصفحه 155 نقل دو غزل از يك نسخه قديمى\r\nصفحه 156 نقل قطعه عربى از شافعى\r\nصفحه 157 - 158 بار نيافتن يكتن از علويان بدربار مأمون و تنبيه دربان\r\nصفحه 160 عدم مطابقت ترجمه با اصل عربى\r\nصفحه 179 جهل بسيط و مركب\r\nصفحه 181 - 182 اقسام دوستى بتشخيص ارسطو\r\nصفحه 183 « المؤمن ينظر بنور اللّه »\r\nصفحه 184 حدس بر دو قسم است\r\nصفحه 191 قوّهء واهمه شيطان جزئى است\r\nصفحه 192 جامعيّت انسان\r\nصفحه 220 - 221 وجه تسميه اشراقيان - رواقيان - مشائيان\r\nصفحه 222 لوازم وجود و لوازم ماهيّت\r\n\r\n","description":"","footnote":"","page_name":" مقدمه 31 ","page_number":37},
  {"content":"\r\n\r\nصفحه 223 تقسيم موجود بممكن و واجب و ممكن بجوهر و عرض و جوهر بجسم و جوهر فرد\r\nصفحه 229 فشار از تحت بفوق و مطايبه\r\nصفحه 231 بيانى شيرين از فخر المحققين در فلسفه طهارت سگ نمكزار\r\nصفحه 234 - 235 تحرير مذاهب متكلمين بقلم ميرسيد شريف جرجانى\r\nصفحه 236 - 237 اثبات و نفى عالم ذر\r\nصفحه 239 نيروى باصره و محلّ آن\r\nصفحه 240 تحقيق و تشبيهى از حكيم سبزوارى مربوط بحس مشترك\r\nصفحه 241 قوهء درّاكه يا كتاب مسطور بيانى از فخر رازى و شيخ رئيس دربارهء روح و بدن\r\nصفحه 249 بيان شيخ الرئيس در معنى جود و بخشش\r\nصفحه 251 - 252 حيات موجودات عاليه و ماه خورشيد شعار مسلمانان اللّه اكبر است\r\nصفحه 255 حب حق و شوق و عشق بكشف حقيقت\r\nصفحه 258 - 259 جبر و اختيار\r\nصفحه 260 انسان و مراتب ادراكات او\r\nصفحه 262 - 263 ارتباط روح و بدن و سرايت احكام هر يك به ديگرى\r\nصفحه 265 عذاب آن عالم بجاى لذات نابجاى اين جهان است\r\nصفحه 267 - 268 پاسخ نگارنده بمؤلف\r\nصفحه 270 تخيّل و تقسيم آن باستحضارى و ابتكارى بر حسب روانشناسى جديد\r\nصفحه 271 - 272 گفتار مشايخ در باب سماع و نقل سخن جنيد\r\nصفحه 280 صورت نوعيّه كدام است\r\nصفحه 281 حيات و نطق موجودات\r\n\r\n","description":"","footnote":"","page_name":" مقدمه 32 ","page_number":38},
  {"content":"\r\n\r\nصفحه 290 بقلم يكى از قدماء تحقيقى دربارهء زمان و انبساط و انقباض آن\r\nصفحه 293 هل اتى على الانسان حين من الدهر و استدلال ببطلان تناسخ\r\nصفحه 305 منعم را در وقت نعمت ديدن آدمى را غرق نعمت مىكند\r\nصفحه 310 ترقى سالك را حدّى نيست\r\n\r\n","description":"","footnote":"","page_name":" مقدمه 33 ","page_number":39},
  {"content":"\r\n\r\n\r\nفهرست غزليات و مقطعات\r\nهى المقادير فما تغنى الحذر 37\r\nچو عكس مفتى و صوفى بصفحه‌اى ديدم 39\r\nآنچه از نقد عمل قلب مرا حاصل بود 66\r\nروز كى چند در جهان خوش باشد 68\r\nيا أيها الانسان اوصيكم 68\r\nهر چه در عالم هويدا شد ز عكس يار شد 70 - 71\r\nگفت يكى خواجه سنائى بمرد 105\r\nاى راحت جان ما از نامه و نام تو 114\r\nعشاق جهان چون صفت عشق شنيدند 114\r\nندا آمد بجان از جان اسرار 125\r\nاى نديده سهيل خود هرگز 126\r\nهرآينه نه همه سال خفته باشد بخت 132\r\nالعالم العاقل ابن نفسه 136\r\nتا كى اندر راه داد و حسرت و ناله شدن 136\r\nمقالى لا يحققه فعالى 144\r\nگيرم كه به خدمت تو اى صدر 144\r\nدوستان شرح پريشانى من گوش كنيد 152\r\nبيا تا مونس هم يار هم غمخوار هم باشيم 153\r\nشب عشاق بىسحر باشد 155\r\nآتش اندر دل شيدا زده‌ام 155\r\nبه قدر الكدّ تكتسب المعالى 156\r\nصبر النفس عند كلّ ملمّ 158\r\nكلى بكلك يا مولاى مشغول 161 - 162\r\nآن كس كه بداند و بداند كه بداند 179\r\n\r\n","description":"","footnote":"","page_name":" مقدمه 34 ","page_number":40},
  {"content":"\r\n\r\n\r\n[ رساله اولى در نفى مكان و جهت 
  ]\r\nبسم اللّه الرّحمن الرّحيم\r\nقال الامام الداعى الى اللّه تعالى فخر الدين محمد بن عمر بن الحسين الرازى\r\nحمد و ثنا مر آن خداى را كه وجوب وجود صفت جلال اوست و افاضت جود بسبب كمال اوست آن خداوندى كه هستى بعد از نيستى در غير او معرف آنكه تأثير او در غير او بايجاد است نه ايجاب و ظهور آثار و احكام و اتقان در مخلوقات او مبين آنكه علم او مبراست از و هم و شك و ظن و ارتياب اگر گوئى كجاست گويم هر چه در جايگه بود محتاج جايگه بود و او از حاجت منزه است و اگر گوئى چگونه است گويم چگونگى درد و معقول بود و دوئى تقاضاى حاجتمندى كند بيكى و او از حاجت مقدس است و اگر گوئى چرا گويم چرائى طلب علت بود وعلت جز در ممكن معقول نبود و او از حاجت بىنيازست و اگر گوئى كى بود گويم كى بودن تقاضاى گذشتن و آمدن كند و آن جز صفت محدث محتاج نبود و و او از حاجت مبراست پس چون در بحار اسرار معارف الهى و اوج جلال نامتناهى تأمل كرده شود و به اندازه طاقت بشريت و سير خطوات انسانيت تدبّر و تفكّر در وجود آيد معلوم گردد كه غايات اوهام و نهايات افهام جز اين قدر نيست كه اللّه الغنى و انتم الفقراء « 1 » شرح صفت استغناست و غنا نعت جلال اوست و هر چه صفت افتقار است با غناء او از آن منزّه است كمال او سبحان ربك رب العزّة عما يصفون و سلام على المرسلين و الحمد للّه رب العالمين و تحيات و صلوات بر مرقد و مشهد محمد صلوات اللّه عليه باد و بر اهل بيت و ياران و خاندان او و سلم تسليما كثيرا .\r\nاما بعد دوستى از اخوان صفا و خلان وفا از من درخواست كرد تا در مسألهء نفى جهت از ذات خداوند تعالى سخنى چند ملخص تقرير كنم و آنچه وجوه خصومت هست\r\n\r\n\r\n","description":"","footnote":"\r\n( 1 ) يا أيها الناس انتم الفقراء الى اللّه و اللّه هو الغنى مقصود مؤلف است . هر چند كه در اينجا تصريح بعنوان قرآن ندارد ولى در كتابهاى ديگر هم كه قال اللّه گفته است به همين صورت آورده و نقل كرده است\r\n","page_name":" 1 ","page_number":41},
  {"content":"\r\n\r\nبىميل مداهنت بياورم اين فصول از جهت اين نبشتم و آن كه حاصل سخن بود از جانبين بياوردم ايزد تعالى اين كلمات را سبب استيجاب « 1 » درجات نجات كناد و از خطا و زلل « 2 » قلم و دل را نگاه دارد بمنّه و كرمه .\r\n\r\nفصل نخستين [ در نفي جهت 
  ]\r\nجماعتى ميگويند كه هر چه موجود بود او را شكلى و مقدارى و حدّى بايد و هر چه چنين نبود او خود موجود نبود بدان كه اين سخن باطل است و ما را بر بطلان اين سخن دلايل بسيار است .\r\nبرهان نخستين آنست كه هيچ شك نيست كه زيد و عمرو و جملهء اشخاص انسانى در معنى حقيقت انسانيت يكىاند و تفاوت كه هست بصفات ديگرست ماوراى معنى انسانيت كه قدر مشترك است و چون اين معلوم شد گويم آن معنى كه حقيقت انسانيت است و او يك معنى است اگر گوئى دراز است بايد كه كوتاه انسان نبود و اگر گوئى كوتاه است بايد كه دراز انسان نبود و اگر شرط آن حقيقت آنست كه بيرون عالم باشد بايد كه آنچه اندرون عالم باشد انسان نبود و اگر شرط آن حقيقت آنست كه اندرون عالم بود بايد كه بيرون عالم انسان نبود و چون هم دراز و هم كوتاه و هم داخل عالم و هم خارج عالم انسان است معلوم شد كه انسان از آن روى كه انسان است نه دراز است و نه كوتاه و نه خارج عالم و نه داخل عالم پس درست شد كه ما حقيقتى معلوم ميتوانيم كرد كه آن حقيقت را شكلى معين و مقدارى معين و مكانى معين نبود پس آنچه خصم گفت هر چه او را شكلى معين و مقدارى معين و حيّزى معين نبود او موجود نبود اين سخن باطل است .\r\nبرهان دوم آنست كه هر كس بيقين و علم جلى ميداند كه او را قوت بينائى و قوت شنوائى و قوّت تخيّل و قوت تعقّل هست و البته قوّت تخيّل و توهّم تخيّل و توهّم نتواند كردن كه آن قوت تخيّل و توهّم چگونه است دراز است يا كوتاه بزرگ است يا كوچك پس قوت تخيل و توهم گواهى دهنده است بر آنچه روا بود كه چيزى كه وهم و خيال او را\r\n\r\n\r\n","description":"","footnote":"\r\n( 1 ) - بمعنى استحقاق و لزوم است .\r\n( 2 ) - لغزش .\r\n","page_name":" 2 ","page_number":42},
  {"content":"\r\n\r\nدر نتواند يافتن موجود بود پس اگر همه چيزى متخيّل و متوهّم بودى بايستى كه خيال و وهم نبودى و چون اين سخن باطل است معلوم شد كه هيچ محال نيست كه چيزى موجود بود و اگر چه خيال و وهم او را در نتواند يافت و حقيقت او در تحت تصرف خود نتواند آوردن .\r\nبرهان سوم آنست كه هيچ شك نيست كه ما هر موجودى را تقسيم ميتوانيم كرد بدان كه گوئيم يا مشار اليه بحسب الحس بود يا نبود و اين تقسيم معقول عقل است و خصم ميگويد هر چه مشار اليه بحسب الحس نبود او ممتنع الوجود بود پس اگر موجودى كه مشار اليه بحسب الحس نبود معقول عقل نبود پس محال باشد بر وى حكم كه او محال الوجود است زيرا كه هر چه تصور او در عقل حاضر نباشد حكم كردن بامتناع يا به صحت او محال بود پس معلوم شد كه تصور موجودى كه او مشار اليه بحسب الحس نبود اينچنين تصور ممتنع نيست بلكه نفى و اثبات اين قسم از اقسام موجودات موقوف باشد بر دليل اگر بدليل درست شود اعتراف بايد كرد و الا توقف كردن اولى است .\r\nبرهان چهارم آنست كه هرچه امتناع او ببديههء عقل معلوم باشد روا نبود كه عقلا را در صحت و امتناع او مخالفت باشد ما مىبينيم كه اكثر فرق عقلا را اتفاق است بر اثبات موجودى منزّه از جهت و از اشارات حس پس معلوم شد كه امتناع وجود اين چنين موجود ببديههء عقل معلوم نيست بلكه اثبات و نفى او موقوف دليل باشد و از اين عجب‌تر آنست كه جملهء فلاسفهء ميگويند نفس انسانى موجودى است نه متحيّز و نه قائم بمتحيّز و جماعتى بسيار از فرق متكلمان با ايشان در اين مذهب موافقت كرده‌اند و اگر امتناع اين قسم از موجودات ببديهه عقل معلوم بودى اتفاق اكثر محققان و فرق عقلا بر اثبات او محال بودى .\r\nبرهان پنجم آنست كه چون ماهيات اشياء تصور كنيم آن ماهيات را نه مكان باشد و نه شكل و نه مقدار مثلا ما دانيم كه حقيقت وجوب چه بود و حقيقت امكان چه بود و حقيقت امتناع چه بود پس ما حقيقت وجوب و امكان و امتناع تصور كرده‌ايم و بيقين بديهى ميدانيم كه حقيقت وجوب و امكان معنى و شكل معين و مقدار معين نيست بلكه وصف ماهيت وجوب و ماهيت امكان و ماهيت امتناع به مكان و شكل و مقدار باطل است در بداهت عقول\r\n\r\n","description":"","footnote":"","page_name":" 3 ","page_number":43},
  {"content":"\r\n\r\nپس معلوم شد كه ما توانيم كه بعقل چيزى تصور كنيم چنان كه آن چيز را نه مكان بود و نه شكل و نه مقدار .\r\nبرهان ششم هيچ شكى نيست كه ما معنى بىجهتى و بىاشارتى را تعقل ميتوانيم كرد زيرا كه اگر حقيقت اين معنى متصور نبودى ما را حكم كردن بر چيزى كه او با جهت است يا بىجهت محال بودى و چون درست شد كه هيأت بىجهتى و بىاشارتى معلوم ميتوانيم كردن گوئيم معنى بىجهتى و بىاشارتى هرآينه خالى باشد از جهت و و از اشارت و الا لازم آيد كه بىجهت با جهت بود و بىاشارت با اشارت بود و اين جمع نقيضين باشد و اين محال است پس پيدا شد از مجموع اين براهين قاطعه كه ما توانيم چيزى تعقل كنيم كه آن چيز نه در مكان باشد و نه در جهت و نه مشار اليه بحسب الحس بود .\r\nو بدان كه غرض ما از تقديم اين فصل آنست كه خصم ميگويد كه تعقل كردن چيزى كه او نه در عالم بود و نه در بيرون عالم بود و نه بعالم متصل و نه از عالم منفصل بود محال است و چون ما بدين برهان قاطع درست كرديم كه تعقل مثل اين موجود ممتنع نيست اين دعوى كه خصم كرده بود باطل شد و معلوم گشت كه سخن در نفى و اثبات اينچنين موجود بنا بر دليل عقلى باشد اگر دليل قائم شود بر اثبات اثبات بايد كردن و الا فلا .\r\n\r\nفصل دوم [ در نفي مكان 
  ]\r\nدر اثبات آنكه ذات بارى تعالى منزه است از مكان و جهت و ما را بر اين براهين بسيار است .\r\nبرهان نخستين آنست كه اگر بارى تعالى در جهت باشد و هيچ شك نيست كه عالم در جهت است پس هم بارى تعالى و هم عالم در جهت باشد و هر دو چيز كه در جهت باشند يا متباين باشند يا متحاذى و علم به صحت او ضرورى است و چون چنين باشد از سه حال بيرون نباشد يا ذات بارى تعالى بزرگتر از عالم بود يا مساوى يا كمتر از عالم اگر بزرگتر از عالم بود بعضى از ذات بارى تعالى كه در برابر مقدار عالم بود غير آن مقدار بود كه زايد بود بر مقدار عالم پس ذات بارى تعالى متجزّى و متبعّض بود و اين محال است و اما اگر ذات بارى تعالى مساوى ذات عالم بود چون عالم قسمت‌پذير بود ذات بارى تعالى هم\r\n\r\n","description":"","footnote":"","page_name":" 4 ","page_number":44},
  {"content":"\r\n\r\nقسمت‌پذير بود زيرا كه هر دو چيز كه در مقدار برابر باشند اگر يكى قسمت‌پذير بود لا محاله دوم هم قسمت‌پذير بود پس معلوم شد كه برين تقدير لازم آيد كه ذات بارى تعالى قسمت‌پذير بود اما اگر ذات بارى تعالى كوچكتر باشد از مقدار عالم از دو حال بيرون نباشد يا در كوچكى به حد جوهر فرد و جزء لايتجزّى بود يا از آن بزرگتر بود اگر در كوچكى به حد جوهر فرد و جزء لايتجزّى بود اين باطل است باتفاق جمله عقلا زيرا كه به نزديك خصم خداوند تعالى منزّه است از آنكه در صغيرى و حقيرى چنين باشد و به نزديك غير خصم هم محال است پس معلوم شد كه اين قول باتفاق عقلا باطل است و مردود و اما اگر گويد كه از جوهر فرد بزرگتر است و از جمله عالم كوچكتر است بر اين تقدير هم لازم آيد كه منقسم بود زيرا كه هر چه مشار اليه بحسب الحس بود و از جوهر فرد بزرگتر بود اقل مراتب آن باشد كه دو بار چند يك جوهر فرد بود و چون چنين باشد منقسم و متبعّض و متجزّى بود پس معلوم شد كه اگر ذات بارى تعالى در جهت و مكان و حيّز باشد منقسم و متبعض بود و اين باطل است پس بودن بارى تعالى در مكان و جهت محال بود .\r\nسؤال اگر قايلى گويد دليل چيست بر آنكه ذات بارى تعالى منقسم و متبعض و متجزى نيست .\r\nجواب برهان بر بطلان اين سخن از وجوه است .\r\nبرهان اول آنست كه اگر منقسم بود و متبعّض و متجزّى بود ذات او محتاج هر يك از اجزاء بود زيرا كه در بديهه عقل معلوم است كه مركب محتاج هر يك از مفردات خود بود و هيچ شك نيست كه كل غير هر يك از اجزا خود بود پس مركب هرآينه محتاج غير خود باشد و هر چه محتاج غير بود او ممكن الوجود لذاته بود و هر چه ممكن الوجود لذاته بود او محدث باشد پس لازم آيد كه ذات بارى تعالى محدث بود و اين محال است .\r\nبرهان دوم بر آنچه ذات بارى تعالى قسمت‌پذير نيست آنست كه اگر ذات او مركب باشد از اجزا و ابعاض آن اجزا يا متماثل باشند در ماهيت يا مختلف باشند در ماهيت اگر متماثل باشند در ماهيت هرچه بر يكى روا باشد بر دوم هم روا باشد پس ذات او هم مركب بود يك بر بالا و دوم در زير باشد و چون آن اجزاء متماثل باشند آنچه بر بالا بود در عقل جايز بود كه در زير بود و آنچه در زير بود جايز بود كه بر بالا بود و چون اين درست باشد هرآينه\r\n\r\n","description":"","footnote":"","page_name":" 5 ","page_number":45},
  {"content":"\r\n\r\nاختصاص بعضى اجزاء به بالا و بعضى اجزاء به زير با آنچه در عقل جايزست كه بر خلاف آن باشد هرآينه از براى تخصيص مخصّص و ترجيح مرجّحى باشد پس درست شد كه اگر ذات بارى تعالى مركب باشد از اجزاء هرآينه محتاج مؤلفى و مركبى باشد و چون اين محال است معلوم شد كه اين قسم باطل است .\r\nو اما قسم دوم و آن است كه گويند ذات بارى تعالى مركب است از اجزاء كه هر يك از آن اجزاء مخالف آن ديگر باشد بماهيت اين سخن هم باطل است زيرا كه چون چنين فرض كرده شود هر يك جزء از آن اجزاء مماس جزوى باشد بيمين خود و مماس جزوى ديگر باشد بيسار خود پس آن جزو كه ممسوس جزو يمين بود روا بود كه ممسوس جزء يسار بود و آنچه ممسوس يسار بود روا بود كه ممسوس يمين بود و چون چنين بود تفرق بر افراد جايز بود و چون چنين باشد اجتماع آن اجزاء در عقل جايز بود و افتراق آن اجزاء هم جايز پس حصول اجتماع بد لا عن الافتراق هرآينه از براى تاثير مؤثرى باشد و ترجيح مرجحى پس همان سخن لازم آيد كه اگر ذات بارى تعالى مؤلّف باشد از اجزاء و ابعاض لازم آيد كه او محتاج مؤلّف و مركّب و اين محال است .\r\nو ايضا چون اجزاء قابل اجتماع و افتراق بود هرآينه خالى نبود از آن اجتماع و افتراق و باتفاق اجتماع و افتراق محدث‌اند و هر چه خالى نبود از محدث هم محدث بود پس لازم آيد كه ذات بارى تعالى محدث بود و اين محال است .\r\nبرهان سيم بر آنچه ذات بارى تعالى مركب نيست از اجزاء و ابعاض آنست كه اگر مركب بود از اجزاء و ابعاض از دو حال بيرون نبود يا آن اجزاء متناهى بود در عدد يا متناهى نبود در عدد اگر متناهى بود در عدد اختصاص آن اجزاء بدان عدد دون از زايد و از ناقص هرآينه از براى مخصّصى و موجدى باشد و چون چنين باشد محدث و آفريده بود و اگر نامتناهى بود در عدد و اين محال است زيرا كه هر مقدار كه موجود بود قابل زيادت و نقصان بود و هر چه قابل زيادت و نقصان بود نامتناهى نبود .\r\nبرهان چهارم بر آنچه ذات بارى تعالى مركب نيست از اجزاء و ابعاض آنست كه اگر ذات بارى تعالى مركب باشد از اجزاء و ابعاض از دو حال بيرون نبود يا بجمله اجزاء يك عالم بود و يك قدرت و يك ارادت قائم بود يا بهر يكى از آن اجزاء علمى على حده\r\n\r\n","description":"","footnote":"","page_name":" 6 ","page_number":46},
  {"content":"\r\n\r\nو قدرتى على حده و ارادتى على حده قائم بود اما قسم اول باطل است زيرا كه لازم آيد كه يك صفت قائم باشد بمحل‌هاى بسيار و اين محال است و آن قسم دوم هم باطل است زيرا كه لازم آيد كه هر يك از آن اجزاء ذاتى باشد قديم موصوف بعلم و قدرت و ارادت پس هر يك خدائى باشد على حده و از اين قول تعدد آلهه لازم آيد و اين محال است پس از مجموع اين دلايل معلوم شد كه ذات بارى تعالى منزه است از آنكه مركب باشد از اجزاء و ابعاض و در پيش درست كرديم كه اگر ذات بارى تعالى در حيز و مكان و جهت باشد هرآينه مركب باشد از اجزاء و ابعاض پس بدين برهان قطعى معلوم شد كه ذات بارى تعالى منزّه است از آنكه مخصوص باشد به مكان و حيز و جهت .\r\nبرهان دوم بر آنكه بارى تعالى در مكان و جهت نيست آنست كه اگر بارى تعالى در حيز و جهت باشد از سه حال بيرون نبود يا از همه جهات نامتناهى بود و يا از بعض جهات جهات متناهى بود و از بعض نامتناهى و يا از همه جهات متناهى و اين هر سه قسم باطل است پس اختصاص بارى تعالى به مكان و جهت باطل باشد اما بطلان قسم اول و دوم بيك برهان است و آن آنست كه وجود بعد نامتناهى محال است و برهان آن اينست كه اگر بعد نامتناهى فرض كنيم و بعد ديگر متناهى در موازات او فرض كنيم و چون اين بعد متناهى از موازات بمحاذات هرآينه در بعد نامتناهى نقطه‌اى پديد آيد كه آن نقطهء نقطه اول محاذات باشد لكن اگر بعد نامتناهى بود حدوث نقطهء اول محاذات محال باشد زيرا كه هر نقطه را كه گويند كه نقطهء اول محاذات اوست نقطه‌اى از بالاى او يافته شود كه نخستين محاذات با وى بوده باشد و چون اثبات بعد نامتناهى با اين محال باشد بايد كه اثبات بعد نامتناهى خواه از همه جوانب خواه از بعضى جوانب محال باشد اينست برهان قاطع بر آنچه بارى تعالى محال است كه نامتناهى بود از همه جوانب يا از بعض جوانب\r\nبرهان ديگر بر آنچه روا نبود كه نامتناهى بود از همه جهات زيرا كه چون چنين بود پس هيچ جهت از جهات از ذات او خالى نبود پس عالم مداخل ذات وى بود پس لازم آيد كه خداوند تعالى و تقدس با قاذورات و نجاسات آميخته بود تعالى اللّه عن ذلك علوا كبيرا .\r\nو اما قسم دوم و آن آنست كه ذات بارى تعالى نامتناهى بود از يك جانب و متناهى بود از جانب ديگر و اين هم باطل است زيرا كه حقيقت ذات او يكى است پس آن جانب\r\n\r\n","description":"","footnote":"","page_name":" 7 ","page_number":47},
  {"content":"\r\n\r\nكه متناهى است و آن جانب كه نامتناهى است هر دو حقيقت يكى باشند پس همچنانكه اين جانب متناهى است و آن جانب نامتناهى در عقل روا بود كه آنچه نامتناهى است متناهى بودى و آنچه متناهى است نامتناهى بودى اختصاص يك جانب بنهايت و دوم جانب بلا نهايت هرآينه از براى تخصيص مخصّصى و ترجيح مرجّحى باشد و آن محدث و آفريده بود تعالى اللّه عن ذلك علوا كبيرا .\r\nو اما قسم سوم و آن آنست كه ذات بارى تعالى متناهى باشد از همه جوانب اين محال است از دو وجه .\r\nوجه اول آنست كه هر چه چنين بود بالاى او از وى خالى باشد و همچنانكه در عقل رواست كه هر چه آنجا بود كه هست در عقل روا بود كه بالاتر بود بلكه هر چه در مكان و جهت باشد هر چند فوقيت او بيشتر بود بنعت كمال نزديك‌تر بود و چون درست شد كه بودن او در آن مكان معين رواست و بودن او بالاتر هم رواست هرآينه ترجيح يك مكان معين دون آنچه بالاتر است از براى مرجّحى و مخصّصى باشد و هر چنين باشد محدث بود تعالى اللّه عن ذلك علوا كبيرا .\r\nوجه دوم - مذهب خصم آنست كه خداى تعالى فوق همه چيزهاست و هيچ چيز فوق او نيست و اگر ذات بارى متناهى باشد از همه جوانب لازم آيد كه آن خلاء كه بالاى او بود فوق او بود پس خداى تعالى تحت چيزى باشد بوقوع يا بامكان وقوع و اين باتفاق همه محال است .\r\nبرهان سيم بر آنچه بارى تعالى منزه است از مكان و جهت كه هر چه مشار اليه بحسب الحس بود يا هم چند جوهر فرد باشد يا از وى بزرگتر باشد قسم اول باطل است زيرا كه در غايت صغيرى و حقيرى باشد و اين باتفاق كل عقلا باطل است و قسم دوم هم باطل است زيرا كه هر چه مشار اليه بحسب الحس بود روا بود كه از جوهر فرد بزرگتر بود يا دو بار چند يك جوهر فرد بود يا بيشتر و بر هر دو تقدير منقسم و متبعّض بود و آن بر خداى تعالى محال بود و اين برهان ملخص است از برهان اول و تمامت تقرير او آنست كه از پيش گفته شد .\r\nبرهان چهارم اگر در مكان و حيز بود يا از مكان و حيز بيرون تواند آمدن يا\r\n\r\n","description":"","footnote":"","page_name":" 8 ","page_number":48},
  {"content":"\r\n\r\nنتواند اگر تواند كه بيرون آيد پس هم حركت و هم سكون بر وى روا بود و خالى نبود از حركت و سكون و اين هر دو محدث‌اند و هر چه خالى نبود از محدث هم محدث بود پس لازم آيد كه ذات بارى تعالى محدث بود تعالى اللّه عنه .\r\nاما قسم دوم و آن آنست كه گويند نتواند كه از مكان خود بيرون آيد و اين قسم هم باطل است از دو وجه اما وجه اول آنست كه هر زنده‌اى كه در مكان باشد و او نتواند از مكان خود جنبيدن او همچون شخصى بود كه مفلوج عاجز يا چون شخصى بود بند بر نهاده و اين صفت نقص باشد و صفت نقص بر خداى تعالى روا نباشد .\r\nاما وجه دوم آنست كه اگر خصم روا دارد كه ذات بارى تعالى مختص باشد به جهتى چنان كه مفارقت او از آن جهت محال باشد پس چرا روا ندارد كه بعضى ذوات باشند كه مختص باشند به جهت تحت يا به جهت يمين يا به جهت شمال عالم چنان كه حركت برايشان محال است و اگر اين روا بود دليل حدوث عالم در آن ذوات مطّرد نبود و بدين طريق خصم قطع نتواند .\r\nبرهان پنجم زمين كرى پس اگر بارى تعالى در جهت باشد لازم آيد كه در جهت تحت باشد و اين باتفاق جمله عقلا باطل است پس بايد كه آفريدگار در جهت و مكان نباشد .\r\nاما برهان آنكه زمين كرى است كه ما كسوف قمرى معين رصد كرديم اهل چين اول آن كسوف در اول شب يافتند و اهل اندلس اول آن كسوف در آخر شب يافتند پس معلوم شد كه آن ساعت كه اول شب است در چين عين آن ساعت آخر شب است در اندلس و اگر زمين كرى نباشد اين محال بود اما برهان آنكه چون كرى باشد اگر خداى تعالى در جهت باشد لازم آيد كه در جهت تحت باشد و هر دو شخص كه بر جانب راست زمين باشند چنان كه ميان ايشان نصف قطر زمين باشد هرآينه قدم اين دو مرد در برابر يكديگر بود و هر چه فوق يكى باشد تحت آن دوم باشد و چون اين درست شد اگر بارى تعالى بر فوق ما باشد هرآينه در تحت آن قوم باشد كه بدان - جانب زمين باشند و اگر فوق ايشان باشد هرآينه در تحت ما باشد و چون محال است\r\n\r\n","description":"","footnote":"","page_name":" 9 ","page_number":49},
  {"content":"\r\n\r\nكه بارى تعالى تحت مخلوقى باشد باتفاق بايد كه از مكان و جهت منزّه و مقدّس و - بىنياز بود .\r\nبرهان ششم اگر بارى تعالى در جهت باشد آن جهت يا موجود بود يا معدوم اگر معدوم بود نفى محض و عدم صرف باشد و بودن هست در نيست محض محال باشد و اگر آن جهت موجود بود يا قديم بود يا محدث و باطل است كه قديم باشد از دو وجه وجه اوّل آنست كه جهت اگر هرآينه او را طولى و عرضى و عمقى باشد و او مركّب بود از اجزاء و هرچه مركّب باشد ممكن و محدث بود پس محال باشد كه قديم بود اما وجه دوم آنست كه متمكن محتاج مكان بود امّا مكان محتاج متمكن نبود زيرا كه باتفاق متكلّمان خلأ جايز است پس لازم آيد كه جهت وجودى باشد قديم مستغنى از ذات بارى تعالى و ذات بارى تعالى محتاج وى باشد و مستغنى بخدائى اولى باشد و محتاج بمحدثى و مخلوقى اولاتر و اينهمه محال است و اما اگر گويند كه جهت محدث است پس گوئيم چون محدث باشد و باتفاق اللّه قديم است پس وجود اللّه تعالى مقدم بوده باشد از جهت و هر چه از جهت لذاته مستغنى بوده باشد از ازل تا ابد محال بود كه در ابد محتاج شود زيرا كه چيزى كه از چيزى مستغنى بوده باشد محال بود كه محتاج آن چيز شود پس پيدا شد كه بودن بارى تعالى در جهت محال باشد اگر سائلى گويد نه جسم موجود است در جهت امّا آن جهت موجود متحقّق در خارج الاذهان نيست كه اگر جهت موجود بودى خارج الاذهان يا جوهر بود يا عرض اگر جوهر باشد تسلسل لازم آيد و اگر عرض بود دور لازم آيد زيرا كه چون عرض در جوهر باشد ( بدان قائم بود ) : و اگر جوهر در عرض باشد هرآينه دور باشد پس معلوم شد كه جهت موجودى نيست خارج الاذهان با آنكه باتفاق اجسام حاصل است در جهت پس چرا روا نبود كه بارى تعالى موجودى باشد در جهت اگر جهت را خارج الاعيان وجود نبود . جواب امّا آنچه گفتيم اگر جهت معدوم محض باشد بودن چيزى در وى محال باشد اين مقدمه بديهى است زيرا كه معدوم محض و سلب صرف است و او را نه تعين باشد نه تمييز و چون چنين باشد محال بود كه ظرف موجودى بود اما اجسام ما ميگوئيم كه همه اجسام البتّه در جهت\r\n\r\n","description":"","footnote":"","page_name":" 10 ","page_number":50},
  {"content":"\r\n\r\nو مكان و حيّز باشد مشار اليه بحسب الحسّ بود بر وجهى كه بحسب آن اشارت بعضى جوانب او از جانبها متميّز شود پس اگر مراد شما بر آنچه آفريدگار تعالى در جهت است اينست پس حاصل سخن اين شود كه شما ميگوئيد كه ذات بارى تعالى متحيّز است و مركب از اجزاء و ابعاض و ما اين مذهب را باطل كرديم و از اين حرف معلوم گشت كه اثبات مكان و جهت كردن عين اثبات اجزاء و ابعاض كردن است تعالى اللّه عن ذلك علواً كبيرا « 1 » .\r\n\r\n\r\n","description":"","footnote":"\r\n( 1 ) - ظواهر برخى از آيات و ظهور بعضى از روايات كه مفسر آنها كعب الاحبار و مبين اينها ابو هريره هستند سبب آن شده كه اين گونه افكار بدبختانه بنام عقايد مسلمين در كتابها نوشته و مورد پرسش و پاسخ واقع گردد ولى من بجاى نقل اقوال سؤال ميكنم  لا تُدْرِكُهُ الْأَبْصارُ وَ هُوَ يُدْرِكُ الْأَبْصارَ  مگر ؟ نقطهء ابهامى دارد بلى ! فانها لا تعمى الابصار و لكن تعمى القلوب مصنف تجويز ديدار خدا ( العياذ باللّه ) مىكند ولى در جهت بودن خدا را روا نميداند در كتاب اربعين با نيروى بيان اصرار ميورزد كه سخن خود را بكرسى بنشاند در مقام رد دلايل مخالفين خود از اهل سنت كه در مقام بيان عذر از طرف موسى بن عمران گفته‌اند اينكه گفت رب ارنى انظر اليك بر حسب اصرار قوم بود و گرنه موسى ميدانست كه خدا ديدنى نيست ولى چون ملت يهود به او گفتند لن نو من لك حتى نرى الله جهرة و خدا هم او را منع فرمود و دلالت آن بر منع قوم موسى بيشتر است فخر رازى گويد خداوند منع نكرد بلكه تعليق به شرط نمود و آن شرط هم شرط جايزى بود كه عبارت از استقرار كوه باشد و چنانچه اين سؤال نابجا بود موسى نبايد طرح نمايد چنان كه وقتى گفتند اجعل لنا الها كمالهم آلهة در مقام منع و ملامت بر آمد و آنان را بجهل و نادانى شماتت كرد و قال انكم قوم تجهلون و عجب اينجاست كه دعوى اجماع بر جواز رؤيت مىكند با اينكه گروه بسيارى مخالف هستند كه مصنّف نقل اقوال و بيان دلايل آنها در نفى رؤيت بطور تفصيل مىكند و در فصل چهارم اختلاف نظر اهل سنت را درباره اينكه نظر اگر با حرف الى متعدى شد آيا ملازم رؤيت خواهد بود يا نه گويد محققان اقتران الى را به نظر ملازم رؤيت ندانسته‌اند و بيست و پنج دليل دارند و يكى از آنها را كه داراى لغات و عبارات فارسى است در ميان جمله‌هاى تازى زيبائى مخصوص به خود گرفته و چون شير در شكر آميخته بقيه حاشيه در صفحه بعد\r\n","page_name":" 11 ","page_number":51},
  {"content":"\r\n\r\nبرهان هفتم اگر ذات اللّه تعالى در حيّز و جهت باشد يا در يك حيّز باشد يا در حيّزهاء بسيار اگر در يك حيّز باشد اين محال باشد زيرا كه هر حيّز كه در جهت فوق فرض شود بالاى آن حيّز حيّزى ديگر باشد كه آن حيّز بصفات فوقيّت اولاتر باشد پس بودن در آن حيّز تحت اولاتر نباشد از بودن در آن حيّز فوق الّا از براى تخصيص مخصّصى و هر چه چنين باشد محدث بود و اگر در حيّزهاى بسيار بود از دو حال بيرون نبود يا يكى باشد قسمت‌ناپذير كه آن چيز بعينه هم در اين حيّز بود و هم در آن حيّز دوم و هم در آن حيّز سوم يا در هر حيّزى جزوى باشد على حده اما قسم اوّل باطل است زيرا كه محال بود كه يك چيز در حيّزها و مكانهاى بسيار دفعة واحدة باشد همچنانكه يك جسم در دو مكان محال است اينهم محال بود .\r\nاما قسم دوم موجب آن باشد كه ذات بارى تعالى مركب باشد از اجزاء و ابعاض تعالى اللّه عن ذلك و ايضا چون فضيلت در فوقيت است و نقصان در آن تحت كه باشد پس گوئيم از دو حال بيرون نباشد يا ذات بارى تعالى از جهت فوق متناهى بود يا متناهى نبود اگر متناهى باشد از جهت فوق پس احياز نامتناهى خالى فوق ذات او باشد پس ذات او تحت آن حيّزها بود پس فوق مطلق نبود و اين به نزديك شما محال است و ايضا اگر چنين باشد لازم آيد كه از جملهء اجزاء ذات آنچه فوق بود سطح بالائين بود و هر چه جز از\r\n\r\n\r\n","description":"","footnote":"\r\nبقيهء حاشيه از صفحهء قبل\r\nمىآورم الحجة الثالثة عشر انّ النظر معناه بالفارسية ( نگريستن و الرؤية معناه بالفارسية ( ديدن و الفرق بين قولنا ( نگريستن و بين قولنا ( ديدن ) معلوم فى الفارسية بالبداهه فانهم يقولون ( بسيار نگريستم و البتة نديدم ) و آخرون يقولون ( بسيار نگريستم و آخر نديدم ) و معلوم انهم يريدون بقولهم ( نگريستم ) تحريك الحدقة الى تلك الجهة التى يعتقدون حضور المرئى فيها و ذلك يحقق ما قلناه و در دليل نوزدهم گويد نظر را بمعنى انتظارهم گرفته‌اند باز استدلال بجمله فارسى كرده گويد هذا الاستعمال ايضا حاصل فى - الفارسية فانهم يقولون فيمن يطمع فى امر يتوقعه ( فلان را چشم بر فلان كار است و نظر او بر فلان كار است و فلان‌كارى را مينگرد و سپس گويد ايرانىها ميگويند نظر من در اين كار بشماست اول خدا دويم شما . دانشمندان مقصود نگارنده را از نقل جملهء اخير دريابند\r\n","page_name":" 12 ","page_number":52},
  {"content":"\r\n\r\nآن سطح بالائين بود همه تحت باشد و تحت ناقص بود پس اگر ذات بارى تعالى تحت بود ناقص بود تعالى اللّه عن ذلك .\r\nاما قسم سيم و آن آنست كه گويند ذات بارى تعالى در جهت فوق نامتناهى است و اين هم محال است زيرا كه بر اين تقدير هر جزء كه در ذات بارى فرض كرده شود بالاى او جزئى ديگر يافته شود و چون چنين باشد هيچ جزو از اجزاء ذات او فوق مطلق نباشد بلكه همه تحت باشد و تحت بودن صفت نقصان است پس جملهء اجزاء ذات بارى تعالى ناقص باشد تعالى اللّه عن هذه الاباطيل و المحالات علوا كبيرا پس معلوم شد كه خداى منزّه است از آنكه در مكان و جهت باشد و باللّه التوفيق . « 1 »\r\n\r\n[ بيان شبهات و جواب آنها 
  ]\r\nاما شبهات خصم از وجوه است .\r\nشبهت نخستين آنست كه ذات بارى تعالى قائم است بنفس و اجسام عالم قائم بنفس و هر دو موجود قائم بنفس كه فرض افتد يا متّصل باشند يا منفصل و جز از اين دو وجه معقول نبود پس معلوم شد كه ذات بارى تعالى يا متّصل بود بعالم يا منفصل بود از عالم .\r\nشبهت دوم آنست كه اتفاق است ميان ايشان و اهل سنت كه بارى تعالى ديدنى است و هر چه را ببينند هرآينه در جهت باشد .\r\nشبهت سيم كه باتفاق جوهر در مكان و جهت است و در مكان بودن او از براى آنست كه او قائم بنفس است و اللّه تعالى قائم بنفس است پس بايد كه در مكان و جهت باشد .\r\n\r\n\r\n","description":"","footnote":"\r\n( 1 ) - چنان كه در قرآن شريف آياتى است كه ظواهر آن دلالت بر اثبات اعضا و جوارح دارد ولى از آنجا كه دلايل قطعيّه و يقينيه داريم جسم بودن خدا را محال ميدانيم كراميّه آياتى در قرآن ديده‌اند و اخبارى بنقل آورده‌اند و به اين آيات و راويات اثبات مكان و جهت كرده‌اند مثلا دليل مركب از عقلى و نقلى آنها داستان معراج است ثم دنى فتدلى فكان قاب قوسين او ادنى و ازين دنو جهت فهميده‌اند و عجب‌تر آنكه بگفتهء فرعون استناد جسته‌اند آنجا كه ميگويد يا هامان ابن لى صرحا لعلى ابلغ الاسباب اسباب السموات فاطلع الى إله موسى در صورتى كه اين قدر بايد بدانند كه اين ظواهر آيات و روايات در مقابل آيات بينات و دلايل مسلمات احتمالى بيش نيست و دليل احتمالى در برابر برهان عقلى ناچيز است بىشك اين آيات بر ظواهر مقصور نيست و ظاهر مقصود نبود .\r\n","page_name":" 13 ","page_number":53},
  {"content":"\r\n\r\nشبهت چهارم خلق عالم را مىبينيم كه در وقت دعا دست بسوى آسمان برمىدارند پس بايد كه اللّه تعالى در جانب فوق باشد .\r\nشبهت پنجم آنست كه لفظ فوق در قرآن آمده است  وَ هُوَ الْقاهِرُ فَوْقَ عِبادِهِ  و جاى ديگر  يَخافُونَ رَبَّهُمْ مِنْ فَوْقِهِمْ  و جائى لفظ الى آمده است و  أَنَّ إِلى رَبِّكَ الْمُنْتَهى  و قول اللّه  إِلَيْهِ يَصْعَدُ الْكَلِمُ الطَّيِّبُ  و در حق قرآن فرمايد   إِنَّا أَنْزَلْناهُ فِي لَيْلَةِ الْقَدْرِ   و جاى ديگر ميفرمايد  نَزَلَ بِهِ الرُّوحُ الْأَمِينُ  و جاى ديگر ميفرمايد  إِنَّا نَحْنُ نَزَّلْنَا الذِّكْرَ وَ إِنَّا لَهُ لَحافِظُونَ  و لفظ تنزيل و انزال از فوق بتحت باشد .\r\nشبهت ششم - تمسك به اين آيت كه الرحمن على العرش استوى « 1 » اينست حاصل\r\n\r\n\r\n","description":"","footnote":"\r\n( 1 ) - اينكه عرش را تخصيص بذكر داد از نظر عظمت و اهميت اوست و از اين جهت هم رب العرش العظيم فرموده است تدبير و تقدير او در عرش سبب تغيير صور و حوادث اين جهانى است چنان كه مهندس طبق نقشه كه پيش از آوردن آن روى كاغذ نخست در دماغ و صفحه ذهن خود ترسيم و سپس نقاشى كرده و در صفحه منعكس ساخته تا دست بساختمان مىزند و نقشه را پياده مىكند و قيام بوظيفه اساسى و انجام امور مهندسى را در عهده ميشناسد از اين رو دانشمندان گفته‌اند استواى بر عرش تدبير و تصرف ملكى و ملكوتى هر دو است چه آنكه قيام به كار و شروع به عمل را استوى گفته‌اند و بمعنى استولى هم گرفته‌اند در مقام شاهد بدين شعر استناد كرده‌اند .\r\n قد استوى بشر على العراق * من غير سيف و دم مهراق \r\nدر صورتى كه لغت استوى را بمعنى استولى دانسته و مخصوصا در تفاسير قديم بدين معنى آورده شده چه گونه آيه را از متشابهات دانسته و در مقام رفع شبهه بر آمده‌اند اين موضوع قابل توجه و دقت بيشترى است چه اين كار را در بسيارى از آيات ديگر هم كرده‌اند و بناروا خود و ديگران را بشبهه انداخته و بپرسش و پاسخ پرداخته‌اند فخر رازى كتابى بنام پنجاه مسأله دارد در بيان اين آيه ميگويد برخى كه اثبات جهت براى خدا كرده‌اند و خدا را در فوق دانسته و بآيهء  يَخافُونَ رَبَّهُمْ مِنْ فَوْقِهِمْ  از يكسو و بآيهء  الرَّحْمنُ عَلَى الْعَرْشِ اسْتَوى  از طرف ديگر استناد كرده‌اند آنگاه سخن نيكوئى گفته است كه نقل آن در اينجا مناسب مينمايد گويد اگر دلايلى عقلى با دلايل نقلى تعارض داشت بطورى كه بىشك جمع آنها نشايد بقيهء حاشيهء در صفحه بعد\r\n","page_name":" 14 ","page_number":54},
  {"content":"\r\n\r\nشبهات مثبتان جهت .\r\nاما جواب از شبهت نخستين آنست كه اگر ما موجودى تقدير كنيم كه او منزّه بود از مكان و جهت آن موجود را نتوان گفتن باتفاق كه او متصل است بعالم يا منفصل پس اين سخن كه اللّه تعالى متصل است بعالم يا منفصل بناست بر آنكه ذات او در جهت است و چون اثبات آنكه ذات او در جهت است بدين ميكنند كه ذات او يا متصل است يا منفصل هرآينه دور لازم آيد و دور باتفاق باطل است .\r\nاما جواب از شبهت دوم آنست كه قاعدهء خداى دانى آنست كه اعتقاد كنى كه قياس ذات او و صفات او و افعال او بر ذات و صفات و افعال ما نيست پس همچنانكه ذات او به هيچ ذات نماند چرا روا نبود . كه در صفات و افعال نيز قياس نشود\r\nاما جواب از شبهت سيوم آنست كه چرا روا نبود كه حاصل شدن جسم در حيّز و جهت لذاته بود نه از براى علّتى ديگر كه اگر هر چيزى كه بود از براى علّت ديگر بود و آن علّت از براى علّت ديگر بود و آن مؤدّى باشد بتسلسل و اين باطل است .\r\nاما جواب از شبهت چهارم آنست كه همچنانكه در وقت دعا دست برمىدارند در وقت خضوع پيشانى بر زمين مىنهند پس اگر از دست برداشتن لازم آيد كه خداى بقيه حاشيه از صفحه قبل\r\n\r\n\r\n","description":"","footnote":"\r\nچه لازمه قول بجمع آنست كه نفى و اثبات با هم سازش كنند و وجود و عدم هم‌آهنگ شوند عاقل چنين سخنى را قابل قبول نميداند اگر گوئى هر دو را از كار انداخته و تكذيب كنيم اين امر نيز دور از عقل و محال است شقّ ثالث اين ستكه دلايل عقليه را بدور افكنيم و حكم شرع يا دلايل نقليه را باور نمائيم اين كار خلاف عقل است چه تصحيح دلايل نقليه و پذيرش آنها به حكم عقل بود چه آنكه تا اصول دين به برهان عقلى مسلم نگردد وجود خدا و بعث انبيا احراز نشود بيقين پذيرفتن احكام دين پس از پذيرش حكم عقل است اگر بخواهيم از ادله عقليه بخاطر ظواهر نقليه صرفنظر كنيم لازم است كه اصل را از دست داده بفرع بپردازيم از اين روست كه بايد بىشك حكم عقل كه اصل است مقدم داشت .\r\n","page_name":" 15 ","page_number":55},
  {"content":"\r\n\r\nتعالى در فوق باشد از پيشانى بر زمين نهادن لازم آيد كه در تحت باشد و اين باتفاق باطل است « 1 » .\r\nاما جواب از شبهت پنجم آنست كه الفاظ متشابه در قرآن بسيار آمده است چون وجه و يد و عين و جنب و ساق و در اخبار نيز بسيار آمده است چون صورت و نزول و نفس الرحمن و الحجر الاسود يمين الله فى الارض و طايفه كرّاميان « 2 » همه را - تأويل مىكند از براى آنكه بدلائل عقلى ظواهر آن محال است پس ما نيز در اين دلايل گفتيم اگر آن دلايل قطعى است هرآينه آن ظواهر را تأويل بايد كرد و اگر قطعى نيست بدين ظواهر هيچ حاجت نيست پس سخن درين مسأله بدان بازگردد كه دلايل ما يقينى است يا نه و به حمد اللّه آن دلايل را چنان تقرير كرديم كه هيچ منصف را در صحّت آن شك نماند و اما تأويل اين متشابهات در تفسير بزرك خود گفته‌ايم و الحمد لمسحقه و الصلاة و السلام على نبيّه محمد و آله و صحبه .\r\n\r\n\r\n","description":"","footnote":"\r\n( 1 ) - در كتاب اساس التقديس گويد اينكه ارباب ملل و اصحاب نحل دست بسوى آسمان دراز ميكنند نه از آن جهت است كه خداى را جسم دانسته و در آسمان ساكن بدانند بلكه چون منافع خلق كه در درجه اول نور است از آسمان ظاهر مىشود ديگر آنكه حيات آدمى به تنفس بازبسته است چون بر مىآيد مفرح ذات و چون فرو ميرود ممد حيات است از هوا است و هوا در قسمت بالاست سه ديگر آنكه نزول باران كه سبب تأمين روزى ياران است از آسمان از اينها گذشته عرش قبله دعاهاى ماست چنان كه كعبه قبله نماز است اين جانب در سفر حج بيك تن از عالمان سعودى كه بقنوت نماز شيعه اعتراض داشت گفتم مگر در فقه شما دعا ممنوع است گفت نه بلكه مستحب است گفتم اين استحباب يا جواز در نماز نيز هست گفت بلى اشكال من در بلند كردن دست است كه بدعت است گفتم عجبا فريقين از طريقين آورده‌اند كه رسول اكرم فرمودند و ارفعوا اليه ايديكم بالدعاء .\r\n( 2 ) - از دشمنان سرسخت فخر رازى و گروهى از خود راضى كه معاصر و معاشر وى بوده‌اند نگارنده در ترجمه احوال مصنف مختصرى از مفصل افكار كوتاه و زبان‌درازى آنان آورده و تا اندازه‌اى آنها را معرفى كرده‌ام و ممكن است بازهم باحوال آنها اشاره كنيم .\r\n","page_name":" 16 ","page_number":56},
  {"content":"\r\n\r\n\r\n[ رساله دوم در خداشناسى 
  ]\r\nبسم اللّه الرّحمن الرّحيم الحمد للّه حمدا يليق بعلوّ شأنه و با هر برهانه و صلواته على نبىّ الرحمة محمّد و آله در خواست كرد دوستى كه در دل وفائى داشت و در سر صفائى تا ورقى چند در راه خداى شناختن نوشته شود اين اوراق بر سبيل ارتجال تحرير افتاد و التّكلان فى جميع الامور على توفيق الحىّ القيّوم .\r\n\r\nفصل نخستين [ در بيان دشوارى و آسانى مطلوب 
  ]\r\nبدان كه اين مطلوب از يك روى از همه مطلوبها آسانتر است و از ديگر روى از همه مطلوبها دشوارتر است اما آسانى از آن روى است كه نور جلال حق از همه چيزها ظاهرتر است و حقيقت هستى او از همه هستيها كاملتر و هيچ چيز را با وى هيچ‌گونه مشابهت نيست و هر چه چنين باشد دريافت او سخت آسان باشد\r\nو اما دشوارى از آن جهت است كه ديدهء عقل بشر نسبت با نور جلال او چون ديدهء خفاش است نسبت با نور آفتاب بس همچنانكه ديدهء خفّاش طاقت لمعان نور آفتاب نميدارد ديدهء عقل بشر طاقت لمعان نور جلال حق نميدارد و چون ديده خيره شود بينائى ناقص گردد و چون كمال نور جلال حق صفت ذاتى است او را و نقصان قوّت ديده صفت لازم است عقل بشر را لاجرم آن نقصان هرگز زايل نشود .\r\nاگر سايلى گويد اين ضعف در ديدهء عقل بشر از كجا آمد .\r\nجواب گوئيم از وجوهى اول آنست كه گوئيم عقل بشرى و جمله قوّتهاى بشرى متناهى است و نور جلال حق نامتناهى و متناهى را با نامتناهى هيچ نسبت نبود .\r\nجواب دوم كه داننده چون معلوم را بكمال دريابد علم داننده محيط شود بدانسته و هرچه چيزى ديگر بوى محيط شود محيط از محاط به كاملتر بود و محاط به متناهى شود و چون جلال حق بىنهايت بود احاطت عقول بشرى به او محال باشد .\r\n\r\n","description":"","footnote":"","page_name":" 17 ","page_number":57},
  {"content":"\r\n\r\nجواب سيم آنست كه دريافتها بر دو گونه است يا در رسيدن است يا بگرويدن اما در رسيدن چنان باشد كه چون گوئى فرشته يا جان عقل تو از سماع اين دو كلمه چيزى دريابد چنان كه بر وى به هيچ‌گونه حكم نكند نه بنفى نه باثبات اين نوع از دريافتن را در رسيدن گويند و بتازى تصوّر .\r\nو اما نوع دوم و آن بگرويدن است و آن را بتازى تصديق گويند و آن چنان باشد كه گوئى زنده نويسنده است اول بايد كه زيد را دانى و معنى نويسندگى تا آنگاه حكم توانى كردن كه زنده نويسنده است يا نى پس معلوم شد كه بگرويدن فرع در رسيدن است و در رسيدن مكتسب نيست زيرا كه آن ساعت كه مكتسب خواهد كه آن در رسيدن را كسب كند يا عقل وى بدان مطلوب اشارت مىكند يا نميكند اگر عقل وى بدان مطلوب اشارت مىكند پس آن مطلوب خود حاضر و حاصل است پس بكسب كردن او حاجت نيايد و اگر اشارت نميكند پس عقل از آن مطلوب غافل بود و هر كه از چيزى غافل بود طالب وى نبود اگر گوئى روا بود كه معقول باشد از يك وجه و مغفول عنه بود از وجهى ديگر .\r\nجواب گوئيم كه آن وجه كه معقول است غير آن وجه است كه نامعقول است و الا نفى و اثبات بر يك چيز جمع شود پس آن وجه كه معقول است مطلوب نبود زيرا كه تحصيل حاصل محال است و آن وجه كه نامعقول بود هم مطلوب نبود زيرا كه طلب ما يكون القلب غافلا عن الاشارة اليه محال بود پس پيدا شد بدين برهان كه هيچ از در رسيدنها كه آن را بتازى تصور گويند مكتسب نيست بلكه همه تصوّرها « 1 » بديهى است و چون اين مسأله درست شد گوئيم كه ما از خود مىيابيم كه هيچ تصور نتوانيم كرد الا آنچه از راه حواسّ خود دريابيم چون الوان و اصوات و طعوم و\r\n\r\n\r\n","description":"","footnote":"\r\n( 1 ) - حكما گفته‌اند تصورات سه‌گانه شرط تصديق‌اند نه شطر آن و بعقيده رازى گرويدن عبارتست از مجموع تصورات بضميمهء حكم و اين اختلاف نظر بين حكما و امام فخر رازى معروف است اينكه در آغاز منطق گفته مىشود آيا تصديق بسيط است يا مركب اشاره به همين موضوع است .\r\n","page_name":" 18 ","page_number":58},
  {"content":"\r\n\r\nروايح و حرارت و برودت و امثال اين عرضها يا از نفس خود دريابيم چون الم و لذت و فرح و غضب و امثال آن يا از عقل خود دريابيم چون هستى و نيستى و وحدت و كثرت و وجوب و امكان و هر چه غير از اين سه نوع است ما را بتصور آن هيچ راه نيست و حقيقت حق از اين هر سه نوع بيرون است پس عقول خلق را بكنه حقيقت حق هيچ راه نيست بلكه سير اقدام عقول خلق را بكنه صفات حق راه بر مراتب مخلوقات است بيش از اين در افهام خلق ظاهر نيست كه ما را نياز و حق تعالى بىنياز بود چنان كه فرمود  اللَّهُ الْغَنِيُّ وَ أَنْتُمُ الْفُقَراءُ  و قدمگاه خود دو بيش نيست .\r\nقدم اول آنست كه هرچه در تحت تصرف حس و خيال آيد از عرش تاثرى بايد كه بدانى كه همه ممكن الوجودند يعنى حقيقت اين همه چيزها هم پذيرندهء هستى اندوهم پذيرندهء نيستى .\r\nو قدم دوم آنست كه بدانى كه هر چه ممكن الوجود بود او را بمؤثرى حاجت افتد زيرا كه ممكن الوجود آن بود كه هم هستى و هم نيستى با حقيقت او يكسان بود و در وجود آمدن آنست كه هستى او بر نيستى او راجح شود پس چون او از آن روى كه اوست تقاضاى آن مىكند كه هستى و نيستى يكسان باشد نايكسان شدن از براى چيزى ديگر باشد پس بدين دو قدمگاه عقل بشر از حضيض عالم حدوث و امكان بدرگاه سراپردهء ازل رسد و چون بدين درگاه رسيد خطاب آمد كه فاخلع نعليك ترك التفات كردن بدين دو مقدمه بگو كه چون بدر سراپرده وحدت رسيدى با وحدت كثرت درنگنجد بىينبوع وحدت به دو مشغول بودن ناممكن باشد و عبارت از اين سرا نيست كه انك بالوادى المقدس طوى و مقدّس صفت سلبى است بىنيازى و ترقى كردن از اين مقام ممكن نيست و از اينست كه سورهء   قُلْ هُوَ اللَّهُ أَحَدٌ   كه اشرف سورتهاى قرآن است در وى جز از صفتهاى سلبى هيچ نيست « 1 » و چون عقل بدين درجه رسد وقوف كند\r\n\r\n\r\n","description":"","footnote":"\r\n( 1 ) - وجود نزد اهل كشف و شهود من حيث هو اعمّ از اينكه با تعقل آن قيدى اعتبار كنند كه آن را هويّت مطلق خوانده و حق و حقيقة الحقايق ناميده‌اند و از اسماء مسمى باسم اللّه گردانند كه قل هو اللّه احد و اين وجود را ظهوراتى است گاه در كسوت قيود و گاه مجرد بقيه حاشيه در صفحه بعد\r\n","page_name":" 19 ","page_number":59},
  {"content":"\r\n\r\nو سير و حركت او باطل شود زيرا كه حركت از چيزى باشند به چيزى و آن دوئى تقاضا كند و وحدت منافى دوئى است پس حركت عقل در عالم وحدت محال بود و خبر دادن از وى هم محال بود زيرا كه در خبر دادن دو چيز بايد يكى آنچه از وى خبر دهى دوم آنچه بوى خبر دهى به هستى و نيستى اگر تو گوئى جوهر جوهر است سخن بىفايدهء گفته باشى اما اگر گوئى جوهر محدث است سخن مفيد گفته باشى زيرا كه جوهر ذات است و محدث بودن صفت و مجموع ذات و صفت دو بود نه يكى پس معلوم شد كه خبر دادن با دوئى راست آيد پس از فرد واحد و مطلق خبر دادن ممكن نبود و عجب آنست كه آنچه گفتيم كه خبر دادن ممكن نيست اين سخن خبر دادن است از وى بدان كه از وى خبر دادن ممكن نيست پس اين سخن متناقض شود زيرا كه جمع كردن ميان خبر دادن و خبر نادادن محال است پس اگر خواهى كه از وى خبر دهى نتوانى و اگر خواهى كه خبر دهى كه از وى خبر دادن ممكن نيست هم نتوانى پس روى نيست مگر آنكه زبان از كار فروماند و عقل از تصرّف دور شود و جز آنچه ديدهء عقل در انوار جلال حق خيره شود هيچ نماند پس بدين برهان روشن شد كه من عرف الله كلّ لسانه و وقف عقله .\r\nجواب چهارم در بيان ضعف بشر آنست كه در علمهاى حقيقى معلوم شدست كه\r\n\r\n\r\n","description":"","footnote":"\r\nبقيه حاشيه از صفحه قبل\r\nاز قيود و ظهور در كسوت قيدگاه ايجابى بود كه اللّه الصمد و گاه سلبى كه لم يلد و لم يولد و گاه مجرد از قيود كه و لم يكن له كفوا احد و چون اين وجود را مجرد از صفات زايده بر ذاتش اعتبار كنى آن را حضرت احدّيت خوانند و اين حضرت را عالم ذات بذاته و عالم اعيان ثابته نامند و چون اين ذات را با جمع صفات زائدهء بر ذات اعتبار كنى آن را حضرت و احديت و الوهيّت گويند و اين حضرت را عالم جبروت خوانند كه فوق ملكوت است و بدان كه صفات و اسماء حق اگر متّصف بلطف و رحمت بود آن را صفات جمالى خوانند و اگر متّصف بقهر و غضب بود صفات جلالى و اگر اسماء و صفات را با جميع مظاهر خلقيّة و مجالى كونيّه اعتبار كنى آن را مقام فرق و كثرت و عالم ملك و شهادت گويند و اگر مظاهر خلقيّه و مجالى كونيّه را در ذات حق مستهلك دانى آن را مقام جمع و وحدت و عالم غيب خوانند .\r\n","page_name":" 20 ","page_number":60},
  {"content":"\r\n\r\nدر آخر مراتب موجودات است زيرا كه وحدت بر كثرت « 1 » سابق بود لا محالة پس اول مخلوقات بايد كه مفردات باشد چون آن مفردات را تركيب دهند از وى مركبّات در وجود آيد و هر چند تركيب بيشتر بود لا بد بود كه او بازپس‌تر بود و چون در - نگريستيم در اين عالم مفردات اجسام اين عالم را چهار يافتيم آتش و هوا و آب و خاك پس تركيب نخستين از وى تركيب جمادات و معادن بود و تركيب دوم تركيب نبات\r\n\r\n\r\n","description":"","footnote":"\r\n( 1 ) - كان اللّه و لم يكن معه شبى هر چند كه الان كما كان حكما در بيان پيدايش كثرت از وحدت گويند حق عز و جل در ازل خود جمال و كمال ذاتى خود ميديد و مبتهج بذات ميبود و همين ديدن و دانستن همه تنوّعات صفات و شئون ذاتيّه را كه در غيب هويّت ذات مندرج بود بىشائبهء احتياج ميديد در ضمن كمال ذاتى خواست كمال اسمائى و صفاتى كه موقوف بظهور غير است مشاهده نمايد و خود را در مراياى جمله موجودات بنحو قرآنى و جمعى جلوه داد و سپس احببت ان اعرف را در مجالى موجودات امكانى بنحو تفصيلى و فرقانى جلوه كرد\r\nعرفا گويند ذات معدوم از بيداء عدم صرف و نفى محض هرگز قدم به منزل وجود و موطن شهود نخواهد نهاد معدوم محض رنك وجود نگيرد آينه موجود حقيقى هم رنك عدم نپذيرد و شيء قابل مقابل نگردد ذات پاك واجب تعالى در جمع احوال ثابت باقى و دائم است و ممكن الوجود صور و اظلال در حوالى مختلف تبدل يابد و هر وقتى صورتى به خود گيرد ذلك بأنّ اللّه هو الحق .\r\nصوفيه گويند چون وجود مطلق ظهور و تجلى كند معبّر به تعين اول است كه عبارت بهتر يا ديگر آن علم ذات است بذات و صفات و جميع اشياء بطور اجمال و اين اشياء مجمله ظلال اصول صفا تند و اصول صفات شئونات را گويند و در مقابله آنها كه عدم مجمل است حقيقت محمدى است صلّى اللّه عليه و آله و چون وجود مطلق در مرتبه دوم ظهور كند اين ظهور ثانى را تعبير به تعين ثانى كرده‌اند و عبارت است از علم ذات بذات و صفات و جميع اشياء تفصيلا و اين اشياء مفصّله ظلال اسمائند كه در مراياء عدمى متقابله آنان ظاهر گشت اين ظلال با مقابله آنان كه عدمات‌اند حقايق الاشياءاند كه آن را ماهيات و اعيان ثابته نيز گويند و چون حضرت حق جلّ مجده خواهد كه ماهيّتى را از ماهيّات بوجود خارجى متّصف گرداند پرتوى از حضرت وجود بر آنها اندازد پس آثار آن ماهيت را در خارج سه مرتبه است عالم ارواح و عالم مثال و عالم شهادت اولا آنچه از علم در خارج بوجود خارجى ظلى متّصف كشته نور بقيه حاشيه در صفحه بعد\r\n","page_name":" 21 ","page_number":61},
  {"content":"\r\n\r\nو هر چه در معادن است در نبات هم هست نبينى كه در معادن جز الوان و طعوم و روايح و خواص چيزى ديگر نيست و اينهمه در نبات يافته شود و در نبات بسيار صفات است كه در معادن نيست چون قوّت جذب غذا و امساك و هضم و نشوّ و نموّ و توليد . « 1 »\r\nاما تركيب سيم تركيب حيوان است و هر صفت كه در نبات هست همه در حيوان است لكن در حيوان بسيار چيزهاست كه در نبات نيست چون حواس خمسه و شهوت و غضب و امثال آن .\r\nاما تركيب چهارم تركيب انسان است و هر چه در حيوان است در انسان همه حاصل است لكن در انسان بسيار چيزهاست كه در حيوان نيست چون عقل نظرى و عقل عملى و انواع الهامات و هدايات پس معلوم شد كه تركيب در انسان بيشتر است كه در همهء اجسام زيرا كه هر چه در جمادات و معادن از طباع و خواص و طعوم و روايح هست در اعضاى بدن حاصل است و هر چه در\r\n\r\n\r\n","description":"","footnote":"\r\nبقيه حاشيه از صفحه قبل\r\nمحمد است صلّى اللّه عليه و آله و از اين نور جميع ارواح بوجود آمده و جميع ارواح ظلال اويند و چون آن نور صفت حرارت پيدا كرد نار گرديد و چون نار كثيف گرديد هوا شد و چون حركت كرد باد شد و هوا چون كثيف گرديد آب شد و چون آب كثيف شد خاك گرديد و از خاك مواليد ثلاث توليد يافت معدن نبات حيوان و آخر حيوان انسان است و چون انسان كامل شود و عروج كند و خواهد كه بحقيقت خود برسد طريق عروج او اين ستكه اول خود را در خاك فانى كند و داند كه موجود كرهء خاك است پس خاك را در آب فانى كند و داند كه موجود كره آب است و بعد آب را در هوا فانى كند و داند كه موجود كرهء هواست و هوا را در نار فانى كند و داند كه موجود كره نار است و بعد نار را در نور مطلق و نور مطلق را در نور خاص كه نور محمدى است صلّى اللّه عليه و آله و اين نور مجمل حقيقت جميع اشياء خارجيه است و نور خاص را فانى كند در احد و اين نظر بر سير اجمالى است و اگر سير تفصيلى باشد نور خاص را فانى كند در واحديت كه مرتبه حقايق است و آن حقايق را فانى كند در اصول آن كه صفات هستند .\r\n( 1 ) - حكما گويند عالى داراى جميع فعليّات مادون هست باضافهء شيء زايد نبات علاوه بر جسميت مطلقه داراى حيات نباتى است كه از آب و خاك و آفتاب استفاده مىكند و بر حجم خود مىافزايد و حيوان علاوه بر آن قوه حسّ و حركت ارادى دارد انسان را نيروى ديگرى بود كه بدان درك كليّات مىكند .\r\n","page_name":" 22 ","page_number":62},
  {"content":"\r\n\r\nنبات از قوتهاء غاذيه و ناميه و مولّده حاصل است در انسان هم حاصل است و هر چه در حيوانات از حواس خمسه و از شهوت و غضب حاصل است در انسان هم حاصل است و انسان را با اين همه چيزهاى ديگر حاصل است كه هيچ حيوان ديگر را حاصل نيست چون عقل و فكرت و نفس مطمئنه كه از عالم ملائكه است و نفس امّاره كه از عالم شياطين است پس بدين تقرير معلوم شد كه تركيب انسان از همه مركبّات بيشتر است و مركبّات متأخّر بود از اجزاى خود لا محالة پس انسان بازپسين همه اجسام بود پس از اوايل و مبادى خود در غايت دورى بود پس چون خواهد كه از قدم‌گاه خود بازپس شود او را برين منزلها گذر بايد كرد زيرا كه هرگاه كه آخرين همه خواهد تا - به نزديك نخستين همه شود تا به همه مرتبتها كه در ميانه بود گذر نكند به مقصود نرسد و اين مراتب كه در ميانه است سخت بسيار است و در وى درياهاى هايل و كوههاى بلند و عقبهاى سخت است و از اين ستكه پيشترين از روندگان در ميانه هلاك شدند و به مقصود نرسيدند و اگر هيچ زحمت نيست مگر در سه عقبهء خود تمام است و آن عقبهء حسّ و خيال و وهم است و آن سه عقبهء كه عبارت از وى در قرآن مجيد ستاره و آفتاب و ماه آمد و آن از جمله عقبهاء است كه در راه گذر ابراهيم بود « 1 » عليه السّلام و چون بر اين مقدّمات وقوف افتاد پيدا\r\n\r\n\r\n","description":"","footnote":"\r\n( 1 ) - اعلم ان البرهان إمّا لمّيّ و هو الاستدلال بالعلة على المعلول و ذلك غير ممكن فى اثبات الواجب تعالى شانه اذ ليس له علّة بل هو علّة العلل و اما انّى و هو الاستدلال بالمعلول على العلّة كما هو طريق المتكلمين فى اثبات الصانع و ذلك اشبه الانيّات باللم كما قيل و اللمّى اشرف من الانّى لان اللمى يفيد لميّة الحكم و عليّته ذهنا و خارجه و الانّى لا يفيد الا انيّة الحكم و تحقّقه فى الذهن لا فى الخارج و قيل فى توصيف اللّه انه عرف به غير روية و وصف به غير صورة اى عرف به غير نظر و استدلال لانه بديهى كما صرح به بعض المحققين او لان الاستدلال لا يفيد معرفته تعالى بخصوصه لان اللمّى غير ممكن اذ ليس له علّة و الانّى استدلال من الاثر على المؤثر و الاثر لا يفيد الا مؤثّر اما على وجه كلّى لا المؤثّر التّام المعيّن فمعرفته بالحقيقة ليست الا بالمشاهدة الحضوريّة كما قال ابراهيم  وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ  آرى در آغاز دليل انّى استدلال حضرت ابراهيم بود بر اثبات صانع در برابر قوم و ملت خود و گرنه وجود صانع محتاج به نظر و فكر نيست قال اللّه تعالى او لم يكف بربّك انّه على كل شيء شهيد\r\n پاى استدلاليان چو بين بود * پاى چو بين سخت بىتمكين بود \r\nبقيه حاشيه در صفحه بعد\r\n","page_name":" 23 ","page_number":63},
  {"content":"\r\n\r\nشد كه روندگان راه خدا سخت اندك‌اند زيرا كه بيشترى از خلق چنان مشغول حواسّ خمسه‌اند كه از غير آن هيچ خبر ندارند پس اگر از صد هزار بار يك كس از عقبهء حواسّ درگذرد كشتى او در ميانه درياهاء خيال افتد مشبهى در بحار خيالات غرق شود زيرا كه به حكم خيال گفت بايد كه ذات جسم و جوهر و عرض در جايگاه بود و معتزلى به حكم خيال گفت بايد كه هر چه از ما زشت بود از وى زشت بود و دهرى به حكم خيال گفت بايد كه پيش از هر زمانى زمانى ديگر بود و هرچند خيال يك درياست و لكن او درياى محيط است و از وى صد هزار دريا برمىخيزد تو تا كشتى عقل را بدين همه درياها برنگذرانى از درياى خيال خلاص نيابى و چون از اينهمه درگذرى درياء و هم در اندرون آنست كه خواهى كمال عزّت صمديّت را در ضبط عقل خود آرى و آن ناممكن است از وجوهى .\r\nوجه اول آنست كه ببديههء عقل ميدانيم كه ازل و لايزال متناقضانند پس ميان هر دو جدائى بايد و جدائى آن بود كه حدّى معين بود كه آن حدّ آخر ازل و اوّل\r\n\r\n\r\n","description":"","footnote":"\r\nبقيه حاشيه از صفحه قبل\r\nو اللّه تعالى اجل و اعظم من ان يعرف بخلقه بل الخلق يعرفون به\r\n گفتم همه ملك حسن سرمايه توست * خورشيد فلك چو ذرّه در سايهء توست \r\n گفتا غلطى زمانشان نتوان يافت * از ما تو هر آنچه ديدهء پايهء توست \r\nما ميّز بالفهم الثاقب الباذخ فهو بعيد عن حرم الكبرياء بفراسخ .\r\n هر چه پيش تو بيش از آن ره نيست * غايت فكر توست اللّه نيست \r\nان الله احتجب عن العقول كما احتجب عن الابصار و ان الملا الا على يطلبونه كما تطلبونه انتم فلا تلتفت الى من يزعم انه قد وصل الى كنه الحقيقة المقدسة بل احث التراب فى فيه فقد ضلّ و غوى و كذب و افترى فان الامر ارفع و اظهر من ان يتلوّث بخواطر البشر و كلما تصوره العالم الراسخ فهو بعيد عنه بفراسخ و اقصى ما وصل اليه الفكر العميق فهو غاية مبلغه من التدقيق\r\n تصور كرده دلها خدائى را نميشايد * كه صاحب در سرا صاحب سرائى را نميشايد \r\n كيفيّة المرء ليس المرء يدركها * فكيف كيفية الجبّار فى القدم \r\n هو الذي أنشأ الاشياء مبتدعا * فكيف يدركه مستحدث النسم \r\n","page_name":" 24 ","page_number":64},
  {"content":"\r\n\r\nلا يزال بود و اين نامعقول است زيرا كه هر حدّى كه گوئى او اوّل لا يزال است لا بد لا يزال پيش از وى بود زيرا كه آنچه پيش از آن حد بود مثلا بتقدير ده روز هم لا يزال بود پس عقل را ممكن نيست كه لا يزال را آغازى نهد و چون لا يزال را آغاز نبود لازم آيد كه لا يزال ازل گردد و ازل ضدّ لا يزال است پس اگر صد سال عقل گرد اين حديث ميگردد هرگز از وى بيرون نيايد .\r\nاشكال دوم آنست كه اگر ازل از لا يزال جداست پس آن وقت كه ازل بود لا يزال هنوز نبود و چون لا يزال در آيد ازل بگذرد و پس آمدنى و گذشتنى بود و گذشته غير آمده بود پس فرد مطلق نبود پس هر چه فرد مطلق بود ازل بود نه لا يزال نه ماضى نه حاضر نه مستقبل عقل هستى را چگونه تصوّر كند كه آن هست نه در ماضى بود و نه در مستقبل « 1 » .\r\nاشكال سوم ازل آن بود كه او را آغاز نباشد پس بىآغازى نامتناهى بود و نامتناهى گذرنده نبود پس حقيقت ازل هرگز نگذرد و حقيقت لا يزال هرگز حاضر نگردد پس بايد كه لا يزال خود در وجود نيايد لكن هست پس لا يزال عين ازل بود .\r\nاشكال چهارم ذوات از راه ذاتيّت همه برابرند و هر چيز كه برابر باشند بر هر يك صفتها روا بود پس اوصاف واجب الوجود بر ممكن الوجود روا بود يا به عكس و اعلم يا مسكين ان اكثر السفن غرقت فى بحر الخيالات و المتخلّصون من امواج بحار الخيالات قلّما تخلّصوا من امواج عالم الوهميّات\r\n\r\n\r\n","description":"","footnote":"\r\n( 1 ) - در كتاب اربعين گفتار منكرين را به اين عبارت آورده انكم لما أثبتّم ذاتا منزهة عن الجهات و الا كوان و الاوضاع خرج هذا الاثبات عن العقل و قرب من العدم المحض ثم انكم الان لما أثبتّموه منزّها عن ان يصدق عليه قولنا كان و يكون و هو كائن فهذا تصريح بالعدم المحض و اذا ادخلتموه تحت قولنا كان و يكون و هو كائن اقتضى ذلك الحكم عليه بكونه متجدّدا متغيّرا فكيف الخلاص عن هذه العقدة المجبرة و المضايق المضلة المعمية و نظم المعرى فى شعر له .\r\nقلتم لنا صانع حكيم قلنا صدقتم كذا نقول ثم زعمتم بلا زمان و لا مكان الا فقولوا هذا كلام له خبيئى معناه ليست لنا عقول سپس بتقرير جواب پرداخته چنان كه درين مختصر هم بدون پاسخ نگذاشته است .\r\n","page_name":" 25 ","page_number":65},
  {"content":"\r\n\r\nاما آن كسانى كه ايشان از اين عقبها خلاص بازمانده خلاص يافتند و از ظلمات عالم ممكنات برستند و بفسحت عالم انوار قدم رسيدند و از عين الحيات زلال معرفت و محبت بچشيدند و مست شدند چشم دل در مقابل ينبوع انوار جلال حق كوش جانشان در لذّت استماع انّى انا اللّه واله شده سر نور الله نور السموات و الارض از راه اندرون جان بجوارح و اعضاء رسيده تن ايشان جان شده جان دل گشته دل گل كشته گل جزو شده جزو نيست شده نيست هست شده از اين ستكه محقّقان گفته‌اند من اراد الخوض فى هذه الصناعة فليستحدث لنفسه فطرة اخرى « 1 »\r\n\r\nفصل دويم در اقسام روندگان\r\nراه جويندگان راه معرفت دو گروه‌اند جماعتى به حركت جستند و جماعتى به سكون امّا آنان كه از راه حركت جستند اول پيشروى طلب كردند تا آن پيشرو ايشان را به راه راست برد و در تعيين آن پيشرو خلاف افتاد جماعتى گفتند كه پيشرو از جنس انس و معشر بشر بود زيرا كه اگر نه از جنس انس بود ما او را نشناسيم پس در شناخت آن پيشرو ما را پيشروى ديگر بايد و آن مؤدى باشد\r\n\r\n\r\n","description":"","footnote":"\r\n( 1 ) - حكما تعبير بعقل نظرى و عملى كرده گويند آن جهت و طرفى را كه انسان از آن روى مهيا شود كه درك معقولات كليّه كند قوه نظرى است و جهتى را كه بدان جهت مهياى عمل نيكو باشد قوت عمليه و عقل عملى ناميده‌اند و از اين جهت حكمت را به دو قسم نظرى و عملى تقسيم كرده و عرفا به راه ظاهر و باطن تعبير كرده‌اند گويند به راه ظاهر ميتوان خدا را دانستن ولى راه باطن راهى است كه از آن ميتوان به خدا رسيدن بسيار فرق باشد از انديشه تا وصول متكلمين و حكماء مشائين اصول عقايد خود را بدليل و برهان درست كنند و از راه استدلال و نظر وارد شوند و از اثر پى بمؤثر برند و اما حكماء اشراق و علماء اخلاق در لذت مشاهده مستغرق باشند و غير خدا نبينند رسد آدمى به جائى كه بجز خدا نه بيند\r\nو وصول بسعادت حقيقى كه مطلوب حكماء الهى است همين است و صوفيّه و عرفا بوصول به حق و فناء وجودى مطلق تعبير كرده‌اند درويش خاككى است بيخته آبكى بر او ريخته نه كف پا را از او دروى و نه پشت پا را از او گردى .\r\nداستان اسكندر و دستور نقاشى دادن و نقاشان چين و ختن احضار شدن پرده‌اى آويختند و رنگهاى مختلف ريختند نقاشان ختن نقوش زيبا طرح كردند و هنر بخرج دادند ولى استادان چينى در مدت يك سال ديوار مقابل را صيقل ميزدند پس از آنكه پرده برداشته شد آنچه نقاشيهاى زيبا بود كه در نتيجه زحمات طاقت‌فرساى يك ساله حاصل شده بود در ديوار مقابل به بهترين صورت مينمود و شاهكار صنعت ميبود\r\n","page_name":" 26 ","page_number":66},
  {"content":"\r\n\r\nبتسلسل و از اين ستكه فرمود و لو جعلناه ملكا لجعلناه رجلا و للبسنا عليهم ما يلبسون پس اين قوم بار ديگر خلاف كردند در آنچه آن پيشرو پيغامبر است ديگرى گفت امام معصوم است سوم گفت قرآن و اخبار است چهارم گفت پيرو مرشد است پس ميان اين طوائف خلاف بسيار پديد آمد تا جماعتى را بينى گويند كه راه خدا حاصل كردن بىپير عين ضلالت است و اگر پيش ايشان كسى گويد كه در خداى شناختن به پيغامبر حاجت است گويند كه اين عين كفر و الحاد است و تو بعقل خود ميدانى كه ميان اين هر دو مذهب هيچ فرقى نيست بلكه اتّفاق است كه پيغامبر پير داناترست و كاملتر چون ميشايد كه كسى گويد بىپير طلب معرفت ممكن نيست آن كس كه گويد بىپيغامبر طلب معرفت ممكن نيست سخن او به كار نزديكتر بود و اين سخن نه از براى آن گفته مىشود حتّى يصح قول من احوج فى الدين الى النبى بل يبطل قول من احوج الى اتّباع الشيخ و اعلم ان اكثر الخلق مشغولون بالالفاظ و العبارات و ان طلاب المعانى فى غاية القلّة\r\nگروه دوم گفتند ما را پيشروى بايد نه از جنس انس زيرا كه عقول بشرى عقلهاى ناقص است پس ما را پيشروى بايد به از جنس خويش و اين طايفه نيز بر اقسام‌اند جماعتى گفتند مىبينيم كه اجرام آسمانى از هياكل اجرام بشرى شريف‌تر و صافىتر است پس نسبت ارواح اجرام آسمانى با ارواح بشرى همچون نسبت هياكل آسمانى با ابدان بشرى بود پس بايد كه ارواح اجرام آسمانى از ارواح بشرى صافىتر و كاملتر بود پس اين جماعت بعبادت كواكب مشغول شدند و دعوى كردند كه ارواح انسان اندكى هادى ارواح بشرند و جماعت ديگر گفتند كه ما برياضت چنان كنيم كه ميان ما و ملائكه اتصالى پديد آيد و جماعت ديگر استعانت كردند بارواح جنّ و جماعت ديگر دعوى الهامات و مقامات كردند و گفتند كه اكثر مطالب خلق در معالجت طبى و اسرار ملكى از مقامات و الهامات حاصل شده است و در اين باب حكايات بسيار و تجارب بيشمار دعوى كردند .\r\nگروه سيم گفتند پيشرو ما عقل ماست زيرا كه ما ديديم كه حسّ بصر غلط\r\n\r\n","description":"","footnote":"","page_name":" 27 ","page_number":67},
  {"content":"\r\n\r\nبسيار مىكند چنان كه مردى در كشتى نشسته است بلب دريا مينگرد كشتى متحرّك را ساكن مىبيند « 1 » . و لب درياى ساكن را متحرّك و همچنين در سمع و ذوق و لمس غلطهاى بسيار افتد و تنبيه‌كننده صواب و خطا درين حسها عقل است پس عقل را حاكم به حق يافتيم و معين صدق پس او را پيشرو خود گردانيديم و بيشترى از عقلاء عالم بر اين قول بودند و دليل آوردند بر صحّت آن قول كه هر چيز را كه پيشرو گردانيديم تا آن چيز را نشناسيم او را پيش رو خود نتوانيم كرد و آن شناختن يا از راه حس بود يا از راه عقل\r\n\r\n\r\n","description":"","footnote":"\r\n( 1 ) - مصنّف در ( المحصّل ) نيز همين سخن را گفته و همان مثال‌ها آورده و جمعى از - بزرگان هم دچار اين اشتباه شده‌اند نه اين بدعت من آوردم بعالم در مقام بيان خطاى حس گويند تابش آفتاب در صحرا و بيابان قسمتى از خشكى را آب جلوه ميدهد و سراب موج مىزند يا چوب مستقيم در آب گچ و به صورت اعوجاج ديده مىشود يا شعلهء جواله دايرهء آتشين جلوه مىكند محققين همه را خطاى نفس دانند زيرا در حس مشترك اين صور مشاهد و مشهودند اين خطا از باصره نيست بلكه از عجلهء در حكم است سر آب را آب دانستن و چوب راست را كج ديدن و از اينرو قرآن مجيد فرمايد  ثُمَّ ارْجِعِ الْبَصَرَ كَرَّتَيْنِ  تجديد نظر بايد كرد و دوباره بايد ديد كه نظرة الاولى نظرة الحمقاست .\r\nخواجه نصير الدين طوسى ره در نقد المحصل انتقاد مفصل فرمود كه ديدن و دانستن آن براى دانشجو و محصل حايز اهميت است چه آنكه دانشمندان براى رفع اين نقص و جبران اين كسر خطاى نفس قانون مناظر و مرا يار ؟ ؟ ! نصب و جعل كردند تا جلو اين خطاى شخص را بگيرند مكرر اتفاق مىافتد محسوس و مبصر را مىبيند و چون توجه نفس نيست ملتفت نميشود يا گوش صدا را ميشنود و التفات بمسموع ندارد النفس فى وحدتها كل القوى نفس بايد توجه كند تا واقع‌بينى و حقيقت‌جوئى كند و گرنه اشتباه مىكند و شخص را بخطا مىافكند بشر بايد از مجراى بديهيّات و اوليّات بعلم برسد يا از راه محسوسات يا از تجربيّات علومى كه امروز مورد استفاده است علوم تجربى است تنها علوم اوليه و بديهيه بر آنها تقدم دارد زيرا قضاياى بديهى و اوليات قضايائى است كه موضوع و محمول آن بديهى است چه وقتى كه انسان موضوع را دانسته و محمول را شناخته نسبت بين موضوع و محمول را فهميده باشد تصديق حتمى است و نيازى به استدلال و برهان نيست فى المثل الكل اعظم من الجزء دليل نخواهد\r\n","page_name":" 28 ","page_number":68},
  {"content":"\r\n\r\nاگر از راه حس بود و ما پيدا كرديم كه حس در فرمان عقل است پس آنچه در تصرّف عقل بود اولاتر بود كه در تصرّف حسّ و اگر او را از راه عقل دريابيم پس حاكم نخستين و متصرّف اول عقل بود پس معلوم شد كه پيشرو آدمى عقل آدمى است زيرا كه هرچه جز عقل است بيگانه است و بيگانه هرگز آشنا نشود مگر بتوسط آشنائى اما عقل آشنائيست كه از اول كار خود آشنا بوده است پس او را بمتوسّطى ديگر حاجت نيفتد اينست حاصل سخن ارباب عقول لكن خصمان ايشان بر ايشان اشكال گفتند كه ميدانيم كه عقل بچيزهاى بسيار حكم كند پس حكم كردن عقل يا همه صواب بود يا همه خطايا بعضى صواب بود و بعضى خطا اگر همه صواب بود بايد كه همه مذهب‌ها صواب بود پس نفى و اثبات هر دو صواب بود و اگر همه خطا بود پس حكم عقل نامعتمد شد پس پيشروى ديگر بايد غير عقل تا خطاء عقل را از صواب او جدا كند پس معلوم شد كه عقل پيشروى را نشايد اگر سؤال كند كه آن خطاها كه در مذهبها مىافتد از دو گونه است يكى آنست كه آن حكمها از عقل نيست بلكه از وهم است و وهم حاكمى ضال است حكم او را قبول نبايد كردن دوم آنست كه عقل كه حكم ناصواب كرد بسبب آن كند كه غلط كرد و آن غلط بسبب شبهت بود . « 1 »\r\n\r\n\r\n","description":"","footnote":"\r\n( 1 ) - حقيقت علم يا ظهور حقايق اشياء و حضور در نزد عاقل بر دو قسم است شرعى و عقلى شرعى آنست كه بيان آن از شارع رسيده باشد و آن منقسم است به دو قسم علم اصول و علم فروع مؤمن كسى است كه بتوحيد و نبوت و عدل و امامت و معاد ايمان دارد و اين اصول اعتقادى را بيقين ميداند چه آن يقين به دليل و برهان حاصل آمده يا بكشف و شهود رسيده باشد آمن الرسول بما انزل اليه من ربه و المؤمنون كل آمن بالله و ملائكته و كتبه و رسله و فروع علم به احكام و قضايا و مسائل و فتاوى است كه در كتب فقه مبيّن و معيّن است و اما علوم عقليّه آنست كه از قوه عاقله استفاده و استنباط شود و حقيقت امر اين ستكه تا دست توسل بذيل عنايت انبيا و فرستادگان خدا نزنيم درك حقايق و دقايق نكنيم و بهمهء جزئيات پى نبريم زيرا عقل مدرك كليات است به شرط آنكه مشوب بوهم نباشد و مبتلا بامراض شهرت و غضب نگردد و چشم عقل از ديدن واقع كور نشود وقت خشم و وقت شهوت كند و فى المثل عقل بقيه حاشيه در صفحه بعد\r\n","page_name":" 29 ","page_number":69},
  {"content":"\r\n\r\nجواب امّا عذر اول بس ضعيف است زيرا كه تو دو حاكم در نفس خود اثبات كردى يكى را عقل نام نهادى و ميگوئى حكم او همه صواب است و دوم را و هم نام نهادى و ميگوئى كه حكم او همه خطاست و ما هم ميگوئيم كه دانستن هستى اين دو حاكم و دانستن آن كه آن يك مصيب است و هادى و آن دوم مخطى و مضلّ است يا از علمهاى بديهى است كه البتّه در وى هيچ شك و شبهت نيفتد يا از علمهاى كسبى است اگر از قسم اوّل است پس بايد كه همه عاقلان از قبول حكم آن حاكم مخطى مضلّ برحذر باشند و از وى هيچ حكم قبول نكنند و اگر از قسم دوم است پس آن عقل را پيشرو توانيم كرد كه بفكرت سفر كنيم و او را آشناى خود گردانيم و صفات او را بشناسيم لكن ما را در سفر كردن به پيشرو حاجت است پس سفر نكنيم تا آنگاه كه پيشرو بدست نياريم و پيشرو بدست نياريم تا آنگاه كه سفر نكنيم پس دور شود و هيچ دو حاصل نيايد\r\nامّا عذر دوم هم ضعيف است زيرا كه خطا كردن عقل اگر بسبب شبهت آنست خطا كردن او در قبول آن شبهت اگر بسبب شبهت ديگرست پس تسلسل لازم آيد و اين محال است و اگر نه بسبب شبهت ديگرست پس عقل ابتدا غلط كرد و بناصواب راضى بود پس متهم شد و بر حكم وى اعتماد نماند پس عقل پيشروى را نشايد .\r\nو بدان كه هيچ شك نيست كه راه معرفت خداى طلب كردن از معظمات مهمّات است و هرآينه به پيشرو حاجت است و ما را هنوز نارفته در تعيين پيشرو اينهمه شبهات جمع شد لكن ببديهه عقل ميدانيم كه تا عقل ما بر چيزى به نيكى يا ببدى حكم نكند صدور آن فعل از ما نامعقول بود پس بهترين مذاهب آنست كه پيشرو عقل بود و ما -\r\n\r\n\r\n","description":"","footnote":"\r\nبقيه حاشيه از صفحه قبل\r\nگويد هر معامله كه از روى ميل و اراده واقع شده باشد و متعاملين بالغ و عاقل باشند آن معامله صحيح و نافذ خواهد بود به حكم من آن معامله جايز و رواست ولى شرع ميگويد احلّ اللّه البيع و حرم الربا آنها كه گفته‌اند انما البيع مثل الربا اشتباه كرده و دچار خطا شده‌اند و همچنين در اعمال مشروطه به نيات عقل را بفهم اين اسرار راهى نيست بگفته بهاء الدين ولد درك عقل آن قدر است كه تو را بدرزى برد چون بخياط رسيدى ترك عقل بايد كردن\r\n","page_name":" 30 ","page_number":70},
  {"content":"\r\n\r\nخداى را بعقل بدانيم و امام الائمة در حق ما عقل است كه بواسطه عقل نبوّت بنى و امامت امام دانسته شود .\r\nاما آن طايفه دوم كه ايشان طلب معرفت كردند به سكون ايشان آنانند كه بر در حجرهء دل ساكن شدند و هر چه ما سوى اللّه بود از دل بيرون كردند تا درون دل ايشان از همه خواطر خالى ماند نه به آسمان التفات ماند نه به زمين نه ببهشت و نه بدوزخ نه بارواح نه باجسام نه بماضى نه بمستقبل همه نفى شد مگر هستى او و طلب او و مطلوب او و آن سه چيز بود طالب و طلب و مطلوب پس چون بدين مقام رسيدند و در نگريستند زنّار ترسائى ثالث ثلثه بر ميان وجود خود ديدند از سرادقات عزّت خطاب و لا تقولوا ثلثة شنيدند پس چندانى ديدهء عقل در برابر مطلوب بداشتند كه طلب در آن طلب فانى شد و طالب در آن طلب نيست كشت چون آن هر دو زايل شد فرد مطلق ماند از اينست كه حسين منصور گفت .\r\n الوجد يطرب من فى الوجد راحته * و الوجد عند وجود الحق مفقود \r\n قد كان يطربنى وجدى فغيبنى * عن رؤية الوجد من فى الوجد مفقود \r\nو يكى از پيران ميگويد .\r\n زان مىخوردم كه روح پيمانه اوست * ز آن مست شدم كه عقل ديوانه اوست \r\n دودى به من آمد آتشى در من زد * ز آن شمع كه آفتاب پروانهء اوست \r\nلمعان ينبوع نور اعظم جلال اقدس حق از مشرق أ فمن شرح الله چون طالع شود نه حس ماند نه خيال نه وهم نه عقل نه طلب نه طالب نه مطلوب موجود ماند و او بود كه موجود بود و از اين مقام تا چاشنى نكنى نجوئى و كلّ ميسّر لما خلق له « 1 »\r\n\r\n\r\n","description":"","footnote":"\r\n( 1 ) - عرفا سفر نفس را به سفر شخص تشبيه كرده و گفته‌اند چنان كه يك فرد كه مسافرت مىكند و از مبدء به مقصد ميرسد منازل و مراحلى دارد كه بايد بپيمايد و در اين باب كتابها نوشته و هر منزلى را نامى گذاشته‌اند معروفترين كتاب درين باب منازل السائرين عبد اللّه هر وى معروف بخواجه انصارى است نخستين منزل درين سفر وادى برق است كه خواجه شيراز نيز به اين سفر و منزل اولين نظر داشته كه گفته است .\r\nبقيه حاشيه در صفحه بعد\r\n","page_name":" 31 ","page_number":71},
  {"content":"\r\n\r\n\r\nفصل سيوم در براهين وجود واجب الوجود\r\nبدان كه هيچ شك نيست در هستى هستيها پس گوئيم آن هستيها يا همه واجب - الوجودند لذاته يا ممكن الوجود لذاته يا بعضى واجب الوجودند و بعضى ممكن الوجود روا نبود كه همه واجب الوجود لذاته باشند زيرا كه اگر واجب الوجود باشند همه در وجوب وجود برابر بودند و بعد از برابرى در وجوب وجود يا هر يك از دوم ممتاز بود بصفتى يا ممتاز نبود اگر ممتاز بود پس آن صفت كه سبب امتياز بود غير وجوب وجود بود كه سبب اشتراك بود پس ذات هر يك مركّب بود از وجوب كه سبب مشاركت است و از آن صفت كه سبب امتياز است و هر چه مركّب بود محتاج هر يك از اجزاء خود بود و هر يك از اجزاء او غير او بود پس هر چه مركّب بود محتاج غير خود بود و هر چه محتاج غير خود بود ممكن الوجود لذاته بود و پس هر يك از آن موجودات « 1 » واجب -\r\n\r\n\r\n","description":"","footnote":"\r\nبقيه حاشيه از صفحه قبل\r\n در آن هوا كه جز برق اندر طلب نباشد * گر خرمنى بسوزد چندان عجب نباشد \r\nگويند آن شب كه موسى بن عمران به نبوت رسيد و خلعت رسالت پوشيد پس از چند سالى شبانى و چوبدارى و نسبت بشعيب خدمتگزارى كردن و ابراز لياقت و احراز كفايت نمودن از دور نورى ديد بتصور آنكه آنجا آتش است دويد نار ديد و بنور رسيد چون نزديك شد دست بسوى آن برد سوزندگى نداشت عرفا گويند اين تجلى جمالى حق است نخست وحشت كرد چه تاكنون آنچه آتش ميديد اشراق و احراق هر دو داشت و اين آتش تنها نور و اشراق دارد خطاب انّنى انا اللّه شنيد و به نبوت رسيد اما تجلى جلالى داراى صفت احراق نيز هست و براى موسى بن عمران هر دو تجلى حاصل شد چون بر حسب اصرار قوم در طور ربّ ارنى انظر اليك گفت تجلى نورى خداوند هفتاد نفر را بسوخت فاخذتهم الصاعقة .\r\n( 1 ) موجودات را بتقسيم عقلى به دو قسم منقسم دانسته‌اند نخست موجودى كه وجود عين ذات اوست و حيثيت وجوديّه او ذاتى است يعنى ذات او بذاته اقتضاى وجود كند بىتوسط - علت خارجى كه ملاك انبعاث وجود باشد و در انتزاع مفهوم وجود از وى محتاج بضمّ حيثيت تعليليّه نباشد لازمه چنين موجودى وجوب بالذات و غناى ذاتى است از علت زيرا بقيه حاشيه در صفحه بعد\r\n","page_name":" 32 ","page_number":72},
  {"content":"\r\n\r\nالوجود لذاته ممكن الوجود لذاته بود پس ما تقدير كرديم كه آن همه چيزها واجب - الوجود بودند و اكنون لازم آمد كه همه ممكن الوجود باشند و اين محال است و بعد از اين سخن با آن هر دو جزء آريم اگر آن هر دو جزء واجب الوجود باشند هر دو را در وجوب وجود مشاركت و در يكى از صفات ممايزت بود پس هر يك از دو جزء با آن ديگر مركّب باشند از دو جزء ديگر و آن مؤدّى شود بتسلسل و آن محال است و اگر آن جزءها واجب الوجود نباشند و آن مركّب محتاج آن جزوهاست پس آن مركّب اولاتر بود كه واجب الوجود نبود پس درست شد كه اگر آن جزوها بعد المشاركة فى - الوجوب لو كانت متمايزة لكان واجبا ان يكون كل واحد منها واجبا لذاته و ممكنا لذاته و هذا محال و اما اگر هيچ امتياز حاصل نبود پس دوئى نماند و عين فردانيّت بود پس پيدا شد كه دو واجب الوجود معقول عقل نيست .\r\nو اما قسم دوم و آن آنست كه همه چيزها ممكن الوجود بود و آن هم محال است زيرا كه هر چه ممكن الوجود بود او را مرجّحى بايد پس اگر همه موجودات ممكن الوجود باشند ممكن الوجود را مرجّحى بايد و آن مرجّح از همه ممكنات بيرون بود و لا بد\r\n\r\n\r\n","description":"","footnote":"\r\nدنبالهء حاشيهء صفحهء پيش\r\nپس از آنكه ملاك خارجيّت و تحقق عينى و خارجى در نفس ذات او فى ذاته ثابت شد بىشك تعقّل عدم در وى ممنوع است تا در وجود خود محتاج بسبب باشد ضرورة استحالة تصور انفكاك الشيء عن نفسه فضلا عن انفكاكه بنابراين سؤال از لم و بم كه عبارة اخرى سؤال از علت است غلط خواهد بود چه آنكه اين پرسش در موجودى است كه در وجود محتاج به غير است هرگاه وجود اين ديده شود و سؤال از ملاك و مناط وجود بدان منوط است نه آن وجودى كه ملاك تحقق در نفس ذات او بذاته ثابت است و بدين سبب تعقّل علت در او نميشود تا سؤال از علت مورد پيدا كند .\r\nديگر موجودى است كه وجود او مستفاد از غيرست و حيثيّت وجود عارض اوست و ذات او بعلّت خارجى تحقّق يافته و وجود خارجى شده لازمه اين موجود فقر ذاتى و احتياج نفسى است چون در مرتبه ذات خود عارى و صفر الكف و نيازمندست مگر اينكه ديگرى رفع نياز و احتياج كند و اين چنين اتصاف بوجود معلول علتى خواهد بود و بواسطه يا بوسائطى موجود خواهد شد .\r\n","page_name":" 33 ","page_number":73},
  {"content":"\r\n\r\nاز واجبات بود پس بدين برهان معلوم شود كه همه موجودات ممكن الوجود نيست و همه واجب الوجود نيست بلكه روا نبود كه واجب الوجود بود پس معلوم شد كه موجودات بر دو قسم است يكى واجب الوجود و باقى ممكن الوجود و آن واجب الوجود اوست كه مؤثر است در اين همه موجودات ممكن الوجود پس گوئيم تأثير آن واجب - الوجود در وجود اين ممكن الوجود يا در حال بقاى وجود ممكن الوجودست يا در حال حدوث او يا در حال عدم اگر در حال بقاى او بود پس لازم آيد كه المؤثّر اثّر فى ايجاد الموجود و اين محال است و اگر تأثير در حال حدوث بود يا در حال عدم پس لازم آيد كه هر چه اثر بود محدث بود پس معلوم شد كه واجب الوجود است كه قديم است و هر چه غير اوست همه محدث است و چون چنين بود مؤثر بايد كه قادر بود كه اگر موجب بودى اثر او با او بهم بودى و بدان كه اين برهان از جملهء اسرار خداست زيرا كه بواسطهء وى بيشتر مسائل مبرهن شده و ما آن را بر شمرديم .\r\nمسألهء نخستين عالم محدث است و جملهء متكلّمان آن را بدليل حركت و سكون برهان « 1 » كرده‌اند و اين دليل جز در متحيّزات ظاهر نشود پس متكلّم را از براى درستى اين برهان حاجت مىافتد تا دليل گويد بر آنچه هر چه جز خداست يا متحيّز بود يا قائم بمتحيّز دليل ايشان اين ستكه اگر چيزى فرض كنيم كه نه متحيّز بود و نه قائم بمتحيّز لازم آيد كه مثل خداى بود و اين سخن ضعيف است زيرا از مشاركت در سلب\r\n\r\n\r\n","description":"","footnote":"\r\n( 1 ) - برهان لمى آنست كه دلالت كند بر لميّت و عليّت آن حكم در ذهن و در خارج هر دو چنان كه گوئى زيد متعفن الاخلاط و كل متعفن الاخلاط محموم فزيد محموم كه تعفن اخلاط علّت تب است هم در ذهن هم در خارج و اين استدلال از علّت بمعلول است و استدلال از معلول به علت برهان انى است چه دلالت مىكند اين برهان بر انيّت و تحقق آن حكم در ذهن فقط چنان كه گوئى زيد محموم و كل محموم متعفن الاخلاط فزيد متعفن الاخلاط كه حمى معلول تعفن اخلاط است در ذهن و دليل لمّى اشرف است از انّى اما در ادلّه اثبات صانع دليل لمى ممكن نيست چه او سبحانه و تعالى علة العلل است و براى او علتى نميتواند باشد تا او سبحانه معلول آن علت باشد جز آنكه استدلال از عليت به علت است كه آن هم دليل انى است چنانچه طريقه استدلال متكلمان است و اين دليل اشبه انيّات است بلم چه موجود مطلق همان واجب الوجودست .\r\n","page_name":" 34 ","page_number":74},
  {"content":"\r\n\r\nتحيّز و عرضيّت مماثلت لازم نيايد زيرا كه در عقل رواست كه دو چيز باشد و بحقيقت مختلف لكن در اين سلب برابر باشند چون اين دليل ضعيف بود دليل متكلّمان بر حدوث كل ما سوى اللّه قائم نشود اما برهان ما بر حدوث كل ما سوى اللّه قائم است پس اين برهان از آن برهان بهتر بود .\r\nمسأله دوم عالم را مؤثرى ميبايد و ما برهان گفتيم بر هستى مؤثر و برهان ما از برهان متكلّمان بهتر زيرا كه ما اول هستى واجب الوجود درست كرديم و پس از واجب الوجودى او حدوث عالم درست كرديم و متكلّمان بر ضد اين كردند كه ايشان از حدوث عالم هستى واجب الوجوب درست بكردند .\r\nمسأله سيم واجب الوجود يكى است و ما آن را ببرهان عقلى روشن كرديم .\r\nمسأله چهارم واجب الوجود قادر است و ما آن را ببرهان روشن كرديم .\r\nمسأله پنجم واجب الوجود عالم است زيرا كه هر قادر كه افعال او بر سنن احكام و اتقان بود بايد كه عالم بود لكن واجب الوجود قادرى است كه افعال او بر سنن احكام و اتقان است پس بايد كه عالم بود و اگر خواهى كه اثرى از آثار احكام و اتقان او دريابى كتابهاى تشريح مطالعه كن و كتابهاى هيأت تا عجايب قدرت آفريدگار تبارك و تعالى را مطالعه كنى و علماء تشريح در تن آدمى نزديك چهارده قوّت از قوّتهاى نباتى يافتند كه از آن همه قوّتهاى حيوانى و انسانى كمترست و معلوم است كه اختصاص هر يك از آن قوّتها بموضع خود و طبع خود نبود الّا از براى مدبّر حكيم قادر قاهر سبحانه و تعالى عما يقول الظالمون علوّاً كبيراً .\r\nمسأله ششم يقين است كه واجب الوجود اكمل موجودات است و ممكن الوجود « 1 » موجود ناقص است و حكم عقل آنست كه هر چه از نعوت كمال و صفات جلال بود آن را\r\n\r\n\r\n","description":"","footnote":"\r\n( 1 ) - كل ممكن زوج تركيبى له ماهيّة و وجود و لذا وجود صرف و صرف وجود را وجود بحث و بگفته حكيم سبزوارى يجب خوانده‌اند و عدم بحت قابل بحث نيست چه ممتنع بود ولى وجود مشوب بعدم كه ماسواى خداست مركب است از وجودى كه صورت و فعليّت و تحقّق دنبالهء حاشيه در صفحهء بعد\r\n","page_name":" 35 ","page_number":75},
  {"content":"\r\n\r\nبا موجود كامل حواله بايد كرد و هر چه نعوت نقصان بود آن را با موجود ناقص حواله بايد كرد پس شهادت فطرت ناطق است بعلوّ كمال و جلال واجب الوجود .\r\nمسأله هفتم چون درست شد كه واجب الوجود دو نبود پس هر چه دو بود واجب - الوجود نبود و جسم لا بد مركب بود از دو جزء پس جسم واجب الوجود نبود و چون جسم نبود در مكان و جهت و حيّز و حال و محلّ نبود و موصوف باعراض نبود تعالى و تقدس عن علايق الوهم و الخيال\r\nمسأله هشتم هيچ شك نيست كه جمله افعال بسرّ قضا و قدر حق است زيرا كه مؤثريت قدرت بنده در فعل خود از باب ممكنات است پس او را مؤثرى بايد و در جمله تا ممكن الوجود بواجب الوجود متّصل نشود سلسله حاجت منقطع نشود پس يقين است كه افعال خلق بازبسته قضاهاى حق است و از اين ستكه فرمود لا حول و لا قوة الا بالله العلى العظيم كنز من كنوز العرش « 1 »\r\n\r\n\r\n","description":"","footnote":"\r\nدنبالهء حاشيهء صفحهء پيش\r\nحقيقت اوست و از عدم و جهت منقصت كه از خود اوست و همان نقص امكانى سبب تميز اوست از وجود و بمنزله مادّه و منشأ امكان ماهوى اوست و ماهيّات امكانيه كه مستنير بنور وجود شده اظلال و اشباح وجودند كه  أَ لَمْ تَرَ إِلى رَبِّكَ كَيْفَ مَدَّ الظِّلَّ وَ لَوْ شاءَ لَجَعَلَهُ ساكِناً ثُمَّ جَعَلْنَا الشَّمْسَ عَلَيْهِ دَلِيلًا \r\n او اصل و اصل اصيل ما ظل و ظل ظليل * او يم و قلزم و نيل ما فر قر و شمريم \r\nگرچه در جاى خود گفته‌ايم كه اين سخن صوفيان درست نيست كه قطره و دريا گويند و يم و نم نام دهند واجب الوجود بسيط من جميع الجهات و الحيثيات است يعنى جزء ندارد نه جزء خارجى و نه جزء وهمى و نه جزء عقلى چه هر مركبى و صاحب جزئى محتاج و هر - محتاجى ممكن است و ممكن واجب نتواند شد واجب تعالى يكى است و اين وحدت را وحدت حقه گويند نه وحدت عدديه كه صرف الشيء لا يتكرّر و از اينرو گفته‌اند صرف الوجود الذي لا اتم منه كلما فرضته ثانيا فاذا نظرت فهو هو شهد اللّه انه لا إله الا هو\r\n( 1 ) - در سفرى كه ناصر الدين شاه بخراسان ميرفت چون بسبزوار رسيد بديدار مرحوم حاج ملا هادى حكيم معروف شتافت و شرفياب شد ضمن مذاكرات پرسيد مقصود از اين شعر دنبالهء حاشيه در صفحهء بعد\r\n","page_name":" 36 ","page_number":76},
  {"content":"\r\n\r\n\r\nفصل چهارم در اسرار نبوت\r\nبدان كه عاقلان كه دليل آوردند بر درستى قول\r\n\r\n\r\n","description":"","footnote":"\r\nدنبالهء حاشيهء صفحهء پيش\r\nچيست\r\n ما همه شيران ولى شير علم * حمله‌مان از باد باشد دم بدم \r\nمولوى چه ميگويد فرمودند لا حول و لا قوة الا بالله را ترجمه مىكند .\r\nبلى قضا بمعنى حكم و فرمان است و چون با قدر ذكر مىشود اصطلاح خاص و معنى مخصوص پيدا مىكند يعنى آن حكم محكم و فرمان مبرم كه كسى را ياراى مخالفت نيست و اين همان امر تكوينى است كه در لوح محفوظ ثابت است و در كتاب حفيظ مكتوب   كِتابٌ مَرْقُومٌ يَشْهَدُهُ الْمُقَرَّبُونَ   حكم كلى غير قابل محو را قضا گويند فى المثل ان الابرار لفى نعيم تغييرناپذير است و ان الفجار لفى جحيم قضاء خداوندى است يعنى در لوح محفوظ و عقل كلى نوشته شده كه دخول بهشت منوط بصفت بريّت و ورود جحيم مربوط به وصف فجور است و نسبت اين دو صفت كه سبب سعادت و شقاوت است بزيد و عمر برادر متساوى و برابر است و قدر حكم جزئى است كه در لوح نفس كلى نوشته مىشود و قابل محو و اثبات است .\r\nدر جهان طبع كه بايد كار از مجارى علل و معلولات و اسباب و مسببات بگذرد بايد كاملا دنبال ابزار كار رفتن و در شرايط زندگانى قرار گرفتن و از سنّت حيات پيروى كردن چنان كه پيشوايان معصومين به كار مىبستند و در معالجات بيمارى بدوا استعلاج ميكردند ولى در عين حال شفا دهنده خداست تاثير دوا بحول و قوه خداست تا كمك و عنايت او نباشد هيچ امرى انجام نميگيرد\r\nو التحقيق على ما قاله صدر المتالهين فى الاسفار ان القضاء على قسمين اجمالى و تفصيلى او العقل الاجمالى و العقول التفصيلية و يقال لكل منهما قلم ايضا اذ بهما يكتب صور الموجودات فى النفوس الفلكية و اما القدر فهو ايضا قسمان لوح محفوظ و لوح متغير الاول عبارة عن افاضة الصور الكلية فى النفوس الفلكية و الثانى عبارة عن افاضة الصور الجزئية فيها اعنى تخيل نفوس الافلاك عالم المثال و لوح القدر و تعلّقها بصور الكليات لوح المحفوظ و اعلم ان خيال الفلك عبارة عن الصورة و الطبيعة الحالة فيه و طبيعته لغاية اللطافة بمنزله خيالنا\r\n هى المقادير فما يغنى الحذر * ان كنت اخطأت فما اخطى القدر \r\n اذا اراد الله امرا بامرى * و كان ذا عقل و ذا سمع بصر \r\n اصمّ اذنيه و اعمى عينه * فسلّ عنه عقله سلّ الشعر \r\n و بعد ما انفذ فيه حكمه * يرد عقله له ليعتبر \r\n فلا تقل فيما جرى كيف جرى * فكل شيئى بقضاء و قدر \r\n","page_name":" 37 ","page_number":77},
  {"content":"\r\n\r\nانبيا گاه از صفات كمال خالق دليل آوردند و گاه از صفات حاجت خلق دليل آوردند اما نوع اول از دلايل اين ستكه واجب الوجود تعالى و تقدّس مالك الملوك بحقيقت است و ملك و فلك او راست و هر چه غير اوست ملك اوست و مالك را بر مملوك بكن و مكن رسد پس عقل حكم كرد بر آنچه واجب الوجود را براى ما بندگان فرمان لازم است و اگر او سبحانه و تعالى با بشر سخن گويد بشر را طاقت آن نبود پس هم از جنس بشر شخصى مىبايد كه آن فرمانها بخلق رساند و آن پيغامبر است .\r\nاما نوع دوم از دلايل و آن استدلال است بحاجت خلق بر وجود پيغامبر و تقرير اين دليل چنان است كه يك آدمى مصلح كل حاجات و مهمّات نتواند بود پس جمع بسيار ميبايد كه هر يك بمهمّ ديگر مشغول باشند تا كارها همه ساخته شود و اجتماع مظنّهء منازعت و مزاحمت است پس لا بد شريعتى « 1 » بايد تا آن شريعت نظام عالم و مصالح بنى آدم بود و در رحمت ارحم الراحمين لايق نبود اهمال آن كردن پس معلوم شد كه بعث رسل در حكمت و رحمت واجب است و چون اين قاعده معلوم كردى .\r\nبدان كه عقلا را خلاف است كه طريق معرفت نبوّت نبى چيست متكلّمان ميگويند كه ظهور معجزات است و جماعتى از اهل دل ميگويند كه احوال او گواهى دهنده است بر نبوّت او و آن احوال در دو جنس محصور است يكى ترغيب خلق در طاعت\r\n\r\n\r\n","description":"","footnote":"\r\n( 1 ) - شريعت اسم است براى مجموع آنچه پيمبران صاحب كتاب مبعوث به آن شده و تبليغ كرده‌اند و مشتمل است بر اصول و فروع احكام و صفات و اخلاق نيك طريقت اينست كه ملتزم شود بگرفتن و كار بستن و به آنچه به احتياط نزديكترست عمل كردن و در جميع گفتار و رفتار پيوسته مراقب خود بودن و اما حقيقت اطلاع يافتن بر اسرار و دقايق و پىبردن بحقايق است از راه طريقت و جامع و محيط شريعت است چه رعايت جانب احتياط و ملازمت طريق نجات را طريقت و يقين و اذعان به آن را حقيقت خوانند گرچه بحسب واقع‌بينى همه يكى است مراتب مختلف و هر مرتبه را نامى گذاشته‌اند خواهى بگو شريعت را سه مرتبه است بر حسب ادراك امّت يكى ظاهر و ديگرى باطن و سه ديگر باطن باطن نظر به آنكه عوام بيشترند و اكثريت امّت را تشكيل ميدهند در نخستين مرحله و اولين‌مرتبه‌اند كه شريعت مأخوذ از شارع است دنباله حاشيه در صفحه بعد\r\n","page_name":" 38 ","page_number":78},
  {"content":"\r\n\r\nو معرفت به خالق دوّم تنفير از مال دنيا و ما اين هر دو صفت در محمد صلّى اللّه عليه و آله و سلّم يافتيم زيرا كه همّت او بر آن بود كه خلق را از خدمت غير خداى بخداى دعوت كند و هرگز به دنيا و لذّات او ميل نكرد پس كيفيت حال او دليل است بر صدق لهجه او در رسالت « 1 »\r\n\r\n\r\n","description":"","footnote":"\r\nدنباله حاشيه از صفحهء پيش\r\nكه بمعنى راه باشد چه عبور از خيابان نسبت به همه يكسان است و راه عمومى و همگان است\r\nمرتبه دوم موسوم بطريقت است بر حسب فهم خواص و قدرت سلوك در آن مرتبه سيم حقيقت است بر حسب فهم خاص الخاص و يا اخص خواص رسيدن به منزل حقيقت جز به پيمودن آداب شريعت و راه طريقت ممكن نباشد بگفته خواجه انصارى حقيقت درياست و شريعت كشتى بىكشتى چون از دريا گذشتى بالجمله كسى بحقيقت و اصل شود كه در شريعت احمدى كامل گردد سالك پس از تخليه و تجليه بطريقه شريعت مصطفويه بتحليه آراسته شود ولى دريغا و فسوسا كه دغل‌پيشگان بىهنر و هنرپيشگان بازيگر دم از درويشى زنند و دعوى ارشاد كنند .\r\n چو عكس مفتى و صوفى بصفحه‌اى ديدم * شگفتم آمد و گفتم كه جاى خوش‌حالى است \r\n فقيه و مرشد با هم نشسته بر سر تخت * كه اين مقدّمه را يك نتيجه عالى است \r\n شريعت است و طريقت قرين ولى افسوس * كه جاى نقش حقيقت در اين ميان خالى است \r\n( 1 ) قال امير المؤمنين عليه السلام اعرفوا الله بالله و الرسول بالرسالة چنان كه در باب معرفت حق گفتيم برهان لم و ان آورده‌اند و بيان مطلوب به اين دو قسم كرده‌اند برهان لمّ استدلال از علت است بسوى معلول چه لمّ الشيء است مثل اينكه طبيب از تندى نبض شخص تشخيص تب ميدهد و از وجود شمس به نبودن شب حكم مىكند و اين افادهء حقيقت مطلوب مىكند و اما برهان ان استدلال از معلول است بوجود علت و اين دليل مفيد علم بوجود شيء است مطلقا لا لحقيقة المخصوصة و نظر بزرگان بدليل صديقين است كه يا من دلّ على ذاته بذاته در باب نبوت نيز مطلب همين است و راه وصول بمطلوب بنى را به نبوت شناختن چه آنكه معجزات حسيه براى ضعفاء العقول سودمند است ولى فحول خردمندان معجزه نميخواهند و ايمان مى آورند و ثبات دارند چه ايمان اگر بر پايه دليل و برهان استوار بود بتشكيك مشكّك زايل نميشود سحرهء فرعون بعصاى موسى ايمان آوردند كه بصداى گوساله تسليم شدند بىشك اگر ايمان پيروان موسى بر پايه دليل و بسرمايه عقل متكى بود سامرى نميتوانست آنان را در برابر گوساله ساجد و خاضع سازد آرى ايمانى كه با عصا حاصل شود با صداى گوساله زايل گردد .\r\n","page_name":" 39 ","page_number":79},
  {"content":"\r\n\r\n\r\nفصل پنجم در اسرار معاد\r\nبدان كه عقلا را خلاف است در كيفيّت معاد و حشر و نشر و اين مسأله فرع است بر آنكه بدانى كه روح انسانى چه چيز است و اينجا مسائلى است .\r\nمسأله نخستين هيچ شك نيست كه من ميگويم كه آن كار كردم و فلان چيز بديدم و فلان سخن شنيدم و اين همه فعلها را و اثرها را به خود حوالت مىكند آن چيز كه لفظ من بر وى دلالت مىكند آن چه چيز است و عقلا را در آن خلاف است جماعتى ميگويند كه عبارت است از اين به نيت و هيكل كه او را به چشم سر مىبينيم و اما محقّقان بدين قول راضى نشدند از وجوهى .\r\nاول آنست كه من همان شخصم كه پيش از اين به بيست سال موجود بودم و يقين حاصل است كه از آن اجزاء كه پيش از اين موجود بود امروز نمانده است زيرا كه مردم گاه لاغر مىشود و گاه فربه و اجزاء او بعضى بشوخ و بعضى باسهال و بعضى بتحليل‌هاى بدنى متبدّل مىشود پس اگر هستى من عين آن اجزاء بودى بايستى كه همچنانكه اجزاء متبدّل مىشود من نيز همان شخص پيش نبودمى چون اين اجزاء برقرار نيست و من همان كسم كه پيش از اين بودم بس من چيز ديگر باشم غير آن چيزها .\r\nدليل دوم من خودى خود را ميدانم و هرگز مرا خودى خود فراموش نشود و اما اعضاى ظاهر خود را بود كه فراموش كنم و اما عضوهاى باطن خود را نشناسيم الّا بتشريح پس چون من خودى خود را ميدانم در وقتى كه مرا از اعضاء ظاهر و باطن هيچ در خاطر نيست دانستم كه حقيقت من چيزى ديگر است ما وراءين عضوهاى ظاهر و باطن .\r\nدليل سوم آنست كه آنچه ما مىبينيم ظاهر آن جسمهاست زيرا كه اندرون اجسام را به چشم سر نتوانيم ديد و ظاهر آن جسمها يا سطح است يا لون و معلوم است كه حقيقت آدمى مجرد سطح و لون نيست پس دانستيم كه آنچه حقيقت آدمى است به چشم سر مرائى نيست .\r\nقول دوم آنست كه حقيقت آدمى چيزى است در اندرون اين هيكل و در اين\r\n\r\n","description":"","footnote":"","page_name":" 40 ","page_number":80},
  {"content":"\r\n\r\nقول اختلاف بسيارست طبيعيان را و طبيبان ميگويند حقيقت آدمى اين مزاج مخصوص است و آن اعتدال مخصوص كه بين الاخلاط الاربعة حاصل است « 1 » .\r\nقوم دوم ميگويند كه حقيقت آدمى بخارى لطيف است كه در جانب چپ دل باشد .\r\nو قوم سوم گفتند كه بخارهاى لطيف است كه در دماغ باشد .\r\nقوم چهارم ميگويند كه جسمهاست بماهيت و حقيقت خلاف اين جسمها كه اعضاء از وى متولد شده است و اين جسمها با جسمهاى اعضا آميخته شده است همچنانكه آتش كه در جسم فحم سارى بوذ يا آب گل كه در گل سارى بوذ چون اجسام اعضا مختل شوذ و از جسمهاى لطيف جدا شذه و بعالم افلاك بازگردد .\r\nقوم پنجم ميگويند كه آن جسمى است نورانى كه جز در دل نبوذ و از اين ستكه اول عضوى كه زنده شود جز دل نبود و آخر عضوى كه بميرد جز دل نبوذ و از اين ستكه در قرآن و اخبار مىآيد كه فرماينده تن دل است و عارف و فاعل دل است و ديگر همهء\r\n\r\n\r\n","description":"","footnote":"\r\n( 1 ) - اختلاف تن و روان و جدائى اين از آن قابل تصديق همگان هست ولى از آنجا كه ادراك جان از ادراك تن انفكاك ندارد چنان كه هرگاه زيدى تصور شده با بدن خواهد بود و اين از شدت اتصال و پيوستگى است كه رقّ الزجاج و رقّت الخمر فتشابها و تشاكل الامر فكأنّه خمر و لا قدح و كانها قدح و لا خمر چنان يگانگى پديد آمده كه بيگانگى محسوس نيست از اينرو برخى از حكما قائل به آن شده‌اند يعنى روح را با بدن يكى دانست جامى گويد آميزش جسم و آلايش جان چنان كشتى از جوهر خويش غافل كه جان را به صد فكرت از تن ندانى زهى فكر باطل زهى جهل كامل شيخ الرئيس در شفا بيان سبب فرمايد آنجا كه گويد اين اجزاء بدن و اعضاء تن چون قبا و پيراهن لازم ملازم ماست از اينرو هرگاه ما خود را تصور كنيم با لباسش تصور ميكنيم ولى به علت اينكه مكرّر لباس را عوض ميكنيم و شبانه روز از تن ميكنيم او را با بدن فرق ميگذاريم و اعضاء را ثابت مىپنداريم\r\nمرحوم حكيم سبزوارى در بيمارى كه برحلت و وفات منتهى شد در مقابل دواء و غذائى كه بر او عرضه ميكرده‌اند ميفرموده است ديگر اين پيرهن قابل وصله نيست ميخواهم آن را بيفكنم يعنى قالب تهى كنم اين حكيم بزرگ در اسرار الحكم نيز ميگويد آخر وصالى تا بكى .\r\n","page_name":" 41 ","page_number":81},
  {"content":"\r\n\r\nتن رعيت و تبع‌اند « 1 » لكن جملهء اجزاء دل از اين حساب نيست زيرا كه دل در وقت كودكى بس خرد بود و در وقت بزرگى بزرك شوذ و آدمى همان است كه از اول بوذ پس معلوم شد كه حقيقت هستى آدمى جزئى لطيف است كه از قرارگاه در دل بود .\r\nقول سيم قول حكما و فلاسفه و اختيار امام غزالى است و آن آنست كه حقيقت نفس موجودى است نه متحيّز نه قائم بمتحيّز نه متّصل به بدن نه منفصل و دليل ايشان بر اين آنست كه واجب الوجود فرد مطلق است بس شناسندهء او بايذ كه فرد مطلق بود كه اگر شناسنده او متحيّزى بوذ يا قائم بمتحيّزى پس شناخته او هم متحيّزى بود و چون شناخته فرد بوذ بايد كه شناسنده فرد بوذ كه اگر شناسنده منقسم بود شناخته كه بوى قائم بوذ منقسم\r\n\r\n\r\n","description":"","footnote":"\r\n( 1 ) - بهترين نمونه عالم غيب در آدمى دل اوست و اين قلب همه راست در جانب چپ نهاده و صنوبرى شكل و آن را جانى است در مقام صفا و آن همه كسرا نيست كه  إِنَّ فِي ذلِكَ لَذِكْرى لِمَنْ كانَ لَهُ قَلْبٌ  صلاح و فساد آدمى بستگى بصلاح و فساد او دارد ان لابن آدم لمضغة ان صلحت صلح جميع الاعضاء دليل صلاح او همانا صفاى اوست چنان كه حواس ظاهره پنج است حواس خمسه معنوى نيز پنج است چشمى كه بدان مشاهده غيب كند و گوشى كه اصوات غيبى شنود و شامّه كه روايح پاكيزه غيب بدان استشمام كند و كامى كه بدان ذوق ايمان و طعم عرفان يابد و عقلى كه به آن از هر معقول نفعى گيرد صاحب‌دلان در آيات و روايات نظر كرده و دانسته‌اند كه اينهمه دعوى گزاف نيست شواهد بسيار در اخبار بزرگان موجود است .\r\n إِنِّي لَأَجِدُ رِيحَ يُوسُفَ لَوْ لا أَنْ تُفَنِّدُونِ  « و انى اشمّ نفس الرحمن » داستان زيد بن حارثه و دعوى ديدن بهشت و دوزخ و شنيدن اصوات ساكنان آنها الهى من ذا الذي ذاق حلاوة مناجاتك فرام منك بدلا سخن حضرت امام چهارم ع است\r\nنشان تصفيه دل سلامت اين حواس و علامت صفا وجود اين خواص است دل را ادرار و اطوار مختلف است  وَ قَدْ خَلَقَكُمْ أَطْواراً  در هر طورى و دورى عجايب و معانى بسيار دارد دل چون آسمان و تن مانند زمين است كه خورشيد و روح از آسمان دل بر زمين تن ميتابد نخستين دور كه خورشيد طور بر دل بتابد صدر نام دارد و اين طور اول دل است كه  أَ فَمَنْ شَرَحَ اللَّهُ صَدْرَهُ لِلْإِسْلامِ فَهُوَ عَلى نُورٍ مِنْ رَبِّهِ  اگر از اين تابش محروم ماند كانون ظلم و كفر است كه و  مَنْ شَرَحَ بِالْكُفْرِ صَدْراً  چه واسطه در اينجا نيست و شق ثالث ندارد  فَما ذا بَعْدَ الْحَقِّ إِلَّا الضَّلالُ  در اين مرتبه است كه شيطان و ملك تصرف و فعاليت دارند\r\n","page_name":" 42 ","page_number":82},
  {"content":"\r\n\r\nشوذ پس معلوم شذ كه شناسنده واجب الوجود فرد مطلق است و من واجب الوجود را ميشناسم پس من فرد مطلق باشم و هر چه جسم بوذ و متحيّز بوذ منقسم شود زيرا كه جانب يمين او غير جانب شمال او بود پس معلوم شد كه حقيقت من نه جسم است و نه متحيّز و نه متّصل و نه منفصل .\r\nو بدان كه اين مسأله بنابر مسألهء جوهر فرد است و ما در اين مسأله كتابى مفرد تصنيف كرده‌ايم هر كه را بايذ سرّ اين مسأله از آن كتاب طلب كند « 1 » .\r\n\r\n\r\n","description":"","footnote":"\r\n( 1 ) - قال صدر المتالهين اعلم ان لكل نوع من الانواع الجسمانيّة فردا كاملا فى عالم الابداع هو الاصل و المبدع لسائر افراد ذلك النوع و هم فروعه و آثاره و ذلك الفرد لتمامه و كماله ثابت باق قائما بذاته و مبدأه لا يفتقر الى مادة و لا الى محل يتعلق به بخلاف هذه فانها لضعفها و نقصها متجددة سيالة غير باقية مفتقرة الى المادّة السيّالة و عوارضها المتقضّية المتصرّمة فى ذاتها و فعلها و بعقيده عرفا مثل افلاطونيه و برخى قابل بار باب انواع‌اند و حكما عقول عرضيّه ناميده چنان كه عقول عشره را طوليّه خوانده‌اند و سلسله مراتب قائل شده و بعشره كامله اكتفا كرده و اما اشراقيان اين ترتيب ترتب را لازم ندانسته بلكه ميگويند براى هر نوعى از انواع مادّيه عقلى و جوهر مجرّدى است كه صاحب آن نوع و مربّى اوست و اينكه ارسطو در ميمر رابع از كتاب فلسفه خود گفته است كه الانسان الحسّي انما هو صنم للانسان العقلى و الانسان العقلى روحانى و جميع اعضائه روحانيّة ليس موضع العين منه غير موضع اليد و ليث مواضع الأعضاء كلها مختلفة لكنها كلها فى موضع واحد از هر مس يا افلاطون نيز نقل كرده‌اند كه ان ذاتا روحانية القت الى المعارف فقلت لها من انت قالت انا طباعك التّام و در مقام جمع بين الرأيين بدين شواهد استناد جسته و از دام اختلاف جسته‌اند و برخى در مقام تثبيت و تأكيد اين عقيده متمسك باخبار و روايات مذهبى شده‌اند شيخ صدوق رحمه اللّه در كتاب اعتقادات خويش فرموده است كه اما العرش الذي هو حامل جميع الخلق فحملته ثمانية من الملئكة لكل منهم ثمانى اعين كل عين طباق الدنيا واحد منهم على صورة بنى آدم يسترزق اللّه لبنى آدم و واحد منهم على صورة السور يسترزق اللّه للبهائم كلها و واحد منهم على صورة الاسد يسترزق اللّه للسباع و واحد منهم على صورة الديك يسترزق اللّه للطيور فهم اليوم هؤلاء الاربعه فاذا كان يوم القيمة صاروا ثمانية مقصود از آن چهار رب النوع كلى است بقيه حاشيه در صفحه بعد\r\n","page_name":" 43 ","page_number":83},
  {"content":"\r\n\r\nمسأله دوم جون حقيقت نفس معلوم شد گوئيم جملهء متكلمان را اتفاق است بر صحت معاد بدنى و امّا معاد نفسانى را منكرند و جمله فلاسفه را اتفاق است بر صحت معاد نفسانى امّا معاد بدنى را منكرند و جمع عظيم از اهل اسلام هم معاد بدنى و هم معاد نفسانى را اثبات كرده‌اند و جمله نصارى بر اينند و جماعت دهريان هر دو را انكار كرده‌اند .\r\nاما برهان بر صحت معاد بدنى آنست كه بارى تعالى عالم است بكل معلومات پس عالم باشد باجزاى اصلى بدن هر مكلف و قادر است بر كل مقدورات پس قادر بود بر تركيب آن اجزاء بار دوم و چون اين هر دو مقدّمه درست شد معلوم شد كه بارى تعالى قادر بود بر اعادت آن شخص اگر سؤال كنند و گويند آنچ بازآيد عين او نبود بلكه مثل آن بود زيرا كه آنچه او نيست شد او را هيچ حقيقت نماند و اوى او باطل شد پس آنچه بازآيد عين او نبود مثل او بود .\r\nجواب آنست كه او بآنج نيست شدست نه تو بر او حكم ميكنى كه او را اعادت ممكن نيست پس نيستى او مانع نيست از حكم كردن بر وى و چون چنين بود چرا روا نبود كه نيست شدن وى مانع از حكم كردن بر وى بامكان يا بوجوب يا بامتناع نبود و چون اين درست شود گوئيم او بعد از عدم يا ممتنع بود يا ممكن امتناع محال است و اگر نه بايستى كه البته موجود نبودى لكن موجود بوده است پس معلوم شد كه او ممكن لذاته است و بارى تعالى قادر است بر كل ممكنات پس بارى تعالى قادر باشد بر اعادت او .\r\nاما برهان بر صحت معاد نفسانى آنست كه ما را يقين است كه لذّت هر قوّت از براى آن است كه آنچه موافق حال او بود آن را ادراك كند چنان كه لذّت چشم در ادراك الوان است و لذّت گوش در ادراك كلام و لذّت شمّ در ادراك روايح پس همچنين موافق و ملايم روح و عقل ادراك حقايق اشياء است و ادراك عقل از ادراك حس كاملتر\r\n\r\n\r\n","description":"","footnote":"\r\nبقيه حاشيه از صفحه قبل\r\nو مراد از هشت چشم قواى مدركه و خواص نفس است از حواس ظاهر و باطن و استرزاق براى نوع بشر تربيت و تعليم و پرورش و آموزش و بعبارت ديگر رساندن آنهاست بكمال لايق به خود\r\n","page_name":" 44 ","page_number":84},
  {"content":"\r\n\r\nاست از وجوهى .\r\nنخستين آنست كه حس بيناست ظاهر را امّا نابيناست از باطن امّا قوت عقل بيناست هم ظاهر را و هم باطن را .\r\nدوم آنكه حس اگر چه محسوس را در مىيابد اما نفس خود را در نمىيابد زيرا كه قوت بينائى نفس خود را نبيند و قوت شنوائى نفس خود را نشنود اما قوت عقل معقول را در مىيابد و نفس خود را هم در مىيابد پس ادراك عقل كاملتر بود .\r\nسيم آنست كه قوت حس چون محسوس قوى را در يابد در آن ساعت محسوس ضعيف را در نيابد و قوّت عقل هم قوى و هم ضعيف را در يابد پس معلوم شد كه قوّت عقل از قوّت حس شريفتر بود و هيچ شك نبود كه معقول از محسوس شريفتر بود زيرا كه معقول ذات بارى تعالى است و محسوس طعام و شراب و چون درست شد كه عقل از حس شريفتر است و ادراك عقلى از ادراك حسّى كاملتر و معقول از محسوس شريفتر بايد كه لذّت عقل از لذّت حس شريفتر بود پس نسبت لذّت روح بمطالعه جمال عالم نورانى و اتصال به حضرت حق با لذت حسّ بمحسوسات همچنان بود كه نسبت كمال و جلال حق با طعام و شراب و چون ميان اين دو موجود در شرف هيچ نسبت نيست بايد كه ميان اين دو لذت هيچ نسبت نبود و از اين ستكه اهل دل در دنيا در وقت حضور مجلس انس لذت طعام و شراب را به هيچ حساب برنگيرند خاص لذّت ابدى و سعادت سرمدى كه آن بمطالعه بهجت حق و مجالست زمرهء ملائكه روحانى و كرّوبى حاصل شود جعلنا الله بفضله و رحمته من اهلها\r\nسؤال اگر سائلى گويد كه آن سعادت آنگاه حاصل شود كه روح باقى بود پس چه برهان است بر بقاى روح .\r\nجواب گوئيم برهان بسيار است و لكن ما در اين موضع بر يك نكته قناعت كنيم و آن آنست كه فكرت بسيار كردن در مشكلات علوم سبب كمال عقل است و راحت روح و سبب بيمارى و نقصان تن است است زيرا كه كثرت افكار مؤدّى باشد بسخونت دماغ و جفاف وى و آن مؤدّى باشد به بيمارى بسيار پس معلوم شد كه آنج\r\n\r\n","description":"","footnote":"","page_name":" 45 ","page_number":85},
  {"content":"\r\n\r\nسبب كمال روح است سبب نقصان كالبد است پس اگر از مرك كالبد مرك روح لازم آمدى محال بودى كه آنچه سبب نقصان كالبد باشد سبب كمال روح بودى و چون چنين است دانستيم كه از مرك كالبد مرك روح لازم نيايد .\r\n\r\nفصل ششم در حكمت تكليف\r\nبدانك روح آدمى « 1 » را بدين عالم فرستادند از براى آن فرستادند تا از اين عالم زاد معرفت حق و محبت حق و طاعت حق بردارد پس از براى مصالح و مهمّات روح اين پنج حسّ و اين خيال و وهم و شهوت و غضب با او همراه كردند لكن حسّ و خيال نصيب خود را در اين عالم بنقد مىيابند و امّا عقل نصيب خود بعد الموت يابد پس لذّت حسّى نقد است و لذت « 2 » عقلى نسيه و روى از نقد\r\n\r\n\r\n","description":"","footnote":"\r\n( 1 ) - انسان مركب است از روح و بدن و سر و علن و ظاهر و باطن كالبد ظاهر كه تن و بدن نام دارد و به چشم سر ديده مىشود و ديگر جوهر ربانى و نفس ناطقه كه جان و روان خوانده مىشود و حقيقت آدمى اوست و خطاب و تشريف خدا بدوست و خاصيت او درك كليّات است و از اين جهت احتياجى بآلات و ادوات ندارد چه ادراك كلى او را بنفس ذات حاصل شود و بدين قوه درّا كه ترتيب مقدّمات ميدهد و نتيجه ميگيرد و تشكيل قياس ميدهد و از اينرو لياقت تكليف الهى دارد و چون داراى نيروى شهوت و غضب نيز هست و غالبا در مبارزه و معارضه است ازين جهت تكليف ناميده شده چه مشتق از كلفت و بمعنى مشقت آمده است .\r\n( 2 ) - لذت بر دو قسم است محسوس چون چشيدنى و شنيدنى و بوئيدنى و ديدنى و پرواس‌كردنى از آنجا كه اين لذايذ محسوس و بقواى حيوانى شهوى مخصوص‌اند و قدمت نيز دارند پيروزى غالبا بهرهء آنهاست چه آنكه موافق طبيعت و مطابق شهوت است و لذايذ عقليّه و معارف الهيّه بر خلاف ميول نفسانيّه‌اند از اينرو نوع مردم از اوامر عقليّه و فرمان انبيا معرض و نسبت به احكام دين معترض‌اند و بمتابعت و فرمانبردارى هواى نفس مشتاق العقل صديق مقطوع و الهوى عدوّ متّبع و حضرت ختمى مرتبت از اين جهت فرمود حفّت الجنّة بالمكاره و حفّت النار بالشهوات و خداوند فرمايد   كَلَّا بَلْ تُحِبُّونَ الْعاجِلَةَ وَ تَذَرُونَ الْآخِرَةَ   و همين است نكته نياز به انبيا و پيشوايان دين كه در آغاز كار گرچه با قهر و جبر آدمى را بجانب بقيه حاشيه در صفحه بعد\r\n","page_name":" 46 ","page_number":86},
  {"content":"\r\n\r\nبگردانيدن و به نسيه راضى شدن سخت دشوار است از اينست كه بيشتر خلق بلذّات حسّى مشغول شده‌اند و از سعادت نفسانى اعراض كرده پس صاحب شريعت انواع تكاليف بر خلق لازم كرد تا اگر خواهد و اگر نه بدان عبادت مشغول شوند پس ظاهر تن در زير تازيانه تأديب الهى مرتاض ميگردد عقل از زحمت حسّ و خيال يك لحظه خالى ماند و چون خالى ماند بعالم غيب بازميگردد و از آن سعادت نصيب بردارد شوقش متزايد گردد روى از عالم غرور بعالم بقا آرد كه انّى وجّهت وجهى للذى فطر السموات و الارض حنيفا مسلما و ما انا من المشركين پس بداند كه عبادات ظاهر عنوان معرفت باطن است و مغز بىپوست زود ضايع گردد و پوست بىمغز را خود هيچ قدر و قيمت نبود پس بدانك اگر صد هزار سال خداى را بر انگشت افروخته طاعت دارى و در دل تو از آن طاعت بذرّه حسابى بود آن طاعت عين معصيت بود و اگر گوئى كه من بدل در طاعت ميباشم مرا به ظاهر چه حاجت است اين سخن هم باطل است زيرا كه قوّتهاء جسمانى راهزنان اين راهند نباذا كه قاطعى در آيد و تو را از مقصود دور كند پس تا حيات جسمانى باقى است در بند تكليف ظاهر ميباش كه و اعبد ربك حتى يأتيك اليقين و از حقيقت اخلاص خالى مباش كه طاعت بىاخلاص چون كالبد بىروح است آنگاه مردى مىبايد كه بداند ترقّى كردن در معارج تفكر چگونه باشد و ما آن را در يك مثال تقرير كنيم چنانك مردى گرسنه شده است گردهء در پيش او نهادند او از آن گرده لقمهء به كار برد بايد كه بخاطر در آرد كه چند چيز مىبايد از پيش تا اين گرده ساخته شود و چند چيز مىبايد از پس تا منفعت آن گرده بوى رسد امّا آنج در مقدّمه مىبايد اول آتشى مىبايد تا آن نان را پخته كند و سنگى مىبايد تا آن دانه را آرد كند و زمين و\r\n\r\n\r\n","description":"","footnote":"\r\nبقيه حاشيه از صفحه قبل\r\nمصلحت سوق دهد و عاقل بايد كه با هواى نفس مبارزه نمايد و اگر موفق شود در اوايل عمر و آغاز امر فرمان‌پذير گردد اين فريضه مهمه را انجام دهد بر غريزه فائق شود و به كمك عقل نفس را عقال كند طبع رام و دل زود آرام ميگردد\r\n و النفس راغبة اذا رغّبتها * و اذا تردّ الى قليل تقنع . \r\n","page_name":" 47 ","page_number":87},
  {"content":"\r\n\r\nآفتابى و بارانى مىبايد تا آن تخم از زمين بيرون آيد و آن آفتاب و باران آنگاه بود كه آسمانها در جنبش باشند و همگى را سير خاص و حركت خاص بود پس بخاطر در آرى كه اين يك لقمه نان كه من بخوردم هفت آسمان مىبايد كه در جنبش آيد تا چهار فصل در زمين پديد آيد و زمين مىبايد و كوهها و درياها تا - بارانها پديد آيد تا مرا اين يك لقمه ميسّر شود و چون اين لقمه در دهان بدارم دندانها مىبايد آنج در پيش بود سر تيز چون كارد تا آن طعام را ببرد و آنچه در پس بود سرپهن تا چون آسيااش كند پس معدهء هاضم مىبايد درنگر به تشريح اعضاء بسيطه و مركبه « 1 » تا بدانى كه در تن تو دويست و چهل و هشت پارهء استخوان است و پانصد و سى پاره عضله و سيصد و شصت رگ جهنده و سيصد و شصت رگ آرميده و بعد از اين او تار و غضاريف و رباطات و اعصاب و اتّصال هر يك به ديگرى بتركيب خاص و صورت خاص و در هر يكى قوتى و خاصيتى وديعت نهاده چون آن يك لقمه نان بمعده رسد اين همه مدبّران در آن تصرّف كنند و هر يك را از اجزاء تن از اين نصيبى بيابند چنانك اگر از تن تو يك جزو مختل بود فرياد تو به آسمان بر آيد پس در آن يك لقمه نان چون تفكر كنى و ما قبل و ما بعد او را بخاطر در آرى آثار حكمت خداوند سبحانه و تعالى در خاطر تو ظاهر شود و هم برين طريق از هر يك به ديگرى انتقال ميكن كه هيچ ذرّه از ذرّات مخلوقات نبود الا كه شاهدى به حق است بر كمال حكمت و جلال و عظمت واجب الوجود و چون خاطر مرد عاقل بر اين منهج خو كند او را تن در ميان خلق نشسته روح او بعالم آسمان سفر كند و از موائد غيب با نصيب باشد و خلق را بر سرّ او اطلاع نبود پس او شخصى باشد بكالبد از بشر و به روح از فريشتگان به ظاهر در اين عالم و به باطن در آن عالم به صورت با خلق و بصفت\r\n\r\n\r\n","description":"","footnote":"\r\n( 1 ) - حكما گويند آدم و عالم برخى آدم را عالم كوچك و عالم را آدم بزرك ناميده و بعضى به عكس گفته‌اند : آنچه در عالم كبير بود همه شرح كتاب اكبر توست قواى بسايط و مركبات روحانيات و جسمانيات مبدعات و مكونات امر و خلق ملك و ملكوت در آدمى جمع است از حيث آنكه حجم او كوچك و شكل او صغير و حقيرست عالم كوچك ناميده شده ولى\r\n","page_name":" 48 ","page_number":88},
  {"content":"\r\n\r\nبا حق بدان ماند كه اين شخص بر سر حد هجده هزار عالم نشسته است در عالم دنيا بآخرت رسيده و از عالم آخرت بازل رسيده و عاقلان اين شخص را گويند آخر مراتب البشريّة اول المراتب المكيّة « 1 » يعنى آخرين درجهء آدمى باوّلين درجات فرشتگان پيوسته\r\n\r\n\r\n","description":"","footnote":"\r\nهمين آدم مختصرى از عالم كبير است زيرا مختصر از كتاب آن باشد كه كم حجم و كم لفظ و پرمعنى باشد و انسان نسبت بعالم همان كتاب مختصر باشد\r\n جهان انسان شد و انسان جهانى * ازين پاكيزه‌تر نبود بيانى \r\nهمهء جهان مانند يك انسان و در حكم يك فرد آدم است همانطور كه يك نفر به دنيا مىآيد و ادوار مختلف زندگانى را مىپيمايد و روزى هم غزل خداحافظى را ميخواند و رخت از اين سراى بر مىبندد و رهسپار عالم ديگر مىشود اين جهان نيز روزى دارد كه شكل كنونى خود را از دست ميدهد و عمرش بسر آيد ناصر خسرو علوى گويد\r\n تو عالم خردى ضعيف و دانا * وين عالم مردى بزرگ و نادان \r\n عمر توجه تو خرد و عمر عالم * مانند كلان شخص او فراوان \r\n( 1 ) - يكى از مباحث اهل مباحثه آنست كه آيا انسان افضل است يا ملك غالب محققان بر آنند كه انسان افضل است خواجه طوسى قدس اللّه سرّه فرمايد الانبياء افضل لوجود المضاد\r\nفخر رازى بر خلاف مشهور حكما و جمهور متكلمين قائل با فضيلت فرشتگان است بيست دليل عقلى و نقلى در كتاب المطالب العالية آورده است كه ما در اينجا همان دليل بيستمين را ياد كرده و براى نمونه كفايت است چون برخى از استدلالهاى مصنّف قابل دقت و ملاحظه است كه براى شيعه ارزش دارد و در موارد زيادى استفاده مىشود و به همين نظر به عين عبارات آن كتاب مىآورم و اين كتاب به شماره 580 در مجلس شوراى ملى موجود است الحجة العشرون الملك اعلم من البشر و الاعلم افضل بيان انه اعلم و جهان الاول ان محمدا ص انما تعلّم من جبرئيل لقوله تعالى علّمه شديد القوى و المعلّم اكثر علما من المتعلّم و الثانى ان العلوم الدينيّه قسمان علم الاصول و علم الفروع اما علم الاصول فيمتنع وقوع التقصير فيه بالنسبة الى جبرئيل و محمد عليهما السلام لان ذلك التقصير موجب الجهل باللّه و هو فى حقهما محال و اما العلم بكيفيّة مخلوقات اللّه و حصول ما فيها من العجائب و الغرائب فهذا العلم لجبرئيل ( ع ) اكمل لانه شاهد العرش و الكرسى و اللّوح و القلم و الجنة و النار و اطباق السموات و اجرام الكواكب و شاهد طبقات بقيه حاشيه در صفحه بعد\r\n","page_name":" 49 ","page_number":89},
  {"content":"\r\n\r\nاست و نشان اين شخص اين بود كه از خوشى دنيا نيك بنشكوهد و از رنج دنيا نيك ننك در نيابد و اگر كسى با او بدى كند او به قدر امكان با او نيكى كند زيرا كه اين شخص بلند همّت شده باشد و خلق عالم در پيش چشم او بجاى رحمت‌اند و هرچه بيند از حق بيند اگر راحت يابد او را شكر كند و اگر رنج بيند بقضاهاى او راضى بود و چون در نعمت منعم را بيند در بلا مبلى را بيند محب در مشاهده محبوب رنج را راحت داند پس هم در دنيا و هم در آخرت آن كس در بهشت باشد جعلنا اللّه بفضله و رحمته من اهل هذه الدّرجات بحقّ محمد و آله اجمعين .\r\n\r\n\r\n","description":"","footnote":"\r\nدنبالهء حاشيهء صفحهء پيش\r\nالعناصر و احوال البحار و الجبال و المفاوز و مراتب المعادن و النبات و الحيوان و ذلك لان مسكنه فى السموات فهو قد شاهدها و انه ايضا مطاع فى عالم السموات فالملائكة الموكّلون على هذه المواضع يطيعونه فيكون عالما باحوال هذه الاشياء لا محالة فثبت ان علمه بهذه الاشياء لا نسبة له الى علم البشر و اما علم الفروع فهذا العلم لا يحصل الا بالوحى فبالضرورة ان هذا العلم لم يحصل لمحمد ( ص ) و لا لاحد من الانبياء الا بطريق الاستفادة من جبرئيل و أيضا فإن محمدا كان عالما بشريعة نفسه و ما كان عالما بسائر شرايع الانبياء المتقدّمين و ايضا فهو ما كان عالما بشرايع عالم السموات و العرش و الكرسى و جبرئيل عالم بكل هذه العلوم فثبت انه لا مناسبة فى علم الاصول و الفروع بين جبرئيل و بين محمد فوجب ان يكون افضل لقوله تعالى قل هل يستوى الذين يعلمون و الذين لا يعلمون .\r\nمن بيش از اين نميگويم اين سخنان بگفتار يك مرد دانشمند مانند نيست ذلك مبلغهم من العلم\r\n احمد ار بگشايد ان برّ جليل * تا ابد مدهوش ماند جبرئيل \r\n","page_name":" 50 ","page_number":90},
  {"content":"\r\n\r\n\r\n[ رساله سيوم اصول دين يا تحصيل الحق 
  ]\r\nبسم اللّه الرّحمن الرّحيم\r\n\r\n[ مقدمه 
  ]\r\nكتاب فى اصول الدين و تحصيل الحق فى تفضيل الفرق چنين ميگويد فخر الملّة و الدين محمد بن عمر الحسين الرّازى الاشعرى السنّى « 1 »\r\nهر ثنا كه عقول و اوهام و خواطر و افهام بمبادى و غايات و اوايل و نهايات آن نتوانند رسيد مر حضرت عزّت و جناب عظمت آن خداى را كه ذات او از مشابهت اجسام و اعراض مقدس است و صفات او از نعوت حدوث و تغيّر منزّه است افعال او از اعتراض علل و اغراض مبرّى آن خداى كه كرد كار جمله ممكنات است و آفريدگار همه محدثات و خير و شرّ و نفع و ضرّ و كفر و ايمان و طاعت و عصيان جمله بمشيّت و تقدير اوست لا يسأل عما يفعل كمال استغناء او و رحمتى وسعت كلّ شيء شمهء از آلاء و نعماء اوست و تحيّات فراوان و درود بىپايان بر روضه مقدّسه و مرقد مطهّر مصطفى صلّى اللّه عليه و آله و سلّم باد كه بهترين پيغامبران و رسول آخر الزّمان است و بر ياران و خاندان او و سلّم تسليما كثيرا\r\n\r\n\r\n","description":"","footnote":"\r\n( 1 ) - قال الرازى اعلم ان المخالفة بين اهل الاعتزال و اهل السنّة فى ستّة عشر اصلا الاول فى ان صفات اللّه تعالى ليست بزائدة الثانى صفات الفعلية كالخالقيّة و الرازقيّة ليست بقديمة الثالث القرآن مخلوق و محدث الرابع الرؤية ليست به حق الخامس خالق الافعال هو العباد السادس بعض الواجبات عقلى السابع الحسن و القبح عقليان الثامن شفاعة النبى ( ص ) ليست لاهل الكبائر التاسع قدرة العبد ثابتة قبل فعله العاشر وجب على اللّه رعاية الاصلح الحاد يعشر صاحب الكبيرة ليس بمؤمن مطلقا و لا كافر مطلقا الثاني عشر سؤال المنكر و النّكير فى القبر و العذاب ليسا به حق الثالث عشر فى الدعا ليس فايدة و حكم الرابع عشر الكرامات من الاولياء ليست بصحيحة الخامس عشر الحرام ليس برزق السادس عشر الجنة و النار ليستا مخلوقتين و الكل بخلاف اهل السنة .\r\n","page_name":" 51 ","page_number":91},
  {"content":"\r\n\r\nاما بعد جون ايزد تعالى مجلس عالى فلان را دام توفيقه باصناف الطاف و انواع مكرمت خود مخصوص گردانيد از خزانه ذلك فضل الله يؤتيه من يشاء بفنون نعم ظاهر و باطن مميّز كرد چنانك هيچ‌كس را در امتياز او بمزاياء فضل و افضال و استبداد بجهات كمال هيچ شبهت نماند و فهرست آن سعادت و عنوان درجات آنست كى جز دين مبين و حبل متين و منهج قويم و صراط مستقيم اختيار نكرد و آن مذهب اهل سنّت و جماعت است در اصول دين و مذهب شافعى مطلّبى رضى اللّه عنه در فروع و چون دعاكوى مخلص او را درين صفت با او مشاركتى بوذ خواست تا مختصرى سازذ مشتمل بر اصول ادلّه در مسأله‌هايى كى دانستن آن از فروض اعيانست و اخلال به تحصيل آن به هيچ وجه جايز نيست پس اين مختصر ساخته شذ تا بعضى از حقوق و ايادى او كزارده شود مرتب برد و جمله جملهء نخستين در ذكر ادلّه اصول دين و دوم در شرح بعضى از مقالات اهل عالم تا جون از جمله نخستين ادله دين مبين معلوم شوذ و از جمله دوم اختلاف گمراهان دانسته آيذ خداى تعالى را بر آنج او را بمعرفة حق مخصوص گردانيد و از باطل نگاه داشت شكر بسيار كرده شوذ تا مقام معرفت و مقام شكر كى عالى - ترين مقامات صديقان راست حاصل گردذ ايزد تعالى قلم را از زلّت نگاه دار اذ و معرفت اين دليلها و برهانها را سبب سعادت شنونده و گوينده كناذ بمنّه و فضله و بيش از آنك درين مقصود خوض كنيم نسبت استاذ ان خود در علم اصول و علم فروع بگوئيم كه من در علم اصول دين شاگرد بذر خود امام سعيد ضياء الدّين عمر بن الحسين الرّازى و او شاگرد امام الائمّه ابو القاسم سلمان بن ناصر الانصارى و او شاگرد خير الامّة ابو المعالى عبد الملك بن عبد اللّه بن يوسف الجوينى است و او شاگرد امام ابو اسحاق بن محمد الاسفراينى است و او شاگرد ابو الحسين الباهلى است و او شاگرد شيخ سنّة ابو الحسن على بن اسحاق بن سالم بن عبد اللّه بن بلال بن ابى بردة بن ابى موسى الاشعرى است و ابو الحسن اشعرى در ابتدا شاگرد ابو على جبائى بوذ لكن چون حق تعالى او را هدايت داذ از آن مذهب برگرديذ و بنصرت اين مذهب كه صحابه و تابعين بر آن بوذند مشغول شذ و سبب آن بوذ كه مذهب معتزله رها كرذ كه وقتى از ابو على جبائى\r\n\r\n","description":"","footnote":"","page_name":" 52 ","page_number":92},
  {"content":"\r\n\r\nبرسيد كه شخصى سه فرزند داشت يكى زاهد دوم فاسق سيم بحدّ تكليف نارسيده بود و آن سه فرزند بمردند مرا از حال ايشان خبر ده جبائى گفت زاهد در بهشت بود و فاسق در دوزخ و طفل از اهل سلامت بود و او را در آن جهان درجاتى عظيم نبود ابو الحسن گفت كى اگر طفل خواهد كى نزديك برادر زاهد رود تا او را نيز اين درجه حاصل شود او را اين مقصود برآيذ يا نه جبائى گفت نه زيرا كه خداى تعالى فرمايذ او را كه براذر تو زاهد بوذ از براى آن بذان درجات رسيد كى او در عبادت مشقّتهاء عظيم تحمّل كرد و تو هيچ عبادت نكردى ترا اين درجات چگونه حاصل شوذ ابو الحسن گفت اگر طفل خداى را گويد بار خدايا درين باب گناه مرا نيست بلكه تور است كه مرا زندگانى ندادى تا من ترا عبادت كردمى جبائى گفت خداى تعالى طفل را گويذ من دانستم كى تو چون بحدّ تكليف رسى كافر شوى و مستحقّ عقوبتهاى بسيار گردى مصلحت تو نگاه داشتم و ترا بميراندم تا اگر چه مستحقّ ثواب نشوى بارى مستحقّ عقاب نگردى ابو الحسن گفت اگر آن برادر فاسق سر از دوزخ برآرذ و گويد بار خدايا همچنان كه از وى دانستى كه اگر بزرك شود كافر شود و در گناه افتد از من هم دانستى چرا مصلحت او نگاه داشتى و از آن من نگاه نداشتى جبائى منقطع شذ و ابو الحسن اشعرى رضى اللّه عنه از مذهب اعتزال اعراض كرد و بدين حق و نصرت مذهب صحابه و تابعين مشغول شد و ابو الحسن بصرى خواسته است تا ازين الزام جواب گويذ و ما در كتابهاء خود از جوابهاء او جواب گفته‌ايم و آن لايق اين مختصر نيست اما تمامى نسبت اصول ابو على جبائى شاگرد ابو يعقوب شحّام بود و او شاگرد شيخ عثمان طويل و او شاگرد حذيفه « 1 » و اصل بن عطا العزّال بود و او اول شيوخ معتزله بود و او شاگرد ابو هاشم عبد اللّه بن محمد بن على بن أبي طالب عليه السّلام و او شاگرد محمد بن على المعروف بمحمّد حنفيّه بود و او شاگرد امير المؤمنين على بن أبي طالب عليه السّلام و او شاگرد خير الخلايق محمّد مصطفى صلّى اللّه عليه و آله و سلّم و او شاگرد جبرئيل عليه السّلام بود و جبرئيل از حضرت عزّت عزّ شأنه و جلاله آورده اما نسبت استادان در علم فروع اينست استاذ اين دعاگوى در علم فروع بذر و امام سعيد ضياء الدين رحمه اللّه و او شاگرد محيى السنّهء ناصر الحديث ابو محمد -\r\n\r\n\r\n","description":"","footnote":"\r\n( 1 ) - ( كذا ) ظ و خليفهء\r\n","page_name":" 53 ","page_number":93},
  {"content":"\r\n\r\nالحسين بن مسعود الفرّاء بوذ و او شاگرد قاضى حسين مروزى و او شاگرد قفال مروزى بود و او شاگرد ابو زيد مروزى و او شاگرد ابو اسحاق مروزى و او شاگرد ابو العبّاس احمد بن سريح و او را باز اشهب گفتندى شاگرد اسماعيل مزنى بود و او شاگرد امام مطلّبى شافعى قريشى بود رضى اللّه عنه و او شاگرد مالك انس امام دار الهجرة بوذ و او شاگرد نافع بوذ و او شاگرد عبد اللّه بن عمر بن الخطّاب رض بود و او شاگرد محمد رسول اللّه سيّد الاوّلين و الآخرين صلّى اللّه عليه و آله و سلّم اينست نسبت استاذان مصنف اين كتاب در علم اصول و فروع و من اللّه التوفيق\r\nجمله نخستين در شرح دليلها بر اصول مذهب اهل سنّت و جماعت و آن مرتّب است بر هشت باب .\r\n\r\nباب اول در احكام نظر\r\nو آن مرتب است بر سه فصل .\r\n\r\nفصل اوّل در بيان آنچ انديشه طريق معرفة و علم است\r\nجماعتى از متقدّمان كى ايشان را سمعيان گويند گفتند طريق تحصيل علم يا حس باشند يا خبر اما نظر طريق تحصيل علم نيست و اين سخن باطل است زيرا كه علم ايشان بذانج نظر طريق تحصيل علم نيست يا نظرى بود يا ضرورى روا نبوذ كه ضرورى بوذ زيرا كه هر چه ضرورى بود جمله عقلا در آن برابر باشند پس اگر علم بفساد نظر ضرورى بود بايستى كه جمله عقلا در آن برابر بودندى و بايستى كه همه را فساد نظر معلوم بوذى و اين باطلست و چون ضرورى نبوذ بايد كه نظرى بوذ و اين سخن چنان بوذ كى گويند كه ما به نظر عقل مىدانيم كى نظر عقل مفيد علم نيست و اين سخن متناقض است زيرا كه چون مسلم داشت كى علم او بفساد نظر او از نظر حاصل شده است .\r\n\r\nفصل دوم در بيان آنچه روا نبود كه معرفت خداى تعالى بقول رسول صلّى اللّه عليه و آله و سلّم حاصل شود\r\nباطنيان لعنهم اللّه « 1 » گويند كه معرفت خداى تعالى بقول رسول صلّى اللّه عليه و آله و سلّم\r\n\r\n\r\n","description":"","footnote":"\r\n( 1 ) - در شرح احوال مصنّف نوشتيم كه فخر رازى در ضمن درس وقتى سخنى از باطنيان بميان مىآمد و يا از گفتار مذهبى و عقايد و افكار آنان چيزى نقل ميشد جمله‌هائى نظير اين جمله بر زبان وى ميرفت خذ لهم اللّه و اخزاهم و لعنهم اللّه ميگفت پس از آنكه يكتن از باطنيان در ظاهر بعنوان شاگردى هفت ماه نزد او بماند و تلمّذ كرد تا روزى كه فرصت بدست دنبالهء حاشيه در صفحهء بعد\r\n","page_name":" 54 ","page_number":94},
  {"content":"\r\n\r\nحاصل شود و اين باطل است زيرا كه ما آنگاه بدانيم كه رسول راست ميگويد كه اوّل خذاى را بدانيم تا بدانيم كه اين رسول خداست پس اگر شناختن خداى تعالى از رسول حاصل شود دور لازم آيذ و اين باطل است\r\n\r\nفصل سيم در بيان وجوب نظر\r\nجماعتى از حشويان گفتند كه تقليد كفايت است و اين باطل است زيرا كه معرفت خداى تعالى واجب است چنان كه ميفرمايد  فَاعْلَمْ أَنَّهُ لا إِلهَ إِلَّا اللَّهُ  و معرفت خداى تعالى جز به نظر حاصل نشود و هر چه جز بوى حاصل نشود هم واجب بوذ « 1 » .\r\n\r\nباب دوم در شناختن ذات بارى تعالى\r\nو آن مرتب است بر ده فصل .\r\n\r\nفصل اول در معرفت عالم .\r\nعالم هر آن موجودى است كه جز ذات و صفات خداى تعالى بود و آن بر دو قسم است جوهر و عرض اما جوهر هر آن چيزى بوذ كه متحيّز بوذ و عرض هر آن چيز بوذ كه قائم بوذ بجوهر و چون هر دو جوهر بهم مؤتلف شوند آن را\r\n\r\n\r\n","description":"","footnote":"\r\nبقيه حاشيه از صفحه قبل\r\nآورد و با كارد بر وى حمله برد و بر سينه وى بنشست و خواست تا او را بكشد و عاقبت از سينه وى برخاست و او را مبلغى نقدينه داد و نيز وعده كرد كه بدستور رئيس هر سال مستمرّ خواهد بود از آن پس جمله سابق را ترك كرده و ميگفت آنان نيز برهان قاطع تيز دارند\r\n( 1 ) - للعلماء فى اثبات الصانع طريقان الاول هو الاستدلال من الاثر على المؤثر كما اشار اليه سبحانه فى الكتاب العزيز بقوله  سَنُرِيهِمْ آياتِنا فِي الْآفاقِ وَ فِي أَنْفُسِهِمْ حَتَّى يَتَبَيَّنَ لَهُمْ أَنَّهُ الْحَقُّ  من ربّهم و هو طريق ابراهيم الخليل فانه استدل بالافول الذي هو الغيبة المستلزمة للحدوث المستلزم للصانع و الا يستلزم الدّور و التّسلسل الباطلان و الثانى هو الاستدلال من العلة على المعلول و هو ان ينظر فى الموجود نفسه و يقسمه الى الواجب و الممكن حتى يشهد بوجود واجب صدر عنه جميع ما عداه من الممكنات و اليه الاشارة بقولهم و اما الصديقون هم الذّين يرون اللّه قبل كل شيء و بعد كل شيء و فى كل شيء و مع كلّ شيء كما قال مولانا امير الصديقين و رئيس الموحّدين ما رأيت شيئا الا و رأيت اللّه و قال يا من دلّ على ذاته بذاته و قال سيدنا الحسين عليه السلام عميت عين لا تراك و لا تزال عليها رقيبا لقد اغنى الصباح عن المصباح .\r\n","page_name":" 55 ","page_number":95},
  {"content":"\r\n\r\nجسم گويند « 1 » .\r\n\r\nفصل دويم در حدوث عالم\r\nدليل بر اين آنست كه اجسام عالم از حركت و سكون خالى نباشد و حركت و سكون محدث‌اند و هرچه خالى نبوذ از محدث هم محدث بود اما آنچ گفتيم كه اجسام خالى نبوذ از حركت و سكون ضرورى است زيرا كه هر جسم كه فرض كرده شوذ اگر در جايگاه خوذ قرار گيرد ساكن بوذ و اگر در جايگاه خود قرار نگيرد متحرّك باشذ پس معلوم شذ كه جسم خالى نبوذ از حركت و سكون و اما بيان آنچه حركت و سكون است محدث‌اند آنست كه حركت عبارت است از حصول جوهر در جايگاهى بعد از آنكه در جايگاهى ديگر بوده باشد و معلوم است كه هرچه به چيزى ديگر مسبوق بود او محدث باشد اما بيان آنچه سكون هم محدث است زيرا اگر محدث نبودى عدم بر وى روا نبوذى زيرا كه عدم بر قديم روا\r\n\r\n\r\n","description":"","footnote":"\r\n( 1 ) - حكما گويند در موجودات خارجى هر چه جوهر و قائم بنفس خويش است ذات است و هر چه عرض و قائم به غير است صفت خوانده مىشود و هر لفظى كه دلالت بر ذاتى كند بىاعتبار صفتى از صفات اسم خوانده مىشود چون زيد و عمر و هر لفظى كه دلالت بر ذاتى كند با اعتبار اتصافش بصفتى از صفات صفت است چون قائم و قاعد و تابع و قائد پس ذات و صفت مقابل يكديگرند در معانى و مفهومات و اسم و صفت مقابل هم‌اند در الفاظ و عبارات و دربارهء واجب تعالى لفظى كه دلالت بر صفت تنها كند بىملاحظه ذات صفت گويند چون علم و قدرت و اراده و مشيّت و امثال آن و لفظى كه دلالت كند بر ذات باعتبار صفت آن را اسم گويند چون عالم و قادر و مريد و مدرك بس آنچه اسمائست در واجب تعالى صفات باشد در غير واجب و حق اين ستكه بگوئيم ذات عبارت از هويّت و نحوه وجود شيء است و از براى هر هويت وجوديّه نعوت كليّه و صفات ذاتيّه يا عرضيّه است كه صادق آيد مفهومات آنها بر اين هويّت اشتقاقا پس مشتقات اسماءاند و مبادى آنها صفات است اسم عين مسمى است باعتبار هويت و وجود او و غير اوست باعتبار معنى و مفهوم سئل مولانا الصادق ( ع ) عن الاسم ما هو قال صفة لموصوف و اسم بر سه قسم است چه اطلاق اسم بر مسمى يا باعتبار امر عدمى است او را اسم ذات نامند مانند قدوس و يا باعتبار امر وجودى است كه تعقل او موقوف بر تعقّل غير نيست او را اسم صفت خوانند مثل حىّ و يا در تعقّل موقوف بر تعقل غير هست او را اسم فعل گويند مثل خالق و رازق و اسم جامع اسم مقدس اللّه است .\r\n","page_name":" 56 ","page_number":96},
  {"content":"\r\n\r\nنبود و اما بيان آنچه هرچه خالى نبود از محدث هم محدث بود آنست كه آن حوادث يا زوج باشد يا فرد و بهر دو تقدير متناهى باشد پس اين حوادث را اوّل است و ما پيدا كرديم كه جسم خالى نيست از آن كه او را اوّل بود و هر چه خالى نبوذ از آنج او را اوّل بوذ آن چيز را هم اول بوذ پس بايد كه جسم محدث باشذ !\r\n\r\nفصل سيم در اثبات علم بصانع تعالى\r\nبرهان اينست كه چون عالم محدث است و هر چه محدث بوذ در عقل روا بوذ كه حدوث او سابق بوذ بر آن وقت يا متأخّر بوذ از آن وقت پس اختصاص حدوث او بدان وقت با آنكه در عقل رواست كه پيش بودى يا پس نباشذ الّا از براى مخصّصى پس معلوم شد كه عالم را آفريدگارى است .\r\n\r\nفصل چهارم در اثبات وجود او تعالى\r\nجماعت باطنيان گفتند كه صانع عالم موجود نيست و معدوم نيست زيرا كه اگر موجود بوذ مثل موجودات بوذ و اگر معدوم مثل معدومات بوذ و اين سخن نيك باطل شد زيرا كه هيچ فرق نيست در عقل ميان آنج گويند فلان چيز موجود نيست و ميان آنچه گويند معدوم است پس اگر موجود نبود بايد كه معدوم بود .\r\n\r\nفصل پنجم در بيان آنچ بارى تعالى جسم نيست .\r\nما پيدا كرديم كه هر چه جسم بوذ محدث بوذ پس اگر بارى تعالى جسم بوذ بايد كه محدث بوذ و اگر محدث بوذ محتاج بوذ بآفريدگارى ديگر و سخن در او چون سخن « 1 »\r\n\r\n\r\n","description":"","footnote":"\r\n( 1 ) - العارف من اشهد اللّه صفاته و اسمائه و افعاله فالمعرفة حال تحدث من شهوده و العالم من اطلعه اللّه على ذلك لا عن شهود بل عن يقين الفرق بين العلم و المعرفة ان المعرفة تطلق على الادراك الذي بعد الجهل و انها تطلق على الامر من الادراكين بشيء واحد يتخلل بينهما عدم و لا يعتبر شيء من هذين القيدين فى العلم و لهذا لا يوصف البارى تعالى بالعارف هذا عن المحقق الشريف و عن المحقق الدوانى ان المعرفة العلم بالشيء من قبل اثاره و كأنه مأخوذ من العرف بمعنى الرايحة كما يقال استشمت بهذا المعنى و قال السيد نور الدّين التسترى فى فروق اللغات ان متعلق العلم هو الكليات و المعرفة عداها\r\n","page_name":" 57 ","page_number":97},
  {"content":"\r\n\r\nدر اول بوذ پس لازم آيد كه هر آفريدگارى محتاج باشذ بآفريدگارى ديگر لا الى نهاية و اين محال است پس معلوم شد كه آفريدگار قديم است پس بايذ كه جسم نبوذ\r\n\r\nفصل ششم در بيان آنچ خداى تعالى باقى و ابدى است .\r\nبرهان آنست كه هر چه عدم بر وى روا بوذ او جايز الوجود بوذ و هر چه جايز الوجود بوذ او را بفاعل حاجت باشد و چون آفريدگار تعالى مستغنى است از فاعل بايذ كه عدم بر وى روا نبوذ .\r\n\r\nفصل هفتم در بيان آنچ بارى تعالى عرض نيست\r\nزيرا كه عرض محتاج بوذ و هر چه محتاج بوذ جايز الوجود او را بفاعل حاجت بوذ .\r\nفصل هشتم در بيان آنچ بارى تعالى در هيچ مكان نيست برهان آنست كه اگر ذات او در مكان بوذ از سه حال بيرون نبود يا از اجسام عالم بزرگتر بوذ يا مساوى اجسام عالم بوذ يا كم از اجسام عالم بود و بهر سه تقدير لازم آيد كه ذات منقسم و متبعّض بود و اين محال است .\r\nحكايت وقتى امام ابو اسحاق اسفراينى در پيش سلطان محمود سبكتكين نشسته بود جماعتى از كراميّان « 1 » كه خداى تعالى و تقدّس را مكان و جهت اثبات كنند حاضر\r\n\r\n\r\n","description":"","footnote":"\r\n( 1 ) - جمله مشبهه خدا را در جا و مكان اثبات كنند و گويند هر چه را مكان نبود معدوم بود و گويند خدا بر عرش نشسته است و پايها بر كرسى نهاد و جمله اعضا دارد الّا خرطوم و بعضى گويند هم خرطوم دارد چون خواست آدم بيافريند آينه بيش خود نهاده بود و بر صورت خود بيافريد يكى از ائمهء حشويان حديث ميگفت از او پرسيدند كه خداى اعضا دارد گفت جملهء اعضا چنان كه ما داريم مردى اشارت به عورت كرد شيخ گفت آن نيز دارد يكى از اهل مجلس گفت و ليس الذكر كالانثى شيخ گفت هو ذكر\r\nقال نصير الدين الطوسى رضوان اللّه عليه سألت يوما عن مذهب الشيطان قلت الذي اطلعت عليه من تفسير القرآن انه اشعرى الاصول حنفى الفروع اما الاول فقوله فبما اغويتنى لا قعدن آه نسبت غوايت به خدا دادن و اضافهء آن بپروردگار كردن مذهب اشعريان است كه نسبت اعمال به خدا دهند و اما در فروع احكام قياس كنند چنان كه حنفيان كنند آنگاه كه از سجدهء آدم بقيه حاشيه در صفحهء بعد\r\n","page_name":" 58 ","page_number":98},
  {"content":"\r\n\r\nبودند استاد ابو اسحاق يك دست بر ديگر دست نهاده و گفت بودن چيزى بر چيزى چنين باشذ پس اگر بارى تعالى همچنين بر عرش بوذ يا از عرش بزرگتر يا همچون عرش بوذ يا كوچكتر از عرش باشذ و بهر سه تقدير لازم آيد كه متقسم بوذ كراميّان منقطع شدنذ و هيچ جواب نتوانستند گفت پس چون وزير او ابو العبّاس اسفراينى در پيش او رفت سلطان گفت كجا بودى كه همشهرى تو خداى كراميّان را بارش بر ايشان نمود .\r\n\r\nفصل نهم در بيان آنچ بارى تعالى جوهر نيست .\r\nبرهان آنست كه جوهر متحيّز و در مكان بود و ما پيدا كرديم كه بارى تعالى در هيچ مكان نيست .\r\n\r\nفصل دهم در بيان آنچ بارى تعالى به هيچ چيز متّحد نشود .\r\nجماعتى از نصارى اين را روا داشته‌اند و اين باطل است زيرا كه چون دو چيز متّحد شوند اگر هر دو باقى باشند پس دو باشند و متّحد نباشند و اگر باقى نباشند پس هر دو يا يكى از آن دو معدوم شذه باشند و معدوم با معدوم يا معدوم با موجود متّحد نشود .\r\n\r\nباب سيم در صفات بارى تعالى\r\nو در وى دوازده فصل است\r\n\r\nفصل نخستين در بيان آنچ بارى تعالى قادر است .\r\nبرهان آنست كه اگر علّت موجب بودى و قادر مختار نبودى از قدم او قدم عالم لازم آمدى و اين محال است پس بارى تعالى قادر بود .\r\n\r\nفصل دوم در بيان آنچ بارى تعالى عالم است .\r\nبرهان آنست كه هر كس كه از وى فعلهاى خوب حاصل شود همه عاقلان\r\n\r\n\r\n","description":"","footnote":"\r\nدنبالهء حاشيهء صفحهء پيش\r\nسرباززد و امتناع ورزيد گفت  خَلَقْتَنِي مِنْ نارٍ وَ خَلَقْتَهُ مِنْ طِينٍ  اين مقايسه بين خاك و آتش كردن و حكم باشرفيّت آتش دادن چگونه رواست كه افضل و اشرف در برابر خاك پست شود از اينرو فرمود لا تقيسوا فانّ اول من قاس ابليس سپس فرمايد لكنه فضل على القوم لانه استدل بقياس الاولوية و هم يستدلّون بالمساوات\r\n","page_name":" 59 ","page_number":99},
  {"content":"\r\n\r\nبضرورت عقل بدانند كه او عالم است همچنانكه چون شخصى را كتابت خوب بود همه كس داند كه او عالم است به خط و معلوم است كه افعال خداى تعالى در غايت خوبى و نهايت حكمت است چنان كه اگر جمله عاقلان جمع شوند و خواهند تا ترتيبى انديشند خوبتر از آنچه خدا آفريده است نتوانند پس لازم آيد كه خداى تعالى عالم بوذ .\r\n\r\nفصل سيم در بيان آنچ بارى تعالى حىّ است .\r\nبرهان آنست كه هر چه زنده نبود عالم و قادر نبود لكن بارى تعالى عالم و قادر است چنان كه برهان گفتيم پس بايد كه زنده بوذ .\r\n\r\nفصل چهارم در بيان آنچ بارى تعالى مريد است .\r\nچون افعال بارى تعالى مخصوص است بوقتى معيّن با آنچ در عقل رواست كه كه مقدّم بود بر آن وقت و متأخر باشد از آن وقت نبود اختصاص اين فعل بدان وقت نبوذ الّا از براى تخصيص مخصّصى و آن ارادت است .\r\n\r\nفصل پنجم در بيان آنچه بارى تعالى متكلّم است .\r\nبرهان آنست كه ناگويائى نقص است و نقص بر خدا محال است « 1 » .\r\n\r\n\r\n","description":"","footnote":"\r\n( 1 ) - در كتاب مسائل پنجاه‌گانه گويد خداوند متكلّم است و كلام او قديم و ازلى است و معتزله و كرّاميه كلام را حادث دانسته و ذات خداوند محل حوادث نتواند بود و حنابله گويند كلام خدا صوت است و ما ميگوئيم سخن خداوند از سنخ اصوات و حروف ما نباشد چه آنكه اگر گوينده لغت الحمد بگويد نخست همزه را تلفظ و سپس لام را بر زبان مىآورد چه در آن زمان كه همزه بر زبان او بود اشتغال به حرف لام ممكن نمىبود و چون به گفتن لام مشتغل شد همزه پايان يافت و اين معنى امكان است و لازمه آن حدوث باشد و از اينرو گوئيم قرآن كلام خداست و حروف و اصوات نيست متكلّمين گويند كلام خدا قديم است و غير حروف و اصوات چه بعقيده اينان كلام صفت خداوند است و قائم بذات عبارات و لغات كه در مصاحف‌اند دال‌اند بر كلام خدا بعبارت ديگر گويند كتاب اللّه دلالت كند بر كلام اللّه و در فرق بين كتاب و كلام گفته‌اند هر چه منزل است بر انبيا بوحى و جهر كتاب اللّه است كه محفوظ است در دلها و مقروست بر زبانها و مكتوب است در مصحف‌ها چنان كه كلام حادث غير حروف و اصوات دنبالهء حاشيه در صفحهء بعد\r\n","page_name":" 60 ","page_number":100},
  {"content":"\r\n\r\n\r\nفصل ششم در آنچ خداى تعالى سميع و بصير است .\r\nبرهان آنست كه هر كه ناشنوا و نابينا باشذ ناقص است و نقص بر خداى تعالى محال است .\r\n\r\nفصل هفتم در بيان آنچ بارى تعالى عالم است بعلم قديم قادر است بقدرت قديم حىّ است بحياة قديم :\r\nبرهان آنست كه ما اول ذات بارى تعالى بدانيم بعد از آن حاجت افتد ببرهانهاء ديگر در اثبات عالمى و قادرى او پس اگر عالمى و قادرى او عين ذات بودى هر كس كه ذات او بدانستى لا بدّ عالمى و قادرى او بدانستى و چون چنين نيست معلوم شد كه علم و قدرت او عين ذات او نيست « 1 » .\r\n\r\n\r\n","description":"","footnote":"\r\nدنباله حاشيه از صفحهء پيش\r\nو الحان است چه آنها دلالات و امارات كلام هستند پس كلام قديم بطريق اولى غير حروف و اصوات است و بعضى گويند حادث است خداى تعالى قادر است ايجاد حروف و اصوات كند در جسمى از اجسام و ذات خداى را به اين اعتبار متكلّم خوانند و چون كلام مركب از حروف است و مرتّب بعضى مقدّم و بعضى مؤخّر است و هر چه را تقدّم و تأخر باشد حادث است پس كلام خدا حادث بود .\r\n( 1 ) - مفاهيم اسماء مختلف و صفات متكثّر است ولى مصداق همه يكى است و واحد من جميع الجهات چنان كه وجوب عين ذات است صفات كماليه از جلاليّه و جماليه نيز عين اوست مصنّف كه مردى بحاث و جدلى است در يكى از مجالس مناظره سخت اشاعره را كوبيده و در - يكى از كتب خود آنان را مورد حمله قرار داده كه اينان بقدماء ثمانيه قائل‌اند كه صفات خدا را زايد بر ذات ميدانند و تمام كلام با اين دسته از متكلمين اينست كه اگر صفات زايده حادث باشند واجب محل حوادث باشد و اگر قديم باشند تعدّد قدماء لازم آيد و هر دو ممتنع و ديگر آنكه چون استناد صفات به غير واجب نتواند بود لازم آيد ذات واجب هم فاعل و هم قابل باشد و امتناع آن ثابت است كه واحد من جميع الجهات است علم كلّه حيوة كله و قدرة كله و مراد عينيّت حقايق آنهاست نه مفاهيم و اختلاف و تكثّر مفهومى دليل و موجب اختلاف مصداق نبود .\r\n","page_name":" 61 ","page_number":101},
  {"content":"\r\n\r\n\r\nفصل هشتم در بيان آنچ ارادت بارى تعالى محدث نيست .\r\nمذهب ابو على و ابو هاشم آنست كه ارادت بارى تعالى محدث است و آن باطل است زيرا كه ما برهان گفتيم بر آنكه هرچه محدث بود احداث او جز بارادت ممكن نبود پس اگر ارادت بارى تعالى محدث باشد لازم آيد افتقار او بارادتى ديگر و آن بنا متناهى انجامد و آن محال است .\r\n\r\nفصل نهم در بيان آنچ كلام بارى تعالى يا صفت كمال است يا صفت نقص\r\nاگر صفت كمال است بايد كه هميشه باشد زيرا كه نابودن صفت كمال نقص است و نقص بر خداى تعالى محال است و اگر صفت نقص است بايد كه هرگز خداى تعالى متكلم نبوذ زيرا كه صفت نقص بر خداى تعالى محال است و اين باطل است باجماع امّت پس معلوم شد كه كلام خداى تعالى قديم است « 1 » .\r\n\r\nفصل دهم در بيان آنچ بارى تعالى عالم است بمعلومات نامتناهى و قادر است بمقدورات نامتناهى .\r\nبرهان آنست كه اگر عالم باشد ببعضى معلومات دون بعض اختصاص علم بدان معلومات دون ديگر معلومات براى مخصّصى بود پس لازم آيد كه ذات و صفات او مفتقر باشند بآفريدگارى ديگر و اين محال است .\r\n\r\n\r\n","description":"","footnote":"\r\n( 1 ) - در بيان قدمت كلام گويد همه دانند كه حقيقت امر يك چيز بيش نبود ولى از اين يك حقيقة بعبارات مختلف تعبير توان كرد تازى و پارسى و تركى و ديلمى لغات و عبارات متغاير تغييرى در حقيقت ايجاد نميكند پس از خريدن انگور همه ميدانند كه مطلوب هر يك همان بود و در جاى خود با برهان ثابت كرده‌ايم گاه امر هست و اراده نيست و گاهى اراده است و امر نيست امر خداوند صفتى بود قائم بذات بارى و آن صفت مدلول اين حروف و اصوات و الفاظ و عبارات بود و از اينرو گوئيم ممكن است خداوند متكلّم بكلام واحد بود در حق كسى امر و دربارهء ديگرى نهى و نسبت به شخص ثالث خبر بود و از شخص چهارمين استخبار كند چه دانستيم كه حقيقت امر اخبار بود كه فعل آن موجب ثواب و ترك آن سبب عقاب باشد چنانچه حقيقت نهى نيز اخبارست به عكس امر همانطور كه در باب علم گفته‌ايم ممكن است خداوند دنبالهء حاشيه در صفحهء بعد\r\n","page_name":" 62 ","page_number":102},
  {"content":"\r\n\r\n\r\nفصل يازدهم در بيان آنچه بارى تعالى محل حوادث نيست .\r\nكراميّان « 1 » اين را روا دارند و اين باطل است زيرا كه آنچه در ذات او\r\n\r\n\r\n","description":"","footnote":"\r\nدنبالهء حاشيه از صفحهء پيش\r\nاحد بعلم واحد بجميع معلومات عالم بود چرا روا نبود كه كلام واحد تعلّق بامور غير متناهيه پيدا كند و مثال واضح آن چنان است كه گوئيم هرگاه مردى گماشتهء خود را گويد اگر من كلمه اضرب گفتم بايد فلانى را بزنى و به ديگرى گويد پس از گفتن اين كلمه بايد با فلانى حرف نزنى و بسومى گويد چون اين كلمه را گفتم از حال فلانى استخبار كن و بچهارمين گويد فلان موضوع را به من اطلاع دهى يك كلمهء اضرب متضمّن اين همه معانى و امور مختلفه بود .\r\n( 1 ) - قومى از سنّيان كه در فروع مذهب ابو حنيفه دارند و بابو عبد اللّه كرّام منسوب‌اند و مخالف تأويل گويند آنچه در اخبار و آثار آمده است همان ظواهر مقصودست فى المثل گويند جملهء دلهاى بنى آدم در انگشتان خداست و خدا ميگرداند چنان كه ميخواهد و گويند چون خداى تجلّى كرد در كوه طور سينا اندكى تجلّى كرد رسول صفت اندكى كرد انگشت ابهام را در زير انگشت كوچك نهاد و اشارت كرد يعنى اين قدر تجلّى كرده است كه گفت الايمان و الحكمة يمانيّة و اجد نفس ربكم من قبل اليمن ابو هريره گويد چون با - يكى كارزار كنيد بايد كه از وى بپرهيزيد كه خداى آدم را به صورت خود بيافريد .\r\nگويند عكرمه روايت كند از ابن عباس از رسول اكرم صلى اللّه عليه و آله سلّم كه گفت بنزد خداى رفتم در بهشت عدن خداى را ديدم جوانى جعد موى جامهء سبز زرّين پوشيده و گويند ابن سلام از ثوبان مولاى رسول ( ص ) روايت كند كه گفت بارى بعد از نماز صبح از خانه بيرون آمدم بارى تعالى نزد من آمد گفت يا محمد ميدانى كه ملاء اعلى در چه خصومت ميكنند گفتم يا ربّ ندانم گفت هر دو كف خود بر ميان كتف من نهاد چنان كه من لذت انامل در سينه خود يافتم گفت ابو هريره از رسول اكرم كه خداى نزد اهل بهشت آيد بر صورتى كه خلق او را نشناسند و گويد من خداى شماام گويند ( نعوذ باللّه ) ما اينجا نشسته‌ايم تا خداى ما بيايد ما او را شناسيم آنگه در آن صورت بيايد كه خلق او را شناسند آنگه نزديك وى شوند و مصافحه كنند !\r\nاز مغيرهء شعبه روايت كنند كه سعد عباده رسول را گفت اگر من در خانه روم و مردى بقيه حاشيه در صفحه بعد\r\n","page_name":" 63 ","page_number":103},
  {"content":"\r\n\r\nحادث شود اگر صفت نقص بوذ لازم آيذ كه خداى تعالى ناقص بوذ و اين محال است و اگر صفت كمال بوذ پس ذات پيش از حدوث آن خالى باشد از صفت كمال و خالى بودن از صفت كمال نقص بوذ و نقص بر خداى محال بوذ .\r\n\r\nفصل دوازدهم در بيان آنچ در صفات بارى تعالى هيچ محدث نيست .\r\nبرهان آنست كه هر كه در صفات او چيزى محدث بود آن صفات يا در ذات او بود يا در غير او اين محال است چنانچه پيدا كرديم كه ذات او محل حوادث نيست يا در غير او بود و اين هم محال است زيرا كه اگر روا بوذ كه متكلم بوذ بكلامى كه در غير او بوذ بايذ كه متحرّك بوذ بحركتى كه در غير او بود و جاهل بود بجهلى كه در او بوذ و تعالى اللّه عنه علوا كبيرا .\r\n\r\n\r\n","description":"","footnote":"\r\nبقيه حاشيه از صفحه قبل\r\nرا با زن خويش بينم و او را بكشم مرا بزه باشد رسول گفت شما را عجب آيد از غيرت سعد و من از سعد غيورترم و خداى از من غيورترست و هيچ شخصى نباشد كه از خداى غيورتر بود .\r\nگويند ابو زيد بن عقيل گويد از رسول پرسيدم كه خداى ما كجا بود پيش از آنكه خلق را بيافريند گفت در ابرى بود كه نه بالاى آن هوا بود و نه زيرش آب بس عرش را بر سر آب بيافريد و گويند هر شب آدينه به زمين آيد و چون به دنيا آيد بر خرى نشيند .\r\nروايت كنند كه در اصفهان يكى از فقهاى مشبهه پارهء پشم شتر داشت در حقه‌اى نهاده و مشك بيخى كرده بود و در پيچيده گفتى كه چون احمد حنبل بمكّه رفت خداى را ديد در عرفات بر اشترى نشسته و جامه زرّين پوشيده احمد او را بشناخت و در آن اشتر آويخت خداى اشتر برانگيخت و برفت پارهء پشم از آن اشتر در دست احمد بماند اين آن پشم است كه هرگاه مشبهى بيمار شدى در اصفهان درمى چند نزد آن شخص بردى تا آن حقّه برگرفتى و به خانه وى آمدى و آن پشم را به آب برآوردى و بدان رنجور دادى و پارهء برو ماليدى !\r\nيحيى بن خزيمه در تصانيف خود جمله اعضاى برشمردى چنان كه آدمى راست در ذكوريّت و انوثت فرومانده بود گفت در قرآن حديثى نمىيابم شخصى برخواند و ليس الذكر كالانثى چون بشنيد گفت افدت و اجدت و نوشت كه ذكر است گويند شب معراج بر عرش نشاندش چون خواست بنشيند كوزه بلور آنجا نهاده بود پاى رسول بر آن آمد و بشكست خداى دست فراز كرد و رداى رسول بگرو بگرفت و گفت كوزه بازفرست و رداى خود بستان !\r\n","page_name":" 64 ","page_number":104},
  {"content":"\r\n\r\n\r\nباب چهارم در افعال او\r\nو درين باب شش فصل است .\r\n\r\nفصل نخستين در بيان آنج آفريدگار افعال بندگان جز خداى تعالى نيست\r\nو برهان اين آنست كى اگر بنده موجد افعال خود بودى بايستى كى عالم بودى بدانج چند فعل كرده است چنانك پيدا كرديم كى آفريدگار بايذ كى عالم بوذ و چون بنده عالم نيست با عداد افعال خود بايذ كه موجذ افعال خوذ نبوذ .\r\nبرهان دوم آنست كى اگر بنده موجد فعل خوذ بودى تمانع لازم آمدى ميان او و بارى تعالى زيراك چون بنده حركت خواهد و حقتعالى سكون يا هر دو حاصل شود و اين محال است و الا يك محل هم متحرّك بوذ و هم ساكن يا هيچ دو حاصل نشوذ و اين هم محال است و الّا لازم آيذ كى محل خالى بوذ هم از حركت و هم از سكون يا مراد بارى تعالى حاصل شود و مراد بنده حاصل نشوذ و اين هم محال است زيرا كه چنانك قدرت بارى تعالى صالح ايجاد است قدرت بنده هم صالح ايجاذ است و در ايجاد يك فعل تفاوت نكنذ و متصوّر نيست تا گوينذ بسبب آن تفاوت حصول مقدور بارى تعالى اولاتر بوذ و چون چنين بود حصول مقدور بارى تعالى اولاتر نبوذ از حصول مقدور بنده و چون آفريدگارى بنده بدين قسمهاء باطل مىانجامذ بايذ كه باطل باشذ .\r\nسؤال اگر گويند چون بنده موجذ فعل خوذ نبوذ چون بارى تعالى او را كارى فرمايد چنان بوذ كى او را به چيزى فرمايذ كى بر آن قادر نيست و اين ظلم است .\r\nجواب آنست كى اگر چه اعتقاد داريم كه بنده موجد نيست لكن اعتقاد داريم كه بنده را كسب است و معنى كسب آنست كى سنّت بارى تعالى آنست كه چون بنده عزم طاعت كند در وى بيافريند و چون عزم معصيت كنذ بارى تعالى معصيت بيافرينذ و چون چنين است امر و نهى معقول باشذ « 1 » .\r\n\r\n\r\n","description":"","footnote":"\r\n( 1 ) - فخر رازى در بعضى از كتب خود گويد الحق ما قاله بعض ائمة الدين من انّه لا جبر و لا تفويض و لكن امر بين الامرين ولى در معنى آن دانشمندان را اختلاف است گروهى هر دو را نفى و جمعى اثبات هر دو كرده‌اند از اين روايت كه از كافى نقل شده است اثبات هر دو تأييد مىشود سئل عنه عليه السلام ما هو الامر بين الامرين قال مثل ذلك رجل بقيه حاشيه در صفحه بعد\r\n","page_name":" 65 ","page_number":105},
  {"content":"\r\n\r\nجواب دوم آنست كى تكليف ما لا يطاق بر معتزله هم لازم است زيرا كى بارى تعالى از وى ميداند كه او آن فعل نخواهد كرد و چون وجود آن فعل محال بود\r\n\r\n\r\n","description":"","footnote":"\r\nبقيه حاشيه از صفحه قبل\r\nرأيته على معصية فنهيته فلم ينته فتركته ففعل تلك المعصية فليس حيث لم يقبل منك فتركته كنت انت الذي امرته بالمعصية\r\n آنچه از نقد عمل قلب مرا حاصل بود * خوب ديدم همگى سكّه آن باطل بود \r\n گفت از دست قضا سكّه باطل نسزد * خوب ديدم همگى قلبى او از دل بود \r\n دانه در خاك گهى خوب و گهى بد رويد * عيب زارع چه‌كنى عيب تو را در گل بود \r\n فعل فاعل نكند بىاثر قابل كار * هر كه اين داشت روا جاهل و لا يعقل بود \r\n اين سخن معنى لا جبر و لا تفويض است * بندهء لعل لبى شو كه به اين قايل بود \r\n فعل از فاعل و تاوان عمل از قابل * حلّ اين مسأله بر معتزلى مشكل بود \r\n خار اگر بر رخ بلبل نكشيدى خنجر * باغبان سوختنش را ز كجا مايل بود \r\n يكسر رشته بدست تو و يكسر با اوست * كشش ذات تو بىكوشش او ذاحل بود \r\nيكى از اقسام آزادى كه اساس اختيار بر آن پايه نهاده شده است آزادى فكر و عقيده يا آزادى ادبى و اخلاقى است و همين آزادى است كه بنام اختيار يكى از عناصر اراده محسوب مىشود و مراد از اختيار يا آزادى فكرى اينست كه انسان بتواند بهر مقصود و منظورى كه دارد صورت عملى و خارجى دهد و آنچه را كه مايل است و سود خود را در آن ميداند بموقع اجرا گذارد اين آزادى مراتب و درجاتى دارد و وقتى كامل و در بلندترين درجات خواهد بود كه مطابق قانون فضيلت و شرف باشد يعنى انسان بتواند از اختيارى كه دارد سود گيرد در كسب فضايل و اعمال نيك به كار برد و از ميان چندين كار خوب و پسنديده آنكه خوبتر و پسنديده‌تر است و در صورت تساوى آنچه را كه بخواهد از روى كمال آزادى انتخاب كند هر فردى از افراد انسان بحسب طبع مايل است كه خوب و پسنديده و نيك نام باشد و براى رسيدن به اين مقصود مايل است كه در زندگانى بوظيفه و تكليف خود عمل كند و جز كردار و گفتار نيك از او سر نزند و هرگاه كه بر عملى ساختن اين مقصود توانا نباشد بديهى است كه آنگونه كه بايد آزاد نبود و مقهور عواملى شود كه او را از رفتار بمقتضاى فكر و عقيده بازمىدارند و از اينجا گفته‌اند كه آزادى با بدكارى نميسازد آزاد كسى است كه دنبالهء حاشيه در صفحهء بعد\r\n","page_name":" 66 ","page_number":106},
  {"content":"\r\n\r\nزيرا كه از وجود آن فعل لازم آيد كه علم خداى تعالى جهل بود و اين محال است و هر چه مؤدّى بود بمحال هم محال بود پس وجود آن فعل محال بود پس امر كى بدان فعل كنذ تكليف ما لا يطاق بود .\r\n\r\nفصل دوم در بيان آنج حسن و قبح بشرع است نه بعقل\r\nو برهان اين آنست كى اگر دروغ زشت بودى لذاته بايستى كه همهء دروغها زشت بودى و اين باطل است زيرا كى اگر شخصى از دست ظالمى بگريزد پس آن ظالم از كسى بپرسذ كه او كجا رفت و آن كس داند كى اگر راست بگويد آن ظالم آن شخص را بگيرد و بكشد و اگر دروغ گويد اين شخص سلامت ماند همه كس داند كه اين دروغ اولاتر بود از راست .\r\n\r\nفصل سيم در بيان آنج هيچ كس را به هيچ وجه بر خداى تعالى اعتراض نرسد .\r\n\r\n\r\n","description":"","footnote":"\r\nبقيه حاشيه از صفحه قبل\r\nنيكوكار و پسنديده اخلاق باشد بگفته روسو خود را بيازمائيد و ببينيد آيا ميل به كارهاى نيك و اعمال پسنديده در شما بيشتر است يا به عكس اقرأ كتابك كفى بنفسك اليوم عليك حسيبا بالجملة انسان در صورتى كه عاقل و رشيد باشد مالك و مختار افعال خود و داراى آزادى فكرى و ادبى است و دليل بر وجود اين آزادى و اختيار تأمل باطنى است بدين طريق كه در حالات روحى خود تأمّل ميكنم و خود را در تمام حركات و افعال كه از ما صادر مىشود خواه بمقتضاى غريزه و تمايل فطرى يا عادت و خواه از روى توجّه و انتباه باشد آزاد و مختار مىيابيم زيرا پيش از آنكه بكارى اقدام كنيم به نيروى عقل واعى در نيك و بد و سود و زيان آن تأمل ميكنيم و اسباب و وسايل انجام آن را از روى فكر و تدبير فراهم مىآوريم و اگر آزاد نبوديم اين پيش‌بينى و تفكر مورد نداشت و عقل واعى يا شعور ما نميتوانست آن كار را از ميان چندين كار اختيار كند در اثناى انجام هر كار هم اين آزادى به خوبى احساس مىشود زيرا خود را در تمام كردن يا ناتمام گذاردن آن آزاد و مختار مىبينيم و عقل واعى مراقب و مواظب جريان آن كار است و اگر آزاد و مختار نبوديم اين مراقبت بى جا بود و عقل واعى هم نظارت نمينمود بعد از انجام هر كار هم آزادى و اختيار خود را ملتفت ميشويم و چيزى مبهم نميماند زيرا خود را بر حسب نتيجهء خوب يابد كه از آن كار پديدار شده غمگين يا خوش‌حال مىبينيم و اگر آزادى و اختيار نداشتيم غم و شادى خرسندى و پشيمانى در ما بوجود نميآمد .\r\n","page_name":" 67 ","page_number":107},
  {"content":"\r\n\r\nبرهان اين آنست كه هر كس كه بر وى چيزى لازم بوذ اگر آن واجب نكنذ ناقص بوذ و نقص بر خداى تعالى محال است پس وجوب در حق بارى تعالى معقول نبوذ و ايضا چون درست شذ كه بارى تعالى موجد همه افعال است و درست شذ كى حسن و قبح بشرع است نه بعقل وجوب بر خداى تعالى معقول نبود .\r\n\r\nفصل چهارم در بيان آنج افعال خداى تعالى منزّه است از اغراض « 1 »\r\nبرهان اين آنست كى آن غرض با قديم بوذ يا محدث اگر قديم بوذ از قدم آن غرض قدم فعل خداى تعالى لازم آيذ و اگر محدث بوذ حدوث از براى غرض ديگرى بوذ و اين بتسلسل انجامد .\r\n\r\n\r\n","description":"","footnote":"\r\n( 1 ) - فان قلت الغرض لما كان هو النفع العائد الى العباد و ان فعله تعالى لما كان خير اعلى الاطلاق فلا يخلوا اما ان يكون ايصاله الى العباد اولى نظرا اليه تعالى ام لا فعلى الثانى يلزم العبث و على الاول الاستكمال قلنا نختار الاول على ان يكون الاولويّه نظرا الى ايجاده و خلقه فيلزم من ذلك استكمال فعله لا ذاته و من الظاهر ان صفاته الفعلية ليست صفات كماليّة لذاته تعالى ليلزم من استكمالها به استكمال ذاته الحقّة و صفاته الذاتية الحقيقيّة به و لا استكمال فى استكمال بعض آثاره ببعض فتبصّر و لا تكن من الغافلين ثم لا يخفى جواز اختيار شق الاخير الاخير مع عدم لزوم العبث كما ورد فى الخبر خلقت الخلق ليربحوا بى لا لاربح بهم فلا عبث فتبصّر و ما خلقت الجن و الانس الا ليعبدون .\r\n عمريست تا اندر طلب هر روز گامى ميزنم * دست شفاعت هر دمى در نيك نامى ميزنم \r\n هنگام سپيده دم خروس سحرى * دانى كه چرا همىكند نوحه‌گرى \r\n يعنى كه نمودند در آئينهء صبح * كز عمر شبى گذشت و تو بىخبرى \r\n روز كى چند در جهان خوش باش * فرصتى دان و رايگان خوش باش \r\n تو ز اول خوش آمدى بوجود * ناخوشى چيست در جهان خوش باش \r\n ور ترا آن سوى ميل خوش باشى است * ترك خود گير و جاودان خوش باش \r\n يا ايّها الاخوان اوصيكم * وصيّة الوالد و الوالدة \r\n لا تنقلوا الاقدام الّا اذا * كان لكم فى نقلها فائده \r\n اما تعلّم تستفيدونه * او الكريم عنده مائدة \r\n ان لم يكن عنده ذا و ذا * لا تصحبوه مرة واحدة \r\n","page_name":" 68 ","page_number":108},
  {"content":"\r\n\r\n\r\nفصل پنجم در بيان آنج بارى تعالى مريد جملهء كائنات است و در ملك او هيچ چيز بىقضا و قدر نرود .\r\nبرهان اين آنست كى ما درست كرديم كى بارى تعالى موجد همه ممكنات است و ايضا هر فاعل كه چيزى خواهذ و مراد او حاصل نشوذ آن فاعل عاجز باشذ پس اگر در ملك بارى تعالى چيزى حاصل شوذ بر خلاف ارادت او لازم آيذ كى بارى تعالى عاجز بوذ و اين محال است و بدانك ما تا اين مقام دليلها كى در معرفت ذات و صفات به كار آيذ تقرير كرديم به حمد اللّه و منّه و چون معرفت خداى تعالى به تمام حاصل شذ برهان بايد گفت بر آنك آفريدگار عالم جز يكى نيست « 1 » .\r\n\r\nفصل ششم در بيان آنج آفريدگار عالم عزّ و جلّ جز يكى نيست .\r\n\r\n\r\n","description":"","footnote":"\r\n( 1 )\r\n اگر وصلت همىبايد مگر عشقت دليل آيد * بكوى دوست ره بردن بمعقولات نتوانى \r\n حكيمان در ره جانان ز برهانند سرگردان * نيابى لذّت وجدان بحكمتهاى يونانى \r\n اين سلسله گفتى كه ندارد اول ( داعى انجدانى ) * هست اين ز غلط كارى و هم احول \r\n مادام كه دارد طرفش حكم وسط * من اين حصل متى حصل كيف حصل \r\n چو عاشق ميشدم گفتم كه بردم گوهر مقصود * ندانستم كه اين دريا چه موجى خون فشان دارد \r\n در ره عشق نشد كس بيقين محرم راز * هر كسى بر حسب فهم گمانى دارد \r\n هر شبنمى درين ره صد بحر آتشين است * دردا كه اين معمّا شرح و بيان ندارد \r\n سر منزل فراغت نتوان ز دست دادن * اى ساربان فروكش كاين ره كران ندارد \r\n برو اى زاهد خود بين كه ز چشم من و تو * راز اين برده نهان است و نهان خواهد بود \r\n","page_name":" 69 ","page_number":109},
  {"content":"\r\n\r\nبرهان اين آنست كى اگر دو إله آفريدگار فرض شود يا ميان ايشان هيچ امتياز نبوذ يا امتياز بود اگر به هيچ‌وجه امتياز نبوذ پس دو بودن معقول نبود و اگر امتيازى بوذ آن قدر كه بدان امتياز حاصل شود يا در الهيّت معتبر بود يا نبود و آن دوّم بدان صفت نيست پس بايد كى آن دوم إله نبود پس إله يكى بود و اگر در الهيّة معتبر نبود واجب نبود پس اختصاص بدان صفت از براى مخصّصى بود و هر چه محتاج مخصّصى بوذ إله نبود .\r\nبرهان دوم در آنج اگر دو إله باشند و يكى حركت خواهد از شخصى و يكى سكون او اگر هر دو حاصل شوذ يك چيز هم متحرّك بود و هم ساكن و اين محال است و اگر هيچ دو حاصل نشوذ يك چيز نه متحرّك بود و نه ساكن و اگر يكى حاصل شود و دوم حاصل نشود آنك مراد او حاصل نشوذ عاجز بود عاجز خدائى را نشايذ .\r\nحكايت آورده‌اند كى در وقت خلافت ابو العبّاس سفّاح كه اوّل خلفاى بنى - العبّاس بوده است زنديقى بيامد و خلق را دعوت ميكرد به دو خداى گفتن و شبهت او آن بود كى ما در عالم خير و شرّ مىبينيم و بايد كى فاعل خير خيّر و پسنديده بود و فاعل شر شرّير و مذموم بود و يك فاعل هم خيّر و هم شرّير و هم محمود و هم مذموم محال باشد « 1 » پس دو آفريدگار بايد تا يكى خيّر بود و يكى شرّير پس او را به حضرت\r\n\r\n\r\n","description":"","footnote":"\r\n( 1 ) - قال هشام بن الحكم قلت لأبي عبد اللّه عليه السلام ما الدّليل على ان اللّه تعالى واحد قال اتصال التدبير و تمام الصنع كما قال عز و جل لو كان فيهما آلهة الا اللّه لفسدتا .\r\n هر چه در عالم هويدا شد ز عكس يار شد * ذرّه شد خورشيد و مه شد يار شد اغيار شد \r\n در مشبّكهاى رنگارنك يك پرتو فتاد * كفر و دين دير و حرم شد كعبه شد زنّار شد \r\n ساقى از جام ازل ته جرعه‌اى بر خاك ريخت * باغ شد انگور شد مىشد نصيب يار شد \r\nدنباله حاشيه در صفحه بعد\r\n","page_name":" 70 ","page_number":110},
  {"content":"\r\n\r\nابو العباس سفّاح بردند و بفرموذ تا جملهء فقها حاضر شدند پس از زنديق پرسيذ كى چرا دو خداى اثبات ميكنى او اين شبهت كى حكايت كرديم بگفت ابو العبّاس سفّاح\r\n\r\n\r\n","description":"","footnote":"\r\nدنبالهء حاشيهء صفحهء قبل\r\n از ازل با دوست راز بىحجابى داشتيم * جسم خاكى در ميان ما و او ديوار شد \r\n ناصر از ناگفتنيها لب بدندان مىنگرد * توبه كرد استغفر اللّه نيست شد هشيار شد \r\nو قال عليه السلام فى جواب سؤال الزنديق ( لم لا يجوز ان يكون صانع العالم اكثر من واحد قال الصادق عليه السلام لا يخلو قولك اثنان من ان يكونا قديمين قويّين او يكونا ضعيفين او يكون احدهما قويا و الآخر ضعيفا فإن كانا قويّين فلم لا يدفع كل منهما صاحبه و يتفرّد بالتدبير و ان زعمت ان احدهما قوىّ و الآخر ضعيف ثبت انّه واحد كما نقول للعجز الظاهر فى الثانى و ان قلت انّهما اثنان لم يخل من ان يكونا متّفقين للعجز الظاهر فى الثانى و ان قلت انهما اثنان لم يخل من ان يكونا متّفقين من كل جهة او متفرّقين من كل جهة فلما رأينا الخلق منتظما و الفلك جاريا و اختلاف اللّيل و النهار و الشمس و القمر دلّ صحة الامر و التدبير و ايتلاف الامر على ان المدبّر واحد . و فى كل شىء له آية تدل على انه واحد\r\nعالم و آدم و حكما گويند آدم عالمى است كوچك و عالم آدمى است بزرك و عرفا به عكس گويند همه عالم بمثابهء شخص واحد انسانى است چنانچه آدمى مركب از دست و پا و جوارح و اعضاست هم چنان كه اين عالم بزرك را اجزاء و اعضائى است اجزاء تن و اعضاء بدن همه در يك درجه نباشند بعض اشرف و اعلى از بعض ديگرست پس مجموع عالم حيوان ناطق و انسان كلى است كه عالم كبير نام دارد جزء محسوس او كه عالم اجسام است بمنزله روح و باطن انسان صغير و آدم كوچك است اعضاء بدن و اجزاء تن بهم مرتبطاند همچنان اعضاء عالم وجود و اعضاء اين جهان بسته و پيوسته يكديگرند\r\n تاروپود عالم امكان بهم پيوسته است * عالمى را شاد كرد آن كس كه يكدل شاد كرد \r\nبر اين امر عقلى شواهد نقلى نيز بسيار است\r\n ا تزعم انك جرم صغير * و فيك انطوى العالم الاكبر \r\n و انت الكتاب المبين الذي * باحرفه يظهر المضمر \r\nارباب عقول در باب وحدت صانع عالم استدلال بوحدت عالم كرده‌اند\r\n محبوب جمال خود بآدم بخشيد * سر حرمش بيار محرم بخشيد \r\n هر نقد كه در خزينهء عالم بود * سلطان بگرم بخرد عالم بخشيد \r\n","page_name":" 71 ","page_number":111},
  {"content":"\r\n\r\nفقها را گفت چه‌گوئيد درين مرد جمله گفتند يا امير المؤمنين السيف السيف ابو العبّاس گفت نيك نميگوئيد اوّل بحجّت الزام بايد كردن آنگاه كشتن و الّا شبهت او در دل خلق جاى گيرذ پس ابو العباس زنديق را گفت اگر آن خداى خيّر خواهد كه دفع شرّ خداى شرّير كنذ توانذ يا نه و اگر شرّير خواهد كه دفع خيّر كنذ توانذ يا نه گفت نه ابو العباس گفت بس هر دو عاجز باشند و عاجز خدائى را نشايد زنديق منقطع گشت ابو العباس گفت هيچ شبهت ديگر دارى گفت نه پس ابو العبّاس فرمود كه او را بكشند جملهء فقهاء برخاستند و بر خليفه ثنا گفتند و گفتند يا امير المؤمنين اگر نه اين جواب بوذى كى گفتى و الّا شبهت در دل ما جاى گرفته بود .\r\n\r\nباب پنجم در نبوّت محمد مصطفى صلّى اللّه عليه و آله و سلّم\r\nو در وى پنج فصل است .\r\n\r\nفصل اول در اثبات رسالت محمّد صلّى اللّه عليه و آله و سلّم\r\nبدانك ما را معلوم شده است بتواتر كى محمّد صلّى اللّه عليه و آله و سلّم دعوى پيغامبرى كرد و بر دست وى معجزات ظاهر شد و هر كس كه چنين بود او پيغمبر بود اما آنج معجزات بر دست وى ظاهر شده است كى از عرب معارضهء قرآن طلبيد و ايشان از آن عاجز آمدنذ و چون چنين باشذ قرآن معجزه باشذ .\r\nو اما بيان آنج هر آن كس كى بر دست وى معجزه ظاهر شوذ پيغمبر بوذ آنست كى ظهور معجزه عقب دعوى دليل صدق مدعى است چنانك پادشاهى در محفلى نشسته بوذ شخصى برخيزد و گويد يا ايّها الناس من رسول اين پادشاهم بشما پس گويذ اى پادشاه اگر من درين دعوى صادقم از براى تصديق من فعلى بر خلاف عادت خوذ بكن چون پادشاه آن فعل بكند حاضران را بضرورت عقل معلوم شوذ كى مدّعى صادق است و چون اين معلوم شذ لازم آيذ كى معجزه دليل صدق بوذ زيرا كى چون بارى تعالى در وقت دعوى مدّعى فعلى خارق عادت بكنذ لازم آيذ كه آن از براى تصديق آن مدّعى بوذ .\r\n\r\nفصل دوم در اثبات آنك پيغامبران از معاصى معصوم‌اند .\r\nبرهان اين آنست كى ما را متابعت پيغامبران فرموده‌اند چنانك حق تعالى مىفرمايد -  ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا  پس اگر پيغامبر صلّى اللّه عليه و آله و سلّم معصيت كنذ مأمور باشيم ما بمتابعت او بس مأمور باشيم بفعل معصيت و اين روا نبوذ\r\n\r\n","description":"","footnote":"","page_name":" 72 ","page_number":112},
  {"content":"\r\n\r\n\r\nفصل سيوم در جواز كرامات اوليا\r\nو برهان اين آنست كى مريم عليها السلام پيغامبر نبود و او را بارى تعالى بكرامتها مخصوص گردانيد و روا نبود كى آن كرامات معجزات عيسى عليه السّلام بوذ كى معجزه مقدّم نبود بر دعوى .\r\n\r\nفصل چهارم در آنج پيغامبر ما صلّى اللّه عليه و آله و سلّم فاضلتر بوذ از همهء پيغامبران\r\nو اين مسأله مجمع عليه است بين الامّة و آنج پيغامبر صلّى اللّه عليه و آله و سلّم گفت لا تفضلونى على يونس بن متى بر سبيل تواضع بود .\r\n\r\nفصل پنجم در آنچ پيغامبران صلوات اللّه عليهم اجمعين از ملائكه فاضلترند .\r\nبرهان اين آنست كى طاعت داشتن با شهوت و معصيت دشوارتر بود از طاعت داشتن بىشهوت و معصيت و ملائكه را شهوت بطن و فرج نيست پس طاعت داشتن بر - ايشان آسان‌تر بود از آنك بر بنى آدم پس معصومان بنى آدم بايد كى از ملائكه فاضلتر باشند و اللّه اعلم .\r\n\r\nباب ششم در احوال آخرت\r\nو در وى شش فصل است .\r\n\r\nفصل اول در بيان آنچ بارى تعالى قادر است بر حشر و نشر .\r\nبرهان اين آنست كى بارى تعالى قادر است بر همه مقدورات و جمع اجزاى اين شخص بعد از آن كى متفرّق شده باشد ممكن است و بارى تعالى عالم است بكل معلومات پس عالم باشد بر آنك اجزاى هر شخصى كدام است پس چون جزوها را جمع و تأليف كنذ آن شخص باز موجود شوذ و چون معلوم است كى اين معنى ممكن است و جمله انبيا از وقوع اين خبر داده‌اند تصديق بايد كردن زيرا كى هر چه ممكن بود و صادق از وقوع آن خبر دهد لا بدّ واقع بود .\r\n\r\nفصل دوم در اثبات عذاب القبر\r\nدليل اين آنست كى بارى تعالى ميفرمايد كى  النَّارُ يُعْرَضُونَ عَلَيْها غُدُوًّا وَ عَشِيًّا  و پيغامبر صلّى اللّه عليه و آله و سلّم ميفرمايد القبر اما روضة من رياض الجنة او حفرة من حفر النيران\r\n\r\nفصل سيوم در اثبات صراط و ميزان و حوض .\r\nبرهان اين آنست كى اين جمله جايز است و صادق از وقوع آن خبر داده است پس واقع بود .\r\n\r\n","description":"","footnote":"","page_name":" 73 ","page_number":113},
  {"content":"\r\n\r\nسؤال اگر گويند اعمال اعراض است و بركشيدن آن معقول نيست .\r\nجواب روا بود كه موزون صحايف اعمال بود .\r\n\r\nفصل چهارم در آنچ بارى تعالى از فاسقان امّت عفو كند .\r\nبرهان اين آنست كى حقتعالى ميفرمايد  إِنَّ اللَّهَ لا يَغْفِرُ أَنْ يُشْرَكَ بِهِ وَ يَغْفِرُ ما دُونَ ذلِكَ لِمَنْ يَشاءُ  و همچنين ميفرمايد  إِنَّ اللَّهَ يَغْفِرُ الذُّنُوبَ جَمِيعاً  و ايضا اجماع امّت است كى خداى تعالى عفوكننده است پس عفو او يا از صغيره بوذ يا از كبيره امّا صغيره نزديك خصم واجب است پس عفو نبوذ و از كبيره يا بعد التوبة بوذ و آن هم باطل است زيرا كه آن عفو واجب است پس عفو نبوذ يا قبل التّوبة و آن مطلوبست ما را .\r\n\r\nفصل پنجم در آنچ خداى تعالى عاصيان امّت را در دوزخ نگذارد ابدا مخلدا\r\nاخبار بسيار بذين ناطق است و آنچ در قرآن آمده است از اينها كى دليل بود بر آنچ فاسقان جاويد باشند در دوزخ آن محمول باشد بر كافران زيرا كه تلفيق دادن ميان اخبار و قرآن واجب است . « 1 »\r\n\r\n\r\n","description":"","footnote":"\r\n( 1 ) - العقبات طويلة و الشرائط فيها شديدة و لكن اذا اراد اللّه ان يجتبى عبده قصر عليه طويلها و هوّن عليه شديدها حتى يقول بعد قطعها ما اقرب هذا الطريق و اقصرها و ما اهون هذا الامر و ايسره و فى مثل ذلك قال الشاعر\r\n علم المحجة واضح لمريده * و ارى القلوب عن المحجة فى عما \r\n و لقد عجبت لها لك و نجاته * موجودة و لقد عجبت لمن نجا \r\nمنهم من يقطع هذه العقبات فى سبعين سنه و منهم من يقطعها فى عشرين سنه و منهم من يقطعها فى عشر سنين و منهم من يحصل له فى سنة و منهم من يقطعها فى شهر بل فى جمعة بل فى ساعة حتى و منهم من يحصل له فى لحظة بتوفيق خالص من اللّه و عناية سابقه اما تذكر اصحاب الكهف كان مدتهم خطرة  فَقالُوا رَبُّنا رَبُّ السَّماواتِ  قالوا فأووا الى الكهف اما تذكر سحرة فرعون  قالُوا آمَنَّا بِرَبِّ هارُونَ وَ مُوسى  و لما هدّدهم فرعون بقوله  لَأُصَلِّبَنَّكُمْ فِي جُذُوعِ النَّخْلِ   قالُوا لا ضَيْرَ إِنَّا إِلى رَبِّنا مُنْقَلِبُونَ  .\r\n دارم گنهى ز قطرهء باران بيش * از شرم گنه فكنده‌ام سر در پيش \r\n آواز آمد كه غم مخور اى درويش * تو در خور كنى و من در خور خويش \r\n دنيا جم را و قيصر و خاقان را * تسبيح فرشته را جنان رضوان را \r\n دوزخ بد را بهشت مر نيكان را * جانان ما را و جان ما جانان را \r\n","page_name":" 74 ","page_number":114},
  {"content":"\r\n\r\n\r\nفصل ششم در بيان آنچ صاحب كبيره مؤمن و مسلمان است\r\nدليل آنست كى بارى عزّ و جلّ ميفرمايد  الَّذِينَ آمَنُوا وَ لَمْ يَلْبِسُوا إِيمانَهُمْ بِظُلْمٍ  و اين سخن آنگاه درست آيذ كه ايمان با ظلم ممكن بوذ و ايضا ايمان در لغت تصديق است و خداوند عزّ و جلّ ميفرمايد  وَ ما أَنْتَ بِمُؤْمِنٍ لَنا  اى بمصدّق و چون در لغت چنين است بايد كى در شرع همچنين بود و الّا اين الفاظ عربى نبود و اين باطل است زيرا كه اجماع است كه در قرآن جز لغت عرب هيچ ديگر نيست !\r\n\r\nباب هفتم در امامت\r\nو در وى چهار فصل است .\r\n\r\nفصل نخستين در وجوب امامت\r\nبرهان اين آنست كى در وجوب نصب امام مفسدتها دفع مىشود كى اگر امام نبوذ آن مفسدتها دفع نشود و دفع الضرر عن النفس واجب بود پس بايد كى امامت واجب بود .\r\n\r\nفصل دوم در انك رسول صلّى اللّه عليه و آله و سلّم بر هيچ‌كس نصّ نكرد در امامت\r\nاگر نصّ نبودى بايستى كه بر سبيل تواتر بر ما نقل افتاد و چون نبود دانستيم كه پيغامبر صلّى اللّه عليه و آله و سلّم بر هيچ‌كس نصّ نكرد .\r\n\r\nفصل سيوم در آنچ امام بحقّ بعد از رسول صلّى اللّه عليه و آله ابو بكر است پس عمر پس عثمان پس على رضى اللّه عنهم اجمعين\r\nبرهان اين آنست كى اجماع امّت حاصل است كى امام بعد از رسول صلى اللّه عليه و آله يا ابو بكرست يا عباس يا على و على و عباس هر دو امامت مسلّم داشتند ابو بكر را و منازعت نكردند با او پس ايشان در آن يا مصيب بودند يا مخطى اگر مصيب بودند بايد كى امامت ابو بكر حق بود و اگر مخطى بودند بايد كى امام ابو بكر بود و الّا حق از قول امت بيرون شوذ و اين محال است . « 1 »\r\n\r\n\r\n","description":"","footnote":"\r\n( 1 ) جواب اين شبهه آنست كه چرا هر دو منازعت كردند و حجت بريشان تمام كرد ليكن بمقتضاى وصيت رسول ( ص ) مقاتله نكرد از براى مصلحتها كه در آن بود كه يكى از آن اين بود كه همه كس را مىبايد كشت و اسلام را اثر نمىماند و مىبايست كه بتدريج مؤمنان را از اصلاب آن كافران بيرون آرد - نقل از حاشيه نسخهء آستان قدس\r\n","page_name":" 75 ","page_number":115},
  {"content":"\r\n\r\n\r\nفصل چهارم در بيان افضل مذهب اهل « 1 » سنّت آنست\r\nكى مراتب فضل بحسب درجات امامت است چنانك افضل ابو بكر بوذ پس عمر پس عثمان پس على زيرا كه امامت مفضول بر فاضل مستحسن نيست عرفا پس مستحسن نباشد شرعا لقوله عليه السّلام ما رآه المسلمون حسنا فهو عند الله حسن\r\n\r\nباب هشتم در اصول فقه\r\nو در وى شش فصل است .\r\n\r\nفصل نخستين در آنچ اوامر خداى تعالى و رسول صلّى اللّه عليه و آله دلالت كند بر وجوب .\r\nدليل آنست كى مخالف امر عاصى است و عاصى مستحقّ عقاب است وجوب جز اين نيست .\r\nاما بيان آنج مخالف امر عاصى است آنست كى خداى تعالى ميفرمايد  وَ لا أَعْصِي لَكَ أَمْراً  و امّا آنچ عاصى مستحق عقاب است آنست كى خداى تعالى ميفرمايد  وَ مَنْ يَعْصِ اللَّهَ وَ رَسُولَهُ فَإِنَّ لَهُ نارَ جَهَنَّمَ \r\n\r\nفصل دويم در اخبار رسول صلّى اللّه عليه و آله و سلّم\r\nو آن بر دو قسم است متواتر و آن مفيد علم است و آحاد و آن مفيد علم نيست و لكن آن موجب عمل است و دليل\r\n\r\n\r\n","description":"","footnote":"\r\n( 1 ) - مذهب بمعنى طريقت و عقيدت هر دو آمده است فى شرح المواقف الدين و الملة متحدان بالذات و مختلفان بالاعتبار فان الشريعة من حيث انها يطاع يسمى دينا و من حيث تجتمع عليها ملة\r\nتضمنت التورية لخمس كلمات عالم لا يعمل بعلمه فهو و ابليس سواء و غنى لا ينتفع بماله هو و الاجير سواء و امرأة لا تطيع زوجها هو و الامة سواء و حاكم لا يعدل فى رعيته هو و فرعون سواء و فقير يتذلّل للاغنياء من اجل مالهم هو و الكلب سواء\r\n بئر معطّلة و قصر مشرف * مثل لآل محمد مستطرف \r\n فالقصر مجدهم الذي لا يرتقى * و البئر علمهم الذي لا ينزف \r\n به زير غصه نهان عيشها و شاديهاست * بسا مراد كه در ضمن نامراديهاست \r\n غنچه گو تنگدل از كار فروبسته مباش * كز دم صبح مدد يابد وز انفاس نسيم \r\n","page_name":" 76 ","page_number":116},
  {"content":"\r\n\r\nبر آن قول خداى تعالى است  فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ لِيَتَفَقَّهُوا فِي الدِّينِ وَ لِيُنْذِرُوا قَوْمَهُمْ \r\nو ايضا پيغامبر صلّى اللّه عليه و آله و سلّم رسولان خود را به اطراف شهرها ميفرستاد تا ايشان را بياموزند و اگر خبر واحد موجب عمل نبودى اين روا نبوذى .\r\n\r\nفصل سيوم در آنچ اجماع امّت حجّت است\r\nو دليل بر آن آنست كى خداى تعالى ميفرمايد  وَ مَنْ يُشاقِقِ الرَّسُولَ مِنْ بَعْدِ ما تَبَيَّنَ لَهُ الْهُدى وَ يَتَّبِعْ غَيْرَ سَبِيلِ الْمُؤْمِنِينَ \r\nبارى عزّ و جلّ ميفرمايد وعده كرده است كسانى را كى متابعت سبيل مؤمنان نكنند و ازين لازم آيد كه متابعت اجماع ايشان لازم بود .\r\nحكايت يكى از علما پيش امام مطلّبى شافعى قرشى رضى اللّه عنه آمد و گفت در كتاب خداى تعالى كجاست دليل بر آنچ اجماع حجّت است شافعى رضى اللّه عنه در دو روز جند ختم كرد تا اين در كتاب خداى تعالى يافت و هيچ دليل درين مسأله بهتر ازين نيست\r\n\r\nفصل چهارم در بيان آنچ قياس و اجتهاد حجّت است .\r\nدليل بر اين آنست كه خداى تعالى ميفرمايد  فَاعْتَبِرُوا يا أُولِي الْأَبْصارِ  و در اخبار مىآيد كه معاذ بن جبل گفت من اجتهاد كنم پيغامبر صلّى اللّه عليه و آله و سلّم او را ثنا گفت و اگر نه آنست كى اجتهاد حقّ است و الّا پيغامبر صلّى اللّه عليه و آله و سلّم بر وى ثنا نگفتى .\r\n\r\nفصل پنجم در بيان آنچ همه مجتهدان در فروع دين مصيب‌اند\r\nبيشتر ائمة اصول دين برين‌اند و دليل درين آنست كى چون اجتهاد مجتهد به چيزى ادّا كرد هر كس كى تقليد او كند مكلّف آيد بدان حكم پس بدان حكم كار كند بايد كى مصيب باشد و اما انك گويند المصيب واحد بيشتر بر آنند كه هم مخطى و هم مصيب مستحق ثواب‌اند زيرا كه رسول صلّى اللّه عليه و آله و سلّم ميفرمايد من اجتهد و اصاب فله اجران و من اجتهد فاخطأ فله اجر واحد\r\n\r\nفصل ششم در بيان دليلها\r\nكى عوام را رسد كى مذهب شافعى رضى اللّه عنه بر ديگر مذهبها ترجيح كنند اما علما چون در مسأله‌اى نگرند و دليلها كى هر كس گفته‌اند بدانند\r\n\r\n","description":"","footnote":"","page_name":" 77 ","page_number":117},
  {"content":"\r\n\r\nايشان را معلوم شوذ كى مذهب شافعى از همه مذهبها قويترست و اما عوام كه ايشان را آن قوّت نبود ترجيح مذهب شافعى بر ديگر مذهبها از چند وجه ترجيح بايد كرد\r\nاول آنك از جمله مجتهدان جز شافعى قرشى نبود و پيغمبر صلّى اللّه عليه و آله ميفرمايد الائمة من قريش و جاى ديگر ميفرمايد قدّموا قريشا و لا تقدّموها .\r\nدويم آنست كه نظر ابو حنيفه در بيشتر احوال در قياس است و نظر مالك در - بيشتر احوال در نصوص قرآن و اخبارست اما نظر شافعى در هر دو بر سبيل انصاف است پس مذهب او اولاتر بود .\r\nسيوم آنك شافعى هم از مالك و هم از ابو حنيفه متأخّرست و هيچ‌كس را خلاف نيست كى او متأخر نبوده است پس ظاهر آن باشد كى در سخن هر دو نظر كرده باشد و ظاهر است كه سخن متأخّر بهتر از سخن متقدّم بود زيرا كه متقدّم هر چه حاصل كرده باشد بمتأخّر رسيده بود و او را خبرهاء دگر حاصل شده بوذ كى ايشان را حاصل نباشذ پس ازين جهت مذهب شافعى اولاتر بوذ .\r\nحكايت از پدر خود امام ضياء الدين شنيدم كه او روايت كرد از استاد ابو اسحاق رحمة اللّه عليه كه او گفت شبى رسول صلّى اللّه عليه و آله و سلّم را در خواب ديدم در دست راست او جوانى زرد چهره نشسته بود و بر دست چپ او مردى اشقر نشسته رسول گفت اى ابو اسحاق اگر خواهى در فروع برحق باشى مذهب او گير و اشارت بدست راست كرد و اگر خواهى كه در اصول بر حق باشى مذهب اين گير و اشارت بدست چپ كرد استاد ابو اسحاق گفته از بعض حاضران پرسيده كه اين دو كس كيستند گفتند آنك بر دست راست اوست شافعى است و آنك بر دست چپ اوست ابو الحسن اشعرى رضى اللّه عنهم اجمعين اينست جملهء مسأله‌ها كى خواستم شرح دادن و باللّه التوفيق و الصّلاة على نبيّه محمّد و آله اجمعين .\r\n\r\n","description":"","footnote":"","page_name":" 78 ","page_number":118},
  {"content":"\r\n\r\n\r\n[ رساله چهارم ( جواب نامهء تعزيت ) نگارش فخر رازى 
  ]\r\nبسم اللّه الرّحمن الرّحيم حمد بىنهايت و مدح بىغايت آن خداى را كى حمد جمله حامدان در مقابلهء اقلّ مراتب جلال و عزّت او عين تقصير است و شكر جملهء شاكران در برابر كمترين درجهء از درجات آلاء و نعماء او حقيرست شكر گفتن بندگان مر نعمتهاى او را عين نعمت اوست و مشغول بوذن مكلّفان بعبوديّت و طاعت محض هدايت و رحمت او فيض فضل او بر محتاجان موقوف سؤال ايشان نابوده و بهر جزو لا يتجزى كى در عالم كاينات و مبدعات رقم هستى دارد بر مقدسى او براهين نامتناهى نموده و دروذ فراوان و صلوات بىپايان بر مرقد مطهّر و مشهد معظّم محمّد مصطفى صلوات اللّه عليه باذ و بر ياران و خاندان او و سلّم تسليما .\r\nاما بعد بدانك اين مجموعه رساله‌ايست كى مولانا ملك الافاضل و العلما فخر - الملّة و الدين ابو عبد اللّه محمد بن عمر الرازى قدّس روحه العزيز به حضرت باميان نوشت در جواب تعزيت نامه‌اى كى سلطان بهاء الدين فرستاده بود در وفات پسر وى نور الله حفرته مشتمل بر مباحث شريف و اشارات لطيف\r\nبدانك اين رساله مشتمل است بر ده فصل .\r\nفصل اول ( در تمثيل روح انسانى بر سبيل اجمال )\r\nفصل دوم ( در فناء اين جثّه مشاهد )\r\nفصل سوم ( در اثبات حقيقت روح انسانى )\r\nفصل چهارم ( در حقيقت مرك و احوال آن )\r\nفصل پنجم ( در بيان درد فراق )\r\n\r\n","description":"","footnote":"","page_name":" 79 ","page_number":119},
  {"content":"\r\n\r\nفصل ششم ( در بيان نصيحت و تنبيه )\r\nفصل هفتم ( در مراتب ارواح انسانى )\r\nفصل هشتم ( در بيان حكمت مرك و دلايل آن )\r\nفصل نهم ( در بيان حقيقت زيارت و كيفيّت تجلّى ارواح )\r\nفصل دهم در بيان احوال خويش و حكايت درد عزا و ختم كتاب\r\nدعاء ايام همايون و روزگار ميمون سلطان معظم پادشاه اعظم خسرو اكبر بنى آدم بهاء الدنيا و الدين شمس الاسلام و المسلمين اكمل الملوك و افضل السلاطين خلد اللّه سلطانه و ابّد قدرته و امكانه بر كافه مسلمانان و جمله اهل ايمان لازم است و برين ضعيف واجب‌تر زيرا كى قحط مسلمانى است و وقت پريشانى و چون حق جلّ جلاله درين درياء تاريك و درين بحر مظلم و صاعقه بلا و مادّه آفات شمع روح سلطان اسلام خلد اللّه ملكه از عالم انوار  اللَّهُ نُورُ السَّماواتِ وَ الْأَرْضِ  نور تمام داد و آثار آن فيض روحانى به حكم  وَ أَشْرَقَتِ الْأَرْضُ بِنُورِ رَبِّها  برسانيد واجب باشد بر همه عاقلان بدعاء آن دولت و ثناء آن حضرت مشغول بودن و نهايت خلوص طويت و غايت طاعت مبذول داشتن ايزد تعالى و تقدس ساعت بساعت آن خاطر پاك را تقريب كراهت اين عالم جسمانى در زياده داراد و رغبت و محبّت و الباقيات الصالحات باقصى الغاية برساناد بمنه و جوده فضل و انعام پادشاه در حق اين ضعيف ديرينه است و عمرى بگذشت تا - اين لطفهاى بيكران و آن كرامتهاى بىپايان بوى ميرسيد « 1 » و اين ضعيف باندازهء قدرت و مقدار قوّت خويش آن را شكر ميگزارد و هر شكرى كه تقرير كنم بيش از آن خواهم و هر ثنا كه در قلم آرم خود را در آن مقصّر مىبينم پس بهتر آنست كى بعجز خود اقرار كنم و از سر شرك برخيزم و از راه الشرك شرك دور شوم و آن را به حكمت و رحمت حق جلّ و علا حوالت كنم و از حضرت جلال او دوام آن سعادت و كرامت خواهم انّه ولّى الاجابة .\r\n\r\nفصل اول در تمثيل روح انسانى بر سبيل اجمال .\r\n\r\n\r\n","description":"","footnote":"\r\n( 1 ) -\r\n سائل خاموش را نوميد نگذارد كريم * لقمه در كام صدف ابراز گهر مىافكند \r\n","page_name":" 80 ","page_number":120},
  {"content":"\r\n\r\nبدانك چون مرد در كشتى نشيند و كشتى نزديك كنار « 1 » دريا باشد چنان پندارد « 2 » كه كشتى ساكن است كنارهء دريا در حركت آن غلط است زيرا كه كشتى در حركت است و كنارهء « 3 » دريا ساكن چون روح انسانى را در كشتى بدن « 4 » نشاندند و آن كشتى را در درياء ادوار « 5 » انداختند مرد مىپندارد كه كشتى تن ساكن است و درياء روزگار در حركت و آن غلط است زيرا كه كشتى حيوة جسمانى كه بواسطه جسد حاصل مىشود در حركت است و درياء ادوار روزگار باقى پس هر كس كه قوّت بصيرت او بحدّى برسد كه چيزهائى كه « 6 » باشد همچنان بيند كه باشد از تغيّر احوال روزگار نرنجد و از اينجاست كه مهتر عالم صلّى اللّه عليه و آله و سلّم بدعا گفت ارنى الأشياء كما هى يعنى مر مرا بنماى چيزها را چنان كه باشد « 7 » .\r\n\r\nفصل دوم در فناء اين جثّه مشاهد .\r\nاين تن را از براى بقا نيافريده‌اند زيرا كه به چشم مىبينم كه اين تن را از حالى بحالى ديگر مىشود كودك بود جوان شد جوان بود پير شد پس اگر باقى بودى بر يك حال قرار گرفته بودى .\r\nچون هرگز بر حال خود قرار نگرفت پس او را از براى بقا نيافريده باشند پس هر كس كه از وى بقا طمع دارد چون نيابد برنجد او را از خود بايد رنجيد كه چرا از ناپاينده پايندگى « 8 » طمع كرده است .\r\n\r\nفصل سيوم در بيان حقيقت روح انسانى .\r\nتا مرد حقيقت خود بازنيابد او را از مرگ فراغت حاصل نشود .\r\nبايد دانستن كه تو ديگرى و تن تو چيز ديگرست و دلايل اين سخن « 9 » بسيار است\r\n\r\n\r\n","description":"","footnote":"\r\n( 1 ) - بكرانه\r\n( 2 ) - بيند\r\n( 3 ) - كرانه\r\n( 4 ) - تن\r\n( 5 ) - دنيا الدنيا بحر عميق قد غرق فيه خلق كثير\r\n( 6 ) - چنان كه آن چيزهاست\r\n( 7 ) - يك حال\r\n( 8 ) - ناپاينده طمع داشت\r\n( 9 ) - سخت\r\n بخواب غفلتى بيدار بينى اهل عالم را * اگر بيدار گردى خواب بيداران شود پيدا \r\n","page_name":" 81 ","page_number":121},
  {"content":"\r\n\r\nدليل اول آنست كى آدمى بعد از بزرگى همان كس است كى بكودكى بود زيرا كه من ميدانم كه من همان كسم كه مرا مادر بزاد كودك بودم جوان شدم و امروز پير گشتم ليكن آن وقت كه كودك بودم يك من بيش نبودم يا كمتر و امروز پنجاه من شده‌ام يا بيشتر يا كمتر پس اجزاء من كم و بيش مىشود و من در همه احوال يك چيزم پس معلوم شد كه حقيقت من چيزى ديگرست غير اين جثّه و جسد .\r\nدليل دويم كه مرد چون فربه شود چون بيمار شود باز چون تن درست شد فربه شود و اين مرد در همه حال همين كس بود كه بود و چون اجزاء تن مبدّل مىشود و حقيقت او باقى است هرآينه حقيقت او غير اين جسد و جثّه باشد .\r\nدليل سيوم مرد در حال بيدارى اگر خواهد كه مطالعه عالم غيب كند نتواند چون بخفت مطالعهء عالم غيب او را ميسّر شود و بيدارى سبب قوّت تن است و خفتن سبب نقصان تن است پس پيدا شد كه در وقت بيدارى كه سبب قوّت تن است روح ضعيف است و از مطالعهء عالم غيب عاجز و در وقت خواب كى سبب ضعف است روح قوّت مىيابد و بر مطالعهء عالم غيب قادر مىشود پس پيدا شد كه در وقت قوّت تن روح ضعيف است و در وقت ضعف تن روح قوى مىشود پس معلوم شد كى روح كه محل علم و معرفت حق است چيزى ديگر است جز اين جثه و جسد .\r\nدليل چهارم انديشه كردن بسيار در دلايل معرفت سبب كمال روح است زيرا كه از انديشه‌هاى بسيار روح از تاريكى نادانى بنور معرفت حق رسد و سعيد ابد شود و انديشها سبب نقصان تن است زيرا كه چون مرد بانديشهاء بسيار مشغول شود از خوردن و خفتن و لذت و شهوت محروم شود و خستگى و ضعف بر تن او پيدا آيد .\r\nو اما بسيار خوردن و بلذّات و شهوات دنياوى مشغول بودن سبب كمال تن است زيرا كه تن فربه شود و قوّت گيرد و آن قوت سبب نقصان روح است زيرا كه هر كس كى غايت كار او خوردن و شهوت راندن باشد او چون ستوران باشد و عاقلان او را از بهايم شمرند و در وى به نظر نقصان و حقارت نگرند پس معلوم شد كه هرج سبب زيادت تن است آن چيز سبب نقصان روح است و هرج سبب سعادت روح است آن چيز سبب\r\n\r\n","description":"","footnote":"","page_name":" 82 ","page_number":122},
  {"content":"\r\n\r\nنقصان و ضعف تن است پس معلوم شد كه آن چيز كه محل معرفت حق تعالى است چيزى ديگر است غير اين بدن .\r\nدليل پنجم خاصيت عالم اجسام آنست كه هر لوح كه بر وى چيزى نبشته شود آن لوح نقشى ديگر قبول نكند و اگر دو نقش در يك لوح نوشته شود هر دو نقش با - يكديگر مختلط و آميخته شود و هر دو باطل باشد پس پيدا شد كه هر چه جسم باشد جز يك نقش نپذيرد اما لوح روح صد هزاران نقش در پذيرد و هيچ نقشى با يكديگر آميخته نشود و باطل نگردد زيرا كى مرد باشد كه از بيست نوع علم او را مجلّدها ياد باشد و با اينهمه صورت جملهء آسمانها و سير ستارگان و صورت كوهها و درياها و بيابانها در خاطر او باشد و احوال و صفات معادن و نبات و حيوان در خاطر او جمع شده و اين همه نقشها صافى بود و هيچ يك از آن نقشها با يكديگر آميخته نشود پس پيدا شد كه هرج جسم بود جز يك نقش قبول نكند اما روح انسانى نقشهاء بىنهايت قبول مىكند و هيچ از آن نقشها با يكديگر آميخته نشود پس معلوم شد كه جوهر روح چيزى ديگر است غير اين تركيب ظلمانى پركدورت .\r\nدليل ششم آنست كه مرتبه‌هاء عمر آدمى چهار است .\r\nمرتبه اول زيادت شدن و آن را سن نشوّ و نماء گويند و غايت آن تا بسى سال باشد مرتبه دويم ايستادن باشد چنان كه نه زيادت باشد و نه نقصان پذيرد و آن را سن شباب گويند و غايت آن تا چهل سال باشد .\r\nمرتبه سيوم نقصان اندك باشد و مرد درين مرتبه كهل باشد و غايت آن تا شصت سالگى باشد .\r\nمرتبه چهارم نقصان بسيار باشد و مرد درين مرتبه پير و ضعيف گردد اما آخر آن بمرگ انجامد « 1 » .\r\nو عاقلان گفته‌اند مرد در نشوّ و نما چون بهار است طبع او گرم و تر و دور جوانى چون تابستان است طبع او گرم و خشك و در كهولت چون طبع خريف باشد سرد و خشك\r\n\r\n\r\n","description":"","footnote":"\r\n( 1 ) -\r\n خوش آرميده قافله عمر ما گذشت * گردى نشد ز رفتن اين كاروان بلند \r\n","page_name":" 83 ","page_number":123},
  {"content":"\r\n\r\nو در پيرى چون زمستان باشد سرد و تر چون حقيقت اين حال معلوم شد\r\nگوئيم چون مرد بچهل سال رسيد تن او و جسد او به ضعف نقصان افتاد و لكن كمال عقل او درين وقت پيدا مىشود و از اين ستكه مهتر عالم صلّى اللّه عليه و آله و سلّم وحى به دو پس از چهل سال آمد پس معلوم شد كه آن وقت كه در تن ضعف و نقصان بازديد مىآيد در روح قوت و كمال آغاز مىافتد پس معلوم شد كه كار عالم روحانى بر خلاف كار عالم جسمانى است و هر چه سبب نقصان آن يكى است سبب سعادت و كمال آن ديگرى است .\r\nدليل هفتم انسان كه در درياء معرفت خوض كند و دل انسان لذّت و حلاوت و و نور معرفت و محبت حق تعالى دريابد و بر قبايح و مصالح عالم جسمانى ايشان را وقوف افتد در وقت آن لذّت از خوردن و خفتن بازماند و باشد كه روزها بگذرد و اندك چيزى خورد پس معلوم شد كه هرگاه كى روح طعام و شراب محبت و معرفت يافت تن از طعام و شراب بازماند و هرگاه كه تن بلذّت طعام و شراب مشغول گردد روح از طعام و شراب محبّت و معرفت محروم ماند پس معلوم شد كه عالم روحانى ديگرست و عالم جسمانى ديگر .\r\nدليل هشتم آنست كه عقل همه كس گواهى ميدهذ كه عالم جسمانى خسيس است و عالم روحانى شريف زيرا كه هرگاه در شخصى اعتقاد دارند كى او را به خوردن و خفتن و شهوت راندن رغبتى نيست و از طلب اين معانى دور است جملهء خلايق او را خدمت كنند و طاعت دارى نمايند و هرگاه كى در شخصى ديگر اين اعتقاد دارند كى همگى رغبت او در خوردن و خفتن است و همّت او جمله در شهوت راندن است همه كس به چشم حقارت در وى نگرند و او را از جمله بهايم شمرند پس معلوم شد كى همه عقلها گواهى ميدهند كى هرج تعلق بسعادت تن دارد همه شقاوت است و همه عين نقصان است و سعادت حقيقى جز سعادت روحانى نيست « 1 »\r\n\r\n\r\n","description":"","footnote":"\r\n( 1 ) -\r\n چو طفلان شيوهء جز گريه در عالم نميدانم * نميداند كسى درد مرا من هم نميدانم \r\n","page_name":" 84 ","page_number":124},
  {"content":"\r\n\r\nدليل نهم حقيقت آدمى چيزى است كه دانا بود و گويا بود و متفكّر بود و متذكّر بود و اين همه صفات در تن جمع نايد و جمع نافتد در تن هيچ عضوى نيست كى اين همه صفتها در وى جمع باشد زيرا كه چشم بينائى دارد امّا شنوائى و گويائى ندارد و گوش شنوائى دارد اما بينائى و دانائى و گويائى ندارد و زبان گويائى دارد و ديگر صفت‌ها ندارد و دماغ تفكّر و تذكّر و تخيّل دارد اما شنوائى و گويائى ندارد و دل دانائى دارد اما ديگر صفتها ندارد پس پيدا شد كه هيچ عضو نيست در تن كى اين همه صفات در او جمع شده باشد پس لازم آيد كه حقيقت آدمى چيزى ديگر بوذ وراى اين اعضا و اجزا .\r\nدليل دهم همه اعضاء ملك انسان است و خداى تعالى فرمود در صفت كافران كى  لَهُمْ قُلُوبٌ لا يَفْقَهُونَ بِها وَ لَهُمْ أَعْيُنٌ لا يُبْصِرُونَ بِها  يعنى ايشان راست دلى كه بدان دل فهم نكنند ايشان را چشمهاست كه بدان هيچ نبينند پس معلوم شد بنص كتاب خداى تعالى كه آن همه اعضا ملك انسان است و عقلا نيز همچنين گويند زيرا كه مرد عاقل بگويد دل من چنين است و چشم من چنين و گوش من دست و پاى من و عقل من پس پيدا شد كه همه اعضا ملك انسان است و هرآينه مالك غير ملوك باشد پس پيدا شد كه حقيقت انسان چيزى ديگرست غير اين تن تاريك و جثّه گران‌سنگ .\r\nدليل يازدهم آنست كه تن آدمى از خون و صفرا و سوداء و بلغم پديد آمده است و آن همه پليد و تار و كثيف است و معرفت حق جلّ جلاله همه نورست و پاك و مطهّرست و از جمله عيبها مبرّى و مقدّس پس ممكن نباشد كه محل نورها « 1 » اجسام كثيف پليد باشد .\r\nسؤال اگر كسى گويد كه چون ميگوئى روح انسانى و نفس ناطقه چيزى ديگرست غير اين تن مگر ميگوئى او جز وى است از اجزاى خداى تعالى .\r\n\r\n\r\n","description":"","footnote":"\r\n( 1 ) - هل هو حالّ فى البدن حلول الماء فى الاناء او حلول العرض فى الجوهر ام هو جوهر قائم بنفسه فإن كان جوهرا فمتحيز او غير متحيز و إن كان متحيزا مكانه القلب ام الدماغ ام موضع آخر و ان لم يكن متحيزا فكيف يكون جوهرا غير متحيز و هذا سر قوله ( ص ) اعرفكم بنفسه اعرفكم بربه\r\n","page_name":" 85 ","page_number":125},
  {"content":"\r\n\r\nجواب گوئيم كلّا و حاشا اين گمان سخت باطل است زيرا كه اين كس ميپندارد كه آفريدهاى خداى تعالى جز اين جسمهاء تاريك كثيف نيست اين سخن خطاست بلكه آفريدهاء حق دو قسم است يكى عالم اجسام و ديگر عالم ارواح و عالم اجسام اخس مخلوقات است و عالم ارواح افضل و اكمل و اشرف مخلوقات است و در هر دو عالم مراتبى است اما در عالم اجسام اشرف مراتب عرش است پس از آن كرسى پس اطباق - السموات پس از آن بدن انسان است آنگه حيوان آنگه نباتات آنگه جمادات .\r\nاما در عالم ارواح اشرف آن ملائكه‌اند  وَ يَحْمِلُ عَرْشَ رَبِّكَ فَوْقَهُمْ يَوْمَئِذٍ ثَمانِيَةٌ  و آنگه آن ملائكه اندكى بگرد عرش درآمده‌اند  وَ تَرَى الْمَلائِكَةَ حَافِّينَ مِنْ حَوْلِ الْعَرْشِ يُسَبِّحُونَ بِحَمْدِ رَبِّهِمْ  همچنين مراتب فرومىآيد تا آنكه بعالم ارواح انسانى برسد پس نسبت ارواح آدميان با ارواح آسمانيان همچنان باشد كى نسبت تن‌هاى آدميان باجسام آسمانيان و اجرام ستارگان پس معلوم شد كى هم عالم ارواح و هم عالم اجسام همه مخلوق حق‌اند و او پديدآورنده همه و ذات مقدّس حق جلّ جلاله از جزء و بعض و عدد و قسمت مقدّس و منزّه است و با اين مقال اندكى از حقيقت روح انسانى معلوم شد .\r\n\r\nفصل چهارم در بيان حقيقت مرك و احوال آن .\r\nچون حقيقت روح معلوم شد بحقيقت مرگ بازآئيم ميگوئيم درست شد بحجّت‌هاى بزرك كه جوهر روح انسانى در هستى خوش مستغنى است از وجود اين جسد و اين جسد او را آلتى است كه بواسطه اين آلت اسباب سعادت كسب كند لكن هر فاعل كه باشد و او را در بعض احوال آلتى باشد كه اگر آن آلت شكسته شود فعل از فاعل باطل گردد و در حقيقت انسانى بر خلاف اينست زيرا كه چون بدن باطل شود حقيقت انسان باطل نشود « 1 » بلكه باقى ماند الا ان است اگر بدين آلت دوستى\r\n\r\n\r\n","description":"","footnote":"\r\n( 1 ) - عبارت متن صحيح به نظر ميرسد در بعضى نسخ عبارت بدين صورت است چون فاعلى باشد و او را در بعضى احوال آلتى شكسته شود فعل آن فاعل باطل نشود همچنان چون اين بدن باطل شود حقيقت انسان باطل نشود بلى موت عام ديگرست و موت خاص ديگر موت دنبالهء حاشيه در صفحهء بعد\r\n","page_name":" 86 ","page_number":126},
  {"content":"\r\n\r\nعالم آخرت حاصل كرده باشد و چون جسد مرد از دشمن خلاص يافت و بدوست رسيد لاجرم سعادت بر سعادت حاصل باشد و اگر بدين آلت دوستى دنيا و شهوات و لذات مال و جاه حاصل كرده باشد چون بدن بميرد از دوست جدا ماند و در شهر غريبستان بىكس و بىيار باشد لاجرم درد بر درد زيادت شوذ و همّ بر همّ و غم بر غم و هر كس درين فصل تأمل كند و توفيق همراه او باشذ او واقعهء حال خود بعد از مرگ درين زندگانى معلوم كند و حقيقت آن بذوق دريا بذان شاء اللّه تعالى « 1 »\r\n\r\nفصل پنجم در بيان حقيقت درد فراق .\r\nبدانك حقيقت درد جدا ماندن است از دوست و هر كس كى چيزى را دوست دارد پس از وى جدا ماند آن درد باشد مثال اين آنست كه هيچ درد سخت‌تر از درد سوختن نيست به آتش و حقيقت آن درد جدائى است و شرح اين سخن آنست كه طبيعت\r\n\r\n\r\n","description":"","footnote":"\r\nبقيه حاشيه از صفحه قبل\r\nعام فصل است و موت خاص وصل موت عام دورى و مهجورى است موت خاص محض زندگى الموت جسر يوصل الحبيب الى الحبيب .\r\n اى كه ميترسى ز مرگ اندر فرار * آن ز خود ترسانى اى جان هوشدار \r\n زشت روى توست نى رخسار مرگ * جان تو همچون درخت و مرگ برگ \r\n آنكه مردن پيش چشمش تهلكه است * نهى لا تلقوا بگيرد او بدست \r\n و آنكه مردن پيش او شد فتح باب * سارعوا آيد مر او را در خطاب \r\n( 1 ) - حكيمى را پرسيدند آيا آدمى در دنيا ميتواند بداند كه پس از مرگ حال او چگونه بود آيا اعمال او رضايت‌بخش هست يا نى خداوند از او راضى و خشنود است يا بر او خشمگين است گفت نى كه اين حقيقت در دنيا دانستنى نبود در جهان طبيعت كشف اين حقيقت ميسر نشود پس از مرگ كه پرده‌ها برداشته مىشود اين معنى آشكارا گردد عارفى اين گفتگو و محاوره ميشنيد گفت چرا دانسته نشود بسيار ساده و آسان است تو هم اكنون بقلب خود مراجعه كن و از دل خود بازپرس اگر تو را بر كارهاى خدا اعتراض نيست و راضى بقضاء خداوند هستى و از مقدّرات و مقرّرات شكايت ندارى يقين بدان كه خدا نيز از تو راضى است چه كسانى كه از خدا خشنود باشند خداوند هم از آنها خشنود است كه فرمود  رَضِيَ اللَّهُ عَنْهُمْ وَ رَضُوا عَنْهُ   يُحِبُّهُمْ وَ يُحِبُّونَهُ \r\n","page_name":" 87 ","page_number":127},
  {"content":"\r\n\r\nهر جزو از اجزا تقاضاء آن كند كه بدان جزو ديگر پيوسته باشد و اين پيوستگى معشوق و مطلوب آن اجزاست و آتش جرم گرم و لطيف است و بسبب گرمى و لطيفى ميان اجزا در آيد و هر يك از آن اجزا را از ديگرى جدا كند و چون اجزاء آتش در آن پيوستگى آيد و آتش سبب جدائى آن اجزا شود لاجرم اين درد حاصل مىشود پس معلوم شد كه درد سوختن آتش درد جدائى است .\r\nو بدانك زخم تيغ جدائى در يك عضو پديد آورذ اما به آتش جدائى در همهء اعضا بديد آيد لاجرم آن درد كى از زخم تيغ باشد كمتر بوذ از درد سوختن آتش پس معلوم شد كه حقيقت درد جدا ماندن است از مطلوب و دوست خود .\r\n\r\nفصل ششم در بيان نصيحت و تنبيه .\r\nچون معلوم شد كى حقيقت درد جدا ماندن است از دوست عاقل بكوشد تا هر چه خطر آن دارد كى از وى جدا شود آن را دوست ندارد پس بنا بر اين اصل كى ياد كرده شد دنيا دوست داشتن خطا است زيرا كى بنماند فرزند دوست داشتن همچنين و پادشاهى و مال و جاه همچنين زيرا كى اين همه را خطر جدا ماندن باشد زيرا كى باشد كى بنماند و چون جدائى پديد آيد درد ظاهر شوذ .\r\nو بدانك اندازه قوت درد بر اندازهء قوّه محبت باشد هر چندان كى محبت قويتر در وقت جدائى آن درد قويتر بود اما آنچ از وى جدائى و فراق ممكن نيست آن معرفت و محبت حق است زيرا كه ذات حق جلّ جلاله از فنا و عدم منزّه است و جوهر « 1 »\r\n\r\n\r\n","description":"","footnote":"\r\n( 1 ) -\r\n نميدانم چه خواهم كرد اگر سوى خودم خوانى * كه تا از دل برونم كردى از دنيا برون رفتم \r\n گيرند جاى در دل هم صاف مشتريان * هر جا كه چون دو قطره باران بهم رسند \r\n رنجورى تن شفاى عقل است در آن * در كاهش جسم توست افزونى جان \r\n چون دانستى كه زندگى در مرگ است * مردانه بمير و خويشتن را برهان \r\n","page_name":" 88 ","page_number":128},
  {"content":"\r\n\r\nروح بخواهد مردن و بسبب تغيير احوال تن جوهر روح را هيچ تغيير نخواهد بودن پس هر كس كه آن دوست دارد هرگز او را از دوست خود جدائى نبود لاجرم هرگز او را هيچ غم و اندوه نباشد اينست تفسير اين آيت كه  أَلا إِنَّ أَوْلِياءَ اللَّهِ لا خَوْفٌ عَلَيْهِمْ وَ لا هُمْ يَحْزَنُونَ  « 1 »\r\n\r\nفصل هفتم در بيان مراتب ارواح انسانى .\r\nبدانك مراتب ارواح انسانى سه مرتبه است اصحاب سعادت و اصحاب سلامت و اصحاب شقاوت و در قرآن مجيد نام اصحاب سعادت اين ستكه   فَأَمَّا إِنْ كانَ مِنَ الْمُقَرَّبِينَ فَرَوْحٌ وَ رَيْحانٌ وَ جَنَّةُ نَعِيمٍ   و درجات سعادات ايشان سه چيز نهاده‌اند .\r\nاول روح دوم ريحان سوم جنة نعيم\r\n\r\n\r\n","description":"","footnote":"\r\n( 1 ) - الخوف رعدة تحدث فى القلب عن ظن مكروه يناله و الخشية نحوه و لكن تقتضى ضربا من الاستعظام و المهابة و ضد الخوف الجرأة و قد يقابل بالامن فيقال خائف و آمن خشيت و خوف بيك معنى آمده است و هر كدام در آيات و روايات ياد شده برخى از دانشمندان و ارباب لغت خواسته‌اند بين خوف و خشيت فرق بگذارند از اين جهت گفته‌اند موارد استعمال اين دو مختلف آمده است خوف از جنود جهل و خشيت از جنود عقل است اين يك از علم ناشى و آن ديگرى از جهل پديدار مىشود و بدين جهت خداوند از دوستان خود نفى خوف فرمايد و براى دوستان اثبات خشيت كند قرآن مجيد در مقام تمجيد مؤمنان فرمايد  إِنَّ الَّذِينَ هُمْ مِنْ خَشْيَةِ رَبِّهِمْ مُشْفِقُونَ   إِنَّما يَخْشَى اللَّهَ مِنْ عِبادِهِ الْعُلَماءُ  چه هرگاه نادانى در صحرا و بيابانى تنها بماند شب بر سر دست آيد دست و پاى خود را گم كند بويژه اگر دريا و كوه صحرا و جنگل را روز ديده باشد صداى امواج دريا از طرفى و فضاى تاريك صحرا و هيبت كوه و هيأت جنگل او را ديوانه مىكند رعب و وحشت مخافت و دهشت او را فرا مىگيرد - اين را خوف گويند ولى يك مرد خدا و تقوى يك فرد دانشمند و پارسا در چنين حالى لذت ميبرد در كوه و صحرا و دشت و دريا آثار جلال و جمال مىبيند در كوه شكوه و قدرت و عظمت در درياى مهيب جلوه قهاريّت حق مشاهده مىكند از صميم دل سبحان ربى العظيم و بحمده گويد .\r\n به دريا بنگرم دريا تو بينم * بصحرا بنگرم صحرا تو بينم \r\n","page_name":" 89 ","page_number":129},
  {"content":"\r\n\r\nپس بيايد كوشيد تا معلوم شود كه روح ريحان كى هر دو مقدّم‌اند بر نعيم كدامند اين سخن جز مقرّبان را معلوم نشود و جز خدمتكاران بارگاه سلطان و درگاه قرآن را بر آن وقوف نباشد « 1 »\r\nاما اصحاب سلامت در قرآن صفت ايشان اين ستكه   وَ أَمَّا إِنْ كانَ مِنْ أَصْحابِ الْيَمِينِ فَسَلامٌ لَكَ مِنْ أَصْحابِ الْيَمِينِ  \r\nاما اصحاب شقاوت در قرآن صفت ايشان اين ستكه    وَ أَمَّا إِنْ كانَ مِنَ الْمُكَذِّبِينَ الضَّالِّينَ فَنُزُلٌ مِنْ حَمِيمٍ وَ تَصْلِيَةُ جَحِيمٍ   \r\nو بدانك در آيات اسرار بسيار است كه جز جان صديقان محرم آن نباشد و آن در قلم آوردن ممكن نبود و بر كاغذها نبشتن روا نبود و حكايت اين حالت آن باشد كه  وَ الرَّاسِخُونَ فِي الْعِلْمِ يَقُولُونَ آمَنَّا بِهِ كُلٌّ مِنْ عِنْدِ رَبِّنا  لكن ما از براى راه نمودن مثالى بگوئيم تا در آن بحقيقت گشوده شود .\r\nبدانك اجزاء بيابانها و كوهها و بناها همه خاك تيره باشد و در وى هيچ جزوى از اجزاء زر يافته نشود ليكن بعضى خاكها و كوهها باشد كه اجزاء آميخته زر با وى باشد\r\n\r\n\r\n","description":"","footnote":"\r\n( 1 ) - در آيات و روايات مردم بسه دسته تقسيم شده‌اند گاهى باصحاب عين و گاهى باصحاب ميمنه تعبير فرموده چنان كه يمين و ميمنت از يمن بمعنى مبارك آمده است و در مقابل اصحاب شمال را اصحاب مشئمه ناميده است از شوم و بمعنى نحوست در اخبار نيز تقسيم همين است الناس ثلثة عالم ربانى و متكلم على سبيل النّجاة و همج رعاع الخ الانسان شيء عجيب الانسان و حروف القرآن زوجان و روح الانسان و تفسير القرآن زوجان و قلب الانسان و تفسير القرآن زوجان و حقيقة الانسان و حقيقة القرآن واحدة لا نفرّق بينهما فالانسان الحقيقى الكامل المكمّل فى صفات الانسانيه الموصوف لهذه الازواج على ثلث طبقات ظالم و مقتصد و سابق و هم المعنيّون بقوله عليه السلام اهل القرآن اهل اللّه و خاص فالسابق الفقير الموحّد و هو اهل لحقيقة القرآن و المقتصد المسكين المحقق و هو اهل لتأويل القرآن و الظالم العالم المجتهد و هو اهل لتفسير القرآن و عوام المؤمنين اهل لحروف القرآن و هذه المراتب اعنى مراتب الفقر و المسكنة و العلم كلها بمحمد عليه السلام فالفقر لفؤاده و المسكنه لروحه و العلم لنفسه .\r\n","page_name":" 90 ","page_number":130},
  {"content":"\r\n\r\nلكن آن قسم از خاك و سنگ كه در وى هيچ زر نبود بيش از آن باشد كه آن قسم كه اجزاء زر در وى يافته شود بلك غالب اجزاء عالم آن قسم باشد كه در وى ذرّه از اجزاء زر يافته نشود و آن قسم كه اجزاء او با اجزاء زر آميخته بود نادر باشد امّا آن قسم كه اجزاى زر با اجزاى او آميخته باشد هم بر تفاوت باشد زيرا كه صد من خاك و سنك ببايد بيختن و شستن تا در وى يك تسو زر يافته شود و باشد كه بيشتر باشد و همچنين زيادت مىشود تا بحدّى رسد كه اجزاء آن زر بدست بر مىتوان گرفت پس همچنان زيادت مىشود تا بحدّى برسد كه نيمانيم شود پس باشد كه آن كس كه كوه كند از براى طلب زر ناگاه بغارى رسد كه جملگى اندرون آن غار پر از زر باشد و آن سخت نادر باشد و در ادوار و اعصار بيش از يك بار يافته نشود و چون اين مثال معلوم شود مراتب ارواح خلق هم بر اين قياس است همچنانك اكثر اجزاى عالم از آميختگى زر خالى است اكثر ارواح اهل عالم از آميختگى محبت و معرفت حق جلّ جلاله خالى باشند و اگر عالميان كه دعوى معرفت و محبت كنند از راه تقليد كنند و از براى حفظ و مصلحت وقت بكنند و حقيقت روح ايشان را از اين سخن نه نصيب باشد نه نصاب .\r\nو اما قسم دوم آن باشد كه جوهر روح انسانى را با معرفت حق مناسبتى باشد و با محبت حق آشنائى دارد عزيزى گويد .\r\n از ديده قدم نهاده اندر بر جان * تا يك دل ديوانه بدست آوردند \r\n آنها كه دل از الست مست آوردند * جان را ز عدم دوست‌پرست آوردند \r\nو همچنانك آن خاك كه اجزاى زر با وى آميخته است آن را مراتب بسيار باشد تا بدان حدّ رسد كه جملگى غار پر از زر خالص باشد اينجا نيز اين ارواح كه با معرفت و محبت خدمت و عبوديّت حق آميخته است مختلف‌اند در مراتب تا بدان حد رسد كه همگى روح غرق در خدمت و عبوديّت باشد و سخن او از حق بود و ذكر او از فضل حق بود و اعتماد او بر عصمت حق بود و فكرت او در دلايل حق بود چون بلا بيند گويد الضّار هو چون آلاء بيند گويد النافع هو چون همه كاينات خود را برو عرضه دارد هيچ ننگرد و گويد لا هو الا هو و بدانك همچنانكه آن غار بر از زر خالص باشد\r\n\r\n","description":"","footnote":"","page_name":" 91 ","page_number":131},
  {"content":"\r\n\r\nكس نشان او نشناسد جايگاه او نداند آن كس نيز كى آن جايگاه بشناسد كس را از آن خبر ندهد و با كس اين حديث در ميان ننهد همچنانك آن روح كى غرق محبت و خدمت و طاعت حق باشد كس او را نشناسد نشان آن معنى كس بر وى نه بيند بىنام و نشان باشد و بىسر و سامان ميرد .\r\n ز آن مىخوردم كه روح پيمانه اوست * ز آن مست شدم كه عقل ديوانه اوست \r\n دودى به من آمد آتشى در من زد * ز آن شمع كه آفتاب پروانه اوست \r\n\r\nفصل هشتم در بيان حكمت مرگ\r\nو دلايل آن كى مرگ فعل خداست و فعل حقتعالى باطل نبود كه در مرگ حكمتهاء بسيار است .\r\nحكمت نخستين آنست كه روح را سرمايه عقل بدادند و ببازرگانى بدين عالم فرستادند چون بدين عالم آمد و بازرگانى كرذ و سود معارف الهى و ادراك حقايق نامتناهى كسب كرد همچنان در غربت بماند روا نبود بلك مصلحت آن باشد كه به وطن اصلى خود بازشود چنانك فرمود  ارْجِعِي إِلى رَبِّكِ راضِيَةً مَرْضِيَّةً  .\r\nحكمت دوم آنست كه اگر من هميشه بر اين مايده بمانم ديگران را جاى نماند و لايق حكم نيست يكى را همه دادن و ديگران را محروم كردن به كلى بس حكمت آن بود كه چون يكى در آمد و از مايدهء رحمت نصيب يافت برخيزد تا ديگرى را جاى شود و نصيب بيابد .\r\n زين مايده جهان چه خوردى و شكست * برخيز كه ديگران بخواهند نشست \r\nحكمت سوم لذات حيوة جسمانى بس مختصر است و مكرّر و حاصل كار بيش از اين نيست كه چاشت‌گاه خوانى پيش او نهند و نماز پيشين آفتابه آن پيش او نهند و جماعتى را مىبيند او با ايشان و ايشان با او دروغى ميگويند و بنفاق دور بسر مىبرند حاصل كار حيوة جسمانى اين ستكه اگر عمر يك سال است اينست و اگر صد سال هم\r\n\r\n","description":"","footnote":"","page_name":" 92 ","page_number":132},
  {"content":"\r\n\r\nاين است و عاقل چون يك سخن دو بار بشنود او را نفرت آيد و گويد سخن مكرر شنودن ضايع كردن عمر باشد و چون لذات و سعادات اين عالم مختصر و محقر است و با مختصرى و محقرى مكرر است لايق حكمت حكيم نباشد آدمى را در وى دائم بگذاشتن .\r\nو اما سعادت آخرت فيها ما لا عين رأت و لا اذن سمعت و لا خطر على قلب بشر بس هرآينه مرگ از واجبات باشد كه ارواح از مضيق اين عالم خسيس خلاص يابد و باوج عالم سعادت برسد .\r\nحكمت چهارم آنست كه فرزند آن وقت كه در شكم مادر بود هنوز از خوشى اين عالم خبر نداشت و او را ناخوش مىآمد از آن موضع جدا شدن بس حكمت الهى تقاضاى آن كرد كه او را با كراه از آن موضع جدا كرد و بدين عالم در آورد چون بدين عالم رسيد معلوم شد كه اين عالم بهتر و شريفتر از آن موضع تنك و تاريك است هم برين قياس چون آدمى را خواهد كه از اين عالم بيرون برند ناخوش آيد لكن چون بدان عالم رسد او را معلوم شود كه او را آن عالم بهتر است از اين عالم .\r\nحكمت پنجم آنست كه روح ناطقه را سعادت در آن بود كه به حضرت كبريا رسد و از تنگناى عالم ظلمانى به بالاى آلاء عالم كبريا برآيد ليكن بردن او را به خود ميسّر نشود او را بر مركب تن سوار كردند و او برين مركب تن باقدام عبادات و خطوات طاعات بدر سرا پرده قل اللّه رسيد اگر در اين وقت همچنان بر پشت ستور بماند از ديدار پادشاه محروم شود پس اولاتر آن باشد كه از پشت ستور فرود آيد و ترك او بگويد و به حضرت عزت رسد و در مجلس فى مقعد صدق عند مليك مقتدر بنشيند « 1 »\r\nحكمت ششم كودكى كه بعلم خواندن از وطن خود جدا شود و بغربت افتد و در كار علم كامل شد اهل او از كار او خبر يافتند از براى او قضا و تدريس و خطاب نام زد كنند مهمانيها و مهمانخانهء زيبا بياراستند و همه منتظر او شدند اگر او همچنان در غربت\r\n\r\n\r\n","description":"","footnote":"\r\n( 1 ) -\r\n بر درگه دوست تحفه جز جان نبرى * دردت چو دهند نام درمان نبرى \r\n بىدرد ز درد عشق نالان گشتى * خاموش كه عرض دردمندان نبرى \r\n","page_name":" 93 ","page_number":133},
  {"content":"\r\n\r\nقرار گيرد خود را از آن همه خيرات محروم كرده باشد پس مصلحت آن باشد كه از غربت بدان وطن بازشود و با ياران و برادران خود در آن موضع بنشيند پس بر اين قياس متعلم روح از عالم روحانى بغربت آمد و در عالم جسمانى علم و معرفت و محبت حق حاصل كرد برادران  فَأُولئِكَ مَعَ الَّذِينَ أَنْعَمَ اللَّهُ عَلَيْهِمْ مِنَ النَّبِيِّينَ وَ الصِّدِّيقِينَ وَ الشُّهَداءِ وَ الصَّالِحِينَ  مهانخانه‌هاء  إِخْواناً عَلى سُرُرٍ مُتَقابِلِينَ  آراسته كردند اولى آن بود كه از غربت روى به وطن اصلى آرد و بدرگاه پادشاه  ثُمَّ رُدُّوا إِلَى اللَّهِ مَوْلاهُمُ الْحَقِّ  روىآرد و خود را از غموم غربت خلاص دهد .\r\nحكمت هفتم آدمى كامل مادام كه در حيوة جسمانى باشد هم‌نشين حيوان و نبات بود و از بعد از مرگ همنشين فرشتگان گردد هرآينه اين بهتر و اولاتر بود .\r\nحكمت هشتم ببرهان گفتم كه جوهر روح آدمى از جنس جوهر فرشتگان است و جثه و جسد از جنس عالم اجسام و جنس با جنس اولى باشد و مرگ جز اين نيست كه روح از جسم جدا شود و با طايفه روحانيان و مقربان همنشين شود .\r\nحكمت نهم اگر حيوة جسمانى باقى بودى دولت از پدر به فرزند نرسيدى پس دريافت دولت آن ناپايندگى دولت بود و هرچه نابود او سبب بوذ او باشد عاقبت نابود او بر بود او غالب باشد لاجرم  كُلُّ مَنْ عَلَيْها فانٍ  غالب باشد .\r\nحكمت دهم بنده در حيات جسمانى از حق در حجاب است و با خلق در حضور و بعد از حيوة جسمانى با حق در شهود و حضور و كشف است و از خلق محجوب و هرآينه كشف و تجلى نور حق بهتر باشد از محجوب بودن از حق پس مرگ بهتر باشد\r\n\r\n\r\n","description":"","footnote":"\r\nدر نفحات مذكور است كه صدر الدين قونوى در حال مرض بود مولانا رومى بعيادت آمد فرمود كه شفاك اللّه شفاء عاجلا رفع درجات باشد و اميد است كه صحت باشد مولانا فرمود كه بعد از شفاك شما را باد همانا كه در ميان عاشق و معشوق پيرهنى از شعر بيش نمانده ميخواهد كه نور بنور پيوندد !\r\n من شدم عريان ز تن او از خيال * ميخرامم در نهايات الوصال \r\n آدم پدر است و من پسر نيست عجب * اين طرفه نگر كه او پسر من پدرم \r\n","page_name":" 94 ","page_number":134},
  {"content":"\r\n\r\nو بدان كه وجوه حكمت مرگ سخت بسيار است و درين قدر كه گفته شد كفايت است « 1 »\r\n\r\nفصل نهم در حقيقت زيارت و كيفيّت آن و تجلّى ارواح\r\nاگر سايلى گويد كه مرا بيان كن كه زيارت گورستان را فايده چيست در جواب گوئيم بدانك تعلق روح با بدن تعلّق عشق است و در حقيقت عشق سخن باريك است و جز مقرّبان حضرت را از آن خبر نيست لكن وجود عشق سخت ظاهر است زيرا كه جملهء حيوانات بطبع از مرگ گريزان‌اند پس چون روح از تن جدا شوذ بعد از جدائيى آن روح را با آن خاك تعلق باشد و چون شخص ديگر به زيارت آن خاك\r\n\r\n\r\n","description":"","footnote":"\r\n( 1 ) -\r\n ترك تعلقات بيزدان رسيدن است * آرى بناى دوختن اول بريدن است \r\n هر كه در كنج عدم رفت نيامد بيرون * بيقين در پس آن پرده تماشائى هست \r\n از نور حضور دور بودن تا كى * چون سايه ز نور دور بودن تا كى \r\n عالم همه اوست چشم بگشا و ببين * چون شب‌پره روز كور بودن تا كى \r\n نسيما جانب بستان گذر كن * بگو آن نازنين شمشاد ما را \r\n به تشريف قدوم خود زمانى * مشرف كن خراب‌آباد ما را \r\nشيخ الرئيس حسين بن سينا دانشمند بزرك و حكيم بزرگوار را رساله‌ايست در باب فوايد دعا و زيارت مشاهد شريفه اوليا كه در جواب سؤال عارف معروف شيخ ابو سعيد ابو الخير نگاشته و در حاشيه شرح هدايه صدر المتالهين بچاپ رسيده است همه گويند سخن گفته سعدى دگرست مقصود نگارنده مقايسه نيست تا كسى گويد مع الفارق است فخر الدين رازى بيان فايده زيارت اهل قبور و مردم گور مىكند و شيخ خصوص مردان خدا را ميگويد چه نسبت خاك را با عالم پاك خلاصه گفتار شيخ اينست كه فيض خداوندى عمومى و همگانى است ولى تا لياقت و قابليت و تناسب و سنخيت نبود استفاده و استفاضه صورت نگيرد از اينرو فياض مطلق آغاز افاضه بعالم عقول فرموده و سپس بعالم نفوس افاده فرموده و بوسايط و وسايلى بعالم طبيعت رسيدهء نفوس قادسه بلكه عقول كامله أنبيا و اوليا چنانچه در دورهء حيات و زندگانى منبع و منشأ حيات و سرچشمه آب زندگانى بودند قبور مقدسه آنان پس از مرك نيز روح‌بخش و مركز فيض است و بگفته من شايد براى برخى از نفوس ضعيفه مفيدتر باشند تا دوران حيات چه تناسب بعضى از افراد با خاك قبر بيشتر است چه ارواح اينان از تربت و طينت آنان است\r\n","page_name":" 95 ","page_number":135},
  {"content":"\r\n\r\nحاضر شود و روح اين زيارت‌كننده را بدان خاك تعلّق افتد و آن روح جداشدهء از اين تن هم با آن خاك تعلّق دارد پس روح جدا شده و روح زيارت‌كننده هر دو را آميختگى و نزديكى بسبب آن خاك پديد آيد و آن دو روح بسبب آن يك خاك چون دو آئينه شوند در برابر يكديگر بداشته و بسبب آن تعلّق هر چه درين روح پيدا باشد در آن ديگر پديد آيد هر چه در آن ديگر باشد همدرين پيدا شود همچون دو آئينه كى در برابر يكديگر بدارند و شعاع هر يك بر آن ديگر مىافتد و هر دو بسبب يكديگر روشن‌تر ميشوند و ببايد دانستن كه روح مرد زيارت‌كننده را قوت كسب و زيادتى علم و تجلّى هست اما روح جدا شده قوّت تجلّى دارد اما قوّت كسب و زيادتى علم ندارد چون هر دو روح بواسطه اين خاك در برابر يكديگر افتادند از قوّت تجلّى روح جدا شده بر اين مرد زيارت‌كننده تابد و از وى اثر يابد و آن تجلى در روح وى قوّت گيرد و از زيادت طاعت و معرفت زيارت‌كننده اثرى بروح مرد گذشته رسد و سبب زيادتى درجات او شود و اين سخن از اسرار غيب است و حكمت زيارت كردن گذشتگان از راه مكاشفه معلوم شوذ و باللّه التوفيق و العصمة .\r\n بوى ارباب وفا از گل ما مىآيد * كعبه ز آن رو بطواف دل ما مىآيد \r\n نيست سر منزل دل قابل هر نااهلى * هر كه اهل است بسر منزل دل مىآيد \r\n\r\nفصل دهم در احوال خويش و حكايت درد عزا و خاتمت رساله\r\nفرزند عزيز محمّد افاض اللَّه عليه اصناف الرحمة و الرضوان و الطاف الرفعة و الغفران بگذشت و از اين ضعيف هر چه در حساب بشريت و جسميّت است در تنور سوزان است و هرج در حساب صفوت و ملكيّت است نصيب او فروح و ريحان است .\r\nابو جعفر منصور را پسرى بود فرمان يافت ابو حنيفه بنزد او رفت و گفت يا امير المؤمنين رحمت خدا بسر تو را بهتر از شفقت تو و ثواب خداى ترا بهتر از آن يقين ميدانم كه رحمت او بر آن مرحوم بيش از آنست كه شفقت من حق زيرا كه هر شفقت كه در دل من باشد آفريده حق است پس اگر ازين بيش رحمت حق نبودى در دل خلق شفقت كى بودى او بندهء ضعيف و حضرت جلال حضرت كريم از و چه طمع داشتى اميدوارم كه او را آنجا بهتر بود كه اينجا .\r\n\r\n","description":"","footnote":"","page_name":" 96 ","page_number":136},
  {"content":"\r\n\r\nيا كهيعص يا من هو يا لا إله الا هو يا عاليا على الدهر و المكان يا غنيا عن الحدوث و الامكان افض على ذلك الضعيف سحاب الرحمة و الرضوان و الكرامة و الغفران انك انت الملك الديان\r\nحاصل چشمى دارم گريان و دلى بريان و راضى برضاى « 1 » خداى جهان و الصلاة على خير خلقه محمّد و آله اجمعين .\r\n چو شمعم از غمت سوزان و اشك از ديده ميريزم * بروزم مرده از هجران و شبها زنده ميدارم \r\n پيش ازين داشتم دل و صبرى * در فراقت نه صبر ماند و نه دل \r\n ما را ز تو چشم بد ايام جدا كرد * چشم بد ايام چه‌گويم كه چها كرد \r\n رنجورى تن شفاى عقل است در آن * در كاهش جسم توست افزونى جان \r\n چون دانستى كه زندگى در مرك است * مردانه بمير و خويشتن را برهان \r\n بنگر كه چگونه غصّه بگداخت مرا * كآمد اجل و بديد و نشناخت مرا \r\n آمد ملك الموت و دل سوخته ديد * جان نستد و رحم كرد و بنواخت مرا \r\n دردا كه فراق ناتوان ساخت مرا * در بستر ناتوانى انداخت مرا \r\n از ضعف چنان شدم كه بر بالينم * صد بار اجل آمد و نشناخت مرا \r\n\r\n\r\n","description":"","footnote":"\r\n( 1 ) - در تواريخ آمده است كه چون اسكندر ذو القرنين را فرمان رسيد نامه‌اى بمادر خود نوشت و از او خواهش كرد كه مجلسى مجلل ترتيب دهد و مهمانى كند كه شايسته مقام او بود ولى شرط حضور و پذيرايى در اين محفل با شكوه اين ستكه كسانى سر اين سفره بنشينند و از اين غذا تناول كنند كه در دوره عمر مصيبت نديده و بداغ فراق دوستى و عزيزى مبتلى نشده باشند مادر اسكندر بر حسب وصيّت تشكيل مجلس داد و مقدمات كار از هر حيث فراهم شد كارتهاى دعوت باركان دولت و اعيان مملكت فرستاد ولى يكتن حاضر نشد و همه از پذيرفتن آن خوددارى كردند زيرا كسى نبود كه گرفتار مصيبت نشده باشد آنگاه دانست كه مقصود فرزند وى تسليت او بوده است .\r\n","page_name":" 97 ","page_number":137},
  {"content":"\r\n\r\n\r\n[ رساله پنجم ( سير نفس ) 
  ]\r\nبسم اللّه الرّحمن الرّحيم\r\n\r\n[ مقدمه 
  ]\r\nثناى بىمنتها مر حضرت آن خداى را كه ديذه عقل و جان در مطالعه بيداى عزّت و كبرياى او حيرانست و غايات افكار و انظار مخلوقات در حضيض كوه صمديّت او سرگردان است آن موجودى كه هستى او از مشاكلت زمان و مناسبت مكان و و تجديد ليل و نهار و تحديد اخبار و افكار بىنشان است آن واجب الوجودى كه از فيض فضل وجود وجود و اصناف الطاف و انواع اصطناع او در اطراف اكناف آفاق و انفس فراوان است كثرت جملهء ممكنات دليل وحدانيّت او  وَ مِنْ كُلِّ شَيْءٍ خَلَقْنا زَوْجَيْنِ  و تغير جمله كاينات حجّت قدرت اوست كه  رَبُّ الْمَشْرِقَيْنِ وَ رَبُّ الْمَغْرِبَيْنِ  بحر خضم علم قديم او محيط بر جمله كاينات و معلومات از ذوات و صفات و كلّيات و جزويّات و باقيات و متغيّرات كه  وَ عِنْدَهُ مَفاتِحُ الْغَيْبِ لا يَعْلَمُها إِلَّا هُوَ  و استحقاق عبادات و طاعت و خضوع و خشوع جز او را ثابت نه  وَ لا تَدْعُ مَعَ اللَّهِ إِلهاً آخَرَ لا إِلهَ إِلَّا هُوَ  و صفات وحدانيّت و نعت فردانيّت جز او را لازم نه كه  وَ إِلهُكُمْ إِلهٌ واحِدٌ  مرآت ذات و صفات او از سمت قسمت و تهمت كثرت مبرّى است و منزه از آنچ در فعلش سهوت و يا در علمش شبهت بود و يا كردارش موقوف مدّت و مادت بود و يا گفتارش محلّ تهمت و ريبت بود كه فتعالى  اللَّهُ الْمَلِكُ الْحَقُّ لا إِلهَ إِلَّا هُوَ  كمال سعادت همه متعبّدان در ملازمت عتبه جلال او كه  فَفِرُّوا إِلَى اللَّهِ  و اعتماد همه صدّيقان و متعبّدان و متهجّدان در اميد دريافت رحمت و فضل او كه  قُلْ بِفَضْلِ اللَّهِ وَ بِرَحْمَتِهِ  و ظهور نور سرور در ارواح و اشباح همه روندگان از اعانت و عنايت او كه  وَ اعْتَصِمُوا بِحَبْلِ اللَّهِ ( جَمِيعاً )  و حمد همهء حامدان از آغاز كار  إِنَّ رَبَّكُمُ اللَّهُ الَّذِي خَلَقَ السَّماواتِ \r\n\r\n","description":"","footnote":"","page_name":" 98 ","page_number":138},
  {"content":"\r\n\r\n وَ الْأَرْضَ  تا پايان كار  خالِدِينَ فِيها ما دامَتِ السَّماواتُ وَ الْأَرْضُ  ميدان بىپايان احسان او را مسلّم كه  لَهُ الْحَمْدُ فِي الْأُولى وَ الْآخِرَةِ  و صلوات بىغايات و تحيّات بىنهايات بر مرقد مطهّر و مشهد معطّر محمّد مصطفى عليه الصلاة و السلام باد و بر ياران و خاندان او و سلّم تسليما كثيرا .\r\n\r\n[ فصل اول ( در بيان قوت عالمه و عامله ) 
  ]\r\nاما بعد بدانك اين عاقله ما را كه كمال جسم ماست او را دو قوّت است كه بعضى از حكما از آن به دو روى عبارت كنند و بعضى از آن دو نظر عبارت كنند و چنان گويند كه از آن دو نظر يكى بعالم صورت ماست كه آن را عالم سفلى گويند و يك نظر با عالم ملكوت است كه آن را عالم علوى گويند بس اين دو نظر را كه با عالم سفلى است قوّت عامله گويند يعنى قوّت كاركننده و آن نظر را كه با عالم علوى است قوّت علّامة گويند يعنى قوّت دانا و دانش دهنده پس اين عالم صورت ما كه كالبدست مستفيدست از قوت عامله و مدبّر و محرّك وى است و قوّت عامله مفيد و مدبّر و محرّك عالم صورت ماست و همچنين عامله مستفيد است از قوت عالمه و مدبّر و محرّك وى است و قوت عالمه مفيد و مدبّر و محرّك قوّت عامله است و همچنين قوت عالمه مستفيد است از عقل فعّال كه وراى چهار عنصر است و مدبّر وى است و عقل فعّال مفيد و مدبّر و محرّك قوّت عالمه است و همچنين عقل فعّال كه او از وراى عناصر و طبايع است در زير فلك قمر مستفيد است از عقل فلك قمر و مدبّر و محرّك وى است و عقل فلك مفيد و مدبّر و محرّك عقل فعّال است و همچنين عقل فلك قمر مستفيدست از عقل فلك عطارد و مدبّر و محرّك وى است و عقل فلك عطارد مفيد و مدبّر و محرك عقل فلك قمر است و همچنين عقل فلك عطارد مستفيد است از عقل فلك زهره و مدبّر و محرّك وى است و عقل فلك زهره مفيد و مدبر و محرك عقل فلك عطارد است و همچنين عقل فلك زهره مستفيد است از عقل فلك آفتاب و مدبر و محرك وى است و عقل فلك آفتاب مفيد و مدبّر و محرّك عقل فلك زهره است و همچنين عقل فلك آفتاب مستفيد است از عقل فلك مريخ و مدبر و محرك وى است و عقل فلك مريخ مفيد و مدبّر و محرك عقل فلك آفتاب است و همچنين عقل فلك مريخ مستفيد است از عقل فلك مشترى و مدبّر و محرّك وى است و عقل فلك مشترى مفيد و مدبّر و محرّك عقل فلك مريخ است\r\n\r\n","description":"","footnote":"","page_name":" 99 ","page_number":139},
  {"content":"\r\n\r\nو همچنين عقل فلك مشترى مستفيد است از عقل فلك زحل و مدبّر و محرّك وى است و عقل فلك زحل مفيد و مدبر و محرك عقل فلك مشترى است و همچنين عقل فلك زحل مستفيد است از عقل فلك البروج و مدبر و محرك وى است و عقل فلك البروج مفيد و مدبر و محرك عقل فلك زحل است و همچنين عقل فلك البروج مستفيد است از عقل فلك الافلاك كه وى را نفس كل گويند و مدبّر و محرّك وى است و عقل فلك الافلاك مفيد و مدبر و محرك عقل فلك البروج است و همچنين عقل فلك الافلاك مستفيد است از عقل كل و مدبّر و محرّك وى است و عقل كل مفيد و مدبّر و محرّك عقل فلك الافلاك است و اين جمله افلاك و عناصر و طبايع و مواليد مستفيد است از فيض بارى جلّ جلاله و تقدّست قدرته و مدبّر و محرّك وى است و بارى تعالى مفيد و مدبّر و محرّك عقل كل است و اين جمله كه اين عقول و نفوس فراوان بذيذ آورد و بواسطه اين عقول و نفوس فراوان اين چهار عنصر سه مواليد بذيذ آورد چون جمادات و نباتات و حيوانات در سه درجه دون و ميان و كامل اوّل درجه دون چون سنگ و آهن و مانند آنها و دوم درجه ميانه چون مس و قلعى و مانند آن و سوم درجه كامل چون زر و سيم و لعل و ياقوت و مانند آن و آنگاه بواسطه جمادات همچنين نبات را بديذ آورد در سه درجه دون و ميانه و كامل اول درجه دون چون نباتى خرد و ضعيف كه در بيابانها رويد بىتخمى و درختهاء كوچك كه در كوهها رويد بىتخمى دوم درجه ميان چون درختهاء سيب و زردآلو و شفتالو و مانند آن سوم درجه كامل چون درختهاء خرما و نيشكر و مانند آن و آنگاه بواسطه نبات همچنين حيوانات را بديذ آورد در سه درجه دون و ميانه و كامل اول درجه دون چون كرم و صدف و جوف‌خواره و مانند آن كه از آب و گياه و درخت بذيذ آورد بىتخمى و مجامعتى دوّم درجه ميان چون ديگر حشرات زمين چون موش دشتى و مار و سوسمار و مانند آن سه‌ام درجه كامل چون اشتر و اسب و مانند آن و چون جانوران كه در برّ و بحر باشند چون بوزينه و چيزى كه صورت ايشان به صورت آدميان نزديك است و آنگاه بواسطه حيوانات همچنين صورت ظاهر مردم را را بديذ آورد در سه درجه دون و ميانه و كامل اوّل درجه دون چون كرد و ترك و قفجاق\r\n\r\n","description":"","footnote":"","page_name":" 100 ","page_number":140},
  {"content":"\r\n\r\nو مانند ايشان دوم درجه ميانه چون اوليا و حكما و مانند ايشان سه‌ام درجه كامل چون انبيا و رسل و مانند ايشان پس چنان دان كه آنج آخر كمال قوت درجه جمادى است اول قوت دون نباتى است و آنج آخر كمال قوت درجه نباتى است اول قوت دون حيوانى است و آنج آخر كمال درجه حيوانى است اول قوت دون انسانى است و آنج آخر كمال درجه انسانى است اول قوّت درجهء دون روحانى است و آنج آخر كمال قوت درجه روحانى است اوّل قدرت بارى است جلّ و علا و قوت و قدرت بارى را جلّ جلاله نهايت و غايت نيست .\r\n\r\nفصل دوم در بذيذ آوردن سفر روحانى و جسمانى .\r\nببايد دانستن كه عالم دو است يكى جسمانى و يكى روحانى و سفر كردن نيز هم بر دوگونه است يكى سفر جسمانى و يكى سفر روحانى اما سفر جسمانى بجسم شايذ كردن و اگر چه روح نيز شرط است با وى و روح را بىجسم سفر جسمانى مستحيل بود و نيز سفر روحانى بروح شايذ كردن و اگر چه جسم شرط است با وى و جسم اگر چه با روح بود سفر روحانى نتواند كردن و بىروح جسم را خود سفر مستحيل بوذ زيرا كى جسم بىروح جمادى بوذ و نيز بدانك جسم را در سفر جسمانى دو پاى ببايذ تا بدان سفر جسمانى توانذ كردن همچنين روح را در سفر روحانى عقل و معرفت ببايد تا بذان سفر روحانى توانذ كرد و جسم را تا دو پاى قوى و دو دست قوى نبود سفر جسمانى نتوانذ كردن همچنين روح را تا عقل و معرفت قوى و روشن نبود سفر روحانى نتوانذ كردن و جسم را در سفر جسمانى غذا به كار بايذ چون طعام و شراب زيرا كه بىاين دو جسم سفر جسمانى نتوانذ كردن و به مقصود و مقصد خود رسيدن همچنين روح را در سفر روحانى غذا به كار بايد چون عقل و معرفت و تا روح را اين دو نبود سفر روحانى نتواند كردن و به مقصود و مقصد رسيدن و چنانك در سفر جسمانى مقامات و منازل و اقاليم است كه آن را بتدريج و ترتيب توان بريدن و تا آن مقامات كه در منزل بود نسپرد بپاى و نه بيند به چشم و نشناسد بعقل بديگر منازل نتواند رسيدن و تا بر جمله منزل‌ها گذر نكنذ و همه را نسپرد و نبيند و نشناسذ باقليم ديگر نتواند رسيدن و همچنين برين نسق و ترتيب تا آنگاه كه كرد عالم جسمانى برآيد و همه را در زير پاى آرذ نيز در سفر روحانى روح را مقامات و منازل و عوالم است كه آن\r\n\r\n","description":"","footnote":"","page_name":" 101 ","page_number":141},
  {"content":"\r\n\r\nرا بتدريج و ترتيب توان بريدن تا آن مقامات كه در منزل اوّل بود نسپرد بقدم همّت و نبيند بديدهء عقل و نشناسد بنور معرفت بديگر منازل نتوانذ رسيدن تا بر جمله منازل گذر نكند و همه را نسپرد و نبيند و نشناسد بعوالم ديگر نتوانذ رسيدن همچنين برين نسق و ترتيب تا آنگاه كه گرد عالم روحانى برآيد و در زير تصرّف خود آرذ مگر بارى تعالى را كه هرگز نتوانذ بر وى محيط گشتن بس اگر كسى خواهد كه سفرى كنذ كه از اسفل السّافلين كه عالم خاك است تا با على علييّن كه وى عالم پاك است چنانك ابتدا سفر روحانى نخست از عالم جسم خود كند كه وى را عالم صغير گويند و از درون و بيرون جسم خود جولان كند بتأمّلى و نظر و استدلال و طواف كند گرد اين چهار طبع كه در جسم وى مركّب شده است چون سردى و خشكى كه وى جزوى است از خاك و چون سردى و ترى كه وى جزوى است از آب و چون گرمى و ترى كه وى جزوى است از باذ و چون گرمى و خشكى كه وى جزوى است از آتش و همچنين نظر كند درين روش در آنچ نتايج اين چهار عنصر است چون كبر و حسد و حقد و طمع و بغض و بخل و شهوت و عجب زيرا كه هر يك از اين جمله كه ياذ كرديم با اين نتايج از عالمى است در هر يك ازينها فرود آمدن منزلى است و در هر يكى ايستاذن و تفكر كردن مقامى است پس چنان بايد كه اين مسافر روحانى يعنى عقل در هر يكى از اينها كه ياذ كرده شد منزلى سازد و درو فروذ آيد و مقام كند و هر يكى را بشناسد به صورت و صفت و بر همه واقف شود و همه را در تحت تصرّف خود آرذ و آنگه قدم همّت از اين عالم صغير كه آن را جسم گفتيم بردارد و در عالم كبير نهذ كه آن را عالم طبايع گويند يعنى خاك و آب و باد و آتش و اين طبايع علّت و مسخّر عالم صغيرست و عالم صغير كه ياذ كرده شد معلول و مسخّر وى است بس اوّل منزل كه در عالم كبير او را پيش آيد عنصر خاكى بود چنان بايد كه درو فروذ آيد و منزل سازد و مقام كند و نيك درو تفكر كند به نظر و استدلال و آن را به صورت و طبيعت نيك ببيند و بشناسد و در تحت تصرّف عقل خوذ آرذ و آنگه قدم همّت ازين منزل عنصر خاكى در منزل عنصر آبى نهذ و درو فروذ آيذ و منزل سازد و مقام كنذ و نيك درو تفكر كنذ به نظر و استدلال و آن را\r\n\r\n","description":"","footnote":"","page_name":" 102 ","page_number":142},
  {"content":"\r\n\r\nبه صورت و طبيعت نيك ببينذ و بشناسذ و در زير تصرّف عقل خود فرود آرذ و آنگه قدم همّت ازين منزل عنصر آبى در منزل عنصر باذى نهد و درو نيز فروذ آيد و مقام كند و نيك درو تفكر كند به نظر و استدلال و آن را به صورت و طبيعت نيك بيند و بشناسد و در زير تصرّف عقل خود آرد و آنگه قدم همّت ازين منزل عنصر باذى در منزل عنصر آتشى نهد و درو نيز فرود آيد و منزل سازد و مقام كند و نيك درو تفكر كند به نظر و استدلال و آن را به صورت و طبيعت نيك بيند و بشناسد و در زير تصرّف عقل خود آرد و آنگه قدم همّت ازين طبايع در عالم نتايج اين چهار عنصر نهد يعنى سه مواليد چون جمادات و نباتات و حيوانات و در هر يكى ازيشان جداگانه فروذ آيد و مقام كند و هر يكى را جداگانه بشناسد و ببينذ به نظر و استدلال در سه درجه دون و ميانه و كامل چنانك پيش ازين شرح داديم و هر سه را نيك بيند و در تحت تصرّف عقل خود آرذ تا بدينجا كه ياد كرده شد عالم عناصر است يعنى عالم كون و فساد كه آن را چهار طبع گويند چون گرمى و سردى و خشكى و ترى و آنگاه قدم همّت ازين عالم چهار عنصر و چهار طبع در عالم افلاك نهد كه آن را طبيعت الخامسة گويند يعنى طبيعت پنجمين زيرا كه در آن عالم افلاك ازين چهار عنصر و چهار طبع هيچ نيست و درو كون و فساد نيست و او را عالم علوى گويند و عالم ملكوت گويند و عالم امرش نيز گويند و اين عالم را كه عالم عناصر و طبايع است جمله معلول و مسخّر ويست و او علت و مسخّر اين عالم كه عناصر و طبايع است بس چون قدم همّت و عقل در آن عالم افلاك نهد كه آن را عالم ملكوت گويند اوّل منزلى كه در عالم ملكوت پيش آيد فلك قمر شوذ كه نخستين فلكهاست و بذين عالم ما نزديكتر است پس چنان بايذ كه قدم همّت در منزل فلك قمر نهد و درو فروذ آيد و منزل سازد و درو مقام كند و نيك تفكر كند به نظر و استدلال درو و در كواكب او و آن را نيك بيند و بشناسد و در زير تصرّف عقل خود آرذ و آنكه قدم همت از منزل فلك قمر كه آن را اسمان نخستين گويند در منزل فلك عطارد نهد و درو نيز فرود آيد و منزل سازد و مقام كند و نيك تفكر كند به نظر و استدلال و آن نيك بيند و بشناسند و در تحت تصرّف عقل خوذ آرذ و آنگه قدم همّت از منزل فلك عطارد كه آن را آسمان دوم گويند در منزل فلك زهره نهذ و درو نيز\r\n\r\n","description":"","footnote":"","page_name":" 103 ","page_number":143},
  {"content":"\r\n\r\nفرود آيد و منزل سازد و مقام كنذ و نيك تفكر كند به نظر و استدلال درو و در كواكب او و آن را نيك ببيند و بشناسذ و در تحت تصرّف عقل خود آرذ و آنگه قدم همت از منزل فلك زهره كه آن را آسمان سيوم گويند در منزل فلك آفتاب نهذ و درو فرود آيد و منزل سازد و مقام كنذ و نيك تفكر كند به نظر و استدلال درو و در كواكب او و آن را نيك بيند و بشناسد و در تحت تصرّف عقل خود آرد و آنگه قدم همت از منزل فلك آفتاب كه آن را آسمان چهارم گويند در منزل فلك مرّيخ نهد و درو نيز فرود آيد و منزل سازد و درو مقام كند و نيك تفكر كند به نظر و استدلال درو و در كواكب او و آن را نيك بينند و بشناسد و در تحت تصرّف خود آرد و آنگه قدم همت از منزل فلك مرّيخ كه آن را آسمان پنجم گويند در منزل فلك مشترى نهد و درو نيز فرود آيد و منزل سازد و مقام كند و نيز تفكر كند به نظر و استدلال درو و در كواكب او و آن را نيك بيند و شناسد و در تحت تصرّف عقل خود آرد و آنگه قدم همّت از منزل فلك مشترى كه آن را آسمان ششم گويند در منزل فلك زحل نهد و درو نيز فرود آيد و منزل سازد و مقام كند و نيك تفكر كند به نظر و استدلال درو و در كوكب او و آن را نيك ببيند و بشناسد و در تحت تصرّف عقل خود آرد و آنگه قدم همّت از منزل فلك زحل كه آن را آسمان هفتم گويند در منزل فلك البروج نهد و درو نيز فرود آيد و منزل سازد و مقام كند و نيك تفكر كند به نظر و استدلال درو و در كواكب او و آن را نيك ببيند و بشناسد و در تحت تصرّف عقل خود آرد و آنكه قدم همت از منزل فلك البروج كه آن را آسمان هشتم گويند در منزل فلك الافلاك نهد كه آن را نفس كل گويند و فلك اطلس نيز كويند از براى آنك وى ساده است و درو هيچ نقش كوكب نيست اين جمله نقشهاء عاقله فلكى و زمينى همه فيض اواند و همه جزواند و او كل همه است و درو نيز فروذ آيد و منزل سازد و مقام كند و نيك تفكر كند به نظر و استدلال درو و در صفاء او و آن را نيك ببينند و بشناسد و در تحت تصرف عقل خود آرد و آنگه قدم همّت از منزل فلك الافلاك كه آن را آسمان نهم گويند در عالم عقل كل نهد كه آن را جونى و چگونگى و حد و نهايت نيست و درو نيز فرود آيد و منزل سازد و مقام كند و نيك تفكر كنند به نظر و استدلال درو و در پاكى و منزّهى و بىجونى و چگونگى او و كمال عظمت و كبريائى او و آن را نيك بينند و بشناسد و آنكه قدم همّت از عالم عقل در عالم وحدت بارى تعالى\r\n\r\n","description":"","footnote":"","page_name":" 104 ","page_number":144},
  {"content":"\r\n\r\nنهذ آن پادشاهى كه جونى و چگونگى ندارد و همه اوست و وراى همه اوست و همه در زير تصرّف قدرت اوست جل جلا و تقدّست اسماؤه و هرك ازين اصل واقف باشد و سير العباد الى المعاد حكيم سنايى رحمة اللّه عليه ( ديده باشد ) بداند كه اين حكايت سير نفس عاقله است برين قياس كه نموده شد و اللّه اعلم .\r\n\r\n\r\n","description":"","footnote":"\r\n گفت يكى خواجه سنائى بمرد * مرگ چنين خواجه نه كارى است خرد \r\n كاه نبود او كه ببادى برند * آب نبود او كه بسر ما فسرد \r\n شانه نبود او كه بموئى شكست * دانه نبود او كه زمينش فشرد \r\n گنج عجب بود درين خاكدان * گود و جهان را بجوى ميشمرد \r\n قالب خاكى سوى خاكى فكند * جان خرد سوى سماوات برد \r\n صاف برآميخت بدردى و مى * بر سر خم رفت و جدا شد ز درد \r\n جان دوم را كه ندانند خلق * مغلطه گوئيم بجانان سپرد \r\n در سفر افتند بهم اى عزيز * غزنوى و رازى و رومى و كرد \r\n خانه خود بازرود هر كسى * اطلس كى باشد همتاى برد \r\nاكنون كه رسالهء سير نفس عاقله بپايان رسيد و نام حكيم بزرگوار بميان آمد و مصحح از آغاز تا انجام مقدمه و حاشيه نداشت و پاورقى ننگاشت مناسب چنان ديد اين قطعهء نفيسه كهن را كه بتازگى از يك مجموعه قديمى استنساخ كرده‌ام در اينجا بياورم و ختامه مسك راه مصداق دهم\r\n","page_name":" 105 ","page_number":145},
  {"content":"\r\n\r\nفهرست كتاب الفرق باب اول در شرح فرق معتزله\r\nفصل اول در بيان مشتركات عقايد معتزليان\r\nفصل دويم در آنكه چرا آنان را معتزله نامند\r\nفصل سيوم در بيان فرق معتزله\r\nيكم غيلانيان\r\nدويم واصليان\r\nسيوم عمرويان\r\nچهارم هذيليان\r\nپنجم نظاميان\r\nششم ثماميان\r\nهفتم بشريان\r\nهشتم معمريان\r\nنهم مزداريان\r\nدهم هشاميان\r\nيازدهم جاحظيان\r\nدوازدهم كعبيان\r\nسيزدهم جبائيان\r\nچهاردهم هاشميان\r\nپانزدهم اخشيديان\r\nشانزدهم خياطان\r\nهفدهم ابو الحسينيان\r\nباب دويم در شرح فرق خوارج\r\nيكم محكمان يا محكميان\r\nدويم ازارقيان\r\nسيوم نجداتيان\r\nچهارم بيهسيان ( نبهشيان )\r\nپنجم عجرديان\r\nششم صلتيان\r\nهفتم ميمونيان\r\nهشتم حمزويان\r\nنهم خلفيان\r\nدهم اطرافيان\r\nيازدهم شعيبيان\r\nدوازدهم حازميان\r\nسيزدهم ثعلبيان\r\nچهاردهم اخنسيان\r\nپانزدهم معبديان\r\nشانزدهم رشيديان\r\nهفدهم مكرميان\r\nهيجدهم معلوميان و مجهوليان\r\nنوزدهم اباضيان\r\nبيستم اصفريان\r\nبيست و يكم حفصيان\r\nباب سيوم روافض زيديان\r\nيكم جاروديان\r\nدويم سليمانيان\r\n\r\n","description":"","footnote":"","page_name":" 106 ","page_number":146},
  {"content":"\r\n\r\nسيوم صالحيان اماميه چند فرقه‌اند\r\nيكم -\r\nدويم باقريان\r\nسيوم ناموسيان\r\nچهارم عماديان\r\nپنجم شمطيان\r\nششم اسماعيليان\r\nهفتم مباركيان\r\nهشتم ممطوريان\r\nنهم قطعيان\r\nدهم موسويان\r\nيازدهم عسكريان\r\nدوازدهم جعفريان\r\nسيزدهم منتظران\r\nغاليان فرقهاى بسيارند\r\nيكم سبائيان\r\nدويم بنانيان\r\nسيوم خطابيان\r\nچهارم مغيريان\r\nپنجم منصوريان\r\nششم جناحيان\r\nهفتم مفوضيان\r\nهشتم غرابيان\r\nنهم غنينيه\r\nدهم عليائيه\r\nيازدهم كامليان\r\nدوازدهم نصيريان\r\nسيزدهم اسجافيان\r\nچهاردهم ازليان\r\nپانزدهم كياليان كيسانيان\r\nيكم كربيان\r\nدويم مختاريان\r\nسيوم هاشميان\r\nچهارم رونديان\r\nفرق مشبهه يكم حكميان\r\nدويم جواليقيان\r\nسيوم يونسيان\r\nچهارم شيطانيان\r\nپنجم حواريان\r\nفصل در اعتقاد اهل سنت و جماعت\r\nباب پنجم در بيان فرق كراميان\r\nفرقه طرايقيان اسحاقيان\r\nحماقيان\r\nعابديان\r\nيونانيان\r\nسورميان\r\nهيصميان\r\nباب ششم در بيان احوال جبريان\r\nفرقه نخستين جهميان\r\nدويم نجاريان\r\nبرعوسيان\r\nزعفرانيان\r\n\r\n","description":"","footnote":"","page_name":" 107 ","page_number":147},
  {"content":"\r\n\r\nمستدركيان\r\nحفصيان\r\nفرقه سيوم ضراريان\r\nچهارم بكريان\r\nباب هفتم در بيان احوال مرجئيان\r\nيكم يونسيان\r\nدويم غسانيان\r\nسيوم يوميان\r\nچهارم ثوبانيان\r\nپنجم خالديان\r\nباب هشتم در بيان احوال صوفيان\r\nفرقه نخستين صاحبان عادات\r\nدويم صاحبان عبادات\r\nسيوم صاحبان حقيقت\r\nچهارم نوريان\r\nپنجم حلوليان\r\nششم مباحيان - ( اباحيان )\r\nدر ذكر برخى از فرق اسلامى باب نهم در بيان احوال متظاهران باسلام\r\nفرقه نخستين باطنيان\r\nدويم صباحيان\r\nسيوم ناصريان\r\nچهارم قرمطيان\r\nپنجم بابكيان\r\nششم مقنعيان\r\nهفتم سبعيان\r\nباب دهم در بيان احوال بيگانگان\r\nفصل نخستين در بيان احوال يهوديان\r\nفرقه نخستين عنانيان\r\nدويم عيسويان\r\nسيوم معاديان\r\nچهارم سامريان\r\nفصل دوم در بيان احوال مسيحيان\r\nفرقه نخستين ملكانيان\r\nدويم نسطوريان\r\nسيوم يعقوبيان\r\nچهارم فرفوريوسيان\r\nپنجم ارمانوسيان\r\nفصل سيوم در بيان احوال مجوسيان\r\nفرقه نخستين زردشتيان\r\nفصل در بيان احوال ثنويان\r\nفرقه نخستين مانويان\r\nدويم ديصانيان\r\nسيوم مرقونيان\r\nچهارم مزدكيان\r\nفصل پنجم در بيان احوال صابيان\r\nفصل ششم در بيان احوال فيلسوفان\r\n\r\n","description":"","footnote":"","page_name":" 108 ","page_number":148},
  {"content":"\r\n\r\n\r\n[ رساله ششم ( كتاب الفرق فى احوال المسلمين و المشركين ) 
  ]\r\nكتاب الفرق فى شرح احوال مذاهب المسلمين و المشركين و اين كتاب مرتب است برده باب .\r\n\r\nباب نخستين در شرح فرق معتزله\r\nو در اين سه فصل است .\r\n\r\nفصل اول در بيان آنج جمله فرق معتزله در آن اشتراك دارند\r\nبدان كه جمله معتزله اتفاق دارند بر نفى صفات خداى تعالى از علم و قدرت و اتّفاق دارند بر آنج قرآن محدث است و مخلوق و اتّفاق دارند بر نفى رؤيت و اتّفاق دارند بر آنج خداى تعالى خالق افعال بندگان نيست .\r\n\r\nفصل دوم در بيان آنج ايشان را چرا معتزله خوانند .\r\nو اصل بن عطا از جمله شاگردان حسن بصرى بود و عمرو بن عبيد هم از جمله شاگردان حسن بود و چون ايشان مذهبى نو بنهادند و آن آنست كه فاسق نه مؤمن باشد و نه كافر و ايشان از حلقه حسن بصرى بيرون شدند و بجانبى ديگر در آن مسجد بنشستند مردمان گفتند ايشان را اعتزلا حلقة الحسن بس بدين سبب ايشان را اين نام بماند قاضى عبد الجبّار كى از جمله متأخّران رؤساء معتزله بوده است گفته است كه هر جا كى در قرآن لفظ اعتزال آمده است مراد اعتزال از باطل بوده است پس معلوم شد كى اسم اعتزال اسم مدح است و اين سخن كه او ميگويد راست نيست زيراك خداى تعالى ميگويد  وَ إِنْ لَمْ تُؤْمِنُوا لِي فَاعْتَزِلُونِ  و مراد باعتزال در اين آيت كفر است .\r\n\r\nفصل سوم در بيان فرق معتزله\r\nبدان كه ايشان هفده فرقه‌اند .\r\nفرقت نخستين غيلانيانند اتباع غيلان الدمشقى ايشان چنان كه معتزله بوده‌اند مرجى بوده‌اند و هشام بن عبد الملك كى هفتم خليفه بوده است از بنى مروان او را بكشت .\r\n\r\n","description":"","footnote":"","page_name":" 109 ","page_number":149},
  {"content":"\r\n\r\nفرقت دوم واصليانند و ايشان اتباع و اصل بن عطا الغزّال‌اند و اول كسى كه گفت كه فاسق نه مؤمن بود و نه كافر و نه مشرك او بود و مذهب او آنست كه اگر طلحه و على بر يك چيز گواهى دهند گواهى ايشان مقبول نباشد و اگر هر يك تنها گواهى دهند با شخصى ديگر گواهى او مقبول نباشد .\r\nسيوم عمرويانند اتباع عمرو بن عبيد باشند و قول ايشان آنست كه گواهى على و طلحه و زبير به هيچ‌وجه مقبول نيست .\r\nچهارم هذيليان اتباع ابو الهذيل علاف باشند و مذهب ايشان آنست كه آفريدگارى خداى به حدى رسيد كه ديگر چيزى نتواند آفريدن .\r\nپنجم نظاميان‌اند اتباع ابراهيم بن سيار النظّام .\r\nو مذهب ايشان آنست كه بنده بر بسيارى چيزها قادر بود كه خداى تعالى بر آن و بر جنس آن قادر نبود و اجماع و خبر واحد و قياس را حجت ندانند و صحابه را بد نگويند و على بن أبي طالب را هم بد نگويند .\r\nششم ثماميان اتباع ثمامة « 1 » بن اشرس النميرى باشند و او در روزگار مأمون\r\n\r\n\r\n","description":"","footnote":"\r\n( 1 ) - ثمامة بن اشرس گويد هارون الرشيد مرا براى معالجه بيماران روحى و مبتلايان عصبى به بيمارستان فرستاد در ميان ديوانگان جوانى را ديدم كه آثار هوشمندى و دانش‌پژوهى و صحت عقل در وى پديد بود و جمالى زيبا داشت مرا گفت اى پزشك حاذق و مرد عاقل مگر تو نميگوئى كه آدمى هيچ‌گاه از دو حالت بيرون نيست يا در نعمتى بسر ميبرد كه بايد خداى را بدان شكر گويد و يا در محنت و بلائى است كه بايد بدان بردبارى كند گفتم آرى چنين است گفت اكنون پرسش مرا پاسخى ده و گرنه پاى از اين سراى بيرون نه‌مجنبانيد زنجير مجانين گفتم بگوى گفت هرگاه تو از شراب صبوحى يا غبوقى جامى چند زده باشى و در خواب خرگوشى فرورفته باشى ناگهان غلام هرزهء تو را در آغوش گيرد و در تو آويزد و سخت بياميزد بطورى كه خواب و مستى از تو برخيزد مرا بگوى كه اين حالت كدام يك از آن دو باشد آيا نعمت و عطيت است كه بايد سپاسگزارى كنى يا گرفتارى و بليت است كه بايد بردبار باشى ثمامه گويد من فروماندم و در جواب او سكوت كردم چه ندانستم تا در پاسخ او چه‌گويم گفت اينك پرسش بقيه حاشيه در صفحه بعد\r\n","page_name":" 110 ","page_number":150},
  {"content":"\r\n\r\nخليفه بوده است و قول ايشان اين ستكه فعل بىفاعل رواست .\r\nهفتم بشريانند اتباع بشر بن المعتمر و نزديك ايشان لطف بر خداى واجب نيست\r\nهشتم معمّريانند اتباع معمّر بن عباد السلمى و ايشان اثبات طبيعت و نفس ناطقه كنند چنان كه مذهب فلاسفه است و در جسم معانى نامتناهى اثبات كنند .\r\nنهم مزداريان‌اند و ايشان اتباع ابو موسى عيسى بن مسيح المزدارند او شاگرد بشر بوده استاد جعفر بن الحارث و جعفر بن مبشّر\r\nدهم هشاميان اتباع هشام بن عمرو الفواطىاند و او مردم را منع كردى از گفتن حسبنا الله و نعم الوكيل زيرا كه لفظ وكيل بر خداى اطلاق نشايد كردن .\r\nيازدهم جاحظيان‌اند اتباع عمرو بن بحر الجاحظ و قول ايشان اينست كه معارف ضرورى است .\r\n\r\n\r\n","description":"","footnote":"\r\nديگرى است ميگوئى كه خواب لذت‌بخش است به من بگوى كه خوشى خواب و لذت آن كى باشد پس از خواب كه معدوم است و عدم را لذت نيست در خواب كه نيز شعور نبود ثمامه گويد مرا حالت بهت و حيرت دست داد و نتوانستم او را پاسخ دهم گفت پرسش سوم من اين ستكه در قرآن آمده است  وَ إِنْ مِنْ أُمَّةٍ إِلَّا خَلا فِيها نَذِيرٌ  گفتم درست است گفت نذير سگان چيست و ترسانندهء آنان كيست گفتم نميدانم گفت اكنون كه اقرار بنادانى كردى بدان در پاسخ از پرسش اول بايد گفت اقسام سه‌گانه بود نه آنكه حالات از دو گونه خارج نباشد چه حالت سوم نوع دويم از بليّت است كه بلا بر دو قسم است قسمى از آنست كه كه بايد صبر كرد و قسم ديگر آن ننگ و عار است كه بايد از موجبات و عوامل آن پرهيز نمود و كارى كه ممكن است چنين ابتلائى براى آدمى ايجاد كند نبايد كرد و گرد مستى نبايد گشت تا از چنين بلائى مصون مانى اما پرسش دوم پاسخ آن چنين است كه خواب دفع الم است نه لذت بلكه خواب خود دردى است و درد را خود لذت نباشد .\r\nو اما پاسخ از پرسش سوم سپس كمى تأمل كرد و پس از درنگ سنگى از آستين خود بدر آورد و گفت هرگاه سگى بر تو حمله كند ترساننده او اينست اين بگفت و سنگ را بسوى من پرت كرد بر فور فرار كردم و سنگ به من نرسيد پس گفت تو از آن سگهاى . . . بودى كه سنگ را از خود رد نمودى با اين رفتار اخيرش اثبات جنون كرد من نيز فرصت غنيمت شمرده و ببازديد از تيمارستان بهمينقدر اكتفا كردم\r\n","page_name":" 111 ","page_number":151},
  {"content":"\r\n\r\nدوازدهم كعبيان‌اند و ايشان اتباع ابو القاسم الكعبىاند و ايشان گويند كه خداى تعالى سميع و بصير است و مريد نيست .\r\nسيزدهم جبّائيان‌اند و ايشان اتباع ابو على محمد بن عبد الوهّاب الجبّائىاند و قول ايشان است كه يك عرض روا بود كه هم موجود بود و هم معدوم و اين سخن در كلام خداى تعالى التزام كرده‌اند .\r\nچهاردهم هاشميان اتباع ابو هاشم عبد السلام بن ابى على الجبّائىاند و ايشان اثبات حال كنند و روا دارند كه خداى تعالى بنده را عقوبت كند بىآنكه بنده چيزى كرده باشد .\r\nپانزدهم اخشيديانند و ايشان پيروان ابو بكر بن الاخشيداند و ابو بكر شاگرد محمد بن عمر الصيمرى بوده است و ايشان ابو هاشم و اصحاب او را تكفير كنند .\r\nشانزدهم خيّاطانند اتباع ابو الحسن عبد الرحيم الخيّاط و او استاد ابو القاسم كعبى بوده و ايشان گويند جسم در عدم جسم بود تا او را الزام كردند مردى بر اسب نشسته معدوم و او آن را روا داشت .\r\nهفدهم ابو الحسينيان و ايشان اصحاب ابو الحسين على بن محمد بصرىاند و او شاگرد قاضى عبد الجبار بن احمد الهمدانى بوده است بعد از آن مخالفت كرد و نفى حال و معدوم و معانى كرد و كرامات اولياء روا داشت و نفى مريدى و كار هى كرد و در سمع و بصر توقف كرد و در روزگار از فرق اعتزال جز اين دو فرقت نمانده‌اند يكى اصحاب ابو هاشم و دوم اصحاب ابو الحسين بصرى « 1 » .\r\n\r\nباب دوم در شرح فرق خوارج\r\n.\r\n\r\n\r\n","description":"","footnote":"\r\n( 1 ) - تا اين بخش كتاب از كتابخانه مجلس قسمت كتابهاى اهدائى مرحوم طباطبائى كه به شماره 599 موجود است استفاده و نقل گرديد و آنچه از آن كتاب استفاده مىشود آنست كه اصل اين كتاب به فارسى و نگارش فخر الدين رازى است چون به بقيّه كتاب دست پيدا نكردم و دريغ داشتم كه از آن صرف نظر كنم از كتاب عربى طبع مصر ترجمه و كتاب را ناتمام نگذاشتم و نگفته نگذارم ممكن است پارسى و تازى هر دو قلم رازى باشد\r\n","page_name":" 112 ","page_number":152},
  {"content":"\r\n\r\nهمه خوارج اتفاق دارند كه اگر بنده گناه كند كافر شود و ايشان هم عثمان و هم على را كافر دانند و طلحه و زبير و عايشه را نيز تكفير كنند و ابو بكر و عمر را تعظيم نمايند .\r\nفرقت نخستين محكميان‌اند ايشان در داستان حكمين و حكومت حاكمين امير المؤمنين را گفتند اگر خود را امام به حق دانى چرا بحكومت حكمين راضى شدى و اگر در امامت خود شك داشتى چرا ما را امر بجنگ كردى و فرمان جنگ ميدهى و بدين سبب از وى جدا شدند و على و معاويه هر دو را تكفير كردند .\r\nفرقت دوم از رقيان‌اند و ايشان اتباع ابو نافع راشد بن ازرق‌اند و مذهب ايشان آنست كه هر كس با ايشان خلاف ورزد كشتن او جايز است .\r\nفرقت سوم نجدتيان و ايشان پيروان نجدة بن عامر نخعى باشند اينان كشتن مخالفان عقيدهء خود را واجب ميدانند و بيشتر خوارج سجستان برين قول باشند .\r\nفرقت چهارم بيهسيان‌اند ايشان پيروان ابو بيهس‌اند و مذهب اينان آنست كه هر كس خداى تعالى را نشناسد و اسماء او را نداند و از تفاصيل شريعت بىخبر ماند كافر بود .\r\nفرقت پنجم عجرديانند ايشان پيروان عبد الكريم بن عجردند و گويند كه سورهء يوسف از قرآن نبوذ چه آنكه اين سوره داستان عشق گويد و سخن از عاشق و معشوق راند و در گفتار خدا چنين سخنان روا نيست « 1 » .\r\n\r\n\r\n","description":"","footnote":"\r\n( 1 ) - يكتن از متكلمان كه بديع نام داشت بخواجه عين القضات همدانى پيغام كرد كه تو خداى را واجب الوجود خواندهء مگر ندانسته‌اى كه اسماء اللّه توقيفى است و اين از مصطلحات حكماست در پاسخ گفت معشوق من است بهر نام كه خواهم ميخوانم .\r\n گه سرور و ان باده نوشت خوانم * گه ماه تمام شده پوشت خوانم \r\n ارزان بخرى و رايگان بفروشى * ارزان خر و رايگان فروشت خوانم \r\n سرو سهى و ماه تمامت خوانم * يا آهوى افتاده بدامت خوانم \r\n زين هر دو بگو تا بكدامت خوانم * كز رشك نخواهم كه بنامت خوانم \r\nدنبالهء حاشيه در صفحهء بعد\r\n","page_name":" 113 ","page_number":153},
  {"content":"\r\n\r\nفرقت ششم صلتيان‌اند اينان پيروان عثمان بن ابى الصلت باشند بعقيده ايشان هركس بمذهب آنان است مسلمان است و درباره كودكان خود نيز بعد از بلوغ بمسلمانى حكم كنند .\r\nفرقت هفتم ميمونيان‌اند اينان پيروان ميمون بن عمران هستند ايشان نكاح دختران خود را روا دانسته و شرور و مفاسد را از خدا ندانند .\r\nفرقت هشتم حمزويان‌اند ايشان پيروان حمزة بن ادرك باشند بعقيدهء اينان كودكان كفّار در آتش‌اند .\r\nفرقت نهم خلفيان‌اند اينان پيروان خلف باشند ايشان گويند خير و شرّ هيچ‌كدام از خدا نباشد .\r\nفرقت دهم اطرافيان‌اند گويند هر كس كه در اطراف عالم بود واجب است كه احكام شريعت بداند و عذر مسموع نباشد .\r\n\r\n\r\n","description":"","footnote":"\r\nدنبالهء حاشيه از صفحهء پيش\r\nبديع عوام را برانگيخت تا او را بنفط و بوريا بسوختند و هفتهء پيش از آن خواجه كاغذى سر به مهر بيك تن از مريدان خود سپرده بود چون گشودند بر آن نوشته بود .\r\n ما مرك و شهادت بدعا خواسته‌ايم * آن هم بسه چيز كم بها خواسته‌ايم \r\n گر دوست چنان كند كه ما خواسته‌ايم * ما آتش و نفط و بوريا خواسته‌ايم \r\n اى راحت جان ما از نامه و نام تو * وى حلق نياز ما در حلقه دام تو \r\n نام تو مگر جام است گردان شده در مجلس * تا مست كند جان راز آن شربت نام تو \r\n كى باشد و آن روزى كاين خسته دلان يكدم * بىواسطه نوشند تشريف سلام تو \r\n عشاق جهان چون صفت عشق شنيدند * پيراهن اسباب و علايق بدريدند \r\n در دايره وصل تو جويان تو دائم * تا خاك سر كوى تو در ديده كشيدند \r\n هر چند بجستند بخر رنج نديدند * هر چند دويدند به منزل نرسيدند \r\n سرگشته و حيران همه در راه بماندند * در عجز و تحيّر سر انگشت گزيدند \r\n چون وصل تو جستند ز خود دست بشستند * گه ناز كشيدند و گهى راز شنيدند \r\n","page_name":" 114 ","page_number":154},
  {"content":"\r\n\r\nفرقت يازدهم شعيبيان‌اند اينان اصحاب شعيب بن محمدند گفتار ايشان آن است كه بنده مكتسب بود نه موجد و در گفتار ديگر فرق خوارج هم موافق باشند .\r\nفرقت دوازدهم حازميان‌اند اينان اصحاب حازم‌اند و بموافات « 1 » گويند .\r\nفرقت سيزدهم ثعلبيان‌اند پيروان ثعلب بن عامر بولايت اطفال گويند از حسين ولادت تا وقت تكليف جز آنكه پس از بلوغ گناه كنند .\r\nفرقت چهاردهم اخنسيان‌اند پيروان اخنس بن قيس باشند اينان از هر كس كه در شهرستان مخالفان ايشان ساكن شود تبرّى كنند هر چند كه او از موافقان باشد .\r\nفرقت پانزدهم معبديان‌اند ايشان اصحاب معبدند كه نكاح زنان كه بر - خلاف دين آنان باشند جايز نشمارند ؟\r\nفرقت شانزدهم رشيديان‌اند ايشان در زكات يكدهم را واجب دانند و هيچ فرق در جنس زكوى نگذارند آنچه از آب باران و يا از آب چاه مشروب شده باشد همين حكم دارد .\r\nفرقت هفدهم مكرميانند كه پيروان مكرّم‌اند .\r\nبمذهب ايشان تارك الصلاة كافر است بدان سبب حكم بكفر كنند كه او به خدا جاهل است « 2 » .\r\nفرقه هيجدهم معلوميان و مجهوليان‌اند امّا معلوميّه گويند هر كس خدا را نشناسد و همه اسماء او نداند كافرست ولى مجهوليّه گفته‌اند معرفت همه اسما واجب نيست « 3 » .\r\nفرقت نوزدهم اباضيان‌اند ايشان پيروان عبد اللّه بن اباض باشند كه در زمان\r\n\r\n\r\n","description":"","footnote":"\r\n( 1 ) - حسن عاقبت و سوء خاتمت علت دوست داشتن يا بيزارى جستن خداوندست و ملاك پايان عمر و آخر امرست\r\n( 2 ) شيخ فريد الدين معروف بعطار نيشابورى گويد\r\n دلى كو غافل از حق يك زمان است * در آن دم كافرست اما نهان است \r\n اگر آن غافلى پيوسته بودى * در اسلام بر وى بسته بودى \r\n( 3 ) بلكه شناسائى خدا در آنست كه برخى از اسماء و صفات نشناسد .\r\n","page_name":" 115 ","page_number":155},
  {"content":"\r\n\r\nمروان بن محمد آخرين پادشاهان اموى ظهور كرد و عاقبت او را كشتند .\r\nبيستم اصفريان‌اند اينان پيروان زياد بن اصفر باشند كه تقيّه را در گفتار تجويز كنند اما در عمل روا ندانند .\r\nفرقت بيست و يكم حفصيان‌اند پيشواى آنان ابو حفص بن ابى المقدام نامى بود گويند بين ايمان و شرك خصلتى است كه او را معرفة اللّه گويند .\r\n\r\nباب سيوم رافضيان\r\nاما آنكه ايشان را روافض ناميده‌اند از آن روى بود كه چون زيد بن على بن الحسين بن على بن أبي طالب رضى اللّه عنه بر هشام بن عبد الملك خروج كرد برخى از لشكريانش در ابو بكر طعن زدند و دشنام دادند وى آنها را منع همىكرد آنان به ترك او گفتند و ازو كناره گرفتند و بجز دويست تن با او نماندند چون چنان ديد لشكريان خود را گفت رفضتمونى قالوا نعم و از آن روز اين نام بر آنها بماند اينان چهار طائفه هستند زيديان اماميان كيسانيان غاليان\r\nاما زيديّه پيروان زيد بن على بن الحسين‌اند كه معروف بزين العابدين است و اينان سه طائفه‌اند .\r\nنخست جاروديّه‌اند ايشان پيروان ابو الجارودند كه در ابو بكر و عمر طعن هميزنند و بد ميگويند .\r\nدوم سليمانيانند پيشواى آنان سليمان بن جرير بود اينان در ابو بكر و عمر سخن بد نگويند بلكه آنها را بزرك دانند و احترام كنند ولى عثمان را دشنام دهند و تكفير كنند .\r\nسوم صالحيانند ايشان پيروان حسين بن صالح باشند كه در حق شيخين بتعظيم گويند و در باب عثمان توقف كنند .\r\nو اما اماميان چند فرقت‌اند .\r\nنخستين فرقه گويند عبد الرحمن بن ملجم قاتل على نبود بلكه مقتول جن بود كه به صورت على در آمده بود و گرنه على كشته نشد و او به آسمان عروج كرد و روزى\r\n\r\n","description":"","footnote":"","page_name":" 116 ","page_number":156},
  {"content":"\r\n\r\nدوباره به زمين نازل مىشود و از ابو بكر و عمر انتقام ستاند اينان گمان كنند كه رعد صداى على است و برق تازيانه اوست و ازين روى چون صداى رعد بشنوند گويند عليك السلام يا امير المؤمنين « 1 »\r\nفرقت دويم باقريان‌اند اينان ميگويند امامت در امام محمد باقر خاتمت يافت و او نمرده است بلك از انظار غائب است .\r\nفرقت سوم ناموسيان‌اند اينان گويند امامت در جعفر بماند جعفر نمرده و از نظرها پنهان شده اكنون امامت با اوست .\r\nفرقت چهارم عماديان‌اند گويند امام پس از حضرت صادق عليه السّلام حضرت موسى بن جعفر است .\r\nپنجم شمطيان گويند امامت پس از حضرت صادق به فرزندش محمد بن جعفر و اصل شده است .\r\nششم اسماعيليه اينان گفته‌اند امامت بعد از حضرت صادق عليه السّلام در اسماعيل بن جعفر بود ولى چون اسماعيل در حيات برادرش بمرد امامت به برادر او بازگشت .\r\nهفتم مباركيه‌اند اينان قائل بامامت محمد بن اسماعيل شدند گويند چون اسماعيل بمرد امامت به فرزند او رسيد .\r\nهشتم ممطوريه گويند موسى بن جعفر نمرده بلك غائب شده است و از نظرها پنهان و اينكه آنها را ممطوريه ناميده‌اند از آن جهت كه چون اين گفتار سخيف از آنها نقل گرديد مردم آنان را سگان تر خواندند .\r\nنهم قطعيان‌اند اينان را بدين نام خوانند از آن جهت كه قطع بدعوت ( بموت ) موسى بن جعفر دارند .\r\nدهم واقفيان‌اند اينان بر امامت على بن موسى الرضا توقف كردند و نقل امامت به فرزند او ننمودند !\r\n\r\n\r\n","description":"","footnote":"\r\n( 1 ) - اين منقولات خارج از معقولات بطور يقين از مقولات اماميان نيست امانت ترجمت اقتضا مىكند كه اين جانب نقل نمايم و در عين حال از مثل فخر رازى انتظار نميرفت كه بروش بعضى ريش خويش را بمركب بيالايد و صفحات كتاب را آلوده كند .\r\n","page_name":" 117 ","page_number":157},
  {"content":"\r\n\r\nيازدهم عسكريان‌اند اينان قومى باشند كه بامامت حسن عسكرى گويند .\r\nدوازدهم جعفريان‌اند گويند پس از امام حسن عسكرى امامت به برادر او جعفر انتقال يافت .\r\nسيزدهم منتظران‌اند اينان چنان عقيده دارند كه امامت بعد از امام حسن عسكرى فرزند او راست كه اكنون از نظرها غايب است و روزى ظهور كند و حاضر شود اماميّه زمان ما بر اين مذهب باشند و هم ايشان در دعا گويند\r\nاللهم صل على محمد المصطفى و على المرتضى و خديجة الكبرى و الحسن - الزكى و الحسين الشهيد بكربلا و زين العابدين و محمد بن على الباقر و جعفر بن محمد الصادق و موسى بن جعفر الكاظم و على بن موسى الرضا و محمد بن على - التقى و على بن محمد النقى و الحسن بن على و محمد بن الحسن العسكرى الامام القائم المنتظر « 1 »\r\nاماميه پنداشته‌اند كه معصومان چهارده تن‌اند و امامان دوازده تن و هم اينان صحابه را تكفير كنند و گويند كه همه خلق پس از رحلت پيغامبر صلّى اللّه عليه و آله و سلّم كافر شدند جز على و فاطمه و حسن و حسين و زبير و عمّار و سلمان و ابو ذر و مقداد و بلال و صهيب اينكه ما از اماميه گفتيم يكى از هزار و كمى از بسيار بود يكتن از روافض كتابى بپرداخته و در آن هفتاد و سه فرقه از اماميه مذكور ساخته .\r\nو اما غلات ايشان چندين فرقه ميباشند « 2 » .\r\n\r\n\r\n","description":"","footnote":"\r\n( 1 )\r\n چون نيست بضاعتى سزاء همه‌ام * مستغرق منت و عطاى همه‌ام \r\n هر چند مقصر از ثناى همه‌ام * از ديده غلام خاكپاى همه‌ام \r\n( 2 ) اصول الشيعة اقسام سبعة الاول الزيدية و هم القائلون بامامة على و الحسن و الحسين و زين العابدين سلام اللّه عليهم اجمعين ثم ابنه زيد الثانى الكيسانيّه و هم القائلون بامامة على و الحسن و الحسين ثم محمد بن الحنفيّة\r\nالثالث الفطحيّة و هم القائلون بامامة على الى الصادق عليهم السلام ثم ابنه عبد اللّه الافطح الرابع الناووسية و هم القائلون بامامة على الى الكاظم و يقفون عليه ( الى الصادق ) بقيه حاشيه در صفحه بعد\r\n","page_name":" 118 ","page_number":158},
  {"content":"\r\n\r\nنخستين فرقه سبائيه‌اند و ايشان اتباع عبد اللّه سبا هستند كه او قائل بخدائى على شده با آنكه چند تن از آنها را خود على به آتش سوخت و درين باره فرموده است كه هرگاه من چنين امر منكرى ببينم آتش برافروزم و قنبر را براى اجراى فرمان احضار كنم دوم بنانيان‌اند اتباع بنان بن اسماعيل هندى آنان هم دربارهء على چنين پنداشته و عقيده داشته‌اند كه خداوند در وى حلول كرده و نيز در فرزندان او و گويند همه اعضا و اندام خداوند قابل انعدام است جز روى خدا چه آنكه خداوند فرمايد   كُلُّ مَنْ عَلَيْها فانٍ وَ يَبْقى وَجْهُ رَبِّكَ ذُو الْجَلالِ وَ الْإِكْرامِ  \r\nسوم خطابيان‌اند كه پنداشتند خداوند نخست در على حلول كرد پس در - حسن و سپس در حسين و بعد در زين العابدين و در باقر و از آن پس در صادق در زمان حياة صادق به مكه رفتند و جعفر صادق را ميپرستيدند چون صادق اين را شنيد بسيار ناراحت شدند و چون اين خبر به ابو الخطاب كه رئيس اين جماعت است رسيد چنان پنداشت كه خداوند از جعفر جدا شده و در وى حلول كرده است و او خود از خدا كاملتر شده است و عاقبت او را بكشتند .\r\nچهارم مغيريانند اتباع مغيرة بن سعيد العجلى دعوى الوهيت هميكرد و عاقبت با آتش و نفط اينان را سوختند .\r\nپنجم منصوريانند اتباع ابو منصور عجلى اينان نخست مانند مغيريه بودند در گفتار و سپس افزودند كه زنا و لواط امرى جايز و رواست و بعاقبت آنان را بكشتند ششم جناحيانند اتباع عبد اللّه بن الجناحين ايشان گفته‌اند كه چون معرفت\r\n\r\n\r\n","description":"","footnote":"\r\nبقيه حاشيه از صفحه قبل\r\nالخامس الواقفيّة و هم القائلون بامامة على و اولاده الى الكاظم و يقفون عليه\r\nالسادس الاسماعيليّه و هم القائلون بامامة على عليه السلام الى الصادق ثم ابنه اسماعيل و يلقبون ايضا بالسبعيّة و يسمّون بالباطنيّة و ربما لقبوا بالملاحدة\r\nالسابع الاماميّه و يسمون ايضا بالاثني عشريّة و هم القائلون بامامة على الى القائم و اما الغلاة فليسوا من فرق الشيعة و هم القائلون بانّ عليا إله الخلق و اما البتريّه بالباء ثم التاء قال فى القاموس هم من الزيديّة\r\n","page_name":" 119 ","page_number":159},
  {"content":"\r\n\r\nحاصل شود وجوب عبادات زايل گردد « 1 » .\r\nهفتم مفوضيان‌اند قومى كه پندارند خداوند روح على و ارواح فرزندان او را بيافريد و اختيار عالم را بديشان بازگذاشت آنان هم زمينها و آسمانها خلق كردند گويند از اين جهت در ركوع نماز گوئيم سبحان ربى العظيم و بحمده و در سجده گوئيم سبحان ربى الاعلى و بحمده چه آنكه خداوند على و فرزندان او هستند ولى خداى بزرك كار اين عالم را بديشان تفويض نمود .\r\nهشتم غرابيان‌اند گويند شباهت على بمحمد بيشتر از شباهت غراب باشد بغراب و هم اينان گفته‌اند كه خداوند جبرئيل را بعلى فرستاد و جبرئيل غلط كرد و باشتباه نزد محمد شد و پيغام خدا را بمحمّد ابلاغ كرد و اين همه از كثرت شباهت بود كه على و محمد راست ،\r\nنهم « 2 » پنداشتند كه جبرئيل در رسالت خيانت ورزيد چه بعمد و قصد نزد على نرفت و بنزد محمد آمد و از اين جهت زبان جسارت باز كرده و جبرئيل را دشنام گويند .\r\nدهم « 3 » گويند جبرئيل رسالت خود را بعلى ابلاغ كرد لكن چون على از محمّد استعانت كرد و كمك خواست محمد موقع را غنيمت شمرد و مردم را بخويش خواند و على را بفريفت اينان سخت دشمن پيغمبر صلّى اللّه عليه و آله و سلّم‌اند .\r\nيازدهم كامليان اتباع ابو كامل پندارند همه اصحاب كافرند زيرا آنان كه خلافت ابو بكر را پذيرفتند كافر شدند و على هم كه با ابو بكر جنك نكرد كافر شد\r\nدوازدهم نصيريان‌اند آنان پنداشتند كه خداوند در بعضى اوقات در على حلول مىكند مانند روزى كه على در از قلعه خيبر كند آن خدا بود كه چنان كار كرد .\r\n\r\n\r\n","description":"","footnote":"\r\n( 1 ) -\r\n اى از تو بهر تنى روانى دگرى * در تو كه رسد كه خود جهانى دگرى \r\n( 2 ) غنينيه\r\n( 3 ) عليائيه اتباع علياء بن وزاع\r\n و فتيان صدق يصدرون عن الوغى * و ايدى المنايا داميات الاظافر \r\n و حاجتهم احدى اثنين من العلى * صدور العوالى او فروع المنابر \r\n فراز كنگره كبرياش بازانند * فرشته صيد و پيمبر شكار و سبحانگير \r\n","page_name":" 120 ","page_number":160},
  {"content":"\r\n\r\nسيزدهم اسجافيان‌اند يا اسحاقيان آنان نيز همان گفتار دارند و بر همان پندارند و اين طايفه تا كنون باقيمانده و در حلب و نواحى شامات بسر مىبرند .\r\nچهاردهم ازليان‌اند « 1 » پندارند كه على قديم و ازلى است و عمر نيز ازلى و قديم است جز آنكه على خير محض و عمر شرّ محض است و پيوسته على را مىآزارد تو گوئى اين گفتار را از مجوس و زردشتيان اقتباس كرده‌اند .\r\nپانزدهم كياليان‌اند اتباع احمد كيّال كه ملحد بود و ضالّ و مضلّ كتابهاى بسيارى ساخته و ياوه‌گوييها زياد كرده .\r\n\r\n[ باب چهارم 
  ] كيسانيان\r\nگويند امامت ( پس از امام حسين ) محمد بن حنفيّه راست و اينان خود چندين دسته‌اند .\r\nنخستين كربيان ناميده ميشوند اتباع ابو كرب ضرير گويند پس از على بن أبي طالب محمد بن حنفيه امام بود و او زنده و باقى است و جاى او رضوى است شيرى در طرف راست و پلنگى در طرف چپ او خوابيده سيد حميرى و كثير دو نفر شاعر معروف بر اين عقيده بوده‌اند .\r\nدويم مختاريانند اتباع مختار بن ابى عبيدهء ثقفى گويند امامت پس از حسين بمحمد بن الحنفيّه انتقال يافت و سپس خود را نائب محمد معرفى و مردم را بگمراهى خواند و چون محمّد قصد آن كرد تا او را منع كند و بدفع او برخيزد مختار بدانست و ازين قصد آگاه گرديد بر منبر برآمد و مردم را گفت اينك امام شما آهنك شما كرده است و بدين سوى خواهد آمد اكنون بدانيد كه يكى از علامات امامت اين ستكه كارد و شمشير در او كارگر نشود چون بسوى شما آيد بايد كه او را بيازمائيد و در -\r\n\r\n\r\n","description":"","footnote":"\r\n( 1 ) - الازل هو الامتداد المقدّم على الزمان اعمّ من ان يكون مسبوقا بالقدم او لم يكن و القدم هو الامتداد الذي لا يكون مسبوقا بالقدم فعلىهذا يكون الازل اعمّ من القدم و الابد هو الامتداد الذي لا آخر له و اوّله اوّل الزمان و الزمانيّات كلّها ابديّات و الازل المسبوق بالقدم و الابد فطهر انّ الازل الّذى لم يكن مسبوقا بالقدم و هو الحضرة الالهيّة المسمّى بالآن الدائم و السرمد هو الامتداد الجامع بين الازل و الابد .\r\n با وجودت ازل پرير آمد * بگه آمد و ليك دير آمد \r\n","page_name":" 121 ","page_number":161},
  {"content":"\r\n\r\nمعرض آزمايش قرار دهيد چون اين خبر بمحمّد رسيد دانست كه مختار بدين وسيله كشتن او همىخواهد بترسيد و بسوى او نيامد !\r\nسيوم هاشميان‌اند پنداشتند كه امام پس از محمد ابو هاشم عبد اللّه بن محمد بود و گويند محمد بمرد و خلافت و امامت خود را به دو سپرد و چون دوران امامت او سپرى شد خلافت را بمحمد بن على بن عبد اللّه بن عباس واگذار كرد و وصيّت نمود و چون اين گفتار شهرت يافت گروهى از اين قوم بخراسان آمدند و مردم آن ناحيت را بدين مذهب دعوت بكردند ابو مسلم اين دعوت را بپذيرفت چون قيام كرد و كار او رونق يافت مردم را بخلافت عباسى بخواند و از بنى اميه منتزع ساخت .\r\nچهارم راونديان‌اند اتباع ابو هريرهء راوندى اينان كمان كرده‌اند خلافت از نخست حق عبّاس بوده است و فرق كيسانيّه بسيارند و بدين قدر از گفتار بسنده است\r\nبايد دانست كه بيشتر يهود مشبّهه‌اند و در اسلام ابتدا ظهور گفتار در تشبيه از روافض است مانند بنان بن سمعان كه خدا را اعضا و جوارح داد و دست و پا و اجزا و هشام بن الحكم و هشام بن سالم جواليقى و يونس بن عبد الرحمن قمى و ابو جعفر احول كه شيطان طاق « 1 » ميگفتند اينان رؤسا و بزرگان دانشمندان روافض‌اند و سپس\r\n\r\n\r\n","description":"","footnote":"\r\n( 1 ) - لقب وى نزد شيعه مؤمن طاق است اينكه سنّيان او را شيطان خوانند از آن جهت است كه خداى فرمود  وَ لا تَنابَزُوا بِالْأَلْقابِ  ولى در حضور جواب و بديهه‌گوئى بىنظير بود ابو حنيفه وى را گفت تو كه برجعت عقيده دارى 500 دينارى به من قرض بده و هزار دينار بستان گفت تو در رجعت به شكل آدم نخواهى بود وقتى با ابو حنيفه براهى ميرفتند و با هم سخن ميگفتند شنيدند جارچى را كه ميگفت من يدلّنى على صبى ضال طفلكى كم كرده‌ام ميجويم او را مؤمن طاق دست ابو حنيفه را گرفت و بسوى جارچى ميبرد چند قدم به دو مانده جارچى گفتار خود تكرار كرد بچه‌اى گم شده است هركس پيدا كرده باشد مژدگانى دريافت خواهه داشت چون خاموش شد مؤمن فرمود ان اردت الشيخ الضال فهذا و اما الصبى الضال فلم نره تصور ميرفت كه سالخورده‌ى گمراه ميطلبى خواستم اين شيخ گمراه را به تو تحويل دهم اكنون كه خوردسال گم شده ميخواهى خدا تو را يارى كند و آن كودك پيدا شود .\r\n","page_name":" 122 ","page_number":162},
  {"content":"\r\n\r\nمحدثين زيادى پيدا شدند كه از علوم عقلى بهره و نصيبى نداشتند به اين مذهب گرويدند و سخت هجوم كردند كه ما فرق آنها به ترتيب ياد كنيم .\r\nنخست حكميان‌اند اتباع هشام بن الحكم بودند و مىپنداشت كه خداى تعالى جسم است و در يك سال چند بار مذهب خود را تغيير داد گاهى ميگفت خداوند شمش طلا را مانند است كه ببوته رفته و صافى شده باشد وقت ديگر ميگفت خداوند چون شمع است كه از هر طرف بنگرى روى اوست و عاقبت انديشه‌ى او بر آن قرار گرفت كه خداوند هفت وجب باشد چه اين قدر نزديكتر باعتدال بود . !\r\nدوم جواليقيان‌اند اتباع هشام بن سالم جواليقى رافضى اينان پندارند كه خداوند جسم نبود ولى به صورت آدم بود مركب از دست و پا و چشم و گوش و ديگر جوارح اعضا جز آنكه اين اعضاء و اجزاء از گوشت و خون نباشند .\r\nسوم يونسيان‌اند اتباع يونس بن عبد الرحمن قمى پنداشتند كه نيم بالائين خدا مجوف و نيم زيرين مصمّت است .\r\nچهارم شيطانيان‌اند پيروان شيطان طاق گمان كرده‌اند كه خداوند در عرش ساكن شده قرار گرفته و فريشتگان حامل عرش ميباشند هر چند كه ملائكه به نسبت با خدا ضعيف باشند و لكن ضعيف بار قوى ميكشد و تحمل سنگينى مىكند چون پاى باريك خروس كه جثه بزرگ او را حمل كرده است « 1 » .\r\n\r\n\r\n","description":"","footnote":"\r\n( 1 ) نسبت اين عقايد به شيعه از نادانى يا دشمنى و غرض‌رانى است بويژه هشامين جفت و مؤمن و طاق وقتى ابو حنيفه وى را گفت تو كه متعه را حلال دانسته و جايز ميشمارى خوب است از دختران و خواهران خود دريغ ندارى و اين كاسبى را بديشان بياموزى مؤمن گفت آنان در سلامت عقل‌اند تكليف خود را دانند ولى بر حسب فتواى شما كه رواديد نبيد فرموده‌ايد اگر دختران شما متصدّى فروش آن شوند مشتريهاى بيشترى خواهند داشت .\r\nمؤمن طاق در حسن بيان و شيرينى زبان و حضور ذهن و وسعت نظر نظير نداشت در مواقع حسّاس و روز خطر و دوران شدّت تقيّه او آزادى تام داشت در مجلس خاص و عام حضور يابد و سخن خود را صحيح و صريح بگويد قاضى نور اللّه شهيد در مجالس نقل مىكند كه بقيه حاشيه در صفحهء بعد\r\n","page_name":" 123 ","page_number":163},
  {"content":"\r\n\r\nپنجم حواريان‌اند اتباع داود حوارى او كسى است كه خدا را اعضا و اجزا اثبات ميكرد و حركت و سكون و سعى و عمل به خدا نسبت ميداد و ميگفت شما از شرح اعضا و جوارح خدا از من بپرسيد من يكايك بشما ميگويم جز از بعضى اعضاء كه از من شرح آن نخواهيد . !\r\nفصل گروهى از معتزله نسبت تشبيه را به امام احمد بن حنبل و اسحاق بن راهويه و يحيى بن معين داده‌اند و اين خطاست چه آنكه اين جماعت از اين نسبت مبرّى هستند و هرگز عقيده به تشبيه و تعطيل نداشته‌اند ولى آنان از آنجا كه در متشابهات سخن نگفته و رعايت حزم و احتياط ميكرده‌اند و بر حسب دستور يقولون آمنا و صدّقنا يا آنكه قطع و جزم داشتند كه خدا را شبيه نبود  لَيْسَ كَمِثْلِهِ شَيْءٌ  و بىشك اين اعتقاد از تشبيه بدور است .\r\n\r\nباب پنجم در بيان فرق كراميان\r\nاينان پيروان ابو عبد اللّه محمد بن كرام‌اند و او يكى از زاهدان سجستان بود گروهى فريفته زهد وى شدند و به او گرويدند چون از\r\n\r\n\r\n","description":"","footnote":"\r\nبقيه حاشيه از صفحه قبل\r\nوقتى در مسجد نشسته و داد سخن داده بود و گروه مخالفان را بباد مسخره گرفته يكتن از ضعيفان شيعه لب بدندان ميگزيد و به اشاره دست و چشم او را نهى ميكرد مدّتى اعتنائى نكرد تا آن مرد به زبان آورد و گفت تو چرا طبق دستور رعايت تقيّه نميكنى و بر خلاف بقيّه و رويّه عمل مىكنى گفت مگر تازه دستورى فرموده‌اند و شما را حامل پيغام كرده كه من سخن نگويم گفت خير به من فرموده‌اند كه تقيّه كنم و سخن از مذهب همه جا نگويم مؤمن فرمود البته وظيفه تو اينست كه لب فروبندى سخن از لا و نعم نگوئى و نفى و اثبات نكنى و اگر ترا فرموده‌اند كه به من بگوئى ساكت شوم فرمانبردارم گفت نه مرا دستورى نداده كه بشما ابلاغ كنم ولى ميدانم كه پيوسته امر بسكوت فرموده و چون مؤمن طاق بسخن او ترتيب اثر نداد آن مرد اين حكايت را بشكايت بمحضر حضرت صادق عليه السلام برد آنگاه امام عليه السلام شرحى در بيان حسن بيان و قدرت ادبى مؤمن فرمودند كه او در محاورات ميتواند سخن خود را بكرسى بنشاند و ايجاد زحمت نكند و بنفع دين و مذهب ابتكار كند لا يكلف اللّه نفسا الا وسعها از شير حمله خوش بود و از غزال رم .\r\n","page_name":" 124 ","page_number":164},
  {"content":"\r\n\r\nسجستان بيرون آمدند و تا بغرچه رفتند مردم آن ناحيت را بعقيدت خود دعوت كردند و آنان بپذيرفتند و آن مذهب تاكنون در آن نواحى باقى مانده است و اكنون فرق بسيارى شده‌اند .\r\nطرائفيان اسحاقيان حماقيان عابديان يونانيان سورميان هيصميان « 1 » همه اين طوايف خدا را جسم دانند و جوهر پندارند و محل حوادث شمارند و جهت و مكان ثابت كنند جز آنكه عابديّه پنداشته‌اند كه بعد ما بين خدا و عرش متناهى بود و هيصميان آن بعد را غير متناهى گويند و نيز در فروع عقايد گفتارهاى عجيب شگفت‌آميز دارند و شعار كار ايشان بر نيرنگ‌سازى و تقدّس بازى و تزوير و زهدفروشى و سالوسى است و ابو عبد اللّه كرام را تصانيف بسيارست جز آنكه مملو از\r\n\r\n\r\n","description":"","footnote":"\r\n( 1 ) شهرستانى شماره اين فرق را به دوازده رسانده و مشهورترين آنها در اينجا ذكر شده‌اند و فخر رازى عقايد خرافى آنها را گاهى به شيعه نسبت داده بويژه مؤمن طاق را نام برده و شيطان خوانده .\r\n بيچاره دلم كه در هواى چو توئى است * فخرم نه بس آنك خاكپاى چو توئى است \r\n در مجلس بنده‌اى و من بنده خجل * كاين مجلس بينوا نه جاى چو توئى است \r\n مشغول هوا ترا كجا بشناسد * خود كيست كه عقل از هوا بشناسد \r\n اين كار ببازوى تن خاكى نيست * هم نور تو باشد كه ترا بشناسد \r\n امروز ببر ز آنج ترا پيوندست * كانها همه بر پاى تو فردا بند است \r\n سودى طلب از عمر كه سرمايه‌ى عمر * روزى چندست و كس نداند چندست \r\n ندا آمد بجان از جان اسرار * كزين ويرانه دل بركن بيكبار \r\n تو بودى عندليب گلشن جان * چو كركس چند دل بندى بمردار \r\n پريدى ز آشيان عزّ لاهوت * بزندان قفس گشتى گرفتار \r\n مگر كردى فراموش ارنه هرگز * كسى نگزيد گلشن را بگلزار \r\n نه آخر تو هماى اوج عرشى * سوى پستى فتادى سرنگونسار \r\n نداى ارجعى آمد ز بالا * نگشتى ز آن ندا از خواب بيدار \r\n مقام اصل تو دار القرارست * كه دنيا سر بسر در دست و آزار \r\n","page_name":" 125 ","page_number":165},
  {"content":"\r\n\r\nترهات و ياوه‌گوييها است « 1 » .\r\n\r\nباب ششم در بيان فرق جبريان\r\nايشان پندارند كه بنده را در كار خود اقتدار و اختيار نيست معتزله اصحاب ما را جبرى و مجبّره خوانده و اين خطاست زيرا كه نمىگوئيم كه بنده قادر نيست لكن گوئيم خالق و آفريدگار نيست .\r\nفرقه نخستين از جبريان جهميان اصحاب جهم بن صفوان‌اند مردى بود از مردم ترمذ كه ميگفت بنده را قدرت و اختيار نبود و نيز ميگفت كه خدا محدث است و نام موجود و شىء بر خدا روا نيست « 2 » .\r\n\r\n\r\n","description":"","footnote":"\r\n( 1 ) هر سخنى كه از ذكر خالى است لغو و هر خموشى كه از فكر خالى است سهو است و هر نظرى كه از عبرت خالى است لهو است .\r\nعرفا گويند بزرگى را پرسيدند ما العبوديّة فقال اذا صرت حرا فانت عبد .\r\n اى نديده سهيل خود هرگز * چند از مطلع يمن گوئى \r\n اى ندانسته سر آتش و موم * چند از شمع و از لگن گوئى \r\n كه نيايد كه روزگى سه چهار * مرتبتهاى جان و تن گوئى \r\n بگذارى ز سر همه سودا * سخن از گور و از كفن گوئى \r\n خانهء قبرت آشيانهء مور * چند ازين خانه و وطن گوئى \r\n ز هوا در فتاده‌اى ز هوا * سخن آن به كه از رسن گوئى \r\n رسن اين چاه را كتاب خداست * رسن اين را نه لم و لن گوئى \r\n بشنو از من نصيحت اى خواجه * هان و هان تا اگر سخن گوئى \r\n از كتاب خدا و سنّت گوى * نه ز گفتار ابو الحسن گوئى \r\n عشوه دادى مرا و بخريدم * لاجرم بار دارم اندر دست \r\n در تو بستم دل و ندانستم * كه دل اندر خداى بايد بست \r\n( 2 ) - پيش گفتيم متكلمين از باب توقيفى بودن اسماء خداوند تجويز نميكنند چنان كه جوهر نيز نميگويند با اينكه خداوند قيوم مطلق و قائم بالذات محقق است اطلاق لغت شيء بقدرى وسعت و عموميت دارد كه بر نقيض خود نيز اطلاق مىشود كه لا شيء نيز شيء است بلى نام خدا را بعنوان موجود و شيء نبرند و تجويز نكنند ولى محدث بر او اطلاق نمايند .\r\nدنبالهء حاشيه در صفحهء بعد\r\n","page_name":" 126 ","page_number":166},
  {"content":"\r\n\r\nدويم نجاريانند و اتباع حسين بن محمد نجّار ايشان با جماعت معتزله موافق‌اند در مسائل صفات خدا و قرآن و رؤيت و با جبريّه موافقت دارند در باب خلق اعمال و استطاعت و جماعت اينان به چند فرقه تقسيم شده‌اند برعوسيان زعفرانيان مستدركيان حفصيان .\r\nسيوم ضراريان‌اند اتباع ضرار بن عمرو كوفى در آغاز شاگرد و اصل بن عطا بود و بعون در خلق اعمال و انكار عذاب قبر با وى مخالفت ورزيد و سپس چنان معتقد گرديد كه پيشوائى نه در قريش بود اولى كه در آنان باشد .\r\nچهارم بكريانند اتباع بكر و خواهرزادهء عبد الواحد اينان چنان پندارند كه كودكان و چهارپايان حس الم نكنند و اين سخن عقل باطل است\r\n\r\nباب هفتم در بيان احوال مرجئيان « 1 »\r\n\r\n\r\n","description":"","footnote":"\r\nبقيه حاشيه از صفحه قبل\r\n چون نيست ز هرچه هست جز باده بدست * چون هست ز هرچه نيست نقصان و شكست \r\n انگار كه آنچه هست در عالم نيست * پندار كه هر چه نيست در عالم هست \r\n( 1 ) - در وجه تسميه اينان گفته‌اند اينان مجرم را مجازات نكنند و كيفر را به خدا بازگذارند و حتى كار احتياط را به آنجا رسانده‌اند كه گويند آدمى نميتواند حكم بخطاء و جرم آدمى صادر كند اين از مختصّات خداست و اين خطاكاران خطرناك در روزگار بنى اميّه پديد آمدند و اين حشرات كار حشيش و ترياك انجام ميدادند و امويان استحمارشان كرده و استعباد خلق خدا ميكردند نظير صوفيان ملحد كيش كه نوع فكر را ببقاء خويش محفوظ داشته و در همه اعصار و قرون ميبوده تودهء مردم را به هرچه پيش خوش آيد و اگر بساده و باده بود آيد گمراه كرده و نر ماده نيز داشته‌اند در كتاب منهاج العابدين غزالى ( خطى 726 مجلس ) از رابعه آورده قالت ما ظهر من اعمالى لا اعدّها شيئا جمعى به زيارت رابعه عدويّه رفتند و پيش خود گفتند كه وى را بايد بيازمائيم و دانيم كه او را مقامى داده‌اند يا نى پارهء كاغذ برگرفتند و سه كلمه مشابه بىنقطه نوشتند (  CS  ) و از او جواب خواستند رابعه چنين خواند هر كه دعوى محبّت كند و تن بمحنت ندهد مخنّت است .\r\n در ديدهء ديده زايد ديده‌اى بنهادم * و آن را بجمال تو جلا ميدادم \r\n ناگه بسر كوى وصال افتادم * وز ديده و ديدنى كنون آزادم \r\n","page_name":" 127 ","page_number":167},
  {"content":"\r\n\r\nنخستين اتباع يونس بن عون‌اند اينان گفته‌اند كه ايمان قبول زيادت و نقصان نكند .\r\nدوم غسانيان‌اند پيروان غسان حرمى هم ايمان را قابل زيادت و نقصان ندانند و هر گونه ايمان را ايمان دانسته‌اند .\r\nسوم يوميان‌اند پندارند كه هيچ گناه بايمان زيان نرساند و خداوند فاسقان اين امّت را عذاب نكند .\r\nچهارم ثوبانيان‌اند و پيروان ثوبان گويند گناهكاران از مسلمانان چون بر صراط بگذارند حرارت دوزخ آنان را كمى رنج دهد ولى هرگز بدوزخ داخل نشوند .\r\nپنجم خالديان اتباع خالداند اينان عقيده دارند كه خداوند گناهكاران را بجهنم ميبرد ولى عاقبت از آنجا نجات يابند و به بهشت رسند .\r\nو اما مذهب سنّيان و اهل جماعت آنست كه هر چند بيقين دانيم كه خداوند بر - بعضى از فاسقان ببخشايد و عفو فرمايد ولى بطور قطع ندانيم آن كس كه باشد كه خداوند او را عذاب نكند و از جرم او درگذرد لكن اين قدر ميدانيم كه فاسق مخلد در آتش نخواهد بود .\r\n\r\nباب هشتم در بيان احوال صوفيان « 1 »\r\n\r\n\r\n","description":"","footnote":"\r\n( 1 ) - من كلام نجم الدين الكبرى التصوف ثلثة انواع شريعة و طريقة و حقيقة يقال الشريعة كالسفينة و الطريقة كالبحر و الحقيقة كالدرّ فمن اراد الدرّ ركب السفينة ثمّ شرع فى البحر ثم وصل الى الدرّ فمن ترك هذا الترتيب لم يصل الى الدرّ و لو رأيت شخصا يطير فى الهواء و يمشى فى البحر و يأكل النار و غير ذلك مما يشبه الكرامات و هو ترك فريضة من فرايض اللّه او سنة من سنن النبى ( ص ) فافهم انه كذّاب فى الدعوات و ليس فعله كرامات بل هو سحر فاول شيء وجب على الطالب هو الشريعة و المراد بالشريعة ما امر اللّه تعالى و رسوله من الوضوء و الصلاة و الصوم و الزكاة و الحج و ترك الحرام و غير ذلك من الاوامر و النواهى و الطريقة الاخذ بالتقوى بقيه حاشيه در صفحه بعد\r\n","page_name":" 128 ","page_number":168},
  {"content":"\r\n\r\nبدان كه بيشتر كسانى كه از فرق امت اسلام و عقايد ملت مسلمان ياد كردند نام صوفيان نبردند و خطا كرده‌اند چه آنكه حاصل گفتار صوفيان آنست كه راه معرفة اللّه تصفيه نفس و تجّرد روح از علايق و عوائق بدن بود و اين نيكوترين و نزديكترين راهها است و آنان چند فرقه‌اند .\r\nنخست اصحاب عادت‌اند ولى نهايت توجه آنها ظاهرسازى و به خود پردازى بود خرقه‌پوشى و خودفروشى درويشى اينان از لبادّه و سجّاده نگذرد .\r\nدوم اصحاب عبادت‌اند و بزهد و پارسائى مشتغل و ديگر به كار نپردازند .\r\nسوم صاحبان حقيقت‌اند اينان پس از اداء فرايض بنوافل نپردازند و بفكر و ذكر و مراقبت نفس اشتغال ورزند همه كوشش ايشان آنست كه باطن و سرّ آنها متوجه خدا باشد و بدل هرگز غافل نشوند اينان بهترين مردم روى زمين باشند .\r\nچهارم نوريان‌اند اينان گويند حجاب بر دو قسم است نورى و نارى اما حجاب نورى عبارت است از اشتغال بكسب صفات نيك چون توكل و تسليم و انس و خلوت و وحدت و حالت اما حجاب نارى اشتغال بشهوت و غضب و حرص و آز طمع و آرزو اين صفات را صفات نارى گويند چنان كه ابليس نارى بود در آتش حسد بسوخت .\r\nپنجم حلوليان‌اند اينان نيز طائفه‌اى از صوفيانند گاهى امور عجيبه مىبينند از آنجا كه بهرهء از علوم عقلى ندارند چنان پندارند كه حلول يا اتحاد است بدعوى\r\n\r\n\r\n","description":"","footnote":"\r\nبقيه حاشيه از صفحه قبل\r\nو ما يقربك الى المولى مع قطع المنازل و المقامات و اما الحقيقة فهى الوصول الى المقصد خليلى قطاع الفيافي الى الحمى كثير و لكن ارباب الوصول قليل\r\n مردان رهت كه سرّ معنى دانند * از ديدهء كوته‌نظران پنهانند \r\n اين طرفه كه هركس كه حقيقت بشناخت * مؤمن شد و خلق كافرش مىخوانند \r\n","page_name":" 129 ","page_number":169},
  {"content":"\r\n\r\nبرخيزند و برخى ادعاهاى بزرك كنند « 1 » و نخست رافضيان بدعوى برخاسته و در حق امامان خويش دعوى حلول كردند . !\r\n\r\n\r\n","description":"","footnote":"\r\n( 1 ) - خواجه عبد اللّه انصارى گويد :\r\nاكنون جمعى پيدا شده‌اند اينان را رنگى و ينگى پيش نيست خانه و بامى دانه و دامى شمعى و قنديلى زرقى و زنبيلى ترنّم زير و بمى غم بيش و كمى طوقى و چوگانى سرائى و دكانى سفره و سماعى حجره و اجتماعى صومعه و خانقاهى ايوانى و بارگاهى قومى بىتهجدى گروهى بىتشهّدى بعضى صوف پوشيده گروهى موى نتراشيده ساخته از براى آوازه آستين بر مثال دروازه آستين ! كوتاه چون اهل راز كرده دست بمال مردم دراز كرده روز تا شب كرامات گفته شب تا روز بغفلت خفته از سوز سينه بنام قانع و از دين و دل و پريشان هزار مانع كلمات از صد نه يكى راستين شجره خبيثه خورند قوم لوط و امت پيغمبرند چون زاهدى ديدند صوفيانند چون شاهدى يافتند لوطيانند با اينهمه غفلت و غىّ يحسبون انهم على شيء اما آنان كه مردند از اشتغال ريا فردند و طالب نياز و دردند و زاد راه آماده كردند با اينهمه روز ايشان پريشان و بيسر و سامانى كار ايشان ايشان را نه در شهر شادمانى توقفى و نه بر - فوت كامرانى تأسفى اگر دوست ايشان را بردارد مسكين‌اند و اگر بگذارد بىكين‌اند و اگر بنوازد در بيم‌اند و اگر بگدازد تسليم‌اند اگر منّت نهد شكر كنند و اگر محنت فرستد صبر كنند نه آنكه تا احسان بود حكايت كنند و چون نقصان رسد شكايت در دست ايشان نه خشك و نه تر  وَ لا يَرْهَقُ وُجُوهَهُمْ قَتَرٌ  گر فوت شود گنجها و بديشان رسد رنجها و زمانه كج بازد شطرنجها آنچنان مردانند كه بدينها از دوست روى نگردانند نكته موعظه ايشان سر سرّاء  وَ الصَّابِرِينَ فِي الْبَأْساءِ وَ الضَّرَّاءِ  نه شيخ گويند خود را نه مولانا  يَبْتَغُونَ فَضْلًا مِنَ اللَّهِ وَ رِضْواناً  پيشه ايشان ذكر كرده‌ايم اكثر ايشان از دنيا صايم آسمان ببركت ايشان قائم زمين از وسعت دل ايشان‌هايم صفت ايشان  وَ لا يَخافُونَ لَوْمَةَ لائِمٍ  و دلهاى ايشان از هيبت پرخون و الف قامت ايشان از بيم قيامت نون ايشان طايفه اللهيانند و در بحر عشق ماهيانند بعد از روزهء سه روزه بنان دريوزه افطار كنند و فراغت از كنوز و قنطار كنند و عالم را بمعانى گلزار كنند چون فرض شب گذارند به خانه جمع آيند و در مشاهده شمع آيند سورى از سرور و نورى از حضور عيشى از نماز عشرتى از نياز گوشهء از خلوت و توشهء از سلوت نقلى از نزهت نزلى بىشبهت چنگى از حاجات بربطى از مناجات ربابى از نالها شرابى از ژالها هر يك را سجودى و شهودى نازى و نيازى گروهى بقيام ايستاد جمعى بسجود افتاد ساعتى آه گويند لحظه‌اى راه جويند زمانى زارى كنند طلب رضاى كنند با آنكه هر يك قطب راهند از يكديگر دعاى خير خواهند حاصل عمر را نواله كنند به حلق ديگرى حواله كنند از دوست شاديها و از بندگى آزاديها هشياران مستند بيداران الستند غنى دلان تنگدستند . اه\r\n","page_name":" 130 ","page_number":170},
  {"content":"\r\n\r\nششم مباحيان‌اند اينان بياوه‌گوئى برخاسته و بتدليس و تلبيس دم از محبت حق زنند كمترين بهرهء از خدا و حقيقت نبرده هرگز طريق شريعت نسپرده هيچ‌گاه اهل دين و مرد تقوى نبوده گويند حبيب رنج عبادت و مشقت تكليف از آنها برداشته اينان بدترين طوائف صوفيان‌اند و چنان كه خواهيم گفت بحقيقت پيروان آئين مزدك باشند .\r\nاگر كسى بپرسد اين فرق و طوائفى كه تا كنون بر شمرده‌ايد از هفتاد و سه فرقه بيشترند در صورتى كه حضرت رسول اكرم اختلاف امت را پيش از هفتاد و سه ندانسته در جواب گوئيم نخست ممكن است مقصود رسول از ذكر اين عدد فرق بزرك باشند و آنچه ما برشمرديم از فرقهاى بزرگ نبودند و ديگر آنكه رسول خبر از هفتاد و سه فرقه دارند نبايد از آنچه پيغمبر فرمود كمتر باشد ولى زيادتر بودن زيانى نرساند نگفته نماند كه ما درين مختصر از ذكر بسيارى از فرقه‌ها خوددارى كرديم و گرنه چندين برابر آنچه تاكنون شمرده و ياد كرده‌ايم هستند يكى از فرق اسلام روافض‌اند كه آنها را اماميه گويند از ميان همين يك فرقه ممكن است هفتاد و سه فرقه را يافت و تحويل گرفت « 1 »\r\nاكنون كه برخى از فرق مسلمانان را برشمرديم مناسب است ببعضى از فرق بيگانگان نيز اشارتى بكنيم .\r\n\r\nباب نهم در بيان احوال كسانى كه تظاهر باسلام كرده‌اند و مسلمان نباشند .\r\n\r\n\r\n","description":"","footnote":"\r\n( 1 ) - اشاره است بحديث معروف نبوى ( ص ) ستفترق امتى على ثلاث و سبعين واحدة منها ناجية بشما اى خوانندگان دانشمند بشما اى سنّيان خردمند در اين پرسش و پاسخ دقّت كنيد فخر الدين رازى را يكتن از نوابغ عالم شمرده‌اند و حتى بعض مردم او را امام المشككين لقب داده‌اند قبول اين جواب سست سخت دشوار است .\r\n أ تهزأ بالدعاء و تزدريه * تأمل فيك ما صنع الدعاء \r\n سهام الليل لا تخطى و ليكن * لها امد و للامد انقطاع \r\n عادت ما نيست رنجيدن ز كس * ور بيازارد نگوئيمش بكس ( كه بس ) \r\n ورنه ما شوريدگان در يك سجود * بيخ ظالم را براندازيم زود \r\n قيام از قامتت در خواست كردم * براى خود بلائى راست كردم \r\n","page_name":" 131 ","page_number":171},
  {"content":"\r\n\r\nنخستين فرقه باطنيان‌اند بايد دانست كه تباهى و زيان اين دسته بدين مقدس اسلام پيش از زيان همه كافران است و اينان نيز چند فرقه‌اند و مقصود همگان ابطال شريعت و انكار وجود خداوندست اينان به هيچ دينى ايمان ندارند و برستاخيز اقرار نكنند با اينهمه تظاهر باسلام كنند جز در باب قيامت كه تصريح بعدم كرده و منكر شدند و ما بآغاز كار آنان باختصار اشاره و اقتصار كنيم .\r\nگويند مردى از اهل اهواز كه او را عبد اللّه بن ميمون قدّاح گفتندى و او از زنادقه بود و به خانه جعفر صادق ميرفت و بيشتر خدمت اسماعيل فرزندش هميكرد چون اسماعيل بمرد وى در خدمت محمد بن اسماعيل بماند و چون محمد بن اسماعيل عازم سفر مصر گرديد او نيز همراه بود و هركدام را كنيزى بود و هردوان باردار بودند چون « 1 »\r\n\r\n\r\n","description":"","footnote":"\r\n( 1 ) - فخر رازى ادوار مختلفى در زندگانى داشته است زمانى در نهايت تعصّب و شدّت تسنن ميزيسته و فوق‌العاده از خود راضى بود و زمامدارى كرده است و حتّى از دروغسازى خوددارى نكرده و نسبتهاى ناروا به شيعه داده و سخنان نابجا گفته است و بطورى كه در شرح حال او اشاره كرده‌ايم گرفتار افراد نادان و كراميان شده است و تلخى ظلم و ستم را چشيده است و همين امر او را سخت تكان داده و بعقيده اين جانب تغيير عقيده داده و وارد مكتب ديگرى شده و از هر جاى ضرر برگشتن را بنفع خود ديده است .\r\n هرآينه نه همه سال خفته باشد بخت * هرآينه نه همه روز بسته باشد كار \r\n نگر كه خشم نگيرى و تنگدل نشوى * كه بخت خفته زمان تا زمان شود بيدار \r\n گر از كسيت بد آيد بروزگار سپار * كه روزگار ترا چاكرى است كينه‌گذار \r\n ججبوها عن الرياح لانى * قلت للريح بلغيها سلاما \r\n لو رضوا بالحجاب هان و لكن * منعوها يوم الرياح كلاما \r\n كفى حزنا انى مقيم ببلدة * و انت باخرى ما اليك وصول \r\n اذا لم يكن بينى و بينك مرسل * فريح الصبا مني اليك رسول \r\n غايب مباش يك نفس از دوست زان كه دوست * در غيبت و حضور تو پيوسته حاضر است \r\n","page_name":" 132 ","page_number":172},
  {"content":"\r\n\r\nبمصر آمدند محمد را اجل برسيد و بدرود زندگانى بگفت عبد اللّه كنيز محمد را بكشت و چون كنيز وى پسرى بزاد مردم او را فرزند محمد بن اسماعيل دانستند و مربى او عبد اللّه زنديق بود و آن فرزند را بيدين تربيت كرد و آنگاه مردمان را بامامت وى بخواند كه اكنون جانشين پدر و امامت بوى منتقل شده است و فرمانبردارى او بر شما فرض است و گروهى از شاهزادگان عجم كه زردشتى بودند او را كمك كردند ؟\r\nخلق بسيارى را گمراه كردند كه با مسلمانان و آئين آنان سخت دشمن بودند و چون اين دعوت بالا گرفت و گروهى از مغرب و مصر و اسكندريه به دو پيوستند و دعاوى آنان در اطراف بلاد انتشار يافت و نخستين كس كه از آنها زمام امور بدست گرفت و بر مصر استيلا يافت و پس از او پسر قائم بود و چون در خلافت منتصر حسن صباح بمصر رفت و از او اجازه دعوت گرفت و ببلاد عجم بازگشت و مردم را گمراه ساخت اكنون از ملوك مصر آثارى بجاى نمانده ولى فتنه حسن صباح همچنان استوار و برجاست و در اينجا بعض فرق آنها را ياد ميكنيم . « 1 »\r\nنخست صباحيان‌اند اينان پيروان حسن صبّاح بودند گمراه ساختن مردم و سبب اغواى خلق در جميع مسائل به اين نكته ميرسند يا ازين نقطه شروع ميكردند از دو حال برون نبود يا عقل ما براى كشف حقيقت كفايت مىكند يا نميكند اگر عقل براى ارشاد و رهبرى كافى است هيچ‌كس را به هيچ‌كس اعتراض نشايد و تعرّض نبايد كرد و اگر گوئى كه عقل كفايت نكند پس بناچار بايد امام بود جواب ميگوئيم\r\n\r\n\r\n","description":"","footnote":"\r\n( 1 ) - خلافت عباس در سراشيبى سقوط افتاده بود جنگهاى صليبى باوج شدّت رسيده و عالم اسلام را تهديد ميكرده فتنه حسن صبّاح به زبان امروز خنجرى است كه از پشت سر به كار رفته باشد آن هم برنك دين درآمدن و صورت حق بجانب بمطالب و مقاصد خويش دادن محور سخنان حسن صبّاح لزوم وجود امام است كه بوسيله او خدا را بشناسيم و به حق برسيم و گويد عاقل بدون بصيرت قبول مذهب نكند و براهى را كه نميداند بىدليل حركت نكند كسانى كه باب علم را بسته و در تقليد را گشوده و به زبان ميگويند رهبر ما در الهيّات عقل است .\r\n","page_name":" 133 ","page_number":173},
  {"content":"\r\n\r\nاگر عقل مورد نياز و حاجت نبود حق از باطل تميز داده نشود و اگر مورد نياز و حاجت است پس به امام حاجت نبود ازين گذشته ميگوئيم بر فرض آن كه امام مورد حاجت بود آيا در كجاست و كيست آن كسانى را كه بعنوان امامت معرّفى ميكردند و محل دعوت باطنيان ميبودند از نادان‌ترين مردم و نابكارترين افراد بودند .\r\nدوم ناصريانند اينان پيروان ناصر خسرو شاعر معروف بعلوى است كه بسبب او جمعى زياد گمراه شدند .\r\nسوم قرمطيانند اتباع حمدان قرمطى مردى گمنام بود يكى از دعات باطنيان بنزد او شد و او را بمذهب باطنى دعوت كرد چون قبول دعوت كرد بدعوت مردم پرداخت و گروه بسيارى را گمراه كرد هم اينان بودند كه راه بر حجاج ميگرفتند و براى ربودن اموال آنان را ميگشتند و يك سال به قصد خراب كردن كعبه به مكه شدند و عاقبت خداوند رفع شر آنها كرد و آنان كشته شدند . « 1 »\r\nچهارم بابكيان‌اند اتباع بابك مردى بود از اهل آذربايجان با مرور زمان قدرتى بدست آورد و نيروى شگرفى داشت چون الحاد و بىدينى اظهار كرد جمعى انبوه به دو گرديدند و اين در زمان معتصم عباسى بود و پس از چند جنك بزرگ او را اسير گرفته و غائله رفع گرديد .\r\nپنجم مقنعيانند اينان پيروان مقنع باشند و او از كسان ابو مسلم معروف بود و بدعوى پيغمبرى برخاست و جمعى بوى گرويدند سپس دعوى خدائى كرد و عاقبت كشته شد .\r\nششم سبعيان‌اند گويند عدد تام هفت است بدليل آنكه آسمان و زمين هفت‌اند ايام هفته اعضاء سبعه همچنان گويند دور تام انبيا نيز هفت است نخست آدم كه شيث وصى است دويم نوح كه وصى أو سام است سيم ابراهيم كه اسماعيل و اسحاق وصى او هستند چهارم موسى است كه هارون وصى اوست پنجم عيسى و شمعون وصى اوست ششم محمد كه\r\n\r\n\r\n","description":"","footnote":"\r\n( 1 )\r\n تا مدرسه و مناره ويران شود * احوال قلندرى بسامان شود \r\n ايمان كفر و كفر ايمان نشود * يك بنده حق به حق مسلمان نشود \r\n","page_name":" 134 ","page_number":174},
  {"content":"\r\n\r\nعلى وصى اوست امام اول على است دوم حسن سيوم حسين چهارم زين العابدين پنجم محمد باقر ششم جعفر صادق هفتم اسماعيل بن جعفر و مقصود از بعثت و رسالت اين ستكه مردم مادى جسمانى بروحانيان بپيوندند اكنون كه نبوّت از اسماعيل بمحمد بن اسماعيل رسيد تكليف ظاهر از مردم برداشته شده و ديگر شريعتى نيامده و دستورى نياورده و اينهمه ياوه‌گويى بطريق تلبيس ابليس به قصد آن بود كه ايمان به خدا و رسول و امام از ميان بردارند .\r\n\r\nباب دهم در شرح فرق بيگانگان از اسلام\r\nو اين باب را شش فصل است .\r\n\r\nفصل نخستين در بيان مردم يهود\r\nكليميان اتفاق دارند كه نسخ روا نيست و همگان ايمان دارند بموسى و هارون و يوشع و بيشتر طوائف يهود قبول دارند نبوّت پيغمبرانى را كه اقرار بنبوّت موسى دارند و بلكه تقرير نبوت او ميكنند و بعضى منكر آنها هستند و بيشتر طوائف يهود مشبّهه‌اند و فرقهاء بسيارند جز آنكه ما - مشهورترين آنان را ياد كنيم .\r\nنخستين عنانيانند اتباع عنان بن داودند اين طائفه نام عيسى را ببدى نميبرند بلكه او را يكتن از اولياء خدا ميدانند و نام نبوت نميبرند گويند كه او براى تثبيت شرع موسى آمده انجيل كتاب او نيست بلكه شاگردان او آن را ساخته و فراهم آورده‌اند .\r\nدوم عيسويان‌اند پيروان عيسى بن يعقوب اصفهانى اينان نبوّت حضرت محمد را اثبات ميكنند و لكن گويند او پيغامبر تازيان است نه عجم و نه يهود « 1 » .\r\nسوم معاديان‌اند اتباع مردى همدانى اين فرقه در ميان كليميان چون باطنيه‌اند در مسلمانان .\r\n\r\n\r\n","description":"","footnote":"\r\n( 1 ) - قال الله تعالى  ما كانَ مُحَمَّدٌ أَبا أَحَدٍ مِنْ رِجالِكُمْ وَ لكِنْ رَسُولَ اللَّهِ وَ خاتَمَ النَّبِيِّينَ   وَ ما أَرْسَلْناكَ إِلَّا رَحْمَةً لِلْعالَمِينَ  بگفته يكتن از دانشمندان اروپا اگر ما لقب نبوت و پيمبرى را به حضرت محمد ندهيم و اين لغت را با نام او به كار نبريم و از او دريغ بقيه حاشيه در صفحه بعد\r\n","page_name":" 135 ","page_number":175},
  {"content":"\r\n\r\nچهارم سامريان‌اند اينان پيغمبرى جز موسى و هارون نميشناسند « 1 » و جز تورية به هيچ كتاب ديگر اقرار ندارند و ديگر طوايف يهود بتورية و ديگر كتب آسمانى ايمان دارند و بيست و پنج كتاب را آسمانى ميدانند چون كتاب اشعيا ارميا حزقيل .\r\n\r\nفصل دوم در بيان احوال نصارى .\r\nاينان چندين فرقه‌اند بزرگ‌تر از آنها پنج طائفه‌اند .\r\nنخست ملكائيان اينان گويند اتّحاد خدا با عيسى در موقع مصلوب شدن مسيح نيز به حال خود باقى بود « 2 » .\r\n\r\n\r\n","description":"","footnote":"\r\nبقيه حاشيه از صفحه قبل داريم بچه كسى ميتوان اين لقب را داد و چگونه شخصيّتى را پيغمبر بايد خواند اگر كسى نبوّت او را تصديق كند خاتميّت وى قابل انكار نيست .\r\nابن زيد قاضى اندلس\r\n العالم العاقل ابن نفسه * اغناه حسن علمه عن جنسه \r\n كن ابن من شئت و كن مكملا * فانما المرء بفضل كيسه \r\n كم بين من تكرمه لاصله * و بين من تكرمه لنفسه \r\n( 1 ) -\r\n تا كى اندر راه درد و حسرت و ناله شدن * روى سرخ و دل سيه پيوسته چون لاله شدن \r\n خال و مادر حال تو كرده سياه اى بىپدر * دوزخى اندر هواء عمّه و خاله شدن \r\n سده دل همچون شتر خر را ندانسته ز گاو * ترك هارون كردن و دنبال گوساله شدن \r\n( 2 ) - گويند كلمه با جسد مسيح بياميخت چنان كه آب و شراب با شير و آب و اينان تصريح به اقانيم و تثليث كرده‌اند ملكا در رم ظاهر شد و نفوذ يافت و نفوس بسيارى را كافر كرد .\r\n","page_name":" 136 ","page_number":176},
  {"content":"\r\n\r\nدوم نسطوريان‌اند « 1 » اينان گويند اتّحاد در موقع مصلوب شدن با وى نبود\r\nسوم يعقوبيان‌اند « 2 » گويند روح خداوند در بدن عيسى چنان آميخت كه آب در شير آميزد .\r\n\r\n\r\n","description":"","footnote":"\r\n( 1 ) - هم زمان مأمون بود و در اناجيل تصرّفاتى كرد اينان در ميان نصرانيان بگفته شهرستانى چون معتزله‌اند در ميان مسلمانان گويند خدا يكى است و سه اقنوم دارد وجود و علم و حيوة و اينها زايد بر ذات نباشند و عين ذات هم نيستند كلمه هم با جسد مسيح متحد است اما نه بطريق امتزاج بلكه چون تابش خورشيد بر جسم صيقلى يا روزن .\r\n( 2 ) - گويند كلمه خون و گوشت شد و خدا مسيح گشت چنان كه تركيب روح و بدن يكتن ايجاد مىكند قديم و حادث جوهر واحد شده و اقنوم واحد تشكيل داده‌اند خواهى بگو انسان و خواهى بگو خدا بلى زغالى اگر در آتش افتد آتش مىشود ولى نگويند آتش زغال گرديد اين مثال را از امثال عرفا گرفته كه حديدهء محماة گويند رنگ آهن محو رنگ آتش است اينان هفتاد دو فرقه‌اند و معروف‌ترين آنها سه فرقه‌اند كه خاقانى شيروانى دانشمند شهير و شاعر كبير كه حسّان العجم لقب دارد اشاره فرموده است .\r\n فلك كجر وتر است از خطّ ترسا * مرا دارد مسلسل راهب‌آسا \r\nتا آنجا كه گويد :\r\n مرا اسقف محقق‌تر شناسد * ز يعقوب و ز نسطور و ز ملكا \r\n برم من نسخهء ثالث ثلثة * سوى بغداد در سوق الثلاثاء \r\nگويند ژوستينين فاتح معروف و مروّج مسيحيّت در آغاز به يگانگى و يكتائى خدا قائل بود و مسيح را فرستادهء خدا ميدانست اين اختلاف در گفتار كشيشهاى خائن پديد آمد گروهى گفتند عيسى خداست و جمعى گفتند پسر خداست و عاقبت باقانيم سه‌گانه قائل شدند و سه را يكى دانستند و شعر هاتف را آموختند و بعقيدهء نارسا بياميختند\r\n سه نگردد بريشم ار او را * پرنيان خوانى و حرير و پرند \r\nبىشك هيچ موضوع خرافى اين قدر ترويج و اشتهار نيافت كه عقلاى عالم و دانشمندان\r\n","page_name":" 137 ","page_number":177},
  {"content":"\r\n\r\nچهارم فرفوريوسيان‌اند پيروان فيلسوف معروف فرفوريوس اين حكيم دين را با فلسفه بياميخت و بيشتر اصول دين نصارى را با قواعد فلسفه تطبيق كرد .\r\n\r\n\r\n","description":"","footnote":"\r\nدنبالهء حاشيهء صفحهء قبل جهان مسيح را خدا يا شريك او بدانند و گاهى شركت سهامى تشكيل داده و ان اللّه ثالث ثلثه گفتند و يكى را عين سه تا و سه تا را عين يكى دانسته‌اند و اگر كسى بگويد پذيرفتن اين سخن مخالف عقل است چه جاى عقل تصور در آن نمىگنجد مىگويند دين فوق عقل است و حاكم بر آن عجب اينجاست كه اين دانشمندان اقرار دارند كه مسيح فرزند مريم و هر دو تغذيه مىكردند و از لوازم آن بر كنار نبودند و عاقبت بدست دشمنانش كشته شده و بعقيده آنان در زير توده‌هاى خاك دفن شده است اينهمه كشورهاى بزرك در اين طرف و آن طرف درياها اصرار مىورزند كه اين عقيدهء خود را بمردم شرق عموما و ممالك اسلامى خصوصا تحميل كنند مبلغين مستقيم و غير مستقيم پيوسته بانحاء و اسماء مختلف كوشش مىكنند كه اين جمله را به زبان يك فرد مسلمان تلقين نمايند كه خداى ما ( العياذ باللّه ) عيسى مسيح نجات‌دهنده است و عجبتر آنكه دين اسلام را مخالف علم و عقل معرفى كرده و مسلمانان را مورد نكوهش و سرزنش قرار مىدهند يكتن از دوستان داستان قابل توجّهى نقل كرد دريغ داشتم كه اين موضوع يادداشت نشود بانوئى انگليسى در مجمعى كه از بانوان درجه اول تشكيل يافته بود راه داشت و پس از مدتى بناى تبليغ گذاشت وقتى هم داستان مصلوب شدن مسيح را بيان كرد به همان كيفيتى كه در انجيل نوشته‌اند كه مسيح را كشتند و به خاك سپردند ولى هيجده روز بعد از دفن از خاك بدر آمد و به آسمان عروج كرد و چنان كه مىگفت بنزد پدر آسمانى خود رفت چون گوينده يك خانم اروپائى و بويژه انگليسى بود كسى به دو اعتراض نكرد و شايد حالت اعجاب و شگفتى نيز نشان دادند چند ماه بدين منوال گذشت و خانم مطمئن گشت كه اين بانوان را تحت تأثير كامل قرار داده و اكنون موقع بهره‌بردارى و حاصل رسيده شروع بانتقاد از اسلام و اعتقاد مسلمانان گذاشت و از اينجا آغاز كرد كه راستى حيف نيست در قرن اتم مردمى معتقد باشند كه پيغمبر آن‌ها شبانه از رختخواب خود برخيزد دنبالهء حاشيه در صفحهء بعد\r\n","page_name":" 138 ","page_number":178},
  {"content":"\r\n\r\nپنجم ارمانوسيان‌اند گويند خداوند عيسى را بر سبيل اضافه تشريفيّه پسر خوانده است .\r\n\r\nفصل سوم در بيان احوال مجوس .\r\nنخست زردشتيان‌اند پيروان زردشت باشند و او مردى بود از اهالى آذربايجان در عهد كشتاسب بن لهراسب ظهور و دعوى پيغامبرى كرد و كشتاسب به او ايمان آورد و اسفنديار پسر كشتاسب دين زردشت را تقويت و ترويج كرد اختلاف در مجوس فراوان است و لكن همه اتفاق دارند كه خداوند چندين سال با شيطان زد و خورد داشت و چون جنگ طولانى شد فرشتگان ميانجى شدند و اعلان آتش بس دادند و پيمان متاركه جنگ بستند به اين ترتيب كه خدا عالم را در مدت هفت هزار سال بشيطان واگذار كند و او را حكومت مطلقه دهد تا بر حسب ميل و اراده خود آنچه خواهد كند و پس از اين مدت شيطان را بكشد چون اين قرار داد بامضا رسيد و طرفين تعهد كردند كه نسبت بعهد و امضاى خود وفادار باشند فرشتگان شمشيرهاى هر دو را گرفتند و در ذيل عهدنامه اضافه كردند كه هر كدام از آن دو كه خلاف عهد عمل كند با شمشير خودش كشته خواهد شد .\r\nاين سخنان لايق عاقلان نيست لكن مجوس بر اين عقيده اتفاق دارند « 1 » .\r\n\r\n\r\n","description":"","footnote":"\r\nبقيه حاشيه از صفحه قبل و بآسمان‌ها برود و سير عالم بالا كند و اسم او را معراج مىگذارند يكى از بانوان گفته بود اين موضوعى كه شما مىگوئيد من نشنيده‌ام كه جزء اصول اعتقادى باشد و شرط مسلمانى ولى بر فرض كه چنين باشد باز از دين مسيح بقبول نزديكترست همه مىدانند آدم زنده از خانه و رختخواب برخيزد و سفر آسمانى كند بباور نزديكترست تا مردى را كه بدار زده و كشته و دفن كرده‌اند بعد از هژده روز از زير توده‌هاى خاك بدرآيد و به آسمان عروج نمايد .\r\n( 1 ) - دانشمندان پيشين زردشت را پيامبر دانسته و پيروان او را اهل كتاب خوانده‌اند هم - اكنون نيز شبه اهل كتاب مىنامند و عموم فقهاى شيعه و قدماى اصحاب نام زردشت را در بقيه حاشيه در صفحه بعد\r\n","page_name":" 139 ","page_number":179},
  {"content":"\r\n\r\n\r\nفصل چهارم در بيان فرقه ثنويّه\r\nاينان چهار فرقه‌اند .\r\nفرقه نخستين مانويان‌اند پيروان مانى نقّاش زبردست كه در زمان شاپور فرزند اردشير بن بابك دعوى پيغامبرى كرد و گفت جهان بر دو اصل نور و ظلمت استقرار دارد و هر دو قديم‌اند شاپور دعوت او را پذيرفت و چون نوبت پادشاهى به بهرام رسيد مانى را بگرفت و پوست بكند و پوست او را از كاه پر كرد و بياويخت و اصحاب او را بكشت جز معدودى كه گريختند و بچين رفتند و مردم چين را بدين مانى خواندند و چينيان بپذيرفتند و تا كنون مردم چين بر آئين مانى هستند .\r\nدوم ديصانيان‌اند ايشان بنور و ظلمت قائل شده‌اند و فرق اينان با مانويان اين ستكه مانويان نور و ظلمت هر دو را زنده ميدانند و ديصانيان نور را زنده و ظلمت را مرده گويند .\r\nسيوم مرقونيان‌اند اينان اثبات وسط كرده و ميان نور و ظلمت واسطه قائلند\r\nچهارم مزدكيان‌اند پيروان مزدك پسر نامدان در زمان قباد موبد موبدان موبدان بود پس ادعاى پيغامبرى كرد و آئين اباحى داشت تا آنكه كارش بدانجا رسيد كه از قباد در خواست كرد كه بانوى خود را به دو واگذارد انوشيروان سخت آزرده\r\n\r\n\r\n","description":"","footnote":"\r\nبقيه حاشيه از صفحه قبل رديف موسى و عيسى و پيروان زردشت را مانند يهود و نصارى مىشناخته‌اند علامه دانشمند بزرگترين شخصيت فقه و كلام شيعه در ده قرن پيش مدير با تدبير حوزه تشيّع محمد بن نعمان معروف بمفيد در اوائل كتاب اوائل المقالات آنجا كه سخن از وجه تسميه شيعه مىگويند - و در معنى لغوى و اصطلاحى آن بتفصيل بحث مىكند و ما از آوردن همه آن با همه ارزشى كه دارد صرف نظر كرده و قسمت لازم و ضرورى را به عين عبارت نقل مىكنيم فيعلم بهذا الاعتباران السمة بالتشيع علم على الفريق الذي ذكرنا و إن كان اصلها فى اللسان ما وصفناه من الاتباع كما ان الاسلام علم على امة محمد ( ص ) خاصة و إن كان فى اصل اللغة اسما يستحقه اليهود لاستسلامهم لموسى ع و يستحقه النصارى به مثل ذلك و يستحقه المجوس لانقيادها لزرادشت و در كتاب النهايه شيخ طوسى نظير آن را نقل كرديم كه نام زردشتيان ايران گبرگان و مجوس بعنوان ملى\r\n","page_name":" 140 ","page_number":180},
  {"content":"\r\n\r\nگشت پدر را گفت مرا بگذار تا با وى مناظره كنم اگر بر من چيره شد پيرو او شوم و گرنه او را بكشم چون مناظره كردند مزدك ناتوان شد و انوشيروان او را ملزم ساخت فرمود تا مزدك و همه پيروان او را از مردم اباحى بكشتند كسانى كه امروز بر آئين اباحه باشند بازماندگان ايشانند « 1 » .\r\n\r\nفصل پنجم صابيان‌اند « 2 »\r\nقومى كه ميگويند مدبّر و آفريدگار اين جهان\r\n\r\n\r\n","description":"","footnote":"\r\n( 1 ) - مزدك نور را فاعل بالقصد داشته و ظلمت را فاعل بر حسب بخت و اتفاق نور عالم و دانا و ظلمت جاهل و نابيناست معبود آسمانى خود را بر كرسى نشسته مىداند چنان كه خسرو در زمين بر تخت جلوس كرده باشد در حضور او مؤبد موبدان و هربد اكبر اسپهبد رامشكر اركان اربعه كشور و فرمان صادر مىكنند مأمورين اجرا در خارج انجام وظيفه مىدهند - و اسامى آنها از اين قرار است سالار پيشكار بالون بروان كاردان دستور كودك اين هفت نفر به دوازده نفر ديگر فرمان مىدهند خواننده دهنده ستاننده برنده خورنده دونده خيزنده كشنده زننده آينده شونده يابنده و هركس كه اين قواى چهارگانه و هفتگانه و دوازده‌گانه را جمع و تسخير كند تكليف از او برداشته مىشود و خداوند و يا منسوب به خدا مىشود چه خداى عالم با حروف اسم اعظم اداره و تدبير عالم مىكند و هر كس با آن حروف آشنا شود اسرار بزرگى براى او كشف مىشود و افرادى كه محروم باشند در نادانى و فراموشى و كندى و اندوه بسر مىبرند و نيازى به توضيح نيست كه اين چهار نقص و ضعف در مقابل چهار نيروى روحانى است كه عبارت از دانش و فهم و هوشمندى و خوش‌حالى باشد كه اركان اربعه و ارگان خداى بزرگ‌اند و نمايندگان آن‌ها اركان خسرو جهان خدايگانند .\r\n( 2 ) - آنچه كه از آيات و روايات استفاده و استنباط مىشود آنست كه صابيان در اصل موحد و خداپرست و صاحب آئين و دين بودهءاند  إِنَّ الَّذِينَ آمَنُوا وَ الَّذِينَ هادُوا وَ النَّصارى وَ الصَّابِئِينَ  و سپس افكار روشنفكران ! مداخله بى جا كرده و سخن بناروا گفته‌اند شهرستانى و ديگران صبويه را مقابل حنيفيّه دانسته و گمراهى آنان را از نامشان بقيه حاشيه در صفحه بعد\r\n","page_name":" 141 ","page_number":181},
  {"content":"\r\n\r\nهفت ستاره‌اند و از اينرو اينان ستارگان را پرستش همىكنند در روزگار ابراهيم ( ع ) مردم برين آئين ميبودند از اينرو استدلال ابراهيم بر حدوث ستارگان بود چنان كه خداوند گفت  لا أُحِبُّ الْآفِلِينَ  « 1 » بايد دانست كه پرستش بتان از اين آئين برخاست چه در\r\n\r\n\r\n","description":"","footnote":"\r\nدنبالهء حاشيهء صفحهء پيش يقين كرده‌اند چه گفته‌اند صبا بمعنى زاع و مال آمده است و چون اينان از حق بباطل و از سنن پيغمبران عدول كرده‌اند صابى ناميده شده يا از صبا الرجل بمعنى عشق و گسستن قيد دين است كه از گرويدن بانبيا سرباززده و به ترك دين گرائيده‌اند بعقيدهء اين جانب گفتار درست نيست چه قرآن مجيد با لغت صابئين نام آن را در رديف دينداران آورده است بيقين اينان صاحبان ايمان بوده و دين آسمانى داشته‌اند و چنان كه گفتيم سخنانى از خود بافته و دين را بافكار خود آلوده كرده‌اند و مدار گفتار آنان بر نفوذ روحانيان است گويند ما بايد بدانيم كه وصول به خداوند حصول ندارد و بايد بتهذيب اخلاق و تكميل نفس از راه مبارزه با شهوت و غضب خود را بعقول نزديك سازيم و بعالم انوار تشبّه پيدا كنيم و اين كار به اختيار ماست ابو اسحاق صابى معاصر شريفين رضى و مرتضى بود و با شريف رضى معاشر بود و چون از دنيا رفت سيّد او را رثا گفت و در جاى ديگر گفته‌ايم و تكرار نميكنيم\r\n( 1 ) -\r\n گر نور مه و روشنى چرخ تراست * بس كاهش و شورش من از بهر چراست \r\n گر شمع توئى مرا چرا بايد سوخت * ور ماه توئى مرا چرا بايد كاست \r\n ايا شمعا يضى بلا انطفا * و يا بدرا يلوح بلا محاق \r\n فانت البدر ما معنى انتقاصى * و انت الشمع ما معنى احتراقى \r\nچنان كه گفتيم صابيان در اصل اهل كتاب و صاحب شريعت بوده‌اند و نسبت خود را بشيث و ادريس داده‌اند ولى بمرور زمان اينان نيز فرقى تشكيل داده‌اند و جامع ميان آنها ايمان بهياكل است گويند ما را از نظر نقصان راهى بكمال و معرفت جلال و جمال نيست بايد بوسايط توسل جستن و آن وسايط روحانيات مقدمه هستند و چون آنها از ما غايب‌اند هياكل سبعه سياره وسائل ما باشند چون آنها نيز گاهى از ما پنهان مىشوند بايد كه بر بقيهء حاشيه در صفحهء بعد\r\n","page_name":" 142 ","page_number":182},
  {"content":"\r\n\r\nموقع ظهور ستارگان آنها را مىپرستيدند و چون ستارگان ناپديد ميشدند بتانى بر صورت كواكب ساختند و پرستش كردند .\r\n\r\nفصل ششم در بيان احوال فلاسفه\r\nمذهب ايشان آنست كه عالم قديم بود و علّت مؤثر بالايجاب است نه فاعل\r\n\r\n\r\n","description":"","footnote":"\r\nدنبالهء حاشيه از صفحهء پيش مثال هر هيكل صورتى سازيم از آن جواهر كه به آن صورت اختصاصى دارد تا بدين وسيله تقرب بربّ الارباب حاصل شود و از طرف ديگر لازم است نفس را از شهوات و رذايل اخلاقى پاك كردن و در تهذيب نفس كوشيدن تا با روحانيات تناسب پيدا كنند و عجب اين ستكه اينان روحانيات را قابل درك ندانند مگر از ناحيه انبيا اغاذيمون و هرمس يعنى شيث و و ادريس و در عين حال نفى توسط بشرى كرده‌اند بلكه بشر را كه مخلوق ماده و هيولى است منبع و منشأ فساد دانسته از اثبات نفى خواسته و انكارشان عين اقرار بوده اشتباه آنان از اينجا برخاسته كه روحانى مجرّد را با مادى مجرد سنجيده‌اند در صورتى كه سخن در تفاضل بين موجود مجرد روحانى است با موجود روحانى مجسّم هيچ عاقلى حكم نتواند كرد كه روحانى صرف از جسمانى روحانى افضل باشد چه اگر روح بدن را استخدام كند و او را به صورت خود درآورد و تحت تأثير احكام جسمانى و مادى قرار نگيرد و بگفته يكتن از دانشمندان طبيعى روحانى إذا شاء يتجسّد و جسمانى اذا شاء يتروّح كدام شخص منصف مىتواند انكار كند فضيلت جامع روح و جسد را بلى اگر روح را تسليم جسد كند و اين استعداد را نابود سازد مورد سرزنش و سزاوار نكوهش خواهد بود و بالعكس اگر از بدن استفاده كند و او را در راه استكمال استعمال كند چون لباسى كه خلع و لبس آن به اختيار و اراده بود و بگفته شاعر دانشمند عرب .\r\n اذا المرء لم يدنس من اللوم عرضه * فكل رداء يرتديه جميل \r\n و ان هو لم يحمل على النفس ضيمها * فليس الى حسن الثناء سبيل \r\n","page_name":" 143 ","page_number":183},
  {"content":"\r\n\r\nبالاختيار و بيشترين فلاسفه علم خدا را منكرند و حشر اجساد باور ندارند بزرگترين ايشان ارسطاطاليس است و او را كتابهاى بسيار بود و هيچ‌كس در نقل گفتار او و ترجمه كتابهاى وى بهتر از بو على سينا شيخ الرئيس نيست كه وى در زمان محمود بن سبكتكين ميبود دوستداران علم و فلاسفه را اعتقادى عظيم و عنايتى كامل به آن كتابها هست ما نيز در آغاز كار و اوان اشتغال بعلم كلام اشتياق فراوان بديدن كتب ايشان داشتيم مدّتى از عمر را بدان صرف كرديم « 1 » و پيوسته در صدد بوديم فضل و توفيق حق ما را بر آن داشت كتابهائى تصنيف كنيم كه متضمن ردّ آنها باشد چون كتاب نهاية العقول و كتاب المباحث المشرقيّه و كتاب الملخّص و كتاب شرح اشارات و كتاب جوابات المسائل النجّارية و كتاب البيان و البرهان فى الرّد على اهل الزيغ و الطغيان و كتاب المباحث العماديّة فى المطالب المعاديّة و كتاب تهذيب الدلائل فى عيون المسائل و كتاب اشارة النّظار الى لطائف الاسرار همهء اين نه كتاب در بيان اصول دين و شرح ابطال شبهات فلاسفه مخالفان است كه دوست و دشمن اقرار و اعتراف دارند كه هيچ‌كس از متقدّمان و متأخّران مانند اين كتب تصنيف نكرده‌اند و اما تأليفات ديگر خود را كه در ديگر\r\n\r\n\r\n","description":"","footnote":"\r\n( 1 ) -\r\n مقالى لا يحققه فعالى * و فعلى لا يطابقه مقالى \r\n عصيت الله فى سرى و جهرى * اصر على الذنوب و لا ابالى \r\n فكيف يكون يوم الحشر امرى * و كيف يكون عند الله حالى \r\n أ اوتى فى الحساب وراء ظهرى * كتابى ام يمينى ام شمالى \r\n الهى رب اغفر لي ذنوبى * و صير منزلى دار الجنان \r\n گيرم كه به خدمت تو اى صدر * در خورد تعهّدى نبوديم \r\n بز درگهت اى به حق سليمان * آخر كم هدهدى نبوديم \r\n شش ماه ز خدمت تو غائب * لايق بتفقدى نبوديم \r\n القصّه تو فارغى و ما نيز * محتاج تردّدى نبوديم \r\n دل خرمن علم است و سخن خوشه دل * بردار هم از خوشه دل توشه دل \r\n در دل فتد آن سخن كه بيرون آيد * بىواسطه تكلف از گوشه دل \r\n","page_name":" 144 ","page_number":184},
  {"content":"\r\n\r\nعلوم نبشته‌ايم در اينجا ياد نكرديم با اينهمه بسا دشمنان و حاسدان كه پيوسته زبان دشنام و طنز بر ما دراز دارند و در دين و ايمان من طعن ميزنند « 1 » و ما را بر مذهب اهل سنت و جماعت نميدانند با آنكه كوششهاى فراوان و سعى بىپايان ما را در يارى عقيدت مردم سنت و جماعت ديده و دانسته‌اند دانايان قوم به خوبى دانسته‌اند كه مذهب من و پيشينيان من جز مذهب سنّيان و اهل جماعت نيست هم اكنون گروه شاگردان من و شاگردان پدرم در اطراف گيتى هستند كه ترويج دين حق و آئين رستگارى كنند و بدعتها را باطل كنند طعنه مخالفان شگفت نيست چه دشمنان من‌اند و بر من حسد برده‌اند تعجب از دوستان مشفق و ياران متفق است كه چگونه دم فروبسته و در كنج خموشى نشسته بارى در مقام يارى نبوده رفتار دشمنان مرا ديده وظيفه خود را در دوستى انجام نداده‌اند « 2 » كيست كه نداند اين جهان جهان احتياج و نيازمنديست دستى به كمك دوستى دراز كنند و قدمى بحمايت و مساعدت كسى بردارند اگر در اين جهان بىنيازى امكان‌پذير بود موسى بن عمران با آن يد بيضاء و اژدها كردن عصا از خداوند مسألت نكردى و نگفتى كه ارسله معى ردءا يصدقنى از خداوند توفيق خود و شما را خواهانم اميدوارم بلطف و كرم بىنهايت خود ما را در دنيا و آخرت از عوامل و موجبات كيفر مصون بدارد و الحمد اللّه وحده و صلواته على النبى المصطفى محمّد و آل و صحبه .\r\n\r\n\r\n","description":"","footnote":"\r\n( 1 )\r\n مردى ديدم نشسته بر رخش زمين * نه كفر و نه اسلام و نه دنيا و نه دين \r\n نه حقيقت نه شريعت نه يقين * اندر دو جهان كرا بود زهره اين \r\n( 2 )\r\n ز دشمنان نكنم شكوه گر دلم خستند * ز دوستان گله دارم كه عهد بشكستند \r\n اندر دو جهان عيش گدايان دارند * محنت همه خويشتن نمايان دارند \r\n سرتاسر دهر هيچ آسايش نيست * ور هست همان بىسروپايان دارند \r\n بر اسب مراد شه‌صفت مىتازى * با حال من پياده كى پردازى \r\n من با رخ تو راست روم لكن تو * چون فيل و چو فرزين همه كج ميبازى \r\n","page_name":" 145 ","page_number":185},
  {"content":"\r\n\r\n\r\n[ رساله هفتم در فلاحت و كشاورزى منسوب بفخر رازى 
  ]\r\nبسم اللّه الرّحمن الرّحيم در علم فلاحت من تأليفات فخر الرازى « 1 » بدان كه فلاحت برزگرى و درخت نشاندن بود و اصل كلمه از شكافتن زمين است عرب گويد الحديد بالحديد يفلح و لب زيرين شكافته را افلح گويند و اين علمى است پرمنافع و اصل همه صنعتهاست و اول كسى كه در زمين فلاحت كرد آدم بود و از پس او پيغمبران بسيار و زهّاد كرده‌اند قال تعالى  هُوَ أَنْشَأَكُمْ مِنَ الْأَرْضِ وَ اسْتَعْمَرَكُمْ فِيها  رسول اللّه صلّى اللّه عليه و آله و سلّم ميفرمايد التمسوا الرّزق فى خباب الارض و عمر خطاب بقومى بگذشت كى بيكار نشسته بودند گفت شما چه كسانيد گفتند نحن متوكلون ما متوكلانيم گفت دروغ ميگوئيد متوكل كسى باشد كه تخم در زمين افكند و اعتماد كند بر خداى تعالى « 2 » و در احاديث است كه هر كه درختى بنشاند بهر ميوه‌اى كه از آن جانورى بخورد نيكى در ديوان او بنويسند و پيغمبر صلّى اللّه عليه و آله و سلّم ميفرمايد نعمت العمة لكم النخلة « 3 » فى ارض خوّارة و تسقى من عين خرّاره و چون منافع اين علم بسيارست صواب ديدم كه مسأله چند از غرايب اين صنعت بر مزاج كتاب ياد كنيم خاصه در علمهائى كه لايق اين ناحيت است و برزيگران وقت نميدانند تا فوايد كتاب بكمال باشد .\r\nمسألة نشان زمينهاى نيك كشت را و درخت را و نشان زمينهاى بد چيست جواب قال الله تعالى  وَ فِي الْأَرْضِ قِطَعٌ مُتَجاوِراتٌ وَ جَنَّاتٌ مِنْ أَعْنابٍ  فرمود كه در زمين پارهائى است در جوار يكديگر اشارت باختلاف تربتهاست گفته‌اند\r\n\r\n\r\n","description":"","footnote":"\r\n( 1 ) اين كتاب ضمن مجموعه ( 1503 ) در كتابخانه ملك موجود است و آثار قدمت آن مشهود\r\n( 2 ) نيازى به توضيح نيست كه اين انتحال و از باب افتعال چگونه و از كجا بازشده است عرب گفت شتر را رها كردم و بر خدا توكل نمودم حضرت رسول فرمودند اعقلها و توكل ولى حال انفعال نيست\r\n( 3 ) صدر المتألهين در طبيعيّات اسفار اكرموا عمتكم النخلة آورده است .\r\n","page_name":" 146 ","page_number":186},
  {"content":"\r\n\r\nنشان بهترين زمينها آنست كه تربتش سياه بود كه هم بارانها و آبهاى بسيار احتمال كند و هم باندك آبى بسنديده شود پس زمينى باشد كه گل او سرخ بود و زمينى كه آبها و سيلها بر او رفته بود تا مدتى در او آب ايستاده و آنگاه خشك گشته پس زمينى كه گل آن با سرخى زندهم بد نبود امّا زمينى كه گل آن سخت سپيد باشد يا شوره بود يا گياههاى آن خورد بود و يا گياههاى آن غريب در وى رسته باشد يا سنگستان بود در آن هيچ خير نباشد و چون خواهند كه اصلاح زمين شوره كنند در وقتى كه باران آمده باشد گاه برو ريزند آنگاه بكاو باز كنند تا كاه در زمين پوسيده شود پس سرگين در او ريزند و تخمها بكارند كه تخمش زور ور شود چون جو و گندم و نخود و عدس مسأله درودن گندم و جو كدام وقت بهتر بود و چگونه بايد داشتن .\r\nجواب اما جو كه زودتر بدروند زيرا كه اگر ديرتر بدروى نقصان بسيار كند و گندم نيز بايد كه ترى هنوز دارد كه نيكو باشد و طعمش شيرين شود و نزول بسيار كند و در انبار دير تباه شود و وزنش سبك باشد و آنچه در سحرگاه دروند به باشد كه نيمروز چون خواهى كه غلّه از خرمن بسوى انبار نقل كسى بايد كه پيش از طلوع آفتاب باشد تا هنوز سرد بود دير تباه شود و انبار جو و گندم را سوراخها بايد بسيار بود در برابر يكديگر چنان كه روشنائى كه از جانب مشرق درافتد و بخار در او گرفته نباشد و جاى آن از نم و بخار و اصطبل دور باشد .\r\nمسأله آفتهائى كه در رز باشد چگونه بايد دور كرد .\r\nجواب اما رزى كه بار فراخور خود نگيرد در وقت خزان ساق آن را بميخى پهن از چوب بلوط ببايد شكافت و سنگى كوچك در ميان نهاد و كميز « 1 » كهنه مردم در بن او ريخته اندك اندك آنگاه سرگين با گل آميخته در بن وى كردن و روزى كه بيمار شده باشد كل از اصلش باز بايد كردن از آنكه كرم در او باشد بگرفتن و اگر نباشد خاكستر هيزم بسر كه شستن در ساقش بايد ماليدن و كل با جاى ديگر كردن و اگر خواهد كه رز از آفت كرم و غنچه نگاهداشته شود در وقت رز بريدن داس را بسير\r\n\r\n\r\n","description":"","footnote":"\r\n( 1 ) - بضم اول بر وزن گريز بكسر هم گفته‌اند\r\n","page_name":" 147 ","page_number":187},
  {"content":"\r\n\r\nبيالايد و نيز اگر بسرگين گاو دود كند روزى كه باد جهد كرم و غنچه هلاك شوند .\r\nمسأله تطعيم درخت انگور بسوراخ كردن چگونه باشد .\r\nجواب تطعيم تركيب درخت بر درخت باشد و در هم پيوستن آن از عجائب صنع ايزدى است قال الله تعالى  وَ زَرْعٌ وَ نَخِيلٌ صِنْوانٌ وَ غَيْرُ صِنْوانٍ يُسْقى بِماءٍ واحِدٍ وَ نُفَضِّلُ بَعْضَها عَلى بَعْضٍ فِي الْأُكُلِ  يك قول آنست كه تركيب ميخواهد اما از اين گونه تطعيم انگور را سخت غريب است گفتم اين چنان بود كه سوراخى مجوّف در زير رز كنند آنگاه تا كى از آن رز كه نزديك باشد درين سوراخ كشد محكم و همچنان مقدار دو سال گذرد گاه‌گاه كنارهاى پيوند را بآهنى بخراشد تا نيك در يكديگر ملتحم شود آنگه بن آن تاك كه در سوراخ كشيده از مادرش جدا كند و آن باقى كه بر بالاى سوراخ بود از ساق اصل پاره‌اى ببرد بداس تيز ساده كند و گل تر بر زخم كاوى زند نيك و بگذارد تا يكى شود و اهل اين اقليم بدانند و اين طريقهاى ديگر كه مشهور بود نياورديم .\r\nمسأله تركيب درخت انگور در هيچ درخت ديگر شايد كرد يا نه .\r\nجواب از جمله سيرهاى اين صناعت يكى آنست كه هيچ درخت تركيب انگور قبول نكند مگر درخت چنار از مشاكلتى كه ميان ايشان است در چوب و برگ اگر كسى خواهد كه رز را تركيب كند بر چنارى كه نو باشد و آن بايد كه از بند دست سطبرتر نبود و تازه و با نشاط بود آن را پاره ببرد چنان كه قدر دو انگشت از زمين برداشته بود آنكه بر مثال تطعيم انگور كه ميان اهل صناعت مشهور است تركيب كند و در زير ريگ بپوشاند تا گرفته شود و برويد و گفته‌اند كه چندان بار برگيرد كه وصف نشايد كرد .\r\nمسأله هيچ ممكن باشد كه از اصل رزبن خوشهاى رنگارنگ برآيد .\r\nجواب گفته‌اند كه جايگاهى كه انگور مختلف باشد از سياه و سپيد و سرخ از دو بن يا سه بن مختلف تاكها با هم آوردن و بميان استخوان ساق اشتر بيرون كشيدن سخت بعد از هشت روز آنچه زيادت باشد بر بالاى استخوان ببرد مگر به قدر انگشتى كه بازگذارد و پاره گل تر بر زخمها زند و رها كند و برگها كه از زير\r\n\r\n","description":"","footnote":"","page_name":" 148 ","page_number":188},
  {"content":"\r\n\r\nاستخوان برآرد ببايد چيدن و آنچه از بالاى استخوان برآرد با هم آرد و بندد در هر پنج روزى آب بر وى پاشد تا آنگاه كه تاكها در هم دوسد و به يكديگر ملتحم شود و جمله يك شاخ شود پس سال ديگر جايگاه فرو كند و آن شاخ كه از تاكهاى مختلف يكى شده باشد در وى نهد و سرش بر بالا كند و پهلوها به گل بيا كند تا نيك برويد و شاخها بر آرد آنگه استخوان بشكند بآهستگى چنان كه آسيبى برز نرسد و گياه با پوست درخت بر او پيچد پس آنگه كه سخت شود و قوى شود از مادران جدا گرداندش خوش انگور برآرد ملوّن و در آن دانها برگهاى كوچك رسته شود .\r\nمسأله چه حيلت بايد تا انگور را تكج « 1 » نبود .\r\nجواب آن شاخ كه بخواهد نهاد نيمه زيرش به دو باز شكافد و مغزى كه در ميان آب كه خوردى باشد بسر آهنى كه گوش بدان پاك كنند بيرون آرد از هر دو جانب آنگه ميان كشاده با يكديگر نهاده بهندام و بحشيش تر پيچد و سخت و تن آن شاخ در ميان پياز عنصل « 2 » نهد و در كانه « 3 » افكند و گل در آن بارند تا رز گردد و بار برآرد در وى هيچ استخوان نباشد و همين علم با درخت انار كنند و اين در شهرها مشهور است چنان كه خار و سمنان و ديگر جايها است و بايد كه پهناء انگور با يكديگر دور باشد به قدر هشت قدم اگر بر زمين بود و اگر بر عرش باشد به قدر پانزده قدم تا سايه بر يكديگر نيفكند در مثل آمده است قالت الكرمه لجارتها ابعدى عنى ظلك احمل حملى و حملك\r\nمسأله انگور ترياق چگونه باشد .\r\nجواب از عجايب علمهاى روم يكى اين است و سخت پرمنفعت چيزى است بگيرد تاك رز كه خواهد نشاندن و از بن وى به قدر سه انگشت باز شكافد چنان كه در صورت نخستين گفتم ميان آن بسر آهن گوش پاك كن كند و آنكه بمعجون ترياق بزرك بياكند بس با هم نهد و همچنانكه يادكرديم بحشيش تركه در مسجدها افكنند سخت پيچد و بن وى در ميان تار رزى نهد و در كانه افكند و گل با جاى ديگر كند تا بگيرد و شاخها برآرد آنگه سبوى بگيرد و بن وى سوراخ كند و در بن رز دفن كند\r\n\r\n\r\n","description":"","footnote":"\r\n( 1 ) تكج و تكژ بفتح اول و ثانى و بضم و كسر ثانى نيز خوانده‌اند بمعنى استخوان و هسته انگور باشد .\r\n( 2 ) پياز موش گويند\r\n( 3 ) كانه و كانا چوب بن خوشه انگور باشد\r\n","page_name":" 149 ","page_number":189},
  {"content":"\r\n\r\nچنان كه بن وى بساق رز پيوسته بود و سر به بالا كرده محرف چنان كه از اصل دور باشد آنگه وقت بهار اندكى ترياق در آب حل كند و در آن سبوى افكند و از آنجا رز آب دهد تا آنكه بار بردارد در هر دانهء از آن انگور بجاى شيرينى از ترياق كار كند و هر وصف كه از ترياق كرده‌اند همه در وى باشد و اگر بجاى ترياق خربق « 1 » سياه باشد كه در سبوى افكند مسهل سودا باشد و اگر بسقمونيا كنند مسهل صفرا باشد « 2 » مسأله تمام به رسيدن انگور ( را ) علامت چه باشد ،\r\nجواب معرفت تمام به رسيدن انگور دشخوار است و اعتماد بر ذوق نيست جماعتى گفته‌اند نشان رسيده كى انگور آنست كه تا مدت شش روز نهاده باشد متغير نگردد و گروهى گفته‌اند كه تكج در ميان او سياه گردد و گروهى گفته‌اند نشانش آنست كه چون بفشارى استخوانش بيرون جهد چنان كه از دانه انگور درو دوسيده « 3 » نباشد و اصحاب تجارب گفته‌اند كه انگور آنگه بايد چيدن كه ثريّا فروشود و آن يازدهم تشرين - الآخر باشد و نيز گفته‌اند كه در نقصان ماه بايد چيدن تا تباه نگردد .\r\nمسأله از غرايب تركيبهاى درختان چيست و چند است .\r\nجواب گفته‌اند كه اگر سيب يا امرود بر درخت بيد تركيب كنى ميوهء آن محروران را سخت نافع بود و اگر نارنج بر ترنج تركب كن ليموى بزرك بار آرد و\r\n\r\n\r\n","description":"","footnote":"\r\n( 1 ) - بر وزن ابلق سفيد و سياه دارد و سياه آن كه اين خاصيت دارد برگ آن ببرك خيار و تخم آن بخسك دانه مانند است .\r\n( 2 ) - ابو القاسم معاجينى اندلسى روايت كرده است كه عبد الملك بن مروان از خوردن مسهل زياد انكار است چون احتياج بشرب مسهل پيدا ميكرد حكيم باشى برنج و عسرت ميبود ابو مروان بن ابو العلاء بن زهره كه از معاريف و بزرگان آن عصر بودند تدبيرى انديشيد يك كرمه را كه در باغ خليفه بود نشان كرد و آب آن را قطع كرد و آبى كه به آن كرمه داده ميشد ادويه مسهل داخل كرده تا انگور آن كرمه رسيد وقتى كه عبد الملك را احتياج بمسهل شد ابن زهره خليفه را بتفرّج بستان برده اشاره كرد كه از اين عنب تناول نمايند دفع تب مىشود عبد الملك وثوق تمام بقول او داشت بناى اكل عنب گذاشت چون ده دانه خورد منع كرد گفت كافى است اين ده مرتبه اجابت خواهد كرد و سبب آن را معروض داشت و چنان كه ابن زهره گفت انجام يافت و بر پايه و قدر او افزود .\r\n( 3 ) - چسبيده\r\n","page_name":" 150 ","page_number":190},
  {"content":"\r\n\r\nاگر بادام را بر درخت تميشك « 1 » تركيب كنى پسته عجيب آرد و طعم زردآلو كه بر بادام تركيب كنند شيرين‌تر از آن باشد كه بر هلو تركيب كنند و اگر ترنج بر درخت توت سياه تركيب كنند سياه برآرد و همچنين سيب بر توت سياه آيد و در جمله ببايد دانستن كه هر ميوهء كه از آن موصل باشد لطيف‌تر و نيكوتر بود از آن كه خودرو رسته باشد\r\n و اشف الثمار طيبا و حسنا * ثمر غصة غريب موصل \r\nمسأله درختى كه آن را باد قرائن بگيرد چه حيلت بايد ساختن .\r\nجواب گفته‌اند برخى از ميخهاى آن كه به روى زمين باشند ببايد زدن و باقى ميخها كه در زير باشد بازديد بايد آوردن و يك يك ميشكافتن و در هر شكافى سنگى در كوفتن چنان كه ميان درخت در شود آنگه بكل و سرگين بينباشتن .\r\nو گروهى گفتند كه اصل درخت ببايد شكافتن و ميخى از چوب بلوط يا چوب خورد در او گرفتن تا بصلاح بازآيد و ميوهء بپروراند كاه با گل آميخته در بن درختهاى بىهنر سخت نافع باشد خاصه كاه باقلى و گفته‌اند كه اگر شاخ انار شيرين سرنگون بنشانى نار بسيار آرد .\r\nمسأله چه حيلت بايد ساختن تا بادام لطيف و شيرين بر آيد .\r\nجواب بادام مر ببايد آوردن و هر چه بزرگتر و لطيف‌تر باشد برگزيدن و آنكه آن را سه شبانه روز در آب سرگين افكندن و در روز چهارم در آب و اندكى انگبين افكندن و پنجم روز آن را در زمينهاى نرم بكشتن و مغاكهاى آن يك بدست بيش نشايد كه بركند و در هر مغاكى سه بادام بنشاند از يكديگر پراكنده و آن سر كه تيز باشد در زمين بايد كردن و آنكه بكل و سرگين بپوشانيدن و بعد از روز « 2 » آب دادن و چون دو سال برآيد آن را با آن گل كه در وى پرورده نقل بايد كردن با - جايگاههاى ديگر تا عجب آيد و اگر خواهد كه بادام تلخ را شيرين گرداند از جوانب درخت بر تربيع سوراخها دركند و بگذارد تا رطوبات از او سيّال گردد هر سال بكند تا شيرين شود و گفته‌اند كه يك قفيز نمك در بنش بايد كردن تا خوش شود و اللّه اعلم .\r\n\r\n\r\n","description":"","footnote":"\r\n( 1 ) ظ پستك\r\n( 2 ) كذا از قلم افتاده كوشا بودم و بسى سعى كردم بسا كه از دوستان دانشگاه يوتا ديده پرسيدم تعيين روز را به عهده دانشكده كشاورزى گذاشتم\r\n","page_name":" 151 ","page_number":191},
  {"content":"\r\n\r\n\r\n[ رساله هشتم ( ترجمه رسالة الطير ) 
  ]\r\nبسم اللّه الرّحمن الرّحيم ترجمة رسالة الشيخ الرئيس ابى على سينا مرموزة فى وصف ما يوصل الى العلم الحق و هى تعرف برسالة الطير ترجمها بالفارسية الشيخ الامام الاديب ذو الفضائل احمد بن محمد بن القاسم الاخسيكتى ره\r\nهيچ‌كس هست ؟ از برادران من كه چندان بسمع ( مرا ) عاريت دهد كه طرفى از اندوه خويش با او بگويم مگر بعضى ازين اندوههاى « 1 » من بشركت برادرى وى كمتر شود كه دوستى هيچ‌كس صافى نگردد تا دوستى را از شوب كدورت نگاه ندارد و اين چنين دوستى خالص كجا يابم « 2 » كه دوستيهاء اين روزگار چون بازرگانى شده است كه آن وقت بر دوستى شوند كه حاجتى پديد آيد و مراعات اين دوست فرو گذارند چون بىنيازى پيدا آيد مگر برادرى دوستانى كه پيوند ايشان از قرابت الهى بود و الفت ايشان از مجاورت علوى و دلها يكديگر را به چشم نگرند و زنگار شك و پندار\r\n\r\n\r\n","description":"","footnote":"\r\n( 1 ) -\r\n دوستان شرح پريشانى من گوش كنيد * داستان غم پنهانى من گوش كنيد \r\n قصه بىسروسامانى من گوش كنيد * گفتگوى من و حيرانى من گوش كنيد \r\n شرح اين قصهء جانسوز نگفتن تا كى * سوختم سوختم اين راز نهفتن تا كى \r\n روزگارى من و دل ساكن كوئى بوديم * ساكن كوى بت عربده‌جوئى بوديم \r\n عقل و دين باخته ديوانهء روئى بوديم * بسته سلسلهء سلسله موئى بوديم \r\n كس در آن سلسله غير از من و دل بند نبود * يك گرفتار از اين جمله كه هستند نبود \r\n( 2 ) -\r\n مانند شانه هر كه دو روى است و صد زبان * بر فرق و روى جاى دهندش بسرورى \r\n خون مىخورد چو تيغ درين دور هر كه او * يك‌روى و يك‌زبان بود از پاك گوهرى \r\n چون عصا هر كس كه باشد بهره ور از راستى * زير دست خلق شد محكوم نابينا فتاد \r\n","page_name":" 152 ","page_number":192},
  {"content":"\r\n\r\nاز سرّ خود بردارند و اين جماعت را جز منادى حق جمع نكند چون جمع شوند اين وصيّت قبول كنند .\r\nاى برادران حقيقت خويش فراهم آوريد « 1 » و بايد كه ( براى برادران حجاب از روى دل برداريد تا بىپرده اسرار درونى يكديگر دانيد و سبب كمال همديگر گرديد . )\r\n\r\n\r\n","description":"","footnote":"\r\n( 1 ) -\r\n بيا تا مونس هم يار هم غم خوار هم باشيم * انيس جان غم فرسودهء بيمار هم باشيم \r\n شب آيد شمع كرديم و بهر يكدگر سوزيم * شود چون روز دست و پاى هم در كار هم باشيم \r\n دواى هم شفاى هم براى هم فداى هم * دل هم جان هم جانان هم دلدار هم باشيم \r\n بهم يكتن شويم و يكدل و يك‌رنگ و يك پيشه * سرى در كار هم آريم و دوش و بار هم باشيم \r\n جدائى را نباشد زهره‌اى تا در ميان آيد * بهم آريم سر برگرد هم پرگار هم باشيم \r\n حيات يكديگر باشيم و بهر يكديگر ميريم * گهى خندان ز هم گه خسته و افكار هم باشيم \r\n بوقت هوشيارى عقل كل گرديم بهر هم * چو وقت مستى آيد ساغر سرشار هم باشيم \r\n شويم از نغمه‌سازى عندليب غمزداى هم * برنك و بوى يكديگر شده گلزار هم باشيم \r\n بجمعيت پناه آريم از باد پريشانى * اگر غفلت كند آهنك ما هشيار هم باشيم \r\n براى ديدبانى خواب را بر يكدگر بنديم * ز بهر پاسبانى ديدهء بيدار هم باشيم \r\nبقيه حاشيه در صفحه بعد\r\n","page_name":" 153 ","page_number":193},
  {"content":"\r\n\r\nاى برادران حقيقت خويش فراهم آريد و باطنهاء خويش آشكار كنيد چنان كه خار پشت باطنهاء خود را بظهور آرند و ظاهرهاء خود پنهان كنند كه بخداى تعالى كه باطن شما آشكار است و ظاهر شما پوشيده .\r\nاى برادران حقيقت همچنان از پوست بيرون آئيد كه مار بيرون آيد « 1 » و\r\n\r\n\r\n","description":"","footnote":"\r\nبقيه حاشيه از صفحهء قبل\r\n جمال يكديگر گرديم و عيب يكدگر پوشيم * قبا و جبّه و پيراهن و دستار هم باشيم \r\n غم هم شادى هم دين هم دنياى هم گرديم * بلاى يكدگر را چاره و ناچار هم باشيم \r\n بلا گردان هم گرديده گرد يكدگر گرديم * شده قربان هم از جان و منت دار هم باشيم \r\n يكى گرديم در گفتار و در كردار و در رفتار * زبان و دست و پا يك كرده خدمتكار هم باشيم \r\n نمىبينم بجز تو همدمى اى فيض در عالم * بيا دمساز هم گنجينهء اسرار هم باشيم \r\nعلّامه كاشانى ملا محسن فيض را رساله‌ايست در سير و سلوك و دستور برادرى و اين غزل خلاصه آن رساله است اين جانب از كتاب جناب استاد بزرگوار مرحوم علامه تنكابنى حضرت ميرزا محمد طاهر استفاده و استنساخ كرده بودم در اينجا نيز مناسب ديد نقل گرديد تا عند الحاجة حجت باشد و گرنه اتمام حجت .\r\n( 1 ) - در كلمات مسيح آمده است كونوا كالحية حواريان در معنى آن اختلاف كردند و هر كس بر حسب فهم خود چيزى گفت و پس اين معنى بدانستند كه چون مار پير شود چهل روز گرسنه بماند و تحمل رنج گرسنگى كند سپس به زمين فرو رود و چون بيرون آيد پوست افكنده و جوان شده باشد آنگاه همه بر اين معنى اتفاق كردند كه مقصود معلم همين بود و لذا عرفاء صوفيّه مىگويند انسلخوا كما انسلخت الحية و يكتن از عرفا دعوى كرده است كه اين كار را كرده و پوست افكنده است و اين جانب پس از نقل آن بيان حقيقتى كرده و جمله معروف ادبى را آورده و يادآورى كرده‌ام كه فاذا هو هى يا ايّاها\r\n","page_name":" 154 ","page_number":194},
  {"content":"\r\n\r\nو همچنان رويد كه مور رود تا آواز پاى كس نشنود و بر مثال كژدم باشيد كه پيوسته سلاح شما پشت شما بود كه شيطان جز از پس درنيايد « 1 » و زهر خوريد تا خوش زئيد و مرگ را دوست داريد تا زنده مانيد و پيوسته مىپريد و هيچ آشيانه معين مگيريد كه همه مرغان را از آشيانها گيرند و اگر بال نداريد كه بپريد به زمين فرا خزيد چندان‌كه جاى بدل كنيد « 2 »\r\n\r\n\r\n","description":"","footnote":"\r\n( 1 ) - آنچه خداوند از گفته شيطان نقل كرده بر خلاف اين گفتار است مگر آنكه بگوئيم ابليس در بيان حقيقت تلبيس كرده و به خداوند دروغ گفته و تدليس نموده چه در قرآن مجيد است  ثُمَّ لَآتِيَنَّهُمْ مِنْ بَيْنِ أَيْدِيهِمْ وَ مِنْ خَلْفِهِمْ وَ عَنْ أَيْمانِهِمْ وَ عَنْ شَمائِلِهِمْ \r\n( 2 ) -\r\n شب عشاق بىسحر باشد * شب من خود درازتر باشد \r\n خواب در چشم من از آن نايد * كى ز سيلاب بر حذر باشد \r\n بىسرى بهترست در ره عشق * كاندرين راه بيم سر باشد \r\n گر گذر باشدش شبى سوى من * خود نباشد و ليك گر باشد \r\n نيم‌جانى كه هست پيش كشم * كى بدست من اين قدر باشد \r\n نبود لايق نثار و ليك * كار درويش ما حضر باشد \r\n در ره عشق جان فدا كردن * خدمتى سخت مختصر باشد \r\n( عماد نخجوانى )\r\n آتش اندر دل شيدا زده‌ام * خيمه بر فرق ثريا زده‌ام \r\n تا كه سوداى تو در سر دارم * پاى بر گنبد خضرا زده‌ام \r\n سخن دوستى اول ز تو خاست * من دم عشق از آنجا زده‌ام \r\n اين رقم فضل تو زد بر دل من * نه من اين از سر سودا زده‌ام \r\n صدر منشور غم عشق ترا * از يحبونه طغرا زده‌ام \r\n تا تو اين كوس فروكوفتهء * علم عشق بصحرا زده‌ام \r\n تا بعشق تو توّلى دارم * بر جهان خطّ تبرّى زده‌ام \r\n هر چه آن نسبت غيريّت داشت * ترك همه يغما زده‌ام \r\n","page_name":" 155 ","page_number":195},
  {"content":"\r\n\r\nو همچو شتر مرغ باشيد كه سنگهاء كرم كرده فرو بريد و همچو افعى باشيد كه استخوانها سخت فروبريد و همچون سمندر در ميان آتش باشيد تا فردا آتش بشما گزند نكند و همچون شب‌پره باشيد كه بروز بيرون نيايد كه بهترين مرغان آن شب‌پره است تا از دست خصمان ايمن باشيد « 1 »\r\nاى برادران حقيقت ابله‌ترين خلق آنست كه بفردا طمع دارد و كاهلترين كس آنست كه از كمال خود بازماند .\r\nاى برادران حقيقت هيچ شگفت نبود اگر فرشته فاحشه نكند و يا بهيمه و ستورى كارى زشت كند كه فرشته آلت فساد ندارد و بهيمه آلت عقل ندارد بل كه شگفت كار آدمى است كه فرمانبر شهوت نشود و متقاضى شهوت در بند و يا خويشتن سخره شهوت كند با نور عقل و بعزّت خداى آن آدمى كه بوقت حمله شهوت قدم استوار دارد از فرشته افزون است باز كسى كه منقاد شهوت بود از بهيمه بازپس‌ترست و اكنون با سر قصه شويم و اندوه خويش شرح دهيم .\r\nبدانيد اى برادران حقيقت كه جماعتى صيادان بصحرا آمدند و دامها بگستردند و دانها بپاشيدند و دام و دامولها بپاىكردند و در خاشاك پنهان شدند و من در ميان گله مرغان مىآمدم و چون ما را بديدند « 2 » صفير خوش ميزدند چنان كه ما را به گمان افكندند بنگرستيم جاى نزه و خوش ديديم و صحراء پاكيزه و طعمهء بسيار ديديم هيچ\r\n\r\n\r\n","description":"","footnote":"\r\n( 1 ) -\r\n به قدر الكد تكتسب المعالى * و من طلب العلى سهر الليالى \r\n تروم العز ثم تنام ليلا * يغوص البحر من طلب اللئالى \r\n و من طلب العلى من غير كد * اضاع العمر فى طلب المحال \r\n چو غلام آفتابم همه ز آفتاب گويم * نه شبم نه شب‌پرستم كه حديث خواب گويم \r\n( 2 ) -\r\n زمانه بر سر آزار ماست خوى تو دارد * همين سزاست كسى را كه آرزوى تو دارد \r\n لا ذنب لى فى ذلكم * طرفى على قلبى جنى \r\n","page_name":" 156 ","page_number":196},
  {"content":"\r\n\r\nشك در راه ما نيامد و هيچ تهمت ما را از آن قصد بازنداشت روى بدان دامگاه نهاديم و در ميان دام افتاديم چون نگه كرديم حلقها دام در حلق ما بود و بندهاء تلها بر پاى ما بود و هراس مترس‌ها در ديده ما همه قصد حركت كرديم تا مگر ازين بلا نجات يابيم هر چند بيش جنبديم بندها سخت‌تر بود پس ( دل بر ) هلاك تن بنهاديم و بدان رنج تن درداديم « 1 » و هر يكى برنج خويش مشغول شديم كه پرواى يكديگر نداشتيم و روى بجستن حيلهء آورديم تا بچه حيله خويشتن برهانيم يك‌چند همچنان مىبوديم تا بر آن خو كرديم و اوّل قاعدهء خويش فراموش كرديم و با اين بندها بياراميديم و با تنگى قفس تن در داديم پس روزى از ميان اين بندها بيرون نگريستم جماعتى را ديدم از ياران خود سرها و بالها از دام بيرون كرده و ازين قفسهاء تنك بيرون آمده و آهنك پريدن ميكردند و هر يكى را پارهء از آن دامولها و دامها بر پاى ماند كه بدان ايشان را از پريدن بازميداشت و ايشان را با آن بند خوش بود « 2 » چون آن بديدم ابتداء\r\n\r\n\r\n","description":"","footnote":"\r\n( 1 ) -\r\n من كه ببوى آرزو در چمن هوس شدم * برگ گلى نچيدم و زخمى خار و خس شدم \r\n مرغ بهشت بودم و قهقهه بر فرشته زن * از پى صيد پشه‌ى هتك سگ مگس شدم \r\nاز سخنان ارسطو است القنية ينبوع الاحزان ابو الفتح بستى اين معنى را بنظم گويد\r\n يقولون لى مالك لا تقتنى * من المال ذخرا يفيد الغنا \r\n فقلت و افحمتهم فى الجواب * لئلا اخاف و لا احزنا \r\n از خوان جهان قرص جوى بيش مخور * نوشى ز فلك مخواه و صد نيش مخور \r\n از نعمت الوان شهان دست بشوى * خون دل صد هزار درويش مخور \r\n( 2 ) - وقف عبد اللّه بن العباس بن الحسن العلوى على باب المأمون يوما فنظر اليه الحاجب ثم اطرق فقال عبد اللّه لقوم معه لو أذن لنا لدخلنا و لو صرّفنا لصرفنا و لو اعتذر الينا لقبلنا و اما النظرة بعد النظر و التوقّف بعد التعرف فلا افهم معناه ثم تمثّل بهذا البيت\r\n","page_name":" 157 ","page_number":197},
  {"content":"\r\n\r\nكار خويش و سلامتى خود در هوا يادم آمد و آنچه با او ساخته بودم و با او الفت گرفته بر من منغّص شد خواستم تا از اندوه بميرم يا از آن ياد كرد ديدار ايشان جان از من جدا شود پس آواز دادم ايشان را و زارى كردم كه به نزديك من آئيد و مرا در حيلت جستن براحت دليل باشيد و با من در رنج شريك باشيد كه كار من بجان آمد ايشان را فريب صيّادان ياد آمد ترسيدند و از من برميدند سوگندهاشان بردادم بدوستى قديم و صحبتى كه هيچ كدورت به دو راه نيافته بود و بدان سوگند شك از دل نرفت و هيچ استوارى نيافتند از دل خود بر موافقت من ديگر باره عهدهاى گذشته ياد كردم و بيچارگى عرضه كردم « 1 » پيش من آمدند و پرسيدم ايشان را از حالت ايشان كه بچه وجه خلاص يافتند و با آن بقاياى بندها چون آراميدند پس هم بدان طريق كه ايشان حيلت خود كرده بودند مرا معونت كردند تا گردن و بال خود از دام بيرون كردم و در قفص باز كردند « 2 » چون بيرون آمدم گفتم اين بند از پاى من برداريد گفتند اگر\r\n\r\n\r\n","description":"","footnote":"\r\nبقيه حاشيه از صفحه قبل\r\n و ما عن رضى كان الحمار مطيتّى * و لكن من يمشى سيرضى بما ركب \r\nثم انصرف فبلغ ذلك المأمون فضرب الحاجب شديدا و امر لعبد اللّه بصلة جزيلة\r\n دانى تو كه مرگ چيست از تن رستن * يعنى قفص قالب جان بشكستن \r\n برخاستن از دو كون و خوش بنشستن * از خويش بريدن و به وى پيوستن \r\n( 1 ) -\r\n لى فى محبتكم شواهد اربع * و شهود كل قضية اثنان \r\n خفقان قلب و ارتعاش مفاصل * و نحول جسمى و اعتقاد لسانى \r\n( 2 ) -\r\n اذا ما خانك الدهر فكن للصبر لواذا * و الا تحرم الاجر فلا هذا و لا هذا \r\n كلّما قلت قد دنى فكّ قيدى * قدمونى و اوثقوا المسمارا \r\n صبّر النفس عند كل ملمّ * ان فى الصبر حيلة المحتال \r\n لا تضيقنّ بالامور ذرعا فقد * تكشف غماتها به غير احتيال \r\n ربما تكره النفوس من الامر * له فرجة كحّل العقال \r\n","page_name":" 158 ","page_number":198},
  {"content":"\r\n\r\nاين در قدرت ما بودى اوّل از پاى خود برداشتيمى و از طبيب بيمار كسى دارو و درمان نطلبد و اگر دارو ستاند ازو سود ندارد پس من با ايشان برپريدم ايشان با من گفتند كه ما را در پيش راههاء دراز است و منزلهاء سهمناك و مخوف كه از آن ايمن نتوان بود كه به مثل اين حالت ديگر بار ( فرصت كار ) از دست ما بشود و ما دگرباره بدان حالت اول مبتلى شويم پس رنجى تمام‌تر بايد داشت تا يك بار از جايهاء مخوف بيرون گذريم و پس به راه راست افتيم آنگه ميان دو راه بگرفتيم وادى بود با آب و گياه خوش مىپريديم تا از آن دامگاهها درگذشتيم و بصفير هيچ صياد باز ننگرستيم و بسر كوهى رسيديم بنگرستيم در پيش ما هشت كوه ديگر بود كه چشم هيچ بيننده بسر آن كوهها نميرسيد از بلندى پس با يكديگر گفتيم گه فرود آمدن شرط ( عقل ) نيست و هيچ امن وراء آن نيست كه بسلامت ازين كوهها بگذريم كه در هر كوهى جماعتىاند كه قصد ما دارند و اگر ما بديشان مشغول شديم و بخوشى آن نعمتها و نزهت آن جايها بمانيم بسر عقبه نرسيم پس رنج بسيار برداشتيم تا بر شش كوه بگذشتيم و به هفتم رسيديم پس بعضى گفتند وقت آسايش است كه ما را طاقت پريدن نيست و از دشمنان و صيادان دور افتاديم و نيز مسافتى دراز آمديم و آسايش يك ساعته ما را به مقصود رساند و اگر بر اين بيفزائيم هلاك شويم پس برين كوه فرود آمديم بوستانها آراسته ديديم و بناهاء نيكو و كوشكها خوش و درختان ميوه دار و آبهاى روان چنان كه نعيم او ديده مىستد و زيبائى او عقل از تن جدا ميكرد و الحانهاى مرغانى كه مثل ان نشنيده بوديم و بويهائى كه هرگز بمشام ما نرسيده بود از خوشى پس از آن ميوه‌ها بخورديم و از آن آبها بخورديم ! و چندان مقام كرديم كه ماندگى بيفكنديم پس آواز برآمد كه قصد رفتن بايد كرد كه هيچ امن وراى احتياط نيست و هيچ حصن استوارتر از بدگمانى نيست و ماندن ما بدين جاى عمر ضايع كردن است و دشمنان بر اثر ما همىآيند و خبرها - مىپرسند پس رفتيم تا بهشتم كوه كه از بلندى سرش به آسمان رسيده بود و چون بوى نزديك رسيديم الحان مرغانى شنيديم كه از خوشى آن بالهاء ما سست شد و مىافتاديم و نعمتهاء الوان ديديم و الحانهاى ! گوناگون كه ديدها از آن متحير شد و صورتها ديديم كه چشم ازو\r\n\r\n","description":"","footnote":"","page_name":" 159 ","page_number":199},
  {"content":"\r\n\r\nبرنتوانستيم داشتن « 1 » فرود آمديم با ما لطفها كردند و ميزبانى كردند بنعمتها كه زبان هيچ مخلوق شرح و وصف آن نتواند كرد و چون والى « 2 » آن ولايت ما را با خويشتن گستاخ گردانيد و انبساطى پديد آمد او را بر رنج خود واقف گردانيديم و شرح آنچه بر ما گذشته بود پيش وى بگفتيم رنجور شد و چنان نمود كه من با شما درين رنج شريكم بدل پس گفت در پس اين كوه شهرى است كه حضرت ملك آنجاست و هر - مظلومى كه به حضرت او رسيد و بر وى توكل كرد آن ظلم و رنج از وى بردارد « 3 » و از صفت او هر چه گفتم خطا بود كه وى افزون از آن بود پس ما را بدين سخن كه از وى شنيديم آسايشى بدل پديد آمد و بر اشارت او قصد حضرت كرديم و آمديم تا بدين شهر بفضا و حضرت ملك نزول كرديم خود پيش از ما ديدبان ملك را خبر داده بود\r\n\r\n\r\n","description":"","footnote":"\r\n( 1 )\r\n اصلى اذا صلت و اشذ و اذا شذت * و يتبعها قلبى اذا هى ولّت \r\n قيمت گوهر وصل تو اگر جان بودى * كار بر عاشق دل‌سوخته آسان بودى \r\n قدى چو سرو و رخى همچو ارغوان دارى * مرو بباغ كه در خانه گلستان دارى \r\n فتاده‌ايم و تو فارغ ز دستگيرى ما * ببين جوانى خود رحم كن به پيرى ما \r\n( 2 ) - در هيچ كدام از نسخه‌هاى خطى و چاپى كه در دسترس اين جانب بود شخصى و عمومى نامى ازو الى نبود اين حكايت كار و درد دل و شكايت از روزگار و گله‌گزارى و تبادل افكار همه با مرغان است بلى آشنا داند زبان آشنا راهنمائى و اظهار همدردى را نيز مرغان كرده‌اند نه والى و چنين اضافه‌اى از مترجم نيز بعيد به نظر ميرسد .\r\n( 3 ) -\r\n آفتاب دين و دولت آسمان عدل و داد * پادشاه ربع مسكون خسرو صاحب‌قران \r\n جهان بكام و فلك بنده و ملك داعى * اميد تازه و دولت قوى و بخت جوان \r\n","page_name":" 160 ","page_number":200},
  {"content":"\r\n\r\nفرمان بيرون آمد كه واردان را پيش خدمت آريد پس ما را بردند كوشكى و صحنى ديديم كه فراخى آن در ديدهء ما نيامده بود چون بگذشتيم حجابى برداشتند صحنى ديگر بديد آمد از آن خوشتر و فراختر چنان كه صحن اول باريك پنداشتيم باضافت به اين صحن پس بحجره رسيديم چون قدم در حجره نهاديم از دور نور جمال ملك بديد آمد در آن نور ديدها متحير شده و عقلها رميده شد و بيهوش شديم پس بتلطف عقلهاء ما بازداد و ما را بر سخن گفتن گستاخ كرد گلها و رنجهاء خود پيش آن ملك بازگفتيم و قصه شرح « 1 » داديم و درخواستيم تا آن بقاياى بند از پاى بازدارد تا در آن حضرت به خدمت باشيم پس جواب داد كه بند پاى شما همان گشايد كه بستست و من رسولى با شما بفرستم تا ايشان را الزام كند تا بندها از پاى شما بردارد و حاجبان بانگ برآوردند كه باز بايد گشت از پيش ملك بازگشتيم و اكنون در راهيم با رسول ملك همىآئيم و بعضى از دوستان من از من درخواستند كه صفت حضرت ملك بگوى و صفت زيبائى و شكوه او اگر چه بدان نتوانيم رسيد بعضى موجز بگويم بدانيد كه هرگاه كه در خاطر خود جمالى تصوّر كنيد كه هيچ زشتى با او نياميزد و كمالى كه هيچ نقص پيرامن او نگردد او را آنجا يابيد همه جمالها بحقيقت او راست گاه نيكويى همه رويست « 2 » و گاه جود همه دست است هر كه خدمت او كرد سعادت ابد يافت و هر كه\r\n\r\n\r\n","description":"","footnote":"\r\n( 1 ) -\r\n شاها ز زوال ملك ناگاه بترس * وز سوزش سينه‌هاى پرآه بترس \r\n زنهار مكن كمان بيداد بزه * وز تير جگردوز سحرگاه بترس \r\n و الصبر عنك مذموم عواقبه * و الصبر فى ساير الاشياء محمود \r\n إن كنت ازمعت على هجرنا * من غير ما جرم فصبر جميل \r\n و ان تبدّلت بنا غيرنا * فحسبنا الله و نعم الوكيل \r\n( 2 ) -\r\n اى آنكه جزء لا يتجزى دهان تست * طولى كه هيچ عوض ندارد ميان تست \r\n كردى بنطق نقطه موهوم را دونيم * بس مبطل كلام حكيمان لبان تست \r\n كلى بكلك يا مولاى مشغول * و ليس بينك معلوم و معقول \r\n اكلم الناس رسما قد رسمت لهم * على المجاز و انت القصد و السئول \r\n","page_name":" 161 ","page_number":201},
  {"content":"\r\n\r\nاز او اعراض كرد خسر الدنيا و الآخرة شد و بسا دوستا كه چون اين قصه من بشنود گويد پندارم تو را پرى رنجه ميدارد يا ديو در تو تصرّف كرده است و بخداى كه تو نپريدى بلكه عقل تو پريد و ترا صيد نكردند بلكه خرد تو را صيد كردند آدمى هرگز كى پريد مرغ هرگز كى سخن گفت گوئى كه صفرا بر مزاج تو غالب شده است يا خشكى بدماغ تو راه يافته است بايد كه طبيخ افتيمون خورى و بگرمابه روى و آب خوش بر سر ريزى و پيوسته نيلوفر بوئيى بود و در طعامها افكنى و از بيدارى دور باشى و انديشها كم كنى كه پيش ازين ترا عاقل و بخرد ديديم و خداى بر ما گواه است كه ما رنجوريم از جهت تو و از خللى كه به تو راه يافت است چون بسيار گفتند و چون اندك پذيرفتيم و بدترين سخنها آنست كه ضايع شود و بىاثر ماند و استعانت من بخداى است و هر كه جز اين كه گفتم اعتماد كند نادانست  وَ سَيَعْلَمُ الَّذِينَ ظَلَمُوا أَيَّ مُنْقَلَبٍ يَنْقَلِبُونَ  زودا كه بدانند كسانى كه بر خود ستم كردند كه كجا خواهند رفت و چه خواهند ديد و اللّه اعلم بالصواب كتب هذه الرساله العبد الفقير الى اللّه الغنى محمد بن ابى بكر القناة شيرينى\r\n\r\n\r\n","description":"","footnote":"\r\nبقيه حاشيه از صفحه قبل\r\n يا أيها الناس ما برئي و ما سقمى * و ما دوائى و دائى فى الهوى قولوا \r\n الله يبقيك للدنيا و للدين * و لا يخلّيك من عزّ و تمكين \r\n روحى بروحك ممزوج و متّصل * فكل عارضة يؤذيك يؤذينى \r\n","page_name":" 162 ","page_number":202},
  {"content":"\r\n\r\nبسم اللّه الرّحمن الرّحيم\r\n\r\n[ رساله نهم 
  ] مبدأ و معاد اثير الدين ابهرى\r\nشكر و سپاس و ستايش مر خدائى را كه بخشنده عقل و جان است و پديدآرندهء زمين و آسمان است و درود بر محمد مصطفى عليه السّلام كه برگزيده رحمان است و مهتر انبيا و نبى آخر الزمان است و بر آل و اصحاب او اما بعد اين كلمه چندست در معرفت مبدء و معاد كه بالتماس دوستى از دوستان تحرير افتادست ان شاء اللّه بر وفق مراد باشد\r\n\r\nكلمه اول [ ( وجود و كمال آن ) 
  ]\r\nهر چه موجودست اگر در وجود و كمال وجود محتاج غير نيست بلكه وجود و كمال وجود او از ذات خود است آن واجب الوجود است تعالى و تقدس\r\nبدانك وجود و كمال وجود در اين موضع هر دو يكى است از جهت آنك در ذات او هيچ كثرتى نيست و اگر در وجود محتاج غير است اما در كمال وجود محتاج نبود و آن عقل است از جهت آنك كمال او مقارن وجود است بل كه وجود او خود كامل و تمام است و اگر در وجود و كمال وجود محتاج است آن نفس است كه وجود او در اصل فطرت بىكمال است و اگر در وجود محتاج است لكن وجود او را كمالى نيست نه فطرى نه اكتسابى آن جسم است و ما بكمال اينجا علم و قدرت و ارادت و حيات ميخواهيم .\r\nسرّ بدانك وجود واجب الوجود اول است از براى آنك وجود جملهء موجودات مفتقر بوجود اوست بس اول باشد و از آن روى كه وجود او مفتقر بوجود غير نيست اولى و اشرف است و وجود او سبب و علت وجود موجودات است و جمله موجودات در وجود يا در كمال وجود محتاج‌اند بوى و عقل اول در وجود محتاج اوست اما در كمال وجود محتاج نيست و نفس در وجود و كمال وجود محتاج است اما در وجود محتاج واجب الوجودست و در كمال وجود او را آلتى بايد تا به آن آلت كسب كمال كند و آن جسم است و آلت جسمانى .\r\n\r\nكلمه دوم [ ( مقولات ) 
  ]\r\nهر چه موجود است يا در وجود موقوف هيچ چيز نيست آن واجب -\r\n\r\n","description":"","footnote":"","page_name":" 163 ","page_number":203},
  {"content":"\r\n\r\nالوجود است يا موقوف است بر چيزى ديگر آن ممكن الوجود است و ممكن الوجود يا قائم است بنفس خود يعنى وجود او تبع وجود ديگرى نيست آن جوهرست و يا قائم نيست بذات خود بلك قيام او به چيزى ديگرست آن اعراض است .\r\nو جوهر پنج است زيرا كه جوهر يا مجرد است از مادّه و آن عقل است و يا مجرد نيست اگر مجرّد نيست از ماده يا تصرّف مىكند و آن نفس است و اگر نميكند يا محل است و آن هيولى است و يا حال است و آن صورت است و يا مركب است از هر دو و آن جسم است اما عرض نه است .\r\nاول كم است يعنى چندى و آن بر دو قسم است .\r\nيكى كم متّصل و آن يا طول است و بس و آن را خط خوانند و يا طول است و عرض با هم و آن را سطح خوانند و يا طول و عرض و عمق است با هم و آن را جسم تعليمى خوانند\r\nدويم كم منفصل است و آن عدد است و آن يا زوج است يا فرد .\r\nدوم كيف است يعنى چگونگى و آن كيفيّات نفسانى است و آن ادراك و تحريك است و ادراك يا ادراك كليات است و آن علم و جهل و ظن است يا ادراك جزئيات است و آن مسموعات و مبصرات و مذوقات و مشمومات و ملموسات است امّا محسوس بقوّت بينائى روشنى و تاريكى است و رنگهاء گوناگون و محسوس به قوت شنوائى حرف و صوت است اما محسوس بقوّت ذوق طعم است و آن نه است حلاوت و حموضت و عفوصت و ملوحت و مرارت و دسومت و قبض و عذوبت و تفاهت و محسوس بقوّت بويائى بوى خوش و ناخوش است و محسوس بقوّت لمس گرمى و سردى و ترى و خشكى و سنگى و سبكى و سختى و نرمى است .\r\nسه‌ام اين است يعنى بودن چيزى در جائى و هيچ چيز در يك زمان در دو مكان نباشد و دو چيز در يك زمان در يك مكان نباشد پس هر چيزى كه در يك زمان در مكانى باشد حصول او را در زمان دوم در مكانى ديگر حركت خوانند و در مكان اوّل سكون و دو جوهر كه در دو مكان باشند اگر ميان ايشان سومى گنجد افتراق خوانند و اگر سومى نگنجد اجتماع .\r\nچهارم متى است يعنى بودن چيزى در زمانى چنانك بودن موسى و عيسى در زمانى\r\n\r\n","description":"","footnote":"","page_name":" 164 ","page_number":204},
  {"content":"\r\n\r\nپنجم اضافت است يعنى بودن به نسبت با چيزى ديگر بالا و زير و پدر و پسر .\r\nششم ان يفعل است يعنى اثر كردن چيزى در چيزى .\r\nهفتم ان ينفعل است و آن موصوف شدن چيزى به چيزى بود چنانك مىبود و آن پذيرنده مىشود و پذيراندن ان يفعل است و پذيرا شدن را ان ينفعل خوانند .\r\nهشتم ملك است و آن گرد بر آمدن چيزى بود مر چيزى را چنانك محيط به حركت محاط نقل كند مانند پيراهن و انگشترى و نعلين .\r\nنهم وضع است و آن پديد آمدن نسبت اجزاء چيزى بود با چيزى ديگر يا - باجزاى خود چنانك ايستادن و نشستن است و جمله ممكنات درين اقسام داخل‌اند و حكما اين را مقولات عشر خوانند و اللّه اعلم .\r\nسرّ بدانك عقل ده است نه عقول افلاك نه‌گانه كه بحسب هر فلكى يكى اثبات كرده‌اند .\r\nدهم عقل فعال است و آن عقل اخير است كه نفوس انسانى را از قوت بفعل مىآورد و نسبت او با انسان چون نسبت آفتاب است با قوّهء باصره يعنى همچنانك آفتاب چون بر اجسام تافته مىشود الوان ديده شود همچنين چون اثر اين عقل بر متخيّلات و موهومات و محفوظات و بديهيات تافته شود علوم و معارف مدرك گردد و ذاتى و عرضى دانسته شود .\r\n\r\nكلمهء سه‌ام [ ( تقسيم اجسام ) 
  ]\r\nجسم يا بسيط است يا مركب بسيط آن بود كه از اجسام مختلف بديد آمده نبود مركب آن بود كه از اجسام مختلف پديد آمده بود چون نباتات و حيوانات و معادن و جسم بسيط يا علوى است و آن افلاك است و كواكب و يا سفلى است و آن عناصر چهارگانه است و مركب سه است معادن و نبات و حيوان و حكما افلاك و كواكب را آباء خوانند و عناصر اربعه را امهات خوانند و مركبات سه‌گانه را مواليد خوانند و ترتيب افلاك نه‌گانه چنين است .\r\nاول فلك قمر است به جهت آنك او جمله كواكب را مىپوشاند و هيچ كوكبى او را نپوشاند الا سايه زمين پس گفتند او بر فلك اول است و عطارد ما فوق خود را مىپوشاند\r\n\r\n","description":"","footnote":"","page_name":" 165 ","page_number":205},
  {"content":"\r\n\r\nو قمر را نمىپوشاند گفتند كه او بر فلك دوم است و همچنين عطارد زهره را مىپوشاند و زهره را ديده‌اند مانند خالى بر روى آفتاب پس گفتند آفتاب بر فلك چهارم است و بالاء او مرّيخ و بالاء مرّيخ مشترى و بالاء مشترى زحل و بالاء زحل فلك البروج كه باقى كواكب آنجا اثبات كرده‌اند و گفتند كه قمر هر ماهى دورى كند و عطارد و زهره و آفتاب هر سال دورى كنند و مرّيخ در قرب يك سال و نيم و مشترى در قرب دوازده سال و زحل در سى سال و فلك البروج در سى و شش هزار سال پس اين فلك كه جمله افلاك و كواكب را در يك شبانه روز ميگرداند نشايد كه در اندرون جمله افلاك باشد زيرا كه تحريك جسم صغير مر جسمى را كه چندين هزار بار از وى بزرگتر بود شنيع مىنمود پس گفتند بالاء جمله افلاك است و آن را فلك اطلس خوانند و بر آن هيچ كوكب اثبات نكرده‌اند .\r\nاما ترتيب عناصر چهارگانه خاك زير حمله عناصر است زيرا كه بر سر آب قرار نميگيرد و هوا بر بالا و آب است زيرا كه آب بر بالاء هوا قرار نميگيرد و آتش بالاء هواست زيرا كه شعله آتش روى بر بالا دارد و شهاب را بر بالاء هوا بينند .\r\n\r\nكلمه چهارم [ ( عظمت عرش ) 
  ]\r\nبدانك هيچ جسمى عظيم‌تر از فلك اعظم نيست و صاحب شريعت آن را عرش خوانده است قوله تعالى  هُوَ رَبُّ الْعَرْشِ الْعَظِيمِ  و او جمله افلاك را از مشرق بسوى مغرب بگرداند و از مغرب بسوى مشرق ببرد در يك شبانه روز و او را جسم كل خوانند و مركز او را مركز عالم خوانند و زمين بجاى مركز اوست و جمله اجسام عالم در اندرون اوست مانند زردهء بيضه در اندرون بيضه و اوحى ناطق است و جنبش او و جمله افلاك بطبع نيست كه اگر بطبع بودى بايستى كه برسيدى و او بهر نقطهء كه برسد از آن مفارقت مىكند پس بايد كه بارادت باشد و ارادت و حركت او بايد كه از براى سفليات نباشد زيرا كه اشرف از براى اخس نجنبد پس بايد كه جمله افلاك را حركت و ارادت از براى امر كلى و معشوق علوى باشد پس بايد كه چنين حركت بنفس باشد و از براى معشوق كه عقل است باشد پس بايد كه ايشان را نفس باشد و عقل باشد و نفس اين فلك را نفس كل خوانند و لوح المحفوظ خوانند از چه از آنك هرچه\r\n\r\n","description":"","footnote":"","page_name":" 166 ","page_number":206},
  {"content":"\r\n\r\nبود و هست و باشد او را معلوم و مصور است و عقل او را عقل اول و عقل كل خوانند و قلم الهى اوست و او اول چيزى است كه بارى تعالى ايجاد كرده است بىواسطه چنانك پيغمبر عليه الصلاة و السلام مىفرمايد كه اول ما خلق اللّه القلم و جاى ديگر ميفرمايد كه اول ما خلق اللّه العقل پس اگر قلم و عقل هر دو يكى نباشد لازم باشد كه دو چيز اول باشد و اين محال است و گفته‌اند كه امر الهى بمثابه يد است و عقل اول بمثابه قلم و نفس اول بمثابه حروف كتابت است و جز اين فلك باقى همه افلاك از مغرب بمشرق مىگردند .\r\n\r\nكلمه پنجم [ ( افلاك و حياة و نطق آنها ) 
  ]\r\nاشارت رفت بانك جمله افلاك حىّ ناطق‌اند اكنون بايد كه معلوم گردد كه عناصر چهارگانه هيچ‌يك حيوة ندارند از جهت انك آتش در غايت گرمى است و هوا در غايت سردى و آب در غايت ترى و خاك در غايت خشكى و ايشان از اعتدال دوراند و حيوة در جائى فرود آيد كه او را اعتدال باشد پس چون افلاك بگردد شعاع كواكب عناصر را با هم بسر شد و آن شعاع و حرارت در وى قرار گيرد و او را پرورش ميدهد تا روح نباتى از واهب الصور كه عقل فعال است بواسطه فيض الهى قبول كند و چون اعتدال زيادت مىشود روح نباتى كه نزديك بود به حيوان قبول كند چنانك درخت خرما دارد كه به چندين چيز به حيوان ماند و اگر اعتدال زيادت شود روح حيوانى قبول كند و اول حيوانى كه پديد آيد نيك ناقص باشد چنانك كرمهاء زمين كه بعضى آنست كه جز حسّ لمس ندارد و بعضى آنست كه جز خيال ندارد تا بحيوانى رسد كه در كياست نزديك بود به انسان و چون اعتدال زيادت شود چنانك باعتدال حقيقى نزديك گردد باعتدال روح ملكى قبول كند و اين روح در بلادت و كياست مختلف‌اند با جماعتى چنان پيوندد كه طبيعت ايشان نزديك بود بطبع حيوان غير - ناطق و جماعتى چنان شوند كه فيض اول بىواسطه قبول كنند و اينجا مبدء و معاد بهم پيوندد و سلسله موجودات سرّ با هم آرد و خلق بامر پيوندد و اللّه اعلم .\r\nسرّ - بدانك در مبادى مرتبه اول عقل است و آن عقل فلك اول است تا عقل فعال و مرتبه دوم نفس است و آن نفس فلك اول است تا ديگر افلاك و مرتبه سه‌ام هيولى\r\n\r\n","description":"","footnote":"","page_name":" 167 ","page_number":207},
  {"content":"\r\n\r\nاست و آن هيولى فلك اول است تا عناصر و مرتبه چهارم صورت است و آن صورت فلك اول است تا عناصر و مرتبه پنجم جسم است و آن جسم فلك اول است تا جسم عناصر چهارگانه پس مرتبه معادست و مرتبه مركبات و اول تركيبات تركيبى بود كه زود منحل شود و بسيارى نماند چنانك تركيب ابرها و بادها و شهب و آن را آثار علوى خوانند و دويم تركيبى باشد كه مدتى بماند اما حيوة و نمو ندارد و آن تركيبات معدنى است چنانك زر و نقره و زيبق و كبريت و سه‌ام تركيبى باشد كه نمو و توليد مثل باشد او را اما حيوة ندارد و اين نباتات است و چهارم تركيبى است كه نموّ و حيوة دارد اما عقل و نطق ندارد و اين حيوانات غير ناطق باشند و پنجم آنست كه نموّ و حيوة و نطق و عقل دارد و آن انسان است و اين نهايت معادست و سدرة المنتهى است و جمله چيزها به او ظاهر شود و از اينجاست كه گفته‌اند اول العلم آخر العمل و پيغمبر صلّى اللّه عليه و آله و سلّم گفت كنت نبيا و آدم بين الماء و الطين و انا اولهم خلقة و آخرهم بعثا\r\n\r\nكلمه ششم [ ( قوه ادراك و تحريك ) 
  ]\r\nبدانك آدمى را دو قوّت است يكى قوّت ادراك و دوم قوّهء تحريك و قوّت تحريك اگر بسوى جذب منفعت بود آن را شهوت خوانند و اگر بسوى دفع مضرت بود آن را خشم خوانند و اما قوت ادراك بر دو قسم است يكى ادراك ظاهر است و آن پنج است بينائى و شنوائى و بويائى و چشيدن و بسودن\r\nدوم ادراك باطن است و آن نيز پنج است .\r\nاول را حس مشترك خوانند و اين قوتى است در مقدم دماغ نهاده و محسوسات پنج‌گانه در وى جمع شوند آنگه مدرك گردند و او را حس مشترك از بهر آن خوانند كه او مشترك است ميان حواسّ ظاهر و حواسّ باطن و تا در وى منطبع نشود محسوس نگردد زيرا كه چون به دو چشم صورتى دريابند صورتى از آن وى در يك حدقه حاصل گردد و همان صورت در حدقه ديگر حاصل گردد پس اگر اين هر دو صورت در حسّ مشترك با هم برسند و متّحد نشوند بايستى كه يك چيز را دو ديدى چنانك احول ميبيند و همچنين در قوه سمع و اينجا بحثى است مطول كه لايق اين مختصر نيست .\r\nدويم خيال و او نگه‌دارنده صورتهاست كه حس مشترك درمىيابد و او بمثابه\r\n\r\n","description":"","footnote":"","page_name":" 168 ","page_number":208},
  {"content":"\r\n\r\nخزانه حس مشترك است و گويند كه او را ادراك نيست بلكه حفظ است و بس و چون چيزى از بصر غايب شود صورت آن چيز در وى بماند و اگر نه چنين بودى مردم چون كسى را بديدى ندانستى كه او را بار ديگر ديده است .\r\nسيوم وهم است و او ادراك معانى كند ازين صورتها كه در خيال است چنانك برهء گوسفند شفقت مادر ادراك كند و سوى او گريزد و دشمنى گرگ دريابد و از او بگريزد و اين قوت بجاى عقل است در حيوانات غير ناطق .\r\nچهارم حفظ است و او نگاه‌دارنده اين معانى است كه وهم دريافته است و او را ادراك نيست بلكه بمثابت خزينه است مر وهم را .\r\nپنجم قوت متخيّله و او قوّتى است كه اين معانى را با يكديگر تركيب مىكند - و او را اگر وهم استعمال كند متخيّله خوانند و اگر عقل استعمال كند متفكّره\r\n\r\nكلمه هفتم [ ( مراتب عقل انسان ) 
  ]\r\nبدانك عقل انسانى سه مرتبه دارد اول عقل هيولانى است ساده كه در وى هيچ صورتى نيست مانند آتيه مصقّل و دوم عقل بالملكة است كه در وى اوليّات و محسوسات و وجدانيات حاصل شده باشد .\r\nسوم عقل بالفعل است كه بعد از تأليفات و تركيبات ميان اوليّات و بديهيّات حاصل شده باشد و آن را علوم كسبى خوانند پس اگر كسبيّات مشاهدت افتد و مبدء و معاد مصور شود و عالم كه در معرفت صانع است معقول گشته بود چنانك او را شكى و شبهتى در آن نمانده باشد و جمله در آن حاضر باشد آن را عقل مستفاد خوانند و او مخدوم مطلق است و مطلوب و مقصود اوست و باقى قوى خادم وىاند و اول خادم كه او راست قوّت متفكّره است و قوّت متفكّره را قوت متخيّله خدمت مىكند و وهم اين هر دو را خدمت مىكند و حافظه و خيال خدمت وهم ميكنند و حس مشترك اين هر دو را خدمت مىكند و حافظه و حواس پنج‌گانه خادمان حس مشترك‌اند و اينهمه را عقل عملى خدمت مىكند از جهت آنك عقل علاقه‌ايست بدنى از بهر تكميل قوت نظرى و عقل عملى مدبّر اين علاقه است لكن قوّت تحريك خدمت عقل عملى مىكند و عضلات خادم قوّت محرّكه‌اند و جمله قواى حيوانى را قواى نباتى خدمت ميكنند و رئيس\r\n\r\n","description":"","footnote":"","page_name":" 169 ","page_number":209},
  {"content":"\r\n\r\nو مخدوم قواى نباتى مولّده است و ناميه خدمت او مىكند و غاذيه خدمت ناميه مىكند و هاضمه و دافعه و جاذبه و ماسكه خادم قوه غاذيه‌اند و حرارت و برودت و رطوبت و يبوست خادم قواى طبيعىاند و اينجا قوّت نباتى فانى گردد و بعد از آن اجسام‌اند و قريب‌ترين جسم روح حيوانى است و آن بخاريست كه از لطافت خون حاصل شود و مركب او خون است و مجراى خون عروق و شرائين است و منبت عروق سواكن جگر است و منبع روح طبيعى هم جگرست و اين روح از جگر بعروق سواكن و بجمله اعضا ميرسد و قوت جذب و هضم و مسك باعضا مىرساند و اما منبت عروق ضوارب يعنى رگهاء جنبده دل است و منبع روح حيوانى هم دل است و اين روح در عروق ضوارب بجمله اعضاء ميرسد و حيوة حيوانى باعضا مىبخشد و اما منبت اعصاب دماغ است و منبع روح نفسانى هم دماغ است و روح نفسانى بسبب اعصاب بجملهء اعضا ميرسد و اعضا را حس و حركت مىبخشد .\r\nسرّ - حواس ظاهره بمثابه مشكاة است همچنان يا روزن و دربچها و حواس باطن بمثابه زجاجه است همچنان با صفا و لطافت و عقل بمثابه مصباح است همچنان روشن و نورانى .\r\nسرّ - بدانك عرش در عالم بمثابه دل است و كرسى بمثابه دماغ همچنان كه دل ساده و صافى است عرش همچنان لطيف و ساده است و بر وى هيچ ستاره اثبات نكرده‌اند و ستارگان غير سبعه سياره جمله بر كرسىاند و همچنان كه تعلق روح به دل است و استوا و استقرار و استعلاء بر وى همچنين تعلق بارى تعالى بعرش است و استعلا و استوا و استولى بر آنجاست لكن همچنانك مظهر افعال ايزدى بسبب دوران كواكب در بروج كرسى است و ثبات وى بر آنجاست و اين شعاع كواكب كه بر عناصر تافته مىشود و اين طينت و عناصر را با هم مىسرشد بمثابه تخمير است و رسيدن مزاج از معادن بنباتات و از نباتات به حيوانات و از حيوانات به انسان و از انسان بعقول و از عقول بنفوس و اتصال بعالم ملكوت بضرورت بمثابه صبح است و اين وصول بچهل طور برمىآيد كه تفصيل آن مشكل است و لايق اين مختصر نيست بمثابه چهل صبح است\r\n\r\n","description":"","footnote":"","page_name":" 170 ","page_number":210},
  {"content":"\r\n\r\nو همچنانك نفس انسانى گاهى بمعقولات مشغول است و گاهى بحواس باطن و گاهى بحواس ظاهر و تجلى او درين مراتب سه‌گانه على سبيل التدريج هميشه مىباشد گاهى از علو معقولات بسفل محسوسات ميرسد و گاهى از سفل محسوسات بعلو معقولات ترقى مىكند همچنين بارى تعالى تجلّى كند از عرش بعقول و نفوس فرو مىآيد تا بعقول و نفوس عالم دنيا رسد بلك باشد كه با روح جزوى و شخصى پيوند و از وى با حسّ مشترك منعكس شود و مشاهدت افتد و اين را در عالم مكاشفات تفصيل تمام است .\r\nسرّ - اگر مردم تأمل كنند در وقت انفتاح بصر معلوم گردد كه اول چيزى كه بيند واجب الوجود بود تعالى و تقدس از جهت انك چون شخصى مثلا شخصى را ديد اول لون او را درنيافته ديده نشود و پيش از آن بايد كه هواء صافى ديده باشد و بعد از آن ضوء و روشنائى را دانسته باشد و پيش از آن جسمى مخصوص را و پيش از آن جسمى عام را و پيش از جسم عام وجود مخصوص را و پيش از وجود مخصوص وجود مشترك را و پيش از وجود مشترك وجود عام شامل را و پيش از وى وجود مطلق و هستى مطلق دريافته باشد و هو المطلوب .\r\n\r\nكلمه هشتم [ ( خيريّت وجود ) 
  ]\r\nبارى تعالى منبع خير است و از وى هيچ شر فائض نشود و بلك هر چه او ايجاد كرده است همه خير است و شرّ در طريق خير افتاده است چنانك در - آفريدن آتش و آب خير تمام است اول آنك ايشان اجزاء عالم‌اند و دوم آنك اجزاء تراكيب مواليدند سه‌ام آنك مكمل علت غائى بعض مواليداند چنانك آتش را در طبخ و تشويه و نضج و اضاءت در قناديل و مصابيح و همچنين در آب و هوا و خاك منافع بسيار است چنانك بتفصيل آن را شرحهاء مطوّل بايد لكن بتأمل بيشتر معلوم گردد .\r\nو همچنين در آفريدن آهن و قوت غضبى و شهوى منافع بيشتر از آن است كه به اين قدر تحرير تفصيل توان كرد پس اگر وقتى كسى در آب غرق شود يا چيزى در - آتش سوخته گردد يا بآهن مجروح گردد بگويند كه اين شرّ است بلك اين افعال لازمهء ذات اوست و وجود ذات او بىاين لوازم محال است پس معلوم شد كه شرّ در طريق وجود بعضى موجودات است .\r\n\r\n","description":"","footnote":"","page_name":" 171 ","page_number":211},
  {"content":"\r\n\r\n\r\nكلمه نهم [ ( اثبات تجرّد نفس ) 
  ]\r\nروح طبيعى مركب روح حيوانى است و روح حيوانى مركب روح نفسانى است و حرارت و رطوبت و يبوست و برودت مركب روح طبيعى است و ميل حرارت بدل است و ميل رطوبت بجگر و ميل هر دو چنانك باعتدال نزديك باشد بدماغ است و مركب قوّهء غضبى حرارت است و مركب قوّه شهوى رطوبت است و مركب قوّهء نفسانى رطوبت و اعتدال دماغ است و قوه غضبى را نفس سبعى خوانند و نفس امّاره و قوّهء شهوى را نفس بهيمى و نفس لوامه خوانند و قوّت نفسانى كه مخصوص است به انسان نفس مطمئنه و نفس ملكى خوانند و دو قوت حاكم‌اند يكى قوت عقلى دوم قوّت وهمى و هرگاه كه قوت غضبى و شهوى در فرمان وهم باشند فعلى كه ازيشان صادر مىشود افعال شيطانى باشند و اگر در فرمان عقل باشند افعال ايشان افعال ملكى باشد و گويند ابليس قوت وهم است كه او هرگز فرمان عقل نبرد و در فرمان او نيايد و آدمى را هرگز مطيع نگردد بخلاف قواى نباتى و حيوانى كه همه مطيع آدمىاند و سجده آدمى كردند .\r\nسرّ - بدانك هر عملى كه عقل و نفس اول را معلوم گشت يعنى در لوح محفوظ مكتوب و منقوش و مصور است آن را قضاء الهى خوانند و هر چه سال بسال و ماه به ماه و روز بروز و ساعت بساعت پديد مىآيد كه در لوح است آن را قدر خوانند و قدر موافق قضا باشد اما باشد كه موافق ارادت اول نبود چنانك ميگويد  وَ لا يَرْضى لِعِبادِهِ الْكُفْرَ  و باشد كه موافق او نبود چنانك فرمود ايمان آوريد نياوردند .\r\nسرّ - اگر خواهى كه چيزى از نفس خود تصوّر كنى و خود را دريابى بايد كه خود را فرض كنى در حالتى چنانك جمله اعضاء خود را فراموش كنى و جمله عوارض را از گرمى و سردى و رنج و راحت چنانك هيچ نبينى و نشنوى و نگوئى آن چيز كه در آن وقت به آن درمىيابى آن چيز حقيقت و ماهيت تو باشد و تو آن باشى و در وقتى كه از سر خشم گوئى كه من چنين كردم با من چنين گفتم آنچه تو به من اشارت كنى توئى تو آن باشد و اگر خواهى كه عالم قدس را دريابى بايد كه در وقت آنك مردم جمع شده باشند چنانك در جنگ وعيدها و هياهوى مردمان و آواز طبل و كوس\r\n\r\n","description":"","footnote":"","page_name":" 172 ","page_number":212},
  {"content":"\r\n\r\nبرآمده باشد در آن وقت تأمل عالم ملكوت و جبروت كن عظيم ذوقى دريابى و باشد كه در وقت اسب دوانيدن فرض كنى كه هرچه هست همه را ترك كردم و خود را مجرّد به حضرت الهى ميبرم هم ذوق تمام دريابد و هرچه در خيال و وهم خود را بيند خود را در عالم ملكوت ديده باشد درين وقت توجه عالم قدس كند موسى وار در كوه طور در مناجات باشد و اگر بعقل اخير پيوندد جبرئيل را عليه السلام دريافته باشد و اگر بعقل اوّل پيوندد در طريق متعدد معراج عرشى دريافته بود و همچنين اگر از عالم وهم بعالم غضب و شهوت آيد اگر بشهوت پيوندد از جمله بهايم باشد و اگر در غضب واقع شود از جمله سباع بود .\r\n\r\nكلمه دهم [ ( وجود ذهنى و عينى ) 
  ]\r\nبدانك هر چيز را كه هست او را وجودى مادى هست و وجودى صورى هست و آنچه در عقل و ذهن آدمى باشد از موجود صور باشد نه ماده مثلا در عقل صورت انگشترى باشد امّا نفس انگشترى در عقل نبود و آنك بيند صورت را بيند نه ماده را و آدمى را همچنان كه صور موجودات مصور است صورت وجود خود مصور است و اگر اين تصور بر طريق حكمت و تشريع باشد در غايت كمال بود بس چون نفس را مفارقت افتد او را معلوم گردد كه او را مفارقت است كه « الناس نيام فاذا ماتوا انتبهوا » بس نفس مردم دريابد كه او مرده است و چون او بدانست كه مرده است خود را بديد در صورتى بيند كه خفته خود را مىبيند كه النوم اخ الموت بعد از آن علم و افعال او يك يك ياد مىآيد هر فعلى كه ملكى بود مناسب او بود و از آن روح و راحت بيند و هر فعلى كه وهمى و شيطانى بود او را از آن ترس و نفرت باشد و عبارت از اول بهشت است و از دوم دوزخ و درين موضع اين تفصيل مختصر تمام است و ازينجا حشر و نشر معلوم گردد .\r\nسرّ - بدانك تكليف خداى تعالى بنده را به تكليف آدمى نماند بندهء خود را بلك به تكليف طبيب ماند رنجور را بس اگر رنجور موافقت قول طبيب كند و آنچه طبيب فرمايد كه كن آن كند و آن چه طبيب گويد كه مكن نكند صحّت يابد و اگر بر -\r\n\r\n","description":"","footnote":"","page_name":" 173 ","page_number":213},
  {"content":"\r\n\r\nخلاف كند هلاك گردد پس بنده همچنين اگر موافقت قول بارى تعالى و قول رسول صلّى اللّه عليه و آله و سلّم كند نجات يابد و اگر نه هلاك گردد نعوذ باللّه من الهلاك و صلى اللّه على محمد و آله و صحبه اجمعين الطيّبين الطاهرين تمّ المختصر الذي الفه الامام اثير الدين الابهرى .\r\n\r\n\r\n","description":"","footnote":"\r\n تنقل فلذات الهوى فى التنقل * ورد كل صاف لا تقف عند منهل \r\n و فى الارض احباب و فيها منازل * فلا تبك من ذكرى حبيب و منزل \r\n سرجه آرانى بدستار اى پسر * گر توانى دل بدست آر اى پسر \r\n اين غم و درد كه در جان و دل زار من است * يادگارست كه از يار جفاكار من است \r\n دو قدم بيش نيست راه ولى * تو در اول قدم همىمانى \r\n برنگى شو كه رنگى برنگيرد * سواد الوجه فى الدارين اين است \r\n","page_name":" 174 ","page_number":214},
  {"content":"\r\n\r\nبسم اللّه الرّحمن الرّحيم\r\n\r\n[ رساله دهم 
  ] شرح رسالة الطير يا الشبكة و الطير\r\nكثرت التماس دوستان از من مرا دلير گردانيد بر شرح كردن رسالت طير از املاى ملك الحكماء و الفضلاء شيخ رئيس ابو على بن سينا روح اللّه رمسه\r\nهل لاحد من اخوانى فى ان يهب لى من سمعه قدر ما القى اليه طرفا من اشجانى عساه ان يتحمل عنى بالشركة بعض اعبائها فان الصديق لن يهذب عن الشوب اخاه ما لم يصن فى سرائك و ضرائك عن الكدر صفاءه و انى لك بالصديق المماحض و قد جعلت الخلة تجارة يفزع اليها اذا استدعت الى الخليل داعية وطر و ترفض مراعاتها اذا عرض الاستغناء فلن يزار دقيق الا إذا زارت عارضة و لن يذكر خليل الا اذا ذكرت مأربة اللهم الا اخوان جمعتهم القرابة الالهية و الفت بينهم المجاورة العلوية و لاحظوا الحقايق به عين البصيرة و جلوا الوسخ و رين الشك عن السريرة فلن يجمعهم الا منادى الله\r\nهيچ‌كس را افتد از برادران من كه چندانى با من مساعدت نمايد و سمع خود را عاريت فرمايد بقبول سخن من تا من بر او عرضه كنم قصّه از آن دهان خود مگر آن كس اين سخن بحسن الظّن از من قبول كند چه هر چه دوست كه در سرّا و ضرّا صفا و مودّت را از كدورت فاسد صيانت نكند دوستى خويش را مزيّن و مهذب نگردانيده باشد از شوايب نوايب و كجا بدست آيد دوست خالص كه بر خلوص بودن او مطلع بود و بر حسن سيرت او واقف شود چه بيشترين دوستان از حقيقت دوستى معرض‌اند و دوستى ميان قوم تجارتى افتادست كه التفات نكنند بدان الا وقت حاجت و التجا نارند الا بضرورت و در حالت استغنا از آن فارغ باشند و تا عارضه حادث نشود زيارتى نكنند\r\n\r\n","description":"","footnote":"","page_name":" 175 ","page_number":215},
  {"content":"\r\n\r\nو تا در واقعه نيفتد ذكر دوستى بر خاطر نرانند الا قومى كه ميان ايشان جمعيّتى الهى و الفى معنوى افتاده باشد بمجاورتى علوى و حقايق را به چشم بصيرت ملاحظت كرده باشند و صدأ اخلاق ذميمه بمصقل رياضت جلا داده باشند و جمع نكند ميان اين چنين قوم مگر مناوى حق فى الجمله آن عذوبت كه الفاظ عرب را باشد خاصة در وقت نقل و تبديل لفظ عجم را نتواند بود اما شرح كردن از فوايد خالى نباشد .\r\nبدانك انواع انسان چنانك بصور ظاهر مختلف‌اند بمزاج و كيفيت و كميّت طباع مختلف باشند چون بكميّات اوضاع طبيعى و كيفيّات امزجه خلاف ظاهر گشت بضرورت اخلاق و عادات و عبارات متفاوت گردد و تفاوت بقاع از تأثيرات اجرام علوى و اسباب خوّاص طبيعى ظاهرست و مسامتات اجزاى سفلى با اجرام علوى از ثوابت و سيّاره در آن نوع از علوم رياضى مشروح است و معلوم چنانك اختلاف اجزاء اجسام جزوى كه مسامت اجزاء جسم كره اوست لا بد بدان تاثير متأثر مىشود و همچنين دگر باره از جزوى از اجزاى زمين كه مسامت كرهء مكوكب اعنى فلك البروج باشد بضرورت قابل آن صورت باشد كه مسامت باشد و بسبب قرب و بعد مسامتات تفاوت پيدا كند پس اختلاف اوضاع كرات مائله از اجزاء ارضى و آنچه عارض گردد از قرب و بعد و آنچه توابع اين اختلاف بود سبب اختلاف صور و طبايع و لغات و اخلاق و عادات بقاع و امم گردد به نسبت با بقاع به حكم آنك اختلاف اجزاء زمين سبب بود اختلاف بخاراتى را كه از آن زمين صاعد گردد چه بخار بقعه طبع رحم خود دارد پس اختلاف بخار سبب اختلاف هواى آن بقعه بود پس آب و هواى آن بقعه طبع بخار بقعه پذيرد پس اختلاف اوضاع كرهء اول و كرهء مكوكب و غير آن اسباب حقيقى باشند و آبها و بخارها اسباب وسايط تا از اين دو جنس اسباب طبيعت نشوء و ظهور انواع نبات و حيوان و غير آن كند و اطلاق عنان در شرح و بيان اين باب ما را ازين مقصود بازدارد مساق اين حديث آنست كه چون تفاوت در آب و هوا و ارض و مزاج نبات و اغذيه بقاع بدانى دانى كه نطفهء هر نوع از حيوان موافق هوا و آب و ارض او باشد و چون بتدقيق نظر كنى نيك دانى كه نطفهء هر شخصى از اشخاص حيوان خاصّه موافق طبع خاص و مناسب\r\n\r\n","description":"","footnote":"","page_name":" 176 ","page_number":216},
  {"content":"\r\n\r\nمزاج او باشد پس چون امزجه مختلف بود اخلاق و اصوات تبع مزاج بود پس اسباب برين و اسباب وسطى لا يزال محرّك و مربّى اشخاص نبات و حيوان باشد و مكمّل ذوات آن و غير آن بشرايط استعدادات هر شخصى على حده تا حدّ امكان و منتهى قبول آن ذلك كله بتقدير العزيز العلم الذي  لَيْسَ كَمِثْلِهِ شَيْءٌ وَ هُوَ السَّمِيعُ الْبَصِيرُ  .\r\nو چون اين باب نيك روشن شد بدانستى كه هر چه آن را نشؤ و نماء باشد آن را اوّلى و وسطى و آخرى باشد و جزويّات كميّات و كيفيّات اوضاع به نسبت با اوضاع اسباب ميان اين سه حد نهايت ندارد پس صور نيك و بد در پى درجات بسيار افتد و صورتهاى نيك معتدل ميان نيك و بد بسيار افتد و صورت نيك بغايت چنانك نادر باشد بهر وقت افتد و صورتهاى ركيك و بد و ناچيز بغايت بسيار افتد مقصود ازين آنست كه بدانى كه نادر باشد شخصى كه او را بقوّت استعداد ذاتى اخلاق حسنه و ملكه فاضله در به دو نشؤ و نما حاصل آيد بطبع و جبلّت ذات ما بقى آن باشد كه استعداد ذات ايشان در قوّت باشد باكتساب حاصل آيد بىرياضت و رنج و كسب قوة ملكه فاضله روى ننمايد و استعداد تمام مقام حدّ اوسط باشد و بقياسات باشند از مردمان كه بقوّة حدس باندك مايه نظر بحدّ اوسط بازخورند و نتيجه كه مطلوب باشد ذات نفس را حاصل آيد تا در علم و عمل باندك مدتى فاضل گردد در هر نوع علم كه طالب آن باشد و باشند از مردمان كه تا صورت و وضع قياس ايشان را تقرير نكنند و بر استخراج وضع و حمل و حد اوسط ارشاد نيابند نفوس ايشان از ادراك نتيجه قاصر باشند و قومى باشند كه ازين جنس حديث در نفس ايشان هرگز تأثير نكند و نفوس ايشان قابل لطف كلام نباشد و اگر چه جهد كنند چون معلوم شده است بعقول تجربى كه مزاج قابل تبديل است بتدبير و تدريج خلق تبع مزاج باشند قابل تبديل بود غرض ازين تشبيب آنست كه چون افعال جميله و علوم حقيقى موقوف بر حصول استعدادست و استعداد در قوّت است و اين لطافت از قوّت بفعل آوردن ممكن است و اين امكان موقوف است بر شرايط .\r\nمردم آن باشد كه به شرط هر كار چنانك واجب است قيام كند تا آن كار او را مسلم گردد و چون آدمى اشرف حيوانات است ستور وار عمر بسر نتوان برد آدمى را\r\n\r\n","description":"","footnote":"","page_name":" 177 ","page_number":217},
  {"content":"\r\n\r\nاز آدمى ناگزير بود در مدّت حيوة بدن پس مخالطت و مصاحبت مراتب بايد كه باشد تا از ستور فرقى پيدا شود و با هر نوعى از انواع مردم بطريقى ديگر زندگانى بايد كرد چون اهل و ولد و خدم و عبيد و قرابات و حيوان و بلدى و قروى و اماثل و صدور و حكام و ولاة و اصدقاء و اخوان و غير ايشان به حكم آنك بعضى ازين اقوام سباع الناس باشند و بعضى بهايم الانس و شياطين الانس و وحوش الانس و بعضى بطباع و اخلاق و عادات و مروّات انسانى نزديكتر و دور تر چون شرح تفاوت اسباب و حصول اخلاق تمهيد كرده شد لازم آيد ازين دعاوى دواعى كه انسانيت محض غريب بايد كه باشد و هر كس را استعداد قبول الطاف نباشد و چون استعداد نباشد اخلاق جميله نباشد و اگر نيز قومى به حكم عادت و جلادت اخلاق ظاهر مزيّن و متناسب دارند و بواطن ايشان از انكار و بلادت و عمى خالى نبود و لكن چون به نزديك عاقل سخن گفتن آغاز كند هيئات نفس او در كيفيّت صفا و كدورت استعداد بضرورت ظاهر گردد المرء مخبوء تحت لسانه « 1 » پس هر شخصى را آن شرف و مرتبت نباشد كه دوستى عقلا و حكما و و فضلا را بشايد و نادر باشد كسى كه نفس او مستعد قبول الطاف باشد و عجب آنست كه آدمى صورت چنان مىپندارد كه مستعد جزوى نيست و اگر عاقل آينه فرا روى دارد صورت بد خود را در آئينه صافى خوب بيند و صورت خود به چشم خود سخت نيكو بيند و حكما گفته‌اند هر كه بجهل نفس خود عارف بود او را جاهل مطلق مخوانيد بل جاهل آنست كه بجهل خود جاهل است و چون بر وى عرض كنى كه در چشم تو رمدى يا سبلى هست بانكار و عداوت و خشم مقابل كند و نيز كينه در دل گيرد و سخن عاقل\r\n\r\n\r\n","description":"","footnote":"\r\n( 1 ) - از كلمات قصار حضرت مولاى متقيان امير المؤمنين عليه السلام است آدمى مخفى است در زير زبان\r\n تا مرد سخن نگفته باشد * عيب و هنرش نهفته باشد \r\n چو در بسته باشد چه داند كسى * كه جوهر فروش است يا پيله‌ور \r\n","page_name":" 178 ","page_number":218},
  {"content":"\r\n\r\nبغرض شنود نعوذ بالله من شرور هؤلاء القوم « 1 »\r\nو بضرورت چون دو صاحب خلق و استعداد با يكديگر مصاحبت كنند بعاقبت ميان ايشان الا وحشت نبود چه لا بد يكى مصيب باشد و ديگر مخطى و اگر مخطى خود را مخطى دانستى خود مصيب بودى و وحشت مايه نگرفتى و كامل عقل كسى باشد كه بقصور و عجز ادراك خود معترف شود و هركجا كمال عقل مستعد بود ازين همه دواعى استغنا دهد .\r\nپس از اين روى دوست آن باشد كه باسباب كلى و جزوى ميان ايشان تناسبى باشد طبيعى سماوى و ارضى و اين اتفاقى باشد نه اكتسابى و مصداق اين حديث قوله صلى الله عليه و آله الارواح جنود مجندة فما تعارف منها ائتلف و ماتنا - كرمنها اختلف\r\nاما اكتساب تبع اين اتفاق باشد اگر بنادر افتد ميان دو شخص مثل اين مناسبتى چنانك اين طالب امور معنوى باشد آن ديگر همچنين طالب باشد هم بر آن هيأت كه اين ادراك تواند كرد او نيز ادراك كند آنچه اين را روى نمايد باز و كشف كند آنچه اين را كشف شود بر آن اظهار كند اين صيقل عقل آن شود آن صيقل عقل اين شود بمشاركت و معاونت يكديگر از قصور حضيض بذروهء كمال رسند اتّحاد\r\n\r\n\r\n","description":"","footnote":"\r\n( 1 ) - جهل بسيط و مركب دارد و اين اصطلاح مطلق و مقيد اگر كسى اقرار و اعتراف بنادانى دارد به دو اميدوار بايد بود كه روزى عالم شود چون بيمارى كه به پزشك رود و در مقام علاج بر آيد اما بيچاره آن بيمارى كه در آتش تب ميسوزد و طبيب را مسخره مىكند شاعر صحيح المشاعر قديمى نيكو گفته است .\r\n آن كس كه بداند و بداند كه بداند * اسب طرب از گنبد گردون بجهاند \r\n و آن كس كه بداند و نداند كه بداند * اولاش خر خويش به منزل برساند \r\n و آن كس كه نداند و نداند كه نداند * در جهل مركب ابد الدهر بماند \r\n","page_name":" 179 ","page_number":219},
  {"content":"\r\n\r\nعبارت از حال اين چنين دو شخص باشد هر عقل كه اين را معقول شود عقل آن هم بدان منفعل گردد و على الضد فى مثله در حصول لذت عقلى مساهم باشند اگر در عنصر عناصر جسم اين چنين دو شخص در ذرّات اجزا بتدقيق كيفيّات اوضاع اسباب كلّى و جزوى بىشك تفاوتى و تناسبى باشد و صورت ظاهر بر اين تفاوت گواهى دهد بعد از حصول كمال در ذوات نفوس آن تفاوت مضمحل گردد اختلاف باتحاد بدل شود كما قال عز من قائل  إِخْواناً عَلى سُرُرٍ مُتَقابِلِينَ  چون اين لذّات عقلى باشد در - موجودات وراى اين لذّات نيافريد است آفريدگار پس سزد اگر خواجه گويد جمع نكند ميان ايشان مگر مجاورت علوى و منادى ربّانى اما هر كه بيرون ازين يك نوع مردم باشد آن دوستى كه ميان ايشان باشد آن به عادت بود و صورت معاملت دارد كما تدين تدان و الايادى قروض كه نصّ كلام ايشان است در اين باب بلك عبوديّت ايشان معبود خود را هم اين ذوق دارد فكيف مصادقت با يكديگر .\r\nو قومى ديگر باشند كه مرتبت كم ازين گروه دارند در دوستى و آنچنان باشند كه خود را شرفى شناسند بر شريف و وضيع مردم و مردم عاقل و جاهل را سفيه گيرند تا از جهّال ناموس كار خود مىرانند و از عاقل بطريق افسوس جواهر نفيس مىدزدند و خود را بدان مزيّن ميگردانند و از آن بازارى ميسازند نزد عوام و چندان حماقت و وقاحت بر نفس ايشان مستولى باشد كه ظن برند كه اين عاقل بر هيأت نفوس ايشان مطّلع نيست و از خبث طبع و از دناءت و بىآلتى عقل او آگاه نيست « 1 » و كميّت و و كيفيّت مقدرت و استعداد بر او پوشيده مانده است و چنانك او در حيّز ظلمت بمانده است پندارد كه آنچه عاقل ميگويد همچنانك او ميگويد اعتماد او بر قال است چون سخن بگفت قول و فعل او مطابق و موافق خواهند شناخت و اگر بنزد عوام مكشوف گردد كه او از غير خود تلقينى يا تعليمى ستده است ناموس او بخواهند شكست و آب از روى او بخواهد رفت بتلبيس و بىشرمى خواهد كه عقل آموزنده و آفتاب چشمه\r\n\r\n\r\n","description":"","footnote":"\r\n( 1 ) - ان الكريم اذا خادعته انخدعا و لذا قال سيّدنا امير المؤمنين عليه السلام المؤمن غرّ كريم و المنافق خبّ لئيم\r\n","page_name":" 180 ","page_number":220},
  {"content":"\r\n\r\nرا بپوشاند نعود بالله من خذلان هؤلاء المكارين الجاهلين السفهاء فى عالم رب العالمين معلوم شد كه هر آن دوستى كه در راه حقيقت باشد نفس حق را آن واسطه باشد امور حقير را و به نزديك اين قوم مطلوب شريفتر از واسطه بود پس دوست نزديك اين گروه كم از آن مقصود حقير ايشان بود و شك نيست كه در نفس همچنين است اعنى مطلوب شريفتر از واسطه بود و واسطه كم از مطلوب بود و لكن نزد محقق مطلوب واسطه است من حيث الحقيقه و واسطه مطلوب لا جرم چون اين دقيقه بسبب غايت دقت پوشيده مانده است بر اكثر خلايق سرّ دوستى پوشيده مانده است لا جرم چون سرّ تصادق مخفى مانده است اين سرگشتگان چون از دولت مقصود و مطلوب حاصل نگردد بعداوت انجامد و از دوستى بىحقيقت دشمنى حقيقت روى نمايد . « 1 »\r\nو چون مقصود و غرض حاصل كنند بذات خويش استبداد نمايند و طريق استغنا سپرند و هميشه از دوست حساب تعب و مضرّت خويش برگيرند و حساب دوستان درين معنى از خود برگيرند كه تا آفت عام روى ننمايد دوست را نپرسند و زيارت نكنند و فى الجمله دوستى حقيقى ميان دو كس باشد كه يكديگر به حق المعرفة شناسند و بر هيأت نفس يكديگر مطلع باشند بنوعى از اطلاع كه آن بيقين انجامد چه دوستى يقين بعد از حصول معرفت يكديگر بود و پيداست كه حقيقت ذات و كيفيّت نفس يكديگر كه شناسند و چون در مطلوب متّفق باشند مودّت ايشان بيش از آن باشد كه ميان دو مسافر در يك طريق مخوف از راه صورت ضربا للمثل و اين معنى را شرحى طويل است و بر اين قدر اختصار كنيم . « 2 »\r\n\r\n\r\n","description":"","footnote":"\r\n( 1 ) -\r\n اين دغل دوستان كه مىبينى * مگسانند دور شيرينى \r\n تا طعامى كه هست مىنوشند * همچو زنبور بر تو ميجوشند \r\n( 2 ) - ارسطو ميگويد دوستى بر چند نوع است و دوستان را اقسام مختلف باشد نخست جماعتى كه دوستى آنها مبتنى بر نفع است و غالبا دوستى پيران و سالخوردگان از اين - دنبالهء حاشيه در صفحهء بعد\r\n","page_name":" 181 ","page_number":221},
  {"content":"\r\n\r\nقال الشيخ الرئيس ويلكم اخوان الحقيقة باتوا و تضاموا و ليكشفنّ كل واحد منكم لاخيه الحجب عن خالصة لبّه ليطالع بعضكم بعضا و يستكمل بعضكم ببعض\r\nاى برادران حقيقت را زبر يكديگر آشكارا كند و با هم آئيد و برداريد پرده‌ها را از روى عقول خويش تا بعضى از شما مر بعضى را مطالعت كنيد و بعضى از شما از بعضى كمال يابد .\r\nببايد دانستن كه چون حدّ اخوّت و صداقت مكشوف گشت با چنين برادران واجب چنان كند كه راز آشكارا دارند يعنى بدانچه عقل تو را مكشوف گشته باشد بر عقل چنان برادر بخل و ضنّت حرام باشد چه اگر برادر در مرتبه معرفت از تو بيشتر باشد ترا از وى كمالى حاصل آيد و اگر كمتر بود از تو كمال يابد و اگر مساوى بود هر يكى از شما يكديگر را مطالعت كند و بدان از يكديگر مبتهج و مسرور و ملتذّ گردد و در نور و صفات كمال بيفزايد چنانك حق تعالى از بخل و ضنّت منزّه آمد وجود صفت ذات اوست آن را كه مستعد بود قبول كند و آنك مستعد نبود بخل باز او گردد و از آدمى هر كه خواهد تا باخلاق خداى متخلق گردد و بخل نكند بر مستعد\r\n\r\n\r\n","description":"","footnote":"\r\nدنبالهء حاشيهء صفحهء قبل گونه است دويم به منظور تمتع و تفنّن و خوشگذرانى است و جوانان قبيله از اين قبيل‌اند\r\nسوم دوستان حقيقى و كسانى كه از آنها خود آنها را ميخواهند و اين نوع دوستى كه دليل نوعدوستى است بين اشخاص همپايه حاصل مىشود چه آدم محتاج به همدم و رفيق و دوست شفيق است و لازمه دوستى معاشرت و بهره‌بردارى و عواطف متبادله است و هر قدر افاده و استفاده بتساوى نزديكتر باشد محكمتر است\r\n رفيق مهربان و يار همدم * همه كس دوست ميدارند و من هم \r\nدانشمندان عموما يكى از موجبات سعادت را دوستى دانسته‌اند خصوصا علماى اخلاق در دستور تربيت نفس و تزكيه اخلاق صديق صدوق را سودبخش و مؤثر شمرده‌اند و شايد يكى از معانى مقصوده از حديث معروف المؤمن مرآة المؤمن همين باشد\r\n دوست دارم كه دوست عيب مرا * همچو آئينه روبرو گويد \r\n","page_name":" 182 ","page_number":222},
  {"content":"\r\n\r\nو بدانك نفس ناطقه انسانى دو قوّت دارد عالمه و عامله نه چنانك ازين نفس شعب منشعب گردد چنانك از درخت و نه چنانك از يك چراغ به دو ثقبه دو شعاع بيرون افتد بيكى يك موضع روشن دارد و بديگر موضعى ديگر بلك اين نفس يك جوهر است باعتبار بالتفات او اين دو حركت از وى حاصل آيد واحد منه و واحد عليه و اين بمراتب بگردد و در دوام قبول از مبادى و غير آن و روا بود كه نفس را بواسطه حاجت آيد بسيار و روا بود كه كمتر چه از متعلمان باشند كه نزديك باشند بتصوّر معقولات و استعداد او در قوت قبول بحدّى بود كه او را اتصال بعقلى مفارق محتاج نبود بچيزهاى بسيار و بتعليم ستدن تا گوئى كه همه چيزها از قوّت نفس خود در مىيابد - و اين چنين كسى سخت اندك و عزيز بود و اين بلندترين درجات استعدادات است اما آن قوم كه علوم اكتساب كند بحدّ اوسط توانند و آن يا بتعليم حاصل آيد يا به قوت حدس و حدس فعل ذهن بود كه بذات خويش استنباط كند حدّ اوسط را و آنچه بتعليم حاصل آيد انتهاى آن هم با حدس بود « 1 » يعنى صاحب حدسى كه بدان رتبت كه ياد كرديم بوده باشد و اين از حدّ اوسط اكتساب كرده باشد و بعد از آن از وى تعليم ستده باشند پس محال نيست كه مردم را بنفس خويش حدسى افتد و در ذهن او قياس منفعل شود بىتعليم و ناچار در مبادى نشوء و نما بعد از قرانات و طوفانات و خرابى عالم عالمى موجود گردد به حكم تقدير الهى كه اين علم تجديد كند و احياء اين كند و شك نيست كه در آن وقت كتاب و معلم نمانده باشد الّا به قوت حدسى و فطنتى صافى كه\r\n\r\n\r\n","description":"","footnote":"\r\n( 1 ) - المؤمن ينظر بنور الله روح در بدايت هر چند بهدايت فطرت حق را بيگانگى دانست اما نشناخت چه آنكه شناسائى بعقيده عرفا از شهود خيزد و شهود از وجود درست نبايد زيرا شهود ضد وجود است تا توئى و منم وجود دارد دوئى و بيگانگى است نه وحدت و يگانگى گفت بر در هم توئى -\r\n قرب حق دورى تست از بود خويش * بىزيان خود نيابى سود خويش \r\nتا و ايدناهم بروح منه واسطه نيايد راه بصفات الوهيت نيابد كه رستم را هم رخش رستم كشد لا يحمل عطاياكم الا مطاياكم ان اللّه عبادا ليسوا بانبياء يغبطهم النبيون و الشهداء و الشهداء لقربهم و مكانتهم من اللّه عزّ و جل\r\n","page_name":" 183 ","page_number":223},
  {"content":"\r\n\r\nاستنباط يك يك ازين علوم كند تا باعتبار از وى بياموزند بواسطه حدود و اين معانى را مراتب باشد بكميت و كيفيّت .\r\nامّا كم آن بود كه زمان حدس « 1 » و استنباط يكى كوتاه‌تر بود و زودتر بحدّ اوسط بازآيد و يكى ديرتر و درنگىتر و اين تفاوت مختصر نتواند بود در حدّى بل دائما قابل زيادت و نقصان بود و او را دو طرف باشد ناچار طرف زيادت و طرف نقصان در نقصان به حدى رسد كه آن كس را حدس نبود البته و در زيادت به حدى رسد كه در - اكثر مطلوبات بل در كل مطلوبات حدسى بود يعنى مستغنى از حدّ اوسط چنانك به مجرد قوت حدس صور كه در عقل مفارق بود در نفس او مرتسم شود اما بيكبار يا قريب عنه و اين نوع را قوت حدسى گويند و اين بلندترين مراتب آدمى باشد .\r\nو رتبت نبوى اين بايد كه باشد لا جرم ضنّت و بخل و امساك ازيشان معزول باشد كسى را كه بىهيچ رنج هيأت علوم در ذات نفس او منطبع شود امساك به دو راه نيابد چنانك استفاضت مىكند افاضت مىافتد از وى بيدريغ بر كل و جزو خلايق تا هر كسى به قدر استعداد و قوت حدس خويش از آن منبع مخطوط ميگردد و بدان متابعت و و اقتباس هر كسى به قدر خود كمالى مىپذيرد و سعادت دو جهانى بدان مقرون ميگردد و درين باب سخن دراز است .\r\nاما خلاصه سخن آنست كه بدانى كه هر علمى را باوّل مستنبطى بوده است كه او را حدس قوى افتاده است از حكم ايزدى تا واضع آن نوع از علم يا از صناعت از اصناف صناعات را بوى اقتدا كرده آيد و اعقاب او چون در آن نظر ميكرده‌اند هم به قوت\r\n\r\n\r\n","description":"","footnote":"\r\n( 1 ) - بدان كه حدس بر دو قسم است يكى حدسى است كه قسمى از بديهى است و او حصول علمى است كه محتاج بواسطه مطلقا نباشد و محتاج بفعلى چون تجربه و مشاهده نيز مىباشد و محتاج نيزند سماع هم نباشد ولى موقوف باشد بقوتى از آن چون نور القمر مستفاد من الشمس و ديگرى حدسى است كه قسيم فكر است كه قسمى از نظرى است آن حصول علمى است كه وسط دفعة در او ملحوظ شود بدون احتياج بمجموع حركتين اين قسم نظر باشد كه اهل خلوت و عزلت آن را كشف گويند و مقصود در اين مقام قسم دويم از حدس است\r\n","page_name":" 184 ","page_number":224},
  {"content":"\r\n\r\nخاطر خويش آن علم و صناعت معلوم كرده‌اند و هر كس به قوت حدس خويش آن را شرحى و بسطى ديگر كرده‌اند و آنچه ايشان را از حدس خود افتاده است با آن اضافت كرده‌اند به حكم آنك هر آن طالب علم كه خاطر بر گمارد در طلب اگر بحدّ اوسط بازخورد ناگاه بضرورت مطلوب او معلوم گردد چه چون حد اوسط حاصل گشت اقتران قياس و حصول نتيجه در آن لحظه متابع آن بود و هر وقت كه اين علوم و صناعات و فنون حرف انقراض افتد بحوادث كبار و وقايع عظام و در عالم حدوث قحط يا سيل ظاهر گردد بتقدير ايزدى باسباب علوى و سفلى انسانى قوىّ الذّات ايجاد و ابداع كند تا بواسطهء او عالم عمارت پذيرد و احياى علوم و صناعات كند چنانك در طوفان نوح و غير آن افتاد چون آن صاحب دولتى چنان ظاهر گردد بر وى واجب بود از روى وجوب بهر لفظ و عبارت كه بود افادت مبذول داشتن و به ترتيب آن مشغول بودن تا بعضى از ثمرات قوت حدس او بانواع باقى بماند استظهار اعقاب نوع را فوجا بعد فوج مقيد و محكم گرداند بسلاسل حكمتى تا منسوخ و مندرس نگردد و همچنين بر ديگران واجب بود بدان استفادت مشغول بودن و جهد مبذول داشتن و كمال نفس خويش را از آن ذخيره حاصل كردن بتعلّم و تفقّه و تدرّب و بر سابق واجب بود اعانت لاحق تا كامل بود بتعلّم از وى چنانك بخل از مبادى روا نيست بر مستعد قبول از آنك متشبه با او از طريق اخلاق بمبادى بخل روا نيست بر مستعد پس اگر بخل نكند از طريق تشبه نكرده باشد پس خواجه اشارت بدين طرف كرد از تعليم و تعلّم بعد از بيان اخلاق و حصول استعداد .\r\nقال الشيخ الرئيس ويلكم اخوان الحقيقة تقبّعوا كما تتقبّع القنافذ فاعلنوا بواطنكم و ابطنوا ظواهركم فتاللّه ان الجليّ لباطنكم و ان الخفّى لظاهركم\r\nاى برادران حقيقت سر اندر كشيد چنانك جيزو « 1 » سر اندر كشد و آشكارا گردانيد نهانيها را و نهان گردانيد آشكاراهاى خود را چه بخداى كه روشن و هويدا اندرون شماست و ناپيدا و پنهان بيرون شماست .\r\nبدانك قنفذ برّى و بحرى و جبلى بود جبلى را به عربى دلدل خوانند و بعجمى\r\n\r\n\r\n","description":"","footnote":"\r\n( 1 ) - خارپشت\r\n","page_name":" 185 ","page_number":225},
  {"content":"\r\n\r\nسنغر و بر وى سيخهاى دراز رسته بود كه همه چيز را به زخم آن از خود دفع كند چون تير كه از كمان روان بود .\r\nو بحرى مثل سمك بود تهى چون صدف و بعضى از وى مدام آكنده بود بخايه خود على الخصوص بوقت استقبال ماه با آفتاب و بآفات حرارت هوا .\r\nاما قنفذ برّى را خارپشت گويند معروف است و مجامعت ايشان چنان باشد كه شكم به شكم بازنهند ايستاده و آن خار كه بر پشت او رسته است شعرات اوست الا آنك در غايت غلظ و صلابت افتاده است و از بعضى هفوت رياح عظيم تحاشى كند و در وقت آن نوع هفوت در سوراخ مسدود كند و شخصى بدين نوع تجسّس از هفوت رياح مردم را آگاه ميكردست و از خويشتن كرامتى مينموده چون تفحّص كردند قنفذى داشته اعتبار به دو ميكردست ازو خواصش مار گرفتن است و خوردن و سر در كشيدن و اين قنفذ را غيبتها باشد چون خرس و امتناع از طعام و در وقت امتناع از طعام هر روز نيكو تر بود و مدت مكث او در اين باب چهل روز باشد و زيادت نيز .\r\nاما سبب طبيعى درين باب آنست كه جوع سبب تحلل مواد است از باطن و قلّت مادّت و رقّت و لطافت جلد و گشادگى مسام و قوّت حرارت عزيزى و حركت و حرارت هوا اين همه اسباب تحليل است و تحليل موجب جوع چون جلد كثيف‌تر بود غليظتر بود و حركت به سكون بدل شود و هوا معتدل بود با حرارت طبيعى بلك هوا ميل برودت دارد لا بد جلد كثيف‌تر بود تحليل مواد كمتر بود چون فضول موادّ در باطن جمع گردد از بسيار خوردن و در اسباب محلّله الا حرارت غريزى نماند و اين يك محلّل با كثرت مواد حاصل بجوع نتواند رسانيد جز هضم مادّه بتدريج نتواند كرد پس چون بلغم كه مادّه دم است هر روز به قدر حاصل شود غذا بدان حاصل باشد و نحافت اثر نكند و جوع نباشد بسبب حصول امتلا و ضبط طبيعت مادّه را .\r\nو قومى از عرّاف را هم اين طريق است در امساك غذا مدتى نامعهود و ايشان را اسبابى ديگر است معنوى جز ازين و چون عارفان را غيبتها باشد از مردم با حصول امساك غذا تا چون قنفذ ظاهر خود را سلاح و وقايه باطن گردانند و على الخصوص آدمى موجود و محرّك از نفس و جسد است و جسد را حيات و حركت از نفس است و نفس چون بذات\r\n\r\n","description":"","footnote":"","page_name":" 186 ","page_number":226},
  {"content":"\r\n\r\nخويش بىجسد حيات و قدرت دارد حقيقت و روشن نفس بود نه جسد و نفس باطن است و جسد ظاهر پس سزد اگر خواجه درين معانى استعارت بقنفذ كند چه درين باب تشبيه لا يقتر ازين نيست و اگر بجدّ سوگند خورد كه جلى و روشن باطن است و خفى ظاهر حق است و راست كه عالم نفس است نه جسد كثيف مستبصر نفس است نه جسد و نفس را دو قوّت است يكى عالمه و يكى عامله قوت عامله از مبدء بود محرّك بدن را سوى افاعيل جزوى او با اعتبارى بود به نسبت با قوت حيوانى نزوعى و اعتبارى بود بقياس با نفس او و اين قوت بايد كه غلبه دارد بر جمله قواى بدنى كه آثار آن ظاهر است و خواجه از اينروى گفت بدان معانى كه چون قنفذ باشيد و باطن ظاهر كنيد و ظاهر باطن كنيد اين دو فايده دارد يكى كه قوت عالمه نفس را كه باطن است استيلا و استعلا دهد تا از قواى بدنى منفعل نشود البتّه و اين قوّتهاى ظاهر پوشيده دارد يعنى ايشان را مغلوب دارند چه جلى از قوت عالمه باطنى است بدان معنى كه ظهور و غلبه وى را مىبايد كه بود و خفى ظاهر شماست بدان معنى كه اين قواى بدنى مىبايد كه مغلوب بود به نسبت با آن قوت عالمه و من بعد شرح تمامتر كرده آيد تا از آن هم بازنمايند يعنى باطن ظاهر كند با استفاده علم و فايدهء آن بر اهل و مستحق و آنچه تعلق بعلم توحيد دارد و آنچه به ترتيب اخلاق و ابدان تعلق دارد از هيچ‌كس دريغ مداريد چه خير رسانيدن بقابل خير تشبه بمبادى اول ( است ) و اين دريغ نبايد داشت و اين دو فايده درست است كه خواجه بدين اشارت كرد .\r\nفقال حكيم الحكما ويلكم اخوان الحقيقه انسلخوا عن جلودكم انسلاخ الحيّة و دبّوا دبيب الديدان و كونوا عقارب اسلحتها فى اذنابها فانّ الشيطان لن يراوغ الانسان الا من ورائه\r\nاى برادران حقيقت چون مار از پوست بيرون آئيد و چون كرم نرم نرم باندرون چيزها در خزيد و چون كژدم باشيد كه سلاح او از پس پشت بود چه شيطان نفريبد شما را الا از وراى شما .\r\nبدانك مار از اول ربيع كه هوا روى باعتدال آورد آغاز پوست افكندن كند\r\n\r\n","description":"","footnote":"","page_name":" 187 ","page_number":227},
  {"content":"\r\n\r\nو همچنين در خريف و آغاز پوست افكندن از پيرامن چشم كند و در آن حال كه اين معنى عارض شود به چشم كور شود يعنى آن پوست چشم او را بپوشد و باندك مايه روزگار به آسانى آن پوست بيفكند و روشنى چشم او بعد از آن زيادت شود پس مقصود خواجه ازين تشبيه اين ستكه قالب آدمى به نسبت با نفس چون پوست مار است مار را هر چند نفس ناطقه بنزد حكما داخل بدن و متحيّز و حال نيست و لكن يك قوت او در بدن متصرف است و اين بدن او را چون ولايتى است و حقيقت بدن حقيقت نفس نيست و مفارقت نفس بدن را و متلاشى شدن بدن هيچ خلل بذات نفس راه نيابد چنانك به پوست افكندن مار هيچ خلل به شخص مار راه نيابد الا در آن وقت انسلاخ چشم او پوشيده گردد هر چند در فراق كلى نفس را آشفتگى و حيرتى و نوعى ازين انواع بر وى نمايد به حكم علاقتى و الفتى كه ميان ايشان بوده باشد در مدت حيوة بدن و سبب شهوات مفارقت انبيا و اوليا و ذوى النفوس الكامله آن باشد كه نفوس ايشان را با بدن علاقه نمانده باشد من حيث الحقيقه بسبب التقاء صورت كمال چنانك مار خواهد كه زودتر از رنج پوست افكندن خلاص يابد و نيز تا چشم او روشن شود بل روشن‌تر گردد و و ذوى النفوس الكامله را همين حكم باشد در اطراح بدن « 1 » يوسف صديق همين معنى مىگويد - توفنى مسلما و الحقنى بالصالحين و نبىّ ما را گفت و للآخرة خير لك من الاولى و متشبّه ايشان را گفت فتمنّوا الموت ان كنتم صادقين .\r\nاما اشارت تدبب دود كم آزارى و پوشيده ماندن و پوشيده داشتن مقصد و مطلب و روشن و سلوك خويش و مستغنى بودن از هر چه ترا از راه حق بازدارد اما ما را كه ناسخ اين حروفيم درين باب خاصه استنباطى ديگر هست ان شاء اللّه جاى ديگر بيان كنيم .\r\nو در مصحف اشارت هم بدين معنى است  وَ عِبادُ الرَّحْمنِ الَّذِينَ يَمْشُونَ عَلَى الْأَرْضِ هَوْناً  .\r\nاما حديث شيطان و عقرب بدانك نفس انسانى را قوتها است با نفس موجود شده و در كتب مبسوط شرح آن كرده‌اند و اين قوى چون خيال و وهم و غضب و شهوت\r\n\r\n\r\n","description":"","footnote":"\r\n( 1 ) لو لا الا جال الّتي كتب اللّه عليهم لم تستقرّ ارواحهم فى اجسادهم\r\n","page_name":" 188 ","page_number":228},
  {"content":"\r\n\r\nو لا شك اين قوى مردم را مىتوانند كه از طلب خاص خود بازدارند چون مراد از اطلاق لفظ شيطان نزديك ايشان معلوم كردى معلوم كن كه مراد ازين پيش و پس عبارت هم ازين دو قوت است كه نفس راست عالمه و عامله عالمه را قدّام نهاده است و عامله را خلف نهاده است و اين قوت عامله را اعتبارى بود بقياس با قوت حيوانى نزوعى كه او از قوت حادث شود در اين قوت هيأتى كه خاص بود بدان بدن ايشان ساخته شود سرعت فعل و انفعال را چون تشوير و شرم و خنده و گريه و اين قوت عامله را اعتبارى ديگر بود با قوت حيوانى متخيّله و متوهمه و آن آن بود كه آن را استعمال كنند در استنباط تدابير امور بتصورات امور جزوى و استنباط صناعات انسانى و اين قوت عالمه را هم اعتبارى بود با نفس او و آن آن بود كه در آنچه ميان او و عقل نظرى بود و راعيه و مشهوره تولد كند و اين قوت بر كل قوى بدنى مشغول بايد كه باشد على الخصوص بر قوى شيطانى و اين قوت را بدان دو اعتبار كه گفتيم التفاتى بود به قوت حيوانى نزوعى و قوت حيوانى متخيّله و متوهّمه پس التفات او بازپس بود و قوت عامله را قياس و اعتبار بدان بود كه بالاتران بود و پيش او بود تا از آن چيزها منفعل شود و فايده گيرد و از آن قبول كند پس دو وجه بود نفس ما را وجهى با بدن و نسبت با خلف كردن اولاتر پس بايد كه نفس بدين وجه به هيچ وجه از قوى بدنى منفعل نشود تا فاعل بود نه منفعل و اگر استيلا و استعلا نه اين قوت عامله را باشد كه روى با بدن دارد و بقوى و افعال خاص طبيعى منفعل گردد شياطين او را وسوسه كرده باشد و او را فريفته پس اين وجه را از سلاحى ناگزير بود تا شياطين از آن مغلوب و مقهور باشد و چون شياطين بخلف سزاواراند سلاح هم از خلف بايد داشتن چون عقرب ديگر وجه كه نسبت با مبادى اول دارد بايد كه هم دائم القبول باشد و بدان جواهر منفعل گردد اگر اين معانى بوجه وجوب تصور كنى رموز خواجه به آسانى بر تو مكشوف ميگردد .\r\nفقال الحكيم و تجرعوا الذعاق تعيشوا و استحبّوا الممات تحيوا و طيروا و لا تتّخذوا او كرا تنقلبون اليه فان مصيدة الطيور او كارها و ان صدّكم عوز الجناح فتلصّصوا تظفروا فخير الطلائع ما قوى على الطّيران .\r\n\r\n","description":"","footnote":"","page_name":" 189 ","page_number":229},
  {"content":"\r\n\r\nزهر بخوريد تا زنده مانيد مفارقت اين جهانى بآرزو خواهيد تا حيوة ابد يابيد همچون مرغان بپريد و در يك آشيان قرار مگيريد چه مرغان را بيشتر از آشيان و صيدگاه خانه بگيرند و اگر پروبال نداريد جهد كنيد تا دقايق علوم بدزديد و بواسطه آن پروبال بدست آوريد چه بهترين ديدبانان آن بود كه بتواند پريد .\r\nاين رموز روشن‌تر است خواجه اشارت مىكند باصلاح جز و عملى و آن اصلاح را بزهر خوردن مانند مىكند چه در اعتدال نفوس شهوانى و غضبى و آنچه ازين قوت تولّد مىكند و رغبت صادق گردانيدن بمفارقت اين جهانى و جهد كردن در آن بحقيقت از زهر خوردن كمتر نيست هر كه قوت عامله نفسانى را كه امّ القوى است مقهور ميدارد چون مردن باشد پس هر كه به اختيار ازين هواها بميرد و بجهد كردن اسباب لذّات آن جهانى بدست آورد حيات ابدى اندوخته باشد و پريدن عبارت از پذيرفتن فيض باشد از مبادى و حصول فيض در انقطاع علايق بسته است به قدر ما يبغى ينال ما يشتهى و هر كه به اين لذات مخدجه آرام گيرد در و كر شياطين آرام ساخت است و چون اين قوى مرد را بازدارند از فوايد باقى او را صيد كرده باشند بر مثال مرغى باشد ازو كه در دام بلا افتاده امروز و فردا چنانك كمال و جمال مرغ در پريدن است جمال و كمال نفس نيز در اقتباس فيض است و تصور معقولات چنانك بايد .\r\nاما آنك گفت هر كه را بال نبود پروبال بدست آورد در ما تقدّم گفته آمد كه هر كه را قوت آن نبود كه بمجرّد حدس او را علوم معلوم گردد ما بقى باستاد مرشد و معلّم و حدود وسطى محتاج باشد اينهمه چون پروبال باشد مرغان را و آن قوم كه ايشان استعداد طيران دارند ايشان ( را ) نيز تا از امور طبيعى منقطع نگردند فيض نبود و لكن برايشان آسان‌تر بود .\r\nقال الشّيخ كونوا نعاما تبتلع الجنادل المحماة و افاعى تسترط العظام الصلبة و سمادل تغشى الضرام على ثقة و خفافيش لا يبرزون نهارا فخير الطيور خفا فيشها\r\nچون شترمرغ باشيد كه سنگ كرم كرده بخورد و چون افاعى كه استخوانهاى\r\n\r\n","description":"","footnote":"","page_name":" 190 ","page_number":230},
  {"content":"\r\n\r\nصلب فروبرد و چون سمادل به آسانى در آتش شويد چون خفّاش بروز بيرون نميآئيد و بهترين مرغان خفّاش است .\r\nاما از خواص شترمرغ آنست كه چون يك پاى او را خللى رسد بديگر پاى نتواند جست مگر به سينه مىخزد و در بيابان با هيچ حيوان انس نگيرد و از شترمرغ كه هم صورت اوست بگريزد و شبه مرغ است و مثل شتر و اگر از سر خايه كه خود نهاده باشد بيفتد خايه شترمرغى ديگر بيند او را بجاى آن باستد اما خواجه بدين يك رمز اشارت مىكند كه او سنگ به آتش تافته فروبرد و طبع او در اطفاء و تبريد آن عمل كند و معدهء او را زيان نكند و افعى استخوانهاى سخت فرو برد و غذاى او شود يعنى كه چون مرغ و مار اين دو جوهر صعب منيع منكر را بطبع تليين و تلطيف مىدهند - آدمى بايد كه كم ازيشان نبود حرارت هيجان شهوت و غضب را فرونشاند بخاصيت نفس عاقله و ناملايم را ملايم گرداند و كثيف را لطيف و مفرط و صعب و منكر را معتدل گرداند سنگ گرم كرده را به قوت غضبى مانند كرد و استخوان كثيف غليظ را به قوت شهوت چه اين دو جوهر منيع را ملطّفى و مليّنى و معدّلى و مبرّدى و محرّزى بايد بضرورت و اگر نباشد در آن هلاك شوند پس اگر قوت عاقله نفس را ( تلطيف ) نكند و عامله بعاقله منفعل نگردد لا بد بشهوانى و غضبى و آنچه در او زايد منفعل شود و مقهور و هلاك و از فايدت انسانيّت محروم و خواجه قوت وهمى را به آتش افروزنده مانند كرد و انسان را بحيوانات نارى چه انسان تا درين عالم بود ازين قوت مفارق نگردد و قوّت وهم و خيال نفس را بغايت مانع و حاجب است از ادراك معقولات و با اينهمه كه چنين‌اند بايشان احتياج تمام است چنانك در امور معايش به آتش حاجت است و چنانك نور آتش بوقت غيبت آتش نافع است و چون نه در وقت احتياج باشد مضر آيد حكم وهم جائى بود كه صدق بود و جائى بود كه كذب آنجا كه راست گويد چنان بود كه گويد يك جسم در يك حال در دو مكان نتواند بود و آنچه دروغ گويد چنانك گويد هر چه موجود بود بايد كه « 1 »\r\n\r\n\r\n","description":"","footnote":"\r\n( 1 ) قوه واهمه را شيطان جزئى نام نهاده‌اند اگر خدمتگذار عقل شده مورد كمال استفاده قرار ميگيرد و اگر عقل را استخدام كند آدمى شيطان مجسم خواهد بود كه در قرآن مجيد شياطين الانس تعبير شده است ،\r\n","page_name":" 191 ","page_number":231},
  {"content":"\r\n\r\nبدان اشارت توان كرد و يا گويد و زور اى عالم فضاى ممدود است بىنهايت سمادل باعتماد تمام در آتش رود خواجه ميگويد قوّت وهمى را بوقوفى تمام و وثوقى معقول به كار دارد كه نفس محتاج او باشد و باشد كه ازو مستغنى بود .\r\nاما رمز خفاش اين محسوسات را بروز ماننده كرد و عقلا كه بمحسوسات شناختن قناعت نكنند و راى وى قوّتى طلب كنند كه بدان معقولات ادراك كنند و دانند كه حسّ جوهر اشيا را خلوا عن المواد در نيابد پس خفّاش منزل متوسط طلب كند ميان نور و ظلمت و موحّد منزل متوسط طلبد ميان تعطيل و تشبيه احكام محسوسات بر ذات بارى تعالى نراند و نفى و تعطيل حقايق اعتقاد نكند بل هر چه در معقولات حجّت و برهان اقتضا كند آن را اثبات كند و چون داند كه حسّ و وهم در حسّ و وهم نيايد و خجل و جبن و شجاعت و رضا سخط با آنك از علايق امور محسوس است در وهم و حسّ نيايد آنك مجرّد و منزّه بود از علايق اوهام و حواسّ هم در حسّ و وهم نيايد بمحسوسات فريفته نشود و اعتقاد نكند كه هر چه محسوس نبود مثبت نبود و نيز اعتقادهاء جمله براندازد و تصور كند كه حقى كه واجب القبول است در ميان عقايد نيست و هر كه در اثبات عقيدتى سخنى گفته است سنگ در ظلمت انداخته است كه اين عالم را خالقى و مبدعى نيست هر كه ميان اين هر دو متوسّط اعتقادى طلب كند و از محسوسات استعانت كند و شناختن بعضى از مجهولات كه معلوم نبود و عالم را مبدعى و صانعى اثبات كند منزّه از علايق حسّ و مقدّس از كثرت جهات مختلفه و چيزهائى كه اثبات آن او را با اوصاف او باز و مؤدّى نبود بكثرت و رفع كمال و اين طريق را تشبيه بطيران خفّاش كند چنانك اين اعتقاد حق است و بهترين عقايدست خفّاش را بهترين طيور خوانند چه خفّاش حدّ اوسط دارد اسباب معاش و ظهور خود را و خفّاش صورت طيور ندارد و ازو فايدهء طيران حاصل مىآيد آدمى نيز بايد كه اگر چه صورت فرشتگان ندارد بسيرت ايشان تخلّق كند چنانك بصفات ملك شود « 1 » .\r\n\r\n\r\n","description":"","footnote":"\r\n( 1 )\r\n گر درنگرى بديده بينائى * يا بى تن خويش را عجب مأوائى \r\n در تو سك و خوك و ملك و شيطانى * جمع آمده بر بساط استيلائى \r\nاز نيروى عقلى تعبير بملك و فرشته مىشود از قوهء غضبيه به سك درنده تعبير كرده و از شهوت به بهيميّه و از نيروى واهمه بشيطان وظيفه ملك ادراك حقايق و تميز خير و شرّ و نفع و ضر است امر به نيكوئى و نهى از بدخوئى و همه قواى سه‌گانه را بر حسب اراده خود اداره كردن\r\n","page_name":" 192 ","page_number":232},
  {"content":"\r\n\r\nقال الشيخ الرئيس ويلكم اخوان الحقيقة اشجع الناس من يجترئ على غده و افشلهم من قصّر عن امده ويلكم اخوان الحقيقة لا عجب ان اجتنب ملك سوء او ارتكب بهيمة قبيحا بل العجب عن البشر اذا استعصى على الشهوات و قد صيغ على استئثارها صورته او بذل لها الطاعة و قد نوّر بالعقل جبلّته و لعمر الله بذّ الملك بشر ثبت عند زيال الشهوه فلم تزلّ قدمه عن موطئه فيه و قصر عن البهيمة انسى لم تف قواه بدرء شهوة تستدعيه\r\nاى برادران حقيقت دليرترين كس آن بود كه بر فردا اعتماد كند « 1 » و بددل ترين كس آن كه بازمانده بود از كمال خويش عجب نبود اگر ملك از قبح بپرهيزد و بهايم ميان قبح و حسن تميز نكنند عجب از كسى بود كه طريق عصيان و نافرمانى سپرد و در وى دواعى و قواى ترك و رفض آن نهاده‌اند يا نفس بهيمى و شيطانى را مطاوعت نمايد با اشراق انوار عقلى جبلّى اين فصل روشن‌ترست و چون موازنه كند ميان اين شرح و فصول كه در ما تقدّم بيان كرده آمد روشن‌تر شود .\r\nمقصود ازين اشارت خواجه آنست كه آدمى تواند بود كه بمرتبه ملائك رسد و تواند بود كه بمرتبه از بهايم كمتر باشد قوله تعالى  أُولئِكَ كَالْأَنْعامِ بَلْ هُمْ أَضَلُّ  اما ملك را قوت شهوانى و غضبانى نبود تا باستيلاء آن بمرتبه ( بهايم ) يا كمتر آيد و بهايم را نفس عاقله نبود و قوت عامله تا بدان قوت عاقله ذات نفس او از مبادى عقول مستفيد بود و بدان منفعل شود قوت عاقله ذات نفسانى را بجهد بر ديگر قوى مستولى دارند تا بدان سبب از مرتبه خويش بمرتبه بلندتر رسد .\r\nفقال الشيخ ارجع الى رأس الحديث فاقول برزت طائفة تقتنص فنصبوا الحبائل و رتّبوا الشّرك و هيّئوا الاطعمة و تواروا فى الحشيش و انا فى سربة طير اذ لحظونا فصفروا مستدعين فاحسنا بخصب و اصحاب ما تخالج فى صدورنا\r\n\r\n\r\n","description":"","footnote":"\r\n( 1 ) ما تدرى نفس ما ذا تكسب غدا و ما تدرى نفس باى ارض تموت\r\n ما مضى فات و المقدر غيب * و لك الساعة التى انت فيها \r\nاينست مقصود عارف رومى از شعر معروف صوفى ابن الوقت باشد اى رفيق\r\n","page_name":" 193 ","page_number":233},
  {"content":"\r\n\r\nريبة و لا زعزعتنا عن قصدنا تهمة فابتدرنا اليهم مقبلين و سقطنا فى خلال - الحبائل اجمعين فاذا الحلق ينضم على اعناقنا و الشرك يتشبث بأجنحتنا و الحبايل تتعلّق بارجلنا ففزعنا الى الحركة فما زادتنا الا تعسيرا فاستسلمنا للهلاك و شغل كل واحد منا ما خصّه من الكرب عن الاهتمام لاخيه و اقبلنا نتبين الحيل فى سبيل التخلّص زمانا حتى انسينا صورة امرنا و استأنسنا بالشرك و اطمأنّا الى - الاقفاص\r\nقومى از صيادان بيرون آمدند تا صيد كنند بآلات صيد دامها بگسترانيدند و علوفهء آن بنهادند و صيّادان پنهان شدند و من در ميان گلهء مرغان بودم چون صفير بزدند به خواندن و نواختن ما ما چون نعمت و آسايش ديديم و ابناء جنس خود را يافتيم گمان جز بخير نبرديم و تهمت ما را از قصد آن جايگه منع نكرد بر غبت صادق مبادرت نموديم تا در آن دام افتاديم و حلقها و بندهاى آن در اعضاى ما سخت شد هر چند در تخليص حركت بيشتر كرديم بند سخت‌تر شد بس وجهى ديگر نديديم الا تسليم به هلاكت و مشغول بودن هر يك از ما بدانچه توانستيم از كوشيدن بوجوه معاش تا بدان حد كه ما را فراموش شد بند و دام و افتادن در بلا و غافل شديم بجملگى از آن و با آن دام انس گرفتيم .\r\nفاطّلعت ذات يوم من خلال الشبك فلحظت رفقة من الطير اخرجت رءوسها و اجنحتها عن الشرك . و برزت عن أقفاصها تطير و فى ارجلها بقايا الحبائل لا هى تئودها فتعصبها النجاة و لا تبينها فتصفو لها الحياة فذكرتنى ما كنت انسيته و نغّصت علىّ ما الفته فكدت أنحّل تاسفا او ينسّل روحى تلهّفا فناديتهم من وراء القفص ان اقربوا منى فوقّفونى على حيلة الراحة فقد اعنقنى طول المقام فتذكّروا خدع المقتنصين فما زادوا الّا نفارا فناشدتهم بالخلّة القديمة و الصحبة المصونة و العهد المحفوظ ما أحلّ بقلوبهم الثقة و نفى عن صدورهم الريبة فوافونى حاضرين فسألتهم عن حالهم فذكروا انّهم ابتلوا بما ابتليت به فاستأيسوا و استأنسوا بالبلوى ثم عالجونى فنحّيت الحبالة عن رقبتى و الشرك\r\n\r\n","description":"","footnote":"","page_name":" 194 ","page_number":234},
  {"content":"\r\n\r\nمن اجنحتى و فتح باب القفص و قيل لى اغتنم النجاة فطالبتهم بتخليص رجلى عن الحلقة فقالوا لو قدرنا عليها لابتدرنا اولا و خلّصنا ارجلنا و انّى يشفيك العليل فنهضت عن القفص اطير فقيل لى امامك بقاعا لن نأمن المحذور الا ان نأتى عليها قطعا فاقتف آثارنا ننج بك و نهدك سواء السبيل فساوى بنا الطيران بين صدفى جبل الاله فى واد معشب خصيب بل مجدب خريب حتى تخلّف عنا جنابه و جزنا جيزته و وافينا هامّة الجبل فاذا امامنا ثمانى شواهق تنبو عن قللها اللواحظ فقال بعضنا لبعض سارعوا فلن نأمن الّا بعد ان نجوزها ناجين\r\nپس روزى از ميان حلقات آن دامها نگاه كرديم گلّهء مرغان ديديم پروبال خويش از قفص بيرون كشيده و بحدّى بودند كه مىتوانستند پريد و هم به كلى از بقاياى دام نجات نمىيافتند و اثر حلقهاى دام در پاى ايشان بمانده بود نه چون ما مستغرق بلا بودند و نه چون مخلصان مستغرق راحت پس اين قوم مرا اعلام گردند از مبادى امور خويش و با ياد من دادند آنچه فراموش كرده بودم و به غير و ضدّ آن الف گرفته بودم تا جهان بر من منغّص شد و خواستم كه در آن اندوه هلاك شدم پس از وراى قفص آواز دادم و ايشان را نزديك خود خواندم درخواستم تا مرا دلالت كنند بر وجه خلاص از آن مضيق پس ايشان را باز ياد آمد حيل و مكر صيّادان از نداى من ايشان را در گريختن از من و جايگاهى من هيچ نيفزود سوگندها دادم بديشان برسم قديم و صحبت ديرينه محفوظ از شوايب نفاق و با ايشان عهد و پيمان كردم تا ايشان مرا استوار داشتند و شك و شبهت از دل ايشان دور شد و از مكر صيّادان ايمن شدند و به نزديك من آمدند و از احوال ايشان پرسيدم گفتند ما نيز هم بدين رنج و بلا گرفتار بوده‌ايم و نوميد بوده از خلاص و همچنين با بلا و اندوه مستأنس شديم پس تدبير كرديم و رهائى جستيم و يافتيم و حلقه دام از گردن ما بيفتاد و پاىبنداز پاى بيفتاد و در قفص بگشادند و ما بيرون آمديم ( پس گفتيم اين بند از پاى من برداريد آنها ) گفتند اگر ما برين تخليص قادر بودمى در ابتدا خود را خلاص دادمى و طبيب معلول علاج عليل چون كند پس من جهد كردم و خود را از قفص بينداختم و با ايشان بپريدم مرا گفتند در پيش تو بقاع هست كه از آنجا نجات نيابى و از بلا ايمن نشوى تا\r\n\r\n","description":"","footnote":"","page_name":" 195 ","page_number":235},
  {"content":"\r\n\r\nآن مسافت كه ميان تو و آن بقاع است قطع نكنى بر اثر ما مىآى تا ترا نجات دهيم و بر راه راست ترا به مقصود رسانيم پس ما مىپريديم در ميان وادى با آب و گياه و عمارت بسيار تا از آن ميان بگذشتيم و بر سر كوه اوّل رسيديم پيش چشم هشت كوه ديگر ديدم بزرگ كه چشم غايت آن را ادراك نمىتوانست كرد بعضى از رفقاى ما گفتند ايمنى نخواهد بود الا كه بشتابيد تا بسلامت ازين كوهها بگذريم .\r\nفعانينا الشدّ حتى اتينا على ستة من شوامخها و انتهينا الى السابع فلما تغلغلنا تخومه قال بعضنا لبعض هل لكم فى الجمام فقد أوهننا النصب و بيننا و بين الاعداء مسافة قاسية فرأينا ان نخضّ للجمام من ابداننا نصيبا فانّ الشرود على الرّاحة اهدى الى النجاة من الانبتات فوفقنا على قلّته فاذا جنان مخضرّة الارجاء عامرة الاقطار مثمرة الاشجار جارية الانهار يروى بصرك نعيمها بصور تكاد لبهائها تشوّش العقول و تسهبت الالباب و تسمعك الحانا مطربة لآذاننا و اغانى شجيّة و تشمّك روايح لا يدانيها المسك السرّى و لا العنبر الطرىّ فاكلنا من ثماره و شربنا من انهاره و مكثنا به ريث ما اطرحنا الاعياء فقال بعضنا لبعض سارعوا فلا مخدعة كالامن و لا منجاة كالاحتياط و لا حصن امنع من اساءة الظنون و قد امتدّ بنا المقام فى هذه البقعة على شفا غفلة و وراءنا اعداؤنا يقتفون آثارنا و يتفقّدون مقامنا فهلموا نبرح و نهجر هذه البقعة و ان طاب الثواء بها فلا طيب كالسلامة و اجمعنا على الرحلة و انفصلنا عن الناحية و حللنا بالثامن منها فاذا شامخ خاض رأسه و فى عنان السماء تسكن جوانبه طيور لم الق اعذب الحانا و احسن الوانا و اظرف صورا و اطيب معاشرة منها\r\nشتاب كرديم و رنج كشيديم تا از شش كوه بگذشتيم به پريدن چون به هفتم كوه رسيديم و قصد آن كرديم كه باصل آن رسيم بعضى گفتند ممكن باشد و بعضى گفتند كه ساعتى آسايش كنيم كه در اين سفر رنج بسيار ديديم و ميان ما و اعدا مسافتى دور پذيرفت چه آهستگى كردن بطلب نجات بهتر از شتاب نمودن كه شتاب از مقصود بازدارد پس بر سر هفتم يك ساعت مقام كرديم بوستانهاى تازه و آراسته ديديم آبادان\r\n\r\n","description":"","footnote":"","page_name":" 196 ","page_number":236},
  {"content":"\r\n\r\nبدرخت و ميوه و آب بسيار آراسته بصفتى كه خواست كه عقل ما متحيّر شود از زيب و بهاى آن و آنجا چندان درنگ كرديم كه بياسوديم بعضى از ما گفتند كه بشتابيد كه هيچ مقام نيست چون احتياط هيچ حصن نيست منيع‌تر از حزم مكث ما درين مقام مديد گشت و اعداء بر اثر ما مىآيند بشتابيد تا ازين بقعه درگذريم چون بكوه هشتم رسيديم كوهى ديديم بغايت بلندى و طيور ديديم بر آن كوه مأوى گرفته كه به خوبى و ظرافت و لطافت و پاكيزگى و حسن و كمال و بهاء ايشان هرگز صورتى نديده بوديم .\r\nو لما حللنا فى جوارها عرفنا من احسانها و تلطّفها و ايناسها ما تغمّدتنا به و ايادى لن نفى بقضاء اهونها و ان قصرنا عليه مدة عمرنا بل استمددنا اليه اضعافا و لما تقرّر بيننا و بينها الانبساط اوقفناها على ما ألمّ بنا فاظهرت المساهمة فى الاهتمام و ذكرت ان وراء هذا الجبل مدينة يتبوّأها الملك الاعظم و اىّ مظلوم استدعاه و توكّل عليه كشف عنه الضراء بقوّته و معونته فاطمأننا الى اشارتها و تيمّمنا الى مدينة الملك حتى حللنا بفنائه منتظرين لاذنه فخرج الامر باذن الواردين فادخلنا قصره فاذا نحن بصحن لا نتضمن وصف رحبه فلما عبرناه رفع لنا الحجاب عن صحن فسيح مشرق استضقنا لديه الاول بل استصغرناه حتى وصلنا الى حجرة الملك فلما رفع لنا الحجاب و لحظ الملك فى جماله مقلتنا علقت به افئدتنا و دهشنا دهشا عاقنا عن الشكوى فوقف على ما غشينا فرد علينا الثبات بتلطّفه حتى اجترأنا على مكالمته و عبرنا بين يديه عن قصّتنا فقال لن يقدر على حلّ الحبائل عن ارجلكم الا عاقد و هابها و انّى منفذ اليهم رسولا يسومهم ارضاءكم و اماطة الشرك عنكم فانصرفوا مغبوطين و هوذا نحن فى الطريق مع الرسول و اخوانى متشبثون بى يطلبون منى حكاية بهاء الملك بين ايديهم و سأصفه و صفا موجزا وافيا فاقول\r\nو چندان تلطف و غمگسارى و معاونت نمودند كه شرح نپذيرد و چون ميان ما و ايشان انبساطى حاصل آمد صورت احوال خويش بر ايشان عرض كرديم ايشان غمخوارگى بسيار كردند و گفتند وراى اين كوه شهرى است كه پادشاه آنجا نشيند و هر مظلوم كه حاجت خويش به دو بردارد و توكّل بر وى كند انصاف بيابد ما به حكم\r\n\r\n","description":"","footnote":"","page_name":" 197 ","page_number":237},
  {"content":"\r\n\r\nاين بشارت و اشارت خرّم شديم و قصد شهر ملك كرديم و بر آن درگاه بايستاديم منتظر دستورى فرمان فروفرستاد و دستورى فرمودند و ما را بقصر ملك راه دادند و صحنى ديديم كه آن اول « 1 » باضافت با اين كوچك نمود از آنجا عبر كرديم حجاب برداشتند صحنى ديگر ديديم كه از بهاى فضاى آن چشم ما خيره بماند چنانك در جنب اين آن اول فراموش كرديم چون بحجره ملك رسيديم جلال و جمال پادشاه بر ما تافت مدهوش و بيهوش شديم ما را زبان گفتار نماند از بىخودى تا هم پادشاه بر سرّ ما مطلع گشت و بلطف و فضل خويش هوش و ثبات و آرام با ما داد تا ما بر سخن گفتن دلير شديم و پردهء احوال خويش پيش او برداشتيم پس گفت حلّ دام شما نتواند كرد الا آن كس كه نهادست و شما را بدان مبتلا كردست من رسولى فرستم سوى ايشان تا بند از اعضاى شما برگيرند و شما را از بدى برهانند و خشنودى شما بجويند شما بازگرديد شاد و بكام دل پس ما با رسولان بازگشتيم برادران من از من مطالبت جمال و فر و بهاى ملك مىكردند - من در موجزترين الفاظ اوصافى بخواهم كرد .\r\nانه الملك الذي مهما حصلت فى خاطرك جمالا لا يمازجه قبح و كمالا لا يشوبه نقص صادفته مستوفى لديه و كل كمال بالحقيقة حاصل له و كل نقص و لو بالمجاز منفى عنه كلّه لحسنه وجه و لجوده يد من خدمه فقد اغتنم السعادة القصوى و من صرمه فقد خسر الآخرة و الدنيا و كم من اخ قرع سمعه قصّتى فقال اراك مسّ عقلك مسا او ألمّ بك لمم و لا و الله ما طرت و لكن طار عقلك و ما اقتنصت بل اقتنص لبّك انّى يطير البشر او ينطق الطير كأن المرار قد غلب فى مزاجك و اليبوسة استولت على دماغك و سبيلك ان تشرب طبخ الافثيمون و تتعهّد الاستحمام بالماء الفاتر العذب و تستنشق بدهن النيلوفر و تترفه فى الاغذيه و تستأثر منها المخصبة و تجتنب الباه و تهجر السّهر و تقلّ الفكر فإنّا قد عهدناك فيما خلا لبيبا و شاهدناك فطنا ذكيا و الله مطّلع على ضمايرنا فانها من جهتك متّهمة و لاختلال حالك حالنا مختلّة ما اكثر ما يقولون و اقلّ ما ينجع و شرّ المقال ما ضاع و بالله الاستعانة و عن الناس البراءة و من اعتقد غير هذا فقد خسر فى الآخرة و الاولى و سيعلم الّذين ظلموا اىّ منقلب ينقلبون\r\n\r\n\r\n","description":"","footnote":"\r\n( 1 ) كه وصف آن نتوانيم كرد\r\n","page_name":" 198 ","page_number":238},
  {"content":"\r\n\r\nبدانك او پادشاهى است هرگاه كه تصور كنى جمالى بىهيچ عيب و كمالى بىهيچ نقصان و اگر چه مجازى بود جلال و جمال او تصور كرده باشى به قدر قوت و استعداد خويش وجه او از حسن دان يد او از جود شناس هركه به خدمت او نازد نيك بخت اوست هر كه ازو بپردازد درد و جهان زيانكار اوست بسا از دوستان كه اين قصه من بسمع او رسد زبان بملامت و بسخن گستردن گيرد و بر سبيل ترحّم مرا معالجت طبّى فرمايد و از راه عرف و عادت مثل اين بسيار گويد و لكن در محقّق چنين سخن كى اثر كند و هيچ سخن بتر از آن نيست كه به نزديك شنونده ضايع شود ما را استعانت بخداى تعالى است و توكّل بر فضل وى و از مردم‌پرستى بيزارى  وَ سَيَعْلَمُ الَّذِينَ ظَلَمُوا أَيَّ مُنْقَلَبٍ يَنْقَلِبُونَ \r\nبدانك چون مزاجى حاصل شود از اسباب كلى و جزوى بر وفق آن مزاج از واهب الصور بواسطه نفسى ملايم آن مزاج صورتى حادث شود اگر مزاج در طرف نقصان افتاده بود اعتدال آن نفس طبيعى يا نباتى در نگذرد صورت نوعى از معادن يا نوعى از نبات حادث شود به قدر و نسبت مزاج و مادّت و اگر مزاج نه ملايم مادّت بود در حدّ اوسط افتد صورت نوعى از حيوان حادث شود به قدر و نسبت ضعف و قوت و اگر مادّت نيز در استحالت بغايت كمال و لطافت افتد نفس نباتى و حيوانى بانفعال در آن مزاج فاعل باشد و به حكم استعداد و فضول لطف نور نفس ناطقه بر اين دو نفس اشراق كند تا مادت صورت انسان قبول وجود انسانى حادث بتقدير ايزد تعالى و اين ناطقه انسى جزوى را وجودى معين بفعل نباشد بيش ازين مادّت بلك اين نفس با اين مادت حادث شود از واهب نفوس و صور و اين نفس جزوى درين بدن حال نبود و قابل تجزى نبود و چنانك گفتيم اين نفس به دو صفت موصوف باشد يكى صفت علمى كه فعلى بدين قوت فعلى تربيت بدن مىكند و به قوت عملى تركيب ذات خود مىكند و اين تركيب او را از مفارقات بود كه بفيض از آن منفعل مىشود بملائمتى كه ميان ذات او و ذات مفارق است و عبارت ازين افاضت و استفاضت تصور معقولات باشد و بضرورت بدن بنور نفس حيات‌پذير مىباشد نفس بدان قوت عامله مدبّر و محرّك و محيى بدن مىباشد پس نفس بذات و هيأت صفات بعينها مثل آن معقولات باشد كه گفتيم و اين بدن او را چون شبكه و دامى و قيدى و مدينه يا سرائى باشد و امثال آن با عالم مختصر جامع پس سزد اگر خواجه نفس را بطير تمثيل كرد\r\n\r\n","description":"","footnote":"","page_name":" 199 ","page_number":239},
  {"content":"\r\n\r\nو پريدن را تشبيه كرد بطلب كردن و معقولات اكتساب كردن و چون از مفارقت ذات نفس به صورت عقلى منعقل و نفس بدان منفعل شد تشبيهى لايقتر ازين نباشد كه خواجه كردست يعنى صيد كردن مرغ بمرغ مرغى طيار چون مفارق و مرغى مقيّد چون ذات نفس\r\nاما آنك گفت و فى ارجلها بقايا الحبايل لا هى تؤودها فتغصبها النجاة و لا تبين منها فتصفو لها الحيوة .\r\nاين صفت حال نفس ناطقه است مادام كه با بدن است نه به كلى از حقايق معقولات محجوب است و نه عين عقل و معقول است و نفس چون بيك صفت عامله مدبّر بدن باشد لا بد علايق الفت و غير آن باز و پيدا شود و باشد كه چون قوت شهوانى و غضبى بر وى مستولى گردد نفس به حكم انقياد هيأت اين قوى پذيرد و مادام كه بدين تدبير درمانده بود چون مرغى باشد در قفص و دام گرفتار شده و ابتدا كه نفس با بدن حادث شد بغايت ساده بود آنگاه احوال و احكام بر موجب تواتر و ترادف استعداد متواتر مىشود و اگر آن وقت كه استعداد ظاهر شود نفس خواهد كه ازين اضداد خلاص يابد نتواند تدبيرى ديگر نبود جز آنك به قوت اشراق نور استعداد اين قوى را مقهور مىدارد - و اين قوت عامله را كه جزو اوست قاهر و مستولى ميدارد و به قوت عالمه به قدر فراغ و امكان و حصول استعداد از مفارق فيض مىپذيرد و مادام كه در بدن بود بجز تدبير خويش نتواند كرد و اگر نيز كسى بيدارتر باشد و خواهد كه او را ازين علايق نجات باشد نتواند بود الا بوقت معلوم و آن آن وقت بود كه قوت غاذيه عاجز گردد بعد از عجز قوّت مولده و ناميه و يا برخى ديگر از اسباب اجل ظاهر شود .\r\n\r\nبيان احوال نفوس در سعادت و شقاوت\r\nو بدانك احوال نفوس ناطقه منقسم شود در قوت عالمه و قوت عامله و جماعتى باشند از مردم كه قوت عالمه او تصور معقولات راست كند و نيز قوت عامله او مستولى بوده باشد بر قواى بدنى و اين مرتبه انبيا و اولياء باشد و غير ايشان چون صدّيقان و حكماى متديّن و باشد كه نفس او تصور معقولات نكرده باشد از قصور استعداد يا غير آن و قوت عامله او هم معطّل بوده باشد ازو و نه فعل و استيلا حاصل آمده باشد و نه نيز انفعال\r\n\r\n","description":"","footnote":"","page_name":" 200 ","page_number":240},
  {"content":"\r\n\r\nو بمرتبه صبيان و ابلهان و مجانين بود .\r\nو نفس باشد كه عالمه او تصور معقولات نكرده باشد اما قوت عامله او ملكه فاضله و خلق جميل او را حاصل كرده باشد و اين مرتبه صلحاء الناس باشد كه ايشان را پارسا خوانند .\r\nو نفس بود كه قوت عالمهء او تصور معقولات نكرده باشد بل تصور صور ناراست كرده باشد و او را هيأت جهل مركب حاصل باشد و اعتقاد فاسد دارد و اخلاق نيكو ندارد و لكن اين حال ضالّان و هالكان بود بعد از وفات معاقب باشند و اگر با عقيدت بداخلاق بد دارد حال بتر از آن باشد و اگر كسى بود مشتاق به تحصيل كمال و اخلاق خوب دارد و لكن تقصير كند و باز آن آرزو و نياز مفارقت كند حال او بد بود و بنوعى از عذاب معذّب بود بعد از مفارقت و اگر با اين شوق اخلاق بد دارد بتر و اگر بعضى از مقدّمات معقولات حاصل كرده بود و طريق استعداد متفتّح گرديده به قدر حصول كدورات بدنى رنج و عقوبت يابد و لكن بعد از مدتى خلاص يابد و اگر اخلاق بد داشته بود مدّت عذاب مديدتر بود .\r\nو اين معنى بطريق حكايت و بيان نميتوان گفت و استاد من چنين تقرير فرموده است و آن سخن راست و نيكوست در احوال نفس بعد از مرگ و سخن خواجگان ابو على و ابو نصر بر اين دليل است كه هيأت كه نفس را از بدن حاصل بود بعلاقتى كه ميان ايشان افتد آن هيأتى غريب است و آن جوهر نفس نيست و آن هيأت بضرورت اقبال نفس است بر بدن به حكم احتياج بوى و جوهر آن هيأت مخالف جوهر نفس است اگر چه آن امور فائض بود از نفس و مسببات نفس بود آنچه نفس را حاصل آيد بسبب اشتغال بدن آن هيأت غريب بود جوهر نفس را و سزاوار بود بدانك مندرس و زايل گردد چون علايق منقطع شود طال ام قصر اما در زوال و بطلان اين سخن درازست و بسيار باشارتى اختصار بايد كرد چنانك بدانى كه نفس ما را دو حالت است يكى بدشوارى مساعدت كند شهوت و غضب را و ديگر به آسانى و اعمال مىبينم كه به آسانى مساعدت مىكند و اعمال مىبينيم كه بدشوارى مساعدت كند و اگر يكى ازين دو حالت نفس را ذاتى بودى و لازم جمله نفوس را بودى چه هر آن صفت از صفات كه نفس را ذاتى\r\n\r\n","description":"","footnote":"","page_name":" 201 ","page_number":241},
  {"content":"\r\n\r\nبود جز چنين نبود پس معلوم شد كه اين معنى نفس را لازم نيست و چون ذاتى نيست مكتسب بود و اكتساب آن بمزاولت اوهام بدنى و افعال وهمى بود و اين طريق واضح است و اين ظن كه افتد كه چون اين هيأت نفس را بسبب حدوث بدن بود بايد كه بزوال بدن اين هيأت زوال پذيرد ظنّى است نه ملايم حقيقت چه يك چيز سبب وجود چيزى و سبب عدم آن چيز نتواند بود مگر به دو وجه يكى آنك وجود او سبب او بود بطلان او سبب ديگر بدين وجه واجب بود كه بطلان بدين سبب بود او را به دو حال چون آب كه گرم شود سخونت كند و چون سرد شود برودت كند و سخونت باطل كند و شايد بود كه بدين سبب اين هر دو امر شود از دو وجه لكن اين واجب نيست از آن وجه كه چون تحقيق كنى فاعل اين هيأت بدنى يا بى كه آن را بمقدّمات و هيآت اين خارج بود چه هيأت به دو نيك توابع استعداد بود و اين هيأت قابل اشد و اضعف بود و آنك پديدار آيد و بتكرار افعال زيادت مىشود و بفقد و ترك اين افعال ضعيف شود و دفعة برخاسته نشود و از متمّمات آن انديشه بود در آن و شوق بدان و اگر چه فعل بدنى نبود به حركت فيض الهى فاسخ عقود بود و غاسل شوخ ناپاك مگر كه عائقى بود از فقد استعداد و باستعداد ضدّى مقاوم بود چنانك بديد كرديم چون اين متمّمات كه ياد كرديم برخيزد و مقوّمات حافظ مر استعداد بد را غسل واجب شود اما به جائى كه از آن اثرى نماند بلك واجب شود غسل آن مبلغ « 1 » از آن روى كه مبلغ « 2 » است اما اندك اندك و اين زمانى بود و استعانت جويد بعوض فقد متمّماتى كه اگر بر بدنى تعويقى تمام و اگر بدنى با عبرت تمام و مقيّد نبودند كه مفارق استعانت جويد در اين زوال تجسّمى سماوى و بضربى از تخيّل مر استعداد را چنانك فكر در آن و شوق بدان متممات امداد اين تخيّل از محجوبات بود كه معاونى ديگر بود كه بر ما پوشيده بود و بطلب اين هيأت رفعت حاصل نيايد چه مادت مستعد قبول غسل نيست بيك دفعه بل هرچند اندك‌تر مىشود و هرچه قابل اشد و اضعف بود انفعال او در استحالت بر يك هيأت نبود و يكسان نبود اگر شديد المقاومة بود و اگر ضعيف المقاومة در زمانى باشد و به نسبت بگردد و روا بود كه سريع‌تر بود و روا بود كه بطىءتر بود .\r\n\r\n\r\n","description":"","footnote":"\r\n( 1 ) شوخ\r\n( 2 ) پليد هرچند تصحيح به ظن و تخمين است بىشك از متن بهتر است\r\n","page_name":" 202 ","page_number":242},
  {"content":"\r\n\r\nپس اينكه خواجه بدان اشارت كرد از ما بدين اثر حلقه و دام در پاى و بقاى جراحت عبارت ازين است در آن جهان اما درين جهان اين علايق نفس است و پريدن و قصد كردن بكوهها شناخت علم هيأت افلاك باشد و عبارت از كوهها سماوات باشد و طيور آن كوهها عبارت از نفوس انسانيست و آن كثرت و زينت و نزهتگاه مر آسمان ثانى نزديك قومى فلك البروج است و فلك الثوابت و بدان مرغان استادان صناعت را خواسته است كه راه نمايندگان‌اند بدين علوم . و آنك گفت امن نيافتيم بر اين كوهها بتمامى آنست كه سعادت كلى يافتن در شناخت علم هيأت و رياضى نيست و آن آثار جرح كه ازين هيأت بد حاصل آمده باشد بدين استعداد برنخيزد كمتر آن بايد كه مفارقان را بشناسد و تصور حقايق كند تصورى راست و نظام كلى درين عالم بداند و غايت را تصور كند و آنچه لايق اين بود پس اين رموز عبارت ازين معانى است و روشن است .\r\nو آن فضا كه و راى آن افلاك تسع از آن عبارت مىكند عقل اول است كه اوّل مبدعاتست و او شريفتر و بديع و بهىترين عقول است .\r\nو آن طيور ديگر كه از آن كوه عبارت مىكند نفوس مفارق‌اند كه ياد كرديم و آن پريدن فرودگاهها عبارت از شناختن علم طبيعى است گه آن را علم اسفل خوانند و سفر كردن در آن كوهها عبارت از شناختن علوم رياضى است كه آن را علم اوسط خوانند و باقى عبارت است از علم اعلى .\r\nو آنچه در مقدمات اين رسالت است از علم باخلاق و غير آن همه را همين طريق است بيافتن اين درجه و اين مقام و ديوانه داند صاحب اين واقعه را كسى كه از حقايق دور باشد و بكياست و عقل خويش در انكار باشد .\r\nو ترا ببايد دانست كه حدود وسطى و ما يجرى مجراه تحصيل آن بانديشه و اكتساب نه چنان بود كه چيزى كه معلوم المكان و الطريق بود آن را اكتساب و تحصيل كند بل طريق انّى آن بود كه دامى بر سازند تا چه در آن افتد و تعليمى كه در اكتساب قياسات دهند او تعليم بود تا اين دام چگونه سازند و بر كدام موضع نهند تا زودتر صيدى در\r\n\r\n","description":"","footnote":"","page_name":" 203 ","page_number":243},
  {"content":"\r\n\r\nوى افتد و نسبت فكر با تحصيل حدود وسطى نسبت تضرع و ابتهال و دعا بود باجابت و باشد كه حدود وسطى از فيض الهى آيد و بود كه بىاستعمال و تقليب فكر آيد و باشد كه ناگاه مرد بدان بازخورد بىآنك بهر دو طرف التفات كند « 1 » و هر چند كه سفر مرد را ارتفاع خيال كمتر بود صيد حدود وسطى بدام فكر كمتر بود و بر عكس و اين عوائق كه ازين بازدارد الا اسباب بدنى نبود و چون طرفى از استعداد حاصل بود و عايق برخيزد بعد از مفارقت بغايت آسانى حاصل آيد و بود كه با مصاحبت نفس با بدن نفس را ضربى از اتصال بمبادى حاصل باشد و او را ضربى از آن لذّت بحاصل آيد و اگر نيز اندك و آميخته بود چون اين معانى چنانك بايد كسى تصور كند اين حكايت شيخ از عقل دور نشناسد چه اين حكايت منبئ است از كمال احاطت او بدين علوم و ظاهرتر از آنست كه آن را بدين شرح حاجت باشد و او مؤيد من عند اللّه بود و پيش ازين ياد كرديم كه در هر علمى مثل اين كس سخت قليل عدد و عزيز وجود باشد و چون تفاصيل اين امور ياد كرده شد محصّل اين مفصّل آن تواند بود كه بدين دام و قيد علايقى را ميخواهد كه نفس را بود با بدن و اين حلقات دام بود و نفس را ازين علايق من حيث - الحقيقة رنجى بود اگر چه در اكتساب اوايل معقولات بدان حاجتمندست اما عايق نفس از ادراك حقايق معقولات جزوى نيست و هر كه بدين علايق قانع گردد و با اين الفت گيرد چون مرغى بود مقيّد دام و قفص و آن مرغانى كه ازين دام رهائى جسته باشند و اثر دام بر ايشان ظاهر بود و خلاصى كلّى بدان مقرون نباشد عبارت از استاذان و حكماست كه بقوّت مجاهدت و رياضت از امور بدنى دورى جويند و در اكتساب ما يحتاج مبذول دارند و گفت چون من اين گروه را ديدم مرا ياد آمد آنچه فراموش كرده بودم يعنى مرا شوقى حاصل آمد به تحصيل كمال و دانستم كه آنچه با آن الفت گرفته بودم و و بال رنج من است بدان سبب عيش بر من منغّص شد و مثل اين حالت كه ايشان را بود مرا آرزو كرد تا خواستم كه از شوق هلاك شوم از قفص آواز دادم كه نزد من آئيد ايشان از من دورى جستند اين عبارت است از آنك استادان و ياران بمجرّد\r\n\r\n\r\n","description":"","footnote":"\r\n( 1 ) اشاره است باصطلاح عرفا و چهار قسم سير و سلوك 1 - سالك 2 - مجذب 3 - سالك مجذب 4 - مجذب سالك\r\n","page_name":" 204 ","page_number":244},
  {"content":"\r\n\r\nثمنا و شوق مرد را بعلم راه ندهند تا آنگه كه اخلاق و عادات ظاهر و باطن او بر يك صفت بينند به عدالت و استقامت بشرايط استعداد و استحقاق چه با نااهل ضنّت كردن شرط محكم « 1 » است بدين سبب گفت كه سوگند بديشان دادم و ايشان را ايمن كردم تا نزديك من آمدند يعنى چون بر سيرت و سريرت من واقف شدند مرا بعلم خواندن راه دادند تا بعضى از مقصود خويش ازيشان حاصل كنم پس بدانك محصّل و طالب علم را شرايط است چنانك در مبدء رسالت بدان اشارت مىكند يعنى مريد بايد كه نيك فهم و راست تصور و حافظ و صبور و محبّ بود در طلب و ظاهر و باطن متساوى و راست و اهل راستى بود و لجوج و سركش و عنيد و منكر نبود و مايل هواى طبع خود نبود بل قاهر نفس باشد و قامع هواى خويش و بطبع سريع القبول و سريع الانقياد . و بطىء القبول و بطىء الانقياد نبود و بكياست حذق و ذكاء خود معجب و مغرور نبود و يقين بداند كه استاد او بقوّت حكمت و ذكاء فطنت بر باطن و هيأت نفس او اطلاع دارد به قدر قوّت و مكنت خويش چنانك او از آن اسرار بىخبر باشد و حكيم از آن با خبر باشد و بر آن سراير نفسانى او واقف باشد و بايد كه اخلاق خود با شريعت آراسته دارد و فحش و دروغ نگويد و در قبول اداى كلام استاد خويش به شك نبود و بيقين داند كه اينهمه اسباب موانع بود از حصول علم خاصه علوم حقايق و اگر بخلاف آنچه در دل دارد بياران و استادان نمايد آن معنى سبب خلاف نفوس گردد و از فوايد ممنوع و محروم ماند و اگر بدين صفات حميده و سيرت مرضيّه موصوف تواند گردانيد خود را زود باشد كه حكيمى شود بعد ما كه لئيمى بود بر طريق زور و بهتان و هذيان و افسوس اما چون بطريق افسوس رود اگر بر استاد او مثلا پوشيده ماند بر استاد ( ازل ) خافى نماند حاصل آن افسوس داشتن با ذات او گردد بطبع و نفس او بدان هيأت منفعل شود بتقدير غيرت ايزدى و خواجه اشارت بدين ابواب مىكند آنجا كه ميگويد چون احوال ازيشان پرسيدم گفتند ما نيز بدين بلا مبتلا بوديم جهد كرديم اول تدبير اخلاق و عبادات و نظافت ظاهر و باطن بدين شرايط كه گفته آمد نيك بكوشيديم و بطلب تحصيل علم رفتيم و آنچه كمال ما در آن بود به قدر استعداد حاصل كرديم و كلّى اقبال\r\n\r\n\r\n","description":"","footnote":"\r\n( 1 ) لا تعطوا الحكمة به غير أهلها فتظلموها و لا تمنعوها عن اهلها فتظلموهم ( امير المؤمنين )\r\n","page_name":" 205 ","page_number":245},
  {"content":"\r\n\r\nبر جهت مفارق كرديم و استفاضت را از آن جهت در خور گشتيم و خود را مستعد قبول فيض كرديم و متقدمان حكما را خلاف است در خواندن اين علوم بعضى گويند اول علم اخلاق اولاتر تا بواسطه هيأت خوب ذات نفس قبول گردد و گفته‌اند اول علم طبيعى و لكن علم اخلاق مگر باوّل اولاتر پس علم طبيعى بعد از آن هيأت تا ذوات اشياء محسوسات چنانك هست معلوم گردد آنگاه بعد از آن علم ميزان و تقويم اللّسان كه آن را منطق خوانند آنگاه رياضيات تهيّأ خاطر و صيقل قوّت ذهن و ذكا را چه اين علوم اگر چه تصورات آن از مادّت مبرّى نبود و لكن حالى بىمادّت معيّن هر چيزى فرض نكند پس بدين سبب اندكى از مادّت دور تر است و نفس را به كلى از علايق محسوسات و متخيّلات و علايق مواد مجرّد نگرداند و لكن واسطه بود ميان اشياء طبيعى و اشياء عقلى نفس را به مثل مرقاتى بود كه بواسطه آن اندك اندك از غشات مخيّلات نجات مىيابد پس خواجه مگر اشارت بدين كوهها مىكند كه تا لا بد ازين كوهها حسّى و خيالى بنگذرى شفاى كلى نيابى و علّت و مرض حصول كمال و تمام را علاجى ديگر نيست جز آنك از مهامه بسلامت بگذرى . اما آنچه گفت سارعوا در تحصيل اين علوم اسفل و اوسط تعجيل توان كرد و آنجا كه گفت فهل لكم فى الجمام و آنجا كه گفت فوقفنا على قلته و آنجا كه گفت منتظرين لاذنه اين همه دليل است بر آنك در حصول علوم الهى كه منزّه بود از كل مواد شتاب و تعجيل كردن سود ندارد و فايده نكند آن بيشتر بفضل الهى روى نمايد « 1 » چنانك در ما تقدم بيان آن كرديم و آن طريق بآهستگى توان رفت و خود را اندك اندك مستعدّ قبول درجه درجه ميگردانيدن مر فيض الهى را تا به قدر استعداد آنچه مطلوب بود بحصول پيوندد و اين ديگر صحن و فضا عبارت از شناخت عقول مفارق است و طيور عبارت از نفوس ايشان چه هر فلكى را دو نفس است يكى را نسبت نفس حيوانى است چنانك با ماست و يكى را نسبت نفس ناطقه است با ذوات ايشان چنانك ناطقه ما را با ما .\r\nاما حديث جلال و بهاء پادشاه آنست كه بدانى كه بادراك ذات پاك احدى هيچ طريق نيست و غاية السبيل اليها الاستبصار بان لا سبيل اليها و نه چنانست كه از جهت\r\n\r\n\r\n","description":"","footnote":"\r\n( 1 ) ليس العلم بكثرة التعليم و التعلم بل العلم نور يقذفه اللّه فى قلب من يشاء\r\n","page_name":" 206 ","page_number":246},
  {"content":"\r\n\r\nاو حجابيست جز غايت انكشاف او پس غايت انكشاف او حجاب اوست و چون در شاهد هيچ ذات نيست كه وجود او ماهيّت او بود پس وحده لا شريك له اذ ليس فى الوجود وجود وجوده و ماهيته واحد الا هو فلا إله الا هو خالق كل شيء الا له الخلق و الامر عبارت نتوان كرد بر آن وجه كه خواجه گفته است و آن معنى كه از چنين وجودى روى و دست گفته است عبارت است از چيزى كامل محض يفيض عنه الخير و از اينست كه اين سخن در كتب دراز شرح توان داد و اين مقدار كه من شرح گفتم و دادم اميد دارم كه مطابق و موافق اصل بود چه من خود را اين پايگاه ندانستم كه مرا آن قدرت بود كه ملايم اين رموز شرحى گويم هم از آنچه در كتب و سخنان اين خواجه فايده گرفته بودم بنوشتم بر موجب اشارت بزرگان و اين جمع از اقسام بيرون نيست يا سخنى است راست و شرحى مطابق توفيق ايزد بود كه مرا موافقت كرده باشد و مثل اين غريب نبود و اگر سخن ما شرح رموز نيست كه خواجه بدين رموز چيزى ديگر خواسته است بدين سخن راست دوستان منفعت گيرند و مرا بدان شرح رموز نارسيدن معذور دارند و اگر سخن نه راست بود و شرح نه ملايم هم از قصور و نقصان نبود هر كه از دوستان بهتر ازين تواند من مستفيد باشم آن را ان شاء اللّه .\r\nفصل اين فصول بر طريق ايجاز و اختصار ايراد خواهد افتاد .\r\nبيرون آمد مرغى تا صيد كند . نفس را خواست كه مطلوب اوست تا بكمال خويش ادراك معقولات حاصل كند دامها بگسترانيدند يعنى كه ميان او و قالب علاقه ساختند صيّاد پنهان شده يعنى كه مسبب و واهب و من در ميان گروهى مرغان بودم يعنى كه نفس بود مر ايشان مرغى و من در ميان ايشان بدين صفت بودم و آنك گفت ما را بخواندند ما نعمت و آسايش ديديم يعنى كه مزاجى و استعدادى حاصل بود كمان جز بخير نبرديم يعنى كه تصوّر كرديم اين استعداد را اين نفس ببايد با جان و ما شتاب نموديم در آمدن يعنى چون مزاج و استعداد ما تمام حاصل آمد در حال از واهب صور نفس حادث شد و آن مزاج و استعداد معطل نشود و آنچه گفت ناگاه در دام افتاديم يعنى كه علايق ميان بدن و نفس حاصل گشت و گفت حلقها در گردن ما افتاد و دام در بالها و پايهاى ما افتاد يعنى كه از علايق مؤكّد گشت گفت هر چند حركت بيشتر كرديم تا رهائى يابيم سخت‌تر اندر دام افتاديم و كار بر ما سخت‌تر شد\r\n\r\n","description":"","footnote":"","page_name":" 207 ","page_number":247},
  {"content":"\r\n\r\nيعنى هر چند مصاحبت ميان نفس و بدن بيشتر بود علاقه ميان ايشان مؤكّدتر بود بحقيقت تسليم كرديم خود را بهلاك و مشغول شد هر يك از ما بدانچه نصيب او بود از اندوه يعنى گفتيم كه چنين خواهد بود و قوت عامله را بتدبير بدن مشغولى افتاد و چون يك قوت نفس كه آن عالمه است و كمال يقين در آن بود كه او ادراك معقولات كند چون در اين ادراك برو در بسته بودند اندوهگين و رنجور بود و آنجا كه گفت تا آن وقت كه فراموش كرديم صورت كامهاى خويش را يعنى آن قوت را از كار بازداشتيم تا ما را فراموش شد و غافل شديم كه نفس ما از مصاحبت او با بدن جز تدبير بدن كارى ديگر نتواند كرد .\r\nپس نگاه كردم من روزى از ميان دام گروهى را ديدم از مرغان كه پروبال خويش از قفص و دام بيرون كشيده بودند و مىپريدند يعنى كه جماعتى را از حكماى بزرگ ديدم كه ايشان را اندك قوّه عاملهء ايشان بتدبير بدن مشغول بود فرصت جسته بودند و قوت عالمه را تمكين داده از فيض مفارق و آنچه گفت اثر حلقه دام در پاىهاى ايشان ظاهر بود يعنى كه علايق نفوس ايشان با بدن ثابت بود و آنك گفت اثر نه بدان حد بود كه ايشان را از پريدن بازميداشت و نه بدان اندكى بود كه ايشان را پريدن مهنّا و صافى بود يعنى كه التفات نفس ايشان با بدن نه بدان حد بود كه ايشان را از ادراك و اكتساب علوم بازمىداشت و نفس ايشان به حكم علائقى كه با بدن داشت آن قوت نداشت كه جمله معقولات بكمال و تمام بىقصور و نقصان حاصل تواند كرد پس اين علايق نفس با بدن تا بدان حد بود كه مانع بود نفس را از ادراك معقولات كه مفارقات را هست بفيض از ايشان بكمال و تمام قبول كند و آنجا كه گفت من اين گروه را بدين حالت بديدم مرا ياد آمد آنچه من از حال خويش فراموش كرده بودم و آنچه من با آن الف گرفته بودم جهان بر من منغص شد يعنى كه بدانستم كه كمال آدمى در معقولات است نه در تدبير و سياست بدن پس خواستم كه گشاده شوم از بسيارى اندوه يعنى كه اندوهگين شدم از آنك قوت عالمه نفس را از كار بازداشته بود .\r\nپس از قفص آواز دادم ايشان را كه نزديك آئيد به من تا تمام سخن گويم يعنى كه من ازيشان مدد خواستم و اعانت ايشان از من بگريختند يعنى نخواستند كه\r\n\r\n","description":"","footnote":"","page_name":" 208 ","page_number":248},
  {"content":"\r\n\r\nايشان را از من اخلاق بد حاصل آيد و ايشان را با اهل دنيا التفات و اشتغال بود و كسى ايشان را بىفايده از مهمّ ايشان بازدارد پس آنچه گفت سوگند بر ايشان نهادم تا تمام سخن گويم يعنى استعداد و شوق خويش ايشان را معلوم گردانيدم تا مرا استوار داشتند و آنجا كه گفت آن رنج كه ترا هست ما بدان گرفتار بوديم يعنى اين علايق كه نفس ترا با بدنست و اين محاربت و منازعت كه قوت عامله تو را با قوت بدنى هست آن ما را نيز بود و آنك گفت پس تدبير كردم در رهائى جستن يعنى از استيلاى قواى بدنى رهائى جستم و از حلقهء دام كثرت علايق و موقوف بودن آثار نفس بر امور بدنى رهائى جستيم و آنك گفت گفتم مرا نيز رهائى دهيد آنست كه گفتم مرا از علايق بدنى برهانيد گفتند ما اين چون توانيم و مبتلا بودن ما بدين ظاهرست و طبيبى را كه علّتى بود و او آن علّت از خود دفع نتواند كرد از غيرى چگونه دفع كند .\r\nگفت پس جهد كردم يعنى كه اين مرتبه اكثر آن بجهد و اكتساب حاصل آيد و هر كس درين از جهد خويش فايده يابد و آنك گفت مرا گفتند پيش تو بقعه‌هاست بدين بقعها عناصر و مركبات و افلاك خواست كه تا تو اين همه بنشناسى و بدين همه گذر نكنى ترا سعادت حاصل نيايد و آنك گفت بميان دو كوه وادى است با آب و گياه بسيار و عمارت . بدين عناصر چهارگانه خواست و كيفيّت تولّد و توالد و نشوء و نماء را و آنچه عناصر را عارض گردد قبل الامتزاج از انواع حركات و تخلخل و لطايف احوال كائنات جمادى و معادنى و كائنات ناميات و كائنات حيوانى و غير آن و اين چه ياد كرديم بعضى از علم طبيعى است كه او را علم اسفل خوانند و اما حديث كوهها و شناختن آن و گذشتن بدان . عبارتست از علم رياضى و ديگر علم طبيعى كه در او اجزاى عالم و اشكال آن و اوضاع بعضى بمقادير آن و ابعاد آن و حال حركاتى كه افلاك را هست و عددهاء كره‌ها و قطوع دوائر كه حركات بدان تمام شود بداند و اين اعداد بر وضعى معروف است يعنى فلك قمر و فلك عطارد و فلك زهره و فلك آفتاب و فلك مرّيخ و فلك مشترى و فلك زحل و فلك ثوابت و اگر چه خلاف است باعداد افلاك ثوابت و آن بروج و هر دو يكى است يا جداگانه . ؟\r\n\r\n","description":"","footnote":"","page_name":" 209 ","page_number":249},
  {"content":"\r\n\r\nاما آنچه از افلاك تداوير و غير آن مر بعضى را از كواكب اثبات كنند خواجه تعرض آن نكرده است .\r\nو آن هشتم كوه كه ميگويد چون نسبت با يكى كنند نهم بود و اين عبارت از فلك البروج و فلك ثوابت مىكند و آنك گفت بعضى گفتند كه هيچ تواند بود كه ما يك‌چندى بياسائيم آن عبارتست از فتورى كه افتد ميان انتقال كردن از سياقت امورى كه تعلق بمواد و علايق آن دارد و امورى كه مجرّد بود از مادّه و علايق آن و آنجا كه گفت بشتابيد عبارتست از آنك در شناختن چيزها كه تعلّق بمادّه دارد نفس را كمال حقيقت حاصل شود و بدين سبب از دشمنان از امور جسمانى و علايق مواد كلّى نجات يابد\r\nو آنك گفت طيور افلاك بهم يعنى نفوس ناطقه كه افلاك را هست ما را غمگسارى كردند و آنچه از وراى اين كوه شهرى نشان داد عبارت از علم اعلى است و از مرتبه او كه اول مرتبه از آن نظر است در معانى جملهء موجودات را چون هويّت و وحدت و كثرت و وفاق و خلاف و تضادّ و قوت و فعل و علّت و معلول .\r\nو آنك گفت صحنى ديدم كه صفت خوشى آن و فراخناى آن بتوان گفت بدان صحن اين امور عامه خواست كه ياد كرديم .\r\nاما آنك صحنى ديگر ديدم كه از نيكوئى آن اين را فراموش كردم دوم مرتبه است از علم الهى و آن نظر است در امور و مبادى كه علوم طبيعى و رياضى و منطق را بود و آنك بحجره پادشاه رسيديم عبارتست از مرتبه سوم در علم الهى و آن نظر است در اثبات خداى عزّ و جل اوّل توحيد او و دلالت و استحالت آنك او را شريك بود در مرتبه وجود دوم آنك او يكى است و واجب الوجودست بذات خويش .\r\nو آنجا كه گفت از جمال پادشاه مدهوش شديم پس بلطف خويش آرام و ثبات با ما داد اين رمزى ظاهرست كه اگر مدد فيض او نبود آدمى را ياراى آن نبود كه اين دليرى نمايد .\r\nو آنك گفت قادر نبود بر حلّ دام مگر آن كس كه بسته باشد يعنى كه اسباب كه ميان نفس و بدن علايق داده‌اند و بر وفق استعداد مزاج اين نفس را به آن صحبت\r\n\r\n","description":"","footnote":"","page_name":" 210 ","page_number":250},
  {"content":"\r\n\r\nداده‌اند هم ايشان توانند كه اسباب مفارقت نفس و بدن را مهيّا گردانند و ترا ببايد شناخت كه آدمى را دو نفس است يكى ناطقه و ديگر حيوانى و منبع نفس حيوانى دل است و وى چون بخارى لطيف است از اخلاط باطن حيوان و وى را مزاجى معتدل حاصل بايد و وى از دل بواسطه عروق ضوارب كه آن را نبض و حركت « 1 » باشد بدماغ و جملهء اندامها ميرسد اين نفس حيوانى كمال حس و حركت است چون بدماغ رسد حركت وى كم شود اعتدال حاصل آيد و چشم و گوش و ديگر حواس از وى قوّت پذيرند اگر در بعضى از عروق سدّه و بندى افتد آن عضو كه مؤخر اين سدّه باشد معطّل شود و در وى حسّى و حركت نماند و اطبّا اين عضو را مفلوج خوانند و علاجش گشاده شدن سدّه باشد و پيش ازين ياد كرديم حكم قوت غاذيه و ناميه و مولّده و آنك قوت ناميه چون تباه شود اجل بيايد و چنانك ( ترك ) مضغ غذا سبب اجل بود كثرت غذا هم سبب اجل بود و آدمى بروزگار دراز چنان شود كه غذا قبول نكند و اگر چه در ميانه اين قوّتها بر جاى بود چون امر خارج ظاهر شود چون زخمى رسيدن يا از بام بيفتادن هم رسيدن اجل باشد و شايستگى نفس حيوانى در اعتدال مزاج بسته است چون باطل شد اعتدال مزاج قبول نكند نفس قوّتهاى حس و حركت را و چون قبول نكند اعضا از وى محروم ماند و معطّل شود و بىحسّ و حركت بماند و گويند بمرد و اين حالت را عبارت مرك دهند و فراهم‌آرندهء اين اسباب تا اين مزاج از اعتدال بيفتد فريشته ايست از فريشتگان حق كه او را ملك الموت خوانند .\r\nپس ازين گفت خواجه كه باشارت گفت من رسولى فرستم تا اين بند از شما بر دارد و شما آزاد شويد .\r\n تمّ شرح رسالة الطير * بعون اللّه و همم اهل الخير \r\nنهار العاشر من شعبان سنهء اربع و سبعين و ثمانمائة على يدى الفقير الى اللّه الودود عبد الغنى بن داود غفر اللّه ذنوبه و ستر عيوبه\r\n\r\n\r\n","description":"","footnote":"\r\n( 1 ) عطف تفسيرى است\r\n","page_name":" 211 ","page_number":251},
  {"content":"\r\n\r\n\r\n[ رساله يازدهم داستان سيمرغ و كوه قاف ( سيّاح و باز ) 
  ]\r\nبسم اللّه الرّحمن الرّحيم حمد باد ملكى را كه ملك هر دو جهان در تصرّف اوست بود هر كه بوذ از بوذ او بوذ و هستى هرك هست از هستى اوست و بوذن هرك باشد از بوذن او باشد هو الاوّل و الآخر و الظاهر و الباطن و هو بكل شيء بصير و صلوات و تحيّات بر فرستادگان او بخلق خصوصا بر محمّد مختار كه نبوت را ختم به دو كرد و بر صحابه و علماء دين رضوان اللّه عليهم اجمعين\r\nدوستى از دوستان عزيز مرا سؤال كرد كه مرغان زبان يكديگر دانند و گفتم بلى دانند گفت ترا از كجا معلوم گشت گفتم در ابتدا حالت چون مصوّر بحقيقت خواست كه به نيت مرا بديد كند مرا در صورت بازى آفريد و در آن ولايت كه من بودم ديگر بازان بودند ما با يكديگر سخن گفتيم و شنيديم و سخن يكديگر فهم ميكرديم گفت آنگه حال بدين مقام چگونه رسيذ گفتم روزى صيّادان قضا و قدر دام تقدير بازگسترانيدند و دانهء ارادت در آنجا تعبيه كردند و مرا بذين طريق اسير گردانيدند پس از آن ولايت كه آشيان ما بود بولايتى ديگر بردند آنگه هر دو چشم من بدوختند و چهار بند مختلف بر من نهادند و ده كس را بر من موكّل كردند پنج را روى سوى من و پشت بيرون و پنج را پشت سوى من و روى ايشان بيرون آنگه مرا در عالم تجريد بداشتند چندان كه آشيان خويش و آن ولايت برين هر چه معلوم من بود فراموش كردم مىپنداشتم كه من پيوسته خود چنين بوده‌ام چون مدتى بيرون بر آمد قدرى چشم من بازگشودند بدان قدر چشم مىنگريستم چيزها ميديدم كه ديگر نديده بودم و آن عجب ميداشتم تا هر روز بتدريج قدرى چشم من زيادت باز ميكردند\r\n\r\n\r\n","description":"","footnote":"\r\n شكار من سيه‌چشم آهوانند * كه حكمت چون سرشك از ديدهء پاشند \r\n به پيش ما ازين الفاظ دوزند * بنزد ما ازين معنى تراشند \r\n","page_name":" 212 ","page_number":252},
  {"content":"\r\n\r\nو من چيزها مىديدم كه در آن شگفت ميماندم عاقبت تمام چشم من بازگردند و جهان را بذين صفت كه هست به من نمودند من در بند مىنگرستم كه بر من نهاده بودند و در موكّلان با خود ميگفتم گوى هرگز بود كه اين چهار بند مختلف از من بر دارند و اين موكّلان را از من فرو گردانند و بال من گشاده شود چنانك لحظهء در هوا طيران كنم و از قيد فارغ شوم تا بعد از مدّتى روزى اين موكّلان را از خود غافل يافتم گفتم به ازين فرصت نخواهم يافتن بگوشهء فرو خزيدم و همچنان با بند لنگان روى سوى صحرا نهادم و در آن صحرا شخصى را ديدم مىآمذ فرا پيش رفتم و سلام كردم بلطفى هرچه تمامتر جواب فرمود چون در آن شخص بنگرستم محاسن و رنگ و روى وى سرخ بود پنداشتم كه جوان است گفتم اى جوان از كجا مىآيى گفت اى فرزند اين خطاب خطاست من اوّلين فرزند آفرينشم تو مرا جوان همىخوانى گفتم از چه سبب محاسنت سپيذ نگشته است گفت محاسن سپيذ است و من پيرى نورانىام امّا آن كس كه ترا آورد و اسير گردانيذ و اين بندهاء مختلف بر تو نهاد و اين موكّلان را بر تو گماشت مدّتها است تا مرا در چاه سياه انداخت اين رنگ من كه سرخ مىبينى از آنست كه اگر نه من سپيدم و نورانى و هر سپيدى كه نور با زرد تعلّق دارد چون با سياه آميخته شود سرخ نمايد چون شفق اوّل شام به آخر صبح كه سبيدست و نور آفتاب با روز متعلّق و يك طرفش با جانب نور است كه سبيدست پس سرخ مىنمايد و چون ماه بدر وقت طلوع اگر چه نور او عاريتى است اما هم بنور موصوف است و يك جانب او با روز است و يك جانبش با شب سرخ نمايد و چراغ همين صفت دارد زيرش سپيذ باشد و بالا دود سياه ميان آتش و دود سرخ نمايد و اين را نظير و مشابه بسيار است پس گفتم اى پير از كجا مىآئى گفت از پس كوه قاف كه مقام من آنجاست و آشيان تو نيز آنجايگه بود امّا تو فراموش كرده گفتم اينجايگه چه ميگردى گفت من سيّاحم پيوسته گرد جهان گردم و عجايب بينم گفتم از عجايب چه ديذى گفت هفت چيز .\r\nاول كوه قاف كه ولايت ماست .\r\nدوم گوهر شب افروز .\r\n\r\n","description":"","footnote":"","page_name":" 213 ","page_number":253},
  {"content":"\r\n\r\nسيوم درخت طوبى .\r\nچهارم دوازده كارگاه .\r\nپنجم زره داودى .\r\nششم تيغ بلارك .\r\nهفتم چشمه زندگانى .\r\nگفتم مرا ازين حكايتى كن گفت اول كوه قاف گرد جهان در آمده است و يازده كوه است و چون تو از بند خلاص يا بى هم آنجا خواهى رفت زيراك ترا از آنجا آورده‌اند و هر چيزى كه هست عاقبت با شكل اوّل رود پرسيدم كه بدانجا راه چگونه برم گفت راه دشوار است اول دو كوه در پيش است هم از كوه قاف است يكى گرم - سير است و ديگرى سرد سير و حرارت و برودت آن مقام را حدّى نباشد گفتم سهل است بدين كوه كه گرمسير است زمستان بگذرم و بدان كوه كه سردسير است بتابستان گفت خطا كردى هواى آن ولايت در هيچ فصل بنگردذ پرسيدم كه مسافت آن كوه چند باشذ گفت چندانك روى باز بمقام اوّل توانى رسيدن چنانك پرگار كه يك سر ازو بر سر نقطهء مركز بود و سر ديگر بر خط و چندانك بگردد هم باز بدانجا رسد كه اول از آنجا رفته باشد گفتم اين كوهها را سوراخ توان كردن و از سوراخ بيرون رفتن گفت سوراخ هم ممكن نيست اما آن كس كه استعداد دارد بىآنك سوراخ كند بيك لحظه تواند گذشتن همچون روغن بلسان كه اگر كف دست برابر آفتاب بدارى تا گرم شود و روغن بلسان قطره بر كف چگانى از پشت دست بدر آيد بخاصيتى كه در وى است پس اگر تو نيز خاصيت گذشتن از آن كوه حاصل كنى بلمحهء از آن هر دو كوه بگذرى گفتم آن خاصيت چگونه توان حاصل كردن گفت در ميان سخن بگوئيم اگر فهم كنى گفتم چون از اين دو كوه بگذرم آن ديگر راه آسان باشد يا نه گفت آسان باشد امّا اگر كسى داند بعضى خود پيوسته درين كوه اسير مانند و بعضى بكوه سوم رسند و آنجا قرار گيرند و بعضى بچهارم و پنجم و اينچنين تا يازدهم هر مرغ كه زيركتر باشد پيشتر شود گفتم چون شرح كوه قاف گفتى حكايت كوهر شب‌افروز كن گفت گوهر شب‌افروز هم در كوه قاف است اما در كوه سوم است و از وجود او\r\n\r\n","description":"","footnote":"","page_name":" 214 ","page_number":254},
  {"content":"\r\n\r\nشب تاريك روشن شود اما پيوسته بر يك حال نماند روشنى او از درخت طوبى است هر وقت كه در برابر درخت طوبى باشد ازين طرف كه توئى تمام روشنى نمايد همچو گوى گرد روشن چون پاره از آن سوتر افتد كه بدرخت طوبى نزديكتر باشد قدرى از دايرهء او سياه نمايد و باقى همچنان روشن و هر وقت كه بدرخت طوبى نزديكتر مىشود از روشنى قدرى سياه نمايد سوى اين طرف كه توئى اما سوى درخت طوبى همچنان يك نيمه او روشن باشد چون تمام در پيش درخت طوبى افتد تمام سوى تو سياه نمايذ و سوى درخت طوبى روشن باز چون از درخت درگذرد قدرى روشن نمايد و هر چه از درخت دور تو مىافتد سوى تو روشنى وى زيادت مينمايد نه آنچه نور در ترقى است اما جرم وى نور بيشتر ميگيرد و سياهى كمتر مىشود و همچنين تا باز در برابر مىافتد آنگه تمام جرم وى نور گيرد و اين را مثال آنست كه كوى را سوراخ كنى در ميان و چيزى بدان سوراخ بگذارى آنگه طاسى پرآب كنى و اين گوى را بر سر آن طاس نهى چنانك نيمه گوى در آب بود اكنون در لحظه ده بار همه اطراف كوى را آب رسيده باشد اما اگر كسى آن را زير آب بيند پيوسته يك نيمه گوى در آب ديده باشد باز اگر آن بيننده كه راست از زير ميان طاس بينذ پارهء از آن سوتر بيند كه ميان طاس است يك نيمه گوى نتوانذ ديذن در آب كه آن قدر كه او از ميان طاس سوى ميل طرفى گيرد بعضى از آن گوى كه در مقابله ديذه بيننذه نيست نتوانذ ديذن اما بعوض آن ازين ديگر طرف قدرى از آب خالى بينذ و هرچه نظر سوى كنار طاس بيشتر مىكند در آب كمتر مىبيند و از آب خالى بيشتر و چون راست از كنار طاس بنگرد يك نيمه در آب بيند و يك نيمه از آب خالى باز چون بالاء كنار طاس بنگرد در آب كمتر بيند و از آب خالى بيشتر تا تمام در ميان بالاى طاس گوى را تمام بنگرد آنجا گوى را تمام از آب خالى بينذ اگر كسى گويد كه زير طاس خود نه آب توان ديدن و نه گوى ما بر آن تقدير ميگوئيم كه بتوانند ديذن طاس از آبگينه بود يا از چيزى لطيف‌تر اكنون آنجا كه گوى است و طاس بيننذه گرد هر دو مىآيذ تا اينچنين ميتوانذ ديدن پس پير را گفتم درخت طوبى چه چيزست و كجا باشد گفت درخت طوبى درختى عظيم است هر كس بهشتى بود چون به بهشت رود آن درخت را\r\n\r\n","description":"","footnote":"","page_name":" 215 ","page_number":255},
  {"content":"\r\n\r\nدر بهشت بينذ و در ميان اين يازده كوه كه شرح داديم كوهى است او در آن كوه است گفتم آن را هيچ ميوهء بوذ گفت هر ميوه كه تو در جهان مىبينى بدان درخت باشد و آن ميوه‌ها كه پيش تست همه از ثمرهء اوست اگر نه آن درخت بوذى هرگز پيش تو نه ميوه بوذى و نه درخت و نه رياحين و نه نبات گفتم ميوه و درخت و رياحين با و چه تعلّق دارد گفت سيمرغ آشيانه بر سر طوبى دارد بامداد سيمرغ از آشيانه خود بدر آيد و پر بر زمين بازگستراند از اثر پر او ميوه بر درخت پيدا شوذ و نبات بر زمين پير را گفتم شنيدم كه زال را سيمرغ پرورد و رستم اسفنديار را به يارى سيمرغ كشت پير گفت بلى درست است گفتم چگونه بود گفت چون زال از ماذر در وجود آمذ رنگ موى و رنگ روى سپيذ داشت پدرش سام بفرمود كه وى را بصحرا اندازند و مادرش نيز از وضع حمل وى عظيم رنجيده بود چون بديذ كه پسر كريه لقاست هم بدان رضا داذ زال را بصحرا انداختند فصل زمستان بود و سرما كسى را گمان نبود كه يك زمان زنده ماند چون روزى چند برين بر آمد مادرش از آسيب فارغ گشت شفقت فرزندش در دل آمد گفت يك بارى بصحرا شوم و حال فرزند ببينم چون بصحرا شد فرزند را ديد زنده و سيمرغ وى را به زير پر گرفته چون نظرش بر مادر افتاد تبسّمى كرد ماذر وى را در برگرفت و شير داد خواست كه سوى خانه آرذ بازگفت تا معلوم نشود كه حال زال چگونه بوده است كه اين چند روز زنده ماند سوى خانه نشوم زال را به همان مقام زير پر سيمرغ فرو هشت و او بدان نزديكى خود را پنهان كرد چون شب در آمد و سيمرغ از آن صحرا منهزم شد آهوى بر سر زال آمد و پستان در دهان زال نهاد چون زال شير بخورد خود را بر سر زال بخوابانيد چنانك زال را هيچ آسيب نرسيد مادرش برخاست و آهو را از سر پسر دور كرد و پسر را سوى خانه آورد پير را گفتم اين چه سرّ بوده است پير گفت من اين حال از سيمرغ پرسيدم سيمرغ گفت زال در نظر طوبى به دنيا آمد ما نگذاشتيم كه هلاك شود آهو بره را بدست صيّاد بازداديم و شفقت زال در دل آهو بنهاديم تا شب وى را پرورش ميكرد و شير ميداد و بروز خوذ منش زير پر - مىداشتم گفتم حال رستم و اسفنديار ؟ گفت چنان بود كه رستم از اسفنديار عاجز آمد و از\r\n\r\n","description":"","footnote":"","page_name":" 216 ","page_number":256},
  {"content":"\r\n\r\nخستگى سوى خانه رفت پدرش پيش سيمرغ تضرعها كرد و در سيمرغ آن خاصيت است كه اگر آئينه يا مثل آن برابر سيمرغ بدارند هر ديذه كه در آن آينه نگرد خيره شود زال جوشنى از آهن بساخت چنانك جمله مصقول بود و در رستم پوشانيد و خودى مصقول بر سرش نهاد و آينهاى مصقول بر اسبش بست آنگه رستم را از برابر سيمرغ در ميدان فرستاد اسفنديار را لازم بود در پيش رستم آمدن چون نزديك رستم رسيد پرتو سيمرغ بر جوشن و آينه افتاد از جوشن و آينه عكس بر ديده اسفنديار آمد چشمش خيره شد هيچ نميديد توهم كرد پنداشت كه زخمى بهر دو چشمش رسيد زيرا كه ديگر آن نديذه بود از اسب درافتاد و بدست رستم هلاك شد پندارى آن دوپاره كز كه حكايت كنند در پر سيمرغ بود پير را پرسيدم كه كوى در جهان همان يك سيمرغ بوده است گفت آنك نداند چنين پندارد و اگر نه هر زمان سيمرغى از درخت طوبى به زمين آيد و اين كه در زمين بوده منعدم شود معا معا چنانك هر زمان كه سيمرغ بيايذ اين چه باشذ نماند و همچنانك سوى زمين آيد سيمرغ سوى دوازده كارگاه ميرود گفتم اى پير دوازده كارگاه چه چيز است گفت اوّل بدانك پادشاه ما چون خواست كه ملك خويش آباذان كند اوّل ولايت ما آباذان كرد پس ما را در كار انداخت و دوازده كارگاه بنياذ فرمود و در هر كارگاهى شاگردى چند بنشاند پس آن شاگردان را در كار انداخت تا زير آن دوازده كارگاه كارگاهى ديگر پيدا گشت و استادى را درين كارگاه بنشاند پس آن استاذ را به كار فروداشت تا زير آن كارگاه اوّل كارگاهى ديگر پديد آمذ آنگه استاد دوم را همچنين كار فرمود تا زير كارگاه دوم كارگاهى و استاذى ديگر همچنان تا هفت كارگاه و در هر كارگاهى استاذى معين گشت آنگه آن شاگردان را كه در دوازده خانه بودند هر يكى را خلعتى داد پس آن استاذ اوّل را همچنان خلعت داذ و دو كارگاه از آن دوازده كارگاه ديگر به دو سپرد سيوم را نيز همچنان و چهارم استاد را خلعت داد و كسوتى زيباتر از همه و او را يك كارگاه داذ از آن دوازده كارگاه بالا اما فرمود تا بر دوازده نظر دارد پنجم و ششم را همچنانك اول و دوم را و سوم را داده بود هم بر آن قرار داد چون نوبت به هفتم رسيد از آن دوازده يك كارگاه\r\n\r\n","description":"","footnote":"","page_name":" 217 ","page_number":257},
  {"content":"\r\n\r\nمانده بود بوى داذ و وى را هيچ خلعت نداد استاذ هفتم فرياذ برآورد كه هر استاذى را دو كارگاه باشد و مرا يك كارگاه و همه را خلعت باشد و مرا نبوذ بفرمود تا زير كارگاه او دو كارگاه بنياذ كنند و حكمش بدست وى دهند و زير همهء كارگاهها مزرعه اساس افكندند و عاملى آن مزرعه هم باستاذ هفتم دادند و بر آن قرار كردند كه از كسوت زيباى استاد پيوسته هم نيم‌جبه برانى بدين استناد هفتم دهند و كسوت ايشان هر زمان از نو يكى ديگر بود همچون شرح سيمرغ كه داديم گفتم اى پير در اين كارگاهها چه بافند گفت بيشتر ديبا بافند و از هر چيزى كه فهم كس بدان نرسد و زره داودى نيز هم درين كارگاهها بافند گفتم اى پير زره داودى چه باشد گفت زره داودى اين بندهاء مختلف است كه بر تو نهاده‌اند گفتم اين چگونه ميكنند گفت در هر سه كارگاه از آن دوازده كارگاه بالا يك حلقه كنند بذان دوازده در چهار حلقه تا تمام كنند پس از آن چهار حلقه را بر اين استاذ هفتم عرض دهند تا هر يكى بر وى عملى كند چون بدست هفتمين استاد افتد سوى مزرعه فرستد و مدتها ناتمام بمانند آنگه چهار حلقه در يك حلقه اندازند و حلقها جمله سفته بود پس همچو تو بازى اسير كنند و آن زره در گردن وى اندازند تا در گردن وى تمام شود از پير پرسيدم كه هر زرهى چند حلقه بود گفت اگر بتوان گفتن كه عمّان چند قطره باشد پس بتوان شمردن كه هر زرهى را چند حلقه بود گفتم اين زره بچه شايد از خود دور كردن گفت به تيغ بلارك گفتم تيغ بلارك كجا بدست آيد گفت در ولايت ما جلّادى هست آن تيغ در دست وى است و معين است كه هر زرهى چند مدّت وفا كند چون مدّت به آخر رسد آن جلّاد تيغ بلارك چنان زند كه جمله حلقها از يكديگر جدا افتد پير را پرسيدم كه پوشنده زره را كه آسيب رسد تفاوت كند گفت تفاوت است بعضى را آسيب چنان رسد كه اگر كسى را صد سال عمر باشد و در اثناى عمر پيوسته آن انديشذ كه گوئى كدام رنج صعب‌تر بود و هر رنج كه ممكن بوذ در خيال آرذ هرگز بآسيب زخم بلارك خاطرش نرسيده باشذ اما بعضى را آسانتر بود گفتم اى پير چه كنم تا آن رنج بر من سهل بود گفت چشمه زندگانى بدست آور و از آن چشمه آب بر سرريز تا اين زره بر تن تو بريزد\r\n\r\n","description":"","footnote":"","page_name":" 218 ","page_number":258},
  {"content":"\r\n\r\nو از زخم تيغ ايمن باشى كه آن آب اين زره را تنگ كند و چون زره تنگ بود زخم تيغ آسان بود گفتم اى پير اين چشمه زندگانى كجاست گفت در ظلمات اگر آن ميطلبى خضروار پاافزار در پا كن و راه توكّل پيش گير تا بظلمات رسى گفتم راه از كدام جانب است گفت از هر طرف كه روى راه برى گفتم نشان ظلمات چيست گفت سياهى و تو خود در ظلماتى اما تو نميدانى آن كس كه اين راه رود چون خود را در تاريكى بيند بداند كه بيش از آن هم در تاريكى بوده است و هرگز روشنائى به چشم نديذه پس اوّلين قدم راه روان اينست و از اينجا ممكن بود كه ترقّى كند اكنون اگر كسى بدين مقام رسد ازينجا تواند بود كه پيش رود مدعى چشمه زندگانى در تاريكى بسيار سرگردانى بكشد اگر اهل آن چشمه بود بعاقبت بعد از تاريكى قدرى روشنائى بيند پس او را پى بىآن روشنائى بايذ گرفتن كه آن روشنائى نورى است از آسمان بر سر چشمه زندگانى اگر راه برذ و بذان چشمه غسل برآرذ از زخم تيغ بلارك ايمن گشت .\r\n به تيغ عشق شو كشته كه تا عمر ابد يا بى * كه از شمشير بو يحيى نشان ندهد كس از احيا \r\nهر كه بدان چشمه غسل كند هرگز محتلم نشوذ هركه معنى حقيقت يافت بذان چشمه رسيد چون از چشمه بر آمد استعداد يافت چون روغن بلسان كه اگر كف برابر آفتاب بدارى و قطره‌اى از آن روغن بر كف چگانى از پشت دست بدر آيد اگر خضر شوى از كوه قاف آسان توانى گذشتن چون با آن دوست عزيز اين ما جرى بگفتم آن دوست گفت تو آن بازى كه در دامى و صيد ميكنى اينك مرا بر فتراك بند كه صيدى بد نيستم\r\n من آن بازم كه صيّادان افلاك * همه وقتى به من محتاج باشند \r\n\r\n","description":"","footnote":"","page_name":" 219 ","page_number":259},
  {"content":"\r\n\r\nبسم اللّه الرّحمن الرّحيم\r\n\r\n[ رساله دوازدهم 
  ] پرتونامه شيخ اشراق\r\nاين مختصريست كه ساخته شد به حكم آنكه اشارت كردند بعضى از محبّان فضيلت و نامش پرتونامه كرده آمد و بعضى مواضع كه اصطلاح علماى مشائين در آنجا صعوبتى داشت يا مفضى بود بتطويل اصطلاحى نزديكتر كرديم و غرض ايراد نكتهء چندست از علم الهى و پيش از آن نكته چند را تقديم كرده آمد تسهيل طريق را از علمهاى ديگر و از واهب حيات توفيق اتمام در ميخواهم و مجموع اين ده فصل است .\r\n\r\nفصل اول در شرح بعضى اصطلاحات و تعريف جسم و بعض احوال او .\r\n\r\n\r\n","description":"","footnote":"\r\nحكماء يونان را به دو دسته و گرنه سه دسته تقسيم كرده‌اند اشراقيان رواقيان مشّائيان شيخ بهائى دانشمند معروف و شيخ الاسلام بزرگوار در كشكول آورده است كه اين هر سه دسته شاگردان افلاطون بودند جمعى در ركاب او ميرفته و كسب دانش مىكرده‌اند گروهى در رواق حوزه مىنشسته و مجاور مدرس مىبوده‌اند و برخى حق ورود به داخل جلسه و محضر درس داشته ارسطو از شاگردانى است كه در ركاب استاد مىبوده و چون صاحب مكتب شد اتباع و پيروان فلسفه او را مشائيان ناميدند ولى حق اين ستكه اين سه مرحله را نخبهء شاگردان مىپيموده سلسله مراتب را طى مىكرده به اين توضيح كسانى كه در خود استعداد تحصيل فلسفه مىديدند بايد آزمايش شوند مدتى پياده در ركاب استاد حركت كنند اگر از اين امتحان بدر آمدند حق داشته باشند در اطاق مجاور بنشينند سالى چند رواقى شوند و چون اين كلاس را ميديدند بدرون محفل قدس و مجلس انس و درس راه مىيافتند و درجهء نهائى را مىپيمودند شرايطى كه فارابى معلم ثانى و دانشمندان بزرگ در روزگار پيشين براى طالبان دانش معين كرده نشان ميدهد كه فلسفه را بهر كس نميآموختند و علم را ارزان نمىفروختند\r\n بدگهر را علم و فن آموختن * دادن تيغ است دست راهزن \r\nدنبالهء حاشيه در صفحهء بعد\r\n","page_name":" 220 ","page_number":260},
  {"content":"\r\n\r\nبدانك هر چه تو او را بشناسى شناخت و دانش تو مر او را آن باشد كه صورتى از آن امر در تو حاصل شود زيرا كه اگر تو چيزى بدانى كه ندانستى و مثال او در تو هيچ حاصل نشود پس حال تو پيش از دانش و پس از دانش يكى است و اين محال است اگر چيزى در تو حاصل شود و مطابق آن چيز كه تو او را دانستى نباشد پس چنانك اوست ندانستى و چون‌كه او را چنان كه اوست بدانستى بايد كه آنچه پيش توست مطابق آن چيز باشد كه در نفس خويش و صورت او بود .\r\nبدانك هر لفظ شايد كه بيك معنى بر بسيار آن افتد آن را لفظ كلّى خوانند و معنى آن معنى كلّى و هر لفظ كه بيك معنى بريك چيز بيش نتوان گفت آن را جزوى خوانند مثال اوّل همچون مردم كه بسيار آن در مردمى هنبازند و مردمى بيك معنى\r\n\r\n\r\n","description":"","footnote":"\r\nدنبالهء حاشيهء صفحهء قبل\r\nو سپس مسامحه كردند و از بيم آنكه بضنّت و بخل شناخته نشوند وقف عام كردند و دو نان و فرومايگان راه يافتند و اصطلاح آموختند بىآنكه در كسى فضيلت بيابند تصديق فضل دادند .\r\nو اكنون اين اصطلاح باقى مانده است حكماى اسلام را به دو قسم كرده دسته باسم اشراقى و دسته ديگر را بنام مشائى مىشناسند دسته نخست كسانى باشند كه داراى كشف و علم هر دو باشند كه معروفترين آنها مؤلف اين كتاب كه لقب شيخ گرفته و شيخ الاشراق اشتهار يافته شيخ ابو سعيد ابو الخير معاصر و معاشر شيخ الرئيس نيز اهل كشف و اشراق است سهل بن عبد اللّه و دسته دوم مشائيان باشند ميرسيد شريف جرجانى گويد كه علما بر چهار قسم‌اند زيرا كه بعضى ملتزم دين نبى خود هستند و بعضى ملتزم دين نبى خود نيستند آنها كه ملتزم دين نبى خود هستند بر دو قسم‌اند جمعى از اينها مطالب علميه خود را از دلايل عقليه معلوم نموده‌اند و ايشان را متكلمين گويند و جمعى ديگر از صفاى باطن بطريق كشف و شهود دريافته‌اند و ايشان را صوفيه گويند و آنها كه ملتزم دين نبى خود نيستند نيز بر دو قسم‌اند جمعى از آنها مطالب علميه خود را از دلايل عقليّه معلوم كرده‌اند و ايشان را حكما مشّائين نام دهند و جمعى ديگر از ايشان از صفاى باطن بطريق مكاشفه دريافته‌اند و ايشان را حكماى اشراقيين خوانند\r\n","page_name":" 221 ","page_number":261},
  {"content":"\r\n\r\nبر زيد و بكر و عمرو و خالد افتد مثال دويم همچون زيد و بكر و اين مرد و هر چه به دو اشارت افتد و هر حقيقتى را كه به چيزى وصف كنند يا ضرورى بود آن وصف او را همچون حيوانى مر انسان را و يا ممكن بود همچون نويسندگى مر انسان را و يا ممتنع بود چون جمادى مر انسان را و آنچه ضرورى بود مر ذات چيز را بعينه ازو زايل نتوان كرد چنان كه اگر كسى خواهد كه مثلّثى را بىسه زاويه كند نتواند و هرچه شايد كه باشد و شايد كه نباشد ممكن است نه ضرورى و نه ممتنع و وصف چيزى باشد كه عام‌تر ازو باشد همچون سياهى قير را كه هر قيرى سياه باشد اما نه هر سياهى قير باشد و همچنين جانورى مردم را و باشد كه برابر چيزى باشد همچون سه زاويه مثلّث كه هر مثلثى سه زاويه دارد و هر چه سه زاويه دارد مثلث باشد « 1 » و باشد كه خاص‌تر باشد همچون كتابت مردم را بوصفى كه خاص‌تر از مردمى باشد نتوان نعت كردن و هر - حقيقى كه او را وصفى ضرورى باشد از بهر عين آن حقيقت هركجا آن بود آن وصف با او بود همچون زاويه‌هاى مثلث و سوزندگى آتش كه چون يك آتش را سوزنده بينى بدانى كه سوزندگى او از بهر آتشى است و بدان كه هر آتشى كه هست سوزنده باشد و هر حكمى كه حقيقت را از بهر خصوص خويش ثابت است لازم نيست كه مشارك او را در وصف عام آن حكم باشد كه آب مشارك آتش است در جسمى و ليكن سوزندگى آتش را نه از بهر جسمى است تا لازم آمدى كه آب نيز سوزنده باشد بلكه از بهر خصوص آتشى است .\r\nبدان كه استقراء حكم است بر كلى بدانچه در جزئيات بسيارش يافته باشد چنان كه كسى گويد همه جانوران در وقت خائيدن « 2 » بايد چانه زير جنبانند زيرا كه هر چه ما ديديم از گاو و اسب و مردم و جانوران ديگر چنان ديديم و اين نمط درست نيست زيرا كه شايد حكم آنچه نديده باشند بخلاف اين باشد كه ديده باشند همچون\r\n\r\n\r\n","description":"","footnote":"\r\n( 1 ) لوازم اشياء را به دو قسم اندر بعضى را لازم وجود و برخى را لازم ماهيّت خوانند لوازم ماهيّات هرگز قابل سلب نيستند چون زوجيّت اربعه و سه زاويه بودن مثلث و حيوانيّت آدمى اما لوازم وجود قابل انفكاك هستند .\r\n( 2 ) صحيح و جويدن غلط مشهور است\r\n","page_name":" 222 ","page_number":262},
  {"content":"\r\n\r\nنهنگ درين مثال كه استقراء را باطل مىكند از بهر آنكه او در خائيدن چانه بالائين جنباند و ناديدن و نادانستن كسى مر چيزى را دلالت نكند بر نابودن آن چيز و محققان چون حكم كلّى كنند باصل حقيقت نگرند در عقل و از آنجا ضرورت و امكان و امتناع اوصاف بدانند همچنانكه گوهر هر آدمى جانور باشد و اين نه باستقراء معلوم شده است بلكه ماهيّت مردم را در عقل جانورى ضرورى است خواه يكى خواه دو خواه بسيار و بدان كه هر چيزى كه وجود او در چيزى باشد چنان كه همگى اين به آن مجامع و ملاقى باشد همچون سياهى و سپيدى در جامه او را درين مختصر صفت گيريم و آنچه دروست محل صفت و آنچه گفتيم كه همگى او ملاقى آن بود كه دروست احتراز كرديم از بودن آب در كوزه و ميخ در ديوار كه آب را صفت كوزه نخوانند اگر چه دروست از بهر آنكه همگى آب ملاقى همگى كوزه نيست و هرچه او را محل نيست از ممكنات او را جوهر خوانيم و بر آن اقتصار كنيم كه گوئيم جوهر آنست كه محل ندارد و عرض آنست كه محل دارد كه اين اصطلاحى نزديكترست .\r\nاما اصطلاح علماى مشّائين در جوهر و عرض و فرق ميان عرض و صفت و صورت دراز مىشود و درين مختصر بدان حاجت نيست و پيش از مشائين اصطلاح همچنين بوده است كه ياد كرديم و مقصود ما معنى است . « 1 »\r\n\r\n\r\n","description":"","footnote":"\r\n( 1 ) - موجود بر دو قسم است واجب الوجود و ممكن الوجود واجب الوجود آنست كه در موجود بودن خود محتاج به ديگرى نباشد چنانچه اللّه تعالى و ممكن الوجود آنست كه در موجود بودن خود محتاج به ديگرى باشد چنان كه همهء عالم . باز ممكن الوجود بر دو قسم است جوهر و عرض جوهر آنست كه قائم بذات خود باشد چنانچه جسم و عرض آنست كه قائم به غير خود باشد چنانچه رنك جسم قائم بجسم است و جوهر نزد متكلمين برود و قسم است جسم و جوهر فرد كه آن را در اصطلاح ايشان جزو لايتجزّى نيز خوانند و جسم عبارت از جوهرى است كه طول و عرض و عمق داشته باشد و جوهر فرد جوهر است كه در خردى بمرتبه‌اى خورد باشد كه طول و عرض و عمق نداشته باشد و جوهر نيز بر دو قسم است جوهر مجرد و جوهر مادى جوهر مجرد آنست كه وجود وى نور محض باشد و مجرد از مادّه بود و طول و عرض و عمق و شكل و لون وى را نباشد و جوهر مادى جسم را گويند كه بيان وى در بالا مرقوم شد :\r\n","page_name":" 223 ","page_number":263},
  {"content":"\r\n\r\nهر جوهر كه البته خالى نشود از طولى و عرضى و عمقى ما آن را جسم خوانيم و تعريف جسم درين مختصر بدان كنيم كه جوهرى است مخصوص باشارت .\r\nبدان كه معنى كلّى در برون عقل هرگز واقع نشود كه اگر در اعيان حاصل شود او را ادبى باشد كه ديگران را در آن شركت متصور نشود و ما گفتيم كه كلّى آنست كه از معانى كه بسيار آن را در آن شركت باشد و هر كلّى كه او را جزوّيات بسيار باشد آن جزويّات را چون شركت است در كلّى بايد كه فرقى باشد ميان ايشان و اگر نه همه يكى باشد و اين محال است و فرق به چيزى باشد وراى آنكه شركت دروست و اجسام چون همه در جسمى مشاركند و از فرق چاره نيست پس فرق بصفات باشد و صفات را فرق يا بحقيقت باشد همچون سياهى و سپيدى و يا به محل باشد همچون دو سياهى كه فرق ميان ايشان بدان باشد كه هر يكى را محلّى ديگر باشد و اگر محل يكى باشد دو سواد را فرق ميان ايشان به زمان بود كه يكى در زمانى باشد و ديگرى در زمانى ديگر و اگر هر دو در يك محل و در يك زمان جمع شوند پس هر دو يكى باشند و اين محال است و ازينجا معلوم شد كه دو مثل در يك محل جمع نشوند .\r\nبدان كه صفت از محلّى به محلى نقل نكند كه اگر حركت پذيرد بنفس خويش مستقل شود بجهات و هر چه شش جهت دارد سه بعدش لازم آيد طول و عرض و عمق بس صفت جسم باشد و اين محال است و چون تواند بود كه جسمى در جسمى بكلّى شايع و ملاتى شود كه اين تداخل باشد و استحالتش ظاهرست .\r\nبدان كه صفات بسيار را تواند بود كه يك محل بود همچون زردى و شيرينى در عسل الّا صفاتى كه ضدّ باشند يا نزديك بضدّ .\r\nبدان كه بعضى از مردم حكم كردند كه هر جسمى پاره پذيرد تا به جائى برسد كه در وهم قسمت نپذيرد و آن را جوهر فرد نام كرده‌اند و نزديك حكماى فلاسفه اين محال است كه جسم را جزوى باشد كه قسمت نپذيرد در عقل و وهم اگر چه تواند بود كه در بيرون از عقل از غايت كوچكى ما آن را پاره نتوانيم كرد ليكن در عقل قسمت پذيرد\r\n\r\n","description":"","footnote":"","page_name":" 224 ","page_number":264},
  {"content":"\r\n\r\nبرهان آنكه اين جوهر فرد محال است آنست كه يك جوهر را در ميان دو تقدير كنى اگر ميانگين حجاب كند يك طرف را از ديگر پس هر يكى از كنار چيزى مالد از ميانگين جز آنكه ديگرى مالد و لازم آيد كه منقسم شود و اگر حجاب نكند يك كنارين يكديگر را مالد و وجود و عدم ميانين يكى باشد و تداخل لازم آيد و بايد كه حجم صد هزار جوهر بر يكى نيفزايد و در عالم هيچ مقدارى نباشد و اين محال است و نيز يكى را بر بالاى دو نهيم چنانك بر ملتقاء هر دو باشد اگر همگى دو را مىمالد پس يكى چند دو باشد پس فرقى نباشد و اگر يكى مالد آن ديگرى نمالد محال است كه بر ملتقى تقدير كرده‌ايم و اگر از هر يكى چيزى مالد منقسم شود هر سه پس معلوم شد كه جسم مركب نيست از جزو لايتجزّى و در وهم قسمت جسم بىنهايت است و آنچه خصم تشنيع زند كه اگر ريكچه قسمت بىنهايت پذيرد و كوه نيز قسمت بىنهايت پذيرد پس كوه و ريكچه برابر باشند سخنى متوجه نيست زيرا كه ما نميگوئيم كه اين قسمت بىنهايت در اعيان است بلكه وهمى است كه تقدير كنيم قسمتى بعد از قسمتى و و تواند بود كه دو چيز بىنهايت باشند در عقل و يكى از يكى بيشتر باشد همچو اعداد عشرات ممكن و اعداد مئات ممكن كه عدد عشرات ممكن بيش از اعداد مئات ممكن است از آنكه درصدى ده ده موجودست و با اين همه هر دو را عدد در وهم بىنهايت است\r\n\r\nفصل دويم در نهايت محدد و مكان و زمان و اشارتى بكون و فساد .\r\nبدان كه هر عددى از چيزها كه آحاد آن مجتمع شود در وى ترتيبى باشد خواه وصفى همچو اجسام و خواه طبيعى همچو علل معلولات را و صفت موصوفات را كه يكى بعد از يكى باشد و بيش از ديگرى در عقل بايد كه متناهى باشد و بىنهايت متصوّر نشود كه اگر امتدادى بىنهايت يا سلسله مراتب از اعداد بىنهايت موجود بهم توانستى بود ما از آن امتداد بىنهايت يا از آن سلسله قدرى متناهى در وهم قطعى توانستمانى كردن همچو ده گز امتداد يا ده عدد از هر سلسله كه باشد و هر دو طرف آن قدر كه قطع كرديم بهم پيونديم چنان كه در ميان هيچ خللى نباشد و آن سلسله را يا امتداد را يك بار با آن قدر مقطوع بگيريم كه چيزى است بسر خويش و هر دو را بهم بازنهيم اگر هر دو\r\n\r\n","description":"","footnote":"","page_name":" 225 ","page_number":265},
  {"content":"\r\n\r\nامتداد يا هر دو سلسله برابر باشند چنان كه هم چندان‌كه آن يكى رفته باشد اين ديگرى رفته باشد لازم آيد كه زايد مثل ناقص باشد و اين محال است و اگر تفاوت افتد بضرورت بايد كه در طرف افتد ناقص بايستد و زايد رفته باشد پس ناقص نامتناهى شود و زايد بر ناقص بيفزايد به قدر متناهى و هر چه بيفزايد بر متناهى هم متناهى بود .\r\nو بدان كه چون جسم را نهايت لازم آيد مقدارى معين و شكلى معين لازم آيد و اگر آن مقدار و شكلى را جسمى اقتضا كردى از آن روى كه جسم است همه اجسام در شكل و مقدار يكى بودندى و نه چنين است و نيز بدانستى كه اجسام را جدائى از - يكديگر بصفات است و اگر همه صفات مثلا نبودندى اصلا كثرت اجسام و وجود آن محال بودى و اين صفات كه اجسام بدان از يكديگر جدا شوند اگر اقتضاء جسمى بودى همه اجسام در آن برابر بودندى و چون اجسام را تناهى ثابت شد همه اجسام نهنده مقدار و صفات و وجود چيزى است نه جسم و نه صفت جسم .\r\nو بدان كه مردم اشارت ميكنند بجهات همچو بالا و زير حركات مختلف مىشود به بالا و زير اگر جهات چيزى نبودندى موجود اشارت بدان نشايستى كردن كه حركت و اشارت بر معدوم محال باشد و اگر بر جهات متشابه بودى ازو جهات مختلف حاصل نشدى كه بعضى به بالا و زيرى اولاتر نبودى از بعضى و چون اجسام را تناهى واجب است از هر سوى اشارت را غايتى باشد و آن غايت پاره نپذيرد كه اگر پاره شود وراى غايت چيزى نباشد حركتش در ناچيز افتد و سوى ناچيز و اين محال است پس آن چيز كه محدد جمله جهات است و وراى او چيزى نيست پاره نپذيرد و نشايد كه غايت جسمها بسيار باشد خواه زير و خواه بالاى آن كه جسمهاى بسيار را اجتماع ممكن بود پس افتراق ممكن نبود و چون غايات مفترق شوند حركتشان در ناچيز افتد و سوى ناچيزى افتد و اين محال است و نشايد كه در يك جسم باشد در يك جهت كه ديگر جهات ازو متعين نشود پس بايد كه جسمى باشد كه همه جهات ازو حاصل شود و اين نتواند بود الّا محيط به همه اجسام و بعضى از آن جسم بالا نباشد و بعضى زير زيرا كه اين يك جسم متشابه است كه بگفتيم كه از مختلفات نشايد پس بعضى به بالا و يا زيرى اولاتر نباشد از بعضى پس بايد كه محيط جمله بالا باشد و جهت زير دورى باشد ازو و غايت\r\n\r\n","description":"","footnote":"","page_name":" 226 ","page_number":266},
  {"content":"\r\n\r\nاز محيط مركز را باشد و محيط مركز را تعيين كند و مركز محيط را تعيين نتواند كردن كه بر يك نقطه دايرهاى بىنهايت فرض توان كردن و اصل جهات بالا و زير است و باقى جهات اضافى است و متغيّر شود بر يك شخص بحسب اختلاف وضعش .\r\nو بدانك اگر محدّد حركت كند راست نشايد كه بجنبد كه اگر راست جنبد وراى او جهتى باشد پس او محدّد نباشد و ميان محدّد تهى نشايد كه باشد و فى الجمله خلأ محال است اگر خلأ متصور شود آن خلأ كه جسم درو گنجد بيش از آن بود كه كمتر از آن جسمى درو گنجد پس درو بيشى و كمى و نيمه و سبك و مانند آن درو تقدير توان كرد پس مقدارى باشد كه طول و عرض و عمق دارد و بخويشتن ايستاده است نه در محل پس جوهرى است كه امتداد دروست پس جسم است غايت آنست كه جسم لطيفش تقدير كنند .\r\nو بدانك مقدار اجسام زايد است بر جسمى كه اجسام در جسمى يكىاند و مقدار مختلف پس مقدار عرض است در جسم اگر خلأ را مقدارى فرض كنند نه در جسم پس از محل مستغنى باشد از بهر حقيقت خويش و بايد كه همهء مقدارها مستغنى باشد از محل و نه چنين است پس خلأ باطل است و همه جهان ملاست و مكان جسم آنست كه جسم دروست و غير او با او در نگنجد و ازو نقل توان كرد پس جوهر مكان صفات نيست زيرا كه نقل ممتنع است در صفات و آنچه جسم بر او قرار گيرد مكان حقيقى نيست زيرا كه نتوان گفت كه دروست پس مكان جسم حدّ درونى جسم محيط باشد كه در بيرونى جسم محاط را مالد و جسم در عين جسم نباشد كه تداخل بود و ملاقات بحدود باشد .\r\nو بدان كه هر عرضى كه درو ثبات متصوّر نشود آن حركت است .\r\nبدان كه هر چيزى كه نبود پس ببود نابود او پيش از بود اوست و اين پيشى نه عبارت است از مجرّد نابود اين حادث كه نابود بعد نيز باشد و پيشى از آن جهت كه پيشى است هرگز با پس جمع نشود و اين پيشى عبارت نيست از چيزى كه با حادث بهم تواند بود همچو فاعل يا جوهرى يا عرضى ثابت زيرا كه اين همه در وقت وجود حادث موجود\r\n\r\n","description":"","footnote":"","page_name":" 227 ","page_number":267},
  {"content":"\r\n\r\nتوانند بود و پيشى حادث با حادث جمع نشود پس عرض ناثابت است و آن حركت باشد و پيشى دور تر از پيشى باشد كه پيشيها متفاوت است پس كميّتى دارد پس اين پيشىها از زمان است و زمان مقدار حركت است چون متقدم و متأخّر او را در عقل جمع كنيم و نه مقدار هر حركتى بلكه مقدار حركتى نامنقطع كه ظاهرتر از همه باشد و اين حركت يومى است آفتاب را از مشرق تا به مغرب پس اگر زمان حادث باشد بجملگى چنان كه او را نخستى باشد و محلّش را نيز او را پيشى بود و آن پيشى هم زمانى باشد چنان كه بيان كرديم پس پيش از همه زمان زمانى باشد و حركتى كه زمان ازوست و محل حركت را و اگر زمان را و محلّش را انقطاعى باشد او را پسى بود هم برين قياس قبلى زمانى لازم آيد ازين هر دو تقدير كه پيش از همه زمان و پس از همه زمان باشد و اين محال است و اگر زمان از حركت مستقيم بودن بىنهايت نرفتى كنارش ظاهر شدى و اگر باز كردى بعد از انقطاع همچنين لازم آمدى كه به زمان منقطع شود و بگفتيم كه اين محال است پس اين مقدار حركتى مستدير باشد كه او كناره ندارد و هر حركتى كه قوّتى اقتضا كند كه بجسم تعلق دارد اگر نتواند بود الّا بر يك نسق آن را طبيعى خوانند همچو حركت سنگ سوى مركز و اگر تواناى آن باشد آن قوت را كه بر جهات مختلف جنباند آن را ارادى خوانند و اگر چيزى بيرونى جنباند آن را قسرى خوانند همچو جنبانيدن سنگ سوى بالا و هر جسمى را چيزى طبيعى باشد كه اگر بقسر از آنجا نشايد جنبانيدن بطبع ديگربار قصد آنجا كند و هر يكى را از انواع بخصوص خويش مكانى ملايم باشد نه به جهت عموم جسمى و محدّد مكان ندارد از آنكه بالاى آن هيچ جسمى نيست .\r\nو بدان كه جسم بسيط آن باشد كه درو اختلاف قوتها نباشد چنان كه اگر باره كنند پاره‌ها متشابه بود و جسم بسيط هيچ شكلى را اقتضا نكند الّا گرد زيرا كه شكل ناگرد در همه اجزاء جسم متشابه نبود و يك حقيقت چيزهاى مختلف اقتضا نكند و متشابه از همه اجزا از اشكال گرد است و محيط و محدّد بسيط است پس گرد باشد و نشايد كه در عالم باشد زيرا كه دو محدّد كه يك محدّد بر جهتى باشد از آن ديگر محدّد پس بيرون ايشان جهتى باشد و محدّدى بايد ايشان را پس ايشان محدّد\r\n\r\n","description":"","footnote":"","page_name":" 228 ","page_number":268},
  {"content":"\r\n\r\nنباشند و نيز دو شكل گرد بىفرجه با هم نتوانند آمد پس در ميان دو محدّد خلأ افتد و خلأ محال است و نشايد كه نوع جسم را دو مكان باشد كه اگر چنين باشد اقتضاء هيچ‌يك نكنند كه هر دو او را برابر باشند پس سوى هيچ‌يك نجنبد و چون بطبع از يك سوى مىجنبد پس مكانش يكى است و مركب ميل سوى مكان غالب كند و مركب معتدل از چهار عنصر نشايد كه باشد زيرا كه در ميان هر چهار حدّى مشترك نيست كه به نسبت دورى او با هر چهار يكسان باشد تا آنجا بايستد و سوى هيچ يكى از مكان چهار گونه ميلش ننمايد پس اقتضاء هيچ مكان نكند و اين نشايد .\r\nو بدان كه متحرّكات بر سه قسم‌اند متحرّك بر وسط و متحرّك از وسط و متحرّك بسوى وسط اول همچو افلاك كه ايشان را حركت دورى باشد از گرد مركز و راست نشايد كه بجنبد و هر چه راست بجنبد اگر بطبع از جهت ميان سوى بالا جنبد گرمايش لازم باشد و اگر بطبع بسوى ميان جنبد سرد باشد و اجرام عنصرى كه حركت راست كنند ازين دو خالى نباشند و هر جسم كه حركت راست پذيرد پاره‌پذير باشد و هر چه اتصال و انفصال و شكل و ترك شكل به سهولت پذيرد تر باشد و هرچه بصعوبت پذيرد خشك باشد و هرچه حركت راست پذيرد از هر دو نيز خالى نباشد و چون تركيب كنيم چهار قسم چهار عنصر تمام شوند اول همچو آتش از جمله بسايط و جاى او بالاى همهء عنصريات باشد زير فلك قمر و او را خفيف مطلق خوانند و دوم همچو هوا كه گرم و ترست و جاى او زير آتش است و او خفيف است به نسبت سيم سرد و تر بود آب چهارم سرد و خشك همچو زمين و زمين ثقيل مطلق است كه قصد غايت زيرى دارد و آب ثقيل است به نسبت و دليل بر آنكه زمين ثقيل‌ترست از آب آنست كه قدرى خاك در آب اندازيم به زير نشيند و آب هرآينه بايد كه بر زمين ايستد و دليل بر آنكه هوا خفيف‌ترست از آب آنست كه خيكى پر از هوا چون به آب فرو برى بر بالا آيد و گروهى پنداشتند كه آب آن را بدر مىاندازد بقسر كه آب چون بهم آيد او را بيفشاردن بدر اندازد « 1 » و اين خطاست\r\n\r\n\r\n","description":"","footnote":"\r\n( 1 ) يكى از اساتيد ما ميگفت اينكه برخى از حكما براى اثبات حركت از تحت بفوق به اين مثل متمثل شده‌اند كالزق المنفوخ بگفته شيخ الرئيس فرموده‌اند يك نگاه به اين طبقه نالايق كه بدون حق بوزارت رسيده‌اند بيفكنيد تا محسوس شود كه اينان بر صندلى وزارت استقرار ندارند بلكه چون تخم مرغهاى سبك خود را در روى آب نشان مىدهند .\r\n","page_name":" 229 ","page_number":269},
  {"content":"\r\n\r\nكه جسم چندان‌كه بزرگتر باشد حركتش تيزتر مىشود .\r\nو بدان كه اجسام اثيرى اعنى افلاك نه سبك‌اند و نه سنگى زيرا كه سبكى قوّتى است در جسم كه او را از وسط سوى بالا جنباند و سنگينى قوتى كه او را بسوى وسط جنباند و فلك نه بوسط جنبد و نه از وسط بلكه بر وسط جنبد به حركت مستدير و ميل مستقيم و حركت مستقيم هرگز قبول نكند و ندرد پس نه گرم است و نه سرد و نه تر و نه خشك .\r\nو بدان كه از چهار عنصر هر يكى ديگر مىشود آب بگرماى سخت هوا گردد و هوا بسرما آب گردد كه مثلا اگر طاسى را خشك پر از يخ كنند روى بيرونش را بينذ كه قطرها بر آن نشسته باشد و آن نه از اندرون رشح كرده باشد كه آب گرم در طاس رشح نكند تا به يخ چه رسد پس آن هواست كه بمجاورت طاس سرد شود و آب گردد و آب زمين شود چنان كه در بعضى مواضع افتد كه چون آب فروچكد سنگ گردد و زمين آب شود و اصحاب حيل سنگ را بحيل آب كنند و هوا را نديده كه بنفخات آتش شود شعلهء آتش در حال هوا مىشود كه اگر همچنين آتش بماندى بايد كه سقف خانه را و هر چه كه بالاى او بودى بسوختى و نه چنين است .\r\nو بدان كه چون گوئيم كه آب هوا شود و نه آن باشد كه آب به كلى و بجملهء اجزا باطل شود و هوا حاصل آيد كه آنگاه اين آن نشده است و نه آنست كه آب با - آنكه آبست هوا نيز باشد كه يك چيز در يك حال آب و هوا نباشد بلكه آنست كه آن چيز كه صورت آبى ازو زايل شد و صورت هوائى درو حاصل شد و آن چيز كه صورتها به دو فرو مىآيد او را هيولى خوانند و هيولى را به امتداد يا جسم خوانند با صورت آبى آب و با صورت خاكى خاك و عنصريات را هيولى مشترك است كه چون صورتى ازو بشود ديگرى درو حاصل گردد اما اثيريات كون و فساد نپذيرد كه هيولى ايشان\r\n\r\n","description":"","footnote":"","page_name":" 230 ","page_number":270},
  {"content":"\r\n\r\nمشترك نيست « 1 » .\r\nو بدان كه صورت آبى مجرد ترى و سردى نيست كه آب را چون گرم كنيم سردى ازو برود و چون بفسرد ترى ازو برود و همچنان آب باشد پس صورت آبى و آتشى و هوائى و زمينى جز اين كيفيّات چهارگانه است حرارت و برودت و رطوبت و يبوست و آن چيزهاى نامحسوس است كه چون در هيولى حاصل شود بعضى را ازين كيفيات اقتضا كند و چون كيفيّتى از جسمى زايل شود و كيفيتى ديگر حاصل شود آن را استحالت خوانند و چون صورتى برود و صورتى ديگر حاصل شود آن را كون و فساد خوانند فساد به نسبت آنچه رفته است و كون به نسبت آنچه آمده است و قومى استحالت را منع كردند و گفتند آب چون گرم شود نه از آنست كه گرمى در آب حاصل شود بلكه اجزاى آتش به آب بياميزد و اين باطل است كه اگر چنان بودى كه كوزه سفالين و كوزه آهنين را چون پر از آب كردمانى و در ميان آتش نهادمانى بايستى كه\r\n\r\n\r\n","description":"","footnote":"\r\n( 1 ) در سخنان امير المؤمنين عليه السلام آمده است اكنون كه عمر براى كسب اقسام علوم كافى نيست و آدمى نمىتواند در جميع دانشها تسلّط و تضلّع پيدا كند لازم است از هر - خرمنى خوشه‌اى بچيند و توشه‌اى بردارد فخذوا من كل شيء احسنه اگر اين دستور اجرا ميشد كار به آنجا نميرسيد كه لغت هيولى براى برخى موحش و مرعب شود و كلمه صورت تغيير صورت دهد بطور مسلّم فاصله كم مىشد و قواعد فلسفه بفقه كمك مىكرد و چون شير در شكر مىآميخت و فقيه نيز اصطلاح مىآموخت قال فخر المحققين فى بيان طهارة - الكلب المملوحة هذه المسألة موقوفة على وجود الهيولى الاولى فان الذي يتبدّل من الكلب هو الصورة النوعية الجوهرّية موجود عند العقل بوجود الهيولى الاولى فصح الحكم بكون الكلب طاهرا لان الذي تبدّل صورته النوعيّة الجوهريّة حقيقة وراء الكلب الذي له صورة نوعيّة كلبيّة بخلاف ما اذا كان حقيقة الجسم هى الصورة الجسميّة البسيطة فان المنقلب حينئذ هو الصورة العرضيّة النوعيّة فلم يكن الكلب المستبدل عينه الصورة النوعية العرضيّة النوعيّة حقيقة وراء الكلب الذي له صورة كليّة اذ ما لم تتبدّل جوهريات شيئى لم تتبدّل حقيقته .\r\n","page_name":" 231 ","page_number":271},
  {"content":"\r\n\r\nكوزهء سفالين زودتر گرم گشتى كه جزوها آتش در مسام كوزه سفالين زودتر نفوذ تواند كردن از كوزه آهنين بر نسبت سختى و سستى ايشان و نه چنين است و نيز حركت سخت و ماليدن اجسام يكديگر را گرمى مىآرد با آنكه اجزاى آتش از يكى در - ديگرى حاصل نميشود و اين گروه گفتند كه گرما و جزوهاء آتش در اندرون جسم كامن باشد چون بجنبانند بيرون آيد و اين باطل است چون ما آب را و مايعات را ظاهر و باطن همه سرد مىبينيم و چون بسيار مىجنبانيم جنبانيدن سخت گرم مىشود ظاهر و باطنش و چون ظاهر گرم مىشود بايستى كه اندرونش سرد شدى و نه چنين است و چون گرما تنها بدانستى كه عرض است نقل نكند از باطن به ظاهر و شعاع نيز چيزها را گرم مىكند بىآنكه اجزاء نارى با او تعلقى دارد و اين گروه پنداشتند كه شعاع جسمى لطيف است و گرما با اوست و اين خطاست كه اگر جسم بودى چون روزن خانه ناگاه بگرفتندى اگر ساكن بماندى و اگر حركت كردى بديدمانى و نه چنين است بلكه در حال باطل مىباشد و اگر جسم بودى بايستى كه از آفتاب بكاستى بقه رى شعاع و نيز چون لطيف باشد حركتش طبعا به بالا بودى نه به زير و اين جمله باطل است بلكه شعاع عرضى است كه بمقابله جسمى روشن در جسمى ديگر حاصل شود نه آنكه نقل كند بلكه بخشنده آن چيزى است جز از اجسام و بيان آن كرده آيد و گرمى از شعاع است نه از آفتاب و اگر از آفتاب بودى بايستى كه بالا زودتر گرم شدى كه زير و نه چنين است بل مىباشد كه زير سوخته مىشود و بر بالا اثر بسيار نباشد گرمى را و هرچه از زمين متصاعد مىشود از چيزهائى كه شعاع و غير آن بحرارت تحليل و تلطيفش كند و هرچه از خشك باشد آن را دخان خوانند و اگر نيز سياه نباشد و آنچه از تر باشد آن را بخار خوانند و بخار چون به بالا رود و سرما بر او افتد كثيف شود ابر شود و اگر سرما سخت‌تر گردد باران شود و به زير آيد در حمّام مردم بينند به بالا رفتى بخار و كثيف شدن چنان كه جام كرماوه را حجاب كند و به زير چكيدنش اگر آب را سرماء سخت بزند بيفسرد و همچون پنبه به زير آيد و آن را برف گويند و دخان چون سرد شود و بازپس آيد و بر هوا ميل كند هوا را بجنباند باد حاصل شود و باد با دود چون در ميان\r\n\r\n","description":"","footnote":"","page_name":" 232 ","page_number":272},
  {"content":"\r\n\r\nابر بماند و قصد آن كند كه بيرون آيد و منفذ بنيابد در ميان آن متقلقل شود ازو بانگى سخت بر آيد كه آن را رعد خوانند و از اصطكاك آن آتشى بجهد كه آن را برق خوانند و اگر دخان به بالا رود تا بنزد آتش رسد آتش درو افتد و شعله ازو حاصل شود و بموافقت آتشى كه بموافقت فلك بجنبد حركت كند آنست كه كوكب ذات ذنب و گيسودارش خوانند و چون تمام آتش شود « 1 » از چشم غايب گردد پندارند كه فرومرد و آتش چون صافى شود رنگ ندارد كه اگر رنگ داشتى ستارگان را حجاب كردى و آنچ از دخان تمام بنسوزد و در هوا پراكنده شود ازو علاماتى سرخ و سياه در هوا پديد آيد و بخارى و دخانى كه در زير زمين محتبس شود و راه نيابد بيرون آمدن را زمين را سخت بجنباند و آن زلزله است و باشد كه از شدت حركت همچو آتش بدراند « 2 » و آن بخار كه قوّت ندارد آب شود و متوالى بدر مىآيد .\r\nبدانك از آميزش اين چهار عنصر مواليد سه‌گانه حاصل مىشود معادن و نبات و حيوان و چون آميزش باعتدال نزديكتر باشد نوعى شريف‌تر حاصل شود .\r\n\r\nفصل سوم در استبصار نفس « 3 »\r\nبدان كه هر جزوى را از اجزاء بدن خود فراموش كنى و بعضى اعضا را مىبينى كه از نابودش حيات و ادراك مردم را نقصان نميباشد و بعضى را چون دماغ و دل و جگر بتشريح و مقايست دانى و فى الجمله هر جسمى و عرضى كه هست ازو غافل توانى بودن و از خود غافل نباشى و خود را بىنظر با اينهمه ميدانى پس بقاى « 4 » تو نه با اينهمه است و نه به هيچ‌يك ازين كه اگر يكى ازين را مدخل بودى در توئى تو خود را هرگز بىاو در خاطر نتوانستى آورد پس تو وراى اجسام و اعراضى\r\nاستبصارى ديگر آنست كه خود را ميگويى من و هرچ در تن تست همه را اشارت توانى كرد به او و هرچ او را او توانى گفت نه گوينده من است از تو كه آنچ ترا اوست من تو نباشد كه هرچه تو او را او گوئى از خودش و از منى خودش جدا كردهء پس نه همهء تو باشد و نه جزو تو كه جزو منى ترا از منى تو اگر جدا كنى منى نماند چنانك خانه را كه اگر جز وى همچون ديوار دور كنى ازو خانه نباشد پس چون همه را اشارت اوئى مىتوانى كردن از اعضاى تو چون دماغ و دل و جگر و غير آن و آسمان و زمين و هرچه\r\n\r\n\r\n","description":"","footnote":"\r\n( 1 ) بسوزد\r\n( 2 ) بدر آيد\r\n( 3 ) نفس استبصار\r\n( 4 ) توئى\r\n","page_name":" 233 ","page_number":273},
  {"content":"\r\n\r\nدروست پس تو وراى اين همهء برهانى ديگر بر نفس آنست كه تو جانورى را معلوم كرده مطلق چنان كه بدان معنى كه بر پيل گوئى بر پشه نيز بگوئى و در جانورى مطلق هيچ - مقدارى معين نگرفته و هيچ نهادى معين پس صورتى است در تو كه بر همه مختلفات مقادير و اوضاع راست مىآيد و اگر جانورى مطلق با مقدار پيل در ذهن تو بودى از اطلاق بيرون شدى پشه را مطابق نبودى و چون مطابق همه است و مقدارى ندارد معين و وضعى و شكلى معين در جسم و در چيزى كه قائم باشد بجسم حلول نكند كه جسم مقدار دارد و هرچه در متقدّر حاصل شود متقدّر باشد بضرورت بتبعيّت مقدار وضعى و شكلى معين او را حاصل شود پس بر مختلفات مقادير و اوضاع و اشكال راست نيايد و ليكن چون مطابق مىشود و اين صورت در تست پس تو نه جسمى و نه چيزى كه در جسم باشد و نه چيزى كه در جهت آيد .\r\nبرهانى ديگر آنست كه تو معنى واحد مطلق ميدانى كه چيزى است كه به هيچ وجه قسمت نپذيرد و اگر صورتش در جسم باشد و جسم قسمت پذيرد و هرچه در قسمت‌پذير حاصل شود به تبعيت او هم قسمت پذيرد پس صورت وحدت چون در جسم است به تبعيّت او قسمت پذيرد پس صورت وحدت نباشد پس آنچه از تو كه اين صورت وحدت دروست جسم و چيزى در جسم و چيزى جهت‌پذير نباشد .\r\nطريق ديگر آنست كه چيزى را مطلقا معلوم كردى بىخصوص مقدارى و خصوص جسمى و عرضى و جانورى و چيزى اگر در جسم باشد و جسم قسمت پذيرد او نيز به تبعيّت محل قسمت پذيرد پس هر جزوى از صورت چيزى مطلق اگر چيزى باشد و بس مطلقا پس ميان جزو و كل فرقى نباشد و اين محال است و جزوها چون متشابه باشند كل و جزو را يك حقيقت باشد و ليكن كل و جزو به مقدار مختلف شوند و در صورت چيزى مطلق مقدارى نيست تا كلّ و جزو بدان مختلف باشد و اگر هر جزوى چيزى است و زيادت « 1 »\r\n\r\n\r\n","description":"","footnote":"\r\n( 1 ) - تحرير مذهب متكلمين مخفى نخواهد بود كه علماى كلام را اختلاف است در ماهيت روح و كيفيّت آن امام راغب كه از اهل سنت است و معمر كه از قدماى معتزله است و جمعى ديگر از شيعه اماميه به آن رفته‌اند كه روح جوهرى است مجرّد از ماده و عالم است بقيه حاشيه در صفحهء بعد\r\n","page_name":" 234 ","page_number":274},
  {"content":"\r\n\r\nپس جزو ( را ) بر كلّ زيادت است و اين نشايد كه باشد و اگر هر جزوى چيزى نيست و چيزى مخصوص نيست پس هيچ نيست پس جزو نباشد و چون ازين وجوه قسمت ممتنع\r\n\r\n\r\n","description":"","footnote":"\r\nبقيه حاشيه از صفحهء قبل\r\nبنفس خويش و به آنچه خارج از وى است از موجودات و متعلّق است به بدن اما نه به نحوى كه داخل در بدن باشد يا حلول در وى كرده باشد بلكه مدبّر وى و متصرّف در وى است مثل خادم است كه مدبّر وى است نه داخل در وى و موت عبارت است از رفع اين تعلق يعنى انتفاء تدبير و تصرف از اينجاست كه اگر انسان در حيات خود در خانه گرم بنشيند بدن وى متعفّن نميگردد و رطوبات بدنى نمىريزد و اجزاء بدن نمىپاشد و بعد از مردن حالات مذكوره زود در وى ظهور مىنمايد .\r\nمذهب دوم از متكلّمين قاضى باقلانى و نظام معتزلى به آن رفته‌اند كه روح جسمى است لطيف سارى در بدن مثل شريان آب در كل و آتش در اخگر و روغن در كنجد و قابل تغيير و تبديل اصلا نيست بفرض اگر دست كسى را قطع كنند و جزو روحانى كه در آن دست است مقطوع نخواهد شد بلكه مقبوض و منجذب خواهد شد در جزوى كه متصل به آن دست مقطوع بود چنانچه شعاع آفتاب كه از قطع منقطع نمىگردد اما از مكان به مكان ديگر منجذب مىتواند شد .\r\nمذهب سيم از متكلمين جمعى از معتزله و جماعتى از اشاعره به آن رفته‌اند كه روح هر شخص عبارت از همان جسد وى است يا اعراضى كه قائم‌اند بوى مثل سمع و بصر و حس و حركت و باقى صفات .\r\nمذهب چهارم جمعى از متكلمين بدان رفته‌اند كه جسم هر انسان مركب است از جزوى چند بعضى از آن اجزاء سخت‌اند بمرتبه‌اى كه از بريدن بريده نمىشود و از شكستن شكسته نمىگردند و تغيير و تبديل و زيادت و نقصان و زوال و انحلال را بدينها راه نيست و روح عبارت از وجود اين اجزاست و بعضى ديگر از اين اجزاء نرم‌اند و قابل بريدن و كاستن و افزون‌شدن‌اند و اين اجزا را اجزاى عارضه مىنامند و قسم اول را اجزاى اصليه زيرا كه آنها مقدّم‌اند و اينها عارض و كلام امام رازى در اربعين صحيح است و آنكه اين مذهب مختار محقّقين متكلّمين است .\r\n","page_name":" 235 ","page_number":275},
  {"content":"\r\n\r\nاست پس آنچه كليات را ميداند جسم و جسمانى نيست .\r\nو بدان كه نفس پيش از بدن موجود نباشد كه اگر پيش از تن موجود بودى « 1 »\r\n\r\n\r\n","description":"","footnote":"\r\n( 1 ) - نظر به آنكه در اخبار وارد شده است خلق اللّه الارواح قبل الاجساد بالفى عام و حتى بعضى از قشريان اثبات عالم ذرّ ميكنند و بآيهء  وَ إِذْ أَخَذَ رَبُّكَ مِنْ بَنِي آدَمَ مِنْ ظُهُورِهِمْ ذُرِّيَّتَهُمْ وَ أَشْهَدَهُمْ عَلى أَنْفُسِهِمْ أَ لَسْتُ بِرَبِّكُمْ قالُوا بَلى  استشهاد كرده‌اند برخى از حكماء بزرك به حكم وظيفه در مقام جمع بين دين و فلسفه تعبيراتى فرموده و گاهى اصطلاحى افزوده‌اند فى المثل صدر المتألهين در اين باره فرمايد كه نفس جسمانيّة الحدوث و روحانية البقاست در شرح اصول كافى ده برهان براى اثبات عالم ذر اقامه فرموده است و بعقيده اين جانب آن براهين را از بيم تكفير آورده و از اينروى برنده و قاطع نيست بگفته سيد شريف مرتضى علم الهدى تا سخن از دين و قرآن بميان آيد نبايد مرعوب شد و لحن عوض كرد اسلام بزرك و قرآن مجيد خود براى حكم عقل احترام قائل‌اند علم الهدى با چندين دليل عالم ذر را رد كرده و سخت منكر هستند ارتباط اين آيه را با تفسيرى كه آورده‌اند كه ما در اينجا باشارهء كه عاقل را كافى است اكتفا ميكنيم يكى از ادله شريف مرتضى اين ستكه برخى قشريان نادان مىگويند - آدم بوالبشر از خواب بيدار شد و اطراف خود را پر از مورچگان ديد كه برخى سياه و بعضى سفيد بودند و چون از جبرئيل پرسيد او را گفت كه اينان ذريه و فرزندان تو هستند سيد مىگويد اين سخنان را از كجا آورده و چگونه به آيه قرآن پيوند مىدهند قرآن مجيد با اين صراحت فرمايد من بنى آدم سخن از آدم پدر نيست روى سخن با پسران و فرزندان آدم است و سپس فقيه بزرك شيعه و مفتى و مرجع تقليد هزار سال پيش با كمال صراحت در مقام اعتراض با مخالفين نادان بر آمده و تكليف مراجع تقليد آينده را معين كرده‌اند كه يا خود را در معرض افتاء قرار ندهند و بدون لياقت اشغال مقام نكنند يا فداكار و شجاع باشند اسلام بزرك را كوچك نكنند ببين تفاوت ره از كجاست تا بكجا صدر المتألهين حكيم و فيلسوف شرق دليل ميتراشد كه عالم ذر را بكرسى بنشاند و حكماء عظماء عموما به اين بلا ابتلاء داشته‌اند و در اينجا بتعبيرات فلسفى پرداخته گاهى وجود علمى تعبير كرده و گاهى شيئيّت بقيهء حاشيه در صفحهء بعد\r\n","page_name":" 236 ","page_number":276},
  {"content":"\r\n\r\nنشايستى كه يكى بودى و نه بسيار و اين هر دو قسم محال است اما آنكه نشايد كه نفوس پيش از بدن بسيار باشند از براى آنست كه همه در حقيقت آنكه نفس مردمىاند مشاركند و از يك نوع‌اند و چون بسيار شوند مميّز بايد و پيش از بدن افعال و ادراكات و اختلاف هيأت بدنى نيست كه فرق كند ميان ايشان و آنچه حقيقت نفس اقتضا كند در همه يكى باشد پس بسيار نتواند بودن اما آنكه نشايد كه همه نفسها پيش از بدن يكى باشد كه اگر پاره شود و قسمت‌پذير گردد جسم باشد و ما بگفتيم كه اين محال است و اگر همچنان يك نفس بماند و در جمله ابدان مردم تصرّف كند پس هرچه يكى داند بايد كه همهء دانند زيرا كه همه را يك نفس باشد و نه چنين است پس ظاهر شد كه نفس پيش از بدن نتواند بود بلكه هر دو بهم حاصل شوند و ميان ايشان علاقه عشقى است و شوقى نه - چون علاقه اجسام و اعراض\r\n\r\nفصل چهارم در قواى نفس [ و حواس ظاهر و باطن 
  ]\r\nبدان كه چون آدمى را مزاج شريفتر بود از مزاج جانوران ديگر و مزاج نبات نفسى شريفتر از نفوس ايشان قبول كرد نفس مفارق مدرك عاقل و قوّتهاء حيوانى جمله استيفا كرد در حيوان قوّتهاء نبات حاصل است با مزيد حس و حركت « 1 » و اصول قوّت نباتى سه است .\r\nاول غاذيه و آن قوتى است كه تصرف كند در مادّه غذا تا او را شبيه گوهر مغتذى\r\n\r\n\r\n","description":"","footnote":"\r\nبقيه حاشيه از صفحه قبل\r\nماهيّتى تفسير فرموده و كينونت سابقه نيز گفته‌اند كه همه اشياء بصرافت صور وجود داشته‌اند و مبرهن دانسته‌اند كه نور حقيقى وجود حقيقى است و بويژه وجود جمعى چون عقل كلى بكينونت سابقه ارواح بوده چه عقل و نفس متباين نباشند بلكه تفاوتشان بكمال و نقص است و لذا وجود عقل فعال نفس را ميگيرد .\r\n( 1 ) - حكما گويند عالى داراى جميع فعليات مادون هست باضافه شيء زايد نفس ناطقه آيت كبراى خداوندى است بخصوص نفوس قدسيه نبويّه و ولويّه كه تمام قوى و طبايع و و مباوى آنها كه در تمام عوالم است از حيوان و نبات و جماد و عالم جن و ملك همه در انسان موجود است . ان الصورة الانسانية اعظم حجج اللّه على خلقه\r\n","page_name":" 237 ","page_number":277},
  {"content":"\r\n\r\nگرداند و بدل آنچه متحلّل شده باشد بازآرد و اگر بدل آنچه متحلّل مىشود بازنيامدى پس ماندن حيوان و غير آن ممكن نشدى .\r\nدوم ناميه است و آن قوّتى است كه از او حاصل شود زيادتى در اجزاء مغتذى بر نسبت مضبوط در جمله اقطار كه فربه شدن جز نموّ است و اگر اين قوّت نبودى جانور و غير آن بكمال نشوء نرسيدى .\r\nسيم مولّده است و آن قوّتى است كه پارهء از مادّت جدا كند تا شخصى ديگر ازو حاصل شود و بدين قوّت بماند نوع آنچه شخص نماند از حيوان و نبات و غاذيه را چند قوت خدمت كند جاذبه كه غذا آرد و ماسكه كه نگاه‌دارد تا متصرّف تصرّف كند و هاضمه كه غذا را پخته كند و مستعدّ تصرف غاذيه گرداند و دافعه كه ثفل را بدراندازد و غاذيه پيش از مولّده موجود باشد و مولّده پس از ناميه بماند و غاذيه پس از مولّده بماند تا وقت مرگ و حيوان را قوّت محرّكه است و قوّت نزوعى و آن دو شعبه است يكى غضبى است كه دفع ناشايسته كند و ديگر شهوانى است كه جذب بايسته كند و قوّت نزوعى بآرزو قوّت محرّكه را بجنباند و حواس دوگونه است ظاهر و باطن امّا حواسّ ظاهر پنج است يكى لمس است و آن قوّتى است پراكنده در جمله ظاهر تن كيفيّات چهارگانه سبكى و سنگى و سختى و نرمى و سختى و ملاست و خشونت را به دو دريابند .\r\nدويم ذوق است و آن قوّتى است پراكنده در عصبى كه بر سطح ظاهر زبان پراكنده است و گسترده طعمها دريابد بتوسط رطوبتى خوش كه هم در عصب است كه هرچه بر وى آيد طعم او گيرد .\r\nسيوم شمّ است و آن قوتى است كه در دو زايدهء پيشگاه دماغ نهاده است كه مانندهء سر پستانند و بويها را بدان دريابند بتوسط هوا كه بوى چيزى گيرد و بخارى كه از آن چيز برخيزد .\r\nچهارم سمع است و آن قوتى است كه در اندرون سوراخ گوش نهاده است كه آوازها بدان دريابند بتوسط هوا و آواز موج زدن هواست كه از كوفتن اجسام يا از بركندن جسمهاى سخت حاصل شود هوا به سختى از ميان آن بيرون آيد و موج زند\r\n\r\n","description":"","footnote":"","page_name":" 238 ","page_number":278},
  {"content":"\r\n\r\nتا برسد بهوائى كه در اندرون گوش ايستاده است و او را به شكل خويش گرداند تا بر افتد بر پوستى كه كشيده است بر عصبهء مقعّر همچو پوست بر طبل و ازو طنينى بر آيد و آن قوّت آگاه شود و صدا انعكاس آوازست از جاى بلندى كه مصادم آواز شود .\r\nپنجم بصر « 1 » است گروهى پنداشتند كه ديدن چيزها بشعاعى است كه از چشم بيرون آيد و بپيوندد بدان چيزها و اين محال است كه اين شعاع اگر عرض است نقل نكند و اگر جسم است چون تواند بود كه جسم در آن حالت كه چشم بر گشايند در - همه عالم منتشر شود و نيز بايد كه افلاك را خرق كند تا آفتاب را و ثوابت را و غير آن را بينند و اين محال است و بايستى كه آنچه در شيشه سر گرفته است چنان بديدمانى كه چيزها را كه در زير مايعات رنگ‌دارست زيرا كه شعاع در مايعات نفوذ بهتر تواند كرد و نه چنين است پس ديدن چيزها به صورتى است كه منطبع شود در رطوبت جليدى از چشم بر راى ارسطاطاليس حكيم و شرطش روشنائى است و مقابله و توسّط جرم شفّاف .\r\nو امّا حواس باطن پنج است .\r\nاول حس مشترك است و آن قوّتى است كه جمله محسوسات پيش او جمع شوند و اگر نه او بودى حكم نتوانستمانى كردن كه اين زرد حاضر اين شيرينى است زيرا كه در هر يكى از حواس ظاهر يكى بيش صورت نيست و حكم‌كننده را بايد كه هر دو صورت حاضر باشند تا اين حكم تواند كرد و نقطه‌گردان را كه چون دايره‌اش مىبينند بدانست كه صورت اول كه در ديده آمد بحس مشترك رفت و صورتى ديگر از آن ابصار\r\n\r\n\r\n","description":"","footnote":"\r\n( 1 ) - باصره قوه‌ايست در ملتقى العصبتين المجوفتين كه از چپ و راست مقدم دماغ روئيده بطورى كه تجويف هر دو در موضع ملاقات يكى شود و سپس منعطف گردد آنكه از طرف حدقه راست است براست و آنكه از طرف چپ است به چپ و نفس به اين قوه ادراك مىكند الوان و اضواء را اولا و بالذات و اشياء ملون و روشن را ثانيا و بالعرض و اگر آن دو عصب بهم برنخورند احول خواهد بود و يك را دو مىبيند\r\n شيشه يك بود و بچشمش دو نمود * چون يكى بشكست هر دو شد ز چشم \r\n","page_name":" 239 ","page_number":279},
  {"content":"\r\n\r\nحاضر در ديده حاصل شد و بدان پيوست اگر نه چنين بودى در بصر الّا صورت مقابل نبودى و آن نقطه است و جاء اين قوت در پيشگاه تجويف اول است در دماغ و هرچه در حسّ مشترك آيد مشاهده بيند « 1 » .\r\nدوم خيال است و آن خزانه حسّ مشترك است كه درو جمله صورتها بماند و جاى او در جزو بازپسين تجويف اوّل است .\r\nسيم وهم است و آن قوتى است كه آن حكم كند بر محسوسات بچيزهاء نامحسوس و به دو حكم كند گوسفند كه گرگ دشمن اوست و ازو ببايد گريخت و اين وهم جز حواس را متابعت نكند و با عقل در معقولات منازعت نمايد برهان را مسلّم دارد و نتيجه را انكار كند زيرا كه قوتى جرمانى است و جاى اين قوت در تجويف ميانين است .\r\nچهارم متخيله است و آن قوتى است كه تركيب و تفصيل صور و احكام كند و او جانورى را تصوير كند اندامهاش از يكديگر جدا شده و جانورى را اعضاى جانوران مختلف تركيب كند و پيوسته در حركت باشد و آرام نگيرد نه در خواب و نه در -\r\n\r\n\r\n","description":"","footnote":"\r\n( 1 ) حكيم دانشمند سبزوارى فرمايد حس مشترك مظهر يا من لا يشغله شأن عن شان است از آنجا كه حضرت على بن موسى الرضا فرمودند دانشمندان بايد بدانند كه هرچه در ملكوت اعلى بود نمونهء از وى در اينجا موجود است من در انديشه اين اسم بودم در حس مشترك دريافتم كه آدمى در آن واحد هم مىبيند و هم ميشنود و هم سخونت و برودت نرمى و گرمى درك مىكند ذائقهء حلاوت دارد و شامّه از بوى خوش لذت ميبرد حسّ مشترك به همه اينها ميرسد با آنكه هر كدام از اين حواس و خواص در عالمى و از عالمى است و تخالف نوعى دارند آنست آن يك كيف بصرى و آن ديگر سمعى يكى انفعال و ديگرى فعلى است و همو گويد حس مشترك را از راه ديگر هم مشترك گويند كه مانند آينه دو روى باشد يك‌روى بحواس ظاهره دارد و يك‌روى بمدارك باطنه آنچه متخيّله در خيال تركيب مىكند چه در بيدارى و چه در خواب و آنچه تصوير مىكند از دقايق و رقايق حقايق و محاكات معانى كه در عقل واقع‌اند همه را حس مشترك درك مىكند و منتقش گردد در روى داخلى اين آينه و در لغت يونانى بنطاسيا گفته ميشده و ما لوح نفس يا حس مشترك ناميده‌ايم .\r\n","page_name":" 240 ","page_number":280},
  {"content":"\r\n\r\nبيدارى « 1 » و محاكات احوال مزاج كند و محاكات خبرهاى عقل كند * و از چيزى بضدّ و شبيه و مجاوز او برود و اگر نه اين قوت بودى ما فكرت نتوانستمانى كردن و اين را چون عقل استعمال كند متفكّره خوانند و اگر نه متخيّله و جاى او آخر تجويف ميانين است « 2 » .\r\nپنجم حافظه است و آن قوتى است در تجويف آخر دماغ و او خزانهء وهم است\r\n\r\n\r\n","description":"","footnote":"\r\n( 1 ) - قوه درا كه آدمى را بآئينه تشبيه كرده‌اند كه بجاى صور حقايق اشياء در آن منتقش گردد و چون همه حقايق در دفتر الهى ثبت و چيزى از قلم نيفتاده شده است گاهى بكتاب مسطور و كتاب مبين بلوح محفوظ و امام مبين تعبير فرموده است بهر حال حقايق بسيارى درين دفتر نوشته شده ولى نه هر چشمى بيند و هر كسى نخواند چه اين لوح و دفتر و كتاب چون الواح و كتب عمومى نيست كه همه از عهده خواندن آن برآيند بلكه اين نوشته چون قرآنى است كه بر لوح سينه حافظ آن نگاشته هرگاه دو آئينه در برابر هم باشند قلب مؤمن در برابر لوح محفوظ قرار ميگيرد اگر در طهارت اخلاقى به اين مرتبه رسيده باشد امور آينده در آن منعكس مىشود و عين واقع را مىبيند و چون در عالم خواب قوه متخيّله بيدار و مشغول فعّاليت است آن حقيقت را به لباس مناسبى درآورد و آدمى در بيدارى گويد من چنين خواب ديده‌ام معيرى قابل بايد كه آن صورت مناسب را پيدا كند فى المثل اگر بر دهنهاى مردم مهر مىزند مؤذّنى است كه وقت نمىشناسد و در ماه رمضان اذان پيش از وقت ميگويد يا اگر دانه‌هاى قيمتى و لعل و برليان برشته كشيده و به گردن سگان مىافكند بايد بداند كه شاگردان حكيم شايستگى ندارند\r\n( 2 ) - قال الامام الرازى فى السر المكتوم التجربة و القياس يشهدان بان التّصورات قد تكون مبادى لحدوث الكيفيات فى البدن فان الغضب القوى قد يفيد السخونة فى البدن و كذا الاوهام على ما ثبت من نهى المرعوف عن النظر الى الاشياء الحمر و المصروع عن النظر الى الاشياء القويه اللمعان و الدوران و ما ذلك الا لان النفس خلقت مطيعة للاوهام\r\nحكى عن الشيخ الرئيس ان الدجاجة اذا تشبّهت بالدّيك فى الصياح نبتت على ساقها شوكة ذكر فى كتاب الحيوان لما ذا كان التفاوت بين الاشخاص الانسانية فى الخلقه و الصورة اكثر من ساير الحيوان و الاشخاص الحيوانية الاهلية اكثر من الوحشية فاجاب بان تخيلات الانسان و افكاره اكثر من ساير الحيوانات و الاشكال يتغير بحسب تغيّر التصورات فلا جرم كان الاختلاف الحاصل بين الاشخاص الانسانية اكثر من الحيونات و ايضا فالحيوانات الاهلية احساسها و تخيلاتها اكثر من الحيوانات الوحشيّة فلا جرم كان الاختلاف فيها اكثر * احوال مزاج كند\r\n","page_name":" 241 ","page_number":281},
  {"content":"\r\n\r\nكه همه احكام را او ياد دارد و تغاير اين قوتها به اجتماع خلل بعضى با سلامت بعضى بسته است « 1 » و اختصاص هر يك به جائى بلزوم خلل او از خلل جايش معلوم كردند و حامل اين جمله قوّتها روح حيوانى است و اين روح جسم لطيف گرم است كه از لطافت اخلاط تن حاصل مىشود همچو اعضا از كثافت اخلاط و روح از تجويف چپ دل بيرون مىآيد و روح حيوانى خوانندش و آن شاخ كه بدماغ رود و معتدل شود بتبريد دماغ آن را روح نفسانى خوانند و حسّ و حركت ازين شاخ حاصل شود و آن شاخى كه بجگر رود قوّتهاء بناتى دهد چون غاذيه و ناميه و مولّده و غير آن . و آن را روح طبيعى خوانند و كسى را كه راه نفوذ اين روح بعضوى بسته شود آن روح كشته شود و آن عضو بميرد و اگر نيز اندامى را محكم ببندند حالى بىحس « 2 » شود و روح از نايافت گذرگاه بازماند از نفوذ و حدّ نفس ناطقه آنست كه جوهرى است نه جسم و نه در جسم بلك جسم را تدبير كند و ادراك معقولات تواند كرد\r\n\r\nفصل پنجم در ذات واجب الوجود و صفاتش .\r\nبدانك واجب الوجود آنست كه نشايد كه نباشد بلكه البتّه بايد كه باشد و ممتنع الوجود آنست كه نشايد « 3 » كه باشد و ممكن الوجود آنست كه شايد كه باشد و شايد كه نباشذ و ممكن واجب شود به شرط وجود علت و ممتنع بر چيزى شود به شرط عدم علّت و در حالت وجود و عدم چون نظر بذات او كنند ممكن باشد و هر چه بر چيزى وجودش موقوف گردد در نفس خويش ممكن بود كه اگر در نفس خود واجب بودى از نابود چيزى ديگر نابود او واجب نشدى پس چون وجودش بغيرى باشد در نفس خود ممكن بود و ممكن بنفس خويش موجود نباشد زيرا كه وجود ممكن در نفس او از عدم اولاتر نيست بلك ترجيح وجودش بوجود علّت باشد و ترجيح عدمش بعدم علّت كه اگر بذات خويش باشد البته بايد كه موجود باشذ خود واجب باشد و سخن ما در ممكن است و ما علّت چيزى آن را گوئيم كه وجود آن چيز ازو حاصل شود و به دو واجب گردد و اگر ممكن بر ضدّ چيزى موقوف شود كه هر ضدّ ببايد تا او موجود شود هر يكى از آن ضدّ جزو علّت بود و مجموع يك علّت باشد و چون علّت بجملگى اجزا حاصل شود البته معلول بايد كه حاصل شود كه اگر معلول حاصل نشود آن چيز كه حاصل شده است خود علّت او نيست بلك بر چيزى ديگر موقوف است و اگر\r\n\r\n\r\n","description":"","footnote":"\r\n( 1 ) بدانستند\r\n( 2 ) تفسيده\r\n( 3 ) شايد كه نباشد\r\n","page_name":" 242 ","page_number":282},
  {"content":"\r\n\r\nچه حضور وقتى باشد يا زوال مانعى يا وجود ارادتى يا آلتى يا مادّتى يا فعل قبول كنندهء ( تا فعل قبول كند ) و غير آن كه اين هر يكى جزو علّت آن چيز باشد كه برو موقوف شود و چون هر يكى را از ممكنات بعلّت حاجت است و جمله ممكنات هم ممكن باشد زيرا كه كل تابع اجزا باشد و چون اجزا ممكن باشند كلّ نيز ممكن باشد پس او را علتى بايد و علّت جملهء ممكنات جز ممكن نباشد زيرا كه او نيز از آن جمله باشد پس بايد كه چيزى باشد نه ممكن و چون ممتنع نشايد پس بايد كه علّت و مرجّح وجود جمله ممكنات واجب الوجود باشد و نشايد كه دو چيز واجب الوجود باشند كه اگر دو واجب الوجود باشند با هم شركت دارند يا ندارند اگر شركت دارند با يكديگر از جمله وجوه نشايد زيرا كه ميان دو چيز بضرورت مميّزى بايد تا فرقى حاصل شود و اگر نه هر دو يكى باشد و اگر در هيچ چيز مشاركت ندارند هم محال است كه كم از آن نتواند بود كه در واجب الوجودى شركت دارند كه هر دو واجب الوجودند و اگر در چيزى ايشان را شركت باشد و در چيزى افتراق اگر آن چيز كه افتراق بدوست نبودى هيچ يكى از ايشان موجود نبودى و آن چيز كه اشتراك بدوست در هر يكى موجود نبودى آنچه افتراق بدوست هم نبودى نتواند بود و اگر اقتضاء آن نكند كه درين يكى باشد پس وجود هر يكى و آنچه اشتراك بدوست نتواند بود پس ممكن الوجود باشند نه واجب الوجود پس واجب الوجود يكى بايد كه باشد و واجب الوجود را نشايد كه جزو باشد كه اگر وجود او بر اجزا موقوف شود معلول اجزا گردد پس واجب الوجود نباشد و نيز هر يكى از اجزاى او واجب الوجود نتواند بود كه ما بيان گرديم كه واجب - الوجود يكى باشد و اجسام و انواع و اعراض بسيارند و واجب الوجود بسيار نشايد پس همه ممكن باشد پس مرجّح و علّت همه واجب الوجود بايد كه باشد و منتهاء جمله علل اوست و نيز بيان كرديم كه علل و معلولات را نهايت بايد پس به چيزى رسد كه او را علّت نباشد و آن واجب الوجود است .\r\nبرهانى ديگر بر آنكه واجب الوجود يكى است آنست كه اگر حقيقت وجوب و وجود اقتضاء آن كند كه درين يكى باشد پس ديگرى واجب الوجود وجوب و وجود درين يكى از بهر عين وجوب و وجود نيست پس از بهر علّتى باشد پس ممكن الوجود\r\n\r\n","description":"","footnote":"","page_name":" 243 ","page_number":283},
  {"content":"\r\n\r\nباشد و واجب الوجود نباشد و سخن ما در واجب الوجود است اگر كسى گويد كه مسلم است كه واجب الوجود اگر باشد يكى باشد و ليكن چرا گفتى كه واجب الوجود هست جواب گوئيم چون مسلّم شد كه يكى باشد و اجسام و اعراض و انواع يكى نيستند بلكه بسيارند پس واجب الوجود نباشند پس ممكن باشند و ممكن را مرجّحى بايد و نهايت جمله علل بواجب الوجود است .\r\nطريق ديگر آنست كه اجسام مركب‌اند از هيولى و صورت و محتاجند بمخصّصات پس واجب الوجود نباشند و مخصّصات را از صفات و صورتها وجود در اجسام است هم واجب الوجود نباشند و نشايد كه دو چيز علّت يكديگر باشند كه هر يكى پيش از ديگرى باشد و پيش از خويش باشد و علّت خويش را بكند تا او كرده شود و اين محال است پس و اجسام ممكن‌اند بضرورت محتاج باشند بواجب الوجود .\r\nطريق ديگر آنست كه نفوس ناطقه بدانستى كه پيش از تن موجود نيستند پس حادث باشند و ممكن الوجود و علت ايشان جسم نباشد كه چيزى وجود چيزى را كه ازو شريفتر باشد نتواند داد فكيف كه بدن مقهور نفس است پس مرجّحى بايد اگر مرجّحش هم ممكن باشد سخن درو بازآيد تا بواجب الوجود رسد و واجب الوجود هرگز نشايد كه معدوم شود زيرا كه واجب الوجود ممتنع العدم است و نيز اگر عدم پذيرد شايد كه نباشد و هرچه شايد كه نباشد شايد كه باشد پس ممكن الوجود باشد و سخن ما در واجب الوجود است و نشايد كه واجب الوجود را صفتى باشد زيادت بر ذات زيرا كه اين صفت واجب الوجود نشايد كه باشد از بهر آنكه برهان گفتيم كه دو واجب الوجود نشايد كه باشد و نيز بضرورت صفت قائم نبود بذات خويش پس وجودش و قيامش بذات بود پس واجب الوجود نباشد بلكه ممكن الوجود بود و نشايد كه واجب الوجود را صفتى ممكن باشد زيرا كه آن ممكن را علّتى باشد و ذات واجب الوجود از چيزى تاثير نپذيرد و نه از خود كه اگر بخويشتن تأثير پذيرد و جهت تاثير كردن نه جهت تاثير پذيرفتن است كه تأثيركننده دهنده است و تاثيرپذيرنده ستاننده است و جهت ستانندگى نه جهت‌دهندگى است پس واجب الوجود را در ذات خويش دو جهت عقلى لازم آيد پس مركب و متكثّر شود و بگفتيم كه اين محال است و نيز دهندگى كمال‌بخشى است و كمال‌بخشى\r\n\r\n","description":"","footnote":"","page_name":" 244 ","page_number":284},
  {"content":"\r\n\r\nشريفتر از كمال‌ستانى است و كمال‌ستانى نقص است به نسبت با كمال‌بخشى پس در ذات واجب الوجود جهتى خسيس باشد و جهتى شريف اگر در ذات او باشد مركب شود و اگر زايد بر ذات باشد همين سخن بازآيد كه واجب نشايد كه باشد و چون ممكن بود دهندگى و ستانندگى لازم آيد و سلسلهء بىنهايت از صفات و موصوفات مرتب موجود بهم محال است پس در آخر به دو جهت رسد در ذات واجب الوجود و آن محال است .\r\nو بدان كه تو چون خود را دانى نه به صورت دانى از تو در تو ! كه اگر توئى ترا به صورت دانى از دو حال بيرون نباشد يا دانى كه آن صورت مطابق تست يا نه اگر ندانى كه اين صورت مطابق تست پس خود را ندانسته و سخن ما در آنست كه بدانسته باشى و اگر دانى كه آن صورت مطابق تست چون خود را بىآنصورت دانسته باشى تا بتوانى دانست كه آن صورت مطابق تست پس معرفت تو به خود به صورت نيست و نتواند بود الّا آنكه ذات تو ذاتى است قائم به خود مجرّد از مادّت كه از خود غايت نيست و هر چه ذات او از تو غايب نيست و استحضار ذاتش نتوانى كرد استحضار صورتش نكنى چه واجب الوجود ذاتى است مجرد از مادّت و از خود غايب نيست و نيز تعقل و دانش كمال موجود است از - آن روى كه موجود است و اقتضاى تكثر نميكند ( 1 ) پس بر واجب الوجود ممتنع نباشد و هر چه بر واجب الوجود ممتنع نباشد واجب الوجود بود زيرا كه برو چيزى نشايد كه ممكن باشد كه امكان چيزى برو اقتضاء آن كند كه درو جهت امكانى باشد متكثر شود تعالى و تقدس و تجرّد از مادّت هم سلبى است و عدم غيبت از خود هم سلبى است و واجب الوجود را صفات سلبى هست همچو قدّوس و سلام كه حاصل سلام با نفى عيب آيد ازو و حاصل قدّوس هم با سلب صفات نقص آيد ازو او را صفات اضافى تواند بود همچو مبدئى و خالقى و رازقى و ليكن صفت ايجابى زايد بر ذات او محال است چنان كه گفتيم و واجب الوجود چون بيان كرديم كه جسم نيست زيرا كه جسم مركب است و واجب الوجود مركب نيست و جسم را مشاركان هستند در جسميّت و واجب الوجود را مشارك نيست و عرض نيست كه عرض را قيام بغيرى باشد پس واجب الوجود نبود و فى الجمله مشار اليه نيست الّا باشارت عقلى پس مجرّد است از مادّت و از خود و از لوازم خود غايب\r\n\r\n","description":"","footnote":"","page_name":" 245 ","page_number":285},
  {"content":"\r\n\r\nنيست و همه وجود يا ذات اوست يا لوازم ذات او پس عالم است به همه وجود هيچ از علم او غايب نشود\r\nوحى است زيرا كه حىّ داننده كننده باشد و هر كه خود را داند بضرورت زنده باشد و واجب الوجود خود را داند و دانش او چيزى زيادت بر ذات او نيست پس حيات او زيادت بر ذات او نيست و قدرت او علم اوست و كمال و جمال مطلق و واجب الوجود راست و جمال چيز آنست كه كمال كه لايق او باشد او را حاصل بود پس هيچ چيز را جمال چون واجب الوجود نيست زيرا كه كمال او بيرون از ذات او نيست و او بخشنده جمله كمالات است پس كمال و جمال بحقيقت او راست و واجب الوجود خير محض است كه خيّر گويند بمعنى نافع و هيچ چيز نافع‌تر از واجب الوجود نيست كه وجود جمله ازوست و نيز خير گويند بمعنى آنچه چيزها به دو آرزومند باشند بدين معنى هيچ چيز خيرتر از واجب الوجود نيست كه همه چيزها مشتاقند به دو و به جود او و چون واجب الوجود ديگرى نيست پس واجب الوجود را ندّ نيست و ضد نيست كه عوام ضدّ چيزى او را گويند كه ممانع و مساوى چيزى باشد در قوت و چون همه معلول واجب الوجودند هيچ ضدّ او نباشند و چون واجب الوجود را محلّ نيست پس ضدّ ندارد باصطلاح خواص كه ضدّين باصطلاح نزديكتر بفهم مبتدى دو چيزاند كه بر يك محلّ متعاقب توانند بود و ميان ايشان غايت دورى باشد همچون سواد و بياض و بهاء عظيم‌تر و جلال شريفتر واجب الوجود راست تعالى و تقدس .\r\n\r\nفصل ششم در فعل واجب الوجود\r\nبدان كه « 1 » از يكى كه بحقيقت يكى باشد از جمله وجوه جز يكى صادر نشود كه اگر دو چيز ازو حاصل شود اقتضاء يكى بعينه اقتضاء آن ديگر نباشد كه اگر اقتضاء اين اقتضاء آن بود اين بعينه آن بودى پس از جهتى كه اقتضاء اين كند عين او اقتضاى چيزى ديگر نكند پس اقتضاء ديگر به جهتى ديگر بايد و در واجب الوجود كثرت جهات و صفات محال است و او يكى است از جمله وجوه پس آنچه ازو در وجود آيد يكى باشد و اين جسم نباشد زيرا كه جسم مركب است از هيولى و صورت و از مخصّصات چاره نيست او را پس در جسم كثرت است بر كننده او كثرت لازم آيد و واجب الوجود مقدّس است از كثرت و صفات و صورت را محل بايد\r\n\r\n\r\n","description":"","footnote":"\r\n( 1 ) - الواحد لا يصدر عنه الا الواحد\r\n","page_name":" 246 ","page_number":286},
  {"content":"\r\n\r\nپس آنچه از واجب الوجود صادر شود چيزى بايد در محل نباشد و جسم و جسمانى نبود و نفس نباشد كه نفس را جسم بايد تا درو تصرّف كند و از واجب الوجود نشايد كه نفس و جسمى حاصل شود پس آنچه ازو صادر شود جوهرى است مجرّد از مادّت و جمله وجوه كه نه ماديست و نه متصرف در مادّت و هر چه چنين باشد ما او را عقل گوئيم چنان كه حكما گفتند نشايد كه واجب الوجود چيزى نكند پس بكند اگر مرجّح وجود چيزها اوست چون مرجّح دائم باشد ترجيح دائم باشد و اگر واجب الوجود حاصل باشد و از ممكنات چيزى حاصل نباشد پس ممكنات را مرجّح تمام حاصل نيست پس موقوف باشند بوقتى و شرطى يا حالتى يا زوال مانعى يا وجود ارادتى و پيش از جملهء ممكنات وقتى و شرطى نيست كه چيزى بر آن موقوف شود و در عدم بحت حالتى نيست كه واجب الوجود را در آن حالت كردن از ناكردن اولاتر باشد و هر چيزى كه تقدير كنى كه حادث شود از ارادت و شرط و وقت سخن درو بازآيد كه اگر مرجحش دائم بود او نيز دائم بود و فى الجمله ذات و صفات حق دائم است و پيش از جمله ممكنات چيزى ديگر نيست الّا واجب الوجود اگر مرجّح اوست ترجيح دائم باشد و اگر ازو حاصل نشود هرگز حاصل نشود زيرا كه بيش از جمله ممكنات با او چيزى ديگر نيست تا تأثير كند و آنچه گويند كه اگر مبدء اوّل و معلولات او دائم باشد هر دو برابر باشند وهمى نادرست بود از آنك تو مثلا تو دانى گفت كه انگشت بجنبيد پس انگشترى بجنبيد و نگوئى كه انگشترى بجنبيد پس انگشت زيرا كه حركت انگشترى از حركت انگشت است نه حركت انگشت از انگشترى و چون حركت انگشترى زايل شود بايد كه بيش از آن حركت انگشت زايل شده باشد پس حركت انگشت در عقل متقدّم است بر حركت انگشترى اگر چه به زمان متقدّم متقدّم نيست پس علّت را بر معلول تقدّم بذات باشد نه به زمان اگر چه دائم باشد همچو تقدم كسر بر انكسار و وجود معلول از علّت باشد نه وجود علّت از معلول .\r\nو بدانك تعلّق مفعول حادث بفاعل نه از بهر عدم سابق باشد كه عدم سابق مر حادث را از فاعل نيست بلكه تعلقش بفاعل از آن روى است كه وجود ممكنش به دو واجب مىشود اگر وجودش به دو دائم بود مفعول دائم او بود و چون ممكن در همه اوقات ممكن است و هرگز بذات خويش واجب نشود پس بايد كه مادام كه موجود\r\n\r\n","description":"","footnote":"","page_name":" 247 ","page_number":287},
  {"content":"\r\n\r\nباشد پيوسته بدوام علت موجود دائم باشد كه اگر مرجّحش بماند او نيز بماند بلى شايد كه چيزى را علت وجود چيزى باشد و علّت ثبات ديگرى همچو صورت بت كه علّت وجودش بت‌گراست و علّت ثباتش خشكى كوهر است كه صورت و شكل بت را نگاه ميدارد و باشد كه علّت وجود و ثبات يكى باشد همچو قالبى كه آب درو باشد كه آب به شكل او گردد و به او شكلش بماند و جمله ممكنات را علّت وجود و ثبات هيچ چيزى ديگر نيست الّا واجب الوجود كه همه را وجود و دوام وجود كه او را از خود است و مقدّم است در عقل بر استحقاق وجود كه استحقاق بدوست و ممكن اگر نيز دائم الوجود باشد در نفس خويش استحقاق وجود ندارد بلكه بغيرى دارد تا استحقاق وجود او را از خود است و متقدّم است در عقل بر استحقاق وجود كه استحقاق وجود او از غير است و بعد از نااستحقاق وجود باشد در ذات چيزى كه اگر چيز در نفس خود استحقاق وجود داشتى به چيزى ديگرش حاجت نبودى پس هر ممكن را نااستحقاق وجود پيش از استحقاق وجود است تقدّمى عقلى نه زمانى و اين را حدوث ذاتى گوئيم و ممكن را توان گفت كه استحقاق ناوجود دارد نه بنفس خويش اما نتوان گفت كه استحقاق ناوجود دارد بنفس خويش كه آنگاه ممتنع شود و اينجا نكتهء ياد كنيم .\r\nبدان كه چون ممكن خسيس موجود شود بايد كه ممكن شريف بيش از آن موجود باشد كه اگر از واجب الوجود به جهت وحدانى ممكن خسيس حاصل شود و ممكن شريف را فرض وجود توان كرد چون فرض وجودش كنيم از واجب الوجود حاصل نشود زيرا كه او يكى است از جمله وجوه و اقتضاء ممكن خسيس كرد جهتى ديگر درو نيست تا اقتضاء ممكن شريف كند پس آن ممكن شريف را علّتى بايد شريفتر از واجب - الوجود و محال است كه چيزى بود در عقل يا در خارج شريفتر از واجب الوجود پس بايد كه ممكن شريف ازو پيشتر از ممكن خسيس حاصل شود و اين محال نيست و چون اجسام و اعراض و نفوس ناطقه را ميدانيم كه موجودند و جوهرى مجرّد از مادّت از جمله وجوه برى از تغيّر شريفتر باشد از جوهرى كه مجرّد نيست از مادّت و از مجرّدى از مادت كه از علاقه مادت مجرّد نيست و اينها موجودند پس او بايد كه پيش ازينها موجود باشد و\r\n\r\n","description":"","footnote":"","page_name":" 248 ","page_number":288},
  {"content":"\r\n\r\nو جوهرى را نه در مادّت وجود محال نيست فكيف كه برهان بگفتيم كه نفس در مادّت نيست و شايد كه مجرّدى باشد كه هيچ علاقه ندارد با مواد پس بايد كه اول از واجب الوجود حاصل شود اين جوهر باشد و اين عقل است و نيز ازين قاعده معلوم شد وجود و عوالم ازين بهتر كه هستند نتواند بود .\r\n\r\nفصل هفتم در غايات و ترتيب وجود\r\nبدان كه غنى بحقيقت آنست كه او را در ذات و صفات خويش به هيچ چيز حاجت نيفتد و هرچه او را در ذات يا در صفات بغيرى حاجت افتد فقير باشد و ملك به حق آنست كه ذات همه چيز او را باشد و ذات او هيچ چيز را نباشد پس ملك و غنى مطلق واجب الوجود است كه همه در وجود و در كمال محتاج‌اند به دو و او را حاجت نيست به چيزى .\r\nو جواد مطلق اوست و جواد مطلق آنست كه بخشد آنچه ببايد بخشيدن بىعوض - و هر كه ببخشد تا او را مدح و ثنا گويند يا مذمّتش نكنند و حمد و شكرش بجاى آرند جواد مطلق نيست بلكه معاملت مىكند چيزى ميدهد و چيزى ميستاند « 1 » و\r\n\r\n\r\n","description":"","footnote":"\r\n( 1 ) - شيخ الرئيس ابن سينا گويد الجود افادة ما ينبغى لا لعوض و لا لغرض پس اگر كسانى كاردى بدست فرومايه پستى بدهند جواد نيستند و هم آن كس كه چيزى به كسى دهد و در مقابل عوضى بگيرد و لازم نيست هميشه عوض مالى و مادى باشد بلكه هرگاه كسى از مدح و سپاس لذت ببرد و عطائى كند كه در مقابل تمجيد شود و شكرگزارى و مدح بشنود يا جلو انتقاد و نكوهش مردم را بگيرد نكند كه او را مذمّت كنند و بامساك متّصف دانند اين كس بخشنده نيست بلكه معامله گرو استفاده‌چى است جواد حقيقى كسى است كه سودبخش باشد و سودمند نشود سپس شيخ ميگويد بايد دانست كه اين شخص كه كارى مىكند كه اگر نمىكرد مورد ملامت واقع ميشد يا بر خلاف شان او دانسته ميشد اين احسان و بخشش را كرد تا او را بزرك و شايسته بشناسند و نقصى بر او نگيرند به اين بخشش خود را از آن عيب نجات دهد و از زخم زبان مردم رهائى بخشيد از اينرو گويند جواد مطلق و بخشنده حقيقى خداوند متعال است كه حق به بنده نه روزى به شرط ايمان داد\r\n گر جمله كاينات كافر گردند * بر دامن كبرياش ننشيند گرد \r\nدر بعضى اخبار كه بنام قدسيات شناخته شده آمده است كه اگر بندهء دست از بندگى بردارد و ترك وظيفه كند خداوند ترك روزى دادن يا عمر دادن و بخشندگى كه وظيفه خدائى است نكند\r\n","page_name":" 249 ","page_number":289},
  {"content":"\r\n\r\nهر كه فعلى كند از براى غرضى بايد كه آن غرض را وجود بيش او اولاتر باشد از عدم كه اگر اولاتر نباشد پيش او فى نفسه غرض نباشد و هر كه پيش او كردن چيزى از ناكردن اولاتر باشد و اولاتر بجزء كمال او باشد و اگر نكند آنچه اولاتر است او را حاصل نشود پس كمالش موجود نگردد پس كمالش بر فعلش موقوف است پس او فقير باشد به گردن آن چيز و از فعل خويش كمال مىپذيرد پس فى نفسه ناقص باشد و واجب الوجود غنى مطلق است پس فعل او بغرض نباشد بلكه فعلش خير محض باشد و نشايد كه او چيزها را بارادت كند كه هر كه چيزها را بارادت كند تا اولاتر نشود وجود آن چيز پيش او ارادتش بوجود او حاصل نشود و آن بس نباشد كه عوام گويند كه خاصيت ارادت تخصيص يك طرف است از بود و نابود و جهات امكان زيرا كه اين جمله نسبت بارادت مريد يكى باشد كردن از ناكردن اولاتر نباشد و هر كدام كه تقدير كنند كه اختيار كند اين سخن بازآيد و هر جانب كه اختيار كند اين خاصيت حاصل باشد كه تخصيص يك طرف كرده بود پس واجب الوجود را و مبادى مجرّدات را فعل بارادت و از بهر غرض نباشد و نيز بطبع نباشد كه چيزى كه فعل بطبع كند داننده نبود و برهان گفتم كه واجب الوجود دانندهء چيزهاست و عقول نيز بايستى فعلشان بطبع نباشد و فعل بطبع جسمانيات را باشد .\r\nو بدانك حركت فلك طبيعى نيست زيرا كه هر جسمى كه حركتى كند بطبع او را مطلوبى باشد كه وجود او بدان جسم لايق‌تر باشد كه اگر وجود و عدم آن پيش او برابر بودى طلب نكردى بطبع و چون جسم را هرچه لايق است حاصل باشد حركت نكند و هرچه حركت كند طلب مكانى را چون به دو رسد حركت نكند زيرا كه از مطلوب بطبع نگريزد و فلك هر نقطه‌اى را كه قصد آن مىكند از آن نقطه ديگر بار ميگريزد و اگر بطبع جنبد و قصد نقطه كند از دو حال بيرون نيست يا آن نقطه مقصد اوست و يا راه مقصد او اگر چنان كه مقصد اوست بايد كه چون برسد نگذرد و از مقصد نگريزد و اگر به راه مقصد اوست ديگر باره بازنگردد باز آنجا و اگر مقصد يافت بايستد و اگر نيابد بايد كه آن نقطه طريق مقصد او نباشد پس چون ميگذرد و باز مىآيد حركتش طبيعى نباشد پس ارادى باشد و هرچه حركت\r\n\r\n","description":"","footnote":"","page_name":" 250 ","page_number":290},
  {"content":"\r\n\r\nبارادت كند زنده باشد « 1 » و جنباننده فلك عقل نباشد كه عقل مجرد است از اجرام و و تصرّفات اجرام پس جسم را چون جنباند و نيز جنبانندهء بايد كه تخيّل حدود كند كه حركت از ج تا ب نه حركت است از ب تا د پس او را بايد كه تخيّل كند كه از كجاش مىبايد جنبانيد هر وقتى پس نفس باشد و هر كه حركت كند بارادت غرضش عين حركت نباشد كه حركت طلب چيزى است و نيز مطلب فلك چيزى شهوانى نيست و با غضبى زيرا كه در فلك زيادت اجزا و نموّ چيزهائى كه موجب خرق و حركت مستقيم باشد نيست و نيز مزاحمى در مكان يا تباه كنندهء او را نيست پس نه شهوت است او را و نه غضب و حركتش از بهر چيزى نيست كه بيك دفعه حاصل شود كه اگر حاصل شدنى باشد و اگر حاصل ناشدنى بر هر دو تقدير بايستادى از بهر يافت يا از بهر نااميدى و نه چنين است كه پيوسته مىجنبد و حركتش از بهر منفعت سافل نيست كه سافل را پيش او آن قدر نباشد كه دائم از بهر او جنبد و برهان گفته‌اند در علوم كه كوچكتر كوكبى در فلك ثوابت كه در ضبط مردم آمده است بارها چند زمين است و خورشيد بيش از صد و شصت بار چند زمين است « 2 » تا نسبت زمين با آن فلك كه\r\n\r\n\r\n","description":"","footnote":"\r\n( 1 ) - اين موضوع نيز مورد اختلاف نظر دانشمندان و بزرگان اهل نظر است برخى كه انسان را گل سر سبد و عقل را وقف خاص او دانسته‌اند براى خورشيد و ماه و اجزاى سماوى و افلاك و منظومات علوى قائل بعقل نيستند و همه را متحير و سرگردان و مجبور و مضطر دانسته‌اند اينها همه براى آنست كه عبادت اختيارى را به انسان اختصاص دهند در صورتى كه اناسى كامله و پيشوايان مذهبى جاى بحث نگذاشته و سخن را براى دفع اختلاف صريح گفته‌اند أيها الخلق المطيع الدائب خطاب به ماه بود كه فرزند شاه اوليا حضرت امام زين العابدين ميفرمود صدر المتالهين درين باره داد سخن داده و تحقيق كافى فرموده است كسانى كه بخواهند استفاده كنند بشرح اصول كافى مراجعه نمايد .\r\n( 2 ) - شعار مسلمانان اللّه اكبر است هيچ‌گاه تغييرپذير نيست علم هر روز تجديد مىشود در قرون سابقه اين جمله با تعجب و شگفتى همراه بود و امروز منظومات بسيارى كشف شده است كه گفتارهاى سابق علما سخنان عوامانه بشمار ميرود و هر قدر پيشرفتهاى علمى زياد شود شعار اسلام پيش‌بينى آن را كرده و خدا را برتر و بزرگتر از آن دانسته رئيس دانشگاه بقيهء حاشيه در صفحهء بعد\r\n","page_name":" 251 ","page_number":291},
  {"content":"\r\n\r\nخورشيد دروست تا فلكهائى كه بالاى آن و بزرگتر از آن‌اند چون باشد .\r\nو نيز بيان كرده‌اند كه علل حدوث حوادث حركات افلاك است پس افلاك بمعلولات خويش كامل نشوند و نيز افلاك از بهر عشق و موافقت اجرام و نفوس يكديگر نمىجنبد كه اگر چنين بودى حركات جمله بر يك نسق بودى و نه چنين است و جهات حركات و سرعت و بطء مختلف است و نه چنانست كه عوام گويند كه هر چه كوچكترست تيزتر جنبد كه فلك اعلى كه شبانروزى همهء افلاك را تحريك مىكند از نقطه ح بنقطه د بزرگتر از همه است و حركتش تيزتر از همه است پس حركت افلاك از بهر معشوقى و مطلوبى است كه نه جسم است و نه نفس و آن عقل است « 1 » و حركتش نه از بهر آنست كه ذات او يا صفتى از آن او بعينه او را حاصل شود كه ذات چيزى و صفت چيزى\r\n\r\n\r\n","description":"","footnote":"\r\nبقيهء حاشيه از صفحهء قبل\r\nكاليفرنيا ميگفت تلكسوپ ما ستاره‌اى را كشف كرده است كه براى رسيدن نور آن به زمين ما هزار مليون سال لازم است با آنكه نور در هر ثانيه سيصد هزار كيلومتر يعنى يكصد و هشتاد و شش هزار ميل مسافت طى مىكند و محال است كه علوم بپايه‌اى برسد كه اللّه اكبر را پيشواى خود نبيند قال امير المؤمنين ع عظم الخالق فى انفسهم فصغر ما دونه فى اعينهم\r\n( 1 ) - حكما گويند العالى لا يلتفت الى السافل با اينكه حركت افلاك و گردش بسيار است و اوضاع و احوال ستارگان در جهان ما تأثير بسزا دارد بگفته مولوى در مثنوى آفتاب از امر حق طباخ ماست و بگفته سعدى شيرازى .\r\n ابر و باد و مه و خورشيد و فلك در كارند * تا تو نانى به كف آرى و بغفلت نخورى \r\nاگر كسى گويد كيف التوفيق بين القولين در جواب گوئيم افلاك براى تشبه بعقول و رسيدن بكمال مطلوب خود در گردش و چرخش هستند ولى اين فوايد براى جهان ما تبعا و تطفّلا حاصل مىشود .\r\n اى از تو مرا بهر حديثى صد ذوق * در گردن من سلسلهء مهر تو طوق \r\n در چشم ترم اگر سوادى باقى است * اندوه دل است جمع گشته از آتش شوق \r\n","page_name":" 252 ","page_number":292},
  {"content":"\r\n\r\nبعينه ديگرى را نشود و ليكن شبه و صفت چيزى ديگرى را شايد كه حاصل شود پس آن نفس كه فلك را مىجنباند از بهر عشق عقل مىجنباند و ازو نورها متّصل و عشقها و شوق‌ها و لذّتهاء بىنهايت بىپايان پياپى به دو ميرسد و از نور عشق و شوق بىنهايت حركت بىنهايت منبعث مىشود و همچنانكه ترا چون لذتى رسد و يا در معقولات فكرى كنى خيال تو محاكات آن كند و حركاتى از بدن لايق آن حاصل شود ايشان را نيز نفس لذت مىيابد و در نور عالم عقل مستغرق مىشود و حركات تابع آن مىافتد و نيز جرم فلك اگر بر يك وضع بماندى از ديگر وضع هميشه بر امكان بماندى و امكان كه در وجود نيايد نقص است و چون عقول از جمله وجوه بفعل‌اند و فلك نيز هيچ درو بقوّت نيست نيست الّا اوضاع و در يك حال جمع نتوانست كرد پس بر سبيل تعاقب يك يك را بفعل مىآورد كه كسى كه شخص چيزى را نگاه نتواند داشت بتعاقب اشخاص نوعش را نگاه دارد و معشوق جمله افلاك يك عقل نيست كه اگر يك عقل بودى حركات همه ماننده يكديگر بودى و نه چنين است و آنچه بعضى گفتند كه معشوق همه يك عقل است و جهات حركات از بهر نفع سافل اختيار كرد كه او را همه جهات يكى بود خطاست زيرا كه اگر شايستى كه به جهت حركت نفع سافل جويد شايستى كه نفس حركت نيز نفع سافل جستى و سافل را وقعى نيست نزد او كه از بهر او جنبذ يا به جهتى جنبذ دون جهتى بل همچنانكه همه مشاركند در حركت دورى همه را يك معشوق است و آن واجب الوجود است و همچنانك حركاتشان مختلف است هر يكى را معشوقى خاص است از عالم عقلى كه نور واجب الوجود بواسطه او بستاند و چنانك افلاك و حركات بسيارند پس عقول بسيارند و معلوم شد كه فلك نفس دارد و نفس او ادراك عالم عقلى مىكند و كليات را ميداند پس نفسش مجرّد باشد از مادت و مدرك معقولات بود و نفسش را معشوقى است از عالم عقل و نفع سافل و رشح خير دائم و نزول بركات بر عالم تابع مىافتد حركات ايشان را و تا آن جمال و نور هست اين عشق و شوق هست و اين حركت هست و اين فيض خيرات هست و چون بدانستى كه از واجب الوجود جسم حاصل نشود پس آنكه اوّل ازو در وجود آيد عقل است چنان كه گفتيم و اگر ازين عقل جسمى حاصل شود و بس نشايد زيرا كه عالم بر آن يك جسم مقصور بماند و جسم نشايد كه علّت جسم\r\n\r\n","description":"","footnote":"","page_name":" 253 ","page_number":293},
  {"content":"\r\n\r\nباشد زيرا كه محوى علّت حاوى نتواند بود كه نشايد كه چيزى چيزى را ايجاد كند بزرگتر و شريفتر از خويشتن و حاوى نيز علت محوى نشايد كه وجوب معلول بعد از وجوب علت باشد و چون حاوى علّت محوى بود وجود محوى بعد از وجود حاوى باشد و با وجود حاوى امكان بودن محوى بود با امكان نابودنش ناامكان بودنش بهم است و از امكان نبودن محوى امكان خلأ لازم آيد و ما بگفتيم كه خلأ محال است لذاته پس نشايد كه حاوى علّت محوى باشد و وجوبش متقدم بود بر وجوب محوى و خلأ آنگاه لازم آيد كه فرض وجود حاوى كنند بىمحوى كه اگر نه حاوى باشد و نه محوى و عدم بحت بود خلأ نباشد و نفس حاوى نيز علت محوى نشايد كه نفس هر چه كند بتوسط جسم خويش كند پس تقدم جسمش هم لازم آيد و چون بيان كرده شد كه جسم علت جسم نباشد لازم آيد كه نفس جسم حاوى علت جسم محوى نباشد و نشايد كه از معلول اول عقل بديد آيد و پس از آن عقل عقلى ديگر چنان كه وجود باجسام نرسد كه اجسام واقعند و نشايد كه سلسله عقول تمام شود و از عقل بازپسين جمله اجسام حاصل شوند كه بگفتيم كه هر فلكى را معشوقى است و نباشد الّا علت او پس صورت حال چنانست كه معلول اوّل را وجوب است نسبت به علت خويش و امكان است در ذات خويش از آن روى كه تعقل وجوب كند و نسبت خويش بعلتت چيزى شريف كند چيزى شريف از او حاصل شود و آن عقل ديگرست و از آن روى كه تعقل امكان خود كند و تعقل ماهيّت خود فلكى و نفسى از آن فلك حاصل شود و اين فلك اعلى است و عقل به جهت شريفتر اقتضاء شريف كند و به جهت خسيس‌تر اقتضاء خسيس‌تر و از عقل دوم همچنين باعتبار تعقل وجوبش به علت عقلى حاصل شود و باعتبار تعقل ذاتش و امكانش فلك ثوابت و نفس او و از عقل سيم همچنين باعتبار تعقل وجوب به علت عقلى حاصل شود باعتبار تعقل ذات خود و امكان او فلك سيم و همچنين از هر عقلى و نفسى فلكى حاصل « 1 »\r\n\r\n\r\n","description":"","footnote":"\r\n( 1 ) -\r\n اجرام كه ساكنان اين ديوان‌اند * اسباب تردد خردمندان‌اند \r\n تدبير ثبات خويش هان تا نكنى * كآنان كه مدبّرند سرگردان‌اند \r\n( معلم ثانى )\r\n آنان كه شما پير جوان كرداريد * ازرق‌پوشان گنبد دوّاريد \r\n طفلى ز شما در بر ما محبوس است * از بهر خلاص همّتى بگماريد \r\n","page_name":" 254 ","page_number":294},
  {"content":"\r\n\r\nشود تا بعقل نهم رسد كه فلك قمر و نفسش ازو به جهت تعقل امكان و ذات خويش حاصل شود و باعتبار تعقل وجوب به علت خود عقل دهم موجود گردد و اين عقل فعال است كه كدخداى عالم عنصر است و هيولى مشترك و صور آن و نفوس ما جمله ازين عقل است و علوم ما كه در خويش به دو حاصل توانيم كرد « 1 » پس وجود آن هم ازين عقل است و او ما را از قوت بفعل مىآرد و نسبت او با نفوس ما هم نسبت آفتاب است با بصر و اين را معلولات بسيار است زيرا كه حركات افلاك معاون اوست و چون قوابل مختلف باشند از يك فاعل شايد كه فعلهاء متعدد و مختلف حاصل شود كه آفتاب اگر چه يكى است ازو باختلاف قوابل الوان متعدد و مختلف حاصل مىشود و اين عقل و ديگر عقول متغير نشوند كه اگر متغير شوند تغير ايشان مستدعى تغير واجب الوجود باشد و اين محال است و علوم ايشان و علم واجب الوجود زمانى نبود كه هر چه علم او زمانى بود چون داند كه چيزى خواهد بود آنگه كه واقع شود اگر علم خواهد بود بماند جهل باشد و اگر نماند متغير شود و در حق واجب و عقول اين محال است و اين اقل عدد است مر عقول را كه بر آن برهان قائم مىشود و مانعى نيست كه بيشتر ازين باشند ببسيارى و ليكن كم ازين نشايد كه باشد و ياد كرديم در ديگر كتابها كه عدد ايشان سخت بسيارست .\r\n\r\nفصل هشتم در اسباب حوادث خير و شر و قضا و قدر .\r\nبدانك هر چيزى كه حادث شود علت او نشايد كه بجملگى پيوسته بوده باشد كه اگر چنين بودى معلول نيز موجود بودى با او پيوسته و نه چنين است پس او را علّتى حادث بايد بجملگى اجزايش يا ببعضى و اين سخن در آن حادث كه علت است يا جزو علت بازآيد و او را علتى ديگر بايد حادث و سخن در آن علت و جزو علت همچنين متوجه ميگردد و هرگز منقطع نشود پس هر حادثى را عللى لا يتناهى باشد و نشايد كه همه\r\n\r\n\r\n","description":"","footnote":"\r\n( 1 ) - حب حق و ميل بكشف حقيقت آدمى را بكسب علم و معرفت و بشناختن واقع هر چيز ميدارد بويژه مردمى كه در كسب معرفت و جستجوى حقيقت نظرى باستفاده مالى و بهره‌بردارى مادى ندارند دانش را براى ذاتش ميخواهند نه كسب شهرت يا جمع ثروت گاهى اين تمايل شديد مىشود و بشوق مفرط و عشق تبديل مىشود كه در راه وصول به مقصد و حصول مقصود و دريافت حقيقت هر گونه خطر و سختى را استقبال مىكند بگفته خواجه طوسى لذات دنيوى همه هيچ است نزد من\r\n","page_name":" 255 ","page_number":295},
  {"content":"\r\n\r\nبهم جمع شوند كه ما بيان كرديم كه هر عددى مرتّب كه آحادش جمع شوند نهايتش واجب شود پس سلسله علل حوادث بهم جمع نشود پس اين علل البته متجدّد باشند و هيچ منقطع نشود بابتدائى زيرا كه آن ابتدا را ديگر بار علت حدوث بايد و سخن بازآيد و چيزى كه تجدّد درو واجب است و مستمر تواند بود حركت است و هر حركتى منقطع شود الّا دور افلاك و نيز اين حوادث متخصّص نيست به جائى از عالم پس غايتش حركتى باشد مشتمل بر عالم و آن حركت دورى است افلاك را و افلاك را ارادتى كلّى است مر حركت را و چون بنقطهء برسد ارادت كلى وصول بدان نقطه علت شود ارادت جزوى حركت را از آن نقطه بديگر بار وصول بدان نقطه بارادت كلى علت ارادت جزوى ديگر باشد حركتى ديگر از آن نقطه به ديگرى پس ارادت كلّى پيوسته با وصول هر ارادتى جزوى موقوف است بر وصول نقطهء كه وصول آن نقطه بعينه موقوف نيست بر عين آن ارادت جزوى بل بر غيرى از امثال او بود و دور محال آن باشد كه چيزى موقوف باشد بر آنچه موقوف است برو و اين حركات واقع نشود پيش از آثارشان به زمان كه حركت را بقا نيست و اثر بعد از عدم نكند بل كه تقدم دارد در عقل و به زمان بهم باشند همچو كسى كه مىشود و چراغى مىبرد و شعاع با او ميرود پس حركات علل حدوث‌اند و بحسب هر استعدادى از عقل مفارق حادثى كه لايق او باشد حاصل گردد و او حوادث را وجود بخشد از اعراض و صور و نفوس نه از آن كه او متغير شود بلكه قوابل و استعدادات متغير شوند بحركات افلاك و شايد كه فاعل متشابه الاحوال چيزهائى كند مختلف و نامتشابه از بهر اختلاف قوابل و گروهى گفتند كه رفتن حوادث بىنهايت - متصوّر نيست از آنكه يك يك حادث شد پس همه حادث باشند و اين خطاست زيرا كه حكم هر يكى بر همه در جمله جايها راست نباشد كه توانيم گفتن كه هر يك از مردم در سرائى گنجد نتوانيم گفتن كه همه مردم در سراى گنجد و ديگر گفتند كه چون يك يك موجود شدند از حركات و حوادث پس همه موجود شده باشند و اين نيز حكم هر يك است بر همه و بگفتيم كه لازم نيست و حركات با يكديگر جمع نميشوند بلكه « 1 »\r\n\r\n\r\n","description":"","footnote":"\r\n( 1 ) ( شيخ الرئيس )\r\n1 -\r\n هر هيأة و هر نفس كه شد محو كنون * در پرده روزگار بايد مخزون \r\n چون وضع فلك باز همين وضع شود * از پردهء غيبش آورد باز برون \r\n","page_name":" 256 ","page_number":296},
  {"content":"\r\n\r\nعلى الولا معدوم ميشوند پس او را همه نيست و نيز گفتند كه امروز آخر همه روزهاء رفته است پس روزهاء گذشته را چون آخر باشد اول باشد و اين خطاست زيرا كه امروز آخر روزهاست نه بدان معنى كه آخرى است كه بعد ازو چيزى ديگر نباشد بلك آخرى است كه بعد ازو ما لا يتناهى خواهد بود و همچنانك امروز اول ابدست و ابد آخر ندارد و آخر ازل است و ازل اول ندارد و نيز گفتند كه اگر حوادث اوّل ندارد هر حادثى موقوف باشد بما لا يتناهى و هر چه بر ما لا يتناهى موقوف باشد هرگز واقع نشود و اين نيز وجهى ندارد گه چون گويند كه فلان بر به همان موقوف است آن خواهند كه هر دو در مستقبل خواهند بود و يكى آنگاه حاصل شود كه ديگرى حاصل شده باشد و هرج او را تو در مستقبل فرض كنى ميان تو و او عددى متناهى باشد و چيزى بر ما لا يتناهى كه در مستقبل خواهد بود موقوف نشود و اگر بدين توقف آن خواهند كه هر يكى از حوادث ماضى نتواند بود الّا از پس حوادث ما لا يتناهى در ماضى اين محل نزاع است حجت را نشايد و آنچه گويند ما حركات ماضى را يك بار بىعددى نامتناهى بگيريم و يك بار با آن عدد غير متناهى و هر دو سلسله را بر هم تطبيق كنيم يا ناقص بايستد و زايد بر متناهى بمتناهى بيفزايد و زايد بر متناهى بمتناهى باشد حجّتى باطل است زيرا كه اجتماع حركات ماضيه مترتبه و استعادت آن فرضى محال است و هرج بر محالى بنا كنند از آن وجه كه محال است محال باشد و برهان نهايت كه گفتيم در جايى راست آيد كه اجتماع اعداد و ترتيب باشد امّا اگر ترتيب بىاجتماع بود همچو حركات فلك و غير آن يا اجتماع بىترتيب بود همچو نفوس ناطقه گذشتگان بىنهايت شايند كه باشند و اين برهان در آنجا راست نيايد زيراك حركات را اجتماع نيست پس سلسلهء آن موجود نشود و نفوس را ترتيب نيست هم سلسله ندارد و قضا علم وحدانى حق است سبحانه و تعالى و قدر تفصيل قضاء اول است و احاطت محرّكات بآحاد كائنات و ضبط جمله احوال و اوقات آن بر تفصيل جزويات چنانك بگوئيم و شر چيزى نيست موجود بلكه يا عدم چيزى است يا عدم كمال چيزى و انگشت زايد كه شر گيرند از بهر آن گيرند كه هيأت حسن از دست مىبرد كه چيزى كه غيرى را زيان ندارد و خود را هم زيان ندارد پس شر نباشد و بعضى چيزها را كه شر\r\n\r\n","description":"","footnote":"","page_name":" 257 ","page_number":297},
  {"content":"\r\n\r\nگيرند همچو كرك و بازهم باعتبار آن گيرند كه اتلاف چيزها كنند و اگر تفويت نكردندى شرّش نگفتندى و چون واجب الوجود خير محض است و ذات او كاملترين موجودات و معقولات پس ازو خير محض موجود شود اگر در وجود چيزى واقع شود كه درو شرّ باشد خيرش بيش از شرّ بود و اين قسم بواسطه قسم پيشين موجود شود و خير محض عالم اشرف است و آن عالم عقل است و مثل آن و امّا مانند آب و آتش ظاهر است كه نفع ايشان بيش از ضرّشان است و نفع آتش را ملازم افتد كه گاه‌گاه جامه درويشى بسوزاند و خير بسيار را از بهر شرّ كوچك بجارها كردن شرّى بسيار باشد و شرّ غالب در وجود نيست .\r\nاگر گويد كه اين قسم را چرا چنان نيافريدند كه شرّ در او نباشد اين سؤال او را فاسد و باطل باشد و همچنان بود كه كسى گويد كه چرا آب را غير آب نكردند و آتش را غير آتش و اگر همه خير محض بودى قسم اوّل شدى قسم دوّم نبودى و وجود عالم ممكن نباشد كاملتر از آنكه حاصل است .\r\nاگر گويد كه چون حوادث بقضاء و قدر است گناهكار را عقاب چرا كنند « 1 »\r\n\r\n\r\n","description":"","footnote":"\r\n( 1 ) - سبحان من تنزّه عن الفحشاء و لا يجرى فى ملكه الا ما يشاء از دير زمان موضوع جبر و اختيار مورد بحث دانشمندان بوده و هست در صورتى كه همه مردم جهان براى نيك و بد و نيكى و بدى پاداش و كيفر تعيين كرده و به حكم وجدان آزادى و اختيار خود را تصديق كرده‌اند و گرنه از مرتكب چرا در محاكم مؤاخذه ميكنند بايد در محاكم را به بندند و هرگز بازپرسى نكنند خود وضع قوانين در هر سرزمين و نظامات و اصول محاكمات در ملل متنوعه نشان ميدهد كه در فطرت و غريزه بشرى آزادى و اختيار موجود است و هر كس پيش خود تأمل كند ميداند كه از كار خوب شاد مىشود از ارتكاب گناه خجل گردد .\r\nمعتزله نيز گويند كه كفر و معاصى بندگان بتقدير و ارادت خدا نيست زيرا كه اين كارها زشت است و ارادت خداى بچيزهاى ناپسند تعلق نگيرد بلكه خداى تعالى از كافر ايمان خواسته است و از عاصى طاعت و ايشان به اختيار خود آن را ترك كرده‌اند و اهل سنّت و جماعت گويند كه بقيه حاشيه در صفحهء بعد\r\n","page_name":" 258 ","page_number":298},
  {"content":"\r\n\r\nگويند كه عقاب بر خطايت نه منتقمى بيرونى كند از سر غضب بلكه نفس حامل عذاب خويش است با خود همچنانك كسى مبتلا شود به بيمارى از بهر تهمتى سابق اگر گوئى چون بيان كرده شد كه خير بيش از شرّ است چونست كه بر مردم طاعت شهوت و غضب و جهل و انصراف از آخرت غالب است و بيشتر شقىاند .\r\nبدانك مراتب مردم درين عالم سه است طرف اقصى در سعادت دنياوى و متوسط بر مراتب بسيار و سافل كه عرضه مصايب بدنى و مالى باشد و مجموع آن هر دو قسم بيش ازين قسم است بلكه وسط تنها بيشتر اقسام در آخرت حال همچنين است و سعادت و خير بيشتر از شقاوت و شرّ باشد و سعادت يك نوع نيست .\r\nبدانك عنايت الهى هر نوعى را وجود بر آن صفت كه لايق اوست داده است و كمال او و طريق كمال او را ميسّر كرده و چون بدانستى كه درين عالم حوادث از واهب صور حاصل مىشود و او متغيّر نميگردد بلكه فيض از بهر استعداد قابل حاصل مىشود نتواند بود كه حادثى باشد كه قابل ندارد يا چيزى كه در حكم قابل باشد همچو بدن نفس را كه قابل او نيست و ليكن در حكم قابل است كه نفس كمال بدن است و وجودش برو موقوف است پس هيولى حادث نشود زيرا كه او را قابلى نيست تا از بهر حدوث استعداد او حادث گردد و اگر حادث شود فاعلش متغيّر گشته باشد و اين محال است زيرا كه بگفتيم كه مفارق از جمله وجوه متغيّر نشود كه تغيّر او برسد بتغيّر واجب الوجود و امتناع آن بيان كرده شد پس هيولى دائم است وجود ممكنات جمله\r\n\r\n\r\n","description":"","footnote":"\r\nبقيه حاشيه از صفحه قبل\r\nهر چه در جهان واقع است از خير و شر همه بارادت و تقدير اوست چنان كه در احاديث وارد است و چگونه شايد در مملكت پادشاه پادشاهان چيزى واقع شود كه او نخواهد و چيزى كه او خواهد واقع نشود و اين نقصان عظيم باشد تعالى عن ذلك و شكى نيست كه و يا جود بعضى از حيوانات مثل مور و مار و كژدم بحسب ظاهر زشت مىنمايد و حال آنكه باتّفاق بارادت خداست و در وجود ايشان خداى را حكمتهاست كه ما بر آن مطلع نيستم پس چرا نشايد كه حال معاصى برين وجه و از اين قسم باشد .\r\n","page_name":" 259 ","page_number":299},
  {"content":"\r\n\r\nبيكبار محال بود زيرا كه اگر اجسام و هيوليات متناهىاند از بهر برهان وجوب نهايت و ممكنات را كمالات از صور و نفوس و غير آن بىنهايت است و اگر نيز تقدير كردندى كه عدد لا يتناهى واقع شدى ازينها دفعة با آنكه ممتنع است بر امكان هنوز ما لا يتناهى ناموجود شده بماندى پس همچنانكه مبادى را قوّت فعل بىنهايت است هيولى آفريده شده كه قوّت انفعال بىنهايت دارد و اجسام موجود گشتند از جود حق كه از بهر غرض علوى حركات بىنهايت ميكنند ازلا و ابدا و از آن استعدادات بىنهايت حاصل مىشود و حوادث لا يتناهى از واهب صور بديد مىآيد و نفوس ناطقه قرنا بعد قرن موجود مىشود و آنچه كامل ميگردند كه اگر اين حركت نبودى هيچ حادث نتوانستى بود مدتى بعضى از نفوس خلافت زمين بجاى مىآرند و نوبت خود ميدارند و هيولى را از تصرّف خود برمىدارند تا ديگران موجود شوند و زاد آخرت خود سازند .\r\nو بدانك اگر پشه را استعداد قبول نفس ناطقه بودى از واهب صور او را حاصل شدى زيراك مبادى بخيل نيستند « 1 » و در هر چه نگاه كنى آثار رحمت و عنايت حق بينى بنگر كه اگر افلاك جمله نور بودندى شعاع ايشان زمين را خزف كردى و اعتدال باطل شدى و اگر بىنور بودندى اين عالم در ظلمت بماندى و نشو حيات درو\r\n\r\n\r\n","description":"","footnote":"\r\n( 1 ) - انسان در حين نطفه گياهى است نامى چون داراى روح گرديد مانند كرمهاى خراطين و حيوانات يك سلولى كه از حواس خمسه جز لامسه ندارند در آغاز ولادت از هر حيوان ضعيف عاجزتر است پشه ضعيف حس مشترك و حافظه و خيال ندارد تا چه رسد بعقل و فكر اينكه پروانه را عاشق شمع ميدانند گفتار شاعرانه است كسى گمان نكند كه پروانه عشق دارد سعدى هوشمند هم گفته باشد اى مرغ سحر عشق ز پروانه بياموز به زبان قوم سخن گفته است و گرنه از نظر علمى و فلسفى نداشتن نيروى حافظه او را بكشتن ميدهد چه خود را در تاريكى مىبيند و بروشنائى ميل مىكند خود را بشمع مىزند ميسوزد و فرار مىكند چون بحافظه نسپرده تكرار مىكند تا از ميان ميرود در انسان پس از مدتى نيروى خيال پيدا مىشود - بدون عقل و بجاى قوّه عقليّه نيروى وهميّه آنها قوت مىگيرد و پندارهاى خود را به شكل يك امر واقع شده نقل و حكايت ميكنند .\r\n","page_name":" 260 ","page_number":300},
  {"content":"\r\n\r\nنبودى و اگر افلاك ثابت بودندى بعضى از زمين كه شعاع كواكب برو بودى تباه شدى و باقى بىنور بماندى و اگر پيوسته بر يك دايره مىجنبيدندى افلاك ما وراى آنچه در مقابل آن بودى از زمين از نور محروم ماندى و فصول نبودى همچو تابستان و زمستان مانند آن و نبينى كه عنايت حق هر يكى را از فلك حركتى سريع يومى تابع حركت جرم اعلى تقدير كرده است و هر يكى را از افلاك به خود حركتى بطىءتر مىكند و ميل مىكند بجنوب و شمال تا نور بجوانب برساند و اگر زمين نزديك فلك بودى از حركت فلك و شدّت حرارت تباه شدى و اگر جز از آتش به نزديك فلك بودى آتش جاى ديگر حركت فلك او را آتش كردى و در ميان دو آتش عناصر بجوشيدندى و چون حيوانات را بگوهر يا بس حاجت بود از بهر حفظ شكل و هيأت اعضا و ضبط صور و ادراكات ايشان را در وسط نزديك گوهر يا بس ايجاد كردند و در زير آتش چيزى نهادند كه مناسب او بود در حرارت چون هوا و نزديك زمين چيزى كه مناسب او بود در برودت همچو آب و ابر و هوا را مناسبت است در رطوبت و آب چون موجب مركز بود در زمين از گرد زمين در نيامد و عنايت حق سبحانه و تعالى تمام شد در حق حيواناتى كه بدم زدن محتاج بودند و بنگر كه عنصريّات را چون حرارتى محلّل ملطّف و محرّك بداد و برودتى مسكّن عاقد و رطوبتى مرافق و قابل تشكّل و يبوستى حافظ شكل و تقويم تا بدان وجود مواليد تمام شد صنع اللّه الذي اتقن كلّ شيء و عجايب ملك و ملكوت بيش از آنست كه بتوان گفت .\r\nو بدانك عوالم سه است عالم عقل و آن ذواتىاند مجرّد از مادّت و جهت از جمله وجوه و آن را عالم جبروت خوانند و ملكوت بزرك و عالم نفس و آن ذواتىاند مجرّد از مادّت و ليكن متصرّف باشند در مادّت و آن را ملكوت كوچك خوانند و عالم جرم است و آن را عالم ملك خوانند و اين دو قسم است عالم اثير است و آن افلاك‌اند و عالم عنصريّاتست و عنصريات در جنب افلاك قدرى ندارد و افلاك در قهر نفوس منطوىاند و نفوس در قهر عقول و عقول در قهر معلول اول و معلول اوّل در قهر نور و عزّت بار خداى عزّ سلطانه .\r\n\r\nفصل نهم ( در بقاى نفس و سعادت و شقاوت و مانند آن ) .\r\n\r\n","description":"","footnote":"","page_name":" 261 ","page_number":301},
  {"content":"\r\n\r\nبدان كه نفس باقى است و برو فنا متصوّر نشود زيرا كه علّت او كه عقل فعّال است دائم ماند پس معلول بدوام او دائم ماند و چيزى نيست منطبع در محلّى تا آن محلّ را هيأتى ديگر حاصل شود كه او را باطل كند تا آن استعداد بودن آن درو زايل گردد همچو گرم شدن آب كه چون سخت گرم شود صورت آبى را باطل گرداند و استدعاء حصول صورت هوائى كند و چون نفس محل ندارد و جوهرى مباين است اجسام را « 1 » از بطلان جوهرى ديگر مباين عدم او لازم نيايد و فى الجمله بميان مرگ\r\n\r\n\r\n","description":"","footnote":"\r\n( 1 ) - اختلاف در حقيقت روح بسيار است و نيز در چگونگى علاقه آن به بدن نظرهاى مختلف داده‌اند ولى قدر مسلم اين ستكه ميان روح و بدن علاقه و ارتباط محكم است بدرجه كه برخى معتقد شدند بوحدت روح و بدن ولى اين فكر را سخيف دانسته اعلام محققان بطلان اين سخن را اعلام نمودند بديهى است احكام احد المتحدين يسرى الى الآخر قواى روحانى و جسمانى در يكديگر مؤثر هستند در تشريح و وظايف الأعضاء ادله بسيارى در روابط اين دو و تأثير هر يك در ديگرى بدست مىآيد كسانى كه كور يا كر به دنيا آيند و مادرزاد محروم از چشم و گوش باشند از معلومات مربوط به اين دو حس نيز محروم شوند و اگر از تمام حواس بىبهره بود از همه علوم بىبهره خواهد ماند حكما گويند من فقد حسا فقد فقد علما تأثيرات جسمى ملكات روحانى تشكيل ميدهد و انسان را داراى علم و معرفت و عزم و اراده ميسازد ساختمان مغز و سلسله اعصاب در تشكيل مبانى اخلاقى و عواطف و احساسات تأثير مهم دارد و زن مغز زن و مرد يكسان و مساوى نيست و لذا در فكر و قواى دماغى و اخلاق نيز متفاوت‌اند سلامت جسم در سلامت روح تأثير مهم دارد از دير زمان حكماء يونان ميگفتند عقل سالم در بدن سالم است در كتب كلامى متكلمين اسلامى تصريح كرده‌اند كه اولين شرط و پيغمبر و امام سلامت اعضا و جوارح است پيشواى دين امام باشد يا پيغمبر نبايد نقصانى در اعضا و اندام او باشد در موقع ترس رنك زرد مىشود و دل مىطپد و اعضا ميلرزند از خشم رنك چهره برافروخته و حركت خون سريع در حال غم قيافه دژم مىكند و چهره درهم مىشود و صورت منقبض ميگردد و سرور و خوشى بدن را صحت و نشاط مىبخشد كارهاى فكرى بدن را بقيهء حاشيه در صفحهء بعد\r\n","page_name":" 262 ","page_number":302},
  {"content":"\r\n\r\nو زندگانى فرق‌كننده قطع علاقه است و علاقه عرضى است اضافى و از بطلان اضافات بطلان جوهرى لازم نيايد پس ببقاى علّت دائم ماند و استعداد بدن اگر چه مستدعى نفس است واجب نگردد ببطلانش بطلان نفس كه درودگر چون جوهرى مباين است است كرسى را از عدم او عدم كرسى لازم نيايد و عقول هرگز باطل نشوند زيرا كه ايشان را حاملى و تعلّقى با حاملى نيست و بجز بر علّت فيّاض خويش موقوف نيستند و واجب الوجود دائم است پس عام عقلى بوجود او دائم باشد كه بر غير او موقوف نيست و مفارق نميرد كه حيات مفارقان از بهر سببى بيرونى نيست تا زايل شود بلك ادراك ذات خويش از بهر تجرّد از مادّت كنند كه حيات ايشان است و بذات ايشان واجب است ايشان را پس زايل نشود همچنانكه خواجه حكمت افلاطون گفت در نفس كه او دهنده حيات است چيزها را و هر چه خاصيّت او دادن زندگى باشد زندگى او بذات خويش باشد پس هرگز ضدّ آنچه مقتضى ذات و لازم ماهيت اوست قبول نكند .\r\nبدانك جماعتى از عوام پندارند كه سعادت و لذت جز وقاع و اكل و شرب و مثل آن نيست و پيش ايشان فريشتگان و كروبيان شقىاند و حال چهار پايان كه اين جمله كه اين جمله لذّتها دارند بهتر از حال فريشتگان است و مقرّبان ملأ اعلى است .\r\nو بدانك لذت رسيدن كمال و خير چيزى است به دو و ادراك آن از آن روى كه چنين است چون عايقى و مانعى نباشد و الم رسيدن شرّ و آفت چيزست به دو و ادراك آن از آن روى كه چنين است چون مانعى و عايقى نباشد و چيز لذيذ باشد كه برسد و از آن لذتى حاصل نشود از بهر مانعى همچو كسى كه معدهء او عليل يا ممتلى بود از طعام لذيذ متنفّر شود و چون آن مانع برخيزد از آن چيز لذت يابد و چيز الم‌كننده باشد كه برسد و از آن المى حاصل نشود از بهر مانعى همچو كسى را كه خدرى باشد و او را بزنند خبر ندارد و\r\n\r\n\r\n","description":"","footnote":"\r\nبقيه حاشيه از صفحهء قبل\r\nخسته و رنجور ميسازد و ايمان و اعتقاد باستادى و حذاقت طبيب سبب بهبودى بيمار مىشود تأثير روح و بدن در يكديگر قابل ترديد نيست ولى چگونگى ارتباط و پيوستگى تن و روان مانند حقيقت خود جان هنوز مجهول است و هيچ‌كس بحقيقت آن پىنبرده و تاكنون مراكز علم مهمتر و بهتر از قل الروح من امر ربى نگفته‌اند .\r\n","page_name":" 263 ","page_number":303},
  {"content":"\r\n\r\nدردش نكند و چون آن خدر زايل شود آن را دريابد و دردش كند و هر قوّتى را از قوى مردم لذتى است و الم لذت بصر در ديدن چيزهاء ملايم است و المش در ديدن چيزهاى ناملايم « 1 » و لذّت شم در بوئيدن چيزهاى خوش‌بوى است و المش در بوئيدن چيزهاى كريهة الرايحه و لذّت سمع در شنيدن آوازهاى خوشست و المش در شنيدن آوازهاى ناملايم و لذت قوّتى شهوانى در فضاى شهوت است و لذّت قوّت غضبى انتقام است يا رنجى به كسى رسانيدن كه برو خشم دارد و لذت و الم هر يكى ازين قوى ديگرى ازو غافل باشد چنان كه شم نه از طعم خوش لذت يابد و نه از آن روى كه طعمى ناخوش است متألّم شود و كمال لذّت روان دريافت وجود است از مسبب الاسباب و عقول و نفوس سماويات و عنصريات بر ترتيب تا چون منتقش شود بمعقولات بعد از مفارقت عالم عقلى گردد بفعل از جملهء وجوه و از جهت عقل عملى كمالش آنست كه او را بر بدن هيأت استعلائى باشد نه هيأت انفعالى از بدن و خلق عدالت او را حاصل شود و عدالت عفت است و شجاعت و حكمت و عفّت توسط قوّت شهوانى است در آنچ مشتهى باشد و نامشتهى بحسب رأى صحيح و عفّت در ميان دو چيز مذموم است و آن خمود و شبق است و شجاعت توسط قوّت غضبى است در آنچ از و خشم گيرند و نگيرند بر نسق رأى درست و آن در ميان دو خلق مذموم است چون تهوّر و بددلى و حكمت توسط استعمال علم و عقل « 2 » است در آنچه تدبير زندگانى كنند و نكنند بحسب رأى درست و آن در ميان « 3 » گربزى و بلاهت است و اين حكمت نه آن حكمت است كه انتقاش باشد بحقايق و معقولات كه آن چندانك زيادت بود بهتر باشد و چون اين سه قوت متوسط شدند ملكهء فاضله حاصل شد و جمله فضايل و رذايل آن « 4 » بفساد و صلاح آن قوّت مىخيزد و فى الجمله كمال مردم در تجرّد است از مادّت به قدر طاقت و تشبّه بمبادى اين ملكات اخلاق و علوم او را حاصل شود بعد از مفارقت لذّتى يابد كه آن را وصف نتوان كرد چنان كه پيغامبر گفت حكايت « 5 » از حق تعالى اعددت لعبادى الصالحين ما لا عين رأت و لا اذن سمعت و لا خطر على قلب بشر و چون بدانستى كه لذّت هر قوتى بر قدر كمال و دريافت اوست پس\r\n\r\n\r\n","description":"","footnote":"\r\n( 1 ) - گزنده\r\n( 2 ) - عقل عملى\r\n( 3 ) - دو حالت مذموم است چون كربزى و بلاهت\r\n( 4 ) - از افساد و اصلاح\r\n( 5 ) - كه از حقتعالى خبر دهد\r\n","page_name":" 264 ","page_number":304},
  {"content":"\r\n\r\nنسبت لذّات عقلى بالذات حسى همچو نسبت دريافته عقل است چون واجب الوجود و عالم عقل و نفس و غير آن با طعوم و روايح كه ادراك عقل قوىتر است از ادراك حس زيرا كه حس ظواهر چيزها را دريابد و بس و عقل ظاهر و باطن چيزها را دريابد و بيشتر است زيرا كه عقل را مدركات بىنهايت است و حسّ چيزهاى متناهى را دريابد و شريفتر است بما لا يتقارب و لازمتر است زيرا كه حس تباه شود و نفس تباه نشود پس بر قدر نسبت دريابنده و دريافته و دريافتن عقل است و دريابنده و دريافته و دريافتن حس نسبت باشد ميان لذات آن و اين و اگر ما درين عالم بمعقولات لذت نيابيم و از رذايل و جهل دردناك نشويم از آن باشد كه سكر عالم طبيعت بر ما غالب است « 1 » و از عالم خويش مشغوليم و چون اين شواغل برخيزد آن كس كه كمالى دارد لذتى يابد بىنهايت بمشاهدت واجب الوجود و ملاء اعلى و عجايب عالم نورانى و دائم در آن لذت بماند  فِي مَقْعَدِ صِدْقٍ عِنْدَ مَلِيكٍ مُقْتَدِرٍ  و عقلى شود نورانى و از جمله فريشتگان مقرب گردد و هرگز اين خاكدان پليد را در خاطر نيارد و از نگريستن به دو ننك دارد  وَ إِذا رَأَيْتَ ثَمَّ رَأَيْتَ نَعِيماً وَ مُلْكاً كَبِيراً  و حق سبحانه و تعالى از انوار جلال خويش او را شربيها دهد روحانى چنان كه گفت  وَ سَقاهُمْ رَبُّهُمْ شَراباً طَهُوراً  و اين طايفه از مرك شواغل طبيعت برهند و از ظلمات بيرون شوند و بسر چشمه زندگى و درياهاى نور حقيقى روحانى پيوندند كه  لَهُمْ أَجْرُهُمْ وَ نُورُهُمْ  و جاى ديگر گفت  يَسْعى نُورُهُمْ بَيْنَ أَيْدِيهِمْ وَ بِأَيْمانِهِمْ  و باز خبث بدن ازيشان فرو افتد و زندگى حقيقى در آن عالم است چنان كه قائل حق گفت  وَ إِنَّ الدَّارَ الْآخِرَةَ لَهِيَ الْحَيَوانُ لَوْ كانُوا يَعْلَمُونَ  و اين لذت اگر\r\n\r\n\r\n","description":"","footnote":"\r\n( 1 ) - آن مار واقعى كه در قبر آدمى را ميگزد هم اكنون در دنيا نيز ميگزد ولى ترياق لذات اين جهان نميگذارد كه الم آن را احساس كند ولى در قبر و عالم برزخ خمار زايل شود و از خواب غفلت بيدار و از سكر طبيعت هشيار گردد الم سابق و لا حق را يك جا و با هم درك مىكند عمده سبب عذاب آخرت محبّت دنياست و كم كسى خالى است كسانى كه خود را خالى از محبت دنيا دانند و عارى از اين عيب پندارند اشتباه ميكنند گاهى عاشق توهم مىكند كه محبت معشوق از دل زايل شده است در وقت فراق خلاف آن ظاهر شود .\r\n","page_name":" 265 ","page_number":305},
  {"content":"\r\n\r\nچه عظيم‌تر بود و ليكن كسى ذوق ندارد همچون عنّين باشد كه لذّت جماع آنچنان كه هست درنيابد و جماعتى از حكيماى روشن روان و مجرّدان صاحب بصيرت ازين لذت درين عالم نصيب يابند و بدان ازين جهان مشغول گردند و نور عالم اعلى را صريح بينند و در نور عزّت غريق شوند و در آن خوشيها يابند هرج عظيمتر چنان كه قرآن گفت  أَ فَمَنْ شَرَحَ اللَّهُ صَدْرَهُ لِلْإِسْلامِ فَهُوَ عَلى نُورٍ مِنْ رَبِّهِ \r\n و كان ما كان ممّا لست اذكره * فظنّ خيرا و لا تسأل عن الخبر \r\nاگرچ آن لذت كه ايشان يابند بعد از مفارقت نسبتى ندارد با آنچ اينجا يابند و آنچه ايشان درين عالم دريابند بيش از آن باشد يا مساوى آن بود كه ديگران در - آخرت بدان رسند اما آن كسانى كه ايشان را جهل مركب باشد و آن آنست كه حق را ندانند و نقيض حق اعتقاد بكنند ايشان را عذابى باشد كه از آن سخت‌تر نبود و هرگز خلاص نيابند زيرا كه فكرت و خواص ازيشان بستده باشند و با عالم انوار آشنائى ندارد و ظلمات در ايشان راسخ است  وَ مَنْ كانَ فِي هذِهِ أَعْمى فَهُوَ فِي الْآخِرَةِ أَعْمى وَ أَضَلُّ سَبِيلًا  و چنان كه گفت  قِيلَ ارْجِعُوا وَراءَكُمْ فَالْتَمِسُوا نُوراً  و ايشان را چون قوتها بستدند كر و كور و گنگ بمانند و انجذاب با عالم طبيعت و شوق بالذات جسمانى و دورى از آن چنانك گفت  وَ حِيلَ بَيْنَهُمْ وَ بَيْنَ ما يَشْتَهُونَ  و حجاب از واجب الوجود چنانك گفت  كَلَّا إِنَّهُمْ عَنْ رَبِّهِمْ يَوْمَئِذٍ لَمَحْجُوبُونَ  و هيأت ظلمانى چنان كه گفت  كَلَّا بَلْ رانَ عَلى قُلُوبِهِمْ ما كانُوا يَكْسِبُونَ  ازين هر سه رنجها ميرسد ايشان را كه وصف نتوان كرد كه ذى ثلاث مثعب اشارت به اين سه‌گانه است .\r\nاما آن كسانى كه عالم باشند و ليكن اصلاح اخلاق نكرده باشند ايشان عذاب سخت يابند كه علم ايشان را بعالم نور و ملاء اعلى مىكشد و فسق ايشان را بظلمات و اسفل السافلين مدتى در رنج بمانند و بعاقبت خلاص يابند اما نفوس ابلهان و صالحان كه بعصيان باطل و جهل مضاد با ايشان نباشد خلاص يابند و علاقه ايشان با جسم سماوى پديد آيد به حكم مناسبت نفوس و الف اين نفوس باجسام و غفلتش از مفارق پس در آنجا صورتهاى خوب بيند  وَ فِيها ما تَشْتَهِيهِ الْأَنْفُسُ وَ تَلَذُّ الْأَعْيُنُ  و هرچه ايشان آرزو كنند حاصل شود و آن صور محسوسات كه آنجا بينند شريفتر و خوبتر از صور اين صور عالم باشد\r\n\r\n","description":"","footnote":"","page_name":" 266 ","page_number":306},
  {"content":"\r\n\r\nكه حامل اين در صفا و لطف نسبت ندارد با حامل آن و شارع گفت اكثر اهل الجنة البله و عليّون لذوى الالباب و ايشان را از لذات روحانى هم نواله رسد چنان كه در مصحف مجيد است و مزاجه من تسنيم عينا يشرب بها المقربون اشارت بدانست كه شراب ابرار را مزاج از تسنيم باشد و آن چشمه‌ايست كه مقربان از آن آشامند و نفوس سعدا به يكديگر متلذّذ شوند و هر نفسى كه مفارق شود از بدن نصيب خويش از نور جبروت بستاند و ازو بر نفوس مفارقات نور افتد و به دو لذت يابند و از نفوس نورهاء بىنهايت برو منعكس شود همچو آئينهاى روشن كه مقابل شوند و اشقيا بظلمات و مجاورت يكديگر الم يابند و سابق از لاحق دردناك شود و لا حق از سابق و چون معلوم شد كه لذت وصول كمال است و ادراك آن پس هيچ چيز كاملتر از واجب الوجود نيست و او عظيمترين دريافته است و دريابنده و دريافت او عظيمتر از همه دريافتها است پس لذت و بهجت او عظيمتر از همهء لذّتها باشد و نسبت ندارد هيچ با آن و عشق ابتهاج است بتصور حضور ذاتى و شوق حركت نفس است بتميم آن بهجت و مشتاق چيزى يافته باشد و چيزى نيافته چون تمام بيابد شوق باطل شود پس واجب الوجود عاشق ذات خويش است و بس و معشوق ذات خويش و از آن ديگران و بعد از لذت او لذت عقول است و ايشان را شوق نباشد كه بفعل‌اند و هيچ در ايشان به قوت نيست پس آن عشق و لذت نفوس است بر مراتب .\r\nو بدانك تناسخ محال است باتفاق علماى مشائين كه چون مزاج تمام شود از واهب الصور استدعاى نفسى كند و نفس ديگر از آن حيوانى اگر به دو تعلق گيرد يك حيوان را دو نفس باشد و همه كس در خويشتن جز يك نفس نمىبيند و خود را يك ذات بيشتر نميداند و نيز واجب نيست كه وقت كون يكى وقت فساد ديگرى باشد و كاينات و فاسدات را اعداد با يكديگر راست آيد و اين بدترين مذاهب و حشو مطلق بود ! « 1 »\r\n\r\n\r\n","description":"","footnote":"\r\n( 1 ) - اگر مقصود مؤلف آن باشد كه به حكم حكم و مصالحى ممكن است خداوند حقيقتى معلوم را از پيغمبرى مكتوم بدارد قابل قبول خواهد بود و علاوه بر امكان وقوع نيز دارد اما اگر بخواهد اعتراضات منافقين را كه بر پيغمبر اكرم ( ص ) ميكرده‌اند تا مقاصد شوم خود را اجرا كنند . بدين وسيله تصحيح كند خيانت ميكنند بقيه پاورقى در صفحه بعد\r\n","page_name":" 267 ","page_number":307},
  {"content":"\r\n\r\nفصل دهم در نبوّت معجزات و كرامات و منامات و مثل آن .\r\nبدانك چون هر يكى از مردم به همه كارها و مهمّات خويش قيام نتوانند نمود و از معاملات و قصاص و مناكحت چاره نيست و بعضى مردم را از بعضى گزير نيست پس از شرعى متبوع و قانونى مضبوط چاره نيست پس شارعى ضرورى است در هر و قومى كه فاضل النفس باشد مطلع بر حقايق مؤيّد از عالم نور و جبروت و او متخصّص باشد بافعالى كه مردم از آن عاجز آيند و اگر نه سخن او نشنوند و او را معارضت و مزاحمت نمايند و اين افعال دلالت كند بر صدق سخن او و بر آنك فرستاده حق است بخلق و ايشان را بر مصالح وقت تحريض كند و در عبادت حق ترغيب نمايد و عبادت را بريشان حتم كند تا فراموش نكنند و مستحكم شود و بنى را شرايط است يكى آنكه مأمور باشند از عالم اعلى باداء رسالت و اين يك شرط خاص است بانبياء و باقى چون خرق عادت و انذار از مغيبات و اطلاع بر علوم بىاستادى هم شايد كه اولياء و بزرگان حقيقت را باشد و نيز لازم نيست كه هر يكى از انبيا در حقايق بطبقه عليا باشند كه بسيار از محققان و علماء اين امّت همچو ابو بكر صديق و عمر و عثمان و على و حذيفه و حسن بصرى و ذو النون مصرى و سهل تسترى و ابو يزيد بسطامى و ابراهيم ادهم و جنيد و شبلى امثال ايشان بر انبياء بنى اسرائيل بمعلوم افزوده باشند و حاجت موسى بخضر در حال ظاهر گواهى ميدهد و شايد كه پيغامبر را بلك شارع را ببعضى از محققان روشن روان حاجت افتد و نيز مشهور است استفادت داود از لقمان و اگرچ اين نمط حجّت نيست برهان منع نميكند اين معنى را و بزرگان انبيا همچو ادريس و ابراهيم و شارع ما و ديگر كسان كه بر حقايق مطلع شدند بىاستادى بشرى و اين عجب نيست كه معلوم است كه مردم در حدس متفاوتند و كس « 1 » باشد كه او را از تفكّر هيچ انتفاعى نبود و از دانش هيچ فهم نكند از غايت بلادت و كس باشد كه بحدس بسيارى از مسائل استنباط كند بىاستادى بشرى پس دور نباشد\r\n\r\n\r\n","description":"","footnote":"\r\nبقيهء حاشيهء صفحهء قبل\r\n اينها همه سخن است مكر و فريب و فن است * افسانهء كهن است افسانه را نخريم \r\nدر موارد بسيارى بر اعمال رسول اكرم اعتراض كردند و دستور رسول را به كار نبستند و اجتهاد در مقابل نصّ صريح كردند تا اسلام را به اين روز نشاندند .\r\n( 1 ) - كودن\r\n","page_name":" 268 ","page_number":308},
  {"content":"\r\n\r\nكه كسى هم باشد كه حدس قوى دارد كه بسيارى علوم در زمانى كوچك او را حاصل شود و افعال غريب از انبيا همچو احداث زلازل و خسف و ابراء مرض و خضوع سباع و طيور ايشان را عجيب نيست كه تو ميدانى كه بدن مطيع نفس است و مادّت عالم مطيع مفارقات باشند و نديدى كه از خشم نفس بدن جون منفعل مىشود بحرارت و اوهام را نيز آثار است كه باشد كه مردم بتوهم خويش از جايهاى بلند بيفتد پس چون حال چنين است كسى كه نفس او بنور حقّ و ملاء اعلى روشن شود و آن نور اكسير عالم « 1 » قدرت است عجب نباشد كه مادّت عالم مسخّر او شود و از روشنى روان او سخنش در ملاء اعلى مسموع باشد و دعايش « 2 » بممكنات مستجاب اما سبب انذار كاينات اگر خواهى كه بدانى اين قاعده را محقّق بايد كرد .\r\nو بدانك نفوس افلاك عالم‌اند بحركات خويش و آثار حركات خويش و پيش ايشان علمى و ضابطى كلى باشد كه اثر هر هيأتى « 3 » درين عالم چيست و چون بدان نقطه برسند جزوى ندانند كه از وصول اين نقطه چه واقع باشد و اثرش نيز و فى الجمله محيطاند باسباب حوادث و اوقات ماضى و مستقبل و آنچ واقع باشد در حال و نفوس ما مطلع نيستند و مانع از اتّصال بديشان علايق قواى بدن است و در خواب اگر چه حواس ظاهر منع نميكند اما حواس باطن شما متخيّله را مشغول دارند پس چون آن شواغل كم شود همچنانك بعضى را در خواب يا مصروعان و محروران را يا نفس قوى باشد و منفعل نشود بشواغل حواس همچو انبيا و بعضى اولياء يا برياضات توسّل نمايند و بتهذيب اخلاق و غير آن تا نفس ايشان تمام مناسبت يابد با نفوس افلاك و يا ضعفى نظرى « 4 » باشد همچو بعضى از كهنه را و باشد كه استعانت كند بچيزهائى كه حواس ظاهر و باطن را سست كند همچنانكه كودكان را مشغول گردانند به نظر در چيزهائى كه چشم را خيره گرداند همچو آب و سواد برّاق و آينه و غير آن و كودكان را و زنان را تخصيص كنند بدين نظر كه ضعيف باشد عقول ايشان پس از همه نفوس ايشان را جدائى زودتر باشد در خواب يا در بيدارى از علايق و منتقش گردند از نفوس فلك همچو آئينه بىنقش از آئينهء منتقش نمايد و چون حجاب از ميان برخيزد و آنچ طلب كند مصور شود ايشان را و بدانك مشاهدت صور\r\n\r\n\r\n","description":"","footnote":"\r\n( 1 ) - علم و قدرت است\r\n( 2 ) - بشنوند بهرج ممكن است\r\n( 3 ) - نفسى\r\n( 4 ) - فطرى\r\n","page_name":" 269 ","page_number":309},
  {"content":"\r\n\r\nممكن است ايشان را زيرا كه حس مشترك بدانستى كه هر صورت كه درو افتد بر سبيل مشاهدت ديده شود و تخيل ازين منفعل شود همچو دو آئينه از يكديگر و متخيله را از آن نقش افكندن در حس مشترك دو چيز بازمىدارد يكى عقل آنك عقل متخيّله را بافكار مشغول دارد « 1 » و ديگر حس ظاهر كه حس مشترك را مشغول دارد بمحسوسات چون يكى ازين دو فترت پذيرد همچنانك حواس در خواب و همچنانك در بعضى امراض اعضاء رئيسه چون نفس منجذب شود بجانب مرض كه قوتها منازع يكديگرند چون نفس بقوى منجذب شود از ديگرى بازماند چون بشهوت ميل كند از غضب بازماند همچنين به عكس و چون بحواس ظاهر منجذب شود از حواس باطن بازماند و به عكس آن و فى الجمله غرض آنست كه درين دو حالت اعنى در وقت انجذاب نفس ببعضى امراض اعضاى رئيسه و معاونت طبيب بازگردد حواس و متخيّله سلطنت يابد و نقشهاى مختلف در حس مشترك بگارد و مخروران و مصروعان صورتها بينند كه اگر چشم بر هم نهند همچنان بينند پس آن سبب\r\n\r\n\r\n","description":"","footnote":"\r\n( 1 ) - تخيل قوه‌ايست كه بوسيله آن موجودات ذهنى را بتصور در آورد در روانشناسى جديد به دو قسم منقسم كرده‌اند استحضارى و ابتكارى به اين معنى كه هرگاه ذهن آدمى چيزهائى را كه موجود بوده همان قسم كه بوده‌اند در ذهن حاضر كند بىآنكه كوچكترين تغييرى به آنها دهد و شكلى تازه در آنها ايجاد كند اين تخيل را تذكر گويند و اما تخيل ابتكارى آنست كه در آن صور و مدركات ذهن تصرف كند نگفته نماند كه ذهن آدمى در تخيل اختراعى قادر بايجاد نيست حتى بوجود ذهنى معدوم صرف و مطلق عدم قابل وجود نباشد بلكه اختراع و ابتكار تخيل به اين معنى است كه مدركات حسيه خود و مبصرات خويش را زياد و كم مىكند و تركيب اجزاء آنها را تغيير ميدهد و به شكل تازه‌اى در مىآورد دختر عنكبوت ميسازد و شتر و گاو پلنگ تصور مىكند تخيل در زندگانى آدميان تاثير فراوان دارد و در اصطلاح و رشد قواى دماغى نقش مهمتر از تذكر دارد زيرا در تذكر فقط يادآورى اشياء موجود و سابقه‌دار به نظر مىآيد ولى در تخيل آنچه در آينده بايد موجود شود نيز تصور مىكند و از معلومات گذشته براى اصلاح آينده خود استفاده مىكند و بگفته مصريها از احلام طفوليت در موقع كهولت بهره‌مند مىشود .\r\n","page_name":" 270 ","page_number":310},
  {"content":"\r\n\r\nاست و جقّ و غول هم ازين صورت است كه در حس مشترك حاصل شود از متخيّله و متخيّله دائم در انتقال باشد از صورتى به صورتى و ثبات ندارد و اگر نه چنين بودى ما فكر نتوانستمانى كردن و هيأت مزاجى را و ادراكات نفس را محاكات كند و كسى را كه خون مستولى بود چيزهاى سرخ محاكات كند و اگر بلغم مستولى باشد ببرف و باران و غير آن پس چون معنى غيبى در نفس مصور شده باشد كه به زودى منطوى گردد و اثرش نماند و باشد كه بر متخيّله اشراق كنذ و از متخيّله در حس مشترك افتد و صورت غيب كه ندائى شنوند مشاهده كرده آيد و باشد كه صورت خوب بيند كه سخن هر چه خوبتر ميگويد و باشد و يا مكتوبى بينند و اين جمله در حس مشترك افتد كه متخيّله آن را رها كند و بضد او يا مانند او نقل كند اگر در خواب بود بتعبيرش حاجت افتد و اگر در بيدارى بود بتأويل و خواب عبارت است از انحباس روح از ظاهر به باطن و هرك در ملكوت فكرى دائم كند و از لذات حسّى و مطاعم پرهيز كند الّا به قدر حاجت و بشب نماز كند و بر بيدار داشتن شب مواظبت نمايد و وحى الهى بسيار خواند و تلطيف سر كند بافكار لطيف و نفس را در بعضى اوقات تطريب نمايد « 1 » و باملاء اعلى مناجات كند و تملق كند انوارى برو اندازند همچو برق خاطف و متتابع شود چنان كه در غير\r\n\r\n\r\n","description":"","footnote":"\r\n( 1 ) - قال بعض المشايخ السماع مستحب لاهل الحقايق مباح لاهل النسك و الورع مكروه لاصحاب النفوس و الحظوظ برخى از صوفيه گويند گاهى كه اصحاب رياضات را ملالتى و قبضى حادث شود كه موجب سستى و قصور گردد چون سماعى مطبوع مسموع افتد ديگر بار شوق مجاهدت يابند اما در صورتى كه اين سماع بر قاعدهء صدق و اخلاص و طلب مزيد حال بود نه دواعى نفسانى چنانك اكنون مشاهد است كه مقصود اظهار وجد و گرم كردن بازار و كالاى تصنع و ميل برقص و لهو و طرب و اينهمه محض و بال و ضلال است سماع با ياران همدرد بايد كردن و از اهل درد مىبايد شنيدن و اين هر دو در زمان جنيد مفقود بود كه از سماع اعراض كرد گفتندش چرا سماع نكنى گفت با كى گفتند تسمع لنفسك گفت از كى صاحب نفايس گويد فكيف در اين زمان .\r\n ناله ز بىدرد نباشد پسند * چند دل و دل چونهء دردمند \r\nبقيهء حاشيه در صفحهء بعد\r\n","page_name":" 271 ","page_number":311},
  {"content":"\r\n\r\nرفت رياضت نيز آيند و باشد كه صورتهاء خوب نيز بيند و باشد كه نفس را خطفهء عظيم افتد بر عالم غيب و در حس مشترك روشنائى افتد روشن‌تر از آفتاب و لذتى عظيم با او اين انوار روشن‌روانان را ملكه شود كه هر وقت كه خواهند يابند و عروج كنند بعالم نور در حفظهاء لطيف و اين بروق و انوار نه علمى است يا صورت عقلى بملك شعاعى است قدسى و از عالم قدس نورها آيد مجرّد از مادّت و روان پاكان از آن روشنائى نصيب آشناى يابند و انوار واجب الوجود و عقول بىنهايت است در شدّت و روشن‌روانان در آخرت اين را ظاهرتر از محسوسات بصر بينند و روشنتر از همه روشنائيها و نور مفارقات زايد بر ماهيّات ايشان نيست بلكه ايشان نورهااند مجرّد از ماذّت هم چنانك حكيمان نورانى الهى گفته‌اند از سر مشاهدت حكمت بداند و هر پادشاهى كه بر سپاس و تقديس نور الانوار جل ثناؤه مداومت نمايد چنان كه گفتيم او را خرهء كيانى بدهند و فر نورانى ببخشند و بارقى الهى او را كسوت هيبت و بها بپوشاند و رئيس طبيعى شود عالم را و او را از عالم اعلى نصرت رسد و سخن او در عالم علوى مسموع باشد و خواب و الهام او بكمال رسد .\r\nو اللّه اعلم و احكم بالصواب\r\n\r\n\r\n","description":"","footnote":"\r\nدنبالهء حاشيهء صفحهء قبل\r\nاكنون كه كسى را صاحب‌درد نمىبينيد و سماعى بر اين وجه دست نميدهد ترك آن بسلامت دين اولى است و گرنه شك نيست كه آواز خوش از نعمتهاى خداوندى است و در تفسير اين آيه كه   يَزِيدُ فِي الْخَلْقِ ما يَشاءُ   گفته‌اند كه مراد آواز خوش است هر كه را اين ذوق نبود مرده است شگفت نيست اگر روح انسانى باستماع اصوات و نغمات روحى يابد و بلذّتى رسد اشتر بشعر عرب در حالت است و طرب . تو خود چو آدميئى كز عشق بىخبرى\r\n","page_name":" 272 ","page_number":312},
  {"content":"\r\n\r\n\r\n[ رساله سيزدهم روضة القلوب 
  ]\r\nبسم اللّه الرّحمن الرّحيم سپاس آن « 1 » خدائى را كه بىواسطه ما بجود خود وجود ما پيدا كرد و درود بر روان پاك خواجهء كه پرتو شعاع نور نبوّتش پرده تاريك كفر از روى جهان برانداخت و آفرين بر ياران و دوستداران و نزديكان او خاصه بر يگانهء چهارگانه « 2 »\r\n إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ  « 3 »\r\nاما بعد جماعتى اصحاب دل از اهل سپاهان كه مرا با ايشان نشست و خاست بود در خواست كردند « 4 » تا كلمهء چند در حقيقت جمع كنيم چنانك تكلّف در آن راه نيابد و بفهم هر كس نزديك باشد و از آن مستفيد شوند و من در آن شروع كردم و از حق تعالى جلّ و علا در « 5 » خواستم تا توفيق تمام كردن دهد و آن را روضة القلوب « 6 » نام كردم و بر دو قسمت « 7 » نهادم قسمى تعلّق بعالم اجسام دارد و قسمى تعلّق بعالم ارواح و هر - آفريدهء كه هست ازين دو قسم بيرون نيست چنان كه قرآن عزّ قائله خبر ميدهد\r\n أَلا لَهُ الْخَلْقُ وَ الْأَمْرُ تَبارَكَ اللَّهُ رَبُّ الْعالَمِينَ  و آنچه خلق است عالم اجسام است و آنچه امر است عالم ارواح اوّل خلق را ياد كرد بعد از آن امر را زيرا كه اوّل تن را بيافريد و بعد از آن جان را ( درو جاى داد « 8 » ) چنانك گفت  فَإِذا سَوَّيْتُهُ وَ نَفَخْتُ فِيهِ مِنْ رُوحِي  و مثال آنچنان باشد كه اگر كسى خواهد كه شمع برافروزد اول فتيله از پنبه راست كند و بعد از آن موم « 9 » بر آنجا ريزد و چون تمام شود به آتش دارد تا برافروزد و من آغاز از عالم اجسام خواهم كردن تا انجام\r\n\r\n\r\n","description":"","footnote":"\r\n( 1 ) - باد خداى را خ ل\r\n( 2 ) - چهارگانه يگانه\r\n( 3 ) - درخواستند . نسخهء مجلس\r\n( 4 ) - مدد\r\n( 5 ) - تنها در نسخهء مسجد سپهسالار\r\n( 6 ) - بستان القلوب\r\n( 7 ) - قسم\r\n( 8 ) - در نسخه ملك ندارد\r\n( 9 ) - روغن در\r\n","page_name":" 273 ","page_number":313},
  {"content":"\r\n\r\nبعالم ارواح كنم و ابتدا به كلمه چند كنم « 1 » و چنان كه كاتب را تا دوات و قلم و كاغذ و دست نبود نتواند نوشت « 2 » خوانندهء اين مجموع هم تا اين كلمه چند نيك بحث نكند واقف بسر معانيش نشود .\r\nاكنون بدانك لفظى را كه شامل دو سه معنى شود كلّى خوانند چنانك حيوان مثلا بر آدمى افتد و بر پيل و مرغ و ماهى و غير هم و آن جماعت « 3 » كه بر شمرديم در حيوانى با يكديگر شريكند هم بلفظ و هم بمعنى چنانك تو اگر مرغى را بينى كه ديگر « 4 » نديده باشى حكم كنى كه آن حيوان است ( اگر شركتشان بنام تنها بودى چون بر يكى حكم كردى كه حيوان است بر ديگرى حكم نتوانستى كردن ) « 5 » پس چون بر همه حكم ميكنى كه حيوان است از آن است كه شركتشان هم در نام است و هم در معنى آن معنى كه دلالت حيوانى مىكند در همه جا مىيابى اما اگر يكى را بينى كه زيد نام است بر دويم حكم نتوانى كرد كه زيد باشد بود بلكه « 6 » عمرو باشد يا خالد و زيد او را اسم علم است كه نهاده‌اند و معنى درو نيست كه آن معنى دلالت كند كه بايد زيد باشد\r\nو امّا لفظى كه بر يك معنى بيش نيفتد آن را جزوى گويند همچنانك گوئى اين مرد و آن ديوار هر چه بوى اشاره كنى و وجود كلّى جز در ذهن حاصل نيايد زيرا كه بيرون ذهن هر چيزى را هويّتى هست چنانك ديگرى را در آن شركت نيست و نيز بدانك چون خواهى كه چيزى را ادراك كنى بايد كه صورت آن چيز را چنان كه هست در دهن خود حاصل كنى كه اگر به خلاف آن چيزى حاصل شده باشد آن چيز را چنانك هست ندانسته باشى مثلا اگر خواهى كه آسمان را ادراك كنى بايد كه صورت آسمان در ذهن خود حاصل كنى كه اگر صورت زمين كنى آسمان را ندانسته باشى و چون صورت آسمان در ذهن تو حاصل شد بايد كه بدانى كه آن ذات آسمان نيست كه در ذهن تو حاصل آمده است كه ذات آسمان را از آنجايگه كه هست برنداشته و در ذهن خود ننهادهء بل صورتى مطلق كلّى در ذهن حاصل كردهء كه آن صورت مطابق جملهء صور آسمانهاست و آن صورت مطلق كلّى را ببايد كه مقدارى نباشد كه اگر درو مقدار باشد مطابق جمله\r\n\r\n\r\n","description":"","footnote":"\r\n( 1 ) - كردم\r\n( 2 ) - نبشتن . كتابت نتواند كردن . مجلس\r\n( 3 ) - و غيره و اينها\r\n( 4 ) - هرگز\r\n( 5 ) - مطابق نسخه مجلس زايدست\r\n( 6 ) - بوك عمرو بود\r\n","page_name":" 274 ","page_number":314},
  {"content":"\r\n\r\nصور مختلف نشود همچنانك صورت مطلق كلّى حيوانى كه در ذهن حاصل كرده كه اگر درو مقدارى بودى بر جمله حيوانات نيفتادى چه پيل را با پشه و مگس را با اشتر هيچ نسبتى نباشد « 1 » و تو حكم ميكنى كه همه حيوانند\r\nبدانك چيزى نسبت با چيزى كلّى باشد و به نسبت با چيز ديگر جزوى چنانك انسان كه نسبت با زيد و عمرو كلّى است و به نسبت با حيوان جزوى و حيوان كه به نسبت با انسان كلّى است و به نسبت با جسم جزوى و جسم كه به نسبت با حيوان كلّى است و به نسبت « 2 » با جوهر جزوى و هر صفت كه هر چيزى را خواهد بردن يا واجب باشد يا ممكن يا ممتنع همچنانك جفتى چهار را واجب است و محال باشد كه جفت نباشد و طاقى چهار را ممتنع است و محال باشد كه چهار باشد و طاق بود و همچنانك برخاستن و نشستن آدمى را ممكن است اگر خواهد برخيزد و اگر خواهد بنشيند و وصف بود كه عامتر از موصوف باشد چنان كه سياهى قير را زيرا كه هر قيرى سياه باشد اما همه سياهى قير نباشد و باشد كه وصف و موصوف هر دو در عموم و خصوص متساوى باشند چنان كه سه زاويه مثلّث را چه هركجا كه مثلّثى بينى او را سه زاويه باشد و هر جا كه سه زاويه بينى مثلّث باشد « 3 » .\r\nو بدانك چون دو سه لفظ دلالت كنند بر يك معنى آن را اسماء مترادفه خوانند چنان كه ليث و اسد و غضنفر و ضرغام و حقيقت اينهمه يك چيز است كه آن شير است و چون الفاظ بسيار شود و هر لفظى را خاص معنى باشد آن را متباين خوانند چنانك انسان و فرس و طير و چون كه « 4 » سه حقيقت را با يكديگر شركت باشد اگر شركتشان در لفظ تنها باشد دون معنى آن را لفظ مشترك خوانند چنان كه عين كه بر آفتاب افتد و بر زر و چشمه و بر چشم و اگر شركتشان در لفظ باشد و در معنى و اما آن معنى مقصود كلّى نباشد آن را اسماء متشابهه خوانند چنانك فرس كه بر حيوان افتد و بر نقوش و اگر شركتشان در لفظ باشد و در معنى و ميانشان هيچ تفاوت نباشد آن را اسماء متواطيه خوانند چنانك انسان كه بر زيد افتد و بر بكر و بر خالد و اگر\r\n\r\n\r\n","description":"","footnote":"\r\n( 1 ) - نيست\r\n( 2 ) - مطابق نسخهء مجلس كلمه نسبت همه جا بدون با آمده است\r\n( 3 ) - هر چيز كه لازم ماهيّت چيزى بود انفكاك آن از وى محال است و اگر لازمهء وجود آن چيز بود نه ماهيت قابل انفكاك بود .\r\n( 4 ) - دو\r\n","page_name":" 275 ","page_number":315},
  {"content":"\r\n\r\nشركتشان در لفظ باشد و در معنى اما ميان ايشان تفاوتى باشد آن را اسماء مشكّكه خوانند چنان كه سپيدى كه بر برف افتد و بر عاج اما بر برف اولاتر كه سپيدترست و و وجود كه بر جسم افتد و بر جوهر اما بر جوهر اولاتر كه او بيشتر است .\r\nو بدانك چون جماعتى را كه در چيزى شركت افتد بايد كه امتيازشان به چيزى ديگر باشد زيرا كه محال باشد كه چيزى سبب اشتراك باشد بعينه سبب افتراق شود چنانك مردم كه در انسانى و حيوانى و ناطقى و جسمى با يكديگر شريكند و امتيازشان باعراض است مثل درازى و كوتاهى و زردى و سرخى و سپيدى و سياهى و مكان و جهت و اين همه كه بر شمرديم هيأتىاند زائد چه حقيقت انسانى حيوانى و ناطقى و جسمى است و درازى و كوتاهى و سرخى و زردى و سپيدى و سياهى نيست و هر امتيازى كه ميان دو چيز خواهد بود يا بعوارض باشد چنانك ميان آدمى و آدمى يا بحقيقت همچون ميان آدمى و حيوانات ديگر .\r\nو بدانك فرق است ميان بودن آب در كوزه و سپيدى در عاج زيرا كه در عاج هيچ جزوى « 1 » نيست كه از سپيدى خالى باشد و سپيدى بكلّى در همه عاج شايع است از بيرون و درون بخلاف آب در كوزه كه بيرون كوزه از آب خالى است و بسيارى اجزاء است كوزه را كه آب ندارد « 2 » پس هر جا كه چيزى بكلّى در چيزى شايع است آن را عرض خوانند و هيأت گويند و باصطلاح ديگر حال خوانند و آن جاى او را محل خوانند و گويند كه اين حال در آن محل حلول كرده است و حال محتاج باشد به محل و قيام او به محل باشد نه به خود و هر چه قائم بود به خود ( و در مكان نباشد آن را جوهر خوانند و هر چه قائم به خود نيست ) « 3 » و وجود او ممكن است و در مكان باشد آن را جسم خوانند و روا باشد كه ذو مكان از مكانى بمكانى نقل كنند بر خلاف حال كه روا نيست كه از محلى به محلى نقل كند زيرا كه بوقت آنكه از محلى نقل كرده و خواهد كه به محل ديگر برود چون بميان دو محل برسد او را استقلالى « 4 » حاصل شود و قائم گردد بنفس خود و از محل مستغنى شود و نيز به او اشارت توان كردن از\r\n\r\n\r\n","description":"","footnote":"\r\n( 1 ) - جاى\r\n( 2 ) - بدانجا نميرسد\r\n( 3 ) - بين الهلالين در نسخه مجلس نيست\r\n( 4 ) - مستقل\r\n","page_name":" 276 ","page_number":316},
  {"content":"\r\n\r\nجهات مختلف چون چپ و راست و پيش و پس زير و بالا و او را طول و عرض و عمق پيدا گردد آنگاه جوهر باشد نه عرض و اين محال است .\r\nبدانك مكان را نشانهاست و آنچه تو بر آن نشستى مكان تو نيست بلكه مستقر عليه توست و مكان تو پيرامن توست يا حيّزى كه پيرامن تو در آيد و بايد كه باطن مكان حاوى ظاهر تو شود تا تو در مكان باشى و اگر نه بر حيّزى باشى چنانك گويند من لا حاوى له لا مكان له .\r\nبدانك امتياز اعراض از يكديگر بسه چيز باشد يا بحقيقت و آن جائى نبود كه اتّحاد محلّ باشد چنان كه سيب مثلا كه درو هم طعم است و هم رنگ و هم بوى بود و ادراك رنگ تعلق ببصر دارد « 1 » و ادراك بوى بمشام « 2 » و ادراك طعم بمذاق و اما ممتاز ميشوند به محل و آن جائى باشد كه اتّحاد حقيقت باشد چنان كه در دو چيز كه در هر دو سياهى باشد و حقيقت هر دو سياهى يكى است و ادراك هر دو ببصر تعلق دارند اما ممتازند از يكديگر به محل زيرا كه هر يكى را محلى است خاص اما ممتاز ميشوند به زمان و آن جائى بود كه اتّحاد محل باشد و اتحاد حقيقت چنانك سنگى كه ديروز درو حرارتى حلول كرده باشد و امروز حرارت ديگر و حقيقت هر دو حرارت يكى است و محلّشان هم يكى است امّا آن بزمانى بود و اين بزمانى ديگر\r\nبدانك جماعتى برانند كه جسم را باره ميتوان كردن تا به جائى رسد بكوچكى كه ديگر باره نشود هم در حس و هم در عقل و آن را جوهر فرد خوانند و گويند كه اجسام مركّبند ازين جواهر فرد و اقلّ جسمى از دو جوهر باشد چندانك جواهر بيشتر باشند جسم بزرگتر باشد و جماعتى ديگر انكار ميكنند وجود جوهر فرد را و ميگويند كه محال است كه باره جسم به جائى رسد كه قابل تجزيه نشود بلى روا باشد كه بكوچكى به جائى رسد كه به كارد يا بمقراض « 3 » يا بآلتى ديگر باره نتوان كرد اما عقلا هنوزش باره ميتوان كرد و دليل بر اينكه پاره ميتوان كرد آنست كه وجود جسم موقوف است بر دو جوهر فرد اوّل جوهر فرد بعد از آن تأليف جوهر فرد ديگر بعد از آن\r\n\r\n\r\n","description":"","footnote":"\r\n( 1 ) - و مردم\r\n( 2 ) - بشم\r\n( 3 ) - بتازى مقراضان و به فارسى دو كارد گويند\r\n","page_name":" 277 ","page_number":317},
  {"content":"\r\n\r\nجسم پديد آيد و چون سه جوهر فرد را بر پهلوى يكديگر نهند آن جوهر كه در ميان افتاده است اگر حجاب مىكند چنانك اين هر دو جوهر كه بهر دو طرفند مماسّ يكديگر نميشوند و به يكديگر نميرسند جوهر ميانين را دو طرف پديد آيد طرفى تعلّق بجوهرى دارد كه بر جانب راست است و طرفى تعلّق دارد بجوهرى كه بر جانب چپ است و آن دو جوهر كنارين را هر يك دو طرف پديد آيد طرفى تعلّق بجوهر ميانين دارد و طرفى تعلق بجوهرى ديگر و هر چيز كه از آن « 1 » دو طرف باشد و تأليف پذيرد پاره توان كرد و اگر آن جوهر كه در ميانه است حجاب نميكند و هر دو كنارش « 2 » بهم ميرسند تداخل باشد و اگر صد هزار جوهر بر هم نهند در يكديگر ميروند و حجاب نكنند جسم مصوّر نشود و وجود جسم محال باشد .\r\nبدانك تداخل ممتنع آن باشد كه مكانى كه بيش از يك چيز درو نگنجد دو چيز را بس باشد چنان كه مثلا شخصى در جائى نشسته باشد شخصى ديگر بيايد و هم در آنجاى نشيند چنانك مزاحم اين شخص ديگر نشود و اين جاى هم چنانك يكى را بس باشد هر دو را بس بود و در طول و عرض نيفزايد و مقدارش زيادت نشود و اين محال است .\r\nبدانك ارباب حقيقت چون حكم كرده باشند بر چيزى اوّل حقيقت آن چيز بدست آورده‌اند و بعد از آن نظر كرده‌اند در وجوب و امكان و امتناع او بديده‌اند كه چه « 3 » اقتضا مىكند پس بر آن منوال برفته و بر استقرا اعتماد نكرده‌اند و استقرا آن باشد كه هر چه در بعضى يابند در كل همان حكم كنند چنانك كسى گويد كه هر حيوانى كه در آتش رود چون لحظهء درنگ كند بسوزد و حكم جزم ميكنند بر جمله حيوانات بسوختن و روا باشد كه سمندر را نديده باشد كه او را آتش نتواند سوختن يا گويد كه همه حيوانات چون چيزى خورند فكّ زيرين ايشان بجنبد و روا بود كه نهنگ را نديده باشد كه در وقت خائيدن فكّ بالائين او جنبد و نيز هر صفتى كه در چيزى « 4 » باشد از براى خاصيّت آن چيز باشد نه براى شركتى كه او را باشد در معنى عام همچنانكه گرمى آتش براى آنست كه او آتش است نه براى آنكه او جسم\r\n\r\n\r\n","description":"","footnote":"\r\n( 1 ) - ذو طرفين\r\n( 2 ) - كنارين\r\n( 3 ) - چون\r\n( 4 ) - چيزى را\r\n","page_name":" 278 ","page_number":318},
  {"content":"\r\n\r\nاست كه اگر براى جسمى بودى بايستى كه همه اجسام گرم بودندى و ترى آب را براى آن است كه او آب است نه از براى آنكه او جسم است كه اگر براى جسمى بودى بايستى كه همه اجسام تر بودندى .\r\nبدانك تأثير جسم در جسم بسه چيز است يا بمقابله همچون آفتاب و زمين يا بملاقات همچون آتش و هيزم يا بمجاورت همچون آتش و آب\r\nبدانك دو چيز نشايد كه سبب يكديگر شوند زيرا كه وجود اين موقوف شود بر آن و وجود آن موقوف باشد برين آنگاه لازم آيد كه هر يكى بر وجود خود سابق باشد و اين محال است .\r\nبدانك اسباب حرارت سه چيز است يكى آتش و دويم حركت و سيوم شعاع .\r\nو بدانك جماعتى ميگويند كه شعاع جسمى است گرم و لطيف كه از آفتاب نقل كرده است بر زمين و اگر چنان بودى كه شعاع جسم بودى بايستى كه از زير به بالا قصد كردى از براى آنكه گرمى پيوسته از زير به بالا ميل مىكند و آن برودت باشد كه از بالا قصد زير كند و نيز اگر جسم بودى بايستى كه چون خانه را شعاع درو تافته باشد روزن بگرفتندى حركت كردى چنانك بديدندى تمام شد اين كلمه چند كه غرض بود و اللّه اعلم .\r\nقسم اول كه تعلق بعالم اجسام دارد و آن بر دو قسم است قسمى تعلق بعالم عنصريات دارد و قسمى بعالم اثيريات و من ابتدا از عنصريات خواهم كردن و اما قسمى كه تعلّق بعنصريات دارد .\r\nبدانك حق سبحانه و تعالى اول چيزى كه در عالم اجسام بيافريد مادّه بود و آن را باصطلاح حكما هيولى خوانند و از آنجا چهار طبع پديد كرد و آن خاك است و آب و باد و آتش و نسبت مادّه به چهار طبع چنان است كه نسبت آهن با شمشير و كارد و زره همچنانكه آهن آن استعداد دارد كه هر صورتى را قبول تواند كردن و در هر صورتى اقتضاء نامى كند گاه شمشير باشد و گاه كارد و گاه زره مادّه نيز آن استعداد دارد كه وى هر روزى به صورتى برآيد و در هر صورتى او را نامى باشد گاهش خاك خواننده و گاه آب و گاه باد و گاه آتش .\r\n\r\n","description":"","footnote":"","page_name":" 279 ","page_number":319},
  {"content":"\r\n\r\nبدانك خاك را دو صفت است يكى سردى و ديگرى خشكى و آب را هم دو صفت است يكى سردى و يكى ترى و آب از آن همسايه خاك است كه در سردى با خاكش نسبتى هست و هوا را نيز دو صفت است يكى ترى و ديگرى گرمى و او بالاى آب است و او را با آب نسبتى هست و آن ترى است و آتش را نيز دو صفت است يكى گرمى و ديگرى خشكى و او بالاى هواست و او را با هوا نسبتى هست و آن گرمى است و خشكى و خشكى قوّتى است چون با گرمى يار شود بغايت خفيف گرداند و چون با سردى يار گردد بغايت ثقيل گرداند و از آنست كه آتش بغايت سبك است و خاك بغايت گران لا جرم بدين سبب از يكديگر عظيم دور افتاده‌اند .\r\nو بدانك خاك چون لطيف شود آب گردد و آن از آنست كه ترى بر خشكى غالب شود و آب چون لطيف شود هوا شود و آن از آنست كه گرمى بر سردى غالب گردد و هوا چون لطيف شود آتش گردد و آن از آنست كه خشكى بر ترى غالب شود و همچنين آتش كه كثيف گردد هوا شود و هوا كه كثيف شود آب گردد و آب كه كثيف شود خاك گردد .\r\nو بدانك آتش را يك طبقه است و آن را كرهء اثير خوانند و مكان او زير فلك ماه است و آن آتش صرف است و آن را رنگى نيست و اگر رنك داشتى حجاب بودى ميان ماه و ستارگان و آسمانها و نگذاشتى كه آسمان و ستارگان را ببينند و هوا را همچنين رنك نيست و او را سه طبقه است طبقه به زمين نزديك است و آن آنجاى باشد كه آب سرد نباشد و آن مطرح شعاع آفتاب است و گرم و ترست و طبقه بالاى آب « 1 »\r\n\r\n\r\n","description":"","footnote":"\r\n( 1 ) - صورت نوعيه عبارتست از جوهرى كه در اجسام مبدء آثار و كيفيات مختصه باشد و لذا بر صورت جسميه تقدم دارد حكما گفته‌اند نخستين چيزى است كه در مادهء ( هيولى ) حلول مىكند و اما لفظ قوت عبارتست از آن خاصيت طبيعى كه در هر جسم يافت مىشود قطع نظر از جسم بودن او مانند خاصيت سوختن كه در جسم آتش يا ترى كه در آب است و بدين جهت گويند قوه گاهى صورت نوعيه هست و گاه كيفيت بود و طبيعت عبارتست از قوتى كه در - اجسام است و او را شعور و اراده نيست\r\n نه آتش را خبر كوهست سوزان * نه آب آگه كه هست او جانفروزان \r\n","page_name":" 280 ","page_number":320},
  {"content":"\r\n\r\nاست و آن هواى صرف است ميان كره اثير و آن دو طبقه است طبقهء بهواى صرف پيوسته است و آن سرد است و آن را كرهء زمهرير خوانند و طبقهء بكرهء اثير پيوسته بخارهاء خشك و دودهاى آتش آنجا متراكم شوند .\r\nو بدانك چون سردى بر هوا غالب شود و گرمى را ازو دور كند آب گردد و قطره‌قطره فرو مىآيد آن را باران خوانند و چون سردى بر باران افتد و سردى قوى بفسرد همچون پنبهء زده فرو مىآيد آن را برف خوانند و چون گرمى بر برف افتد و پيرامن برف را بگدازد و چون زيرتر رسد بادى سرد بر وى افتد و او را قوى بفسراند آن را تگرگ خوانند و آن در وقت بهار باشد كه هوا گرم و تر شود .\r\nبدانك چون بخارى از زمين متصاعد شود و بر هوا زحمت كند و اجزاى هوا بر يكديگر افتد و هوا در جنبش آيد آن را باد خوانند و چون بخارى گرم قصد بالا كند و ابرى كثيف قصد زير دارد و بر يكديگر افتد و يكديگر را از حركت منع كنند از آنجا آوازى برآيد آن را رعد خوانند و چون در وقت بر هم افتادن گرمى غالب شود هوائى كه ميان آن بخار و ابر باشد آتش گردد آن را برق خوانند .\r\nبدانك اينچنين وضعى و تركيبى جز حكيم عالم نتواند كرد تعالى اللّه عمّا يقول الظالمون علوّا كبيرا چون دانستى كه فلك دائم در حركت است و حركت باعث حرارت است كرهء آتش زير فلك بداشت كه اگر جز آتش بودى حرارت حركت فلكش بسوختى بعد از آن جسمى لطيف بيافريد و آن هواست كه اگر جسمى كثيف بودى حيوانات دم نتوانستندى زدن و نيز آمد شدن نتوانستندى كرد بعد از هوا آب را بيافريد « 1 » و آن را به زير خاك بداشت « 2 » كه اگر چنين كه زير بداشت بالا بداشتى جهان بر آب بودى و حيوانات را دشوار بودى خوردن و خفتن و خواندن و نشستن بلكه همه غرقه شدندى و زمين را ساكن بداشت تا خلق بر آن قرار گيرند متزلزل نباشند و در هر يكى از حيوانات و نباتات\r\n\r\n\r\n","description":"","footnote":"\r\n( 1 ) -\r\n اينكه گفتند كه بر آب نهاده است جهان * مشنو اى خواجه كه بنياد جهان بر باد است \r\n( 2 ) - برابر خاك بداشت كه اگر هوا زير و بالاى جهان آب بودى حيوانات دم نتوانستندى زدن ( نسخه مجلس )\r\n","page_name":" 281 ","page_number":321},
  {"content":"\r\n\r\nو جمادات خاصيتى تعبيه كرد و هر يكى را به چيزى مشغول كرد چنان كه آن شغل اين نكند و اين شغل آن و هر يكى بهر شغلى كه هست همگى آن شغل راند و تا وجودشان هست مطيعند و ابا نكنند  ذلِكَ تَقْدِيرُ الْعَزِيزِ الْعَلِيمِ  و اگر نيك تأمل كنى سرّ  وَ إِنْ مِنْ شَيْءٍ إِلَّا يُسَبِّحُ بِحَمْدِهِ  بدانى « 1 » .\r\nبدانك حق تعالى جلّ جلاله از چهار طبع مواليد سه‌گانه بيافريد و آن حيوان است و نبات و معدن .\r\nبدانك تو در نبات احوالى چند ميدانى و مىبينى كه در جمادات نبينى همچون تغذى و نموّ اگر اين قوّتها او را از براى آن بودى كه آن موجود است يا جسم است بايستى كه همهء موجودات و اجسام را بودى و نيست .\r\nبدانك هر چيزى را كمالى است و آن كمال او را ممكن است و بدان كمال بتدريج و روزگار ميتوان رسيدن بيك دفعه ميسّر نشود و نيز در عالم كون و فساد لا بد است از صلاح و فساد و زيادت و نقصان پس بدين اعتبار نبات و هرچه ذو نموّ به سه قوّت است محتاج‌اند .\r\nاول غاذيه و آن قوّتى است كه متصرّف باشد در مادّه غذا و غذا را با جزا و اعضاى متغذى مىرساند بر وجهى كه شبه « 2 » جوهر متغذّى نگاه دارد و اگر نه او بودى نموّ حاصل نشدى و نيز پس از ترشّح عرق و تحلل اجزاى آن اگر غذا نبودى وجود و نمو متصوّر نشدى .\r\nدويم ناميه و غاذيه خدمتكار ناميه است و اين قوّتى است كه باليدن به دو تعلّق دارد و او نسبت و مقدار هر يكى در زياده شدن چنان كه لايق است نگاهدارد .\r\nسيوم مولده است و غاذيه و ناميه هر دو خدمتكاران مولّده‌اند و اين قوّتى است\r\n\r\n\r\n","description":"","footnote":"\r\n( 1 ) -\r\n گر ترا از غيب چشمى بازشد * با تو ذرات جهان همراز شد \r\n نطق خاك و نطق آب و نطق گل * هست محسوس حواس اهل دل \r\nدر باب حيات و نطق قرآن با فلسفه و عرفان موافق است و بتسبيح همه موجودات ناطق و شاهد صادق است مهمتر اينكه بعقيدهء حكما موجودات علم بعلم ندارند و بقرائت و لكن لا يفقهون تسبيحهم استناد كرده‌اند در صورتى كه قرآن به عكس آن ناطق است و بصراحت فرمايد  كُلٌّ قَدْ عَلِمَ صَلاتَهُ وَ تَسْبِيحَهُ  و قال عزّ من قائل  وَ إِنْ مِنْ شَيْءٍ إِلَّا يُسَبِّحُ بِحَمْدِهِ \r\n( 2 ) - تنويه تبقيه مبقيه و شبه لغات نسخه‌هاست و به نظر اين جانب شبه يا تنميه مناسبتر است\r\n","page_name":" 282 ","page_number":322},
  {"content":"\r\n\r\nكه فضله از ماده بستاند تا از آن فضله شخصى ديگر پديد آيد و آن قوّت در بعضى نبات بيك شخص تعلق دارد و در بعضى به دو شخص چنان كه درخت خرما كه اگر از نر ماده را كشن ندهند بار نگيرد « 1 » و در حيوانات به دو شخص تعلّق دارد فعل به نر و انفعال بمادّه و غاذيه محتاجست بقوّتى چند ديگر .\r\nاول بجاذبه و آن قوّتى است كه طعام را به خود كشد .\r\nدويم هاضمه و آن قوّتى است كه طعام را بگدازد و مستعدّ آن گرداند كه غاذيه درو تصرف كند .\r\nسيم ماسكه و آن قوّتى است كه طعام را بگيرد تا هاضمه هضم كند .\r\nچهارم دافعه است و آن قوّتى است كه آنچه كثيف باشد از لطيف جدا كند .\r\nبدانك در حيوانات چند چيز مىبينى كه در نبات نمىبينى چون مدركى و محرّكى و محرّكه بر دو قسم است قسمى را شهوانى خوانند و قسمى را غضبى و شهوانى قوّتى است كه جذب چيزهاى ملايم كند و غضبى قوتى است كه دفع چيزهاى ناملايم كند و مدركه هم بر دو قسم است قسمى ظاهر و قسمى باطن آنچه ظاهر است .\r\n« 3 » اول لمس است و آن قوّتى است كه منبث است در ظاهر بدن به همه جاى چنان كه هيچ جائى ازو خالى نيست و اوست كه كيفيّت « 2 » چهارگانه در مىيابد رطوبت و يبوست و حرارت و برودت و اوست كه فرق مىكند ميان سبكى و گرانى و نرمى و درشتى .\r\nدويم ذوق است و آن قوّتى است تعبيه كرده در عصبه كه بر جرم زبان گسترانيده است و او است كه دريابنده شيرينى و ترشى و تلخى و شورى است .\r\nسيوم شمّ است و آن قوّتى است مرتب كرده در اول دماغ بر مثال دو سر\r\n\r\n\r\n","description":"","footnote":"\r\n( 3 ) - شيخ الرئيس فرمايد حس لامسه ( پرواس ) لازم‌ترين حواس و مهمترين خواصّ حيوانى است و اگر اين قوّه از تمام اعضاء حيوان زايل شود زنده نماند و مزاج هر حيوانى را حدّى از حرارت و برودت مقرّر است كه اگر كم و زياد شود زيان يابد و يا بميرد .\r\n( 1 ) - نيارد\r\n( 2 ) - اسطقسات .\r\n","page_name":" 283 ","page_number":323},
  {"content":"\r\n\r\nپستان و اوست كه فرق مىكند ميان بوى خوش و ناخوش و دريافتن او بتوسّط هواست و اگر هوا از اجزاى ذو رايحه منفعل نشدى دريافتن به شمّ ممتنع بودى .\r\nچهارم سمع است و آن قوّتى است مرتّب كرده بر عصبى كه در درون گوش گسترانيده است و اوست كه دريابندهء آوازهاست بتوسط هوا و چون آوازى برآيد و هوا منفعل شود از آن آواز يا مثلا چيزى بر چيزى افتد هوا در جنبش آيد و اجزاى هوا بر يكديگر افتد و همچنين منفعل مىشود تا بدان هوا رسد كه در درون گوش ايستاده است آن هوا نيز منفعل شود و آن آواز به خود قبول كند و او نيز در جنبش آيد و بر آن پوست افتد كه در عصبه درون گوش گسترانيده است همچون طبل از آنجا آوازى بر آيد قوّت سمع دريابد .\r\nپنجم بصر است و آن قوّتى است تعبيه كرده ( در تجويف اوسط دماغ ) نزديك عصبه مجوّف در درون چشم و اوست كه دريابندهء صورتهاست و هركه پندارد كه چون ديده چيزى مىبيند از آن است كه جسمى لطيف از ديده ممتد شده است به آن ادراك مىكند خطاست زيرا كه اگر چنين بودى بايستى كه چون خواستى كه كواكب ثوابت را بيند جمله افلاك را خرق كردى زيرا كه كواكب ثوابت در فلك هشتم‌اند و تا از يكى نگذشتى و خرق نكردى به ديگرى نرسيدى و اين محال است و نيز اگر ادراك صور بخروج جسم لطيف بودى بايستى كه آنچه در زير مايعات بودى زودتر از آن ديدى كه در آبگينه سخت و با اين همه آنچه در آبگينه است زودتر از آن ميتوان ديد آنچه در آب است و مهمترين حواس كه حيوان را به كار آيد لمس است و ذوق است و آن سه‌گانه ديگر چون بصر و سمع و شمّ بسيار حيوان باشد كه از آن نصيب ندارد .\r\nقسم دويم در مدركات باطن .\r\nاول حسّ مشترك است و باصطلاح يونانيان بنطاسيا خوانند و آن قوتى است است مرتّب كرده در تجويف اول دماغ و اجتماع جمله صور محسوسات پيش او باشد\r\n\r\n","description":"","footnote":"","page_name":" 284 ","page_number":324},
  {"content":"\r\n\r\nو اگر او نبودى ما حكم نتوانستيم كردن كه اين سفيد است و آن سياه يا اين شيرين است و آن ترش پس اين قوتى است كه حكم به دو تعلق گيرد « 1 » و هر حسّى كه هست بيش از يك چيز در نتواند يافتن و لا بدست اين حاكم را كه حكم مىكند بر دو صورت حضور هر دو صورت دريابد و چون كسى پارهء چوب در آتش مىدارد « 2 » تا سرخ شود بعد از آن آن را بگرداند از آن دايرهء حاصل شود و آن از آنست كه ديده اول نقطه كه بديد بحسّ مشترك سپرد و چون حسّ مشترك اول را نگاه ميدارد و همچنين ديده نقطه دويم را به دو سپارد و نقطه سوم را مىبيند تا از آنجا دايره حاصل شود ديده چيزى ميتواند ديد كه برابر او باشد و هرچه از ديده بگردد ديده در آن نرسد پس جامع اينهمه حسّ مشترك است .\r\nدويم خيال است و آن قوتى است مرتّب كرده در آخر تجويف اول دماغ و او خزينه‌دار حسّ مشترك است و حس مشترك صورت را زود قبول كند اما دير نگاه نتواند داشت زيرا كه رطوبت بر او غالب است پس هرچه حس مشترك بستاند به خيال سپارد و خيال آن را نگاه ميدارد .\r\nسيوم وهم است و آن قوتى است مرتّب كرده در تجويف اوسط دماغ و اوست كه در حيوانات حكم كند بر جزويات و گوسفند ادراك معنى كه در گرك است به دو ميتواند كرد و آن سبب گريختن گوسفندست از گرك . « 3 »\r\n\r\n\r\n","description":"","footnote":"\r\n( 1 ) - دارد\r\n( 2 ) - نهد\r\n( 3 ) - قال بعض المحققين اعلم ان جوهر الوهم بعينه هو جوهر العقل و مدركاته بعينها مدركات العقل و الفرق بينهما بالقصور و الكمال فما دامت القوة العقلية ناقصة كانت ذات علاقة بالمواد الحسية متنكسة النظر اليها لا تدرك المعانى الا متعلقة بالمواد مضافة اليها و ربما تذهل عن الاحكام الحسى لضعفها و غلبة الحواس و المحسوسات عليها فيحكم على غير المحسوس فما دامت فى هذا المقام اطلق عليها اسم الوهم فاذا استقام و قوى صار الوهم عقلا و خلص من الزيغ و الضلال و الآفة و الوبال\r\n","page_name":" 285 ","page_number":325},
  {"content":"\r\n\r\nچهارم متخيله است و آن قوّتى است هم تعبيه كرده در تجويف اوسط دماغ نزديك دوده و اوست كه تراكيب و تفاصيل به حكم اوست و اوست كه استنباطها مىكند و انديشه‌هاى عجايب پيش گيرد و هر گه كه عقل برو مستولى باشد آن را مفكّره خوانند و هر گه كه وهم برو غالب گردد متخيّله خوانند و در قواى باطنى بلندتر ازو قوّتى نيست .\r\nپنجم ذاكره است و آن قوتى است مرتّب كرده در تجويف آخر دماغ و آن خزينه‌دار احكام وهمى است همچنانك خيال خزانه‌دار حسّ مشترك است و هر يكى را ازين آلت‌ها كه برشمرديم روحى خاص است و روح جرمى است لطيف حادث از اخلاط لطيف همچنانكه اعضا حادث است از اخلاط كثيف و اوست كه حامل قوى بدن است با سرها و انبعاث او از جانب چپ دل است و در آن حال كه از جانب چپ دل منبعث شود او را روح حيوانى خوانند و اين روح حيوانى منقسم مىشود به دو قسم بعضى از او از سوى جگر ميرسد آن را روح طبيعى خوانند و مدار معده و طبخ و افعال نباتى به دو تعلق دارد و بعضى از شرائين متصاعد ميشوند تا بدماغ ميرسند آن را روح ( حيوانى ) نفسانى خوانند مدار افعال ( حيوانى ) نفسانى بر اوست و اگر از غايت لطافت نبودى در جمله اعضاء و عروق سارى نبودى و نفوذ نتوانستى كردن و چون عضوى را از اعضا محكم ببندند و آن عضو منخدر شود از كار بيفتد و آن از آنست كه راهگذر بر روح بسته شود و سريان نميتواند كرد يا چون سدّه در عضوى پيدا شود آن عضو از كار بيفتد گويند مفلوج است و طبيب بتدبير فتح آن مشغول شود و دليل اختصاص هر آلتى ازين آلتها صلاح بعضى است يا فساد بعضى و محركات تابعند مر قوت نزوعى را و قوّت نزوعى منفعل مىشود از مدركات و قوّت نزوعى منقسم مىشود به دو قسم قسمى شهوانى و قسمى غضبى .\r\nقسم دويم از عالم اجسام كه تعلق بعالم اثيريات دارد اكنون بدانك مىبايد كه ابعاد متناهى باشد و اگر لا يتناهى باشد به تسلسل انجامد و دليل بر آنكه ابعاد متناهىاند آنست كه دو بعد غير متناهى تصور كنند بر مثال دو خط پس از آن از يك خط به قدر دو سه گز ببرند و باز هر دو خط را بهم نهند تا همچنان ميروند الى ما لا يتناهى اگر گويند كه\r\n\r\n","description":"","footnote":"","page_name":" 286 ","page_number":326},
  {"content":"\r\n\r\nهر دو خط برابر يكديگر ميروند الى ما لا يتناهى محال باشد زيرا كه يكى ناقص است لازم آيد كه ناقص و زايد متساوى باشند و اگر ناقص بينند غير زايد پس به نسبت زايد بر ناقص متناهى است و زايد بر ناقص به قدر متناهى زيادت آيد و هم نامتناهى كه به قدر متناهى زيادت آيد نيز متناهى باشد مثال دو خط (  CS  ) و نيز اگر فرض كنيم دايره بر مثال سپرى و از آنجا دگر بار فرض كنيم خروج شش خط الى ما لا يتناهى معلوم است كه چندانك اين شش خط دور تر ميشوند دايره را انفراج زيادت مىشود و انفراج ميان هر شش خط بيش خواهد بودن از طول هر شش خط و آن متناهى است زيرا كه محصورست ميان دو حاصر و چون عرض كه بيش از طول است متناهى است طول نيز متناهى باشد مثال دايره برين موجب باشد . (  CS  )\r\nبدانك جهات موجودند و مختلف چنانك گويند فلان حركت بفلان جهت آن جهت كه به دو حركت مىكند نفس عدم نخواهد بودن زيرا كه بعدم حركت نتوان كرد و عدم قابل حركت « 1 » نشود و چون اين معلوم شد بدانك اين جهت امرى عقلى صرف نتواند بودن زيرا كه امر عقلى صرف قابل اشاره حسى نشود و در معقول حركت نتواند كردن پس چيزى كه قابل اشارت مىشود و به دو حركت ميتوان كردن و او را وضعى « 2 » است و بدانك آن چيز كه جهت ازوست و بدان تعين يابد بايد كه منقسم نشود زيرا كه اگر منقسم شود چون متحرك از جزو اقرب او بگذرد از دو بيرون نسبت يا از جهت حركت مىكند يا به جهت حركت مىكند و برين هر دو تقدير لازم آيد كه جزو جهت كلّ جهت باشد و اين محال است و نيز اگر منقسم شود حركت در لا جهت افتد بلكه در لا شيئى افتد و اين محال است پس محدّد جهت بايد كه جسمى محيط بود چنانك تعين نقطهء هر چيزى بدواير « 3 » باشد و بايد كه او تعين مركز كند و مركز تعيين او نكند از براى جواز دواير نامتناهى بر يك نقطه و نيز نبايد كه مركب « 4 » باشد از اجسام\r\n\r\n\r\n","description":"","footnote":"\r\n( 1 ) - اشارت\r\n( 2 ) - موضعى\r\n( 3 ) - هر چيزى به دو باشد\r\n( 4 ) - بايد كه مركب نباشد نسخه مجلس\r\n","page_name":" 287 ","page_number":327},
  {"content":"\r\n\r\nمختلف زيرا كه ممكن الايتلاف و الافتراق شود و هر چه ممكن الايتلاف و الافتراق باشد ممكن الخرق باشد و خرق بر محدد روا نباشد زيرا كه در آن حالت كه قابل خرق شود باشد لازم افتد او را دو حركت مختلف يكى در شيئى و يكى در لا لاشيئى و او را در لا شيء حركت محال بود .\r\nو بدانك حرارت قوتى است كه از مركز قصد بالا كند و برودت قوتى است كه از بالا قصد مركز كند و ثقل بر برودت غالب است و خفّت بر حرارت و محدّد نه از بالا به زير حركت كند و نه از زير به بالا پس بايد كه نه ثقيل باشد و نه خفيف و نه حار باشد و نه بار دو حركت محدّد پيرامن مركز باشد و شكل او شكل كرى باشد و چون مركب نيست از اجسام مختلف متشابه الاجزا باشد و او را زير و بالا نباشد بلك همه بالا باشد يا همه زير باشد .\r\nو بدانك هر چه را « 1 » نمو است او را به غذا حاجت باشد و هرچه را به غذا حاجت باشد قابل كون و فساد باشد و خرق مر او را لازم باشد و محدّد را نمو نيست پس او را به غذا حاجت نيفتد و چون از غذا فارغ باشد كون و فساد بر او راه نيابد و حق سبحانه و تعالى در سوره تبارك الملك فرمايد  فَارْجِعِ الْبَصَرَ هَلْ تَرى مِنْ فُطُورٍ  دلالت مىكند بر اينكه محدّد را فطور نيست و فطور فرجه باشد يعنى سوراخ و محدّد را باصطلاح ديگر فلك اطلس خوانند و اقصى خوانند و جسم كل خوانند و حق سبحانه و تعالى او را نه ازين چهار طبايع آفريد بلكه از چيزى ديگرى بيافريد كه آن را طبيعة خامسه خوانند لا جرم تا منقرض عالم هيچ آفتى « 2 » به دو راه نيابد پس از محدّد فلك ثوابت « 3 » را بيافريد و بعد از آن فلك زحل را و بعد از آن فلك مشترى را و همچنان فلك مرّيخ را و فلك آفتاب را و فلك زهره را و فلك عطارد را و فلك ماه را و اين افلاك را كه برشمرديم از يك جنس آفريد هر فلكى را دورى معين پيدا كرد و در هر فلكى ستارهء از اين سيّارات هفتگانه\r\n\r\n\r\n","description":"","footnote":"\r\n( 1 ) - ذو\r\n( 2 ) - خلل\r\n( 3 ) - بروج\r\n","page_name":" 288 ","page_number":328},
  {"content":"\r\n\r\nبداشت و در هر يكى خاصيتى تعبيه كرد و اقليمى از اقاليم عالم به دو سپرد و هر فلكى را معيّن كرد كه سير چون كنند و به چند مدت توانند گرد « 1 » مركز برآمد و بعضى را بطيء السّير و بعضى را سريع السير خوانند و آنچه زحل بسى سال ببرد آفتاب بيك سال ببرد و آنچه آفتاب بيك سال ببرد ماه بيك ماه ببرد و آنچه ماه بيك ماه ببرد فلك محدد بيك روز دور كند و دور يومى از محددست آنچه آفتاب را مىبينى كه هر روز از مشرق برآيد و به مغرب فرو ميرود سبب آن محدد است كه هر روزى دورى تمام كند و هشت « 2 » فلك را بقسر با خود بگرداند و هر فلكى را دورى است ارادى و دورى قسرى ارادى آنست كه خود « 3 » مىكند چنان كه بهر مدتى دورى تواند كردن و قسرى آنست كه محدّد هر روز او را با خود بگرداند و تا حقتعالى ايشان را بيافريده است هرگز نافرمانى نكرده‌اند چنان كه قرآن عزّ قائله خبر ميدهد  لا يَعْصُونَ اللَّهَ ما أَمَرَهُمْ وَ يَفْعَلُونَ ما يُؤْمَرُونَ . \r\nبدانك حق سبحانه تعالى هر چه آفريده است بسه قسم آفريده بعضى بىواسطه چنان كه خبر ميدهد در حق آدم عليه السلام  خَلَقْتُ بِيَدَيَّ  و در حق پيغمبر ما صلّى اللّه عليه و آله و سلّم كه  وَ يَنْصُرَكَ اللَّهُ نَصْراً عَزِيزاً  و در حق آدميان  فَإِذا سَوَّيْتُهُ وَ نَفَخْتُ فِيهِ مِنْ رُوحِي  و بعضى بواسطه چون علم پيغمبران چنانك خبر ميدهد در حق پيغمبر ما صلّى اللّه عليه و آله   عَلَّمَهُ شَدِيدُ الْقُوى ذُو مِرَّةٍ فَاسْتَوى   و بعضى بجمع چنانك خبر ميدهد   وَ السَّماءَ بَنَيْناها بِأَيْدٍ وَ إِنَّا لَمُوسِعُونَ وَ الْأَرْضَ فَرَشْناها فَنِعْمَ الْماهِدُونَ  \r\nپس چون خواست كه جهان « 4 » را نظامى باشد و خلائق آسوده باشند شب و روز بيافريد و اين هر دو را بآفتاب حوالت كرد كه هرگاه آفتاب طلوع كند روز باشد و هرگاه غروب كند شب باشد و چون دانست كه اگر هميشه روز بودى و آفتاب غروب نكردى هر چه برابر آفتاب بودى همه بسوختى و هر چه « 5 » نور آفتاب آنجا نرسيدى تاريك بماندى و جهان خراب شدى و حيوانات و غيرهم مضطر شدندى بلكه نماندندى و اگر هميشه شب بودى همين‌كه در اول گفتيم بديذ آمدى پس روز و شب را بيافريد و سال و ماه پديد كرد و سال را همچنان بآفتاب حوالت كرد كه چون از برج\r\n\r\n\r\n","description":"","footnote":"\r\n( 1 ) - پيرامن مركز بر آمدن\r\n( 2 ) - هفت نسخهء مجلس\r\n( 3 ) - به خود گردد\r\n( 4 ) - جملهء\r\n( 5 ) - جا\r\n","page_name":" 289 ","page_number":329},
  {"content":"\r\n\r\nحمل روان شود و باز ببرج حمل آيد آن را سالى خوانند و ماه را به ماه حوالت كرد كه چون دورى تمام بكند از برج خود باز ببرج آيد آن را ماه خوانند پس از آن هفته پديد كرد پس از هفته روز بديد كرد و پس از روز ساعات پديد كرد و هر يكى را بيكى بازبست و مدار روز و شب و ساعات و اوقات « 1 » و سال و ماه و هفته به زمان حواله كرد و زمان از مقدار حركت فلك پديد كرد و هر چيزى را چنانك لايق او باشد به چيزى مشغول كرد و هيچ چيز را مهمل فرو نگذاشت و همه را كمر مطاوعت بر ميان بست  وَ اللَّهُ غالِبٌ عَلى أَمْرِهِ   وَ ما كانَ عَطاءُ رَبِّكَ مَحْظُوراً  و اين قدر بحث كه در اثيريات رفت درين مختصر كفايت باشد « 2 » .\r\nقسم دويم كه تعلق بعالم ارواح دارد و آن مبتنى است بر چند فصل و رمزى چند اول بدانك تو هرگز از ذات خود غايب نيستى و هرگز نباشد كه تو از هستى خود بىخبر باشى و اگر چه در مستى عظيم باشى كه ياد خود نكنى و اعضاى خود را فراموش\r\n\r\n\r\n","description":"","footnote":"\r\n( 1 ) - آثار\r\n( 2 ) - بقلم يكى از دانشمندان تحقيقى است در انبساط و انقباض زمان\r\nحقيقت زمان امرى است مفروض الوجود چون هيولى و آن را با جميع مراتب وجود مقيت است و با هر قسم از موجودات كه تعلق و نسبت يافت حكم آن ميگيرد يعنى با مجسّم مجسّم ميگردد و با مجرّد حكم مجرّد و با او حركتى معتبر است خواه حسّى و خواه عقلى و او را با آن حركت نسبت ظرفيت متعقّل است اكنون هرگاه با حركات جسمى معتبر است كثافت و ثقل و بطء و تدريجى كه در حركت جسمى متصور است در زمان نيز معتبر است و هرگاه با حركت روحى و عقلى معتبر باشد لطافت و خفت و سرعت و دفعيت با او معتبر است لهذا مسافتى كه جسم كثيف در مدتى مديد طى كنند جسم لطيف در اندك زمانى طى مىكند پس فرضا يك سال از كثيف مثلا موازى يك ساعت از لطيف باشد پس فعلى كه كثيف در يك سال كند لطيف در يك ساعت كند و مثال اين اول از حركت بدن حركت باصره خود بايد يافت پس حركت و سير آدمى و ملك و فعل ايشان اكنون از حركت لطيف و فعل در جهان روحانى موهبت شده كارى كه در عالم ملك بيك سال و زياده كنند در عالم ملكوت بيك لمحه و كمتر ميكنند به قوت ملكى نقل از مجموعه‌اى در كتابخانه مجلس\r\n","page_name":" 290 ","page_number":330},
  {"content":"\r\n\r\nكنى اما دانى كه تو هستى و تو را ذاتى هست و اگر انديشه كنى نيك در ذات خود و و تقدير كنى ذات خود را كه كجاست و چون است و چيست و در آن تقدير فكر كنى و تزوير متخيّله را به خود راه ندهى چنان كه يا بى خود را كه پندارى در ميان هوا رفتستى بىملامست و اعضاء خود را از عالم حس و آنچه بحواس تعلّق دارد بيرون يا بى و معلوم شود كه جسم نيستى و در جسم نيستى و ذات تو ترا معلوم شود بىواسطه كه اگر گويند اين تقديرها كه كرديم وسط است لازم افتد كه پيش از تقدير « 1 » مقدّرى فرض كنند و آن مقدر « 2 » بعينه ذات توست .\r\nرمزى ديگر پوست و گوشت تو بر تو هر سال يا هر ماه « 3 » مبدل مىشود و توئى تو مبدّل نميشود و نيز اعضا و اجزاء و دل و دماغ تو و آنچه در باطن توست در معرفت محتاجند به تشريح و تا بنشكافند نبينى و ندانى كه چون است احوال ايشان و ادراك خود ميكنى و خود را در مىيابى پس تو وراى اينهمهء و توئى تو نه اين بدن است و ذات تو و قوام « 4 » او به چيزى نشايد باشد كه گاهى فراموشش كنى و گاهى يادش آورى و چون خواهى كه تعقل كنى نتوانى كردن زيرا كه موقوف است بشكافتن و پاره كردن و غير آن .\r\nرمزى ديگر بدانك اشارت تو بذات تو و من و انا است و هر چه در سدّ بدن و عالم اجرام است او و هو « 5 » است و هر چه تو با او اشارت كنى او كل نتواند بودن و جزو نتواند زيرا كه خود را ازو جدا كردى به هو و انا و نيز اگر تو اين مجموع بودى بايستى كه تا جمله اعضاء و اجزاى تو برابر تو نبودى خود را ياد نتوانستن كردن و بسيار باشد كه دست و پاى و سر و پشت و شكم و پهلوى تو بر ياد تو نباشد و تو بر ياد تو باشى .\r\nرمزى ديگر اگر چنانچه غذا ميخورى و غاذيه در آن تصرف مىكند همچنان كه هست بماندى و تحلّل و ترشح در آن راه نيافتى بايستى كه بسالى يا بيش يا كم بدن تو عظيم بزرگ گشتى بيش از مقدار خود پس هيچ جزوى نيست از اجزاى بدن كه قوت حرارت آن را بتحليل و ترشيح نميگذارد به كلى و بدل آن تازه بجاى نميآرد و همچنين مزاج تو و خون تو و روح تبدل و تغير نمىپذيرد و توئى توست نه كم مىشود و نه بيش و تحلّل و ترشح به دو راه نمىيابد بس توئى تو وراى اينهمه چيزهاست كه برشمرديم و در\r\n\r\n\r\n","description":"","footnote":"\r\n( 1 ) - فرض فارضى\r\n( 2 ) - فارض\r\n( 3 ) - يا هر دو سال\r\n( 4 ) - و تقديم وى\r\n( 5 ) - از هوست\r\n","page_name":" 291 ","page_number":331},
  {"content":"\r\n\r\nآنچ كه گفتيم نيك انديشه « 1 » كن باشد كه توئى خود بدانى و بيدار گردى « 2 » .\r\nفصل اول بدانك چون ديده خواهد كه ادراك چيزى كند بايد كه آن چيز برابر او باشد تا آن را تواند دريافتن و خيال چون خواهد كه ادراك چيزى كند محتاج آن نباشد كه آن چيز برابر باشد بلك در غيبت آن چيز آن چيز را تواند ديدن اما نتواند كه چيزى را مجرد كند از عوارض اين و كيف و وضع مثلا هم چنانك بر جائى بيند و هم در جائى نه آنكه بىرنگى « 3 » و مقدارى و عقل چون خواهد كه ادراك چيزى كند ازين همه كه گفتيم مجرّد كند و آنچه محسوس است معقول گرداند از جسم مثلا صورت جسم مطلق‌ها گيرد و مطلق چنانك مطابق جملهء صور اجسام باشد و بر جمله اجسام افتد بيك معنى و من بدين شرح صورت مطلق كه مطابق جمله صور شود و آنچه بدين تعلق دارد بر اول « 4 » مقدّمهء ياد كردم آنجا بحثى نيك بكند تا اينجا معلوم شود و بايد كه بدانى كه اين صورت مطلق اگر در جسم حاصل شدى او را مقدارى خاص پيدا شدى چنانك اگر جسم يك كز بودى او نيز يك گز بودى و اگر دو گز بودى او نيز دو گز بودى آنكه مطابق چيزها مختلف نشدى و نيز بايد كه چون چيزى را ادراك كنى صورت آن چيز در نفس تو حاصل شود چنانك در اول مقدمه شرح دادم و اگر نه هيچ حاصل نشود و نيز بدانك مفهوم شيئيّت مطلق و مفهوم وحدت مطلق در وقت ادراك اگر وى در جسم حاصل بودى چون جسم را پاره كنند بايد كه آنچه در جسم است هم پاره شود پس در آن حالت كه جسم پاره شود مفهوم شيئيّت و وحدت شيئيتى و وحدتى است و آنجا مقدّر آنست كه جزو از كل پديد آيد زيرا كه شيئيتى و وحدتى مطلق مجرّد فرا گرفته باشد آنگاه هيچ فرقى نباشد ميان جزو و كلّ و اين محال باشد اگر گوئى شيئيّتى و وحدتى است و هر يكى را اختصاصى است بزيادتى يا بكمى لازم آيد كه جزو پس از كلّ باشد و اين محال است زيرا كه او اوّل شيئيّتى و وحدتى بود پس اكنون دو پديد آمد و اگر گوئى نه شيئيّت است و نه وحدت و نه او را زيادتى است و نه كمى بس آن بايد كه نه شيئى باشد و نه واحد و نه بسيار باشد و نه اندك و هر چه همچنين باشد نه جزو باشد و نه كل و تو فرض كردهء كه\r\n\r\n\r\n","description":"","footnote":"\r\n( 1 ) - تأمل\r\n( 2 ) - تا بو كه بيدار شوى\r\n( 3 ) - در جاى و در جامه و رنگى\r\n( 4 ) - مقدّمه اول\r\n","page_name":" 292 ","page_number":332},
  {"content":"\r\n\r\nجزوست « 1 » و اين محال باشد پس بدانك چون ممكن نيست كه پاره شود و قسمت پذيرد محلّ او نيز بايد كه پاره نشود و قسمت نپذيرد و جسم نباشد و در جسم نباشد و اوست كه او را نفس ناطقه خوانند و چندين نام ديگر دارد و حقيقت تو را آنست ان - شاء اللّه شرح آن چنان كه لايق باشد بدهم .\r\nفصل دويم بدان كه چون معلوم كردى كه نفس تو جرم نيست بايد كه بدانى كه در جسم نيز نيست و دليل بر آنكه در جسم « 2 » نيست آنست كه اگر در جرم باشد بايستى كه چون آلت ضعيف شدى و از كار بيفتادى او نيز ضعيف شدى و از كار بيفتادى و نه چنين است بلكه اتفاق افتد كه نفس ضعيف شود بسبب عوارض خارج چون هيأت ردّى و آنچه بدين ماند و بعد از چهل سال و پنجاه سال كه قوى ضعيف شده باشد و بدين سبب بدن سست « 3 » گشته نفس قوىتر شود و ادراك بهتر و نيز اگر در آلتى بودى ادراك آلت نتوانستى كردن زيرا كه آلت را آلتى ديگر بايستى تا بدان آلت اين آلت را ادراك كردى و آلت ديگر نيست و او ادراك آلت ميتواند كردن و نيز اگر ادراك در آلت بودى ادراك ذات خود نتوانستى كردن بىآلت ديگر و چون آلت ديگر نيست و ادراك ذات خود ميتواند كردن از آلت مستغنى است و نيز اگر در آلت بودى ادراك\r\n\r\n\r\n","description":"","footnote":"\r\n( 1 ) - نسخه مجلس صحيح‌تر به نظر ميرسد در همه نسخه‌ها عبارت مضطرب است مقصود اينست اگر علم بچيزهاى نامنقسم در جسم باشد انقسام علم لازم آيد و در اين صورت يا اجزاء آن علم نيز علم باشد يا نباشد اگر نباشد چون اجزاء جمع شوند هم علم نباشد لازم آيد كه علم علم نباشد و اگر اجزاء هم علم باشند و هر يك از اجزاء متعلق به همه معلوم باشد لازم آيد تساوى كل با جزء و اين محال است\r\n  هَلْ أَتى عَلَى الْإِنْسانِ حِينٌ مِنَ الدَّهْرِ   اه يستلزم بطلان التناسخ لامتناع قدم النفوس و حاصله ان النفوس متحدة نوعا فلا يتكثر شخصا الا بعوارض بدنية فهى بدون الابدان غير غير متميّزة فليست بمتكثّرة فعلى هذا يمتنع وجود واحد منها ازلا\r\n تو را از دوست بگويم حكايتى بىپوست * همه از اوست و گر نيك بنگرى همه اوست \r\n جمالش از همه ذرات كون مكشوف است * حجاب تو همه پندارهاى تو بر توست \r\n( 2 ) - جرم\r\n( 3 ) - شكسته\r\n","page_name":" 293 ","page_number":333},
  {"content":"\r\n\r\nضعيف بعد از ادراك قوى نتوانستى كردن چنان كه حواس كه بعد از قوى ضعيف را درنيابد چون ديده مثلا كه در آفتاب روشن نگاه كند اگر در خانه آيد خانه را نه بيند و خانه او را تاريك نمايد « 1 »\r\nفصل سيوم اكنون بدانك تو خود را گم كردهء و نميدانى كه چيستى گاه به بدن حوالت ميكنى و ميگوئى كه من اين بدنم و گاه چون صفائى باشد اين قدر درمىيابى كه به شك مىافتى كه من اين بدن هستم يا نه و اين بدنم و يا چيزى ديگر فى الجمله هيچ نميدانى و تو از اينهمه كه مىانديشى هيچ نيستى و تو وراى اينهمهء و همه از آنست كه خداى تعالى را فراموش كرده‌اى  نَسُوا اللَّهَ فَنَسِيَهُمْ  و در جائى ديگر  نَسُوا اللَّهَ فَأَنْساهُمْ  لا جرم خود را نيز فراموش كردهء و اگر خداى را ياد كردى و گفتى آن خدائى كه مرا بيافريد بدين شكل و بدين زيركى بزرگ خدائى باشد و من پيش ازين نبودم پس ببودم و و پس از اين نباشم پس بودن من ببازى نيست گوئى كه مرا از چه آفريد و چرا آفريد و كجا آفريد از كجا آمدم و بكجا خواهم شد بو كه طلبى در نهاد تو پديد آيد « 2 » و ببركت آنكه تو خداى را ياد كردى خود را يافتى و بدانستى و عجب اينست كه خود را در خود گم كرده و از جاى دور طلب ميكنى همچنانكه آن مرد كه بر خر نشسته بود و خر را طلب ميكرد .\r\nحكايت من در ولايت يمن بودم در جائى كه آن را صنعاء ميگويند پيرى را ديدم سخت نورانى سر برهنه و پاى برهنه ميدويد چون مرا بديد بخنديد و گفت امشب خوابى عظيم « 3 » ديدم بيا تا با تو بگويم من پيش آن پير رفتم مرا گفت من امشب لحظهء در خواب شدم جائى عجب ديدم چنان كه وصف آن نميتوانم كرد و در آن ميان شخصى را ديدم كه بحسن او هرگز نديده بودم و نشنيده چون در او نگاه كردم از غايت جمال او مدهوش شدم فرياد از من بر آمد گفتم كه نبايد كه ناگاه برود و من در حيرت او بمانم بجستم و هر دو گوش وى بگرفتم محكم در او آويختم و چون بيدار شدم هر دو گوش خود را در دست خود ديدم پس از آن گفتم آه من هذا هذا حجابى و اشارت به بدن خود ميكرد\r\n\r\n\r\n","description":"","footnote":"\r\n( 1 ) - خانه تاريك بماند\r\n( 2 ) - در ذات تو پديد آمدى\r\n( 3 ) - عجب\r\n","page_name":" 294 ","page_number":334},
  {"content":"\r\n\r\nو ميگريست و ميگفت ما احسن ما قال اخونا الحلاج رحمه الله .\r\n بذلك سر طال عنك اكتنامه * و لاح صبح كنت انت ظلامه \r\n و انت حجاب القلب عن سر غيبه * و لولاك لم يطبع عليك ختامه \r\n و جاء حديث لا يمل سماعه * ستنهى الينا نثره و نظامه \r\nو من نيز در اين معنى دو بيتى گفته‌ام\r\n يك‌چند بتقليد گزيدم خود را * ناديده همى نام شنيدم خود را \r\n در خود بودم از آن نديدم خود را * از خود چو يرون شدم بديدم خود را \r\nو شنيدم كه شيخ ابو سعيد ابو الخير قدس اللّه روحه در واقعه ديد كه برخيز و نزد شيخ ابو الحسن خرقانى شو و امانتى كه به دو سپرده‌ايم بستان شيخ ابو سعيد برخاست و به خدمت شيخ ابو الحسن خرقانى رفت چون چشم ابو الحسن به روى او افتاد گفت بابا امانتى كه ترا بر من است آنست كه بدانى صوفى از گل نيست شيخ ابو سعيد چون اين بشنيد خدمت كرد و بازگشت و چندان جهد كرد كه آن صوفى را كه از گل نيست بديد و همه روزى گفتى الصوفى مع الله بلا مكان و آنچه شيخ حسين منصور حلاج ميگويد هم درين معنى است .\r\n هيكلى الجسم نورىّ الصميم * صمدىّ الذات ديّان عليم \r\n عاد بالأرواح الى اربابها * بقى الهيكل فى الترب رميم \r\nو آنچه با يزيد قدّس روحه ميگفت\r\nطلبت ذاتى فى الكونين فما وجدتها و ديگر آنچه ميگفت انسلخت من جلدى فرايت من انا وهم در اين معنى است كه چكنم سنائى خوش ميگويد .\r\n تو بگوهر و راى هر دو جهانى * چكنم قدر خود نميدانى \r\nو آنچه بزرگى از بزرگان بدين اشاره مىكند انها شعلة ملكوتيّة لاهوتيّة و آنچه حضرت امير المؤمنين ( ع ) ميگويد ما قلعت باب خيبر بقوّة جسمانيّه . بل قلعتها بقوة الهيّة هم درين معنى است اكنون بدانك اينهمه كه بر شمرديم توئى و حقيقت تو باشد و تو\r\n\r\n","description":"","footnote":"","page_name":" 295 ","page_number":335},
  {"content":"\r\n\r\nرا چندين نام است نفس خوانند چنان كه حقتعالى در قرآن مجيد ياد كرده است   يا أَيَّتُهَا النَّفْسُ الْمُطْمَئِنَّةُ ارْجِعِي إِلى رَبِّكِ راضِيَةً مَرْضِيَّةً   و كلمه خوانند  إِلَيْهِ يَصْعَدُ الْكَلِمُ الطَّيِّبُ  و كلمه طيّبه و نفس مطمئنه يك معنى دارد و همچنانكه تا نفس مطمئنّة نشود  ارْجِعِي إِلى رَبِّكِ  در حق او درست نيايد و تا كلمه طيبه نشود  إِلَيْهِ يَصْعَدُ الْكَلِمُ  در شان او ممتنع باشد و روح خوانند چنان كه گفت و روح منه و لوّامه خوانند چنان كه گفت  وَ لا أُقْسِمُ بِالنَّفْسِ اللَّوَّامَةِ  و امّاره خوانند چنان كه گفت  إِنَّ النَّفْسَ لَأَمَّارَةٌ بِالسُّوءِ \r\nفصل چهارم اكنون بدانك نفس را دو جهت است چنان كه بدن را دو جهت است يك جهت تعلق بعالم روحانى دارد و از آنجا اقتباس عوايد « 1 » و فوايد كند و آن را قوت علمى و نظرى خوانند و يك جهت بعالم جسمانى تعلق دارد كه از آنجا سبب كمال حاصل كند و آن را قوت عملى خوانند و بدان جهت تصرف مىكند در بدن و هر كرا نفس قاهر بدن باشد قواى ظاهر و باطن مطيع شود او را و تقرب عالم خود « 2 » بيشتر باشد و باستكمال نزديكتر باشد و او را كلمه طيّبه خوانند و نفس مطمئنه و هرگاه كه بدن او قاهر شود ضعيف و منكوس شود او را امّاره و لوّامه خوانند .\r\nو بدانك در هر وقتى اقتضاى نامى كند و بزرگان از اولياء و انبياء هر سخن كه گفته‌اند چنان گفته‌اند كه حال را در آن بوده‌اند و پيغمبر ما صلوات اللّه عليه وقتى بودى كه چون به ظاهر ديگران نظر كردى و باطن خود ديدى گفتى من از شما نيم شما چيزى ديگريد و من چيزى ديگر لست كاحد كم و وقت بودى كه در ظاهر خود و ظاهر ديگران نگاه كردى و گفتى من همچو شماام انما انا بشر مثلكم و چون اشارت بروح پاك خود كردى گفتى كنت نبيا و آدم بين الماء و الطين و چون اشارت با بدن كردى گفتى انا ابن امرأة كانت تأكل القديد .\r\nو بدانك عالم جسمانى ضدّ عالم روحانى است چنانك دنيا ضدّ آخرت است .\r\nو بدانك درنگ ما درين عالم اندكى خواهد بودن و ما را اينجا نخواهند گذاشت و همچنانك آمدن ما به اختيار ما نبود رفتن ما نيز به اختيار ما نخواهد بود . « 3 »\r\n\r\n\r\n","description":"","footnote":"\r\n( 1 ) - علوم\r\n( 2 ) - و او را قرب بعالم خويش\r\n( 3 ) - درين بودند\r\n","page_name":" 296 ","page_number":336},
  {"content":"\r\n\r\nو بدانك متاعى كه اينجا ميخرند لايق آنجا نيست و آن عالم را متاعى است خاص و آنچه ازين عالم خيزد و هم درين عالم خيزد هم درين عالم خرج ميتوان كردن اما اين عالم يك خاصيّت دارد كه متاع همه كار آن عالم را اينجا تمام كند .\r\nفصل پنجم بدانك شناخت خداى عز و جلّ و علا موقوف است بشناختن نفس خود چنان كه حضرت ولايت « 1 » پناه امير المؤمنين على صلوات اللّه عليه و آله ميفرمايد كه من عرف نفسه فقد عرف ربه و با يزيد رحمه اللّه حكايت مىكند كه حقتعالى مرا گفت « 2 » سافروا عن انفسكم تجدونا فى اول قدم « 3 » و سفر از نفس آنگاه توان كردن كه اول بنفس رسد و نفس را بشناسد و بعد از آن سفر را ساز كند .\r\nبدانك باتفاق جمله اهل معرفت معرفة اللّه تعالى واجب است بر خاص و عام و چون معرفت خداى تعالى كه واجبست موقوف است بر معرفت نفس معرفت نيز واجب باشد زيرا كه وصول بمعرفت خداى تعالى صورت نبندد الّا بمعرفت نفس و مثال اين چنانست كه اگر كسى خواهد كه بر بامى بلند بر شود آن كسى را نردبانى بايد و الّا بر بام نتواند رفتن و بىنردبان محال باشد و اگر فرض كنيم كه رفتن اين مرد بر بام واجب است و اين رفتن موقوف است بر نردبان وجود نردبان نيز واجب باشد زيرا كه به نردبان بدان واجب ميتوان رسيد و چون اين بدانستى بدانك بكنه ذات « 4 » و معرفت حق عز و علا هيچ موجودى از انبياء اوليا و ملك و فلك نرسيده و نخواهد رسيدن چنانك قرآن عز قائله خبر ميدهد  وَ ما قَدَرُوا اللَّهَ حَقَّ قَدْرِهِ  و پيغمبر صلّى الله عليه و آله شب معراج ميگويد لا احصى ثناء عليك انت كما أثنيت على نفسك و آورده‌اند كه جمله انبيا و اولياء ملائكه عليهم السلام او راد خود بدين دو كلمه ختم « 5 » كنند سبحانك ما عرفناك حق معرفتك سبحانك ما عبدناك حق عبادتك و گويند كه فرشته‌ايست كه تسبيح او اينست سبحان من ليس للخلق الى معرفته سبيلا مقصود از اينهمه آنست كه او را چنان كه اوست هيچ‌كس را نتواند شناختن اما هر كس به قدر استعداد و مرتبت خود\r\n\r\n\r\n","description":"","footnote":"\r\n( 1 ) - خواجه عليه السلام\r\n( 2 ) - درست آيد\r\n( 3 ) - يك قدم بر خويش نه و آن ديگرى در كوى دوست\r\n( 4 ) - نسخه مجلس ندارد\r\n( 5 ) - را بدين دو سه كلمه ياد\r\n","page_name":" 297 ","page_number":337},
  {"content":"\r\n\r\nمعرفتى حاصل كند و به قدر سير و سلوك خود قرب آن حضرت بيابد چنان كه انبيا عليهم السلام كه هر يكى را خاص معراجى و قربتى بود كه آن ديگر را نبود و هر يكى به تشريف تكريمى و خلعتى مكرّم و مشرف شدند پيغمبر ما را صلى اللّه عليه و آله و سلّم آن بزرگوارى بود كه بشنيد « 1 » و نگفت ( و موسى را عليه السّلام آن بزرگوارى « 2 » بود كه بشنيد و بگفت ) ابراهيم را عليه السلام آن قربت بود كه جبرئيل ( ع ) در ميان نميگنجيد اما اليك فلا و هر يكى را مرتبتى بود كه اگر بر شمارم روزگار بايد و از حضرت امير المؤمنين مرتضى ( ع ) پرسيدند هل رايت ربك قال لا أعبد ربّا لم اره و با يزيد گفت ان الله تعالى توّجنى بتاج كرامته ثم نادانى حبيبى إليّ و حلاج گفت رايت حبيبى به عين قلبى فقال من انت قلت انت « 3 » و ديگر صحابه و مشايخ هر يكى را مقامى « 4 » بوده است كه ياد كردن آن طول « 5 » دارد پس هر كه نفس خود را بشناخت به قدر استعداد نفس او را از معرفت حق تعالى نصيبى باشد و چندانك رياضت بيشتر كشد باستكمال نزديك‌تر گردد و معرفت زيادتر شود و مثال اين چنان باشد كه نور آفتاب بهر خانه به مقدار روزن آن خانه ميتابد مثلا در سراى پادشاهى كه صحنى عظيم دارد و روزنهاى فراخ پيش از آن تابد كه در خانه پير زنى درويش كه صحنى كوچك دارد و روزنى كوچك « 6 » و در صحرائى كه صد در صد يا هزار در هزار باشد بيش از آن تابد كه در سراى پادشاهى كه ده در ده باشد يا بيست در بيست و با اين همه نور آفتاب بيش ازين همه است بلك همه جهان پر شود و هنوز هزار چندان ديگر مانده باشد اكنون بدان كه معرفت نفس از آن قدر كه درين مختصر شرح داديم اگر حاصل توانى كردن و ترا آن قريحه هست كه اين فهم « 7 » پيش‌گيرى و بسر برى در فصل ششم گوش دار و خاطر برگمار تا از معرفت حق آن قدر كه لايق اين مختصر باشد شرح دهيم و اگر ترا آن قريحه نيست و فصل دويم و سيوم و چهارم و رمزها كه گفته‌ايم بحث شافى نكرده در ششم هيچ خوض مكن كه ترا در آن هيچ بهره نيست .\r\nفصل ششم اكنون بدانك هر چه آفريده است و جز خداى عز و جل است از\r\n\r\n\r\n","description":"","footnote":"\r\n( 1 ) - بديد و بگفت\r\n( 2 ) - رتبت\r\n( 3 ) - فقلت من انت قال انا ؟ !\r\n( 4 ) - احوالى\r\n( 5 ) - دراز نائى\r\n( 6 ) - تنگ\r\n( 7 ) - مهم\r\n","page_name":" 298 ","page_number":338},
  {"content":"\r\n\r\nآسمان و زمين و غيرهما آن را عالم خوانند و هر جنس را از خلايق عالمى نهند و گويند هيجده هزار عالم است و بدانك عالم نبايد كه ازين سه قسم بيرون باشد يا ممكن الوجود باشد يا واجب الوجود يا ممتنع الوجود واجب الوجود نشايد كه نباشد و ممتنع الوجود نشايد كه باشد زيرا كه تغيير و تبديل به دو راه مىيابد و از حال به حال ميگردد و هست نيست مىشود پس لازم مىشود كه ممكن الوجود باشد و ممكن الوجود را البته مرجّحى بايد تا بوجود آيد زيرا كه ممكن را دو طرف است يكى بوجود تعلق دارد و يكى بعدم نه ضرورتى به طرف عدم دارد كه بايد معدوم باشد و نه ضرورتى به طرف وجود دارد كه بايد موجود باشد پس مرجحى بايد كه طرف وجود را بر طرف عدم ترجيح دهد تا ممكن الوجود بوجود آيد و عالم كه ممكن الوجود است بىمرجّح محال باشد كه بوجود آيد و چون بوجود آمد البته مرجّحى دارد و آن مرجّح نيز ازين سه قسم كه گفتيم بيرون نيست محال كه ممتنع باشد زيرا كه ممتنع آن است كه البته بوجود نيايد و نشايد كه ممكن الوجود باشد زيرا كه حال او همچون حال عالم باشد و او نيز بمرجّح محتاج باشد پس بايد كه واجب الوجود باشد تعالى و تقدّس\r\nو بدانك عدم دو معنى دارد يكى را ممتنع الوجود خوانند و آن نيز بوجود نيايد و آن يكى را ممكن الوجود خوانند و آن بوجود آيد و آنچه گفتيم كه ممكن را دو طرف است بدان دو طرف آن نميخواهيم كه ممكن چيزى هست موجود كه آن چيز دو - طرف دارد كه اگر ممكن موجود بودى خود بمرجّح حاجت نبودى اما عادت چنين رفته است كه اگر خواهند كه شرحى دهند اگر چه هيچ نباشد از روى استعاره چيزى بنا نهند و نام بگويند تا معلوم شود چنان كه قرآن مجيد خبر ميدهد كه در ازل حق جل و علا با ذرّات كه هنوز موجود نبودند خطاب كرد كه  أَ لَسْتُ بِرَبِّكُمْ  گفتند  بَلى  و مقصود آنست كه حق جلّ جلاله عالم بود بدانچه خلقى خواهد آفريدن و آن خلق اگر چه معدوم بودند اما ممكن الوجود بودند زيرا كه بوجود خواستند آمد پس طرفى در عدم داشتند زيرا كه هنوز موجود نبودند و طرفى در وجود داشتند كه بوجود خواستند آمدن .\r\nاكنون چون بدانستى كه عالم را بمرجّحى حاجت بود و آن مرجّح واجب الوجود بود تعالى و مقدس .\r\n\r\n","description":"","footnote":"","page_name":" 299 ","page_number":339},
  {"content":"\r\n\r\nبدانك هر قومى را اصطلاحى است قومى مرجح خوانند از براى آنكه ترجيح وجود بر عدم او مىنهد و قومى مقتضى خوانند از براى آنكه اقتضاى آن كرد كه عالم بوجود آيد و قومى خالق خوانند از براى آنكه او آفريد عالم را و قرآن مجيد عزّ قائله ( ميفرمايد كه )  بَدِيعُ السَّماواتِ وَ الْأَرْضِ  خواند از براى آنكه بىآلتى « 1 » آفريد و بآلت حاجت نبود و اين نامها به نسبت با خلق ميگردد و الا خدا يكى است و تغيير در ذات پاك او جلّ جلاله راه نيابد هميشه همچنين خواهد بودن و تغيير و تبديل كه هست با خلق تعلق دارد .\r\nفصل هفتم چون بدانستى كه عالم ممكن است فى نفسه خود به خود پديد نيامد و آفريدگار او خداست جل جلاله اكنون بدانك خداى تعالى واجب الوجود است يعنى كه هميشه بود و وجود او به خود است پس هميشه باشد و بدانك فرق است ميان وجوبى كه به خود باشد و ميان وجوبى كه به غير باشد و هرچه به خود واجب است آن قديم است و هرچه بغيرى واجب است محدث و نيز هرچه به خود واجب است به خود قائم است و بغيرى محتاج نباشد و هرچه بغيرى واجب است بغيرى قائم است و بغيرى محتاج است و چون خداى تعالى به خود واجب است قديم است و چون به خود قائم است به ديگرى محتاج نيست و محدث نيست .\r\nو بدانك خلق جهان كه در آفرينش و آفريدگار سخن بسيار گفته‌اند « 2 » و من بر دو صنف اقتصار خواهم كرد صنفى كه ايشان را فلاسفه ميگويند گفتند كه حق سبحانه تعالى اول چيزى كه بيافريد ملكى بود كه آن را عقل اول خوانند چنان كه پيغمبر ( ص ) ميفرمايد كه اول ما خلق الله العقل و آن ملك را سه جهت بود كه آن را سه نام بود يكى بمعرفت خداى تعالى تعلق دارد و يكى بمعرفت خود و يكى بامكان خود تعلّق دارد و آن جهت كه بمعرفت حق تعالى تعلّق دارد شريفتر است بدان ملكى ديگر بيافريد بدان جهت كه بامكان خود تعلّق دارد خسيس‌ترست ديگر جسمى بيافريد و آن فلكى است و بدان جهت كه بمعرفت حقتعالى تعلق دارد و آن وسط است « 3 » جان اين فلك بيافريد و آن را نفس خوانند و اين ملك دوم را همچنين سه جهت بود يكى بملك اول تعلق داشت و يكى\r\n\r\n\r\n","description":"","footnote":"\r\n( 1 ) - بىماده\r\n( 2 ) - سخن گويند بسيارند\r\n( 3 ) - واسط است جان اين فلك را\r\n","page_name":" 300 ","page_number":340},
  {"content":"\r\n\r\nبه خود و يكى بامكان خود ملكى ديگر و فلكى و نفسى ديگر بيافريد همچنين برين ترتيب تا نه فلك و نه ملك تمام شد و بدين ترتيب ستارگان را بيافريد پس ازين نه فلك ملكى ديگر را بيافريد كه آن را روح القدس خوانند و عقل فعّال خوانند و ازين ملك نفوس آدميان را بيافريد و گويند نشايد كه حقتعالى نفس بىواسطه ملك و فلك آفريند زيرا كه در حقتعالى دو ارادت پديد آمد يكى آفريدن ملك و يكى آفريدن فلك و چون ملك شريفتر است از فلك ارادتى كه بملك تعلق دارد شريفتر از آن باشد كه بفلك تعلق دارد پس اينجا اختلاف پديد آمد و جهات ثابت شد و وحدت برخاست تعالى و تقدس و گويند نشايد گفتن كه خداى حى است بحيات و بصير است به بصر و سميع است بسمع كه اختلاف پديد آيد زيرا كه حقيقت سمع ديگر است و حقيقت بصر ديگر و حقيقت حيات ديگر و ازين جا تركيب لازم آيد بل سلب نقص بايد كردن از ذات حق تعالى چنانچه گويند بخيل نيست و جاهل نيست يا صفت باضافت بايد گفتن چنان كه خالق است و رازق است و اين تعلق بخلق دارد و نيز گويند كه حق تعالى قديم است هميشه بود و عالم اثر فيض اوست بايد كه هميشه بوده باشد و حجّت آرند و گويند كه ما تقدير كنيم كه اگر كسى خواهد كه خانه سازد و بنا حاضرست و سنك و آب و گل حاضر و كاركنان حاضرند و آرزوى خانه كردن هست و وقت فراز آمده است و هيچ آلتى در نمىبايد البته خانه پيدا شود و اگر نه موقوف است بر چيزى يا بر وجود بنّا يا بر آلتى از آلتها خانه پيدا نشود و چون حقتعالى پيوسته بود اثر فيض او هميشه بايد كه باشد و نشايد كه خداى تعالى را مانعى باشد يا موقوف بود بزمانى و زمان نيز از جمله عالم است زيرا كه مقدار حركت فلك است يا بر آلتى و آلت نيز از جمله عالم است يا بارادتى كه بخواست و نخواست تعلّق دارد زيرا كه از خواست و نخواست تغيرى حاصل است پس چون هميشه بود عالم نيز هميشه باشد گويند تقدم بر چند نوع است تقدم زمانى است چون تقدم آدم بر عيسى و تقدم مكانى است چنانك امام بر مأموم نسبت به محراب و تقدّم بشرف چنانك تقدّم حركت انگشت بر حركت انگشترى مثلا چون انگشت بجنبد انگشترى نيز بجنبد امّا معا در آن حال كه انگشت\r\n\r\n","description":"","footnote":"","page_name":" 301 ","page_number":341},
  {"content":"\r\n\r\nبجنبد انگشترى نيز بجنبد و گويند كه حق تعالى قديم است تعالى و تقدس بذات كه همه ازويند و نيز گويند آفتاب ديگرست و شعاع آفتاب ديگر چه از شعاع تا آفتاب فرق بسيار است آفتاب بر چهارم آسمان است و شعاع بر زمين اما چون آفتاب بر آيد البته كه شعاع پديد آيد معا و هرگز آفتاب بر نيايد كه پس از آن شعاع پيدا شود و اگر چه آفتاب و شعاع بهم‌اند تقدّم آفتاب راست زيرا كه شعاع ازو پديد آيد و به او قائم است و به دو موجود است\r\nصنف دويم ميگويند كه حق سبحانه و تعالى اول چيزى كه بيافريد عقل بود و عقل را چون بيافريد خطاب كرد اقبل فاقبل و ادبر فادبر پس گفت بك اعطى و بك آخذ پس جوهرى بيافريد و بهيبت در آن جوهر نظر كرد و جوهر از هيبت حق سبحانه و تعالى آب شد و بعضى از آن آب كف شد و بعضى از آن دود شد از آن دود هفت آسمان و زمين بيافريد و از آن كف هفت زمين بيافريد و بعد از آن كه آسمان و زمين بيافريد ملائكه را بيافريد و بعد از آن جهان سربسر پر از خردل دانه كرد و مرغى را بيافريد يك چشم و چنان تقدير كرد كه اين مرغ يك چشم بهر هفتاد هزار سال يك خردل دانه خوردى چندان بزيست كه همه بخورد و بعد از آن جهان را بجان داد و بعد از آن به اسب داد و همچنين تا آدم را بيافريد و آدم پس از همه بود و گويند عالم مركب است از جوهر و عرض و هر چه به خود قائم است و آن را جانى است آن را جوهر خوانند و و هرچه به خود قائم نيست آن را عرض خوانند و گويند كه عرض بجوهر قائم است و و عرض را در دو زمان بقا نباشد اين لحظه كه هست لحظه ديگر نباشد بلكه هر - ساعت نو بنو حادث مىشود پس درست شد كه جوهر نيز حادث است زيرا كه جوهر نيز از عرض خالى نيست و عرض قابل حوادث است و هرچه از حوادث خالى نيست البته محدث باشد و قديم نتواند بودن پس جهان آفريده است و آفريده را آفريدگارى البته بايد و نيز آفريده را اولى بايد كه باشد و هرچه را اولى نباشد قديم بباشد و اينجا دو قديم لازم آمد آفريده قديم و آفريدگارى آنگه چه فرق باشد ميان دو قديم تعالى عما يقول الظالمون علوا كبيرا و گويند آفريدگار تعالى و تقدس عالم است بعلم و سميع\r\n\r\n","description":"","footnote":"","page_name":" 302 ","page_number":342},
  {"content":"\r\n\r\nاست بسمع و بصير است به بصر وحى است بحيات و مريد بود بارادت و متكلم است بكلام و دليل بر اينكه حىّ است آنست كه اگر ما يكى از آدميان فرض كنيم كه حى نيست لازم آيد كه مرده باشد يا گوئيم كه عالم نيست لازم آيد كه جاهل باشد پس جمادى باشد آدمى نباشد و چون نشايد كه آدمى را بدين دو صفت نقص موصوف كنند آفريدگار آدمى را اولاتر باشد و چون جماد نشايد كه آدمى باشد چون شايد كه خداى تعالى و تقدّس حى نباشد .\r\nچون اين دانستى بدان كه حق سبحانه و تعالى عالم بود در ازل بدان كه جهان را خواست آفريدن و خواست هم چنان كه در ازل بود در ابد نيز همچنين باشد و هيچ تغير نپذيرد و فرق نيست ميان آنكه گويند خواست آفريد و خواست نيافريدن آنجا كه بخواست آفريدست و آنجا كه نميخواست نيافريدست و خواست و نخواست يكى است و تعلق به حق دارد و آنجا هيچ اختلافى نيست و تغيير راه نيابد و آن آفريدن و نيافريدن به خالق تعلق دارد و اينجا اگر تغيير راه يابد باكى نيست بلى چنين بايد تا فرق باشد ميان خالق و مخلوق و چون اين بدانستى بدانك جهان را اول است و آخرى خواهد بود و هركرا اول و آخرى باشد قديم نباشد .\r\nفصل هشتم بدانك هيچ طايفه از خلق نيستند كه انكار صانع كنند همه ميدانند كه البته آفريدگارى مىبايد اما هر يكى به قدر آنچه فهم او بدان ميرسد و عقل آن بدان راه مىيابد چيزى ميگويد و چنين پيش گرفته‌اند و عجب آنست كه پندارند كه البته حق آنست و آنچه او ندانسته است و فهم نكرده باطل است و اگر چيزى شنود كه بر خلاف آن باشد كه او شنيده است و اگر چه فهم نكرده در حال تشنيع آغاز كند و بتكفير آنكه اين چيز گفته زبان بگشايد و دروغ زنش نام نهد چنان كه قرآن خبر ميدهد  وَ إِذْ لَمْ يَهْتَدُوا بِهِ فَسَيَقُولُونَ هذا إِفْكٌ قَدِيمٌ  زيرا كه بيشتر بتقليد شاگردان با استادان و فرزندان با پدران كار ميكنند چنان كه عز قائله خبر ميدهد  إِنَّا وَجَدْنا آباءَنا عَلى أُمَّةٍ وَ إِنَّا عَلى آثارِهِمْ مُقْتَدُونَ  و همچنانك در دين ما خلق به چندين گروه شده‌اند و پيغمبر ما ( ص ) خبر داده است ستفترق امتى على ثلاث و سبعين فرقة الناجية منها واحدة « 1 »\r\n\r\n\r\n","description":"","footnote":"\r\n( 1 ) - است\r\n","page_name":" 303 ","page_number":343},
  {"content":"\r\n\r\nدر ملت هر پيغمبرى به چندين گروه شده‌اند و از خصومت يكديگر بدان نمىپردازند كه فكرى كنند يا انصافى دهند و اين از دو چيز افتاده است يكى از جهل و ديگرى از دوستى جاه « 1 » و سبب آن دو چيز يك چيز است و آن شقاوت است و شقاوت بر دو نوع است شقاوتى است ازلى است چنان كه پيغمبر ( ص ) خبر ميدهد الشّقيّ شقّى فى بطن امه و اين شقاوت ابدى باشد چنان كه قرآن مجيد عز قايله خبر ميدهد  وَ مَنْ كانَ فِي هذِهِ أَعْمى فَهُوَ فِي الْآخِرَةِ أَعْمى وَ أَضَلُّ سَبِيلًا  هركرا در ازل شقى آفريده‌اند در دنيا شقى باشد و هركه از دنيا شقى بدر شود در آخرت شقى باشد و شقاوتى است عارضى و آن آنست كه در ازل سعيد آفريده باشند اما در دنيا مشغول شده است و خلق چند بد كسب كرده و آن بر دو نوعست يكى آنكه باشد كه اين كس در ميانه عمر يا در آخر عمر بيدار شود و احوال خود بازطلبد و در رفع اخلاق بد باشد و به عمل شايسته مشغول گردد و ديگر بسر كار گذشته نرود و از دنيا سعيد بيرون رود و بآخرت سعيد بود و چنان كه پيغمبر ما ( صلّى اللّه عليه و آله و سلّم ) ميفرمايد التائب من الذنب كمن لا ذنب له .\r\nو يكى آنكه اين كس در دنيا گاه بيدار مىشود و گاه خفته است و گاه عمل نيك مىكند و گاه عمل بد اما بهر حال كه هست از حق تعالى غافل نيست و شوق آن گاه‌گاه او را در مىجنباند اين كس اگر چه از شقاوت خالى نيست و با شقاوت از دنيا بيرون خواهد شد اما در آخرت آن شوق و آن ياد كردن او حق را جلّ جلاله دستگيرد و بعد از آن به قدر شقاوتى كه درو بوده است رنج كشد و عذاب بيند و شقاوت عارضى اگر چه در آخرت عذاب كنند بسبب آنست كه از ياد حق جلّ و علا غافل بوده است بسعادت مىانجامد اما مگر اين لمحهء كه از ذكر حق در دنيا غافل بوده است پيش اصحاب دل شقاوتى عظيم است « 2 » .\r\n\r\n\r\n","description":"","footnote":"\r\n( 1 ) - آخر ما يخرج من قلوب الصدّيقين حب الجاه\r\n( 2 ) -\r\n عالم همه در دست و طبيبى دارد * يعنى كه محبّتت حبيبى دارد \r\n كس نيست كه از عشق درو شورى نيست * هر ذرّه ز خورشيد نصيبى دارد \r\n","page_name":" 304 ","page_number":344},
  {"content":"\r\n\r\nفصل نهم بدان كه پيغمبر ما صلّى اللّه عليه و آله و سلّم ميفرمايد تخلقوا باخلاق الله و اخلاق حق جلّ جلاله صفات حق است و از جمله صفات او يكى حيات است و بحقيقت حيات او را رسد زيرا كه وجود او واجب است و هركرا وجود واجب باشد حيات نيز واجب باشد بس حيات جلّ جلاله حى ! است كه هرگز نميرد و حيات ديگران مستفاد ازوست و نام حيات بر ديگران مجازى است زيرا كه حيات ايشان بخشيده است بلكه چون نيك نگاه كنى همه حياتها عاريتى است و حيات او از كسى نيست و عاريتى كه حيات او از اوست و بدوست وجود اوست چنان كه در قرآن مجيد فرمود  كُلُّ شَيْءٍ هالِكٌ إِلَّا وَجْهَهُ  و آنچه پيغمبر ( ص ) ميفرمايد كه متخلّق و موصوف شويد باخلاق و صفات حقتعالى چنان كه او زنده‌ايست كه هرگز نميرد شما نيز زنده شويد كه هرگز نميريد و اين زندگى در دنيا بدست ميتوان آوردن چنان كه در بعضى كتب انبيا مذكورست كه حق عزّ و علا ميفرمايد يا بن آدم خلقتك للبقاء و انا حىّ لا اموت اطعنى فيما امرتك و انته عما نهيتك اجعلك مثلى حيا لا تموت و چون در آخرت عملى نخواهد بودن زيرا كه سراى آخرت سرائى است كه جزاى نيك و بد آنجا دهند اگر نيك باشد بهشت و اگر بد و پليد گشت دوزخ بس عمل اينجا بايد كردن و هر كه اينجا كور است و راه خود نديده است آنجا هم كور باشد و گمراه چنان كه قرآن خبر ميدهد  مَنْ كانَ فِي هذِهِ أَعْمى فَهُوَ فِي الْآخِرَةِ أَعْمى وَ أَضَلُّ سَبِيلًا  و نيز هركه اينجا زنده مرده است بعضى به صورت زنده‌اند و بمعنى مرده آنجا نه زنده باشد و نه مرده چنان كه قرآن خبر ميدهد  لا يَمُوتُ فِيها وَ لا يَحْيى  زنده نيستند زيرا كه از نعيم ابد جدا مانده‌اند و از هر لذتى كه زندگان\r\n\r\n\r\n","description":"","footnote":"\r\nبقيه حاشيه از صفحه قبل\r\nمن كان نظره فى وقت النعمة الى المنعم لا الى النعمة كان نظره فى وقت البلاء الى المبلى لا الى البلاء فيكون فى جميع حالاته غريقا فى ملاحظة الحق متوجها الى الحبيب المطلق و هذه اعلى مراتب السعادة و من كان بالعكس كان فى اسفل درك الشقاوة فيكون وقت النعمة خائفا من زوالها و وقت النعمة معذبا بنكالها\r\n","page_name":" 305 ","page_number":345},
  {"content":"\r\n\r\nرا بود محرومند و مرده نيستند زيرا كه در عذابند و دردى و محنتى كه بديشان ميرسد در مىيابند نعوذ باللّه من حالتهم و چون معلوم شد كه عمل اينجا ميبايد كردن تا زندگى ابد يابد آن عمل سه قسم است قسمى بتزكيت نفس تعلق دارد و قسمى بمعرفت حقتعالى و قسمتى بمعرفت فرايض و سنن شرعى و قسمتى بمعرفت كيفيت معاش از خوردن و كردن و پوشيدن است و اگر نه بقاى دنيوى ميسّر نشدى و چنان كه در هر داروئى كه طبيب بيمار را فرمايد خاصيّتى است و كم كسى باشد كه بتواند دانستن كه آن خاصيّت از چيست و چون خواسته است الا طبيبى سخت فاضل در هر كلمه كه شروع فرموده است كه بكن يا مكن خاصيّتى است كه جز خداى تعالى و پيغمبر ( ص ) و علماى راسخ ندانند و چنان كه اگر بيمار هرچه طبيب گويد مخور بخورد زيان دارد بلكه بمرگ انجامد و آنچه بگويد كه بخور نخورد زيان دارد و خلل بىقياس كند مردم را اگر آنچه شرع گويد مكن بكند و آنچه گويد بكن نكند هم در تن‌شان زيان دارد و هم در جان و همچنانكه ازين بيمار حسابى نتوان كرد كه كارى تواند كرد ازين كس كه فرمان شرع نبرد حسابى نتوان كرد كه عملى توان كردن كه از آن عمل تزكيه نفس و معرفت حق عز و جلّ حاصل شود و مستعد آن گردد كه تزكيت خود حاصل كند و تزكيت نفس بر چند چيز موقوف است .\r\nاول شناختن قواى چند كه در بدن مركب است پنج ظاهر و پنج باطن و يكى شهوانى و يكى غضبى و قواى چند ديگر چون ناميه و غاذيه و مولّده و جاذبه و هاضمه و ماسكه و دافعه و تركيب و تفصيل اجزاى آن از براى آنكه اينهمه لشكر اويند و خدمتكاران او بعضى بر مثال ديواند و بعضى بر مثال فرشته و بعضى بر مثال و حوش و بعضى بر مثال طيور و در بعضى نفع است و در بعضى ضرر و اگر منفعت و مضرّت ايشان نداند و بازنشناسند در دست ايشان اسير شود و بدن كه بر مثال شهرى است خراب گردد .\r\nدوم فرمان دادن برين قواى كه بر شمرديم تا او حاكم شود و ايشان محكوم\r\nسيوم شناختن خود كه از كجا آمد و كجا خواهد رفتن و خود را گاه‌گاه بعالم\r\n\r\n","description":"","footnote":"","page_name":" 306 ","page_number":346},
  {"content":"\r\n\r\nخود رسانيدن و به آن عالم پيوستن تا در زندگى فزايد چنان كه مهتر عالم ميفرمايد صلة الرّحم تزيد فى العمر يعنى كه پيوستن رحم در زندگانى فزايد و اين خبر را ظاهرى است و باطنى ظاهر آنست كه خويشاوندان را صلت دادن زندگانى دراز كند و رحم او عرش معلق است و جاى ديگر ميفرمايد الرحم مشتقة من الرحمن پس چون خود را بازشناسد از روى آن عالم وى را نگذارد كه درين عالم مشغول شود در آن كوشد كه در آن عالم پيوندد تا برحم پيوسته گردد و چون برحم پيوسته شد زندگانى دراز و ابد يافت و چون اين مرتبه به عمل صالح مىيابد بلى عمل صالح چون مركبى بود و او را بر دارد و به حق رساند و نفس كلمه طيبه شود چنان كه قرآن عزّ قائله خبر ميدهد  إِلَيْهِ يَصْعَدُ الْكَلِمُ الطَّيِّبُ . \r\nچهارم مردن اختيارى و آن آنگه حاصل شود كه قواى ظاهر و باطن محكوم شوند و هرگاه كه خواهد ايشان را از كار معزول كند و دفعه چنان كه بعضى ازين قوى در خواب معزول مىشود و دفعه مىكند در بيدارى چنان مىشود كه بيكبار فرمانبردار وى شوند و فرو خسبند پس چون چنين شود بدن از كار بيفتد نفس در عالم خود افتد و پيغمبر ما ( ص ) ميفرمايد درين معنى تنام عينى و لا ينام قلبى و حكيم سنائى عليه الرحمة و الغفران ميگويد بمير اى دوست پيش از مرك اگر مىزندگى خواهى .\r\nو من نيز در اين معنى دو بيت گفته‌ام\r\n گر پيشتر از مرگ طبيعى مردى * بر خور كه بهشت جاودانى بردى \r\n ور زان كه درين شغل قدم نفشردى * خاكت بر سر كه خويشتن آزردى \r\nو صفتى ديگر از صفات حقتعالى علم است و حق سبحانه تعالى عالم است بحقيقت و از علم او هيچ بيرون نيست چنان كه قرآن عزّ قائله خبر ميدهد لا يعزب عن علمه مثقال ذرّة فى السموات و لا فى الارض و ديگران را كه عالم مجاز خوانند زيرا كه علم ايشان به نسبت با علم خداى تعالى چون قطره‌ايست به نسبت ، درياى محيط و نيز علم ديگران بخشيدهء حق است اما چندان‌كه صفا زيادت‌تر باشد و استكمال نزديكتر و عمل صالح بيشتر علم افزونتر باشد تا به جائى برسد همچنانكه حقتعالى عالم است باسرار چيزها\r\n\r\n","description":"","footnote":"","page_name":" 307 ","page_number":347},
  {"content":"\r\n\r\nاو نيز عالم باشد چنان كه قرآن عز قائله خبر ميدهد  ما يَعْلَمُ تَأْوِيلَهُ إِلَّا اللَّهُ وَ الرَّاسِخُونَ فِي الْعِلْمِ  و همچنين در صفت به جائى رسد كه حقتعالى او را دوست دارد از جهانيانش بر گزيند و به خودش نزديك گرداند چنان كه پيغمبر صلّى اللّه عليه و آله و سلم حكايت كرده است از حقتعالى كه بى يسمع و بى يبصر و بى يبطش\r\nفصل دهم بدان كه رياضت « 1 » را بنابر گرسنگى است و همچنانكه اگر كسى خواهد كه خانه سازد و بنياد خانه نيفكنده باشد خانه نتواند ساختن اگر كسى خواهد كه مجاهده كند و گرسنگى نكشد هيچ حاصل نشود و هر آفتى كه پيدا مىشود از سيرى مىشود و از پرخوران مىباشد و پيغمبر فرموده عايشه را ضيّقى مجارى الشيطان بالجوع يعنى تنگ كردان رهگذر شيطان را بگرسنگى و حقتعالى در حق جماعتى ميگويد  ذَرْهُمْ يَأْكُلُوا وَ يَتَمَتَّعُوا وَ يُلْهِهِمُ الْأَمَلُ فَسَوْفَ يَعْلَمُونَ  « 2 » و گرسنگى « 3 » را همه مىپسنديده‌اند از جمله صفات حقتعالى يكى آنست كه هرگز نخورد و بخوراند چنان كه قرآن مجيد خبر ميدهد  وَ هُوَ يُطْعِمُ وَ لا يُطْعَمُ  و جنيد رحمه اللّه عليه ميگويد الجوع طعام اللّه فى الارض بس چندانك كمتر خورند بدين صفت موصوف‌تر شوند و نيز چندانك كمتر خورند كمتر خسبند و از جمله صفات حقتعالى يكى آنست كه هرگز نخسبد لا تأخذه سنة و لا نوم و نيز شهوت و غضب از جمله صفات بهايم است پس ازين دو صفت دور تر شوند و علم و شوق زيادت گردد و علم و شوق از صفات ملائكه است پس بملائكه نزديك گردد بلكه ملكى شود چنانك گفته‌اند\r\n تو فرشته شوى ار جهد كنى از پى انك * برگ تو دست « 4 » بتدريج كنندش اطلس \r\nپس از گرسنگى فكرست دائم در آلاء حقتعالى در عالم عنصريات و عالم ملكوت\r\n\r\n\r\n","description":"","footnote":"\r\n( 1 ) - نسخه مجلس اصل رياضت گرسنگى است\r\n( 2 ) - واگذار آنها را تا بخورند و بهره يابند و مشغول كند ايشان را آرزوهاشان پس زود باشد كه بدانند\r\n( 3 ) - پس گرسنگى را مىپسندد\r\n( 4 ) - كه گشته است بتدريج اطلس\r\n","page_name":" 308 ","page_number":348},
  {"content":"\r\n\r\nو فكر بعد از ذكر باشد و ذكر را تأثير عظيم است و ارباب ذكر به همه وقتى پسنديده بوده‌اند در آن وقت كه پيغمبر ( ص ) دعوت كرد و جبرئيل وحى آورد و قرآن آورد و اهل مكه باور نميداشتند و ميگفتند كه جبرئيل چون آيد و قرآن چون آرد حقتعالى اين آيت بفرستاد  فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ  و در آن روزگار جماعتى بودند چون قس بن ساعده كه پيش از وحى خبر داد از آمدن پيغمبر صلّى اللّه عليه و آله و سلم چه صاحب ذكر ميبود عظيم و نشان پيغمبر بازداد و جماعتى را گفت كه ازين ناحيه « 1 » پيغمبر صلّى اللّه عليه و آله و سلم بديد آيد كه او پيغمبر آخر الزمان باشد معجزات او اين و آن باشد چون بيرون آيد به دو ايمان آريد ايشان گفتند تو چرا ايمان نميآرى و پيش او نروى گفت من پيش از آمدن او فرو شوم و الّا من پيش از همه رفتمى و ايمان آوردمى .\r\nو ديگر بحيراى راهب كه همه نشان پيغمبر صلّى اللّه عليه و آله و سلم بازداد و نيز پيغمبر صلّى اللّه عليه و آله و سلم پيش از آمدن وحى ذكر كردى و خدا را بسيار ياد كردى بل خود هرگز فراموش نكردى و كافران هرگاه كه پيغمبر صلّى اللّه عليه و آله و سلّم ذكر كردى بخنديدندى « 2 » و گفتندى ديوانه است چنانك قرآن خبر ميدهد  وَ إِنْ يَكادُ الَّذِينَ كَفَرُوا لَيُزْلِقُونَكَ بِأَبْصارِهِمْ لَمَّا سَمِعُوا الذِّكْرَ وَ يَقُولُونَ إِنَّهُ لَمَجْنُونٌ  و نيز حقتعالى را ياد كردن واجب است چنانك در قرآن مجيد آمده است  وَ اذْكُرُوا اللَّهَ كَثِيراً   وَ اذْكُرِ اسْمَ رَبِّكَ وَ تَبَتَّلْ إِلَيْهِ تَبْتِيلًا    قَدْ أَفْلَحَ مَنْ تَزَكَّى وَ ذَكَرَ اسْمَ رَبِّهِ فَصَلَّى   و آيت‌هاى بسيار آمده است در ذكر پس ذكر كردن واجب است و ذكر كردن چند نوع است « 3 » ما دو نوع اختيار كنيم اول اللّه بعد لا إله الا اللّه باشد و اول ذكر زبان باشد بعد از آن ذكر جان و چون جان بذكر در آيد زبان خاموش شود و همچنانك شيخى بايد تا خرقه بپوشاند پيرى بايد كه ذكر تلقين كند و بىپير به چيزى نرسد و نيز ذكر كردن را جاى خالى بايد دور از دست چنانك زحمت مردم نباشد و چون پير مريد را بيند و داند كه او را استعدادى هست تلقين ذكر كند و آن ذكر كه لايق مبتديان باشد تلقين كند و در جاى خالى نشاند و نگذارد كه هيچ فكرى كند و دائما ذكر كند چنانك منقطع نشود و به مقدار استعداد مريد قلّت\r\n\r\n\r\n","description":"","footnote":"\r\n( 1 ) - جانب پيغمبرى بديد خواهد آمدن\r\n( 2 ) - تبسم كردندى\r\n( 3 ) - بر دو نوع اقتصار كنيم\r\n","page_name":" 309 ","page_number":349},
  {"content":"\r\n\r\nطعام فرمايد و هر روز ( 1 ) پيش مريد آيد تا اگر واقعه يا خوابى ديده باشد تعبير چنانك لايق باشد بكند و كم از چهل روز نبايد كه در خلوت نشيند و اگر از يك خلوت چيزى نگشايد به دو كند و اگر از دو چيزى نگشايد بسه كند و همچنين به چهار و پنج و بيشتر كند چون چيزى گشاده شود و كشفى پديد آيد نبايد كه بدان غرّه شود كه در آن منزل بماند و به منزل ديگر نرسد و آنگه از همه فرو ماند چه اين راه را پايان نيست اگر صد هزار سال بسلوك بسر ببرد كه هنوز صد هزار چندان ديگر مانده باشد « 1 » و از جمله چيزها كه اثر عظيم درين راه دارد يكى راست گفتن است كه اگر دروغ گويد نفس خود « 2 » را هلاك كند و هر خواب و هر واقعه كه بيند دروغ باشد و نيز بايد كه نفس را زبون كند و ماليده دارد مبادا كه سركش و شرير « 3 » شود و اگر خواهد خبر كند و خبر گويد خود را شكسته دارد و تواضع پيش گيرد كه اثرى عظيم دارد و در خلق به چشم شفقت نگاه كند چنانك پندارد كه فرزندان اواند يا برادران او و حسد بر كس نبرد كه عظيم زيان دارد و سوگند بسيار نخورد اگر نيز راست باشد كه نيك نباشد و اگر جاى خلوت نباشد و شاغلى پيش آيد جهد كند كه بشب بيدار باشد و اگر همه شب نتواند بيدار بودن آخر نيمه شب بيدار باشد و اگر اين نيز نشود جهد كند كه تا سحرگاه بيدار باشد كه اثرى عظيم دارد و دائما ذكر كند و تضرع و تملّق بسيار كند و بوى خوش با خود دارد و اگر بقليل طعام نتواند كرد جهد كند كه بشب شكم تهى باشد خاصه در سحرگاه و اگر چيزى بيند پيش كس نگويد الّا با شيخ خود يا با كسى كه داند كه او مردى نيك است و اگر وقتى خلوتى حاصل شود در ميان روز ترنّمى با خود مىكند و ابياتى « 4 » كه از بزرگان باشد با خود بگويد كه آن را اثرى عظيم باشد و اين ضعيف را در ميان اگر اتفاق افتد ياد كند ان شاء اللّه و صلّى اللّه على نبيه محمد و آله اجمعين و الحمد للّه لواهب العقل\r\n\r\n\r\n","description":"","footnote":"\r\n( 1 ) - عرفا گويند ترقى سالك را حدى نيست آغاز دارد ولى انتها ندارد آرى در سعادت و شقاوت و خير و شر هر دو چنين است هم شقاوت پسر مرادى قابل ازدياد است و هم سعادت محمدى كه پيوسته در طلب است و رب زدنى علما ميگويد\r\n( 2 ) - خو كند\r\n( 3 ) - اگر سركش و شرير شود دشخوار با خير تواند آمدن\r\n( 4 ) - سخنى كه از نفس\r\n","page_name":" 310 ","page_number":350},
  {"content":"\r\n\r\n\r\n[ رساله چهاردهم در نفي حيّز و جهت 
  ]\r\nبسم اللّه الرّحمن الرّحيم رسالة فى نفى الحيّز و الجهة لفخر الدين الرازى « 1 » .\r\nقوله تعالى  اللَّهُ لا إِلهَ إِلَّا هُوَ الْحَيُّ الْقَيُّومُ  و تقرير ذلك ان اللّه تعالى هو القيوم و القيّوم مبالغة فى كونه قائما بنفسه مقوّما لغيره معناه ان كل ما سواه فانه يحتاج اليه و اذا كان كذلك وجب ان يكون الحق سبحانه غنيا فى ذاته عن المكان و الحيّز و الجهة و ان يكون المكان و الحيّز و الجهة محتاجة فى وجودها و تحقّقها الى الحق سبحانه و ذلك هو المطلوب برهان ذلك قوله تعالى  وَ اللَّهُ الْغَنِيُّ وَ أَنْتُمُ الْفُقَراءُ  « 2 » .\r\nبدانك قانون اعظم در معرفت فرق ميان ربوبيّت و عبوديّت اينست زيرا كه غنى بىنياز باشد و هو الواجب لذاته و فقير نيازمند باشد و هو الممكن لذاته پس اخص اوصاف الوهيت آنست كه واجب الوجود لذاته باشد و اخص اوصاف عبوديّت آنكه ممكن الوجود لذاته باشد و چندين هزار سال است تا عاقلان در معارف الهى بحث ميكنند هيچ قانون شريفتر ازين نيافته‌اند و مدار اثبات صانع عزّ اسمه برين مقدمه است زيرا كه ميگوئيم كه عالم ممكن الوجود لذاته است پس فقير باشد بصانع و فاعل و آن صانع و فاعل اگر ممكن الوجود باشد پس او هم فقير باشد بفاعل ديگر و همچنين پس تسلسل لازم آيد و اين محال است بدلايلى كه در حكمت مقرر شده پس هرآينه بموجودى رسد واجب الوجود لذاته و او غنى باشد پس معلوم شد كه اللّه الغنى و انتم الفقراء اتم و اشرف از ساير دلايل اين مطلب است و چون بنصّ قرآن و بيان برهان معلوم شد كه خاصيّت الوهيت استغناست يعنى وجوب الوجود لذاته و خاصيت عبوديّت فقر است يعنى امكان الوجود لذاته پس بنا بر اين مقدمه معلوم شد كه آفريدگار عالم جسم نيست و او را اجزاء و ابعاض نه در هيچ مكان و حيّز و جهت نيست و تقرير اين سخن از وجوه است .\r\n\r\n\r\n","description":"","footnote":"\r\n( 1 ) - رسالهء نفى حيّز و جهت را بدان جهت نخستين رسالهء قرار داديم كه بىشك تأليف فخر رازى است و اين رسالهء كهنه را بتازگى در كتابخانه مركزى دانشگاه ديد به حكم كما بدأكم تعودون آخرين رساله قرار داديم\r\n( 2 ) - از آخرين آيهء سورهء محمد صلّى اللّه عليه و آله و سلم\r\n","page_name":" 311 ","page_number":351},
  {"content":"\r\n\r\nوجه اول آنكه هر چه جسم باشد مركب باشد از اجزا و هرآينه محتاج بهر يك از اجزا باشد چنانچه ده مثلا محتاج است بحصول اعداد عشره پس معلوم شد كه هر جسمى مركب باشد و هيچ مركب غنى نباشد و اللّه تعالى غنى است پس جسم نباشد\r\nوجه دويم آنست كه هر فاعل كه او را اعضا باشد آن فاعل در هر يك از افعال خود محتاج بود بعضوى معيّن از آن اعضا مثلا آدمى محتاج است در بينائى به چشم و در شنوائى به گوش و در گويائى به زبان و در گيرائى بدست و در روائى بپاى پس گوئيم اگر حقتعالى مركب باشد از اجزاء و ابعاض لازم آيد كه در هر يك از افعال محتاج بعضوى و جزوى بود و چون محتاج غنى نبود و اين نقيض قرآن است و اللّه الغنى و اگر در افعال خود محتاج به اين اعضا نباشد پس حصول اين اعضا و اجزا لغو باشد و عبث و او ذاتى باشد در حصول اين صفات و افعال مستغنى ازين اعضا و آلات و اين عين مذهب تنزيه و تقديس است .\r\nوجه سيوم در تمسك بدين آيه آنست كه گوئيم حقيقت حقتعالى از مكان و حيّز و جهت و فضا و خلأ مستغنى است يا نه اگر مستغنى است پس ذات و صفات او حاصل است بىاينها و اين عين مذهب ماست و اگر مستغنى نيست بدان محتاج باشد و اين ضدّ قرآن است كه و اللّه الغنى .\r\nوجه چهارم آنست كه فرمود و انتم الفقراء و اين ادا مفيد حصر است يعنى فقر و حاجت هيچ چيز را نيست الا شما را ! و اگر فرض كنيم كه اللّه تعالى موصوف باشد باعضا و جوارح پس حصول آن اعضا و جوارح محتاج باشد بحصول ذات و اين منافى آنست كه فقر و احتياج مخصوص بممكنات است و اللّه اعلم بحقايق ذاته و صفاته و الصلاة على خاتم الأنبياء و آله العظام الاصفياء\r\n\r\n","description":"","footnote":"","page_name":" 312 ","page_number":352},
  {"content":"\r\n . \r\n","description":"","footnote":"","page_name":" 313 ","page_number":353},
  {"content":"\r\n . \r\n","description":"","footnote":"","page_name":" 314 ","page_number":354},
  {"content":"\r\n\r\n\r\nفهرست اسامى كتب\r\nقرآن شريف\r\nاربعين 25 - 235\r\nاساس التقديس 16\r\nاسرار الحكم 41\r\nاسفار 146\r\nاشارة النظّار 144\r\nاصول الدين 51\r\nاعتقادات 43\r\nانجيل 135\r\nاوايل المقالات\r\nالبيان و البرهان 144\r\nپرتونامه 220\r\nتحصيل الحق 51\r\nترجمه رسالة الطير 152\r\nتهذيب الدلايل 144\r\nتورية 136\r\nجوابات المسائل النجارية 144\r\nرساله سير نفس 195\r\nروضة القلوب 274\r\nالسر المكتوم 241\r\nسير العباد الى المعاد 105\r\nالشبكة و الطير 175\r\nشرح رسالة الطير 175\r\nشرح اشارات 144\r\nشرح اصول كافى 251\r\nشرح مواقف 76\r\nشرح هدايه 95\r\nالفرق 109\r\nفروق اللغات 57\r\nفلاحت 146\r\nقاموس 119\r\nكشكول 220\r\nكلمات عشره 163\r\nمباحث العماديه 144\r\nمباحث المشرقيه 144\r\nمبدء و معاد 163\r\nالمحصل 28\r\nمجالس 123\r\nمسائل پنجاه‌گانه 60\r\nالمطالب العاليه 49\r\nالملخص 144\r\nمنهاج العابدين 127\r\nنقد المحصل 28\r\nنهاية العقول 144\r\nنفحات 94\r\nالنهاية 140\r\nمثنوى 252\r\nنفايس الفنون 271\r\n\r\n","description":"","footnote":"","page_name":" 315 ","page_number":355},
  {"content":"\r\n\r\n\r\nفهرست اعلام و اماكن\r\nآدم بو البشر 236\r\nآستان قدس 75\r\nآذربايجان 134 ، 139 ، 179\r\nالف ابن الاخشيد 112\r\nآندلس 36\r\nاندلسى ابو القاسم معاجينى رجوع شود\r\nابا حيان 108\r\nاباضيان 106 ، 115\r\nابراهيم خليل 142\r\nابراهيم ادهم 268\r\nابراهيم بن سيار نظام 110\r\nابليس 76\r\nابو على جبائى 52\r\nابو اسحاق 52 ، 58 ، 78 ، 142\r\nابو بكر 75 ، 76 ، 120 ، 268\r\nابو هاشم عبد السلام بن ابى جبائى 52\r\nابو بيهس 113\r\nابو الجارود 116\r\nابو جعفر الاحول ( مؤمن الطاق )\r\nابو حفص ابى المقدام 116\r\nابو الحسن عبد الرحيم خياط 112\r\nابو الحسين على بن محمد بصرى 52 ، 112\r\nابو الحسينيان 108 ، 112\r\nابو العلاء ( ابن زهره )\r\nابو حنيفه 63 ، 78 ، 96 ، 122\r\nابو الخطاب الاسدى 119\r\nابن عباس 63\r\nابن زيد 136\r\nابن زهره 150\r\nابن داود 211\r\nابن سلام 63\r\nابو القاسم انصارى 52\r\nابو زيد 64\r\nابو الفتح بستى 157\r\nابو ذر 118\r\nابو عبد اللّه محمد بن كرام 63\r\nابو على سينا ( شيخ الرئيس )\r\nابو على محمد بن عبد الوهاب جبائى 122\r\nعيسى بن يعقوب اصفهانى 135\r\nابو القاسم الكعبى 112\r\nابو كامل 120\r\nابو كرب 121\r\nابو مروان 150\r\nابو المعالى رجوع شود بعبد الملك\r\nابو مسلم 122 ، 134\r\nابو محمد 52\r\nابو موسى عيسى بن مسيح المزدار 111\r\n\r\n","description":"","footnote":"","page_name":" 316 ","page_number":356},
  {"content":"\r\n\r\nابو منصور العجلى ( رجوع شود ) بعجلى\r\nابو نافع ( راشد بن الازرق )\r\nابو هاشم عبد السلام بن ابى على الجبائى 53 ، 112\r\nابو هاشم عبد اللّه بن محمد 53 ، 122\r\nابليس 59 ، 76\r\nابو الهذيل علاف 110\r\nابو هريرة 11 - 63\r\nابو هريرة الراوندى 122\r\nابو يعقوب شحام 53\r\nاثير الدين ابهرى 163 ، 174\r\nابو بكر ابن الاخشيد 112\r\nاحمد بن محمد 152\r\nاخسيكتى 152\r\nالاخشيديان 106 ، 112\r\nاحمد بن حنبل 64\r\nاحمد كيال ( كيال ديده شود )\r\nاخنس بن قيس 115\r\nاخنسيان 106 ، 115\r\nادريس 142 ، 268\r\nاردشير 140\r\nارسطوطاليس 43 ، 181\r\nارمانوسيان 108 ، 139\r\nارميا 136\r\nازرقيان 106 ، 144 ، 113\r\nازليان 107 ، 121\r\nاسفنديار 139\r\nاسجافيان 107\r\nاسحاقيان 107 ، 125\r\nاسحاق بن ابراهيم 134\r\nاسحاق بن راهويه 124\r\nاسفراينى ابو اسحاق 58\r\nابو العباس 58\r\nاسقف 137\r\nاسماعيل بن جعفر 171 ، 132\r\nاسماعيليان 107\r\nاشعرى 52 ، 58 ، 78\r\nاسكندر 26 ، 97\r\nاسكندريه 133\r\nاشراقيان 43\r\nاسماعيل بن ابراهيم 134\r\nاسپهبد 141\r\nاسم اعظم 141\r\nاشعيا 136\r\nاطرافيان 108 ، 114\r\nابو بكر 76 ، 268\r\nابو سعيد ابو الخير 221 ، 295\r\nاغاذيمون 143\r\nاصحاب حقيقت 108 ، 114\r\nاصحاب عادت ، 108\r\nاصحاب عبادت 108\r\nاصحاب كهف 74\r\nاصفريان 106 ، 116\r\nاصفهان 64\r\nاصفهانى - ابو عيسى\r\nافطح ( عبد اللّه ) 118\r\nاماميه ( اماميان ) 116 ، 119 ، 131\r\nالامام امير المؤمنين على عليه السلام 75 ، 118 ،\r\n\r\n","description":"","footnote":"","page_name":" 317 ","page_number":357},
  {"content":"\r\n\r\n178 ، 180 ، 205 ، 231 ، 252\r\nامّ الائمة فاطمة الزهراء 118\r\nامام الثانى حسن بن على 118 ، 131\r\nالامام الثالث حسين بن على 118 ، 131\r\nالامام الرابع 92 ، 117 - 116 ، 118 ، 131\r\nالامام الخامس 117 ، 118 ، 131\r\nالامام السابع 117 ، 118\r\nالامام الثامن على بن موسى الرضا 118 ، 240 ، 117\r\nالامام التاسع 118\r\nالامام العاشر 118\r\nالامام الحادي عشر 118\r\nالحجة الثانى عشر 118\r\nانجدانى 69 ، 180 ، 205 ، 231 ، 252\r\nانوشروان 140 ، 141\r\nاهواز 132\r\nب بابك 134\r\nبابكيان 134\r\nباطنيان 53 ، 57 ، 108 ، 132 ، 134\r\nباقلانى قاضى 79 ، 235\r\nباقريان 107 ، 117\r\nبالون 141\r\nباميان 79 ، 80\r\nبحيراء 309\r\nبروان 141\r\nپيشكار 141\r\nبرنده 141\r\nبتريان ( بتريّه ) 191\r\nبديع 113 ، 114\r\nبرعوسيان 107\r\nبسطامى ابو يزيد 268 ، 295 ، 297\r\nبشر 14\r\nبشر بن معتمر 111\r\nبشريان 111\r\nبصرى ( ابو الحسين ) پارسى 62\r\nبغداد 137\r\nبكر بن اخت عبد الواحد 127\r\nبكريان 108 ، 127\r\nبنان بن اسماعيل 170 ، 119\r\nبنان بن سمعان 122\r\nبنانيه بنانيان 119\r\nبنى مروان 109\r\nبلال 117\r\nبهاء الدين 79 ، 80\r\nبهرام 140\r\nبيهسيان 106 ، 113\r\nبهشت عدن 63\r\nبرعوسيان 107\r\nت تنكابنى ( ميرزا محمد طاهر ) 154\r\nتازى 62\r\nترمذ 126\r\nتركى 62\r\nث ثعلب بن عامر 115\r\n\r\n","description":"","footnote":"","page_name":" 318 ","page_number":358},
  {"content":"\r\n\r\nثعلبيان 106 ، 115\r\nثقفى ( مختار بن ابى عبيده )\r\nثمامة بن اشرس 110\r\nثماميان 106\r\nثنويان ( ثنويّه ) 108 ، 840\r\nثوبان 63 ، 108 ، 128\r\nثوبانيان 128\r\nج جاحظ عمرو بن بحر\r\nجاحظيان 108 ، 111\r\nجاروديان 106\r\nجامى 41\r\nجبائيان 108 ، 112\r\nجبائى ابو على محمد بن عبد الوهاب جبرئيل 50 ، 120\r\nجبريان 107 ، 126\r\nجعفر بن الحارث 111\r\nجعفر بن مبشر 111\r\nجاحظيان 107\r\nجناحيان 107 - 119\r\nجنيد 268 ، 271 ، 308\r\nجعفريان 107\r\nجهم بن صفوان 126\r\nجهميان 107 ، 126\r\nجواليقيان 107 ، 123\r\nجواليقى ( هشام بن سالم ) 123\r\nچين 9 ، 140\r\nح حذيفه 265\r\nحازم 115\r\nحازميان 115\r\nحزقيل 136\r\nحسان العجم رجوع شود بخاقانى\r\nحسن بن على ( امام )\r\nحسن بصرى 109 ، 368\r\nحسن بن صباح 133\r\nحسن عسكرى ( امام )\r\nحسين بن سينا ( شيخ الرئيس ) مراجعه شود\r\nحسين بن صالح 116\r\nحسين بن محمد نجّار 127\r\nحسينيان\r\nحشويان 58\r\nحفصيان 106 ، 108 ، 116 ، 127\r\nحكميان 107\r\nحكيم سبزوارى بهادى رجوع شود\r\nحكيم سنائى 105\r\nحلّاج ( حسين منصور ) 295 ، 298\r\nحلوليان 108 ، 129\r\nحلب 121\r\nحماقيان 107 ، 125\r\nحمدان قرمطى 134\r\nحمزة بن ادرك 114\r\nحمزويان 114\r\nحميرى 121\r\nحنابله پاورقى 60\r\nحنفى - نجدة بن عامر\r\nحوارى داود 124\r\nحواريان 107 ، 134\r\nخ خاقانى شيروانى 637\r\n\r\n","description":"","footnote":"","page_name":" 319 ","page_number":359},
  {"content":"\r\n\r\nخاتم النبيّين 135\r\nخالد 128\r\nخالديان 108 ، 128\r\nخديجه سلام اللّه عليها 118\r\nخرقانى ( ابو الحسن ) 295\r\nخراسان 36 ، 122\r\nخضر 268\r\nخطابيان 107 ، 119\r\nخلف 114\r\nخضر 268\r\nخسرو 141\r\nخلفيان 114\r\nخواجه طوسى 38\r\nخواجه شيرازى 31\r\nخواجه عبد اللّه انصارى 31 ، 130\r\nخواننده 141\r\nخورنده 141\r\nخيزنده 141\r\nخوارج 112 ، 113\r\nالخياط 112\r\nخياطان 112\r\nخيبر 120\r\nد دار الهجرة 54\r\nداود عليه السلام 268\r\nداود حوارى 124\r\nدونده 141\r\nدستور 141\r\nدهنده 141\r\nديصانيان 108 ، 140\r\nديلمى 62\r\nذ ذو الفضائل 151\r\nذو القرنين 97\r\nذو النون مصرى 268\r\nر الرازى بفخر الدين رجوع شود\r\nراشد بن ارزق 113\r\nراغب 234\r\nراونديان 122\r\nرشيديان 115\r\nرستم 183\r\nرضوى 121\r\nروافض 106\r\nرابعه عدويه 127\r\nراوندى 122\r\nروح الامين 15\r\nرومى 105\r\nز زبير 110 - 113 ، 127\r\nزردشت 139 ، 140\r\nزردشتيان 107 ، 121 ، 139\r\nزعفرانيان 107\r\nزننده 141\r\nزياد بن اصفر 116\r\nزيد بن على 116\r\nزيديان 106 ، 116\r\nزين العابدين ( امام )\r\nژوستنين 137\r\nس سالار 141\r\n\r\n","description":"","footnote":"","page_name":" 320 ","page_number":360},
  {"content":"\r\n\r\nسام 134\r\nسامرى 39\r\nسامريان 108\r\nسبائيان 107 ، 119\r\nستارگان 142\r\nسبزوار 35\r\nسبزوارى ( حكيم ) 45 - 41\r\nسبكتكين ( محمود )\r\nسبعيان ( سبعيّه ) 108 ، 119\r\nستاننده 141\r\nسمندر 156\r\nسجستان 113 ، 124 ، 125\r\nسعد بن عباده 63 ، 64\r\nسعودى 16\r\nسفاح ابو العباس 70 ، 73\r\nسلمان بن ناصر 52\r\nسليمان بن جرير 116\r\nسليمانيان 106 ، 116\r\nسنائى 105\r\nسورميان 107 ، 125\r\nسوق الثلاثاء 137\r\nسيد حميرى 121\r\nسهل بن عبد اللّه 221 ، 268\r\nسهيل 126\r\nش شافعى مطلبى 77\r\nشاپور 140 ، 142\r\nشامات 121\r\nشبلى 268\r\nشريف جرجانى 57 ، 221\r\nشريف رضى 142\r\nشريف مرتضى 142 ، 239\r\nشمعون 134\r\nشونده 141\r\nشعيب بن محمد 115\r\nشعيبيان 115\r\nشمطيان 107 ، 117\r\nشيطان 155\r\nشيطانيان 107 ، 123\r\nشهرستانى 125 ، 141\r\nشيث 134 ، 142\r\nشيخ اشراق 220 ، 221\r\nشيخ الرئيس 152 ، 175 ، 182 ، 185 ، 193 ، 221 ، 229 ، 241 ، 249 ، 256\r\nشيخ طوسى 140\r\nشيرازى 252\r\nالشيعة 118\r\nشيخ الاسلام ( بهائى ) 220\r\nص صابى ابو اسحاق رجوع شود\r\nصابيان 108 ص 142 ، 141\r\nصاحبان عادات 108 ، 129\r\nصاحبان عبادات 108\r\nصاحبان حقيقت 108 ، 129\r\nصاحبان 108\r\nصدر الدين قونوى 94\r\nصلتيان 114\r\nصدر المتألهين 37 ، 43 ، 147\r\n\r\n","description":"","footnote":"","page_name":" 321 ","page_number":361},
  {"content":"\r\n\r\nصدوق 34\r\nصنعاء 294\r\nصوفيان 128 ، 229\r\nصهيب 118\r\nصيمرى ( محمد بن عمر )\r\nض ضرار بن عمر كوفى 127\r\nضراريان 108 ، 127\r\nضرير ( ابو كرب )\r\nضياء الدين عمر بن الحسين الرازى 52 ، 78\r\nطرائفيان 107 ، 125\r\nطباطبائى 112\r\nطلحة 110 ، 113\r\nطور سينا 63\r\nطوسى خواجه 255\r\nطوسى شيخ 140\r\nع عابديان 107 ، 125\r\nعائشه 113 ، 308\r\nعارف رومى ( مولوى ) 94 ، 193\r\nطباطبائى 112\r\nعباس بن عبد المطلب 75\r\nعبد الجبار قاضى 109 ، 112\r\nعبد الرحمن بن ملجم 116\r\nعبد السلام 112\r\nعبد الكريم بن عجرد 113\r\nعبد الغنى 211\r\nعبد اللّه بن اباض 115\r\nعبد اللّه بن الجناحين 119\r\nعبد اللّه بن سبا 119\r\nعبد اللّه بن عمر 54\r\nعبد اللّه زنديق 133\r\nعبد اللّه بن ميمون القداح 132\r\nعبد اللّه هروى رجوع شود بخواجه انصارى\r\nعبد الملك 52 ، 150\r\nعبد الرحيم ( الخيّاط )\r\nعبد الواحد 127\r\nعثمان بن عفان 75 ، 116\r\nعثمان بن ابى الصلت 114\r\nعجرديان 113\r\nعجلى ابو منصور 119\r\nعراق 14\r\nعرفات 64\r\nعسكريان 118\r\nعكرمه 63\r\nعلم الهدى به شريف مرتضى رجوع شود\r\nعلى بن موسى الرضا ( امام )\r\nعلى بن محمد النقى ( امام )\r\nعبد اللّه بن عباس بن الحسن 157\r\nعليائيه 107 ، 120\r\nعماديان 107 ، 117\r\nعماد نخجوانى 155\r\nعلوى 157\r\nعمّار 118\r\nعمر بن الخطاب 54 ، 75 ، 146\r\nعمرو بن بحر ( بجاحظ ) 111\r\nعمرو بن عبيد 109 ، 110\r\n\r\n","description":"","footnote":"","page_name":" 322 ","page_number":362},
  {"content":"\r\n\r\nعمريان 106\r\nعنان بن داود 135\r\nعنانيان 135\r\nعيسى بن مسيح المزدار 111 ، 137\r\nعيسى روح اللّه 134\r\nعيسويان 108\r\nعين القضات همدانى 113\r\nغ غاليان 116\r\nغرابيان 107 ، 120\r\nغرچه 125\r\nغزال و اصل بن عطاء\r\nغزالى 127\r\nغزنوى 105\r\nغسان الجرمى 128\r\nغسانيان 128\r\nغنينيه 107 ، 120\r\nغيلان دمشقى 109\r\nف فارابى 220\r\nفخر الدين رازى 79 ، 80 ، 125 ، 131 ، 132 ، 235 ، 241\r\nفرفوريوس 138\r\nفرفوريوسيان 138\r\nفريد الدين عطار 215\r\nفطحية 118\r\nفلاسفه 143\r\nفيض 154\r\nق قاضى عبد الجبّار 112\r\nقاضى نور اللّه 123\r\nقاضى اندلس ( ابن زيد )\r\nقباد بن فيروز 140\r\nقداح عبد اللّه بن ميمون 132\r\nقرمطى حمدان 134\r\nقرمطيان 134\r\nقرشى ( بشافعى )\r\nقرطبى\r\nقسّ بن ساعده 309\r\nقطعيان 107 - 117\r\nقفّال مروزى 54\r\nقمى ( يونس بن عبد الرحمن )\r\nقنبر 119\r\nقناة شيرين 162\r\nقنبر 119\r\nفوطى ( هشام بن عمرو )\r\nقونوى ( صدر الدين )\r\nك كاشانى 154\r\nكالفرنيا 252\r\nكامليان 120\r\nكتابخانه مجلس 112\r\nكتابخانه ملك 146\r\nكثير 121\r\nكراميه ( كراميان )\r\nكراميان 13 ، 58\r\nكربلا 118\r\nكشتاسب 139\r\nكربيان 121\r\nكرد 105\r\nكعب الاحبار 11 ، 16\r\n\r\n","description":"","footnote":"","page_name":" 323 ","page_number":363},
  {"content":"\r\n\r\nكعبيان 106 ، 112\r\nكليميان 107 ، 135\r\nكشنده 141\r\nكبرگان 140\r\nكيال 121\r\nكياليان 121\r\nكودك 141\r\nكيسانيان 107 ، 118 ، 121\r\nل لهراسب 139\r\nم مالك بن انس 54 ، 78\r\nمأمون 137 ، 157 ، 158\r\nمانويان 18 ، 108 ، 140\r\nمانى 140\r\nمباحيان 108 ، 131\r\nمباركيان 117 ، 107\r\nمجهوليان 115\r\nمجوس 121 ، 139\r\nمريم 73\r\nمعلم ثانى 254\r\nمحمد بن عبد الوهاب 112\r\nمحمد بن اسماعيل 132\r\nمحمد بن الحنفيه 121 ، 133 - 135\r\nمحمد بن جعفر 117\r\nمحمد بن على بن عبد اللّه\r\nمحمد بن ابى بكر كاتب 162\r\nحضرت محمد بن على التقى ( امام )\r\nمحمد بن عمر الصيمرى 112\r\nحضرت محمد بن الحسن العسكرى ( امام )\r\nمحمد بن نعمان ( مفيد )\r\nمحمود بن سبكتكين 58 ، 144\r\nمعبديان 106 ، 115\r\nمحقق دوانى 57\r\nمختار بن ابى عبيده 121\r\nمختاريان 107 ، 121\r\nمعلوميان 115\r\nمفتى 39 ، 236\r\nمفوضيان 120\r\nمنتصر 133\r\nمنصور ( ابو جعفر ) 96\r\nمحمد بن عمر الرازى ( فخر الدين )\r\nمجوس 139\r\nمجوسيان 108\r\nمالك 78\r\nمحكميان 106 ، 113\r\nمحمد طاهر ( تنكابنى )\r\nمتكلمين 126\r\nمزداريان 106 ، 111\r\nمرقونيان 108 ، 140\r\nمرجئيان 127\r\nمروان بن محمد 116\r\nمروانيان\r\nمروزى ( قاضى حسين ) 45\r\nمزدك 140 ، 141\r\nمزدكيان 104 ، 108\r\nمزنى ( اسماعيل ) 54\r\nمسيح - رجوع شود به عيسى عليه السلام\r\nمستدركيان 108 ، 127\r\n\r\n","description":"","footnote":"","page_name":" 324 ","page_number":364},
  {"content":"\r\n\r\nمستنصر 133\r\nمشبهه 58\r\nمصر 112 ، 133\r\nمعاجينى 150\r\nمغرب 133\r\nمطلبى ( شافعى ) 77\r\nمعاديان 108 ، 135\r\nمعاذ بن جبل 77\r\nمعاوية 113\r\nمرادى 310\r\nمعتزله 106 - 109\r\nمعتصم عباسى 134\r\nمعرّى ( ابو العلاء ) 25\r\nمعمّر بن عباد 111\r\nمعمّريان 106 ، 111\r\nمولانا ( بعارف رومى )\r\nمغيريان 107 ، 119\r\nمغيرة بن سعيد العجلى 119\r\nمغيرة بن شعبة 63\r\nمفوضيان 107 ، 120\r\nمفيد محمد بن نعمان 140\r\nمقداديان\r\nمقداد 118\r\nمقنع 134\r\nمقنعيان 108 ، 134\r\nمكرّم 115\r\nمكرّميان 106 ، 115\r\nملكائيان 108 ، 136\r\nموسى ( كليم اللّه )\r\nمحسن ( فيض علّامه كاشانى )\r\nملاحده 119\r\nممطوريان 107\r\nمؤمن طاق 122 - 123\r\nمنتظران 107 ، 118\r\nمنصوريان 107 ، 119\r\nمنصور ابو جعفر 96\r\nمهدى ( امام )\r\nموبذ 141\r\nموبذان 141\r\nموسى كليم اللّه 134 ، 145 ، 136\r\nموسى بن جعفر به امام رجوع شود\r\nموسويان 107\r\nمولوى 37\r\nمير سيد شريف 221\r\nميمون بن عمران 114\r\nميمونيان 114\r\nن ناصر 71\r\nناصر خسرو 134\r\nناصريان 108 ، 134\r\nنافع 54\r\nناموسيان 117\r\nناووسيه 118\r\nنجار حسين بن محمد 127\r\nنجاريان 107 ، 127\r\nنجدتيان 113\r\nنجدة بن عامر 113\r\nنخعى 137\r\nنسطور 137\r\n\r\n","description":"","footnote":"","page_name":" 325 ","page_number":365},
  {"content":"\r\n\r\nنسطوريان 108 ، 137\r\nنصرانيان 137\r\nانصارى 59\r\nنصير الدين طوسى - خواجه نصير 58\r\nنصيريان 120\r\nنظام ابراهيم بن سار 110\r\nنظاميان 110\r\nنجم الدين كبرى 128\r\nنور الدين التسترى 57\r\nنوريان 129\r\nنوح 134\r\nنوريان 108\r\nو واصليان 106 ، 110\r\nو اصل بن عطا 009 ، 110 ، 127\r\nواقفيان واقفيه 117 ، 119\r\nه هربد اكبر 141\r\nهامان 13 ، 106 ، 110\r\nهاتف 137\r\nهاشميان 107 ، 112 ، 122\r\nهارون عليه السلام 134\r\nهارون الرشيد 110\r\nهذيليان 110\r\nهشام بن الحكم 122\r\nهشام بن سالم 122\r\nهشام بن عبد الملك 009\r\nهشام بن عمرو الفوطى 111\r\nهشاميان 111\r\nهرمس 43 ، 143\r\nهمدانى 135\r\nهندى بنان بن اسماعيل\r\nهيصميان هيثميان 107 ، 125\r\nى يابنده 141\r\nيحيى بن معين 124\r\nيعقوبيان 108 ، 137\r\nيحيى بن خزيمه 64\r\nيعقوب 137\r\nيمن 63 ، 126\r\nيهود 135 ، 136\r\nيوسف 113\r\nيوميان 128\r\nيوشع 135\r\nيونانيان 125\r\nيونس بن عبد الرحمن 122\r\nيونس بن عون 65 ، 128\r\nيونس بن متى 73\r\nيونسيان 123\r\n\r\n\r\n","description":"","footnote":"","page_name":" 326 ","page_number":366}
  ]