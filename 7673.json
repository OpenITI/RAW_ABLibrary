[
  {"content":"\r\n\r\nكامل\r\nتاريخ بزرگ اسلام وايران\r\nتأليف\r\nعلامهء شهير\r\nعز الدين علي بن الأثير\r\nترجمهء : ابو القاسم حالت\r\nجلد بيستم و يكم\r\n\r\n","description":"","footnote":"","page_name":" 1 ","page_number":1},
  {"content":"\r\n\r\n.\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\n552 وقايع سال پانصد و پنجاه و دوم هجرى قمرى\r\n\r\nزلزله‌هائى در شام\r\nدر اين سال ، در ماه رجب ، زلزله‌هاى شديد بسيارى در شام روى داد كه شهرهاى زيادى را ويران ساخت و در اين شهرها مردمى را به هلاك رساند كه از شدت بسيارى به شمارش در نمىآمدند .\r\nاز آن ميان شهرهاى حماة و شيزر و كفر طاب و معره و افاميه و حمص و حصن الاكراد و عرقه و لازقيه و طرابلس و انطاكيه بيكباره منهدم گرديدند .\r\nدر سراسر شام اكثر شهرها خراب شدند و جائى نبود كه در آن ويرانى بسيار ببار نيامده باشد .\r\nديوارهاى شهرها و قلعه‌ها نيز فرو ريخت .\r\nبدين جهة نور الدين محمود به كار پسنديده‌اى دست زد و چون مىترسيد فرنگيان از فرو ريختن ديوارها استفاده كنند و بر شهرهاى مسلمانان بتازند ، لشكريان خويش را گرد آورد و به اطراف شهرهاى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nخود فرستاد كه شهرهاى فرنگيان را غارت كنند و پول و مالى كه درين شهرها بدست مىآورند صرف تعمير ديوار شهرهاى اسلامى نمايند .\r\nبدين ترتيب مدت زيادى نگذشت كه تمام ديوارهاى شهرهاى اسلامى تعمير شده بود .\r\nاما راجع به بسيارى ميزان تلفات آن زلزله‌ها ذكر همين يك واقعه كافى است كه گفته شود : معلم مكتبخانه‌اى در شهر حماة بود .\r\nمىگفتند براى او كارى پيش آمد كه براى انجامش از مكتب بيرون رفت .\r\nپس از بيرون رفتن او زلزله آمد و شهر را ويران كرد و سقف مكتب بر سر تمام شاگردان فرود آمد .\r\nآن معلم تعريف مىكرد كه : « زلزله در شهر كارى كرده بود كه پس از كشته شدن بچه‌ها در مكتب هيچكس بدانجا باز نگشت كه سراغ بچهء خود را بگيرد . »\r\n\r\nمحاصرهء قلعهء شيزر بوسيلهء نور الدين\r\nپيش از هر چيز وضع قلعهء شيزر را ، شرح مىدهيم و مىگوئيم كه اين قلعه پيش از آنكه به تصرف عماد الدين زنگى در آيد ، در اختيار چه كسى بود .\r\nاين قلعه نزديك به شهر حماة است و ميان اين دو نصف روز راه است .\r\nقلعهء شيزر بر فراز كوه بسيار بلندى قرار گرفته كه جز يك راه ، هيچ راه ديگرى بدان منتهى نمىشود .\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nدر اين قلعه از روزگار صالح بن مرداس حكومت در دست فرزندان منقذ كنانى بود و اين مقام را از يك ديگر به ارث مىبردند ، تا وقتى كار بدست ابو المرهف نصر بن على بن مقلد افتاد له\r\n[ ؟ 
  ] بعد از پدرش ابو الحسن على بدين مقام رسيد .\r\nاو تا سال 491 هجرى قمرى كه وفات يافت امور قلعه را اداره مىكرد .\r\nاميرى دلير و جوانمرد و بخشنده بود و وقتى زمان مرگ وى فرا رسيد ، برادر خود ابو سلامه مرشد بن على را احضار كرد و گفت :\r\n« به خدا قسم كه من درين قلعه حكومت نكردم مگر به نحوى كه وقتى از دنيا مىروم ، همانطور بروم كه به دنيا آمده بودم . »\r\nابو سلامه مردى عالم و فاضل بود كه در تفسير قرآن و ادبيات تبحر داشت .\r\nاو پدر مؤيد الدوله اسامة بن منقذ بود .\r\nابو سلامه ، پس از در گذشت نصر بن على ، واليگرى قلعه را به برادر كوچكتر خود ، سلطان بن على واگذار كرد .\r\nاين دو برادر تا مدتى با هم روابط بسيار دوستانه و صميمانه‌اى داشتند .\r\nخداوند به ابو سلامه مرشد بن على چند پسر داد كه بزرگ شدند و به مقاماتى رسيدند كه عز الدوله ابو الحسن على و مؤيد الدوله اسامه از آن جمله بودند .\r\nاما برادر ابو سلامه ، سلطان بن على ، فرزندى نداشت تا وقتى كه بزرگ شد و او نيز داراى پسرانى گرديد .\r\nآن وقت ابو سلامه بدين موضوع رشك برد و ترسيد كه پسران برادرش كارها را از دست پسران خودش بگيرند .\r\nاين موضوع وسيله‌اى بدست مفسدان داد كه سعايت كنند و ميانهء دو برادر را بهم بزنند .\r\nچيزى نگذشت كه هر يك از آن دو نسبت به برادر خود متغير\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nگرديد . لذا سلطان بن على به برادر خود مرشد بن على شعرى فرستاد كه طى آنها به زبان ادبى او را سرزنش مىكرد .\r\nابو سلامه مرشد بن على هم به شعر جوابش را داد و آنچه را كه مىخواست بگويد ، در طى ابيات آن آورده بود .\r\nآن ابيات از اين قرار است :\r\n ظلوم ابت فى الظلم الا تماديا * و فى الصد و الهجران الا تناهيا\r\nشكت هجرنا و الذنب فى ذاك ذنبها * فيا عجبا من ظالم جاء شاكيا\r\nو طاوعت الواشين فى و طالما * عصيت عذولا فى هواها و واشيا\r\nو مال بهاتيه الجمال الى القلى * و هيهات ان امسى لها الدهر قاليا\r\nو لا ناسيا ما اودعت من عهودها * و ان هى ابدت جفوة و تناسيا\r\nو لما اتانى من قريضك جوهر * جمعت المعالى فيه و المعانيا\r\nو كنت هجرت الشعر حينا لانه * تولى برغمى حين ولى شبابيا\r\nو اين من الستين لفظ مفوق * اذا رمت ادنى القول منه عصانيا\r\nو قلت : اخى يرعى بنى و اسرتى * و يحفظ عهدى فيهم و ذماميا\r\nو يجزيهم ما لم اكلفه فعله * لنفسى فقد اعددته من تراثيا\r\nفمالك لما ان حنى الدهر صعدتى * و ثلم منى صارما كان ماضيا \r\n\r\n","description":"","footnote":"","page_name":" 6 ","page_number":6},
  {"content":"\r\n\r\n تنكرت حتى صارت برك قسوة * و قربك منهم جفوة و تنابيا\r\nو اصبحت صفر الكف مما رجوته * ارى الياس قد عفى سبيل رجائيا\r\nعلى اننى ما حلت عما عهدته * و لا غيرت هذى السنون وداديا\r\nفلا غرو عند الحادثات فاننى * اراك يمينى و الا نام شماليا\r\nتحل بها عذراء لو قرنت بها * نجوم السماء لم تعد در اريا\r\nتحلت بدر من صفاتك زانها * كما زان منظوم اللئالي الغوانيا\r\nو عش بانيا للمجد ما كان واهيا * مشيدا من الاحسان ما كان هاويا \r\n( يعنى : ستمگرى كه گرم ظلم و جور است بى اينكه آن را تمام كند و در محروم ساختن عاشق و جدائى از او مىكوشد بى آنكه اين كار را بپايان رساند .\r\nاز فراق و دورى ما شكايت كرد در صورتى كه گناه اين هجران به گردن خود اوست ، و چه شگفت آور است اينكه كسى ستمى روا دارد و خود از آن ستم شكايت كند .\r\nاو به سخن كسانى كه درباره من غيبت مىكنند گوش داد اگر چه بسا اوقات من از جهة دوستى و محبت با او از سرزنش كنندگان و بدگويان او روى گرداندم .\r\nاو را غرور زيبائى به ستمگرى متمايل ساخت . واى واى اگر روزگار نيز از او برگردد و نسبت به دو ستمگرى كند .\r\nمن عهدهائى را كه نسبت به او دارم فراموش نمىكنم ، اگر چه او جفا پيشگى و فراموشكارى آغاز كرده است .\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nاز اشعار تو گوهرى به دست من رسيد كه طى آن دربارهء من بزرگىها و معانى بلند را با هم جمع كرده بودى .\r\nمن مدتى بود از شعر كناره گرفته بودم زيرا وقتى دورهء جوانى از من روى برتافت استعداد شاعرى نيز از من رو گردان شد .\r\nكى ديگر از شصت سالگى به بعد لفظ عالى از قريحهء شخص تراوش مىكند ؟ چون در اين سن من اگر بخواهم سست‌ترين سخن را ادا كنم ذهنم سركشى مىكند و آمادگى نشان نمىدهد .\r\nگفتم برادرم فرزندان و خانوادهء مرا مواظبت و مراعات خواهد كرد و پيمان و قيودى را كه من نسبت به آنها بر عهده دارم حفظ خواهد نمود .\r\nو به آنان پاداشى خواهد داد و محبتى خواهد كرد كه آن را ميراث خود مىشمردم ولى انجامش را به او تكليف نكردم .\r\nترا چه مىشود از اينكه روزگار نيزهء مرا خم كرد و شمشير گذشتهء مرا در هم شكست .\r\nتو دگرگون شدى تا اينكه نيكوكاريت تبديل به بيرحمى شد و نزديكى تو به آنان مايه ستمگرى و بىاعتنائى گرديد .\r\nو من از آنچه بدان اميدوار بودم تهى دست ماندم و ديدم كه يأس ، مرا از راه اميد باز مىدارد .\r\nمن از عهدى كه كرده بودم برنگشتم و گذشت اين سالها دوستى مرا تغيير نداده است .\r\nدر برابر حوادث روزگار هيچ چيزى عجيب نيست . به هر صورت من ترا دست راست و ساير مردم را دست چپ خود مىبينم .\r\nخود را بدين قصيده كه مانند دوشيزهء بكرى است بياراى ، كه اگر ستارگان آسمان قرين آن واقع شوند درخشان به شمار نمىآيند .\r\nاين شعر گوهرى از صفات تو را دارد كه آن را آراسته است همچنانكه رشتهء گوهر ، زيبارويان را آرايش مىدهد .\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nزنده باش تا بناى عظمتى را بر پا كنى كه واهى به نظر مىرسيد و از نيكى و احسان اركانى را محكم سازى كه تو خالى مىنمود . )\r\nميان دو برادر هنوز پيوندى بر جا بود كه در سال 531 ابو سلامه مرشد بن على از دار زندگانى رخت بر بست .\r\nپس از در گذشت مرشد ، برادر او سلطان بن على نسبت به فرزندان مرشد روش خود را تغيير داد و بدرفتارى را آغاز كرد و آنان را از شيزر بيرون راند .\r\nپسران مرشد پراكنده شدند و بيشترشان پيش نور الدين رفتند و آنچه از عمومى خود ديده بودند باز گفتند و شكايت كردند .\r\nنور الدين از سخنان ايشان به خشم آمد ولى نمىتوانست به سر وقت سلطان بن على برود و انتقام ايشان را بگيرد و ايشان را به زادگاه خود برگرداند . زيرا سرگرم جهاد با فرنگيان بود و مىترسيد اگر به شيزر حمله برد ، شيزر را تسليم فرنگيان كنند .\r\nبعد ، سلطان بن على نيز در گذشت و پس از او ، فرزندانش در شيزر باقى ماندند .\r\nنور الدين شنيد كه آنان با فرنگيان مكاتبه دارند . لذا خشم وى نسبت به آنان شديدتر شد و انتظار فرصتى را مىكشيد كه بر آن قلعه دست يابد .\r\nدر اين سال كه آن قلعه - چنان كه گفتيم - بر اثر زلزله خراب شد هيچيك از افراد خانوادهء بنى منقذ در آن جا از چنگال مرگ نجات نيافت .\r\nسبب هلاك تمامى آنان اين بود كه يكى از آنان كه حاكم و صاحب قلعه بود فرزند خود را ختنه كرده و جشن ختنه سوران بر پا ساخته و عده‌اى را دعوت نموده بود .\r\nهمهء افراد خاندان بنى منقذ كه در شيزر سكونت داشتند در خانهء او حضور يافتند .\r\nاو اسبى داشت كه بسيار دوستش ميداشت و تقريبا هيچگاه او\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nرا از خود جدا نمىساخت .\r\nطى مدتى كه در مجلس مهمانى بسر مىبرد اسب خود را بر در خانه بسته بود .\r\nآن روز در خانه را قفل زده بودند كه زلزله آمد و مردم برخاستند كه از خانه خارج شوند .\r\nوقتى همه رميده و وحشت زده به طرف در هجوم بردند كه بيرون بروند ، مردى كه پيشاپيش ايشان بود نيزه‌اى بر اسب زد و او را كشت و مردم را از بيرون رفتن منع كرد .\r\nدر همين وقت سقف و در و ديوار خانه بر روى تمام آنان فرود آمد .\r\nقلعه خراب شد و ديوار آن فرو ريخت و كليهء بناهاى آن ويران گرديد .\r\nازين بليه ، جز عده‌اى بسيار اندك و پراكنده ، جان به سلامت نبردند .\r\nپس از اين واقعه يكى از اميران نور الدين محمود كه در آن نزديكى بود به قلعه رفت و بر آن دست يافت .\r\nآنگاه نور الدين قلعه را ازو تحويل گرفت و تصرف كرد و ديوارها و خانه‌هاى آن را تعمير نمود و دوباره به حال اول برگرداند .\r\n\r\nدرگذشت دبيسى صاحب جزيرهء ابن عمر و استيلاء قطب الدين مودود بر جزيره\r\nجزيرهء ابن عمر تعلق به اتابك شهيد عماد الدين زنگى داشت .\r\nدر سال 541 كه او كشته شد ، پسرش ، سيف الدين غازى آن جا را به امير ابو بكر دبيسى واگذار كرد .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nابو بكر دبيسى از بزرگان امراء پدرش بود .\r\nجزيره تا اين سال در دست ابو بكر باقى ماند و او از تسلط بر اين جزيره به قدرتى رسيد كه پس گرفتن آن از او براى قطب الدين دشوار بود .\r\nدر سال 551 هجرى قمرى ابو بكر دبيسى دار فانى را بدرود گفت .\r\nپس از درگذشت او ، يكى از غلامان وى كه غلبك نام داشت بر جزيرهء ابن عمر استيلا يافت .\r\nلشكريان جزيره نيز به فرمان او گردن نهادند .\r\nقطب الدين مودود ، ناچار ، جزيره را محاصره كرد و اين محاصره را سه ماه ادامه داد تا ماه صفر سال 553 كه آن را از غلبك گرفت و در عوض سرزمين‌هاى بسيار ديگرى را به اقطاع در اختيارش گذاشت .\r\n\r\nدرگذشت سلطان سنجر\r\nدر اين سال ، سلطان سنجر بن ملكشاه بن الب ارسلان ، ابو الحرث از دنيا رفت .\r\nفوت او در ماه ربيع الاول اتفاق افتاد .\r\nاول به بيمارى قولنج مبتلا شد . بعد اسهال گرفت و بدين مرض درگذشت .\r\nاو در سنجار ، از شهرهاى ديار جزيرهء ابن عمر ، در ماه رجب سال 479 هجرى قمرى به جهان آمد .\r\nبعد ساكن خراسان گرديد و در شهر مرو توطن اختيار كرد .\r\nاو با برادر خود ، سلطان محمد ، وارد بغداد شد . و با او به خدمت خليفه عباسى المستظهر باللّه رسيد .\r\nدر آن جا با سلطان محمد پيمان بسته شد كه او ، يعنى سلطان محمد ، سلطنت كند و سلطان سنجر نيز وليعهدش باشد .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nبنابر اين ، پس از درگذشت سلطان محمد ، خطبهء سلطنت به نام سلطان سنجر خوانده شد .\r\nكار سنجر بالا گرفت و استوارى يافت . سلاطين ازو اطاعت كردند و قريب چهل سال بر اكثر منابر اسلامى به نام وى خطبه خوانده شد .\r\nقبل از آن نيز مدت بيست سال به عنوان « ملك » به نام او خطبه مىخواندند .\r\nكار او همچنان به كام و قدرتش بر دوام بود و پيشرفت مىكرد تا وقتى كه تركان غز ، به نحوى كه شرح داديم ، او را به اسارت در آوردند .\r\nپس از مدتى خود را از چنگ غزان رهائى بخشيد و به مرو رفت .\r\nدر آنجا گروهى در اطرافش گرد آمدند و نزديك بود كه قدرت سلطنت از دست رفتهء وى دوباره به دستش برگردد ولى مرگ به او مجال نداد .\r\nاو مردى با هيبت و صلابت بود . جوانمرد و بخشنده بود .\r\nمردم دوست بود و با رعاياى خود به دوستى و مهربانى رفتار مىكرد .\r\nبدين جهة ، شهرهاى او در دورهء سلطنت وى از امن و آسايش بهره‌مند بودند .\r\nوقتى سلطان سنجر از دنيا رفت جسدش را در آرامگاهى كه براى خود ساخته و آن را « دار الاخره » نام نهاده بود ، دفن كردند .\r\nوقتى خبر در گذشت او به بغداد رسيد ، خطبه‌اى كه به نام وى خوانده مىشد ، قطع گرديد .\r\nدر ديوان خلافت نيز مجلس سوگوارى براى او بر پا نكردند .\r\nسلطان سنجر در دم مرگ خود ، ملك محمود بن محمد بن بغراخان را كه خواهرزاده‌اش بود ، در خراسان جانشين خود ساخت .\r\nملك محمود در خراسان ماند در حالى كه از غزان بيمناك بود .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nبعد به گرگان حمله برد .\r\nغزان به مرو و خراسان بازگشتند .\r\nگروهى از لشكريان خراسان نيز در اطراف مؤيد اىابه جمع شدند و مؤيد به دستيارى ايشان بر قسمتى از خراسان استيلا يافت .\r\nخراسان دچار اين اختلال و هرج و مرج تا سال 554 هجرى قمرى باقى ماند .\r\nتركان غز به ملك محمود بن محمد پيام فرستادند و درخواست كردند كه پيش ايشان برود تا او را فرمانرواى خود سازند .\r\nملك محمود ترسيد و به آنان اعتماد نكرد .\r\nلذا به جاى خود ، پسر خود را پيش غزان فرستاد و غزان هم مدتى ازو اطاعت كردند .\r\nبعد ملك محمود ، به شرحى كه ضمن وقايع سال 553 هجرى قمرى ذكر خواهيم كرد ، خود نيز به آنان پيوست .\r\n\r\nدست يافتن مسلمانان بر شهر المريه و انقراض دولت نقابداران در اندلس\r\nدر اين سال دولت نقابداران در اندلس منقرض گرديد و ياران عبد المؤمن شهر المريه را كه در دست فرنگيان بود تصرف كردند .\r\nعلت اين واقعه آن بود كه عبد المؤمن پسر خود ابو سعيد را به حكومت در جزيره خضراء و مالقه گماشت .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nاو هم از دريا گذشت و به سوى مالقه رفت و آن جا را با مدارا تسخير كرد .\r\nبعد ، ميمون بن بدر لمتونى ، صاحب غرناطه ، به او نامه نوشت و اظهار داشت كه مىخواهد به موحدان بپيوندد و شهر غرناطه را نيز به او تسليم كند .\r\nابو سعيد اين پيشنهاد را از او پذيرفت و غرناطه را تحويل گرفت .\r\nميمون بن بدر نيز از غرناطه با خانواده و اولاد خود به مالقه رفت .\r\nابو سعيد او را با گشاده روئى پذيرفت و احترام كرد و گرامى داشت و به مراكش فرستاد .\r\nدر مراكش عبد المؤمن از او پذيرائى كرد .\r\nبدين ترتيب دولت نقابداران منقرض شد و براى آنان جائى نماند جز جزيرهء ميورقه كه در دست حمو بن غانيه بود .\r\nابو سعيد وقتى غرناطه را به تصرف در آورد لشكريان خود را گرد آورد و به شهر المريه رفت كه در دست فرنگيان بود .\r\nفرنگيان اين شهر را به سال 542 هجرى قمرى از مسلمانان گرفته بودند .\r\nهمين كه ابو سعيد در المريه فرود آمد ، كشتىهائى نيز از شهر سبته برايش رسيد كه گروه بسيارى از مسلمانان در آن بودند .\r\nاين عده از طريق دريا و خشكى المريه را محاصره كردند .\r\nفرنگيان به قلعهء شهر در آمدند .\r\nابو سعيد ايشان را در آن قلعه محاصره كرد . قشون او نيز بر فراز كوهى فرود آمدند كه مسلط بر آن قلعه بود .\r\nابو سعيد بر كوه مذكور تا دريا ديوارى كشيد و خندقى نيز در پاى آن حفر كرد .\r\nبدين ترتيب شهر و قلعه‌اى كه فرنگيان در آن اقامت داشتند\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nميان آن ديوار و خندق محصور شد و ديگر براى كسى كه مىخواست به كمك فرنگيان بشتابد امكان نداشت كه بتواند خود را به ايشان برساند .\r\nدرين هنگام اذفونش ( الفونس ) ، پادشاه فرنگيان در اندلس ، كه معروف به سليطين بود با دوازده هزار سوار از فرنگيان حركت كرد .\r\nمحمد بن سعد بن مردنيش هم با شش هزار سوار از مسلمانان همراه او بود .\r\nاين دو تن مىخواستند خود را به المريه برسانند و دست مسلمانان را از آن شهر كوتاه كنند .\r\nولى به اين كار موفق نشد .\r\nبنابر اين سليطين و ابن مردنيش ناكام و نوميد مراجعت كردند .\r\nسليطين نيز پيش از آنكه به طليطله برسد ، درگذشت .\r\nمحاصرهء شهر المريه سه ماه طول كشيد . تا وضع خواربار سخت شد و آذوقهء فرنگيان رو به كاهش نهاد .\r\nبدين جهة از مسلمانان امان خواستند تا قلعه را تسليم كنند .\r\nابو سعيد نيز پذيرفت و بديشان امان داد و قلعه را تحويل گرفت .\r\nفرنگيانى كه المريه را تصرف كرده بودند از راه دريا به شهرهاى خود رفتند .\r\nمدت تسلط آنها بر المريه ده سال بود .\r\n\r\nجنگ فرمانرواى طبرستان با اسماعيليان\r\nدر اين سال ، شاه مازندران ، رستم بن على بن شهريار ، قشون خود\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nرا جمع كرد و به راه افتاد در حالى كه هيچكس نمىدانست او به كجا مىخواهد برود .\r\nاو از دره‌ها و گردنه‌ها عبور كرد و با كوشش و جديت راه خود را پيمود تا به الموت رسيد كه در دست اسماعيليان بود .\r\nاو با حملهء ناگهانى خود اسماعيليان را غافلگير كرد و در قريه‌ها و حومهء الموت دست به غارت گذاشت و كشتار بسيار كرد . اموال اسماعيليان را به غنيمت برد و زنانشان را اسير كرد و فرزندانشان را گرفت و آنان را در بازار فروخت .\r\nو خود سالم بازگشت در حالى كه ازين قشون كشى سود سرشار برده بود .\r\nاسماعيليان سرشكسته شدند و اهانتى بر آنان وارد آمد كه نظيرش را قبلا نديده بودند .\r\nشهرهاى ايشان نيز بقدرى خرابى ديد كه تعميرش در طول سالهاى بسيار ميسر نمىشد .\r\n\r\nحمله بر حاجيان خراسان\r\nدر اين سال ، در ماه ربيع الاول ، حاجيان خراسان عازم زيارت خانهء خدا شدند .\r\nوقتى از بسطام گذشتند ، گروهى از لشكريان خراسان كه تازه به طبرستان حمله برده بودند ، ايشان را غافلگير كردند و اموالشان را گرفتند و عده‌اى از ايشان را نيز به قتل رسانيدند .\r\nبقيه كه سالم ماندند ، از آن محل حركت كردند .\r\nهمين كه به راه افتادند ناگهان با اسماعيليان برخوردند . و با آنان دست به گريبان شدند و جنگ سختى كردند .\r\nحاجيان با وجودى كه پايدارى بسيار نشان دادند ، وقتى اميرشان كشته شد ، شكست خوردند و به دست دشمنان افتادند .\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nناچار از مقاومت دست برداشتند و تسليم شدند و امان خواستند و اسلحهء خود را به زمين انداختند .\r\nاسماعيليان آنان را گرفتند و كشتند و از آنان جز عدهء اندكى كه به اطراف پراكنده شده بودند كسى زنده باقى نماند .\r\nميان حاجيان از پيشوايان علما و زهاد و صالحان جمع بسيارى به قتل رسيدند .\r\nشهرهاى اسلامى عموما و خراسان خصوصا ازين مصيبت بزرگ داغدار شدند و شهرى نبود كه در آن چنين ماتمى وجود نداشت .\r\nفرداى آن روز شيخى در ميان كشته‌شدگان و زخميان فرياد مىزد : « اى مسلمانان ، اى حاجيان ، ملاحده رفتند . و من مردى مسلمان هستم و آمده‌ام تا به هر كس كه تشنه است آب بدهم . »\r\nآن وقت به هر كس كه نيمه جانى داشت و به شنيدن اين سخن به حرف مىآمد ، حمله مىبرد و او را مىكشت .\r\nبدين ترتيب جميع آنها كشته شدند ، جز كسانى كه سالم مانده و گريخته بودند . عدهء اين قبيل اشخاص نيز خيلى كم بود .\r\n\r\nجنگ ميان مؤيد و امير ايثاق\r\nپيش از اين گفتيم كه امير مؤيد اىابه ، مملوك سلطان سنجر ، چگونه پيشرفت كرد و بر سرداران و سپاهيان خراسان سرورى يافت .\r\nبرخى از اميران ، به ترقى مقام او رشك بردند .\r\nيكى از اين اميران ، امير ايثاق بود كه از امراء سلطان سنجر به شمار مىرفت .\r\nاو از سلطان سنجر روى گرداند و سركشى آغاز كرد . گاهى با خوارزمشاه در مىافتاد و گاهى به شاه مازندران حمله مىبرد .\r\nگاهى هم به موافقت با مؤيد اىابه تظاهر مىكرد ولى باطنا مخالف او بود .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nدر اين سال از مازندران رفت در حالى كه ده هزار سوار در اختيار داشت .\r\nهمهء كسانى كه قصد غارت شهرها را داشتند ، همچنين تمام كسانى كه از مؤيد اىابه برگشته بودند ، در اطراف امير ايثاق اجتماع كرده بودند .\r\nامير ايثاق با گروه انبوهى كه همراه داشت آهنگ خراسان كرد و در نواحى نسا و ابيورد اقامت گزيد .\r\nاو مخالفت خود را با امير مؤيد آشكار نساخت بلكه به او نامه نوشت و خود را همكار و يار و ياور او قلمداد كرد ولى در باطن بر ضد او بود .\r\nاما سرانجام امير مؤيد از نامه‌نگارى به جنگ و ستيز پرداخت و بىخبر به سر وقت او رفت و غافلگيرش كرد و بر وى حمله برد .\r\nلشكريان امير ايثاق از اطرافش پراكنده شدند . و امير ايثاق نيز در آخرين لحظه توانست خود را نجات دهد و بگريزد .\r\nامير مؤيد اىابه و لشكريانش آنچه را كه به امير ايثاق تعلق داشت به غنيمت بردند .\r\nايثاق شكست خورده به مازندران فرار كرد .\r\nفرمانرواى مازندران ملك رستم نام داشت و برادرش موسوم به على بود .\r\nميان رستم و على بر سر فرمانروائى منازعه و كشمكش وجود داشت . تا اينكه رستم نيرومند شد و بر برادر خود تفوق يافت .\r\nوقتى امير ايثاق به مازندران رسيد ، على را كشت و سر او را پيش برادرش رستم برد .\r\nمشاهدهء اين حال به رستم گران آمد و در هم رفت و از خشم بر افروخته شد و گفت : « گوشت خود را مىخورم و از آن به ديگرى نمىخورانم » ( يعنى : من با خويشاوند خود نزاع مىكنم ولى ميل ندارم كه ديگرى از اين منازعه سوء استفاده كند . )\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nامير ايثاق همچنان در شهرهاى خراسان مىگشت و غارت و چپاول مىكرد . مخصوصا بر اسفراين بيش از همه حمله برد تا اين شهر به كلى ويران شد .\r\nبالاخره سلطان محمود بن محمد و امير مؤيد اىابه به او نامه نوشتند و او را به همكارى و همراهى با خود دعوت كردند .\r\nولى او نپذيرفت و نزد ايشان نرفت .\r\nآن دو نيز با لشكريان خود به سروقت او شتافتند .\r\nوقتى به او نزديك شدند قسمت اعظم قشون وى ازو جدا شد و به ايشان پيوست .\r\nامير ايثاق كه وضع را چنين ديد ناچار از چنگ ايشان گريخت و به سوى طبرستان رفت .\r\nاين واقعه در ماه صفر سال 553 هجرى قمرى اتفاق افتاد .\r\nسلطان محمود و امير مؤيد آىابه با سپاهيان خود او را دنبال كردند .\r\nولى شاه مازندران كسى را نزد ايشان فرستاد و در خواست صلح كرد .\r\nآنان اين درخواست را پذيرفتند و به صلح و آشتى پرداختند .\r\nشاه مازندران اموالى گزاف و هديه‌هائى گرانبها براى ايشان فرستاد .\r\nامير ايثاق نيز پسر خود را به عنوان گروگان به خدمت آنان اعزام داشت تا ازو دست بر داشتند و بازگشتند .\r\n\r\nجنگ ميان مؤيد اىابه و سنقر عزيزى\r\nسنقر عزيزى از اميران سلطان سنجر به شمار مىرفت و از\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nكسانى هم بود كه با مؤيد اىابه مخالفت مىكردند .\r\nوقتى امير مؤيد سرگرم جنگ و زد و خورد با امير ايثاق شد ، سنقر از قشون سلطان محمود بن محمد جدا گرديد و به هرات رفت كه جماعتى از اتراك در آن جا بودند .\r\nاو در هرات تحصن گزيد . ولى به او توصيه كردند با ملك حسين پادشاه غوريان همدست شود .\r\nاما او نشنيد و خود رايى و خودكامگى بخرج داد چون اختلافى را كه اميران با سلطان محمود بن محمد داشتند مىديد . لذا به طمع افتاد و به تقويت خويش پرداخت .\r\nامير مؤيد اىابه به قصد سركوبى او رهسپار هرات گرديد .\r\nوقتى به هرات رسيد كسانى كه در آن جا بودند با او زد و خوردى كردند . بعد تركان هرات به مؤيد متمايل شدند و به اطاعت وى در آمدند .\r\nاز آن زمان به بعد خبر سنقر عزيزى قطع شد و كسى ندانست كه چه بر سرش آمده است .\r\nبعضى گفتند : از اسب افتاده و مرده است .\r\nبعضى ديگر گفتند : تركان او را غافلگير كرده و به قتل رسانده‌اند .\r\nسلطان محمود با سرداران و سپاهيان خود به ولايت هرات رفت .\r\nگروهى از لشكريان سنقر نيز به امير ايثاق پيوستند و شهر طوس و قريه‌هاى اطراف آن را غارت كردند .\r\nمزارع دستخوش نابودى شدند و كشت و زرع از ميان رفت .\r\nويرانى بر شهرها حكمفرما گرديد . و فتنه و فساد در اطراف خراسان تعميم يافت .\r\nمردم خراسان را چشم زدند چون آنها در روزگار سلطنت سلطان سنجر امن‌ترين و بهترين زندگى را داشتند .\r\nاين خوى جهان است كه نيكىها و نعمت‌هاى خود را از تيرگىها و بدىها و گزندها پاك نمىسازد و كم اتفاق مىافتد كه شر خود را\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nاز خير جدا كند .\r\nاز خدا مىخواهيم كه به حق محمد ( ص ) و فرزندانش سراى آخرت را براى ما نيكو گرداند .\r\n\r\nدست يافتن نور الدين بر بعلبك\r\nدر اين سال نور الدين محمود ، شهر بعلبك و قلعهء آن را به تصرف خويش در آورد .\r\nبعلبك در دست كسى بود كه ضحاك بقاعى خوانده مىشد و منسوب به « بقاع » بعلبك بود .\r\nفرمانرواى دمشق او را والى بعلبك ساخته بود .\r\nوقتى نور الدين دمشق را تسخير كرد ضحاك از فرمان او سر باز زد .\r\nنور الدين به علت نزديكى بعلبك با قلمرو فرنگيان نمىتوانست آن جا را محاصره كند .\r\nبدين جهة با ضحاك به ملاطفت و مدارا رفتار مىكرد تا اين سال كه فرصت به دست آورد و بعلبك را گرفت و بر آن مسلط شد .\r\n\r\nپاره‌اى ديگر از رويدادهاى سال\r\nدر اين سال ، خليفه عباسى ، المقتفى لامر اللّه در كعبه را كند و بجاى آن در ديگرى كار گذاشت كه با ورقه‌هاى نقرهء مطلا پوشيده شده بود .\r\nآنگاه از در قديمى كعبه كه كنده بود براى خود تابوتى ساخت كه پس از مرگ ، جسدش را در آن بگذارند .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nدر اين سال محمد بن عبد اللطيف بن محمد بن ثابت ابو بكر خجندى دار زندگانى را بدرود گفت .\r\nوفات او در اصفهان اتفاق افتاد .\r\nاو رئيس شافعيان اصفهان محسوب مىشد و در آنجا از ابو على حداد حديث شنيده بود .\r\nحشمت و جاه بسيار داشت و نزد سلاطين داراى مقامى و الا بود .\r\nبه خاطر مرگ وى در اصفهان فتنهء عظيمى بر پا شد كه در آن گروه بسيارى به قتل رسيدند .\r\nدر اين سال ، خشكسالى و قحط شديدى در خراسان روى داد .\r\nمردم از گوشت چارپايان استفاده مىكردند ، حتى گوشت آدم را نيز مىخوردند .\r\nدر نيشابور طباخى يك نفر علوى را گرفت و ذبح كرد و پخت و در خوراك فروشى خود گوشت او را فروخت .\r\nبعد مشتش باز شد . مردم به كارى كه كرده بود پى بردند و او را كشتند .\r\nپس از مدتى دورهء خشكسالى به پايان رسيد و احوال مردم بهبود يافت .\r\nدر اين سال قاضى ابو العباس احمد بن بختيار بن على مانداى واسطى واعظ درگذشت .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nاو مردى فقيه و عالم بود .\r\nدر اين سال قاضى برهان الدين ابو القاسم منصور بن ابو سعد محمد بن ابو نصر احمد ساعدى در گذشت .\r\nاو قاضى نيشابور بود .\r\nوفات وى در ماه ربيع الاخر اتفاق افتاد .\r\nقاضى برهان الدين از پيشوايان فقهاى حنفى شمرده مىشد .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n\r\n553 وقايع سال پانصد و پنجاه و سوم هجرى قمرى\r\n\r\nجنگ ميان سنقر و ارغش\r\nدر اين سال ، ميان سنقر همدانى و ارغش مسترشدى جنگ سختى بر پا شد .\r\nسبب اين واقعه آن بود كه سنقر همدانى از طرف « طريق خراسان » سواد بغداد را غارت كرده و تعداد كسان وى نيز افزايش يافته بود .\r\nبنابر اين خليفه عباسى ، المقتفى لامر اللّه ، در ماه جمادى الاولى شخصا به مقابله و مبارزه با وى شتافت .\r\nوقتى به شهر لحف رسيد امير خطلبرس به دو گفت : « من بجاى تو انجام اين امر را بر عهده مىگيرم . »\r\nو چون ميان امير خطلبرس و امير سنقر دوستى بود ، امير خطلبرس سوار شد و به سوى او روانه گرديد .\r\nاين دو تن وقتى به يك ديگر رسيدند ، به علت خروج امير سنقر از اطاعت خليفه ، حرفهاى درشتى ميانشان رد و بدل گرديد .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nسرانجام امير سنقر حاضر شد كه دوباره به فرمان خليفه عباسى در آيد .\r\nامير خطلبرس نيز برگشت و ميانه او و خليفه را آشتى داد و اصلاح كرد و شهر لحف را به او و امير ارغش مسترشدى واگذار نمود .\r\nاين دو تن ، يعنى امير سنقر و امير ارغش مسترشدى رهسپار شهر لحف گرديدند .\r\nدر راه ميان آنها منازعه‌اى روى داد .\r\nامير سنقر در صدد بر آمد كه امير ارغش را دستگير كند ولى ديد كه او جانب احتياط را فرو نمىگذارد و به آسانى در دام نمىافتد .\r\nبدين جهة ، ناچار با هم به جنگ و زد و خورد پرداختند .\r\nپيكار سختى ميان آنان در گرفت .\r\nدر اين جنگ ياران ارغش به او خيانت كردند و از او روى گرداندند .\r\nدر نتيجهء اين امر ، امير ارغش شكست خورد و گريخت و به بغداد مراجعت كرد .\r\nامير سنقر به تنهائى در شهر لحف استقرار يافت و در آنجا به نام ملك محمد خطبه خواند .\r\nخليفهء عباسى از بغداد قشونى به سركردگى امير خطلبرس براى جنگ با او فرستاد .\r\nميان امير خطلبرس و امير سنقر پيكار سختى شد كه سرانجام امير سنقر شكست خورد و مردان او به قتل رسيدند و اموالى كه در اردوگاه داشت به غارت رفت .\r\nامير سنقر پس از شكستى كه خورد به قلعهء ماهكى رفت و هر چه در آنجا بود ، برداشت و يكى از غلامان خود را در آن قلعه به جانشينى خود گماشت .\r\nآنگاه رهسپار همدان گرديد .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nولى ملك محمد شاه به او التفاتى نكرد . لذا به قلعهء ماهكى بازگشت و در آن جا اقامت گزيد .\r\n\r\nجنگ ميان امير شمله و امير قايماز سلطانى\r\nدر اين سال ، همچنين ، ميان امير شمله ، فرمانرواى خوزستان كه ابن مكليه نيز با وى بود ، و امير قايماز سلطانى ، در ناحيهء بادرايا نبردى سخت در گرفت .\r\nدو امير مذكور ، يعنى امير شمله و ابن مكليه لشكريان خود را گرد آوردند و به سروقت امير قايماز رفتند .\r\nامير قايماز هنگامى خبر هجوم ايشان را شنيد كه سرگرم ميگسارى بود و به اين موضوع توجهى نكرد .\r\nبعد ، با نزديك به سيصد سوار بر ايشان تاخت و چون به خود مغرور بود به آنان حمله برد و با آن قشون انبوه در آميخت .\r\nلذا او را از هر طرف در ميان گرفتند و محاصره كردند .\r\nاو به سختى جنگيد . ولى يارانش شكست خوردند و گريختند و خود او نيز اسير شد .\r\nآنگاه مردى تركمانى او را تحويل گرفت تا از او انتقام بگيرد زيرا يكى از پسرهايش را كشته بود .\r\nبدين ترتيب ، تركمانى به انتقام خون پسر خود ، خون امير قايماز را ريخت و سرش را پيش محمد شاه فرستاد .\r\nخليفه عباسى نيز قشونى براى جنگ با امير شمله و همراهانش گسيل داشت .\r\nولى آنان از دسترس قشون خليفه دور شدند و در خوزستان به ملكشاه پيوستند .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nگروه بسيارى از آنان نيز در ميان راه بر اثر سرما به هلاك رسيدند .\r\n\r\nتجديد فتنهء غز در خراسان\r\nتركان غز تازه در بلخ اقامت كرده و توطن گزيده و از چپاول و كشتار در شهرهاى خراسان نيز دست كشيده بودند .\r\nغزان در فرمانبردارى از سلطان خاقان محمود بن ارسلان اتفاق كلمه داشتند .\r\nامور دولت خاقان محمود را نيز امير مؤيد اىابه اداره مىكرد و محمود كارها را با نظر او انجام مىداد .\r\nاما در اين سال ، در ماه شعبان ، تركان غز از بلخ رهسپار مرو شدند .\r\nسلطان محمود با لشكريان خود در سرخس به سر مىبرد .\r\nامير مؤيد با طايفه‌اى از لشكريان خود به مقابله با غزان شتافت و بر دسته‌اى از ايشان حمله برد و پيروزى يافت .\r\nآنگاه دنبالشان كرد تا آنكه در اوائل ماه رمضان داخل مرو شدند .\r\nامير مؤيد اموال غزان را به غنيمت گرفت و بسيارى از آنان را كشت و به سرخس بازگشت .\r\nپس از بازگشت به سرخس ، امير مؤيد و سلطان محمود با يك ديگر اتفاق كردند كه بر غزان هجوم برند و با آنان بجنگند .\r\nبدين منظور به جمع آورى قشون پرداختند و لشكريانى گرد آوردند و به سروقت غزان رفتند .\r\nدر ششم شوال اين سال دو لشكر با هم روبرو شدند .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nزد و خوردى كه ميان آنان در گرفت به طول انجاميد .\r\nاز روز دوشنبهء نهم شوال تا نيمه شب چهارشنبه يازدهم همين ماه به جنگ ادامه دادند .\r\nچند بار پى در پى به يك ديگر حمله بردند و از جنگ نياسودند و باز ننشستند مگر براى كارهائى كه از انجامش ناگزير بودند .\r\nغزان سه بار شكست خوردند و گريزان شدند ولى بار ديگر به جنگ بازگشتند .\r\nاما بامداد روز چهارشنبه جنگ به شكست لشكريان خراسان و پراكندگى آنان در شهرها منجر گرديد .\r\nغزان پيروز شدند و بر آنان دست يافتند و ميانشان كشتار بسيار كردند .\r\nولى تعداد زخميان و اسيران لشكر خراسان بيش از تعداد كشته‌شدگان بود .\r\nامير مؤيد و كسانى كه جان به سلامت برده بودند با او به طوس مراجعت كردند .\r\nغزان بر مرو مسلط شدند و نيكرفتارى پيشه ساختند و دانشمندان و پيشوايان روحانى مانند ابو سعيد سمعانى و شيخ الاسلام على بلخى و ديگران را مورد نوازش و اكرام و احترام قرار دادند .\r\nولى به سرخس حمله بردند و آن جا را غارت كردند و قريه‌ها را ويران ساختند .\r\nعده‌اى از اهالى سرخس ناچار از شهر خود كوچ كردند ولى عده‌اى ديگر كشته شدند .\r\nتعداد كسانى كه به قتل رسيدند نزديك به ده هزار بود .\r\nغزان ، همچنين ، طوس را غارت كردند و جز عده‌اى اندك بقيه را كشتند و به مرو برگشتند .\r\nاما سلطان محمود بن محمد خان و لشكريانى كه با وى بودند از دست غزان نتوانستند در خراسان بمانند .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nبدين جهة رهسپار گرگان شدند و در آنجا منتظر ماندند كه ببينند عاقبت كار غزان بكجا خواهد انجاميد .\r\nدر سال 554 هجرى غزان رسولى را به خدمت سلطان محمود فرستادند و درخواست كردند كه پيش ايشان برود تا زمام امور خود را به دست او دهند و او را فرمانرواى خود سازند .\r\nولى سلطان محمود از جان خود بيمناك شد و بر آنان اعتماد نكرد و نرفت .\r\nغزان كه چنين ديدند از او خواستند كه پسرش ، جلال الدين محمد ، را بفرستد تا به فرمان او در آيند و در كارهاى خود ، چه جزئى و چه كلى ، از اوامر و نواهى او متابعت كنند .\r\nدر اين خصوص پيك‌ها و پيام‌هائى رد و بدل گرديد .\r\nسلطان محمود در مورد فرستادن پسر خود مراتب احتياط و دور انديشى را رعايت كرد و پيمانى بست و گروگان‌هائى گرفت و شرايطى قرار داد .\r\nآنگاه پسر خود را از گرگان به خراسان فرستاد .\r\nاميران غز وقتى خبر حركت او را شنيدند از مرو به راه افتادند و به استقبال او رفتند و در نيشابور به ديدار وى نائل شدند .\r\nجلال الدين محمد وارد نيشابور شد .\r\nلشكريان غز در تاريخ بيست و سوم ربيع الاخر سال 554 به نيشابور رسيدند و در نزد او گرد آمدند .\r\nبعد سلطان محمود از گرگان با سپاهيانى كه از اميران سنجرى به همراه داشت ، روانه خراسان شد .\r\nامير مؤيد اىابه ازو برگشت و با او همراهى نكرد .\r\nسلطان محمود وقتى به حدود نسا و ابيورد رسيد ، شهر نسا را به اميرى كه عمر بن حمزهء نسوى ناميده مىشد ، واگذار كرد .\r\nعمر بن حمزه در منصب جديد به نحوى پسنديده مشغول كار شد و دست مفسدان را از نسا كوتاه ساخت .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nسلطان محمود در حول و حوش شهر نسا تا پايان جمادى الاخر اين سال ماند .\r\nدر اين سال ، غزان كه در نيشابور بودند به مردم طوس پيام فرستادند و آنان را به اطاعت و موافقت با خود دعوت كردند .\r\nولى اهل « رايگان » طوس زير اين بار نرفتند چون به استحكام ديوار شهر و دليرى و نيرو و بسيارى و فراوانى ذخائر خود مغرور بودند .\r\nبر اثر اين امتناع ، طايفه‌اى از غزان آهنگ ايشان كردند و به محاصرهء ايشان پرداختند .\r\nپس از تصرف شهر دست به قتل و غارت گذاشتند و درين باره زياده‌روى كردند .\r\nآنگاه به نيشابور بازگشتند .\r\nسپس همراه جلال الدين محمد بن سلطان محمود خان به سوى بيهق روانه شدند .\r\nدر هفدهم جمادى الاخر 554 هجرى شهر سبزوار را در حلقهء محاصره گرفتند .\r\nاما مردم سبزوار از پيشروى غزان جلوگيرى كردند .\r\nيكى از بزرگان شهر ، نقيب عماد الدين على بن محمد بن يحيى علوى حسينى ، كه رياست علويان را داشت براى دفع غزان قيام كرد .\r\nمردم در اطرافش گرد آمدند و از اوامر و نواهى او پيروى كردند و به فرمانش ميان بستند و از ورود غزان امتناع نمودند و شهر را حفظ كردند و در پيكار با تركان غز پايدارى نشان دادند .\r\nغزان وقتى پايدارى و مقاومت و توانائى و نيروى ايشان را ديدند ، درخواست صلح كردند .\r\nمردم سبزوار نيز پيشنهاد صلح را پذيرفتند و صلح نمودند .\r\nاز اهالى سبزوار درين جنگ جز يك نفر ، هيچ كس ديگر كشته نشد .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nملك جلال الدين و غزان در تاريخ بيست و هفتم جمادى الاخر سال 554 از سبزوار رفتند و رهسپار شهرهاى نسا و ابيورد شدند .\r\n\r\nاسارت مؤيد اىابه و رهائى او\r\nپيش از اين گفتيم كه امير مؤيد اىابه از سلطان ركن الدين محمود بن محمد سرپيچى كرد و در گرگان ماند .\r\nدر اين وقت از گرگان روانه خراسان شد و در يكى از قريه‌هاى خبوشان موسوم به زانك فرود آمد و در آن جا تحصن اختيار كرد .\r\nغزان وقتى از ورود او به زانك آگاه شدند ، به سراغش رفتند و محاصره‌اش كردند .\r\nامير مؤيد وقتى كار را چنين ديد از زانك خارج شد و فرار كرد .\r\nيكى از غزان او را ديد و دستگيرش كرد .\r\nامير مؤيد براى رهائى خود به او مبلغ گزافى وعده داد .\r\nپرسيد : اين پول در كجاست ؟\r\nجواب داد : در يكى ازين كوه‌ها پنهان كرده‌ام .\r\nبنابر اين او و آن غز براى برداشتن پول ، سوار بر يك اسب ، روانه شدند تا به ديوار قريه‌اى رسيدند كه در آن باغ‌ها و چشمه‌هائى بود .\r\nامير مؤيد بدان سوار گفت : پول در اين جاست .\r\nسوار بلند شد و از ديوار بالا رفت .\r\nمؤيد نيز فرصت را غنيمت شمرد و از پشت او پائين پريد و فرار كرد .\r\nوقتى ديد غزان همه جا را پر كرده‌اند ، به داخل قريه‌اى رفت .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nدر آن قريه ، آسيابانى او را شناخت و بخشدار قريه را از وجود او آگاه ساخت . و چون امير مؤيد به يك اسب احتياج داشت ، اسبى تهيه كرد و در اختيارش گذاشت و او را كمك كرد تا خود را به نيشابور برساند .\r\nمؤيد اىابه ، بدين ترتيب به نيشابور رسيد و لشكريانى در اطرافش گرد آمدند و كارش قوت گرفت و به حال اول خود بازگشت .\r\nآنگاه آسيابان را به پاداش خدمتى كه نسبت به وى انجام داده بود ، مورد نوازش قرار داد و بيش از اندازه دربارهء او نيكى كرد .\r\n\r\nاجتماع سلطان محمود با غزان و بازگشت ايشان به نيشابور\r\nوقتى غزان همراه ملك محمد بن محمود خان ، چنان كه پيش ازين ذكر كرديم ، به شهرهاى نسا و ابيورد بازگشتند ، سلطان محمود خان پدر ملك محمد ، كه با لشكريان خراسان در آنجا به سر مىبرد ، از شهر بيرون آمد .\r\nغزان در اطرافش اجتماع كردند و در فرمانبردارى از او همرأى و همزبان شدند .\r\nسلطان محمود مىخواست شهرها را آباد سازد و از گزند حفظ كند ولى توانائى اين كار را نيافت .\r\nاو و غزانى كه به وى پيوسته بودند در ماه شعبان ، راهى نيشابور شدند .\r\nامير مؤيد اىابه كه در نيشابور اقامت داشت وقتى خبر نزديك شدن ايشان را شنيد ، در شانزدهم ماه شعبان از آن جا به سوى خواف\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nروانه شد .\r\nدر بيست و يكم آن ماه به خواف رسيد و در حوالى آن شهر فرود آمد .\r\nمردم خواف از رسيدن او و لشكريان دچار ترس و وحشت بسيار شدند .\r\nولى آنها به اهالى صدمه‌اى نرساندند و در بيست و ششم شوال از آن جا رهسپار سرخس و مرو گرديدند .\r\nدر نيشابور ، فقيه مؤيد بن حسين موفقى رئيس شافعيان سكونت داشت .\r\nاو از خاندان قديم بود و از اعقاب امام ابو سهل صعلوكى به شمار مىرفت .\r\nبا خانوادهء ابو المعالى جوينى نسبت دامادى داشت .\r\nمؤيد بن حسين ، سركرده و پيشواى شهر محسوب مىشد و مرجع تقليد بود و پيروان بىشمار داشت .\r\nتصادفا يكى از ياران او ، مردى شافعى موسوم به ابو الفتوح فستقانى را سهوا به قتل رساند .\r\nاين ابو الفتوح مقتول با رئيس علويان نيشابور ، ذخر الدين ابو القاسم زيد بن حسن حسينى ، بستگى داشت .\r\nذخر الدين كه آن زمان در نيشابور رياست و حكومت مىكرد ، ازين واقعه به خشم آمد و كسى را پيش فقيه مؤيد بن حسين فرستاد و قاتل را خواست تا او را قصاص كند . و تهديد كرد كه اگر قاتل را نفرستد دست به شدت عمل خواهد زد .\r\nولى مؤيد از تسليم قاتل خوددارى كرد و جواب داد : تو حق دخالت در كار ياران مرا ندارى و فقط به طايفهء علويان مىتوانى فرمان بدهى .\r\nنقيب علويان نيشابور ، يعنى ذخر الدين ، نيز براى مبارزه با شافعيان به گرد آورى كسان و پيروان خود پرداخت .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nجمعى بر او گرد آمدند و كسان مؤيد نيز با ايشان مشغول زد و خورد شدند .\r\nدرين پيكار جمعى از آنان به قتل رسيدند .\r\nبعد ، نقيب ذخر الدين و يارانش بازار عطاران و شاهراه معاذ و شاهراه باغ ظاهر را آتش زدند .\r\nخانهء امام الحرمين ابو المعالى جوينى را هم سوزاندند . فقيه مؤيد شافعى به علت نسبت دامادى كه با امام الحرمين داشت درين خانه بود .\r\nاين واقعه براى عموم مردم مصيبتى بزرگ پيش آورد .\r\nبعد مؤيد فقيه براى انتقام گرفتن از دشمنان خود گروهى را از طوس و جوين و اسفرائين و ساير نقاط گرد آورد .\r\nاين عده يكى از پيروان نقيب ذخر الدين را كه شخصى بود معروف به ابن حاجى اشنانى به قتل رساندند .\r\nعلويان و كسانى كه با ايشان بودند از اين واقعه بر آشفتند و در هيجدهم شوال سال 554 كارشان با شافعيان به زد و خورد كشيد .\r\nجنگ به منتهى درجهء شدت خود رسيد و مدارس و بازارها و مساجد را آتش زدند .\r\nگروه بسيارى از شافعيان كشته شدند .\r\nفقيه مؤيد به قلعهء فرخك پناهنده گرديد و پس از رفتن او شافعيان از پيكار فرو ماندند .\r\nمحافل درس شافعيان در نيشابور بر هم خورد و شهر ويران شد و تعداد كشته‌شدگان فزونى يافت .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\n\r\nمحاصرهء شهر ترمذ بوسيلهء فرمانرواى ختلان [ 1 
  ] و بازگشت و درگذشت او\r\nدر اين سال ، در ماه رجب ، ملك ابو شجاع فرخشاه به شهر ترمذ رفت و آن جا را محاصره كرد .\r\nاو خود را از فرزندان بهرام گور مىپنداشت كه ذكر او در روزگار خسرو پرويز گذشت .\r\nعلت قشون كشى فرخشاه به شهر ترمذ آن بود كه از سلطان سنجر فرمانبردارى مىكرد .\r\nوقتى غزان بر سلطان سنجر خروج كردند ، سنجر ازو خواست\r\n\r\n\r\n\r\n\r\n","description":"","footnote":"\r\n[ ( 1 ) 
  ] - ختل يا ختلان ( به ضم خا و فتح تاء ) : ناحيه‌اى است بر مسير علياى آمو دريا ، ميان رودهاى پنج و وخشاب .\r\nدر قرن چهاردهم هجرى قمرى مركز ناحيه‌اى بود كه امير ختل در آن جا ميزيسته و هلبك (  Holbok  ) نام داشته است . و احتمالا در جنوب كلاب (  Kolab  ) يا كولاب حاليه ( در تاجيكستان شوروى ) واقع بوده است .\r\nو ظاهرا دو شهر منك (  Monk  ) يا مونك (  Munk  ) و هلاورد (  Halaverd  ) درين ناحيه از هلبك بزرگتر بوده‌اند .\r\nاسب‌هاى ختل شهرت تمام داشت .\r\nپيش از اسلام حكمرانان ختل عنوان ختلان شاه و شير ختلان داشتند ، كه در دورهء اسلامى منسوخ شد .\r\nدر نبردهاى سال 133 هجرى قمرى اعراب ، شاه ختل به فرغانه و از بقيهء ذيل در صفحهء بعد\r\n","page_name":" 35 ","page_number":35},
  {"content":"\r\n\r\nكه به خدمتش حضور يابد و همراه او با تركان غز بجنگد .\r\nفرخشاه نيز به گرد آورى قشون خود پرداخت و چنين وانمود كرد كه قريبا با لشكريانى كه در اختيار دارد به دو خواهد پيوست .\r\nولى منتظر ماند كه ببيند سرانجام كار سنجر چه مىشود .\r\nچنانچه سلطان سنجر بر غزان پيروزى مىيافت ، او به خدمتش ميرفت و مىگفت : « شما در جنگ بر من پيشى گرفتيد . »\r\nو اگر بر عكس ، تركان غز بر سنجر غلبه مىكردند ، پيش ايشان مىرفت و مىگفت : « من روى دوستى و ارادتى كه به شما داشتم در كمك رساندن به سنجر تأخير و تعلل كردم تا شما پيروز شويد . »\r\nوقتى سلطان سنجر ، چنان كه پيش ازين ذكر كرديم ، از غزان شكست يافت ، فرخشاه در مقر خود باقى ماند تا اين زمان كه روانه ترمذ گرديد تا آنجا را محاصره كند .\r\nفرمانرواى ترمذ ، فيروز شاه احمد بن ابو بكر بن قماج ، قشون خود را جمع آورد و با او روبرو شد كه از پيشرفتش جلوگيرى كند .\r\nدر جنگى كه ميان دو لشكر در گرفت فيروز شاه شكست خورد و به شدتى گريخت كه ديگر به هيچوجه روى باز پس نكرد .\r\nاو در راه به بيمارى قولنج گرفتار شد و در گذشت .\r\n\r\n\r\n\r\n\r\n","description":"","footnote":"\r\n[ ( ) 
  ] بقيهء ذيل از صفحهء قبل آن جا به چين گريخت .\r\nدر دورهء سامانيان بعضى از امراى ختل به شاهان سامانى هدايا مىدادند ولى خراجگزار نبودند .\r\nپس از سقوط دولت سامانى ختل به غزنويان تعلق گرفت و بسبب مجاورت با قلمرو ايلك‌خانيان در معرض تجاوزات مكرر آنها بود .\r\nدر قرون پنجم و ششم هجرى قمرى بعضى از امراى ختل گاهگاه كر و فرى مىكردند چنان كه در 553 هجرى قمرى صاحب ختل ، به نام فرخشاه ، كه نسبت خود را به بهرام گور مىرسانيد به ترمذ لشكر كشيد .\r\nبقيهء ذيل در صفحهء بعد\r\n","page_name":" 36 ","page_number":36},
  {"content":"\r\n\r\n\r\nبازگشت امير مؤيد اىابه به نيشابور و ويران ساختن بقاياى آن شهر\r\nدر اين سال مؤيد اىابه با لشكريان خود به نيشابور بازگشت .\r\nامام مؤيد موفقى نيز با او بود .\r\nامام مؤيد موفقى همان كسى بود كه شرح فتنهء ميان او و ذخر الدين نقيب علويان و خروج او از نيشابور قبلا داده شد .\r\nاو وقتى از نيشابور بيرون رفت به امير مؤيد اىابه پيوست و از هواخواهان او گرديد و با او در محاصرهء نيشابور حضور يافت .\r\nنقيب علويان كه چنين ديد در شارستان تحصن اختيار كرد .\r\n\r\n\r\n\r\n\r\n","description":"","footnote":"\r\n[ ( ) 
  ] بقيهء ذيل از صفحهء قبل ازين ببعد ، از فرمانروايان محلى ختل در تاريخ ذكرى نيست ، و احتمالا ختل جزء قلمرو غوريان گرديد .\r\nدر نيمهء دوم قرن هشتم هجرى قمرى ختل يكى از ممالك كوچك حاصل از تجزيه دولت جغتاى بود .\r\nدر 773 يا 774 هجرى قمرى . پادشاه ختل ، بنام كيخسرو ، به جرم همدستى با خوارزمشاه به امر امير تيمور به قتل رسيد .\r\nبعدها ختل از توابع حصار شد .\r\nدر سال 910 هجرى قمرى شيبك خان مؤسس سلسلهء ازبكان ، بيگ‌حصار را به قتل رسانيد .\r\nدر دورهء استيلاى ازبكان ناحيهء ختل به نام كلاب خوانده شد .\r\n( دايرة المعارف فارسى )\r\n","page_name":" 37 ","page_number":37},
  {"content":"\r\n\r\nبر اثر كشمكش اين دو تن ، يعنى مؤيد موفقى و ذخر الدين نقيب و طرفداران ايشان سختى و بدبختى مردم شدت يافت و جنگ ادامه پيدا كرد و خون‌ها ريخته شد و پردهء نواميس يك ديگر را دريدند و آنچه هم كه از نيشابور آباد مانده بود ، از خانه‌ها و غيره ، همه را ويران كردند .\r\nشافعيان و طرفدارانشان در انتقام گرفتن زياده‌روى كردند و مدرسهء صندليه را كه به ياران ابو حنيفه تعلق داشت خراب كردند .\r\nساير اماكن را نيز ويران ساختند و قهندز را در حلقهء محاصره گرفتند .\r\nاين فتنه اهالى نيشابور را مستأصل كرد .\r\nبعد در ماه شوال سال 554 هجرى امير مؤيد اىابه از نيشابور به بيهق رفت .\r\nجا داشت كه حوادث مربوط به غزان كه در سال 554 رخ داده ، ضمن وقايع 554 ذكر شود ولى ما آنها را جلو انداختيم و درين جا ذكر كرديم تا اين اخبار به دنبال هم آمده و سياق نگارش بهتر شده باشد .\r\n\r\nدست يافتن ملكشاه بر خوزستان\r\nدر اين سال ملكشاه بن سلطان محمود بر سرزمين خوزستان دست يافت و آن را از امير شملهء تركمانى گرفت .\r\nسبب اين واقعه آن بود كه ملك محمد بن سلطان محمود ، چنان كه ذكر كرديم ، وقتى از محاصرهء بغداد برگشت ، بيمار شد و در همدان در بستر بيمارى باقى ماند .\r\nدر مدت بيمارى او ، برادرش ملكشاه به قم و كاشان و نواحى وابسته بدانها رفت و همه جا را غارت كرد و اموال اهالى را مصادره نمود و ثروت بسيار گرد آورد .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nبرادرش ، محمد شاه ، به دو نامه نگاشت و امر كرد كه از اين كارها دست بردارد تا او را وليعهد خويش سازد .\r\nولى او پند برادر را نشنيد و اعتنائى نكرد و رهسپار شهر اصفهان گرديد .\r\nهمين كه به اصفهان رسيد رسولى را به خدمت ابن خجندى و ساير بزرگان شهر فرستاد و از ايشان خواست كه شهر را تسليم وى كنند .\r\nاما آنان از اين كار امتناع ورزيدند و گفتند : « ما قيد سوگند وفادارى را كه با برادر تو بسته‌ايم بر گردن داريم و به او خيانت نمىكنيم . »\r\nملكشاه كه چنين پاسخى شنيد در قريه‌هاى اصفهان تبهكارى آغاز كرد و اموال مردم را گرفت .\r\nمحمد شاه وقتى اين خبر را شنيد با سپاهيان خود كه امير كرد بازوى خادم سردارى ايشان را داشت به سركوبى برادر شتافت .\r\nملكشاه و قشونش كه تاب مقاومت نداشتند پراكنده شدند و به بغداد گريختند .\r\nولى محمد شاه چون بيمار بود آنان را تعقيب نكرد .\r\nملكشاه در نزديك قرمسين فرود آمد . در آن جا امير قويدان به دو ملحق گرديد .\r\nامير قويدان تازه از خليفهء عباسى - المقتفى لامر اللّه - جدا شده و با امير سنقر همدانى همدست گرديده بود .\r\nاين دو تن به ملكشاه پيوستند و او را به حمله بر بغداد و تصرف آن شهر تشويق كردند .\r\nملكشاه نيز از خوزستان به شهر واسط رفت و در جانب شرقى دجله فرود آمد .\r\nاو و سرداران و سپاهيانش از شدت گرسنگى و سرما بىنهايت سخت مىگذراندند .\r\nبدين جهة در قريه‌ها بيرحمانه دست به غارت و چپاول گذاردند .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nبر اثر اين ويرانگرىها يكى از مجارى آب در آن ناحيه تركيد و گشوده شد و بسيارى از آنان را غرق كرد .\r\nملكشاه و عده‌اى از همراهانش كه سالم مانده بودند به سوى خوزستان روانه گرديدند .\r\nولى امير شمله راه عبور را برايشان بست .\r\nملكشاه به امير شمله نامه‌اى نگاشت و درخواست كرد كه به او امكان دهد تا بگذرد و پيش برادرش ملك محمد شاه برود .\r\nامير شمله اين درخواست را نپذيرفت .\r\nملكشاه كه چنين ديد به اكراد لر كه در آن حدود بودند نامه نوشت و آنان را پيش خود فرا خواند .\r\nآنان نيز شادمان شدند و اين دعوت را با خوشوقتى پذيرفتند .\r\nچيزى نگذشت كه گروه بسيارى از آن كوه‌ها سرازير شدند و به نزد ملكشاه فرود آمدند و فرمان او را به گردن گرفتند .\r\nملكشاه با اين عده حركت كرد و در كرخايا فرود آمد . آنگاه امير شمله را به جنگ فرا خواند .\r\nامير شمله كه اكنون ديگر جز چرب‌زبانى چاره‌اى نداشت ، گفت : « من با تو خواهم بود و به نام تو خطبه خواهم خواند . »\r\nولى ملكشاه نپذيرفت .\r\nامير شمله ناچار به جنگ شد و لشكريان خود را گرد آورد و به سر وقت ملكشاه رفت .\r\nملكشاه در حالى كه امير سنقر همدانى و امير قويدان و ساير اميران همراهش بودند ، با امير شمله روبرو شد .\r\nدر جنگى كه ميان آنان روى داد ، امير شمله شكست خورد و بسيارى از كسان او كشته شدند .\r\nامير شمله به قلعهء خود كه موسوم به دندرزين بود گريخت .\r\nملكشاه بر شهرهاى خوزستان تسلط يافت و اموال بسيارى بدست آورد .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nولى نسبت به مردم عدل و داد خويش را آشكار ساخت .\r\nبعد متوجه سرزمين فارس گرديد .\r\n\r\nجنگ ميان تركمانان و اسماعيليان در خراسان\r\nدر نواحى قهستان طايفه‌اى از تركمانان به سر مىبردند .\r\nگروهى از اسماعيليان كه تعدادشان به هزار و هفتصد تن مىرسيد از دژهاى خود فرود آمدند و به تركمانان حمله بردند .\r\nمردان تركمن در آن جا ديده نمىشدند چون از خانه‌هاى خود دور بودند .\r\nاسماعيليان دورى آنان را غنيمت شمردند و اموالشان را غارت كردند و زنان و كودكانشان را گرفتند .\r\nخانه‌هاى ايشان را آتش زدند و به قدرى چپاول كردند كه از حمل آنها عاجز بودند .\r\nمردان تركمان وقتى به خانه‌هاى خود بازگشتند و ديدند كه اسماعيليان با خان و مان آنان چه كرده‌اند به تعقيب ايشان پرداختند .\r\nو هنگامى به آنان رسيدند كه سرگرم تقسيم غنايم بودند . .\r\nدرين حمله تكبير گويان بر اسماعيليان حمله بردند و شمشير بر روى ايشان كشيدند و هرطور كه دلشان مىخواست ميان آنان كشتار كردند .\r\nاسماعيليان كه چنين ديدند پا به فرار نهادند .\r\nولى تركمانان بدنبالشان رفتند تا آنكه همه را يا كشتند يا اسير ساختند . و جز نه نفر ، هيچكس ديگر از آن مخمصه رهائى نيافت .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\n\r\nپاره‌اى ديگر از رويدادهاى سال\r\nدر اين سال فتنه و فساد تركمانانى كه ياران امير برجم ايوائى بودند و در جبل مىزيستند افزايش يافت .\r\nقشونى از بغداد به سردارى امير منكبرس مسترشدى براى سركوبى آنان اعزام شد .\r\nوقتى اين عده به تركمانان نزديك شدند ، تركمانان نيز اجتماع كردند و خود را براى جنگ آماده ساختند .\r\nدو دسته - يعنى تركمانان و لشكريان امير منكبرس - با هم روبرو شدند و به زد و خورد پرداختند .\r\nتركمانان درين پيكار به سخت‌ترين وجهى شكست خوردند و گريختند .\r\nاز ايشان عده‌اى كشته شدند و عده‌اى اسير گرديدند .\r\nاسيران ، و همچنين سرهاى كشته‌شدگان ، را به بغداد حمل كردند .\r\nدر اين سال ، مردم به حج رفتند و وقتى به مدينة النبى ( ص ) رسيدند ، شنيدند كه اعراب بدوى گرد هم آمده و كمين كرده‌اند تا اموالشان را غارت كنند .\r\nحاجيان به شنيدن اين خبر راه معمولى را ترك كردند و راه خيبر را در پيش گرفتند .\r\nبه علت اين تغيير مسير سختى و مشقت بسيار ديدند ولى از دست اعراب رهائى يافتند .\r\nدر اين سال ، شيخ نصر بن منصور بن حسين عطار ابو القاسم حرانى ، در گذشت .\r\nاو به سال 484 هجرى قمرى در شهر حران به جهان آمده بود .\r\nبعد در بغداد اقامت گزيد .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nثروت او و همچنين صدقات او بسيار بود .\r\nاو قرائت قرآن مىكرد .\r\nشيخ نصر مذكور پدر ظهير الدين است كه در دولت خليفه عباسى المستضيء بامر اللّه منصب يافت و فرمانروائى كرد به نحوى كه ما اگر خدا بخواهد در جاى خود شرح خواهيم داد .\r\nدر اين سال ، ابو الوقت عبد الاول بن عيسى بن شعيب سجزى از دار دنيا رفت .\r\nدرگذشت او در بغداد اتفاق افتاد .\r\nاو اصلا سيستانى بود . بعد در شهر هرات نشو و نما يافت .\r\nسپس به سال 552 هجرى به عزم زيارت خانهء خدا وارد بغداد گرديد .\r\nمردم در اطرافش گرد آمدند و پيش او صحيح بخارى را استماع كردند .\r\nاو حديث مىگفت و به نحوى عالى اسناد مىكرد . به همين جهة سفر حج را به تأخير انداخت .\r\nدر اين سال عازم حج بود كه عمرش كفاف نداد و روى در نقاب خاك نهاد .\r\nدر اين سال يحيى بن سلامة بن حسن بن محمد ابو الفضل حصكفى اديب در ميافارقين در گذشت .\r\nاو در طنزه تولد يافته بود .\r\nشيعى مذهب بود و شعر خوب مىساخت و رسائل بسيار مشهورى دارد .\r\nاين يكى از اشعار اوست :\r\n و خليع بت اعذله * و يرى عذلى من العبث \r\n\r\n","description":"","footnote":"","page_name":" 43 ","page_number":43},
  {"content":"\r\n\r\n قلت : ان الخمر مخبثة * قال : حاشا من الخبث\r\nقلت : فالارفاث تتبعها * قال : طيب العيش فى الرفث\r\nقلت : منها القىء ، قال : اجل * شرفت عن مخرج الحدث\r\nو ساسلوها ، فقلت متى ؟ * قال : عند الكون فى الجدث \r\n( يعنى : آدم بى بند و بارى را سرزنش كردم . ولى سرزنش مرا بيهوده شمرد . گفتم : شراب مايهء پليدى است . گفت : از پليدى دور است .\r\nگفتم : مايهء فسق و فجور است . گفت : لذت زندگى هم در فسق و فجور است .\r\nگفت : باعث استفراغ مىشود . گفت : بله . وضعش بهتر شده چون از محل تازهء بهترى دفع مىگردد . ولى من باده خوارى را كنار مىگذارم .\r\nاين را كه شنيدم گفتم : چه وقت ؟ گفت : وقتى كه مرا در گور بگذارند ) .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\n\r\n554 وقايع سال پانصد و پنجاه و چهارم هجرى قمرى\r\n\r\nگرفتن عبد المؤمن شهر مهديه را از فرنگيان و دست يافتن او بر سراسر افريقيه\r\nما ضمن شرح وقايع سال 543 هجرى گفتيم كه فرنگيان شهر مهديه را از دست صاحبش ، حسن بن تميم بن معز بن باديس صنهاجى ، گرفتند .\r\nهمچنين ضمن شرح وقايع سال 501 هجرى آنچه را كه فرنگيان از قتل و غارت در شهر زويله - كه نزديك مهديه است - با مسلمانان كرده بودند ، بيان داشتيم .\r\nوقتى فرنگيان دست به كشتار مسلمانان و چپاول اموال ايشان گذاشتند ، گروهى از مسلمانان گريختند و به خدمت عبد المؤمن ، فرمانرواى كشور مغرب روانه شدند .\r\nعبد المؤمن در آن هنگام در مراكش اقامت داشت .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nاين عده از عبد المؤمن پناه مىخواستند و وقتى به خدمتش رسيدند و بر او وارد شدند مورد اكرام و احترام وى قرار گرفتند .\r\nمصيبت‌هائى را كه بر سر مسلمانان رفته بود براى عبد المؤمن شرح دادند و گفتند كه ميان ملوك كشورهاى اسلامى جز او كس ديگرى را نداشتند كه بر وى پناهنده شوند و جز او هم كس ديگرى را نمىشناسند كه بتواند اين مصيبت را از سر مسلمانان دور سازد .\r\nعبد المؤمن كه اين سخنان را شنيد ، خاموش ماند و اشك از چشمانش جارى گرديد .\r\nآنگاه سر را بلند كرد و گفت : شاد باشيد و اين خبر خوش را به همه برسانيد كه من شما را يارى خواهم كرد اگر چه مدتى طول بكشد .\r\nبعد امر كرد كه به آنان منزل بدهند . مبلغ دو هزار دينار نيز به ايشان بخشيد .\r\nسپس دستور داد كه خيك‌ها و قرابه‌ها و آبدانها بسازند و ساير وسائلى كه در سفر مورد احتياج قشون واقع مىشود تهيه كنند .\r\nهمچنين به همهء نايبان خود در كشور مغرب - كه تا نزديك تونس وسعت يافته بود نامه نوشت و امر كرد كه آنچه از غلات بدست مىآيد نگهدارى كنند و گندم‌ها را در خوشه‌هاى خود باقى گذارند و خرمن‌ها را در جاهاى خود ذخيره سازند . در راه‌ها نيز به حفر چاه‌هائى مبادرت ورزند .\r\nنايبان او تمام دستورهاى او را به كار بستند و طى مدت سه سال غلات را گرد آوردند و به خانه‌ها بردند و توده كردند و روى آنها گل ماليدند چنان كه به صورت تل‌هائى در آمدند .\r\nعبد المؤمن در ماه صفر اين سال - يعنى سال 554 - از مراكش حركت كرد .\r\nبيشتر سفرهاى او نيز در ماه صفر صورت مىگرفت .\r\nاو عازم افريقيه شد در حالى كه از قشون نزديك به يكصد هزار\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nتن از مردان جنگى و پيروان او و تودهء مردم در اطرافش گرد آمده بودند .\r\nشدت محافظه‌كارى او به حدى بود كه افراد قشون وى دستور داشتند از راه‌هاى بين كشتزارها طورى بگذرند كه حتى يك خوشهء گندم نيز آسيب نبيند .\r\nاين گروه انبوه هر جا كه فرود مىآمدند پشت سر يك امام و با يك تكبير نماز مىگزاردند و ميان آنان هيچكس ، از هيچ طبقه‌اى ، نغمهء مخالف سر نمىداد .\r\nحسن بن على بن يحيى بن تميم بن معز بن باديس صنهاجى هم كه فرمانرواى مهديه و افريقيه بود و ما پيش از اين علت گرايش وى را به عبد المؤمن بيان كرديم ، پيشاپيش عبد المؤمن گام بر ميداشت .\r\nبدين ترتيب عبد المؤمن حركت مىكرد و پيش مىرفت تا بيست و چهارم جمادى الاخر اين سال كه به شهر تونس رسيد .\r\nدر تونس احمد بن خراسان فرمانروائى مىكرد .\r\nناوگان عبد المؤمن پيش رفتند . اين ناوگان هفتاد كشتى بودند مشتمل بر سه نوع سفينهء جنگى كه شينى و طريده و شلندى خوانده مىشدند .\r\nعبد المؤمن وقتى در نزديك تونس فرود آمد براى اهالى شهر پيام فرستاد و از آنان خواست كه به اطاعت وى در آيند .\r\nولى مردم تونس از اين كار خوددارى كردند .\r\nبنابر اين عبد المؤمن از صبح روز بعد با آنان به جنگ پرداخت و سخت‌ترين پيكار را كرد .\r\nچيزى نمانده بود كه شهر به تصرف در آيد و ناوگان عبد المؤمن وارد بندر شوند كه ناگهان باد تندى وزيد و از ورود موحدان به داخل شهر جلوگيرى كرد .\r\nلذا عبد المؤمن و كسانش بازگشتند كه از بامداد فردا جنگ را از سر گيرند و شهر را تسخير كنند .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nهمين كه شب فرا رسيد هفده تن از بزرگان تونس به حضور عبد المؤمن در آمدند و ازو براى اهالى شهر خود امان خواستند .\r\nعبد المؤمن نيز بخاطر اينكه آنان به اطاعت و فرمانبردارى از وى مبادرت كرده بودند آنان را به جان و مال خود و افراد خانواده‌شان امان داد .\r\nاما در خصوص ساير اهالى شهر ، عبد المؤمن ايشان و خانواده‌هاى ايشان را نيز به جان امان داد . ولى قرار گذاشت كه اموال و املاكشان را تقسيم كند و نيمى از آنها را بر دارد .\r\nهمچنين مقرر فرمود كه فرمانرواى شهر و خانواده‌اش از آن جا بيرون بروند .\r\nاين قرارها داده شد . و او شهر را تحويل گرفت . آنگاه كسانى را به شهر فرستاد تا از ورود قشون وى در شهر جلوگيرى كنند .\r\nسپس امناء خود را به شهر گسيل داشت تا اموال مردم را روى همان قرارى كه گذاشته بود قسمت نمايند .\r\nعبد المؤمن سه روز در آن شهر اقامت كرد .\r\nدر اين مدت به يهوديان و مسيحيانى كه در تونس بسر مىبردند پيشنهاد كرد كه به دين اسلام در آيند .\r\nبنابر اين هر كس كه دين اسلام را پذيرفت سالم ماند و هر كس كه از پذيرش آن خوددارى كرد به قتل رسيد .\r\nمردم تونس نيز در برابر پرداخت كرايه‌اى كه از نصف خانه‌هاى آنان گرفته شد ، اجازه يافتند كه در شهر خود بمانند .\r\nعبد المؤمن پس از اين پيروزى حركت كرد و به سوى مهديه رفت در حالى كه ناوگان وى نيز محاذى او در دريا حركت مىكردند .\r\nاو در دوازدهم ماه رجب به مهديه رسيد .\r\nدر اين زمان فرزندان ملوك فرنگ و پهلوانان و شهسواران در مهديه تسلط داشتند . و تازه شهر زويله را تخليه كرده بودند كه\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nتا شهر مهديه يك تيررس فاصله داشت .\r\nعبد المؤمن وارد زويله شد و با لشكريان و تودهء مردم ، آن جا را پر كرد و مسكون ساخت به نحوى كه ظرف يك ساعت به صورت شهرى آباد در آمد .\r\nاز قشون او هر كس هم كه در زويله جائى نيافت ، در حول و حوش شهر اقامت گزيد .\r\nدر آن جا از اهالى صنهاجه و اعراب و مردم ساير شهرها نيز گروه بىشمارى به پيروان عبد المؤمن افزوده شدند .\r\nعبد المؤمن و كسان و پيروانش پيش رفتند و با اهالى مهديه به جنگ پرداختند .\r\nاين پيكار را روزهاى متوالى ادامه دادند ولى امكان گشايش شهر براى ايشان فراهم نشد زيرا شهرى مستحكم بود و ديوارى بسيار سخت و استوار داشت و محل نبرد نيز تنگ بود زيرا اكثر كرانه‌هاى شهر را دريا احاطه كرده بود و گوئى اين شهر حكم كف دست را داشت كه در دريا قرار گرفته و مچ آن به خشكى متصل شده باشد .\r\nدليران فرنگى هم مرتبا از شهر بيرون مىآمدند و خود را به اردوگاه عبد المؤمن مىرساندند و دستبردى مىزدند و تند بر مىگشتند .\r\nبدين جهة عبد المؤمن دستور داد در سمت غرب شهر ديوارى بسازند كه مانع خروج آنان گردد .\r\nيك بار با حسن بن على كه قبلا فرمانرواى مهديه بود سوار كشتى شد و شهر را از دريا دور زد و از استحكام و استوارى شهر بيمناك شد و دانست كه آن شهر را با جنگ ، چه از دريا و چه از خشكى نمىتوان فتح كرد و جز دفع الوقت و طولانى ساختن مدت زد و خورد چارهء ديگرى ندارد .\r\nبه حسن بن على گفت : « چطور شد كه تو از حصارى به اين محكمى فرود آمدى و آن را ترك كردى ؟ » جواب داد : « براى اينكه مردان مورد اعتماد من كم بودند و\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nخواربار و آذوقه هم نداشتم ، و تقدير الهى نيز چنين مىخواست . »\r\nعبد المؤمن گفت : « راست مىگوئى . »\r\nو از دريا برگشت و دستور داد كه غلات و ساير مواد غذائى را گرد آورى كنند و از جنگ دست بر دارند .\r\nهنوز جز مدت كوتاهى نگذشته بود كه در اردوگاه او در تودهء بزرگ از گندم و جو مانند دو كوه به وجود آمد .\r\nكسانى كه از راه دور به آن اردوگاه نزديك مىشدند ، مىپرسيدند :\r\n« اين كوه‌ها چه وقت در آن جا به وجود آمده‌اند ؟ » و وقتى در جوابشان گفته مىشد كه « آنها دو تودهء بزرگ از گندم و جو هستند » از انجام اين كار به حيرت مىافتادند .\r\nمحاصره شهر مدتى به طول انجاميد و درين مدت ، شهر سفاقس ، همچنين طرابلس و جبال نفوسه و قصور افريقيه و آنچه وابسته بدان بود همه به اطاعت عبد المؤمن در آمدند .\r\nعبد المؤمن شهر قابس را نيز به ضرب شمشير گرفت و پسر خود ، ابو محمد عبد اللّه را با قشونى روانه ساخت و او هم شهرهايى را گشود .\r\nمردم شهر قفصه نيز وقتى قدرت و توانائى عبد المؤمن را ديدند با هم متفق شد كه به اطاعت از او مبادرت ورزند و شهر را تسليم او كنند .\r\nبدين جهة ، فرمانرواى شهر قفصه ، يحيى بن تميم بن معز ، و عده‌اى از بزرگان شهر جمع شدند و براى ملاقات عبد المزمن به حركت در آمدند .\r\nوقتى حاجب عبد المؤمن ، او را از آمدن ايشان آگاه ساخت ، عبد المؤمن به او گفت : « تو اشتباه مىكنى و آنها اهل قفصه نيستند . »\r\nگفت : « من اشتباه نمىكنم . »\r\nعبد المؤمن گفت : « چگونه ممكن است چنين باشد در صورتى كه مهدى ( يعنى محمد بن تومرت ) مىگويد كسان ما درختان اين شهر را قطع مىكنند و ديوارهاى آن را فرو مىريزند ؟ معذلك ما آنان\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nرا مىپذيريم و از تقصيراتشان مىگذريم تا آنچه خداوند مشيت فرموده انجام شود . »\r\nو گروهى از ياران خود را به سوى ايشان فرستاد .\r\nشاعرى از اهالى قفصه ، عبد المؤمن را در قصيده‌اى مدح گفت كه مطلع آن اين بود :\r\n ما هز عطفيه بين البيض و الاسل * مثل الخليفة عبد المؤمن بن على \r\n( يعنى : هيچ كس مانند خليفه عبد المؤمن بن على در ميان شمشيرها و نيزه‌ها جلوه ننموده و هنر نمائى نكرده است . )\r\nعبد المؤمن هزار دينار به او صله داد .\r\nدر بيست و دوم ماه شعبان اين سال ناوگان فرمانرواى صقليه رسيد كه يكصد و پنجاه كشتى از نوع سينى بود و مقدارى هم كشتى نوع طريده داشت .\r\nاينها از جزيرهء يابسه مىآمدند كه جزء شهرهاى اندلس محسوب مىشد .\r\nاهالى جزيره را گرفته و اسير كرده بودند و با خود مىآوردند كه پادشاه فرنگيان ، براى آنها پيام فرستاده و دستور داده بود كه به مهديه بروند .\r\nآنها نيز در موعد مقرر رهسپار مهديه شده بودند .\r\nوقتى به مهديه نزديك شدند بادبانهاى خود را پائين آوردند كه داخل بندر شوند .\r\nولى ناوگان عبد المؤمن براى روبرو شدن با آنها از لنگرگاه خارج گرديدند .\r\nهمهء لشكريان او نيز سوار شدند و بر كرانهء دريا ايستادند .\r\nكثرت آن سپاه انبوه به نظر فرنگيان بسيار بزرگ و پر هيبت جلوه كرد به نحوى كه ترس و بيم در دل‌هاى ايشان راه يافت .\r\nدر همان حال عبد المؤمن روى خود بر خاك مىماليد و گريه\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nمىكرد و از خداوند براى مسلمانان فتح و پيروزى مىخواست .\r\nناوگان دو طرف در دريا به جنگ پرداختند .\r\nدر اين جنگ كشتىهاى فرنگيان شكست خوردند و مجددا بادبان‌هاى خود را بر افراشتند و گريختند .\r\nمسلمانان با كشتىهاى خود به تعقيب ايشان پرداختند و هفت كشتى از آنها به غنيمت گرفتند .\r\nاگر مسلمانان نيز بادبان كشتىهاى خود را بر افراشته بودند مىتوانستند كشتىهاى بيشترى از دشمن بگيرند .\r\nاين كارى حيرت آور و فتحى تازه بود .\r\nناوگان مسلمانان مظفر و پيروزمند بازگشتند و عبد المؤمن اموالى را كه به غنيمت گرفته شده بود ميان ايشان پخش كرد .\r\nاهالى مهديه از كمكى كه براى ايشان رسيده بود نتيجه‌اى نگرفتند و مأيوس شدند .\r\nولى در برابر محاصرهء شهر خود پايدارى نشان دادند و مدت شش ماه ، تا آخر ذى الحجهء اين سال ، مقاومت كردند .\r\nدر اين وقت ده تن از شهسواران فرنگى به خدمت عبد المؤمن رسيدند و براى جان و مال خود امان خواستند تا آنچه در مهديه دارند بر گيرند و به شهرهاى خود باز گردند .\r\nخواربار و ذخائر ايشان به پايان رسيده بود تا جائى كه از گوشت اسبان خود تغذيه مىكردند .\r\nعبد المؤمن اسلام را بر ايشان عرضه كرد و آنان را به قبول اسلام فرا خواند .\r\nولى آنان اين پيشنهاد را نپذيرفتند و بدين امر تن در ندادند .\r\nمعذلك چند روز مرتبا در رفت و آمد بودند و با چرب‌زبانى از عبد المؤمن دلجوئى مىكردند .\r\nسرانجام عبد المؤمن درخواست آنان را پذيرفت و به ايشان امان داد و كشتىهائى در اختيارشان گذاشت كه سوار شدند و از مهديه\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nرفتند .\r\nفصل زمستان و سردى هوا و تلاطم دريا بود . بدين جهة اكثر آنها غرق شدند و از آنها فقط عدهء قليلى به صقليه رسيدند .\r\nفرمانرواى صقليه گفته بود : « اگر عبد المؤمن ياران ما را در مهديه بكشد ما هم مسلمانانى را كه در جزيرهء صقليه هستند خواهيم كشت . و زنان و فرزندانشان را اسير خواهيم كرد و اموالشان را خواهيم گرفت .\r\nولى خداوند آن فرنگيان را به دست عبد المؤمن نكشت ، بلكه همه را در آب غرق كرد .\r\nمدت تسلط فرنگيان بر شهر مهديه دوازده سال بود .\r\nعبد المؤمن بامداد روز دهم محرم سال 555 هجرى داخل مهديه شد و اين سال را « سال پنجها » ناميد .\r\nاو مدت بيست روز در مهديه ماند و اوضاع آنجا را مرتب نمود و از ديوار شهر آنچه شكافته شده بود ترميم و نوسازى كرد . و از خواربار و مردان جنگى و مهمات ، ذخائر كافى بدانجا منتقل ساخت .\r\nيكى از ياران خود را نيز عهده‌دار ادارهء امور مهديه كرد .\r\nحسن بن على را هم كه قبلا فرمانرواى مهديه بود با او فرستاد و به او امر كرد كه در كارهاى خود از نظرات امير حسن پيروى كند .\r\nعبد المؤمن ، همچنين ، قسمت‌هائى از مهديه را به اقطاع در اختيار امير حسن گذاشت و خانه‌هاى گرانبهائى نيز براى سكونت به او بخشيد .\r\nبا فرزندان او نيز به همين قسم رفتار كرد .\r\nآنگاه در ماه صفر اين سال ، يعنى سال 555 هجرى به سوى شهرهاى غرب رفت .\r\n\r\nحملهء عبد المؤمن بر اعراب\r\nعبد المؤمن وقتى از كار مهديه فراغت يافت و خواست به غرب\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nبرگردد ، اميران عرب را كه از قبيلهء بنى رياح بودند و در افريقيه بسر مىبردند ، جمع كرد و به ايشان گفت : يارى دادن اسلام بر ما واجب شده چون كار مشركان در اندلس بالا گرفته و بر بسيارى از شهرهايى كه در دست مسلمانان بود تسلط يافته‌اند . هيچكس مانند شما با آنان جنگ نمىكند . در آغاز پيشرفت اسلام آن شهرها به دست شما گشوده شد و اكنون نيز بدست شما دشمن از آن نواحى دور مىشود . ما از شما ده هزار سوار مىخواهيم كه مددكار و دلير باشند و در راه خدا جهاد كنند .\r\nايشان در پاسخ گفتند : « فرمان شما را گوش مىدهيم و اطاعت مىكنيم . »\r\nعبد المؤمن ايشان را در انجام اين امر به خداوند بزرگ و قرآن كريم سوگند داد .\r\nآنان نيز سوگند خوردند و با او به گردنهء كوه زغوان رفتند .\r\nيكى از آنها مردى بود كه يوسف بن مالك خوانده مىشد و از امراى ايشان و رؤساى قبائل آن ناحيه محسوب مىشد .\r\nاو شب هنگام پيش عبد المؤمن آمد و پنهانى به او گفت : « اين اعراب از رفتن به اندلس اكراه دارند و مىگويند عبد المؤمن از اين كار هيچ غرضى ندارد جز اينكه ما را از شهرهاى خود آواره سازد . »\r\nعبد المؤمن گفت : « خداوند بزرگ خائن را گرفتار كند . »\r\nهمين كه شب دوم فرا رسيد . اعراب به سوى عشيره‌هاى خود گريختند و داخل بيابان شدند . و از ايشان هيچ كس جز يوسف بن مالك باقى نماند بدين جهة عبد المؤمن او را يوسف راستگو خواند .\r\nاما دربارهء اعراب هيچ حرفى ديگر نزد و همچنان به سوى مغرب شتافت تا نزديك قسنطينه رسيد .\r\nآنجا در محلى سبز و خرم كه « وادى النساء » ناميده مىشد فرود آمد و منزل كرد .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nفصل بهار بود و گل و گياه در همه جا ديده مىشد .\r\nعبد المؤمن در آن جا اقامت گزيد . و راه‌ها را بست . از اردوگاه او نيز هيچ كس حق بيرون رفتن نداشت .\r\nاين وضع بيست روز ادامه يافت .\r\nدر نتيجه ، مردم شهرها آرام گرفتند و از آن سپاه انبوه ، با وجود كثرت و عظمتى كه داشت ، بىخبر ماندند .\r\nسپاهيان عبد المؤمن مىگفتند : « او را هيچ چيز تحريك نمىكند جز خبرى كه از اندلس برايش برسد . »\r\nپس از بيست روز عبد المؤمن به قصد اندلس دستور حركت داد .\r\nاعرابى كه از او رميده بودند و به بيابان گريخته بودند وقتى ديدند سر و صداى قشون عبد المؤمن خوابيده ، از جانب او آسوده خاطر شدند و برگشتند و در شهرهاى مألوف خود سكونت گزيدند و استقرار يافتند .\r\nعبد المؤمن ، همين كه از بازگشت ايشان آگاه شد ، دو پسر خود ، ابو محمد و ابو عبد الله را با سى هزار مرد جنگى از بزرگان و دليران موحدان ، به سر وقت ايشان گسيل داشت .\r\nدو برادر با قشونى كه در اختيار داشتند به سرعت حركت كردند و بيابان‌ها را درنورديدند و پيش رفتند .\r\nاعراب هنگامى از اين حمله آگاه شدند كه آن سپاه انبوه بطور غافلگيرانه و ناگهانى در پشت سرشان بود آن هم از طرف صحرا كه اعراب اگر خواستند مجددا به صحرا برگردند راهشان بسته باشد .\r\nاين اعراب ، تازه در جنوب قيروان نزديك كوهى كه آن را جبل القرن مىخواندند فرود آمده بودند .\r\nدر آن جا هشتاد هزار خانوار زندگى مىكردند .\r\nمشاهير سركردگان آنان عبارت بودند از : ابو محفوظ محرز بن زياد ، و مسعود بن زمام ، و جبارة بن كامل و چند تن ديگر .\r\nوقتى لشكريان عبد المؤمن برايشان دست يافتند ، وحشت زده\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nشدند و با يك ديگر اختلاف پيدا كردند .\r\nدر نتيجه ، مسعود و جبارة بن كامل با كسان و افراد خانواده‌هاى خود گريختند .\r\nولى محرز بن زياد بر جاى ماند و اعراب را به پايدارى و پيكار امر كرد . اما به او گوش ندادند و توجهى ننمودند .\r\nبنابر اين خود او با گروهى از اعراب ايستادگى كرد .\r\nموحدان در دههء ميانهء ربيع الاخر اين سال با اعراب به پيكار پرداختند .\r\nهر دو گروه در جنگ پايدارى نشان داد .\r\nميان آنان زد و خورد به شدت رسيد و كشتار بسيار شد .\r\nتصادفا محرز بن زياد نيز كشته شد و سرش بالاى نيزه رفت .\r\nاعراب كه چنين ديدند پا به فرار نهادند و خانه‌ها و زنان و فرزندان و اموال خود را رها كردند .\r\nآنچه از اعراب مانده بود همه را به نزد عبد المؤمن بردند كه او هم در همين منزل اقامت داشت .\r\nعبد المؤمن دستور داد كه آن زنهاى پاكدامن و بىگناه اعراب را از آسيب حفظ كنند .\r\nاو اين زنان را با مراقبت و مهربانى و نيكى به شهرهاى غرب برد و با ايشان همان رفتارى كرد كه با زنان و فرزندان ابثج [ ( 1 ) 
  ] كرده بود .\r\n\r\n\r\n\r\n\r\n","description":"","footnote":"\r\n[ ( 1 ) 
  ] - در چند فصل قبل اين كلمه را بجاى « ابثج » ، همه جا « ابتح » آورده است و به نظر مىرسد كه يكى از اين دو ، غلط چاپى باشد .\r\nچون صحيح اين كلمه را نتوانستم پيدا كنم به نقل عين متن كه در اين جا « ابثج » است ، پرداختم .\r\n( مترجم )\r\n","page_name":" 56 ","page_number":56},
  {"content":"\r\n\r\nبعد همانند كارى كه قبيلهء ابثج كرده بودند ، نمايندگانى از قبيله بنى رياح به دنبال زنان و فرزندانشان آمدند .\r\nعبد المؤمن در حق آنان نيكى و مهربانى بسيار كرد و بستگانشان را به ايشان برگرداند .\r\nدر نتيجهء اين محبت‌ها هيچكس از آن اعراب باقى نماند مگر اينكه مريد عبد المؤمن شد و زير فرمان او در آمد .\r\nعبد المؤمن نيز آنان را مورد نوازش قرار مىداد و در حقشان احسان مىكرد و ابراز محبت مىنمود .\r\nبعد ، طبق همان شرطى كه اول كرده بود ، آنان را به سرحدات اندلس فرستاد .\r\nاستخوان‌هاى اعرابى كه در آن جنگ به قتل رسيده بودند در نزديك جبل القرن گرد آورى و توده شد كه روزگار درازى مانند تلى بزرگ باقى ماند و از دور به نظر تماشائيان مىرسيد .\r\nمردم افريقيه ، كه تحت نظر نايبان عبد المؤمن اداره مىشد ، آرام گرفتند و آسوده خاطر به زندگى خود ادامه دادند .\r\nاز اميران عرب نيز جز مسعود بن زمام و طايفهء او كه در اطراف شهرها به سر مىبردند هيچ كس نبود كه از اطاعت عبد المؤمن خارج باشد .\r\n\r\nغرق شدن بغداد\r\nدر اين سال ، در دوم ربيع الاخر ، دجله طغيان كرد و آب آن رو به فزونى نهاد .\r\nآب نهر قورج [ ( 1 ) 
  ] از سطح بغداد تجاوز كرد و مد آب به سوى\r\n\r\n\r\n\r\n\r\n","description":"","footnote":"\r\n[ ( 1 ) 
  ] - قورج ( به فتح راء ) : نام نهرى است ميان قاطول و بغداد . و از آن جا هنگام سيل ، بغداد در معرض غرق شدن قرار مىگيرد .\r\nاين نهر بنا به تقاضاى مردم آن ناحيه به امر كسرى انوشيروان ساخته شد .\r\n( لغتنامهء دهخدا )\r\n","page_name":" 57 ","page_number":57},
  {"content":"\r\n\r\nشهر روى آورد .\r\nصحراها و خندق شهر از آب پر شد .\r\nآب به ديوار شهر صدمه رساند و روز دوشنبه نوزدهم اين ماه در آن رخنه‌اى پديد آورد .\r\nاما هنوز قسمت‌هاى ديگرى از ديوار شهر در برابر آب سدى ايجاد كرده بود .\r\nبعد آب در ديوار رخنهء ديگرى به وجود آورد .\r\nولى در جلوگيرى از آن اهمال كردند و گمان بردند كه كم كم از ديوار عقب مىكشد و فرو مىنشيند .\r\nاما آب رفته رفته غلبه كرد تا جائى كه جلوگيرى از آن دشوار شد . و اماكن و محلاتى از قبيل قراح ظفر ، و اجمه ، و مختاره ، و مقتديه ، و درب القيار ، و خرابهء ابن جرده ، و ريان ، و قراح قاضى ، و قسمتى از قطيعه ، و قسمتى از باب الازج و همچنين قسمتى از مأمونيه ، و قراح ابو الشحم ، و قسمتى از قراح ابن رزين و قسمتى از ظفريه زير آب رفتند .\r\nآب از زير زمين به سوى خانه‌ها و ساير اماكن نفوذ كرد و همه جا راه يافت بطوريكه اين اماكن سقوط كردند و مردم مجبور شدند به ساحل غربى بروند .\r\nاجرت عبور دادن از آب بالا رفت و به چند دينار رسيد و كسى نمىتوانست چنين پولى را بپردازد .\r\nبعد آب كاهش يافت و ديوار بغداد ويران گرديد و آبهائى كه از ديوار داخل شهر شده بود به محله‌هائى كه هنوز آب در آنها راه نيافته بود نفوذ كرد و خرابى بسيار به بار آورد .\r\nمحله‌ها به صورتى در آمدند كه شناخته نمىشدند زيرا تبديل به تل‌هائى گرديده بودند .\r\nبدين جهة مردم حدود خانه‌هاى خود را به تخمين به دست مىآوردند .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nاما در ساحل غربى دجله نيز مقبرهء احمد بن حنبل و عده‌اى ديگر از قبرها زير آب رفتند و قبرهائى كه تازه ساخته شده بودند ويران گرديدند و اجساد مردگان بر روى آب افتادند .\r\nمشهد كاظمين و حربيه نيز همين حال را يافت و طغيان آب مصيبت بزرگى بود .\r\n\r\nبازگشت امير سنقر همدانى به شهر لحف و شكست خوردن او\r\nدر اين سال امير سنقر همدانى به سوى سرزمين اقطاعى خود كه قلعهء ماهكى و شهر لحف بود ، بازگشت .\r\nشهر لحف را خليفهء عباسى به اقطاع به امير قايماز عميدى واگذار كرده بود .\r\nامير سنقر كه چهار صد سوار در اختيار داشت رسولى را به نزد امير قايماز فرستاد و پيام داد كه : « از شهر من برو . »\r\nامير قايماز از اين كار خوددارى كرد .\r\nامير سنقر هم به سركوبى او شتافت .\r\nجنگ شديدى ميان آنان رخ داد كه در نتيجه ، امير قايماز عميدى شكست خورد و به بدترين حال به بغداد بازگشت .\r\nخليفهء عباسى از اين حال بر آشفت و با لشكريان خود به سروقت امير سنقر شتافت .\r\nهمين كه به نعمانيه رسيد قشون خود را همراه امير ترشك فرستاد و خود به بغداد مراجعت كرد .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nامير ترشك براى پيكار با امير سنقر همدانى حركت كرد . امير سنقر گريزان شد و به كوه‌ها پناه برد .\r\nامير ترشك آنچه تعلق به سنقر و قشون او داشت ، از اموال و اسلحه و غيره ، همه را به غارت برد .\r\nوزير امير سنقر را نيز اسير كرد و از ياران سنقر هر كه را ديد به قتل رساند .\r\nبعد نزديك قلعهء ماهكى فرود آمد و چند روز آن قلعه را در محاصره گرفت .\r\nسپس به بند نيجين بازگشت و مژده فتح و پيروزى خود را به بغداد فرستاد .\r\nاما امير سنقر كه شكست يافته بود خود را به ملكشاه رساند و از او يارى خواست .\r\nملكشاه نيز براى كمك به او پانصد سوار فرستاد . امير سنقر با نيروى تازه‌اى كه يافته بود برگشت و نزديك قلعه‌اى كه در آنجا بود فرود آمد .\r\nياران امير سنقر نيز در شهرها دست به چپاول و تبهكارى گذاشتند .\r\nامير ترشك كه چنين ديد رسولى را به بغداد فرستاد و كمك خواست .\r\nبراى او كمك فرستاده شد .\r\nامير سنقر خواست كه به امير ترشك حمله برد و كار او را بسازد ولى امير ترشك كه از اين موضوع آگاه شده بود احتراز كرد و خود را به دام نينداخت .\r\nبنابر اين امير سنقر دست به خدعه و فريبكارى زد و رسولى را به خدمت امير ترشك گسيل داشت و ازو درخواست كرد كه ميانهء او و خليفهء عباسى را اصلاح كند و آشتى دهد .\r\nاما امير ترشك فرستادهء او را به زندان انداخت و با عده‌اى قليل\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nاز ياران خود سوار شد و به سروقت سنقر رفت و شبانه بر او حمله برد .\r\nدر نتيجهء اين شبيخون ، امير سنقر و يارانش شكست خوردند و گريختند و بسيارى از آنها كشته شدند .\r\nامير ترشك اموال و چارپايان و تمام چيزهائى را كه به آنان تعلق داشت به غنيمت گرفت .\r\nامير سنقر با بدنى مجروح از مهلكه رهائى يافت .\r\n\r\nآشوب در ميان مردم استر آباد\r\nدر اين سال در استر آباد ميان علويان و شيعيانى كه پيروان ايشان بودند و شافعيان و كسانى كه به آنان بستگى داشتند آشوب بزرگى بر پا شد .\r\nعلت بروز اين فتنه آن بود كه امام محمد هروى به استرآباد رسيد و مجلس وعظ منعقد ساخت .\r\nقاضى استرآباد ، ابو نصر سعد بن محمد بن اسماعيل نعيمى ، نيز شافعى مذهب بود .\r\nعلويان و شيعيانى كه پيرو ايشان بودند به شافعيان و اتباع آنان در استر آباد حمله بردند .\r\nميان اين دو طائفه فتنهء بزرگى واقع شد و جنگ و زد و خوردى روى داد كه علويان پيروزى يافتند .\r\nگروهى از شافعيان كشته شدند . قاضى شهر مضروب گرديد و خانهء او ، همچنين خانه‌هاى كسان او ، غارت گرديد . و با آنان بيرون از حد و حساب رفتار ناپسند شد .\r\nشاه مازندران وقتى اين خبر را شنيد به طبعش گران آمد و علويان را خواست و رفتارشان را نكوهش كرد و با اينكه خود نيز شيعه بود و شديدا به مذهب تشيع علاقه داشت در تقبيح اعمال علويان\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nمبالغه نمود . جيره‌ها و مقررىهائى كه داشتند قطع كرد و خراج‌ها و مصادراتى نيز بر تودهء مردم بست .\r\nبدين ترتيب بسيارى از آنان پراكنده شدند و قاضى به منصب خود بازگشت و فتنه خوابيد .\r\n\r\nدرگذشت ملك محمد بن محمود بن محمد بن ملكشاه\r\nدر اين سال ، در ماه ذى الحجه ، ملك محمد بن محمود بن محمد دار فانى را بدرود گفت .\r\nاين همان كسى بود كه خواهان سلطنت بود و بغداد را محاصره كرد و پس از چندى از آن جا بازگشت .\r\nملك محمد به بيمارى سل مبتلى شد و اين بيمارى ادامه يافت و سرانجام او را در همدان از پاى در آورد .\r\nاو در ربيع الاخر سال 522 هجرى به جهان آمده بود .\r\nهنگامى كه زمان مرگ او فرا رسيد به سرداران و سپاهيان خود دستور داد كه سوار شوند .\r\nاموال و جواهر و كنيزكان زيبا روى و غلامان خود را نيز حاضر كرد .\r\nآنگاه از بالاى رواقى كه مسلط بر صحنهء پائين بود مشغول تماشاى آنان شد .\r\nوقتى با ديدهء حسرت نگريست به گريه افتاد و گفت : « اين سرداران و سپاهيان و اموال و غلامان و كنيزان ذره‌اى بلا را از سرم دور نمىسازند و لحظه‌اى مهلت زندگانى مرا طولانىتر نمىكنند . »\r\nبعد همه را مرخص كرد .\r\nاموال نيز ، پس از آنكه ملك محمد مقدار زيادش را پخش كرد ، به خزانه برگشت .\r\nملك محمد شاهزاده‌اى بردبار و جوانمرد و خردمند بود و در\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nكارها دورانديشى بسيار روا ميداشت .\r\nفرزندى خردسال داشت . او را به آقسنقر احمديلى سپرد و گفت :\r\n« من ميدانم كه سرداران و سپاهيانم از چنين كودكى اطاعت نخواهند كرد . او را به وديعه پيش تو مىگذارم . او را با خود به شهرهاى خود ببر . »\r\nامير آقسنقر احمديلى نيز فرزند ملك محمد را با خود به شهر مراغه برد .\r\nپس از درگذشت ملك محمد ميان اميران او اختلاف افتاد .\r\nعده‌اى ملكشاه برادر او را مىخواستند و عده‌اى ديگر هواخواه سليمانشاه بودند .\r\nدستهء اخير اكثريت داشت .\r\nعده‌اى نيز ارسلان را مىخواستند كه با امير ايلدگز بود .\r\nاما ملكشاه ، او از خوزستان حركت كرد در حالى كه امير دكلا ، صاحب فارس ، و امير شملهء تركمانى و امراء ديگرى نيز همراهش بودند .\r\nوقتى به اصفهان رسيد ، ابن خجندى شهر را تسليم او كرد و وجوهى نيز برايش گرد آورد و به دو داد .\r\nملكشاه قشونى هم به همدان فرستاد و اميران و كسان ملك محمد را به اطاعت از خود دعوت كرد .\r\nولى آنان به اين كار تن در ندادند چون ميانشان اتفاق نبود و اكثرشان سليمانشاه را مىخواستند .\r\n\r\nگرفتن شهر حران از نور الدين و برگرداندن شهر به دو\r\nدر اين سال نور الدين محمود بن زنگى ، فرمانرواى حلب ، به\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nبيمارى سختى گرفتار گرديد به نحوى كه شايع شد او مرده است .\r\nنور الدين در قلعهء حلب اقامت داشت و با او برادر كوچكترش ، امير اميران ، بود .\r\nامير اميران ، به خيال مرگ برادر ، مردم را جمع كرد و قلعهء حلب را در حلقهء محاصره گرفت .\r\nاز طرف ديگر ، امير شيركوه كه بزرگترين امراء نور الدين محمود به شمار مىرفت ، در شهر حمص بود . او نيز به شنيدن خبر مرگ نور الدين به سوى دمشق رهسپار گرديد كه آنجا را به تصرف خويش در آورد .\r\nدر دمشق برادرش ، نجم الدين ايوب ، حكومت مىكرد .\r\nنجم الدين برادر خود را با طرز رفتارى كه در پيش گرفته بود مورد نكوهش قرار داد و گفت :\r\n« تو ما را به هلاك مىاندازى ! مصلحت اين است كه به شهر حلب برگردى ، و اگر نور الدين زنده بود ، در چنين موقعى به او خدمت كنى . و اگر هم مرده بود ما در دمشق هر كارى كه دلمان خواست مىتوانيم ، با سرزمينى كه قلمرو اوست ، بكنيم . »\r\nامير شيركوه نيز شتابان به حلب برگشت و از قلعه بالا رفت و خود را به نور الدين رساند .\r\nنور الدين براى اينكه شايعهء مرگ خود را از ميان ببرد ، در آستانهء پنجرهء قلعه نشست تا مردم او را به چشم خود ببينند .\r\nمردم او را ديدند و با وى گفت و گو كردند .\r\nوقتى او را زنده يافتند از اطراف برادرش ، امير اميران ، پراكنده گرديدند .\r\nامير اميران نيز به شهر حران رفت و آن جا را تصرف كرد .\r\nنور الدين همين كه شفا يافت رهسپار حران گرديد تا آن شهر را از چنگ برادر خود خلاص كند .\r\nبرادرش ، وقتى خبر حركت او را شنيد ، از چنگ او فرار كرد\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nو فرزندان خود را در قلعهء حران گذاشت .\r\nنور الدين حران را به تصرف در آورد و آن را به زين الدين على ، نايب برادرش قطب الدين صاحب موصل ، سپرد .\r\nپس از تصرف حران حركت كرد و رهسپار رقه گرديد . در رقه فرزندان اميرك جاندار بودند كه از بزرگان امراء به شمار مىرفت .\r\nو پس از درگذشت وى فرزندانش در رقه مانده بودند .\r\nوقتى نور الدين در نزديك رقه فرود آمد جماعتى از امراء پاى ميانجيگرى در پيش گذاشتند و از فرزندان اميرك جاندار شفاعت كردند .\r\nنور الدين ازين حركت به خشم آمد و گفت : « پس براى چه از فرزندان برادرم ، وقتى شهر حران را از ايشان گرفتم ، شفاعت نكرديد ، در صورتى كه شفاعت از آنان به نظر من پسنديده‌ترين كار محسوب مىشد ؟ ! » و شفاعتشان را نپذيرفت و شهر رقه را از دست فرزندان اميرك جاندار گرفت .\r\n\r\nپاره‌اى ديگر از رويدادهاى سال\r\nدر اين سال خليفهء عباسى ، المقتفى لامر اللّه ، بيمار شد و بيمارى او شدت پيدا كرد .\r\nهمين كه شفا يافت طبل‌هاى بشارت در بغداد نواخته شد و صدقاتى از طرف خليفه و اعيان و ارباب دولت به بينوايان دادند .\r\nدر بغداد يك هفته تعطيل كردند و دكان‌ها را بستند .\r\nدر اين سال امير ترشك به بغداد بازگشت .\r\nهيچكس از بازگشت او خبردار نشد مگر هنگامى كه او خود را با شمشير و كفن در پاى عمارت « التاج » كه اقامتگاه خليفه بود ،\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nانداخت و از رفتار خود پوزش خواست .\r\nاو نسبت به خليفه عصيان ورزيده و ازو برگشته و به عجم پيوسته بود .\r\nدر اين زمان پشيمان بازگشت و پوزش خواست و خليفه نيز از گناهش در گذشت و ازو راضى شد . و به او اجازه داد كه وارد دار الخلافه شود .\r\nمبالغى نيز به دو بخشيد .\r\nدر اين سال ، در ماه جمادى الاولى ، محمد بن انر ، صاحب قهستان ، قشونى به شهر اسماعيليان فرستاد تا خراجى را كه برايشان بسته بود از ايشان بگيرد .\r\nاسماعيليان از كوه‌ها بر لشكريان او فرود آمدند و جمعى كثير از آنان را كشتند .\r\nاميرى را هم كه سردار آن سپاه بود و « قيبه » نام داشت دستگير كردند و اسير ساختند .\r\nاين امير كه داماد محمد بن انر بود ، نزد اسماعيليان چند ماه در اسارت به سر برد تا اينكه دختر خود را به عقد ازدواج رئيس اسماعيليان ، على بن حسن ، در آورد و از اسارت رهائى يافت .\r\nدر اين سال شرف الدين على بن ابو القاسم منصور بن ابو سعد صاعدى در گذشت .\r\nاو قاضى نيشابور بود .\r\nفوت او در ماه رمضان اتفاق افتاد و در رى نيز از دار جهان رفت .\r\nاو را در آرامگاه محمد بن حسن شيبانى ، دوست و يار ابو حنيفه ، رضى اللّه عنهما ، دفن كردند .\r\nخود قاضى نيشابور نيز حنفى بود .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n\r\n555 ( وقايع سال پانصد و پنجاه و پنجم هجرى قمرى )\r\n\r\nرفتن سليمانشاه به همدان\r\nدر اوائل اين سال سليمانشاه از موصل به همدان رفت تا زمام امور سلطنت را در دست گيرد .\r\nپيش از اين شرح گرفتار كردن و بردن او به موصل داده شد .\r\nعلت رفتن او به همدان اين بود كه وقتى ملك محمد بن سلطان محمود بن محمد بن ملكشاه در گذشت ، بزرگان امراء او از همدان كسى را به خدمت اتابك قطب الدين مودود بن زنگى ، فرمانرواى موصل ، فرستادند و از او درخواست كردند كه ملك سليمانشاه پسر سلطان محمد بن ملكشاه را پيش ايشان بفرستد تا سلطنت را به دو بسپارند .\r\nميان ايشان چنين قرار گذارده شد كه ملك سليمانشاه به سلطنت برسد و سلطان شود و قطب الدين مودود هم اتابك او باشد . جمال - الدين ، وزير قطب الدين هم وزير سليمانشاه گردد . زين الدين على ، سردار سپاهيان موصل ، نيز سپهسالار سليمانشاه شود .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nبر اين قرار سوگند ياد كردند و عهد و پيمان بستند .\r\nآنگاه سليمانشاه با اموال بسيار و ساز برگ و آلات جنگ و چارپايان و لوازم ديگرى كه پسنديدهء سلاطين است مجهز گرديد و رهسپار همدان شد .\r\nامير زين الدين على نيز با سپاهيان موصل او را همراهى مىكرد .\r\nوقتى كه به شهرهاى جبل رسيدند سرداران و سپاهيان به آنان روى آوردند و هر روز طائفه‌اى و اميرى را براى ديدن سليمانشاه مىفرستادند .\r\nبدين ترتيب سپاهى بسيار انبوه در اطراف سليمانشاه گرد آمد .\r\nبطوريكه زين الدين على از انبوهى سپاه ترسيد و بر جان خود بيمناك شد زيرا از تسلطى كه آنان بر سلطان پيدا كرده بودند و گستاخى و بىادبىهائى كه نسبت به او روا مىداشتند چيزهائى ديد كه آن ترس را ايجاب مىكرد .\r\nبنابر اين به موصل بازگشت .\r\nوقتى او از سليمانشاه برگشت ، كار سليمانشاه سر و سامانى پيدا نكرد و موضوع بدلخواه وى تمام نشد .\r\nاو را در ماه شوال سال 556 هجرى قمرى لشكريان همدان ، دم دروازهء همدان دستگير كردند .\r\nآنگاه به نام ارسلانشاه ، پسر ملك طغرل ، خطبهء سلطنت خواندند .\r\nارسلانشاه همان كسى بود كه امير ايلدگز با مادرش ازدواج كرده بود .\r\nاين موضوع - اگر خداى بزرگ بخواهد - در جاى خود مشروحا ذكر خواهد شد .\r\n\r\nدرگذشت الفائز خليفهء مصر و فرمانروائى العاضد العلويين\r\nدر اين سال ، در ماه صفر ، الفائز بنصر اللّه ابو القاسم عيسى بن\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nاسماعيل ، فرمانرواى مصر ، در گذشت .\r\nمدت خلافت او در حدود شش سال و دو ماه بود .\r\nهنگامى كه بر مسند خلافت نشست ، همچنانكه گفتيم ، فقط پنج سال داشت .\r\nپس از درگذشت او ، صالح بن رزيك وارد قصر خلافت شد و يكى از خدام سالخورده را خواست و پرسيد : « در اين جا چه كسى براى خلافت شايستگى دارد ؟ » جواب داد : « در اين جا عده‌اى هستند . »\r\nآنگاه به ذكر نام‌هاى ايشان پرداخت و ميان آنها مردى سالخورده را نام برد .\r\nصالح بن رزيك دستور داد كه آن مرد را احضار كنند .\r\nولى يكى از ياران صالح پنهانى به او گفت : « آيا عباس از تو دور انديش‌تر نبود كه از بزرگسالان صرف نظر كرد و كودكى خردسال را براى خلافت برگزيد و خود صاحب اختيار مطلق العنان شد و در همه كار استبداد داشت ؟ » صالح كه اين را شنيد آن مرد را به جاى خود برگرداند و بعد دستور داد كه العاضد لدين اللّه ابو محمد عبد اللّه بن يوسف بن حافظ احضار كنند .\r\nالعاضد ، پدرش خليفه نبود و خود نيز در آن وقت نوجوانى بود كه تازه داشت به مرحلهء بلوغ ميرسيد .\r\nامير صالح براى خلافت او بيعت گرفت و دختر خود را نيز به عقد او در آورد و از جهيز چيزهائى كه نظائرش شنيده نشده بود همراه او فرستاد .\r\nاين زن پس از در گذشت العاضد و افتادن كارها از دست علويان به دست تركان نيز زنده ماند و شوهر ديگرى اختيار كرد .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\n\r\nدرگذشت خليفه عباسى المقتفى لامر اللّه و ذكر برخى از صفات او\r\nدر اين سال امير المؤمنين المقتفى لامر اللّه ابو عبد اللّه محمد بن المستظهر باللّه ابو العباس احمد بن المقتدى بامر اللّه ، رضى اللّه عنه ، در گذشت .\r\nوفات او در دوم ماه ربيع الاول اتفاق افتاد .\r\nعلت مرگ او بيمارى تراقى بود ( كه مرضى است مربوط به ترقوه يعنى دو استخوان بالاى سينه و زير گردن در سمت راست و چپ ) .\r\nاو در تاريخ دوازدهم ربيع الاخر 489 هجرى قمرى به جهان آمده بود .\r\nمادر او « ام ولد » [ 1 
  ] بود و ست السادة نزهة حبشيه خوانده مىشد .\r\nمدت خلافت المقتفى لامر اللّه بيست و چهار سال و سه ماه و شانزده روز بود .\r\nبيمارى او همانند بيمارى پدرش المستظهر باللّه بود چون او هم به بيمارى تراقى در گذشت .\r\n\r\n\r\n\r\n\r\n","description":"","footnote":"\r\n[ ( 1 ) 
  ] - ام ولد يعنى مادر فرزند . و آن كنيزى است كه از مولاى خود آبستن شود .\r\nدر اصطلاح فقه ام ولد كنيزى را مىگويند كه به نطفهء مالك خود پسر يا دختر زائيده باشد . و روا نيست كه مالك در حيات خود آن كنيز را بفروشد .\r\nپس از مرگ مالك نيز آن كنيز آزاد مىشود و به كسى به ارث نمىرسد .\r\n( از لغتنامهء دهخدا )\r\n","page_name":" 70 ","page_number":70},
  {"content":"\r\n\r\nهر دو نيز در ماه ربيع الاول از جهان رفتند .\r\nمقتفى مردى بردبار و جوانمرد و دادگر و نيك رفتار بود و از رجالى شمرده مىشد كه عقل و تدبير بسيار داشت .\r\nاز روزگار ديلميان تا اين زمان او نخستين كسى بود كه در عراق استبداد و قدرت يافت و به تنهائى ، بدون وابستگى به سلطانى كه با وى بود ، فرمانروائى كرد .\r\nهمچنين ، از روزگار المستظهر باللّه تا اين عصر كه مماليك بر خلفا تحكم مىكردند ، از معتضد كه بگذريم ، او نخستين خليفه‌اى بود كه با استفاده از قدرت خلافت به سرداران و سپاهيان و ياران خود تحكم مىنمود .\r\nمقتفى شجاع و دلاور بود و شخصا به جنگ مبادرت مىورزيد .\r\nبه كسانى كه خبر براى او ميرساندند در سراسر شهرها پاداش‌هاى گزاف مىداد تا آنكه از هيچ خبرى بىاطلاع نماند .\r\n\r\nخلافت المستنجد باللّه\r\nدر اين سال ، پس از درگذشت مقتفى ، مردم براى خلافت با پسرش ، امير المؤمنين المستنجد باللّه بيعت كردند .\r\nنام اين خليفه يوسف ، و مادرش ام ولد بود كه طاوس خوانده مىشد .\r\nمقتفى كنيزك زيبائى داشت كه مادر پسرش ، ابو على ، بود .\r\nوقتى بيمارى مقتفى رو به سختى نهاد و اين زن از شفا يافتن او مأيوس شد براى عده‌اى از امراء پيام فرستاد و اقطاعات بسيار و اموال بىشمار به ايشان وعده داد تا پس از مرگ مقتفى كمك كنند كه پسرش امير ابو على به خلافت برسد .\r\nپرسيدند : « با آن پسرش كه اكنون وليعهد است چه بايد كرد ؟ » جواب داد : « همين كه به بالين پدرش رفت او را دستگير خواهيم\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nكرد . »\r\nمستنجد هم هر روز به اطاق پدر خود وارد مىشد .\r\nگفتند : « ما چاره‌اى نداريم جز اينكه يكى از بزرگان دولت را در اين كار با خود همدست كنيم . »\r\nو براى اين توطئه ابو المعالى پسر كياهراس را برگزيدند و او را به كار دعوت كردند .\r\nابو المعالى اين پيشنهاد را پذيرفت به شرط آنكه پس از خليفه شدن ابو على ، وزير او گردد .\r\nاين شرط را هم قبول كردند .\r\nوقتى قرار و پيمان‌ها ميان آنان گذارده شد ، مادر ابو على عده‌اى از كنيزكان خود را احضار كرد و كاردهائى به ايشان داد و امر كرد كه وليعهد ، المستنجد باللّه ، را به قتل برسانند .\r\nمستنجد مأمورى داشت كه خردسال و خواجه بود و او را مرتب پيش پدرش ، كه بيمار بود مىفرستاد تا از احوال وى اطلاع حاصل كند .\r\nاو اين بار كه وارد اطاق مقتفى شد كنيزكانى را ديد كه كارد در دست دارند . همچنين ابو على و مادر او را شمشير بدست يافت .\r\nوقتى پيش مستنجد برگشت ، او را از آنچه ديده بود آگاه ساخت .\r\nاز طرف ديگر ، مادر ابو على كسى را پيش مستنجد فرستاد و پيغام داد كه : « پدرت در حال مرگ است . ببالين او بيا و شاهد مرگش باش » .\r\nمستنجد نيز كه به اوضاع بد گمان شده بود ، عضد الدين ، پيشكار خليفه ، را فرا خواند و او را با گروهى از فراشان همراه خود برد .\r\nاو كه به رعايت احتياط زره زير لباس خود پوشيده بود ، در حالى كه شمشير بدست داشت وارد اقامتگاه پدرش گرديد .\r\nهمين كه داخل شد كنيزكان بر او حمله بردند .\r\nاو با شمشير يكى از آنان را زد و مجروح كرد ، همچنين يكى\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nديگر را زد .\r\nبعد فرياد كشيد و به شنيدن صداى او پيشكار خليفه و فراشان به داخل ريختند .\r\nكنيزكان فرار كردند .\r\nمستنجد برادر خود ، ابو على ، و مادر او را گرفت و هر دو را به زندان انداخت .\r\nكنيزكان را نيز دستگير ساخت و عده‌اى از آنان را كشت و عده‌اى ديگر را در آب غرق ساخت .\r\nبدين ترتيب خداوند بلائى را از سر او دور كرد .\r\nوقتى المقتفى لامر اللّه در گذشت ، مستنجد براى بيعت نشست و افراد خانوادهء او و خويشاوندان او با او بيعت كردند .\r\nنخستين فرد ايشان عمومى او ابو طالب بود . بعد ، برادرش ابو جعفر بن مقتفى كه از مستنجد بزرگ‌تر بود . سپس وزير عون بن هبيره و قاضى القضاة و اعضاء دولت و علما بيعت كردند .\r\nروز جمعه بنام او خطبه خواندند و مبالغى دينار و درهم نيز نثار كردند .\r\nوزير عون الدين بن هبيره از زبان او حكايت مىكرد كه مىگفت :\r\n« من پانزده سال قبل رسول خدا ( ص ) را در خواب ديدم كه فرمود پدرت مدت پانزده سال بر سرير خلافت باقى خواهد ماند . و درست همانطور هم شد كه پيغمبر خدا فرموده بود .\r\nبعد ، چهار ماه پيش از مرگ پدرم المقتفى لامر اللّه ، بار ديگر حضرت رسول ( ص ) را در خواب ديدم كه در باب كبير بر من وارد شد . بعد به سر كوه رفت و بر من دو ركعت نماز گزارد . آنگاه پيرهنى بر من پوشاند ، سپس فرمود : « بگو خدايا مرا هدايت كن و به صورت بنده‌اى در آور كه وى را هدايت كرده‌اى . » و دعاى قنوت را خواند . »\r\nالمستنجد باللّه وقتى به خلافت رسيد عون الدين بن هبيره را به وزارت خود گماشت .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nحكام ولايات را نيز بر مناصب خود در ولايات باقى گذاشت .\r\nباج راهدارى و بازرگانى را نيز از ميان برد .\r\nقاضى ابن المرخم را دستگير كرد و گفت : « او بدترين حاكم است » و مبالغ گزافى نيز ازو گرفت .\r\nكتاب‌هاى او را نيز ضبط كرد و از آنها كتبى را كه دربارهء علوم فلاسفه بود ، در ميدان سوزاند .\r\nاز جملهء آن كتب فلسفى كتاب شفاء ابن سينا و كتاب اخوان الصفا و كتبى نظير اينها بود .\r\nخليفهء جديد مقام عضد الدين بن رئيس الرؤسا را كه پيشكار بود بالا برد و به وزير خود دستور داد كه نظرات او را رعايت كند .\r\nقاضى القضاة ابو الحسن على بن احمد دامغانى را معزول كرد و منصب او را به عبد الواحد ثقفى داد و به دو خلعت بخشيد .\r\n\r\nجنگ ميان لشكر خوارزم و تركان برزى\r\nدر اين سال ، در ماه ربيع الاول ، دسته‌اى از لشكريان خوارزم به اجحه رفتند و بر يغمر خان بن اودك و تركان برزى كه با وى بودند ، حمله بردند و كشتار بسيار كردند .\r\nيغمر خان شكست خورد و گريخت و پيش سلطان محمود بن محمد خان و تركان غز كه با وى بودند رفت و به مناسبت خويشاوندى كه با آنان داشت ، بديشان متوسل شد .\r\nيغمر خان گمان مىكرد كسى كه خوارزميان را بر او شورانده ، اختيار الدين ايثاق است .\r\nاو از غزان درخواست كرد كه وى را يارى دهند .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n\r\nاحوال امير مؤيد اىابه در خراسان در اين سال\r\nما ضمن شرح وقايع سال 553 هجرى قمرى بازگشت مؤيد اىابه را به نيشابور و تسلط او را بر آن شهر ذكر كرديم و گفتيم كه اين بسال 544 اتفاق افتاد .\r\nدر سال 555 امير مؤيد وقتى تسلط خود را بر نيشابور و نفوذ خود را در دولت خويش ديد و بسيارى سرداران و سپاهيان خود را در نظر گرفت ، با مردم ، مخصوصا اهالى نيشابور ، نيكرفتارى پيشه كرد و زخم‌هاى ايشان را التيام بخشيد و در احسان به ايشان مبالغه كرد .\r\nهمچنين ، به اصلاح امور ولايات و توابع پرداخت .\r\nديگر از كارهاى او اين بود كه گروهى از لشكريان خود را به ناحيه اسقيل فرستاد .\r\nدر اسقيل جمعى بودند كه سركشى و تمرد مىكردند و به ويرانگرى و تبهكارى مىپرداختند .\r\nامير مؤيد اىابه رسولى را به نزد ايشان فرستاده و پيام داده بود كه فتنه انگيزى و فساد را كنار بگذارند و به فرمانبردارى ازو باز - گردند و راه درستى و صلاح پيش گيرند .\r\nولى آنها نپذيرفتند و از روشى كه بر ضد وى در پيش گرفته بودند باز نگشتند .\r\nاو نيز لشكر انبوهى را پنهانى به سر وقتشان فرستاد كه با آنان\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nجنگ كردند و ثمرهء اعمالشان را به آنان چشاندند .\r\nبسيارى از ايشان را كشتند و قلعهء ايشان را نيز ويران ساختند .\r\nامير مؤيد از نيشابور رهسپار بيهق گرديد و در تاريخ چهاردهم ربيع الاخر اين سال بدانجا رسيد .\r\nقصدش از اين قشون كشى تصرف قلعهء خسرو گرد بود . اين دژ بلند و استوار را كيخسرو ، پيش از فراغت از كشتن افراسياب ، ساخته بود .\r\nدر اين قلعه مردان دلاور به سر مىبردند و در برابر امير مؤيد اىابه ايستادگى كردند و راه او را بستند .\r\nامير مؤيد قلعه را محاصره كرد و در برابر آن منجنيق‌هائى بر پاى داشت و در جنگ جديت به كار برد .\r\nاهالى قلعه حتى المقدور پايدارى نشان دادند تا جائى كه مقاومت ايشان به پايان رسيد .\r\nسرانجام امير مؤيد قلعه را به تصرف خويش در آورد و تمام كسانى را كه در قلعه مىزيستند بيرون راند و كسى را به نگهبانى قلعه گماشت .\r\nآنگاه در تاريخ بيست و پنجم ماه جمادى الاول اين سال از بيهق به نيشابور برگشت .\r\nبعد به هرات رفت ولى از آن جا نتيجه‌اى عايدش نشد . لذا به نيشابور مراجعت كرد .\r\nسپس به شهر كندر رفت كه از توابع طريثيث بود و مردى به نام احمد كه خربنده بود بر آنجا تسلط يافته بود .\r\nاحمد گروهى از رنود و راهزنان و تبهكاران را به گرد خود جمع كرده بود .\r\nاين عده شهرهاى زيادى را ويران كردند و بسيارى از مردم را كشتند و اموال بىشمارى را به غنيمت بردند .\r\nفتنهء اين گروه براى اهالى خراسان مصيبتى بزرگ و بلائى\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nسخت ببار آورد كه روز بروز فزونى مىيافت .\r\nبدين جهة امير مؤيد اىابه در صدد سركوبى ايشان بر آمد .\r\nآنان كه چنين ديدند به قلعه‌اى كه در اختيار داشتند پناهنده شدند .\r\nجنگ سختى ميان قشون امير مؤيد و آن گروه روى داد . امير مؤيد ارابه‌هاى جنگى به كار انداخت و منجنيق‌هائى بر پا كرد .\r\nدر نتيجه ، احمد خربنده تسليم شد و به فرمانبردارى از امير مؤيد و ورود در سلك ياران و پيروان او گردن نهاد .\r\nامير مؤيد فرمانبردارى او را پذيرفت و او را بنواخت و مورد اكرام و انعام قرار داد .\r\nولى بار ديگر از فرمان امير مؤيد سرپيچيد و عصيان ورزيد و در قلعهء خود تحصن اختيار كرد .\r\nامير مؤيد آن قلعه را با قهر و غلبه به تصرف در آورد و او را اسير كرد و به بند انداخت و مواظبت كرد .\r\nبعد هم خون او را ريخت و مسلمانان را از آسيب و گزند او آسوده خاطر ساخت .\r\nدر ماه رمضان امير مؤيد به ناحيهء بيهق رفت و قصد سركوبى مردم آن ناحيه را داشت زيرا از اطاعت او بيرون رفته بودند .\r\nولى زاهدى از اهالى بيهق به او نزديك شد و ازو استدعا كرد كه بردبارى پيشه كند و از گناهان آن مردم در گذرد .\r\nپندها و تذكرات زاهد مؤثر واقع شد و امير مؤيد درخواست او را پذيرفت و از آن جا رفت .\r\nبعد ، سلطان ركن الدين محمود بن محمد كسى را به نزد امير مؤيد اىابه فرستاد و حكومت نيشابور و طوس و توابع آن را بر او مقرر داشت و فرمان آن را نيز به وى تسليم كرد .\r\nبنابر اين امير مؤيد در تاريخ چهارم ذى القعده اين سال به نيشابور بازگشت .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nمردم از قرارى كه ملك محمود و غزان با امير مؤيد داده بودند شادمان شدند ، زيرا نيشابور را براى او باقى گذاشته بودند تا اختلافات و فتنه‌ها را از ميان مردم بردارد .\r\n\r\nجنگ ميان شاه مازندران و يغمر خان\r\nيغمرخان كه گمان مىكرد امير ايثاق خوارزميان را به جنگ با وى برانگيخته ، پيش تركان غز رفت و به آنان متوسل شد تا در پيكار با امير ايثاق ، وى را يارى دهند .\r\nغزان درخواست وى را پذيرفتند و با او به راه نساء و ابيورد روانه شدند و خود را به امير ايثاق رساندند .\r\nامير ايثاق چون در خود قدرت و توانائى مبارزه با آنان را نديد ، از شاه مازندران كمك خواست .\r\nشاه مازندران نيز با گروه بسيارى از دسته‌هاى كرد و ديلم و ترك و تركمانى كه در نواحى آبسكون اقامت داشتند به يارى او آمد .\r\nميان دو طرف ، جنگ در گرفت و اين پيكار مدتى ادامه پيدا كرد .\r\nتركان غز و برزى پنج بار از شاه مازندران شكست خوردند و گريختند و باز برگشتند .\r\nجناح راست لشكريان شاه مازندران را امير ايثاق اداره مىكرد .\r\nتركان غز ، وقتى از پيروزى بر قلب سپاه شاه مازندران نااميد شدند به جناح راست حمله بردند .\r\nامير ايثاق نتوانست مقاومت كند و گريخت و باقى قشون نيز به دنبال او فرار كردند .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nشاه مازندران خود را به سارى رساند . بسيارى از لشكريان وى نيز كشته شدند .\r\nحكايت كرده‌اند كه بعضى از بازرگانان هفت هزار تن از آن كشته‌شدگان را كفن و دفن نمودند .\r\nاما امير ايثاق كه گريخته بود به خوارزم رفت و در آن شهر اقامت گزيد .\r\nغزان پس از ويران كردن گرگان و پراكنده ساختن اهالى آن در شهرها ، از ميدان جنگ به دهستان رفتند .\r\nدهستان نزديك به ميدان جنگ بود .\r\nغزان ديوار دهستان را نقب زدند و سوراخ كردند و از آن جا به داخل راه يافتند و به غارت و چپاول پرداختند .\r\nاين واقعه در اوائل سال 556 اتفاق افتاد .\r\nتركان غز پس از اين دستبرد به خراسان بازگشتند .\r\n\r\nدر گذشت خسرو شاه صاحب غزنه و فرمانروائى پسرش بعد از او\r\nدر اين سال سلطان خسرو شاه بن بهرامشاه بن مسعود بن ابراهيم بن مسعود بن محمود بن سبكتكين ، فرمانرواى غزنه ، در گذشت .\r\nفوت او در ماه رجب اتفاق افتاد .\r\nاو سلطانى دادگر بود و با مردم به نيكى رفتار مىكرد .\r\nنيكوكار و مردم دوست بود .\r\nبه علما نزديك بود و در حقشان احسان مىكرد و به آراء و اقوالشان مراجعه مىنمود .\r\nمدت سلطنت او نه سال بود .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nپس از او پسرش ملكشاه بر جايش نشست .\r\nوقتى زمام فرمانروائى به دست ملكشاه افتاد ، علاء الدين حسين ، فرمانرواى غور بر غزنه فرود آمد و آن جا را محاصره كرد .\r\nزمستان سختى بود و برف بسيار مىباريد .\r\nبدين جهة نتوانست در آن جا بماند و در ماه صفر سال 556 هجرى قمرى به شهرهاى خود بازگشت .\r\n\r\nجنگ ميان امير ايثاق و بغراتكين\r\nدر اين سال ، در نيمهء ماه شعبان ، ميان امير ايثاق و امير بغراتكين برغش جركانى ، جنگى در گرفت .\r\nامير ايثاق بر امير بغراتكين در يكى از توابع آخر جوين حمله برده و او را غارت كرده و كليه دارائى او را گرفته بود .\r\nامير بغراتكين نعمت بىپايان و اموال فراوان داشت و پس از شكستى كه از امير ايثاق خورد ، گريخت و ميدان را خالى گذاشت .\r\nامير ايثاق شهر را گشود و با اموالى كه بدست آورد خود را ثروتمند ساخت و نيروى خود را تقويت كرد .\r\nبدين سبب مردم در اطرافش جمع شدند و تعداد كسان و ياران او افزايش يافت .\r\nاما بغراتكين كه از امير ايثاق شكست خورده بود ، نامه‌اى به امير مؤيد اىابه ، فرمانرواى نيشابور ، نگاشت و با كسان و عدهء معدودى از ياران خود به امير مؤيد گرائيد .\r\nامير مؤيد نيز با حسن قبول ، او را پذيرفت .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\n\r\nدرگذشت ملكشاه بن محمود\r\nدر اين سال ملكشاه بن سلطان محمود بن محمد بن ملكشاه بن الب ارسلان در گذشت .\r\nاو را در اصفهان مسموم كرده بودند .\r\nعلت اين امر آن بود كه او ، وقتى تعداد كسان و يارانش افزايش يافت ، رسولى را به بغداد فرستاد و خواستار آن شد كه خطبهء سلطنت را - كه به نام عمويش سليمانشاه مىخواندند - قطع كنند و به نام او خطبه بخوانند و قرار و قاعده‌هائى را كه اول بود ، مجددا به عراق باز گردانند . و گر نه ، بر عراق حمله خواهد برد .\r\nوزير خليفه عباسى ، عون الدين بن هبيره ، نوكر مخصوصى داشت كه خواجه بود و او را اغلبك گوهر آئينى مىخواندند .\r\nاين خواجه به شهرهاى ايران سفر كرد و از قاضى همدان كنيز زيبا روئى را به هزار دينار خريد .\r\nآنگاه او را به اصفهان برد و به ملكشاه فروخت .\r\nاو آن كنيز را تحريك كرده بود كه ملكشاه را مسموم كند .\r\nو در برابر اين كار به او وعده‌هاى بسيار داده بود .\r\nكنيز نيز دستورش را اجرا كرد و گوشت سرخ كردهء زهر آلودى را به ملكشاه خوراند .\r\nملكشاه مسموم شد و مرد .\r\nپزشكى كه بر بالين ملكشاه احضار شده بود ، پس از معاينهء وى ، پيش امير دكلا و امير شمله رفت و آن دو امير را از مسموم شدن وى آگاه ساخت .\r\nمعلوم شد كه اين كار كار همان كنيز است . او را گرفتند و زدند تا به كارى كه كرده بود اقرار كرد .\r\nاغلبك گوهر آئينى كه محرك اصلى محسوب مىشد گريخت\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nو خود را به بغداد رساند .\r\nعون الدين هبيره ، وزير خليفه عباسى وقتى از جريان آگاه شد به آنچه براى اين كار به اغلبك وعده داده بود ، وفا كرد .\r\nپس از در گذشت ملكشاه ، مردم ياران او را از شهر خود بيرون راندند و خطبهء سلطنت به نام سليمانشاه خواندند .\r\nبنابر اين فرمانروائى سليمانشاه در آن شهرها استقرار يافت .\r\nامير شمله به خوزستان بازگشت و آنچه را كه ملكشاه ازو گرفته بود ، باز پس گرفت .\r\n\r\nپاره‌اى ديگر از رويدادهاى سال\r\nدر اين سال اسد الدين شيركوه بن شاذى ، سپهسالار نور الدين محمود بن زنگى فرمانرواى شام ، به زيارت خانهء خدا رفت .\r\nاين شير كوه همان كسى است كه بر ديار مصر دست يافت و اگر خداى بزرگ بخواهد ، شرح جريان آن به زودى خواهد آمد .\r\nدر اين سال زين الدين على ، نايب قطب الدين فرمانرواى موصل ، رسولى را به خدمت المستنجد باللّه خليفه عباسى فرستاد و از جرمى كه بابت مساعدت به محمد شاه در محاصرهء بغداد مرتكب شده بود معذرت‌خواهى كرد .\r\nضمنا اجازه خواست كه به زيارت خانهء خدا برود و مراسم حج به جاى آورد .\r\nخليفهء عباسى ، يوسف دمشقى مدرس مدرسهء نظاميه و سليمان بن قتلمش را پيش او فرستاد تا از طرف وى به دلجوئى او پردازند و اجازه دهند كه به حج برود .\r\nامير زين الدين به عزم حج روانه شد و به خدمت المستنجد باللّه خليفهء عباسى رسيد .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nخليفه مقدم او را گرامى داشت و به دو خلعت داد .\r\nدر اين سال ، امير قايماز ارجوانى ، امير الحاج ، در حالى كه سرگرم چوگانبازى بود از اسب سرنگون شد و به زمين افتاد .\r\nمخ او از دو سوراخ بينى و دو سوراخ گوش او بيرون آمد و و جان سپرد .\r\nدر اين سال ، محمد بن يحيى بن على بن مسلم ابو عبد اللّه زبيدى از دار زندگانى رخت بر بست .\r\nفوت او در ماه ربيع الاول اتفاق افتاد .\r\nاو اهل زبيد بود كه شهر مشهورى است در يمن .\r\nمحمد بن يحيى در سال 509 هجرى قمرى به بغداد آمده بود و امر به معروف و نهى از منكر مىنمود .\r\nاو مردى نحوى و واعظ بود و عون الدين هبيره وزير خليفه عباسى مدتى از صحبت او برخوردار مىشد .\r\nاو در بغداد از دنيا رفت .\r\n\r\n","description":"","footnote":"","page_name":" 83 ","page_number":83},
  {"content":"\r\n\r\n\r\n556 وقايع سال پانصد و پنجاه و ششم هجرى قمرى\r\n\r\nفتنه در بغداد\r\nدر اين سال ، در ماه ربيع الاول ، عون الدين بن هبيره ، وزير خليفهء عباسى از خانهء خود رهسپار ديوان خلافت شد .\r\nغلامانى كه ملتزم ركابش بودند ، برايش راه مىگشودند . و خواستند از در مدرسهء كماليه وارد شوند و به دار الخلافه بروند .\r\nفقهائى كه در مدرسه بودند از ورودشان جلوگيرى كردند و آنان را با آجر زدند .\r\nكسان وزير شمشير كشيدند و تصميم داشتند كه با شمشير به جان اهل مدرسه بيفتند . ولى وزير آنان را از اين كار منع كرد و به ديوان خلافت رفت .\r\nبعد فقهاء مدرسه كاغذ تند و زننده‌اى به خليفه نوشتند و از دست كسان وزير شكايت كردند .\r\nخليفهء عباسى ، المستنجد باللّه ، به خشم آمد و دستور داد آن\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nفقيهان را بزنند و تأديب كنند و از آن مدرسه برانند .\r\nبر اثر اين دستور پيشكار خليفه به مدرسه رفت و ايشان را در آنجا مجازات كرد .\r\nمدرس ايشان ، شيخ ابو طالب ، خود را پنهان ساخت .\r\nبعد وزير به دلجوئى ايشان پرداخت . به هر فقيهى دينارى داد و از او حلالبائى طلبيد . و آنان را به مدرسه باز گرداند .\r\nمدرس ايشان نيز كه پنهان شده بود . از نهانگاه خود بيرون آمد و به مدرسه برگشت .\r\n\r\nكشته شدن امير ترشك\r\nدر آن ايام گروهى از تركمانان به بندنيجين هجوم بردند .\r\nخليفهء عباسى ، المستنجد باللّه ، وقتى از اين موضوع آگاه شد دستور داد كه قشونى به سركوبى ايشان فرستاده شود ، و امير ترشك نيز سردارى آن قشون را عهده‌دار گردد .\r\nدر آن زمان شهر لحف به اقطاع در اختيار امير ترشك قرار داشت .\r\nخليفهء عباسى رسولى را به پيش او فرستاد و پيغام داد كه به خدمت وى حضور يابد .\r\nولى امير ترشك از رفتن به بغداد خوددارى كرد و گفت : « هر وقت قشون حاضر شد ، من با آنان به جنگ خواهم رفت . »\r\nو ازين حرف قصدش فريبكارى و خدعه بود .\r\nلشكريانى كه آماده شده بودند با گروهى از اميران پيش امير ترشك رفتند . و وقتى نزد او اجتماع كردند ، بر او حمله بردند و او را كشتند . و سرش را به بغداد فرستادند .\r\nامير ترشك يكى از مملوكان خليفه را كشته بود . بدين جهة خليفه ، فرزندان آن مقتول را فرا خواند .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nهمين كه در ديوان خلافت حضور يافتند به ايشان گفته شد :\r\n« امير المؤمنين انتقام خون پدر شما را از قاتل او گرفت . »\r\n\r\nكشتن سليمانشاه و خطبه خواندن به نام ارسلانشاه\r\nدر اين سال ، در ماه ربيع الاخر ، سلطان سليمانشاه پسر سلطان محمد بن ملكشاه ، كشته شد .\r\nعلتش اين بود كه او گستاخى و نادانى و بىمبالاتى بسيار مىكرد . كار اين بىپروائى به جائى رسيده بود كه شراب مىنوشيد ، حتى در ماه رمضان آن هم در روز .\r\nعده‌اى دلقك و مسخره را هم دور خود جمع كرده بود و ديگر به سرداران خود توجهى نمىكرد .\r\nدر نتيجه امراء و افراد قشون نيز در اجراى فرمان او سهل انگارى مىنمودند و طورى شده بود كه به درگاه او حضور نمىيافتند .\r\nسليمانشاه تمام امور را به شرف الدين كردبازوى خادم سپرده بود .\r\nشرف الدين كردبازو از بزرگان خدام سلجوقيان به شمار مىرفت كه از ديندارى و خردمندى و حسن تدبير او استفاده مىكردند .\r\nسردارانى كه از طرز رفتار سليمانشاه ناراضى بودند پيش شرف الدين شكايت مىبردند ولى او ايشان را آرام مىساخت .\r\nيك بار در حول و حوش همدان در يك آلاچيق سرگرم ميگسارى بود و كردبازو نيز در آنجا حضور داشت .\r\nكردبازو رفتار سليمانشاه را مورد سرزنش قرار داد .\r\nسليمانشاه هم به دلقكان و مسخرگانى كه پيشش بودند دستور داد كه پاسخ كرد بازو را بدهند .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nآنان نيز به مسخره كردن كردبازو پرداختند . حتى يكى از ايشان عورت خود را نشانش داد .\r\nشرف الدين كردبازو خشمگين از آن جا بيرون رفت .\r\nسليمانشاه وقتى به هوش آمد كسى را به نزد او فرستاد و از آنچه رفته بود پوزش خواست .\r\nكردبازو عذر سليمانشاه را پذيرفت ولى ديگر از حضور در نزد او پرهيز كرد .\r\nسليمانشاه كه چنين ديد به امير اينانج ، فرمانرواى رى ، نامه‌اى نگاشت و ازو براى از ميان بردن كردبازو يارى خواست .\r\nفرستاده‌اى كه آن نامه را برده بود هنگامى به رى رسيد كه اينانج در بستر بيمارى به سر مىبرد .\r\nبدين جهت امير اينانج پاسخ داد : « هر وقت ازين بيمارى شفا يافتم با قشون خود به خدمت حاضر خواهم شد . »\r\nاين خبر به گوش كردبازو رسيد و وحشت و بيزارى او را زيادتر كرد .\r\nيك روز سليمانشاه كسى را به نزد او فرستاد و او را پيش خود فرا خواند .\r\nجواب داد : « هر وقت امير اينانج آمد ، من هم خواهم آمد . »\r\nشرف الدين كردبازو پس از اين جواب سرداران را احضار كرد و از آنان خواست كه در فرمانبردارى نسبت به وى سوگند ياد كنند .\r\nآنان هم كه از سليمانشاه بدشان مىآمد سوگند خوردند .\r\nبعد ، كردبازو نخستين كارى كه كرد اين بود كه دلقكان و مسخرگان سليمانشاه را كشت و به او گفت : « من اين كار را كردم تا سلطنت تو را حفظ كرده باشم . »\r\nآنگاه سليمانشاه و شرف الدين كردبازو با يك ديگر آشتى كردند و بدين مناسبت كردبازو مهمانى بزرگى ترتيب داد و سلطان سليمانشاه و سرداران وى را دعوت كرد .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nوقتى سلطان سليمانشاه در خانهء او حضور يافت ، كردبازو او و وزيرش ، ابن القاسم محمد بن عبد العزيز حامدى ، و ساير يارانش را دستگير و بازداشت كرد .\r\nاين واقعه در ماه شوال سال 555 هجرى قمرى اتفاق افتاد .\r\nبعد ، وزير و خاصان سليمانشاه را كشت . خود سليمانشاه را نيز در قلعه‌اى زندانى كرد .\r\nآنگاه كسى را فرستاد كه او را خفه كرد .\r\nبه روايت ديگر ، او را در خانهء مجد الدين علوى رئيس همدان محبوس ساختند ، و در آن جا به قتل رسيد .\r\nهمچنين گفته شد كه او را زهر دادند و مسموم ساختند و هلاك كردند .\r\nخداوند حقيقت امر را بهتر مىداند .\r\nشرف الدين كرد بازو ، پس از كشتن سليمانشاه ، كسى را به نزد امير ايلدگز فرمانرواى اران و بيشتر شهرهاى آذربايجان فرستاد و او را به نزد خود دعوت كرد تا خطبهء سلطنت به نام ارسلانشاه بخواند كه در نزد او - يعنى ايلدگز - به سر مىبرد .\r\nوقتى خبر قتل سليمانشاه و توطئه براى سلطنت ارسلانشاه به گوش امير اينانج ، فرمانرواى رى ، رسيد با لشكريان خود حركت كرد و به غارت و چپاول شهرها پرداخت تا به همدان رسيد .\r\nامير شرف الدين كردبازو كه تاب پيكار با او را نداشت به قلعه‌اى پناهنده شد .\r\nاينانج او را به جنگ دعوت كرد .\r\nولى او در پاسخ گفت : « من تا وقتى كه اتابك اعظم ايلدگز به اين جا نيايد ، با تو جنگ نمىكنم . »\r\nامير ايلدگز ، كه امير شرف الدين كردبازو دعوتش كرده بود ، با جميع سرداران و سپاهيان خود كه بيش از بيست هزار سوار مىشدند به همدان رسيد .\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nارسلانشاه بن طغرل بن محمد بن ملكشاه نيز با او بود .\r\nشرف الدين كردبازو به ديدار ايشان شتافت و ارسلانشاه را به دار السلطنه برد و سلطنت همدان و ساير شهرهاى آن نواحى را به نام او خطبه خواند .\r\nامير ايلدگز با مادر ارسلانشاه زناشوئى كرده بود . اين زن ، مادر پهلوان بن ايلدگز بود .\r\nايلدگز اتابك ارسلانشاه ، و پهلوان هم كه برادر مادرى ارسلانشاه محسوب مىشد ، حاجب او بود .\r\nاين ايلدگز يكى از مماليك سلطان مسعود به شمار مىرفت . سلطان مسعود او را در آغاز كار خود خريدارى كرد و پس از آنكه به سلطنت رسيد ، اران و بعضى از قسمت‌هاى آذربايجان را به اقطاع در اختيار او گذاشت .\r\nبعدا جنگ‌ها و كشمكش‌هائى روى داد و هيچيك از سلاطين سلجوقى متعرض وى نشد .\r\nرفته رفته مقام او بالا رفت و كارش قوت يافت تا جائى كه با مادر ارسلانشاه ازدواج كرد و ازو فرزندانى آورد كه پهلوان محمد و قزل‌ارسلان عثمان از جمله آنان بودند .\r\nما پيش ازين سبب رفتن ارسلانشاه به نزد امير ايلدگز را ذكر كرديم .\r\nاو تا اين زمان نزد امير ايلدگز باقى بود .\r\nامير ايلدگز وقتى در همدان خطبهء سلطنت به نام ارسلانشاه خواند ، رسولى را به بغداد فرستاد تا از خليفهء عباسى بخواهد كه در عراق نيز بنام وى خطبه بخوانند ، و قواعدى را كه در روزگار سلطان مسعود درين خصوص بود مجددا برقرار كنند .\r\nولى در بغداد به فرستادهء او توهين شد و او به بدترين وضعى از آن جا بازگشت .\r\nاما امير اينانج ، فرمانرواى رى ، را امير ايلدگز راضى كرد .\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nبه او نامهء ملاطفت آميزى نگاشت . و نتيجه‌اى كه از آن گرفت اين بود كه دو امير با يك ديگر آشتى كردند و پيمان اتحاد بستند و سوگند وفادارى خوردند .\r\nپهلوان بن ايلدگز نيز با دختر امير اينانج زناشوئى كرد و او را با خود به همدان برد .\r\n\r\nجنگ ميان پسر آقسنقر و قشون ايلدگز\r\nامير ايلدگز وقتى با امير اينانج صلح كرد ، رسولى را پيش پسر آقسنقر احمد يلى ، كه صاحب مراغه بود ، فرستاد و او را به حضور در خدمت سلطان ارسلانشاه دعوت كرد .\r\nولى او از رفتن خوددارى كرد و جواب داد : « از من صرف نظر كنيد و گر نه پيش من هم سلطانى هست . »\r\nپيش او - همچنانكه قبلا گفتيم - پسر محمد شاه بن محمود بود .\r\nو عون الدين بن هبيره ، وزير المستنجد خليفه عباسى ، تازه به او نامه‌اى نگاشته و او را تطميع كرده و وعده داده بود كه خطبهء سلطنت بنام پسر محمد شاه خوانده شود .\r\nامير ايلدگز قشونى آماده كرد و به سردارى پهلوان بن ايلدگز ، به سر وقت پسر آقسنقر فرستاد .\r\nوقتى خبر حركت اين قشون به گوش پسر آقسنقر رسيد مأمورى را به خدمت شاه ارمن ، فرمانرواى خلاط [ 1 
  ] ، اعزام داشت و\r\n\r\n\r\n\r\n\r\n","description":"","footnote":"\r\n[ ( 1 ) 
  ] - خلاط ( به فتح خاء ) قصبهء ارمنستان ميانه مىباشد و سرماى زمستانش از سردى ضرب المثل است .\r\nبقيه ذيل در صفحه بعد\r\n","page_name":" 90 ","page_number":90},
  {"content":"\r\n\r\nبه دو پيشنهاد اتحاد كرد و سوگند وفادارى خورد .\r\nدر نتيجه ، دو امير با يك ديگر همدست شدند .\r\nبعد ، شاه ارمن سپاه انبوهى براى پسر آقسنقر فرستاد و خود ، به عذر اينكه در يك شهر بندرى است و نمىتواند از آن جا دور شود ، از رفتن پوزش خواست .\r\nپسر آقسنقر با اين سپاه ، نيروئى تازه پيدا كرد و جمع او افزايش يافت .\r\nاو با قشونى كه تجهيز كرده بود به سروقت پهلوان بن ايلدگز رفت .\r\nدو لشكر به كرانهء سپيدرود با يك ديگر روبرو شدند .\r\nجنگ ميان آنان شدت يافت و پهلوان بن ايلدگز بدترين شكست را خورد .\r\nاو و لشكريانش به بدترين وضع به همدان رسيدند . و بسيارى از كسان او نيز در چنگ پسر آقسنقر افتادند و ازو به جان خود امان خواستند .\r\nپسر آقسنقر پيروزمند به شهر خود بازگشت .\r\n\r\n\r\n\r\n\r\n","description":"","footnote":"\r\n[ ( ) 
  ] بقيهء ذيل از صفحهء قبل اين قصبه در ساحل درياچه‌اى واقع شده كه در آن ماهى طرنج وجود دارد .\r\nچنين ماهى در درياى ديگر يافت نشود و آنچه از اين دريا صيد مىشود به ساير بلاد حمل مىگردد .\r\nاز غرائب آنكه در مدت ده ماه در هر سال در اين دريا جانورى و ماهى وجود ندارد و بعد يك دفعه به ظهور ميرسد كه شكار مىكنند و جمع آورى مينمايند و به درياى دور مىفرستند - از معجم البلدان ( لغتنامهء دهخدا ) اخلاط يا خلاط شهرى است كه بيش از سه هزار جمعيت دارد و در شمال بقيه ذيل در صفحه بعد\r\n","page_name":" 91 ","page_number":91},
  {"content":"\r\n\r\n\r\nجنگ ميان ايلدگز و اينانج\r\nوقتى ملكشاه پسر سلطان محمود ، همچنانكه پيش از اين گفتيم ، زندگى را بدرود گفت ، گروهى از ياران او پسرش ، محمود ، را برداشتند و رهسپار شهرهاى فارس شدند .\r\nولى فرمانرواى فارس ، زنگى بن دكلاى سلغرى ، بر آنان خروج كرد و محمود را از ايشان گرفت و در قلعهء اصطخر [ 1 
  ] نگاه داشت .\r\nوقتى امير ايلدگز و سلطان ارسلان شاه كه با وى بود ، بر شهرهايى دست يافتند و - چنان كه گفتيم - امير ايلدگز كسى را به\r\n\r\n\r\n\r\n\r\n","description":"","footnote":"\r\n[ ( ) 
  ] بقيهء ذيل از صفحه قبل تركيهء بر گوشهء شمال غربى درياچهء وان واقع گرديده است .\r\nويرانه‌هاى شهر قديم خلاط نزديك آن است .\r\nشهر خلاط ظاهرا در زمان سلطان سليم اول به تصرف دولت عثمانى در آمد .\r\nدر سال 955 هجرى قمرى شاه طهماسب صفوى آن را با خاك يكسان كرد .\r\nدر زمان سلطان سليمان اول ، عثمانيان در محل آن قلعه‌اى بنا كردند .\r\nو به تدريج شهر جديد بر پا شد .\r\n( دائرة المعارف فارسى )\r\n[ ( 1 ) 
  ] - استخر يا اسطخر يا اصطخر : شهرى قديمى است در فارس ، در عرض شمالى 50 ر 29 و طول شرقى 53 درجه . ويرانه‌هاى اين شهر در هفت كيلومترى غرب تخت جمشيد در دره رود پلوار ، كنار شاهراه شيراز و اصفهان ، موجود است .\r\nبقيهء ذيل در صفحه بعد\r\n","page_name":" 92 ","page_number":92},
  {"content":"\r\n\r\nبغداد فرستاد و خواست كه خطبهء سلطنت به نام ارسلانشاه بخوانند ، عون الدين ابو المظفر يحيى بن هبيره ، وزير خليفه عباسى شروع به تحريك كرد و فرمانروايان اطراف را بر ضد او برانگيخت .\r\nهمچنين بطورى كه قبلا شرح داديم ، نامه‌اى به پسر آقسنقر احمد يلى نگاشت .\r\nنامه‌اى هم به زنگى بن دكلا فرمانرواى شهرهاى فارس ، نوشت و به او وعده داد كه خطبهء سلطنت به نام شاهزاده‌اى بخواند كه در پيش اوست .\r\nاين شاهزاده هم محمود بن ملكشاه بود .\r\nعون الدين بن هبيره ، خطبه خواندن به نام پسر ملكشاه را موكول به موقعى كرد كه زنگى بن دكلا بر امير ايلدگز پيروزى يابد .\r\n\r\n\r\n\r\n\r\n","description":"","footnote":"\r\n[ ( ) 
  ] بقيهء ذيل از صفحه قبل در روايات ايرانى بناى استخر و تخت جمشيد به شاهان داستانى چون هوشنگ و جمشيد و كيخسرو نسبت داده شده ، و حتى گفته‌اند كه سليمان به كومك اجنه اين شهرها را بنا نهاد .\r\nولى ظاهرا استخر پس از خراب شدن تخت جمشيد به دست اسكندر مقدونى ساخته شد ، و از شهرهاى عمدهء فارس گرديد .\r\nخاندان ساسانى ازين سرزمين برخاستند .\r\nساسان جد اردشير بابكان در معبد اناهيد در استخر رياست داشت .\r\nدر دورهء ساسانى مركز دينى و سياسى ايران بود .\r\nاستخر مدتى در مقابل كشورگشايان عرب مقاومت كرد ولى سرانجام در سال 23 هجرى قمرى ( 643 بعد از ميلاد ) تسليم ابو موسى اشعرى و عثمان بن عاص گرديد .\r\nدر قرون اوليهء اسلام نيز شهرى پر رونق بود ولى بناى شيراز در سال 64 هجرى قمرى از اهميت آن كاست ، و استخر كرسى ولايتى به همين نام از بقيه ذيل در صفحه بعد\r\n","page_name":" 93 ","page_number":93},
  {"content":"\r\n\r\nزنگى بن دكلا محمود را از قلعهء استخر فرود آورد و به نام او خطبه خواند و بر درگاه او پنج نوبت طبل نواخت . [ 1 
  ]\r\nضمنا سرداران و سپاهيان خود را گرد آورد و به امير اينانج ، فرمانرواى رى ، كاغذى نوشت و ازو درخواست كرد كه با سلطنت فرزند ملكشاه موافقت كند .\r\nامير ايلدگز وقتى اين خبر را شنيد ، به گرد آورى قشون پرداخت و لشكريان خود را جمع كرد و تعداد سرداران و سپاهيان خود را افزايش داد و به چهل هزار نفر رساند .\r\n\r\n\r\n\r\n\r\n","description":"","footnote":"\r\n[ ( ) 
  ] بقيه ذيل از صفحه قبل ولايات پنجگانهء فارس گرديد .\r\nدر زمان ديالمه ، به علت شورش مردم آن بر ضد صمصام الدوله ديلمى ، عضد الدولهء ديلمى سپاهى به سركردگى قتلمش به آنجا فرستاد .\r\nاو شهر را ويران نمود .\r\nاستخر اكنون ويرانه‌اى بيش نيست و ده حاجىآباد ظاهرا بر قسمتى از استخر قديم بنا شده است .\r\nاز امكنهء باستانى و تاريخى نزديك استخر ، علاوه بر تخت جمشيد مىتوان نقش رجب و نقش رستم را نام برد .\r\nدر كاوش‌هاى هيئت علمى دانشگاه سيكاگو در سال‌هاى 1311 - 1316 هجرى شمسى در استخر ، بقاياى ابنيهء اسلامى ، كه آثار هخامنشى يا ساسانى هم در آنها به كار رفته ، و نيز ظروف اسلامى مختلف كشف شده است .\r\n( دائرة المعارف فارسى )\r\n[ ( 1 ) 
  ] - نوبت زدن و نوبت نواختن : نقاره زدن .\r\nمعمول بوده كه در نقاره‌خانهء شاهان در شبانه‌روز پنج بار نقاره مىزدند .\r\nگاه سه بار و گاه پنج بار و گاه هفت بار .\r\nدر اواخر قاجاريه و اوائل دورهء پهلوى يك بار به هنگام غروب در سر در باغ ملى تهران نقاره مىزدند . ( فرهنگ فارسى دكتر معين )\r\n","page_name":" 94 ","page_number":94},
  {"content":"\r\n\r\nآنگاه با اين سپاه انبوه به قصد حمله بر شهرهاى فارس ، به راه اصفهان روانه شد .\r\nاو رسولى را نيز پيش زنگى بن دكلا فرستاد و ازو خواست كه موافقت كند تا مجددا خطبهء سلطنت به نام ارسلانشاه خوانده شود .\r\nولى امير زنگى بن دكلا موافقت نكرد و گفت : « خليفهء عباسى شهرهاى خود را به من واگذار كرده و من پيش او ميروم . »\r\nايلدگز به شنيدن اين جواب از آن جا رفت .\r\nدر راه به او خبر رسيد كه نزديك او يك پرورشگاه اسب وجود دارد ، متعلق به ارسلان بوقا كه اميرى از اميران زنگى بن دكلاست و ارجان را به اقطاع در اختيار دارد .\r\nامير ايلدگز عده‌اى را مأمور كرد كه پنهانى بدان پرورشگاه اسب دستبرد بزنند و از آن اسبان غارت كنند .\r\nتصادفا ارسلان بوقا نيز تصميم گرفته بود كه اسبان خود را چون ناتوان شده بودند تغيير دهد و بجاى آنها اسبان ديگرى از آن پرورشگاه برگزيند .\r\nبراى اين كار با قشون خود بدان پرورشگاه رفت . در راه با قشونى كه ايلدگز براى ربودن چارپايان اعزام داشته بود روبرو شد و جنگيد و آنان را گرفت و كشت و سرهايشان را پيش فرمانرواى خود ، زنگى بن دكلا ، فرستاد .\r\nامير زنگى بن دكلا هم اين موضوع را به بغداد نوشت و كمك خواست .\r\nبه او وعده داده شد كه كمك براى وى خواهد رسيد .\r\nعون الدين بن هبيره ، وزير خليفه عباسى ، به اميرانى هم كه با ايلدگز بودند نامه نگاشته و آنان را از اينكه فرمانبر ايلدگز هستند توبيخ و سرزنش كرده و رأيشان را سست ساخته و تشويقشان كرده بود كه با امير زنگى بن دكلا و امير اينانج مساعدت كنند .\r\nامير اينانج با ده هزار سوار از رى بيرون آمده بود . پسر\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nآقسنقر احمد يلى هم پنج هزار سوار برايش فرستاد .\r\nپسر « بازدار » صاحب قزوين ، و پسر طغايرك ، و امراء ديگر هم كه گريخته بودند به امير اينانج ملحق شدند .\r\nدر آن وقت امير اينانج در صحراى ساوه بود .\r\nاما امير ايلدگز با مشاوران و نصيحتگران خود به مشاوره پرداخت . به او توصيه كردند كه بر امير اينانج حمله برد چون او از همه مهم‌تر است .\r\nاو نيز به مقابله با امير اينانج شتافت .\r\nدر همين اوقات امير زنگى بن دكلا به غارت سميرم و ساير نواحى آن حدود پرداخت .\r\nايلدگز سردارى را با ده هزار سوار به سروقت او فرستاد تا شهرهاى فارس را حفظ كند .\r\nولى امير زنگى بن دكلا به جنگ با آن قشون شتافت و با آنان روبرو شد و جنگيد .\r\nدر نتيجه ، قشونى كه ايلدگز فرستاده بود ، شكست خورده به پيش او برگشت .\r\nايلدگز اين شكست را تحمل كرد و براى جبران سربازانى كه از دست داده بود كسى را فرستاد و لشكريان آذربايجان را فرا خواند .\r\nاين قشون به فرمان پسرش ، قزل‌ارسلان ، حركت كرد و به نزد او آمد .\r\nامير زنگى بن دكلا سپاه انبوهى نيز براى امير اينانج فرستاد و و معذرت خواست كه شخصا نمىتواند حضور يابد زيرا بيم از آن دارد كه امير شمله ، فرمانرواى خوزستان ، بر شهرهاى وى دست - اندازى كند .\r\nسرانجام امير ايلدگز كه عازم نبرد با امير اينانج بود خود را به دو رساند .\r\nدو لشگر به يك ديگر نزديك شدند و در تاريخ نهم شعبان با هم\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nروبرو گرديدند و جنگ سختى ميان ايشان در گرفت كه به شكست امير اينانج منتهى شد .\r\nامير اينانج بدترين شكست را خورد . مردان وى كشته شدند و اموال وى به غارت رفت .\r\nاو گريزان وارد رى شد و به قلعهء طبرك پناهنده گرديد .\r\nاما امير ايلدگز رى را محاصره كرد . بعد گفت‌وگوى صلح را آغاز نمود .\r\nامير اينانج پيشنهادهائى كرد و ايلدگز آنها را پذيرفت و جرپادقان و نواحى ديگرى از آن حدود را به وى داد .\r\nايلدگز سپس به همدان بازگشت .\r\nجا داشت كه ذكر اين حادثه و واقعهء پيشين آن به عقب مىافتاد ولى من ( يعنى ابن اثير ) آنها را جلو انداختم كه دنباله وقايع مشابه باشد و اين سلسلهء وقايع از هم گسيخته نشود .\r\n\r\nدرگذشت فرمانرواى غور و فرمانروائى پسرش محمد\r\nدر اين سال ، در ماه ربيع الاخر ، ملك علاء الدين حسين بن حسين غورى ، فرمانرواى غور ، پس از بازگشت خود از غزنه ، دار زندگانى را بدرود گفت .\r\nاو مردى دادگر بود و از لحاظ حسن رفتار با مردم در شمار بهترين ملوك به حساب مىآمد .\r\nپس از درگذشت او ، پسرش ، سيف الدين محمد ، به جايش بر مسند فرمانروائى نشست .\r\nمردم دوستدار و فرمانبردار او گرديدند .\r\nدر شهرهايى كه جزء قلمرو فرمانروائى او بود گروهى از\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nداعيان اسماعيليه پيدا شده بودند و تعداد پيروانشان نيز افزايش يافته بود .\r\nسيف الدين محمد همه را از آن شهرها بيرون راند و احدى از آنان را در آن نواحى باقى نگذاشت .\r\nبه ملوك اطراف نامه نگاشت و با آنان هدايائى رد و بدل كرد .\r\nاز امير مؤيد اىابه ، فرمانرواى نيشابور ، نيز دلجوئى كرد و موافقت او را بدست آورد .\r\n\r\nفتنه در نيشابور و ويران ساختن آن شهر\r\nگروهى تبهكار و فاسد در نيشابور به طمع چپاول اموال و ويران ساختن خانه‌ها افتاده بودند و هر كارى كه دلشان مىخواست مىكردند و به حرف هيچكس هم گوش نمىدادند و از غارتگرىهاى خود دست بر نمىداشتند .\r\nدر اين زمان يعنى در ماه ربيع الاخر سال 556 هجرى امير مؤيد اىابه دستور داد كه بزرگان نيشابور را بازداشت كنند .\r\nنقيب علويان ، يا رئيس سادات نيشابور ، ابو القاسم زيد بن حسين حسينى و عده‌اى ديگر جزو آنها بودند .\r\nامير مؤيد به ايشان گفت : « شما كسانى هستيد كه رنود و مفسدان را تحريك و تطميع به اين قبيل اعمال كرده‌ايد ، اگر مىخواستيد كه آنها را ازين كارها باز داريد ، مىتوانستيد . و آنها ديگر بدين اعمال دست نمىزدند . »\r\nو گروهى از اهل فساد را كشت .\r\nدر اين واقعه ، نيشابور به كلى رو به ويرانى نهاد و از جملهء اماكنى كه خراب شد مسجد عقيل بود كه مجمع اهل علم محسوب مىشد .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nدر اين مسجد گنجينه‌هائى از كتب موقوفه وجود داشت كه از بزرگترين منابع علمى و ادبى نيشابور به شمار مىرفت .\r\nهمچنين هشت مدرسه از مدارس حنفيان ويران گرديد و هفده مدرسه از مدارس شافعيان خراب شد .\r\nپنج كتابخانه آتش گرفت .\r\nهفت كتابخانه را هم غارت كردند و كتابهائى را كه به چنگ آورده بودند به ارزان‌ترين قيمت فروختند .\r\nاينها چيزهائى بود كه احصاء آن امكان داشت . بجز اينها تلفات و خساراتى هم وارد آمد كه بيان آن امكان‌پذير نيست .\r\n\r\nخلع سلطان محمود غارت طوس ، و ساير شهرهاى خراسان\r\nدر اين سال ، در ماه جمادى الاخر ، سلطان محمود بن محمد خان ، خواهرزاده سلطان سنجر ، كه - چنان كه گفتيم - پس از سنجر فرمانرواى خراسان شده بود ، با قشون خود حركت كرد و امير مؤيد ، صاحب نيشابور ، را در شادياخ [ 1 
  ] محاصره نمود .\r\n\r\n\r\n\r\n\r\n","description":"","footnote":"\r\n[ ( 1 ) 
  ] - شادياخ : « . . . چون غزان به خراسان آمدند و در سال 548 آن كارها را كردند ، به نيشابور آمدند و آن را ويران كردند و سوختند و ويرانهء آن را به جاى گذاشتند .\r\nآنچه از مردم آن شهر مانده بود به شادياخ رفتند و آن را آبادان كردند و آن شهرى است كه در زمان ما به نيشابور معروف است .\r\nبقيه ذيل در صفحه بعد\r\n","page_name":" 99 ","page_number":99},
  {"content":"\r\n\r\nغزان نيز با سلطان محمود بودند .\r\nاين جنگ تا آخر شعبان سال 556 هجرى ادامه يافت .\r\nبعد ، در آخر شعبان سلطان محمود چنين وانمود كرد كه مىخواهد به گرمابه برود و بدين بهانه ، گريزان از دست غزان ، وارد شهرستان شد .\r\nتركان غز تا آخر شوال در نيشابور ماندند .\r\nپس از آن بازگشتند . و در مراجعت خود به تبهكارى و غارت و چپاول قريه‌ها پرداختند .\r\nشهر طوس را به نحو بسيار زننده‌اى يغما كردند . و به مشهد على بن موسى الرضا ( ع ) رفتند و از كسانى كه در آن جا بودند گروه كثيرى را كشتند و اموالشان را به غارت بردند .\r\nولى متعرض آرامگاهى كه مدفن حضرت رضا بود نشدند .\r\nوقتى سلطان محمود وارد نيشابور شد ، امير مؤيد اىابه او را\r\n\r\n\r\n\r\n\r\n","description":"","footnote":"\r\n[ ( ) 
  ] بقيهء ذيل از صفحه قبل . . . من در 613 به نيشابور كه همان شادياخ باشد رفتم . . .\r\nسپس تاتارها كه خداى ايشان را لعنت كناد در سال 617 آن را ويران كردند و يك ديوار هم در آن بر پا نگذاشتند و امروز چنان كه به من گفته‌اند ويرانه‌اى است كه چشم‌هاى خشك را به گريستن واميدارد . و آتش‌هاى فرو نشسته را در دل‌ها روشن مىكند . »\r\n( از حواشى اديب بر تاريخ بيهقى - تصحيح سعيد نفيسى ) كاخ طاهريان در نيشابور در بيرون شهر . در روستاى شادياخ و در محلهء « ميان » بوده است .\r\nظاهرا اين كاخ طاهريان ، پس از انقراض اين سلسله در 261 چندان نمانده و به زودى ويران شده است . زيرا كه ابن الفقيه در كتاب البلدان كه در حدود 290 يعنى نزديك سى سال پس از انقراض اين خاندان تأليف كرده است . دو قطعه از اشعار محمد بن حبيب ضبى كه دربارهء ويرانه‌هاى اين كاخ بقيه ذيل در صفحه بعد\r\n","page_name":" 100 ","page_number":100},
  {"content":"\r\n\r\nتا ماه رمضان سال 557 هجرى مهلت داد .\r\nبعد او را گرفت و در چشمش ميل كشيد و كورش كرد . و آنچه از اموال و جواهر و اشياء گرانبها داشت ضبط نمود .\r\nسلطان محمود اين اشياء را ، هنگامى كه با غزان بود ، از بيم آنها پنهان ميداشت .\r\nامير مؤيد اىابه ، وقتى سلطان محمود را از بين برد ، خطبه‌اى را هم كه در نيشابور و ساير نواحى متصرفى خود ، به نام وى مىخواند قطع كرد .\r\nآنگاه خطبهء سلطنت به نام خود ، و بعد خطبهء خلافت به نام المستنجد باللّه خواند .\r\nامير مؤيد اىابه ، همچنين جلال الدين محمد ، پسر سلطان محمود ، را دستگير كرد .\r\nاين پسر ، همان كسى بود كه غزان ، پيش از پدرش ، او را به فرمانروائى خود برگزيده بودند ، همچنانكه ما پيش ازين شرح داديم .\r\n\r\n\r\n\r\n\r\n","description":"","footnote":"\r\n[ ( ) 
  ] بقيهء ذيل از صفحه قبل در شادياخ گفته ، آورده است . . . . قصر آل طاهر در « ميان » در ناحيهء شادياخ پس از ويرانى دوباره كشتزار شده و از اين جا پيداست كه شادياخ و ميان در روستاى بيرون شهر بوده است .\r\nيعقوبى نيز در كتاب البلدان گويد : « عبد الله بن طاهر در شهر نيشابور فرود آمد و چنان كه فرمانروايان ديگر مىكردند به مرو نرفت و در آن جا بناى شگفتى ساخت كه شادياخ باشد . »\r\nاز اين جا پيداست كه كاخ طاهريان در شادياخ بناى بزرگ و زيبا و حتى شگفت بوده است .\r\nحمد الله مستوفى در نزهة القلوب گويد : « . . . دار الامارهء خراسان در عهد اكاسره تا آخر عهد طاهريان در بلخ و مرو بودى و چون دولت به بنى ليث رسيدى بقيه ذيل در صفحه بعد\r\n","page_name":" 101 ","page_number":101},
  {"content":"\r\n\r\nامير مؤيد ، پس از دستگير كردن جلال الدين محمد ، چشمان او را نيز از كاسه در آورد .\r\nآنگاه پدر و پسر نابينا را با كنيزان و ملازمانى كه داشتند به زندان انداخت .\r\nعمر آنان در زندان چندان دير نپائيد . سلطان محمود در گذشت .\r\nو پس از او ، پسرش هم ، از شدت دلتنگى و اندوه بر اثر مرگ پدر ، زندگى را بدرود گفت .\r\nو اللّه اعلم .\r\n\r\nساختن شادياخ در نيشابور\r\nشادياخ را عبد اللّه بن طاهر بن حسين ، هنگامى كه ، از طرف مأمون خليفه عباسى ، در خراسان حكومت مىكرد ، ساخته بود .\r\nعلت ساختن آن اين بود كه روزى زن زيبائى را ديد كه افسار\r\n\r\n\r\n\r\n\r\n","description":"","footnote":"\r\n[ ( ) 
  ] بقيه ذيل از صفحه قبل عمرو بن ليث در نيشابور دار الاماره ساخت و نيشابور دار الملك خراسان شد .\r\nدر سنهء خمس و ستمائة ( 605 ) آن شهر به زلزله خراب شد . هم در آن حوالى شهرى ديگر ساختند و شادياخ خواندند . دور باروى آن ششهزار و نهصد گام بود .\r\nدر سنه تسع و سبعين و ستمائة ( 679 ) آن نيز به زلزله خراب شد .\r\nبه گوشهء ديگر شهرى ساختند كه اكنون ام البلاد خراسان ، آن است . »\r\nاز اين جا بر مىآيد كه پس از ويرانى نيشابور قديم از زلزلهء سال 605 ، در روستاى شادياخ شهر ديگرى ساختند . و آن شهر دوم در زمين لرزه سال 679 ويران شد . . .\r\nبقيه ذيل در صفحه بعد\r\n","page_name":" 102 ","page_number":102},
  {"content":"\r\n\r\nاسبى را به دست دارد و مىخواهد آن را آب بدهد .\r\nازو راجع به شوهرش پرسش كرد .\r\nزن در پاسخ او احوال شوهر خود را بيان داشت .\r\nعبد اللّه بن طاهر شوهر وى را احضار كرد و گفت : « نگهدارى اسبان براى مردان برازنده‌تر است . چرا تو در خانه‌ات نشسته‌اى و زنت را با اسب بيرون ميفرستى ؟ » مرد به گريه افتاد و جواب داد : « ظلم و ستم تو اين وضع را براى ما پيش آورده است . »\r\n\r\n\r\n\r\n\r\n","description":"","footnote":"\r\n[ ( ) 
  ] بقيه ذيل از صفحه قبل ابن الاثير در تاريخ الكامل در حوادث سال‌هاى 548 و 553 و 556 كه وقوع فتنه‌اى در ميان شافعيان و حنفيان را ذكر مىكند ، تصريح كرده است كه در اين فتنه‌ها نيشابور يكسره ويران شد .\r\nسپس در حوادث سال 556 حكايتى دربارهء سبب آباد شدن شادياخ در زمان عبد الله بن طاهر آورده ، و گويد شادياخ پس از آن ويران شد و چون روزگار الب ارسلان رسيد اين قصه را بر او گفتند و وى فرمان داد آن جا را از نو ساختند و اين زمان بار ديگر ويران شد .\r\nاما شهر شادياخ بطور قطع و يقين در جنوب شهر حاليه ، يعنى در همان جا كه باغ و مقبرهء امامزاده محروق است واقع بوده ، و منشاء اين يقين شجره نامه‌اى است از سادات بلوك بار معدن كه بدست آمد .\r\nبالجمله در آن شجره‌نامه نوشته بود كه بيست نفر از سادات اولاد خواجه حسين الاصغر بن زين العابدين عليه السلام در پهلوى قبر امامزاده محروق در شادياخ نيشابور مدفونند - از حواشى مرحوم اديب بر تاريخ بيهقى - تصحيح سعيد نفيسى .\r\nمقارن استيلاى مغول در جنب نيشابور قديم شهر معتبر ديگرى به نام شادياخ بنا شده بود . و در حقيقت در آن ايام همين شهر را نيشابور مىگفته‌اند - تاريخ مفصل ايران تأليف عباس اقبال .\r\n( از لغتنامه دهخدا )\r\n","page_name":" 103 ","page_number":103},
  {"content":"\r\n\r\nپرسيد : « چطور ؟ » جواب داد : « براى اينكه تو سربازان خود را با ما در خانه‌هاى ما جا مىدهى . آن وقت اگر من و زنم از خانه بيرون برويم ، در خانه هيچكس نمىماند و سرباز آنچه را كه در خانه داريم ، برمىدارد .\r\nاگر زنم را در خانه بگذارم و خودم براى آب دادن اسب از خانه بيرون بيايم ، خاطرم آسوده نخواهد بود و اطمينان ندارم كه سرباز به زنم دست درازى نخواهد كرد .\r\nبالاخره بهتر آن ديدم كه خودم در خانه بمانم و همسرم را براى آب دادن اسب بيرون بفرستم .\r\nعبد اللّه بن طاهر ، اين معنى به خاطرش گران آمد و در همان وقت از شهر خارج شد و در خيمه فرود آمد . و فرمان داد كه لشكريان او از خانه‌هاى مردم بيرون بروند .\r\nآنگاه شادياخ را به عنوان خانه‌اى براى خود و لشكريان خود ساخت . و او و كسانش در آن سكونت گزيدند .\r\nعمارت شادياخ بعد ويران گرديد [ 1 
  ] .\r\n\r\n\r\n\r\n\r\n","description":"","footnote":"\r\n[ ( 1 ) 
  ] - حكايت فوق را درباره ساختن شادياخ ياقوت در معجم البلدان چنين آورده است :\r\n« شادياخ نيز شهر نيشابور ، مادر شهرهاى خراسان در زمان ماست . و در قديم بوستانى بود از آن عبد الله بن طاهر بن حسين ، پيوسته به شهر نيشابور . الحاكم ابو عبد الله بن بيع در پايان كتاب خود در تاريخ نيشابور آورده است كه عبد الله بن طاهر چون به حكمرانى خراسان به نيشابور رسيد و در آن جا فرود آمد ، از بسيارى لشكريان او جا بر مردم تنگ شد و به زور در خانه مردم فرود آمدند .\r\nمردم از ايشان سختى ديدند و چنين پيش آمد كه يكى از لشكريانش به خانهء مردى فرود آمد و خداوند خانه زنى زيبا داشت و مردى غيرتمند بود و در خانه ماند و بواسطهء غيرتى كه بر زن خود داشت . از آن بيرون نرفت .\r\nبقيه ذيل در صفحه بعد\r\n","page_name":" 104 ","page_number":104},
  {"content":"\r\n\r\nوقتى روزگار سلطنت سلطان الب ارسلان سلجوقى فرا رسيد ، اين داستان را در خدمتش ذكر كردند . و او فرمان داد كه ساختمان را تجديد كنند .\r\nسپس شادياخ بار ديگر ويران گرديد .\r\nدر اين زمان كه نيشابور رو به خرابى نهاده بود و حفظ آن امكان نداشت و غزان نيز شهرها را پامال قتل و غارت مىكردند ، امير مؤيد دستور داد ديوار شادياخ را بسازند و رخنه‌ها و شكاف‌هاى آن را بگيرند و منازل مسكونى آن را تعمير كنند .\r\nاين كار انجام شد و او و ساير مردم در آن سكونت گزيدند .\r\nنيشابور خالى ماند و به كلى ويران شد و هيچكس در آن نماند .\r\n\r\n\r\n\r\n\r\n","description":"","footnote":"\r\n[ ( ) 
  ] بقيه ذيل از صفحه قبل روزى آن سپاهى به دو گفت : رو اسب مرا سير آب كن .\r\nوى نه يارا داشت كه به فرمان او نرود و نه مىتوانست از خانه خود دور شود .\r\nبه زن خود گفت : تو برو و اسبش را سيراب كن تا اينكه من از دارائى كه داريم در خانه پاسبانى كنم .\r\nزن رفت . و او نيكو روى و زيبا بود .\r\nقضا را عبد الله بن طاهر سواره بدانجا رسيد و آن زن را ديد و پسنديد و از ساده پوشى او در شگفت شد و او را به خود خواند و گفت : روى تو و اندام تو سزاوار آن نيست كه اسبى را خدمت كنى و آب دهى . روزگارت چيست ؟\r\nگفت : اين كارى است كه عبد الله بن طاهر بر سر ما آورده است . خدا او را بكشد ! سپس پيشامد را بر او گفت .\r\nوى در خشم شد و با خود گفت : اى عبد الله . مردم نيشابور از تو بدى ديدند .\r\nبقيه ذيل در صفحه بعد\r\n","page_name":" 105 ","page_number":105},
  {"content":"\r\n\r\n\r\nكشته شدن صالح بن رزيك و وزارت پسر او ، رزيك\r\nدر اين سال ، در ماه رمضان ، ملك صالح ابو الغارات طلائع بن رزيك ارمنى ، وزير العاضد علوى ، فرمانرواى مصر ، به قتل رسيد .\r\nسبب كشتن او اين بود كه در دولت العاضد نفوذ و تحكم بسيار يافته و در امر و نهى و ضبط اموال استبداد بهم رسانده بود .\r\nعلت خودرأيى و استبداد وى نيز يكى خردسالى العاضد ، و ديگر اين بود كه او العاضد را به خلافت رسانده بود .\r\nصالح در حق مردم بيداد و ستم روا مىداشت . بسيارى از بزرگان مصر را راند و تبعيد كرد و در شهرها پراكنده و آواره ساخت تا از تعرض ايشان در امان بماند .\r\nبعد دختر خود را به العاضد داد و او را از قصر خلافت به حرمسرا برگرداند .\r\n\r\n\r\n\r\n\r\n","description":"","footnote":"\r\n[ ( ) 
  ] بقيه ذيل از صفحه قبل سپس سران لشكر را گفت در لشكر او منادى كنند كه هر كس شب در نيشابور بماند ، مال و خون او حلال است .\r\nو به شادياخ رفت و در آن جا سرائى ساخت و به لشكريان خود فرمان داد كه گرداگرد آن ساختمان كنند .\r\nآنجا آبادان گشت و محله‌اى بزرگ شد و به شهر پيوست و يكى از محلات شهر شد و سپس مردم در آن جا خانه‌ها و كاخ‌ها ساختند .\r\nدر تاريخ غازان خان اين داستان نقل شده . ليكن وقوع آن به عهد سلاطين سلجوق ذكر گرديده است .\r\n( لغتنامهء دهخدا )\r\n","page_name":" 106 ","page_number":106},
  {"content":"\r\n\r\nعمهء العاضد هم كه از دست صالح به ستوه آمده بود سرداران مصرى را رشوه داد و آنان را به قتل او وادار كرد .\r\nنيرومندترين آنان مردى بود كه ابن الراعى خوانده مىشد .\r\nاو در دهليز كاخ خلافت كمين كرد . و همين كه صالح بن - رزيك وارد كاخ شد ، بر او حمله كرد و با وجود وحشتى كه ازو داشت ، چند ضربهء كارد بر او فرود آورد .\r\nصالح در اثر آن ضربات زخم‌هاى كشنده‌اى برداشت . ولى به خانه حملش كردند و تا خانه هنوز زنده بود .\r\nاز خانهء خود براى العاضد پيغام فرستاد و او را سرزنش كرد كه به كشتن وى رضا داده با اينكه وى در خليفه شدن او مؤثر بوده است .\r\nالعاضد لدين اللّه ، خليفهء مصر ، سوگند ياد كرد كه از اين جريان آگاهى نداشته و بدان راضى نبوده است .\r\nصالح بن رزيك گفت : اگر تو گناهى ندارى پس عمهء خود را تحويل من بده تا ازو انتقام بگيرم .\r\nالعاضد نيز فرمان دستگيرى عمهء خود را صادر كرد . و كسى را به سر وقت او فرستاد كه او را به زور گرفت .\r\nاين زن را به خدمت صالح بن رزيك حاضر كردند و صالح نيز او را به قتل رساند .\r\nبعد وصيت كرد كه پس از وى وزارت را به پسرش رزيك بدهند .\r\nرزيك به « عادل » ملقب شد و بعد از درگذشت پدرش زمام امور وزارت به دست وى افتاد .\r\nصالح بن رزيك شعر مىسرود و اشعار نيكوى بليغى دارد كه نشانه كثرت فضل اوست .\r\nاز جملهء آثار او ابيات ذيل است كه در فخر و مباهات سروده است :\r\n\r\n","description":"","footnote":"","page_name":" 107 ","page_number":107},
  {"content":"\r\n\r\n ابى اللّه الا ان يدوم لنا الدهر * و يخد منافى ملكنا العز و النصر\r\nعلمنا بان المال تفنى الوفه * و يبقى لنا من بعده الاجر و الذكر\r\nخلطنا الندى بالبأس حتى كاننا * سحاب لديه البرق و الرعد و المطر\r\nقرانا اذا رحنا إلى الحرب مرة * يرانا و من اضيافنا الذئب و النسر\r\nكما اننا نبذل فى السلم جودنا * و يرتع فى انعامنا العبد و الحر \r\nاين اشعار طولانى است .\r\n( يعنى : خداوند نخواست جز اين را كه روزگار ما دوام يابد و در فرمانروائى ما عزت و پيروزى خدمت‌گزار ما باشند .\r\nدانستيم كه درهم و دينار ، هزاران هزارش پايان مىپذيرد و فانى مىشود و پس از آن براى ما پاداش و ذكر خير مىماند .\r\nما بذل و بخشش را با زور و قدرت در هم آميختيم تا جائى كه گوئى ما ابرى هستيم كه هم رعد و برق و هم باران دارد .\r\nهر گاه كه يك بار به جنگ رفتيم ، مهمانى كرديم و از جملهء مهمانان ما گرگان و كركس‌ها بودند ، همچنانكه در زمان صلح هم جود و كرم خود را بيدريغ روا مىداريم و از نعمت احسان ما بنده و آزاده ، هر دو ، بهره‌مند مىشوند . )\r\nصالح بن رزيك مرد دست و دلبازى بود . از ادبيات آگاهى داشت و شعر خوب مىسرود و در حق اهل علم احسان و انفاق مىكرد .\r\nروزى به او خبر رسيد كه ابو محمد بن دهان نحوى بغدادى مقيم موصل بيتى از اشعار او را شرح كرده است .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nآن بيت اين بود :\r\n تجنب سمعى ما يقول العواذل * و اصبح لى شغل من الغزو شاغل \r\n( يعنى : گوش من به آنچه سرزنش كنندگان مىگويند بدهكار نيست و جهاد در راه خدا برايم كارى فراهم كرده كه مرا از توجه به ساير چيزها باز مىدارد . )\r\nصالح بن رزيك هديهء سنگين و آبرومندى فراهم آورد تا براى شيخ ابو محمد بن دهان بفرستد .\r\nولى پيش از فرستادن اين هديه به قتل رسيد .\r\nهمچنين ، به او خبر دادند كه يكى از بزرگان موصل ، او را در مكه ثنا گفته است .\r\nبه شنيدن اين خبر برايش نامه تشكرى نوشت و با آن نامه هديه‌اى نيز فرستاد .\r\nصالح بن رزيك ، امامى [ 1 
  ] بود و مذهب علويان مصرى را نداشت .\r\n\r\n\r\n\r\n\r\n","description":"","footnote":"\r\n[ ( 1 ) 
  ] - اماميه نام عموم فرقه‌هائى است كه به نص جلى على بن ابى طالب را جانشين پيغمبر اسلام دانند و معتقدند كه امامت در فرزندان على باقى است و دنيا هيچگاه از امام خالى نيست . و منتظرند كه يكى از علويان در آخر الزمان ظهور و خروج كند و دنيا را پر از عدل و داد و قسط كند .\r\nدر مقابل اينان ، اهل سنت و جماعت پس از پيغمبر ، امر خلافت را به شوراى مسلمانان و تصويب آنان منوط مىدانند .\r\nشرح اين اجمال آن است كه چون بعد از رحلت پيغمبر اسلام خبر انتخاب ابو بكر به خلافت منتشر شد . عده‌اى با اين امر از در مخالفت در آمدند .\r\nزيرا على بن ابى طالب را بيش‌تر شايستهء اين مقام مىدانستند .\r\nاز جملهء اين معترضان ، نخست على بن ابى طالب ( ع ) و جماعتى از صحابه ، مانند عمار بن ياسر و ابا ذر غفارى و سلمان فارسى و جابر بن عبد الله و عباس بن بقيه ذيل در صفحه بعد\r\n","page_name":" 109 ","page_number":109},
  {"content":"\r\n\r\nاو وقتى كه العاضد لدين اللّه را به خلافت رساند و سوار بر اسب شد و حركت كرد فرياد و هياهوى بسيارى شنيد .\r\nپرسيد : « چه خبر است ؟ » گفتند : « اينها براى خليفهء جديد شادى مىكنند . »\r\nگفت : « اين نادانان مثل اينكه مىخواهند بگويند خليفهء اولى نمرده تا اين يكى را جانشين خود كرده و نمىدانند كه اين منم كه ساعتى قبل اين دسته را مثل گله گوسفند به راه انداختم . »\r\n\r\n\r\n\r\n\r\n","description":"","footnote":"\r\n[ ( ) 
  ] بقيه ذيل از صفحه قبل عبد المطلب و جز آنان بودند .\r\nبدينسان ، بلا فاصله پس از رحلت پيغمبر اسلام دستهء كوچكى از ساير مسلمانان جدا شدند و هستهء ايجاد يك فرقهء بزرگ از مسلمانان گرديدند .\r\nاين فرقه در مفهوم وسيع خود شيعه ، و در مفهوم محدودترى اماميه ناميده مىشود .\r\nظهور اين فرقه با همين اعتراض ساده شروع شد ولى به تدريج در تعليمات اين فرقه توسعه حاصل گشت .\r\nآنگاه اين اعتقاد به وجود آمد كه امر امامت در صلاحيت عامه نيست ، يعنى عامه حق تعيين امام و جانشين ندارند بلكه اين موضوع ، مانند نبوت ، امر الهى و ركن دين است ، و به همين سبب هم پيغمبر نسبت به آن غفلت نمىورزيد و حتى بايد گفت تعيين امام از باب حفظ مصالح امت بر او واجب بود . و او هرگز چنين امر خطيرى را به امت تفويض نمىكرد . كسى كه مىبايست پيغمبر به جانشينى خود برمىگزيد لازم بود كه معصوم از گناهان صغيره و كبيره و از خاندان رسالت باشد . و چنين كسى على بن ابى طالب است .\r\nاماميه در اثبات اين مطالب نصوصى دارند كه اغلب اهل سنت آنها را نمىپذيرند .\r\nاماميه مىگويند على وصى پيغمبر ، و امام به تعيين و نص است و اين امر ، يعنى تعيين و نص شرط اصلى امامت مىباشد چنان كه ساير ائمه نيز هر يك جانشين بقيهء ذيل در صفحهء بعد\r\n","page_name":" 110 ","page_number":110},
  {"content":"\r\n\r\n( يعنى منم كه خليفهء جديد را خليفه كرده‌ام و سر نخ او و اين مردم همه به دست من است . )\r\nعماره گفت : « سه روز پيش از كشته شدن صالح بن رزيك ، بر او وارد شدم .\r\nكاغذى به دست من داد كه در آن دو بيت از اشعارش نوشته شده بود .\r\n\r\n\r\n\r\n\r\n","description":"","footnote":"\r\n[ ( ) 
  ] بقيهء ذيل از صفحهء قبل :\r\nخود را به صراحت تعيين كردند . جانشينان على ، يعنى بقيهء ائمه ، نيز معصوم هستند و خطا بر آنان جايز نيست .\r\nعقيدهء اماميه در باب امامت ، اگر چه پس از على بن ابى طالب و فرزندش امام حسن هيچگاه صورت خارجى نيافت و هيچكس از ائمه به خلافت نرسيدند و همه يا بدست مخالفان كشته شدند و يا در حبس و قيد ستمكارانهء خلفاى عهد مردند . ليكن به مناسبت استوارى مبانى اخلاقى و اتكاء آنان بر مظلوميت خاندان پيغمبر و تذكر سرگذشت‌هاى جانگداز هر يك كه به ظلم و ستم كشته شده و يا مورد شكنجه و عذاب فرمانروايان روزگار خويش قرار گرفته بودند .\r\nگروه بسيارى ، به ويژه ايرانيان ، به تشيع گرائيدند . و دلائل آنان محكم و براى مردم با انصاف و حقيقت بين انكار ناپذير بود .\r\nفرقهء اماميه در ابتدا ، يعنى پيش از ظهور علم كلام ، مانند ساير فرقه‌هاى اسلامى آن زمان در اصول و فروع به كلام الله و سنت نبوى استناد مىكردند .\r\nدر اين مورد فرق ايشان با ساير فرقه‌هاى اسلامى در اين بود كه اماميه در تفسير و تأويل آيات قرآنى و سنت‌هاى پيغمبر هميشه به امامان خود مراجعه مىكردند و بيانات ائمه كه حكم دستور دينى داشت ، مشكلات آيات و سنن را حل مىكرد .\r\nفرقه‌اى از اماميه كه به اثنى عشرى مشهورند ، پس از على بن ابى طالب فرزندان او حسن بن على ، حسين بن على ، على بن حسين ، محمد بن على ، جعفر بن محمد ، موسى بن جعفر ، على بن موسى ، محمد بن على ، على بن محمد ، حسن بن بقيه ذيل در صفحهء بعد\r\n","page_name":" 111 ","page_number":111},
  {"content":"\r\n\r\nآن دو بيت اين بود :\r\n نحن فى غفلة و نوم و للمو * ت عيون يقظانة لا تنام\r\nقد رحلنا الى الحمام سنينا * ليت شعرى متى يكون الحمام \r\n( يعنى : ما در غفلت و خواب هستيم ولى مرگ چشمانى بيدار دارد كه به خواب نمىرود .\r\n\r\n\r\n\r\n\r\n","description":"","footnote":"\r\n[ ( ) 
  ] بقيهء ذيل از صفحهء قبل :\r\nعلى و سرانجام محمد بن حسن را يكى پس از ديگرى امام مىدانند .\r\nفرقهء ديگرى پس از جعفر بن محمد ( امام جعفر صادق ) بجاى موسى بن جعفر فرزند ديگر امام جعفر صادق ، اسماعيل را كه در زمان حيات پدرش در گذشت .\r\nامام ميدانند و جمعى از اسماعيليه او را زنده و قائم منتظر ميدانند و مىگويند خبر فوت او از جانب امام جعفر صادق بنا به مصلحتى بوده است .\r\nهمچنين اماميهء اثنا عشرى امام دوازدهم يعنى محمد بن حسن عسكرى را زنده و قائم منتظر مىدانند و معتقدند يكى از نشانه‌هاى ظهور وى آن است كه جهان را جور و ستم فرا خواهد گرفت و او ظاهر خواهد شد و دنيا را پر از عدل و قسط خواهد كرد .\r\nفرقه‌هاى اماميه را تا قرن چهارم زمان مسعودى صاحب مروج الذهب سى و سه فرقه تعداد كرده بوده‌اند و فرقه‌هاى شيعه را تا همان روزگار هفتاد و سه فرقه نوشته‌اند .\r\nدر « الفرق بين الفرق » اماميه پانزده فرقه قلمداد شده است و اين ترتيب :\r\nكامليه ، محمديه ، باقريه ، ناووسيه ، شميطيه ، عماديه ، اسماعيليه ، مباركيه ، موسويه ، قطعيه ، اثناعشريه ، هشاميه ، زراريه ، يونسيه ، شيطانيه .\r\n( لغتنامهء دهخدا ) اماميه : . . . اين نام بيش‌تر بر طايفهء اثنى عشرى اطلاق مىشود .\r\n( دائرة المعارف فارسى )\r\n","page_name":" 112 ","page_number":112},
  {"content":"\r\n\r\nما سالها به حمام رفتيم . ايكاش مىدانستم كه كى نوبت حمام - يعنى مرگ - خواهد رسيد . )\r\nو اين آخرين بار بود كه من ( يعنى عماره ) او را ديدم . »\r\nعماره [ 1 
  ] ، همچنين ، گفت :\r\n« از اتفاقات شگفت‌انگيز اينكه من قصيده‌اى در ستايش پسر صالح طلائع بن رزيك ساختم و در آن گفتم :\r\n ابوك الذى تسطو الليالى بحده * و انت يمين ان سطا و شمال\r\nلرتبته العظمى و ان طال عمره * اليك مصير واجب و منال\r\nتخالسك اللحظ المصون و دونها * حجاب شريف لا انقضا و حجال \r\n\r\n\r\n\r\n\r\n","description":"","footnote":"\r\n[ ( 1 ) 
  ] - عمارهء يمنى ( به ضم عين ) : ابن على بن احمد حكمى مذحجى يمنى شافعى ، مكنى به ابو محمد و ملقب به نجم الدين . فقيه و عالم به علم فرائض و مورخ و شاعر يمن در قرن ششم بود .\r\nنام او در « الذريعه » به صورت عمارة بن حسن بن على بن زيدان بن احمد حكمى يمانى مصرى » آمده است .\r\nاصل وى از شهر مرطان در وادى السباع يمن بود و در سال 515 هجرى قمرى در تهامه متولد شد .\r\nدر سال 531 به زبيد سفر كرد و نزد دانشمندان آن جا به تلمذ پرداخت .\r\nسپس به تجارت اشتغال ورزيد و به عدن مسافرت كرد و از آن جا به مكه و سپس به مصر رفت و پس از چندى به زبيد بازگشت .\r\nبقيه ذيل در صفحه بعد\r\n","page_name":" 113 ","page_number":113},
  {"content":"\r\n\r\n( يعنى : پدر تو كسى است كه روزگار به ضرب شمشير او مىگردد . و اگر او كارى از پيش مىبرد ، تو دست‌هاى راست و چپش هستى .\r\nتو به مقام بلند او مىرسى . اگر چه عمر وى طولانى گردد .\r\nاين مقام براى تو لازم است و به تو خواهد رسيد .\r\nچشم روزگار متوجه حفظ تست و در پى آن نيز پردهء بزرگ و حجابى است كه از ميان رفتنى نيست . به عبارت ديگر : روزگار ترا حفظ مىكند و كسى هم نمىتواند به تو صدمه‌اى برساند . )\r\nو پس از سه روز امر وزارت به دست او افتاد . »\r\n\r\n\r\n\r\n\r\n","description":"","footnote":"\r\n[ ( ) 
  ] بقيه ذيل از صفحه قبل در سال 550 هجرى قمرى قاسم بن هشام امير مكه وى را به رسالت نزد « طلائع بن رزيك » وزير خليفهء فاطمى فرستاد .\r\nعماره در مصر مورد اكرام و احترام فاطميان قرار گرفت . ازين رو ، وى آنها را مدح بسيار كرده است .\r\nسرانجام پس از سقوط دولت فاطميان به دست صلاح الدين ايوبى ، به صلاح الدين از در مخالفت در آمد و با هفت تن از بزرگان مصر توطئه‌اى به مخالفت با صلاح الدين ترتيب داد كه باعث دستگيرى وى و يارانش گرديد و منجر به اعدام عماره در 26 شعبان سال 569 قمرى شد . او راست :\r\n1 - اخبار الوزراء المصريين 2 - اخبار اليمن يا تاريخ اليمن 3 - ديوان شعر .\r\n4 - شكاية المتكلم و نكاية المتالم . 5 - المفيد فى اخبار زبيد . 6 - النكت العصريه فى اخبار الديار المصريه كه به نظر ميرسد همان « اخبار الوزراء المصريين » باشد .\r\nاز اعلام زركلى ( لغتنامهء دهخدا )\r\n","page_name":" 114 ","page_number":114},
  {"content":"\r\n\r\n\r\nجنگ ميان اعراب [ ( 1 ) 
  ] و قشون بغداد\r\nدر اين سال ، در ماه رمضان ، افراد قبيلهء خفاجه در حله و كوفه اجتماع كردند و مقررى و رسوم خود ، از قبيل خوراك و خرما و غيره ، را خواستار شدند .\r\nامير ارغش ، امير الحاج ، كه كوفه را به اقطاع در اختيار داشت ، از ورودشان جلوگيرى كرد .\r\nامير قيصر ، شحنهء حله ، نيز در اين ممانعت با وى همآهنگى كرد .\r\nاين دو امير از مماليك المستنجد باللّه ، خليفه عباسى به شمار مىرفتند .\r\nافراد قبيلهء خفاجه ، وقتى محروميت خود را ديدند ، دست به تبهكارى گذاشتند و در حول و حوش كوفه و حله به يغما و چپاول پرداختند .\r\nامير قيصر ، شحنهء حله ، با دويست و پنجاه سوار به سر وقت ايشان شتافت .\r\nامير ارغش نيز با قشون و اسلحه از شهر بيرون رفت و به دو پيوست .\r\nاهل خفاجه از دسترس آنان دور شدند و گريختند و لشكريان امير قيصر و امير ارغش آنان را تا رحبة الشام ( كه ناحيه‌اى است در شام ) دنبال كردند .\r\nافراد خفاجه كسى را به نزد آن دو امير فرستادند و از رفتار خود پوزش خواستند و گفتند : « ما به شير شتر و نان جو ساخته‌ايم و شما\r\n\r\n\r\n\r\n\r\n","description":"","footnote":"\r\n[ ( 1 ) 
  ] - منظور اعراب باديه‌نشين است . - م\r\n","page_name":" 115 ","page_number":115},
  {"content":"\r\n\r\nرسوم ما را از ما دريغ مىكنيد . »\r\nو خواستار صلح شدند .\r\nولى امير ارغش و امير قيصر به درخواست ايشان پاسخ مساعد ندادند .\r\nدر اطراف قبيلهء خفاجه گروه بسيارى از اعراب [ 1 
  ] گرد آمده و به ايشان ملحق شده بودند .\r\nبدين جهة با لشكريانى كه در تعقيبشان بودند روبرو شدند و دست به جنگ و كشتار زدند .\r\nاعراب عده‌اى را به طرف خيمه‌هاى قشون دشمن فرستادند و ميان قشون و خيمه‌ها و بار و بنهء ايشان حائل شدند .\r\nآنگاه به لشكريان دشمن حمله‌اى سخت بردند به نحوى كه آنها شكست خوردند و بسيارى از ايشان كشته شدند .\r\nامير قيصر نيز به قتل رسيد .\r\nجمع ديگرى نيز اسير شدند و امير الحاج جراحت سختى برداشت و داخل رحبه گرديد .\r\nشيخ رحبه از او حمايت كرد و براى او از اعراب امان گرفت\r\n\r\n\r\n\r\n\r\n","description":"","footnote":"\r\n[ ( 1 ) 
  ] - مراد از عرب اكنون سكنهء جزيرة العرب و عراق و شام و سودان و مغرب است .\r\nليكن قبل از اسلام مراد از عرب مردمى بوده‌اند كه در جزيرة العرب ساكن بوده‌اند . زيرا مردم عراق و شام از ملت‌هاى سريانى و كلدانى و نبطى و يهود و يونان و مردم مصر قبطى بوده‌اند .\r\nبالجمله مراد از قوم عرب قبل از اسلام مردم باديه‌نشين در جزيرة العرب است كه در جهة شمال جزيرة العرب و شرق وادى نيل سكونت داشته‌اند .\r\nلفظ عرب مساوى بوده است با به دو يا باديه و جزيرهء عرب به نام عربة ناميده مىشد .\r\nليكن پس از آنكه حجاز و يمن مسكن آنها شد ديگر لفظ عرب مساوى با بقيه ذيل در صفحه بعد\r\n","page_name":" 116 ","page_number":116},
  {"content":"\r\n\r\nو او را به بغداد فرستاد .\r\nدر اين جنگ ، هر كس هم كه از دست اعراب جان به سلامت برده بود ، از تشنگى در بيابان هلاك شد .\r\nكنيزكان عرب با آب ميان زخميان مىرفتند و چنين وانمود مىكردند كه مىخواهند به ايشان آب بدهند .\r\nولى وقتى يك سرباز زخمى از آنان آب مىخواست به او حمله مىبردند و او را مىكشتند .\r\nماتمزدگى و گريه زارى به حال كشته‌شدگان ، در بغداد زياد شد . و عون الدين بن هبيره وزير المستنجد باللّه خليفه عباسى ، با لشكريان خود آماده حركت شد و به جست و جوى افراد خفاجه رفت .\r\nولى اعراب خفاجه داخل بيابان شدند و از بيابان گذشتند و به سوى بصره رفتند .\r\nوقتى آنان سر به بيابان نهادند ، وزير خليفه ، عون الدين بن هبيره ، نيز به بغداد مراجعت كرد .\r\n\r\n\r\n\r\n\r\n","description":"","footnote":"\r\n[ ( ) 
  ] بقيهء ذيل از صفحهء قبل :\r\nباديه نبود و كلمهء حضرى و بدوى به كار رفت .\r\nمردم شهرنشين را كه اصولا موطن آنها حجاز و يمن بوده است عرب حضرى ناميده‌اند و صحرانشين را بدوى .\r\nدر تاريخ عرب قبل از اسلام ، عرب به دو قسم منقسم مىشود : يكى عرب بائده و ديگرى عرب باقيه .\r\nمراد از عرب بائده قبائل قديمند كه قبل از اسلام از ميان رفته‌اند و عرب باقيه نيز بر دو قسمند : يكى عرب قحطانيه و ديگرى عرب عدنانيه .\r\nعرب قحطانيه عبارتند از حيره و اهل يمن و فروع آنها ، عرب عدنانيه در حجاز و نواحى آن سكونت داشته‌اند .\r\nبنابر اين اصل ، عرب به سه طبقه منقسم مىشوند : عرب بائده يا عرب شمال ، عرب قحطانيه يا دولت‌هاى جنوبى و عدنانيه يا عرب شمال در طور بقيه ذيل در صفحه بعد\r\n","page_name":" 117 ","page_number":117},
  {"content":"\r\n\r\nبعد ، بنى خفاجه كسانى را به رسالت به بغداد فرستادند و پوزش خواستند و گفتند : « به ما ستم روا داشتند و ما را از شهرها دور ساختند و باز هم ما را دنبال كردند و ما هم ناچار به جنگ شديم . »\r\nو درخواست كردند كه از تقصيرات آنان صرف نظر شود .\r\nاين درخواست پذيرفته شد .\r\n\r\nمحاصرهء شارستان بوسيلهء امير مؤيد اىابه\r\nدر اين سال امير مؤيد اىابه شهر شارستان ( يا شهرستان ) را كه\r\n\r\n\r\n\r\n\r\n","description":"","footnote":"\r\n[ ( ) 
  ] بقيهء ذيل از صفحهء قبل :\r\nسينا .\r\nاعراب شمال شامل عاد و ثمود و عمالقه و طسم و جديس و عميم شده‌اند كه آنها را عرب عاربه ناميده‌اند و از ابناء سامند .\r\nعرب قحطان يا جنوب شامل حكومت‌هاى يمن بوده است و يونانيان آن را عرب سعيد ناميده‌اند از جهة وفور نعمت و زندگى مرفهى كه داشته‌اند .\r\nبسيارى از شهرهاى قديم يمن اكنون ويران شده است و احيانا آثارى از آنها باقى نمانده است در اين منطقه حكومت‌هاى مهمى در طول اعصار به وجود آمده بوده است .\r\nطبقه سوم كه عرب عدنانيه باشد يا عرب شمال ، مسكن و منزل آنها شمال بلاد يمن بوده است در سرزمين تهامه و حجاز و نجد و جز آنها كه انساب آنها به ابراهيم بن اسماعيل مىرسد . ( لغتنامهء دهخدا ) به هر حال بايد در نظر داشت كه ابن اثير درين تاريخ در اغلب مواردى كه از « عرب » نام برده ، منظورش اعراب باديه‌نشين است .\r\n( مترجم )\r\n","page_name":" 118 ","page_number":118},
  {"content":"\r\n\r\nدر نزديك نيشابور بود محاصره كرد .\r\nمؤيد با مردم شارستان به جنگ پرداخت و منجنيق‌ها نصب كرد و ارابه‌هاى جنگى به كار برد .\r\nاهالى شارستان درين پيكار پافشارى نشان دادند چون از امير مؤيد بر جان خود بيمناك بودند و نمىخواستند به چنگ او بيفتند .\r\nجلال الدين مؤيد موفقى فقيه شافعى نيز همراه امير مؤيد بود .\r\nدر تاريخ پنجم جمادى الاخر اين سال جلال الدين مؤيد سوار بر اسب بود كه ناگهان سنگى كه از منجنيق پرتاب شده بود بر او خورد و او را كشت . همچنين ازو گذشت و به شيخى از شيوخ بيهق اصابت كرد و او را نيز از پاى در آورد .\r\nكشته شدن جلال الدين مؤيد مصيبت بزرگى براى اهل علم ، بويژه اهل سنت و جماعت به بار آورد .\r\nجلال الدين ، كه خداوند او را بيامرزد ، هنگامى كه كشته شد در عنفوان جوانى بود .\r\nمحاصرهء شارستان تا ماه شعبان سال 557 هجرى قمرى ادامه يافت .\r\nپس از كشتار و خونريزى زياد سرانجام خواجكى ، صاحب شارستان ، از قلعهء خود فرود آمد .\r\nولى محاصره همچنان ادامه يافت .\r\nآن قلعه سه رئيس داشت كه ارباب امر و نهى محسوب مىشدند و كسانى بودند كه قلعه را حفظ مىكردند و از آن دفاع مىنمودند .\r\nيكى از آنان همين خواجكى بود .\r\nدومى داعى بن محمد ، برادرزادهء حرب علوى و سومى حسين بن ابو طالب علوى فارسى بودند .\r\nآنها هر سه از قلعه فرود آمدند و با كسان و پيروان خود به خدمت امير مؤيد اىابه رسيدند .\r\nاما خواجكى ، چون ثابت شد كه او همسر خود را روى\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nبيدادگرى و كين‌توزى كشته و پول و مالش را گرفته ، او را به قصاص خون زنش كشتند .\r\nامير مؤيد شارستان را به تصرف خويش در آورد . لشكريان او نيز آن جا را غارت كردند . فقط به كشتن و اسارت زنان نپرداختند .\r\n\r\nدست يافتن طايفهء كرج بر شهر آنى\r\nدر اين سال ، در ماه شعبان ، طايفهء كرج در اطراف فرمانرواى خود گرد آمدند و به سوى شهر آنى ، از شهرهاى اران ، حركت كردند .\r\nاين طايفه ، آن شهر را به تصرف در آوردند و گروهى انبوه از مردم شهر را كشتند .\r\nشاه ارمن بن ابراهيم بن سكمان ، حاكم خلاط ، به هوادارى و نمايندگى آن مردم برخاست و به گرد آورى قشون پرداخت .\r\nگروه كثير از پيروان وى در اطرافش جمع شدند .\r\nشاه ارمن با اين قشون به جنگ طايفه كرج رفت و با آنان روبرو شد و سرگرم پيكار گرديد .\r\nولى مسلمانان - يعنى لشكريان شاه ارمن - درين جنگ شكست خوردند و بيشترشان كشته شدند .\r\nبسيارى از آنان نيز در بند اسارت افتادند .\r\nشاه ارمن ، شكست خورده بازگشت در حالى كه از لشكريان وى جز چهارصد سوار براى وى باقى نمانده بود .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\n\r\nفرمانروائى عيسى در شهر مكه كه خداوند حفظش كناد\r\nامير مكه ، درين سال ، قاسم بن فليتة بن قاسم بن ابو هاشم علوى حسنى بود .\r\nاو وقتى شنيد كه حاجيان نزديك مكه رسيده‌اند ، اموال بزرگان اهل مكه و ساكنان حوالى مكه را مصادره كرد و ثروت بسيارى از آنان گرفت و از مكه فرار كرد چون از امير ارغش كه امير الحاج بود وحشت داشت .\r\nدر اين سال زين الدين على بن بكتكين ، فرماندهء لشكر موصل ، نيز با عده‌اى از سپاهيان صالح خود اعمال حج به جاى آورده بود .\r\nوقتى امير الحاج به مكه رسيد ، منصب قاسم بن فليته را به عموى او ، عيسى بن قاسم بن ابو هاشم ، سپرد .\r\nعيسى بن قاسم در آن مقام تا ماه رمضان باقى ماند .\r\nبعد ، قاسم بن فليته گروه بسيارى از اعراب باديه‌نشين را گرد آورد و آنان را به ثروتى كه در مكه داشت تطميع كرد .\r\nاعراب هم به دنبالش افتادند . و او با آن عده براى تصرف مكه روانه شد .\r\nعموى او عيسى بن قاسم ، وقتى خبر حركت و هجوم او را شنيد از مكه بيرون رفت .\r\nقاسم بن فليته وارد مكه شد و چند روزى در آنجا ماند و امارت و فرمانروائى كرد .\r\nولى پولى كه به اعراب باديه‌نشين وعده داده بود در اختيار\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nنداشت كه به آنها بپردازد .\r\nاز طرف ديگر ، يكى از افسران خود را كه بسيار مرد نيكرفتارى بود ، كشت . بدين جهة يارانش ازو برگشتند و با عموى او ، عيسى بن قاسم ، نامه‌نگارى كردند و او را بار ديگر به مكه فرا خواندند .\r\nعيسى بن قاسم به سوى آنان روانه شد .\r\nقاسم بن فليته گريخت و از كوه ابو قبيس بالا رفت . در آن جا از اسب سرنگون شد و بر زمين افتاد .\r\nياران عيسى او را گرفتند و به قتل رساندند .\r\nقتل قاسم بن فليته به خاطر عيسى بسيار گران آمد و ازين بابت متأثر شد .\r\nلذا جنازهء او را بر گرفت و غسل داد و او را در محلى كنار آرامگاه پدرش فليته مدفون ساخت .\r\nپس از اين واقعه كار امارت به دست عيسى بن قاسم استقرار يافت . و اللّه اعلم .\r\n\r\nپاره‌اى ديگر از رويدادهاى سال\r\nدر اين سال ، عبد المؤمن ، فرمانرواى كشور مغرب ، رهسپار جبل الطارق گرديد .\r\nجبل الطارق در آن قسمت از كرانهء خليج است كه به اندلس بستگى دارد .\r\nعبد المؤمن از اين گذرگاه عبور كرد و به اندلس رفت و در آن سرزمين شهر مستحكمى ساخت .\r\nدر اين شهر چند ماه اقامت كرد و بعد به مراكش بازگشت .\r\nدر اين سال ، در ماه محرم ، گروه بسيارى از تركمانان شهرهاى فارس وارد نيشابور شدند .\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nآنها گوسفندانى به همراه داشتند و براى فروش آورده بودند .\r\nگوسفندان را فروختند و پول آنها را گرفتند و روانه شدند و در دو منزلى طابس كنكلى فرود آمدند و در آن جا خوابيدند .\r\nاسماعيليان به سروقت ايشان آمدند و شبانه برايشان حمله بردند و با شمشير به جانشان افتادند .\r\nبسيارى از آنان را كشتند و كسى از دم تيغشان جان نبرد مگر عدهء كمى كه گريخته و پراكنده شده بودند .\r\nاسماعيليان تمام پول و مال آنها را به غنيمت بردند و به قلعه‌هاى خود بازگشتند .\r\nدر اين سال ، در بيشتر شهرها ، بويژه شهرهاى خراسان ، باران فراوان باريد .\r\nبارش باران از بيستم ماه محرم تا نيمهء ماه صفر ادامه يافت و قطع نشد .\r\nدرين مدت مردم روى خورشيد را نديدند .\r\nدر اين سال ميان طايفهء كرج و ملك صلتق بن على ، فرمانرواى ارزن الروم ، جنگ و كشتارى روى داد .\r\nدرين پيكار صلتق و قشونش شكست خوردند و صلتق نيز اسير شد .\r\nخواهر صلتق ، شاه بانوار ، با شاه ارمن سكمان بن ابراهيم بن سكمان ، حاكم خلاط ، ازدواج كرده بود .\r\nاين خانم براى فرمانرواى طايفهء كرج هديهء گرانقدرى فرستاد و ازو درخواست كرد كه برادرش را آزاد سازد .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nاو نيز صلتق را رها كرد و صلتق به مقر فرمانروائى خود بازگشت .\r\nدر اين سال ، صاحب شهر صيدا كه از فرنگيان بود ، به نور الدين محمود ، فرمانرواى شام ، پناه برد . .\r\nنور الدين او را تأمين داد و قشونى نيز همراهش فرستاد تا از تجاوز فرنگيان به قلمرو او جلوگيرى كنند .\r\nدر راه اين قشون گروهى از فرنگيان كمين كرده بودند كه بر مسلمانان حمله بردند و از آنان گروهى را كشتند . باقى نيز گريختند .\r\nدر اين سال ، قراارسلان ، صاحب قلعهء كيفا ، قلعهء شاتان را به تصرف خويش در آورد .\r\nاين قلعه تعلق به طائفه‌اى از كردان داشت كه آنان را جونيه مىخواندند .\r\nقراارسلان ، پس از تسخير اين قلعه ، آن را خراب كرد و امور آن حدود را ضميمهء قلعهء طالب نمود .\r\nدر اين سال ، كمال حمزة بن على بن طلحه خزانه‌دار ، از جهان رخت بر بست .\r\nاو در روزگار خلافت المسترشد باللّه پايه‌اى بلند داشت . در دورهء مقتفى نيز كفالت امور او را عهده‌دار بود . و نزديك خانهء خود مدرسه‌اى براى شافعيان ساخت .\r\nبعد به زيارت خانهء خدا رفت و بازگشت و فوطه و لباس صوفيان پوشيد و همه كارهاى دنيائى را كنار گذاشت .\r\nيكى از شاعران ، دربارهء وى اين شعر را ساخت :\r\n\r\n","description":"","footnote":"","page_name":" 124 ","page_number":124},
  {"content":"\r\n\r\n يا عضد الاسلام ، يا من سمت * الى العلا همته الفاخره\r\nكانت لك الدنيا فلم ترضها * ملكا فا خلدت الى الاخره \r\n( يعنى : اى بازوى اسلام ، اى آن كسى كه همت بلندش او را به بلندى و بزرگى رسانده ، اين دنيا از آن تو بود و به فرمانروائى آن بسنده نكردى و با بدست آوردن آخرت ، فرمانروائى خود را جاويدان ساختى . )\r\nحمزة بن على ، پس از كناره گيرى از دنيا و گوشه‌نشينى ، مدت بيست سال در زاويهء انزوا به سر برد .\r\nدرين مدت رابطهء خود را با مردم قطع كرده بود و از نظر همه پنهان مىزيست معذلك در جامعه همچنان احترام و محبوبيت داشت .\r\n\r\n","description":"","footnote":"","page_name":" 125 ","page_number":125},
  {"content":"\r\n\r\n\r\n557 وقايع سال پانصد و پنجاه و هفتم هجرى قمرى\r\n\r\nدست يافتن امير مؤيد اىابه به طوس و ساير نواحى آن\r\nدر اين سال ، در بيست و هفتم ماه صفر ، امير مؤيد اىابه با ابو بكر جاندار در قلعهء و سكره خوى به زد و خورد پرداخت .\r\nقلعهء و سكره خوى جزء طوس به شمار مىرفت و ابو بكر جاندار در آن تحصن گزيده بود .\r\nقلعهء مذكور دژى بلند بود كه كسى بدان دسترسى نداشت .\r\nامير مؤيد با ابو بكر مشغول پيكار گرديد . . مردم طوس نيز او را بر ضد ابو بكر يارى كردند ، زيرا ابو بكر در حق ايشان بيدادگرى\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nو بدرفتارى مىنمود .\r\nوقتى ابو بكر ديد كه امير مؤيد اىابه از جنگ دست بردار نيست و آن را پيگيرى مىكند به فروتنى و كوچكى و اظهار عجز پرداخت و در تاريخ بيستم ماه ربيع الاول اين سال ، در برابر امانى كه به او داده شد از قلعه فرود آمد .\r\nپس از فرود آمدن او از قلعه ، امير مؤيد اىابه فرمان داد كه او را ببندند و به زندان بيندازند .\r\nبعد ، از آن جا به سوى كرستان رهسپار گرديد .\r\nابو بكر فاخر كه صاحب كرستان بود ، در قلعه‌اى اقامت داشت كه از بلندترين دژها شمرده مىشد و بر قلهء كوه بلندى نيز قرار داشت .\r\nاو از قلعهء خود فرود آمد و فرمانبردارى امير مؤيد را به گردن گرفت و پيشش سر فرود آورد و با او همدست گرديد .\r\nامير مؤيد در ماه جمادى الاخر اين سال قشونى هم به اسفرايين فرستاد .\r\nرئيس اسفرايين ، عبد الرحمن بن محمد بن على الحاج ، در قلعهء شهر تحصن اختيار كرد .\r\nپدر او جوانمرد مطلق خراسان به شمار مىرفت ولى اين عبد الرحمن بدترين خلف او محسوب مىشد .\r\nاو وقتى در قلعه تحصن گزيد ، لشكريان امير مؤيد اىابه او را احاطه كردند . و از قلعهء پائين كشيدند .\r\nآنگاه او را در حالى كه در بند و زنجير مقيد بود به شادياخ بردند و در آن جا زندانى كردند .\r\nهمچنين گفته شده كه اين واقعه در ماه ربيع الاخر سال 558 اتفاق افتاده است .\r\nامير مؤيد اىابه قهندز نيشابور را نيز گرفت و حوزهء فرمانروائى او حول و حوش نيشابور را احاطه كرد و به وسعتى برگشت كه قبلا داشت جز اينكه اهالى نيشابور به شادياخ منتقل\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nگرديدند و شهر قديم ويران شد .\r\nامير مؤيد قشونى را نيز به خواف فرستاد .\r\nدر آن جا يكى از اميران ، به نام ارغش ، لشكريانى داشت .\r\nاو ، وقتى از نزديك شدن قشون امير مؤيد آگاه شد ، جمعى را در آن كوه‌ها و گردنه‌ها در كمين گذاشت .\r\nآنگاه خود با عده‌اى به طرف قشون امير مؤيد رفت و با آنان جنگيد .\r\nكسانى كه در كمين بودند به موقع از كمين برجستند و حمله كردند .\r\nدر نتيجه ، قشونى كه مؤيد فرستاده بود ، شكست خورد و گريخت .\r\nاز آنان عده‌اى كشته شدند و بقيه نيز به نيشابور ، پيش مؤيد ، بازگشتند .\r\nمؤيد قشونى هم به فوشنج هرات فرستاد . فوشنج در زير فرمان محمد بن حسين غورى بود .\r\nلشكريان امير مؤيد اىابه آن جا را در حلقهء محاصره گرفتند و محاصره را سخت كردند .\r\nكشتار و پيشروى ادامه يافت .\r\nبعد ، ملك محمد غورى قشونى را بدانجا گسيل داشت تا شهر را حفظ كنند .\r\nبه مجرد نزديك شدن اين قشون به هرات ، لشكريانى كه فوشنج را محاصره كرده بودند ، از آن جا دور شدند و بازگشتند .\r\nو آن ولايت براى غوريان مسلم شد .\r\n\r\n","description":"","footnote":"","page_name":" 128 ","page_number":128},
  {"content":"\r\n\r\n\r\nگرفتن ابن مردنيش غرناطه [ 1 
  ] را از عبد المؤمن و باز افتادن اين شهر بدست عبد المؤمن\r\nدر اين سال ، اهالى غرناطه رسولانى را به خدمت امير ابراهيم بن همشك ، داماد ابن مردنيش ، فرستادند و او را به نزد خود دعوت كردند تا شهر را تسليم وى كنند .\r\nغرناطه از شهرهاى اندلس به شمار مىرفت و در اختيار عبد المؤمن قرار داشت .\r\nامير ابراهيم بن همشك به موحدان پيوسته و در شمار ياران عبد المؤمن در آمده بود .\r\nبعد ، از فرمانبردارى عبد المؤمن كناره گرفت و بار ديگر به همدستى با ابن مردنيش پرداخته بود .\r\n\r\n\r\n\r\n\r\n","description":"","footnote":"\r\n[ ( 1 ) 
  ] - غرناطه ( به فتح غين و طين ) : شهرى است به اندلس ( اسپانيا ) يا آن لحن است و صواب اغرناطه مىباشد و معناى آن به زبان اندلسى انار است .\r\n( منتهى الارب ) جوهرى و صاحب لسان آن را نياورده‌اند و ياقوت و صاغانى گويند كه آن شهرى است به اندلس ، و صاحب « عباب » اغرناطه را به زيادت الف صحيح دانسته است و حذف لغت عامى است .\r\nشيخ ما گويد : غرناطه غلط نيست بلكه شهر به هر دو نام ناميده شده است و معناى آن به زبان اندلسى و بقول بعضى به زبان عجم اندلسى انار است .\r\nاما غرناطه ، دمشق بلاد اندلس و مورد توجه عموم مردم مىباشد . و بقيه ذيل در صفحه بعد\r\n","page_name":" 129 ","page_number":129},
  {"content":"\r\n\r\nوقتى فرستادگان اهالى غرناطه به خدمت او رسيدند همراهشان به سوى غرناطه روانه گرديد و داخل آن شهر شد .\r\nدر غرناطه گروهى از ياران عبد المؤمن بودند . اين گروه در قلعه شهر به مقاومت پرداختند و از پيشرفت او جلوگيرى كردند .\r\nاز طرف ديگر ، وقتى اين خبر به گوش پسر عبد المؤمن ، ابو سعيد\r\n\r\n\r\n\r\n\r\n","description":"","footnote":"\r\n[ ( ) 
  ] بقيهء ذيل از صفحهء قبل :\r\nاگر جز چمن‌هاى طويل و عريض و رودخانهء شنيل كه خداوند بدان شهر بخشيده است ، چيز ديگرى نداشت ، در اهميت وى كفايت مىكرد . . .\r\nقراى آن به قول مورخان دويست و هفتاد قريه است و آثارى بزرگ و بسيار دارد .\r\n( از تاج العروس و الحلل السندسيه ) ياقوت در معجم البلدان گويد :\r\n. . . غرناطه از قديم‌ترين شهرهاى البيره از توابع اندلس و از بزرگترين و زيباترين و استوارترين آنهاست .\r\nرود معروف به « قلوم » آن را مىشكافد و حالا آن رودخانه را حداره مىنامند و از آن خردهء طلاى خالص مىگيرند و آسياب‌هاى زيادى در داخل شهر از آب آن استفاده مىكنند .\r\nشعبه‌اى از آن از نصف شهر مىگذرد و به گرمابه‌ها و سقايه‌ها و بسيارى از خانه‌هاى بزرگان مىرسد . و شعبهء ديگرى از آن نصف ديگر شهر را مشروب مىكند .\r\nفاصله غرناطه از « البيره » چهار فرسخ ، و فاصلهء آن از قرطبه سى و سه فرسخ است .\r\nصاحب قاموس الاعلام تركى گويد :\r\nغرناطه شهرى است در اندلس از ممالك جنوبى اسپانيا .\r\nاين شهر در جنوب مادريد به فاصله 696 هزار گز « راه آهن » و در دامنهء كوه نواده و در شمال نهر شنيل ، و در دو طرف رود دارو ( به تلفظ عربها :\r\nبقيه ذيل در صفحه بعد\r\n","page_name":" 130 ","page_number":130},
  {"content":"\r\n\r\nعثمان رسيد ، تصميم به دفاع از غرناطه گرفت .\r\nاو كه در آن زمان در شهر مالقه بود ، لشكريانى را كه در اختيار داشت گرد آورد و رهسپار غرناطه شد تا به يارانى كه در آن جا دارد مدد برساند .\r\n\r\n\r\n\r\n\r\n","description":"","footnote":"\r\n[ ( ) 
  ] بقيهء ذيل از صفحهء قبل :\r\nحداره ) كه به همين شنيل مىريزد ، قرار دارد .\r\nسكنهء آن 76110 تن است و داراى دار الفنون ( دانشگاه ) ، موزهء نقاشى ، كتابخانه‌هاى متعدد ، كليساى بزرگ ، آثار عتيقه و قصر الحمراء مىباشد كه نمونه‌اى از صنايع معمارى عرب است .\r\nاين شهر در دامنهء سه تپه مزين به خانه‌ها قرار گرفته و به انار شباهت پيدا كرده است و به همين جهة آن را غرناطه ( به معنى انار ) ناميده‌اند .\r\nغرناطهء اصلى قسمت غربى شهر است . و قسمت جنوبى شهر به نام « آنتكرا » و شمال شرقى به نام « البايسين » يا البيضائيين از هم تشخيص داده مىشوند .\r\nبر حسب روايت مهاجرين فنيقى اول روى تپه‌هائى كه امروز به قورس برمياس ( تپه‌هاى سرخ ) مشهور است قصبه‌اى به نام غرناطه تأسيس كردند .\r\nپس از آن ، قوم ايبر در نزديكى آن قصبه ديگرى به نام ايلبربس ساختند .\r\nدر زمان واندال‌ها و كت‌ها اين دو قصبه ويران شدند و پس از تسلط مسلمين بر اندلس ، پادشاهان اموى شهر كنونى را مجددا بنا كردند .\r\nدر زمان دولت مرابطين و موحدين اين شهر بسيار آبادان شده و سكنهء آن به چهارصد و بيست هزار تن رسيده بود .\r\nدر زمان حكومت بنى احمر نيز مجددا آباد شد . و پس از تسلط مسيحيان بر اسپانيا ، عدهء بسيارى از مسلمانان كه از شهرهاى اسپانيا فرارى شده بودند به غرناطه آمدند و اين شهر مدتى در دست مسلمانان باقى ماند تا در تاريخ 1492 ميلادى ، يعنى سال كشف امريكا ، به تصرف مسيحيان در آمد .\r\nعربها البيره را مركز غرناطه مىدانستند . و بعضى از جغرافيدانان عرب بقيه ذيل در صفحه بعد\r\n","page_name":" 131 ","page_number":131},
  {"content":"\r\n\r\nامير ابراهيم بن همشك كه از حركت او آگاه شد ، از ابن مردنيش كه فرمانرواى شهرهاى مشرق اندلس بود ، يارى خواست .\r\n\r\n\r\n\r\n\r\n","description":"","footnote":"\r\n[ ( ) 
  ] بقيهء ذيل از صفحهء قبل :\r\nفقط ذكر كرده‌اند كه غرناطه در چهار فرسخى البيره واقع است و بعضى گفته‌اند كه البيرة محرف ايلبريس است كه در آغاز قصبه‌اى بوده و بعد صورت شهر به خود گرفته است .\r\nصاحب خلل السندسيه آرد :\r\nغرناطه از مشهورترين بلاد اندلس است .\r\nآن را غرناطهء دمشق نيز گويند زيرا لشكر دمشق هنگام فتح به آنجا فرود آمدند .\r\nو گفته‌اند از نظر فراوانى شهرها و كثرت درختان به دمشق شباهت دارد .\r\nدر مقابل اين شهر كوه « شلير » قرار دارد كه چه در تابستان و چه در زمستان برف آن را فرا گرفته است .\r\nدر قاموس الاعلام آمده :\r\nايالت غرناطه يكى از هشت ايالت جنوبى اسپانياست كه اين هشت ايالت اندلس را تشكيل مىدهند .\r\nاز جنوب به بحر ابيض ( درياى مديترانه ) و از مشرق به المريه ، و از شمال شرقى به مرسه و البسيطه و از شمال به جيان و از شمال غربى به قرطبه و از مغرب به مالقه ( مالاگا ) محدود است . . .\r\nاين ايالت زيباترين نقطهء اندلس ، بلكه اسپانيا و حتى تمام اروپاست .\r\nبلندترين كوه اسپانيا به نام « سير انواده » در اين جاست و كوه‌هاى ديگر نيز دارد كه از آنها آبهاى بسيارى جارى شده بر طراوت آن مىافزايند .\r\nهمهء اين آبها به « وادى الكبير » مىريزند . بزرگترين و زيباترين اين آبها رود « شنيل » است .\r\nاهالى آن به ذكاوت و دليرى و تفاخر و مهمان نوازى مشهورند و زبانى كه بدان تكلم مىكنند داراى كلمات بسيار مأخوذ از عربى است .\r\n( خلاصه از لغتنامهء دهخدا )\r\n","page_name":" 132 ","page_number":132},
  {"content":"\r\n\r\nاو هم دو هزار سوار از ورزيده‌ترين كسان خود و همچنين از فرنگيانى كه در قشونش بودند براى كمك به او گسيل داشت .\r\nاين گروه - پيش از آنكه ابو سعيد و قشونش به غرناطه برسند - در حول و حوش غرناطه اجتماع كردند و با آن عده از قشون عبد المؤمن كه در غرناطه بودند روبرو شدند و به زد و خورد پرداختند .\r\nجنگ در ميان آنان بالا گرفت و لشكريان عبد المؤمن شكست خوردند و گريختند .\r\nبعد ، ابو سعيد با سپاهيان خود بدانجا رسيد و آتش جنگ دوباره شعله‌ور گرديد .\r\nبسيارى از كسان ابو سعيد نيز فرار كردند . ولى جمعى از بزرگان و شهسواران معروف و افراد نيرومند و چابك قشون پياده او ، ايستادگى كردند و در ملازمت او جنگيدند و تا آخرين نفر به قتل رسيدند .\r\nآنگاه ابو سعيد گريخت و خود را به مالقه رساند .\r\nعبد المؤمن كه در آن هنگام در شهر سلا [ 1 
  ] اقامت داشت ، وقتى خبر اين شكست را شنيد فى الفور پسر خود ، ابو يعقوب يوسف ، را با بيست هزار مرد جنگى كه گروهى از شيوخ موحدان هم در آن ميان بودند ، به غرناطه روانه ساخت .\r\n\r\n\r\n\r\n\r\n","description":"","footnote":"\r\n[ ( 1 ) 
  ] - سلا ( به فتح سين ) ، كه فرانسويان آن را « ساله » (  Sale  ) مىخوانند ، شهر و دريابندرى است كه در حدود هفتاد و پنج هزار نفر جمعيت دارد .\r\nاين شهر در شمال غربى مراكش ، كنار اقيانوس اطلس ، بر مصب و بر ساحل شمالى رود ابو رقراق ، مقابل رباط قرار دارد .\r\nنام آن بسيار قديمى است ، اما شهر فنيقى حالا با سلا كمى فاصله دارد .\r\nسلا در قرون وسطى ، و پس از آن ، اهميت داشت .\r\nتاريخ اين شهر با تاريخ رباط پيوستگى دارد .\r\nبقيه ذيل در صفحه بعد\r\n","page_name":" 133 ","page_number":133},
  {"content":"\r\n\r\nاين سپاه به سرعت حركت كرد .\r\nابن مردنيش ، وقتى خبر آن قشون كشى به گوشش رسيد ، خود با قشون خود رهسپار غرناطه گرديد كه ابن همشك را كمك كند .\r\nبنابر اين گروه بسيارى در غرناطه گرد آمدند .\r\nابن مردنيش ، در حول و حوش شهر ، كنار آب ، فرود آمد .\r\nقشونى هم كه اول به كمك ابن همشك شتافته بود و عبارت از هزار سوار بودند در حوالى قلعهء الحمراء پياده شدند .\r\nخود ابن همشك نيز با كسان خود در داخل قلعهء الحمراء رفت .\r\nلشكريان عبد المؤمن به كوهى كه نزديك غرناطه بود رسيدند و چند روزى در دامنه كوه ماندند .\r\nبعد فوجى مشتمل بر چهار هزار سوار را به جنگ فرستادند .\r\nاين عده به قشونى كه در حوالى قلعهء الحمراء فرود آمده بودند شبيخون زدند و از همه سو به روى آنان شمشير كشيدند .\r\nسربازانى كه غافلگير شده بودند ، بى اينكه مجال سوار شدن بر اسب و گريختن را پيدا كنند ، تا آخرين نفر به قتل رسيدند .\r\n\r\n\r\n\r\n\r\n","description":"","footnote":"\r\n[ ( ) 
  ] بقيهء ذيل از صفحهء قبل :\r\nرباط يا رباط الفتح شهر و بندرى است با قريب دويست و پنجاه هزار تن جمعيت ، كه پايتخت مراكش است .\r\nاين شهر نيز در كنار اقيانوس اطلس بر مصب رود ابو رقراق است كه فرانسويان آن را بورگرگ خوانند .\r\nرباط بر ساحل جنوبى رود ابو رقراق ، مقابل شهر سلاست ، صنعت نساجى دارد . محصولات كشاورزى صادر مىكند . از 1957 دانشگاهى در آن داير است .\r\nشهر رباط از رباطى پديد آمد كه عبد المؤمن موحدى در سال 545 هجرى قمرى ، آن و اطرافش را مركز تجمع سپاهيان خود براى جهاد در اسپانيا قرار داد .\r\nبقيه ذيل در صفحه بعد\r\n","page_name":" 134 ","page_number":134},
  {"content":"\r\n\r\nآنگاه همهء سپاهيان عبد المؤمن به سوى غرناطه روى آور شدند و در حول و حوش شهر فرود آمدند .\r\nابن مردنيش و ابن همشك ، وقتى دريافتند كه ياراى برابرى و ستيز با قشون عبد المؤمن را ندارند ، در شب دوم گريختند و به شهرهاى خود رفتند .\r\nدر نتيجه ، موحدان در باقى سالى كه ياد شد ، بر شهر غرناطه استيلا يافتند .\r\nعبد المؤمن نيز از شهر سلا به مراكش بازگشت .\r\n\r\nمحاصرهء قلعهء حارم بوسيلهء نور الدين\r\nدر اين سال نور الدين محمود بن زنگى بن آقسنقر ، صاحب شام ، لشكريانى را در حلب گرد آورد و رهسپار قلعهء حارم گرديد .\r\n\r\n\r\n\r\n\r\n","description":"","footnote":"\r\n[ ( ) 
  ] بقيهء ذيل از صفحهء قبل :\r\nابو يوسف يعقوب المنصور موحدى بيادگار پيروزى خود در سال 1195 ميلادى ( 591 ) بر آلفونسوى هشتم ، فرمانرواى كاستيل ، آن را رباط الفتح لقب داد .\r\nرباط و سلا مدتها مطمح نظر سلاطين مراكش بود . سرانجام با جلوس سلطان محمد بن عبد الله در سال 1757 ميلادى ( 1171 هجرى قمرى ) جزء قلمرو او گرديد .\r\nوى دريازنى را كه تا آن زمان ملاحان رباط و سلا بدان اشتغال داشتند ، به عنوان « جهاد در دريا » صورت رسمى داد .\r\nبقيهء ذيل در صفحهء بعد\r\n","page_name":" 135 ","page_number":135},
  {"content":"\r\n\r\nقلعهء حارم به فرنگيانى تعلق داشت كه در غرب حلب ساكن بودند .\r\nنور الدين آن جا را محاصره كرد و در پيكار با ساكنان قلعه كوشش و جديت به كار برد .\r\nاما به علت استوارى و استحكام قلعه و بسيارى تعداد سواران و پيادگان و دليران فرنگى كه در آن قلعه اقامت داشتند ، نتوانست بر آن دست يابد .\r\nضمنا فرنگيانى كه در ساير نواحى به سر مىبردند وقتى از لشكر - كشى نور الدين آگاه شدند ، سربازان سوار و پيادهء خود را از شهرهاى ديگر گرد آوردند و بسيج كردند و براى جنگ آماده ساختند .\r\nآنگاه به سر وقت نور الدين رفتند تا او را از قلعهء حارم دور سازند .\r\nوقتى به او نزديك شدند ، نور الدين آنان را به پيكار فرا خواند .\r\nولى آنان ، كه به توانائى و نيروى او پى برده بودند ، حاضر به جنگ نشدند .\r\nدر عوض ، نامه‌هائى به او نگاشتند و به ملاطفت و دلجوئى از او ، و اصلاح وضع خود با او ، پرداختند .\r\nنور الدين كه ديد تصرف قلعه برايش امكان‌پذير نيست و فرنگيان نيز با وى سر جنگ ندارند ، به سوى شهرهاى خود برگشت .\r\n\r\n\r\n\r\n\r\n","description":"","footnote":"\r\n[ ( ) 
  ] بقيهء ذيل از صفحه قبل در نتيجه ، ناوگان فرانسوى در 1765 ميلادى سلا و العرائش را بمباران كرد .\r\nپس از موقوف شدن « جهاد در دريا » رباط و سلا رو به انحطاط گذاشتند .\r\nدر سال 1911 فرانسويها هر دو شهر را اشغال كردند .\r\nفرانسويان شهر جديدى در خارج شهر رباط بنا نهادند .\r\nآثار جالب شهر رباط عبارتست از باروهاى قديم ، و بقاياى مسجد و منارهء مجاور آن ، كه يعقوب المنصور امر به بناى آنها فرمود .\r\n( دائرة المعارف فارسى )\r\n","page_name":" 136 ","page_number":136},
  {"content":"\r\n\r\nاز كسانى كه در اين جنگ يا اين جهاد همراه نور الدين بودند ، مؤيد الدوله اسامة بن مرشد بن منقذ كنانى بود ، كه از لحاظ شجاعت و دليرى بالاترين پايه را داشت .\r\nمؤيد الدوله اسامه وقتى به حلب برگشت ، داخل مسجد شيزر شد .\r\nاو سال پيش هم ، هنگامى كه خواست به زيارت خانهء خدا برود ، از اين مسجد ديدن كرده بود .\r\nدر اين سال وقتى داخل مسجد شد به ديوار آن نوشت :\r\n لك الحمد يا مولاى كم لك منة * على و فضلا لا يحيط به شكرى\r\nنزلت بهذا المسجد العام قافلا * من الغزو موفور النصيب من الاجر\r\nو منه رحلت العيس فى عامى الذى * مضى نحو بيت اللّه و الركن و الحجر\r\nفاديت مفروضى و اسقطت ثقل ما * تحملت من ورز الشبيبة عن ظهرى \r\n( يعنى : پروردگارا ، ترا نيايش و ستايش مىكنم . چه بسيار احسان‌ها و نيكىها بر من كرده‌اى كه سپاسگزارى من از عهدهء آنها بيرون نخواهد آمد .\r\nامسال من ، هنگام بازگشت از جهادى كه از پاداش آن بهرهء فراوان مىبرم ، به اين مسجد فرود آمدم .\r\nدر سالى هم كه به زيارت خانهء خدا و مقام ابراهيم و فضاى كعبه رهسپار شدم ، از همين مسجد رفتم .\r\nدر اين جا فريضهء خود را به جاى آوردم و بار گرانى را كه از گناه روزگار پيرى بر پشت خود حمل مىكردم ، فرو افكندم . )\r\n\r\n","description":"","footnote":"","page_name":" 137 ","page_number":137},
  {"content":"\r\n\r\n\r\nدست يافتن خليفه بر قلعهء ماهكى\r\nدر اين سال ، در ماه رجب ، خليفهء عباسى ، المستنجد باللّه ، بر قلعهء ماهكى دست يافت .\r\nعلت اين واقعه آن بود كه امير سنقر همدانى ، صاحب قلعه ، آن را به يكى از مماليك خود سپرده و به همدان رفته بود .\r\nاين مملوك از ايستادگى در برابر تركمانان و كردانى كه اطرافش اقامت داشتند عاجز بود . لذا به او توصيه كردند كه قلعه را به خليفه بفروشد .\r\nاو هم در اين خصوص با خليفه نامه‌نگارى كرد .\r\nدر نتيجه قرار شد پانزده هزار دينار نقد و مقدارى اسلحه و اموال و اجناس ديگر و چند قريه به او واگذار گردد .\r\nاو هم قلعه را تسليم كرد و آنچه را كه بر او مقرر شده بود تحويل گرفت .\r\nآنگاه به بغداد رفت و در آن جا اقامت گزيد .\r\nاين قلعه از روزگار المقتدر باللّه تا اين زمان همچنان در دست تركمانان و اكراد بود .\r\n\r\nجنگ ميان مسلمانان و طايفهء كرج\r\nدر اين سال ، در ماه شعبان ، افراد بسيارى از طايفهء كرج\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nكه شمارهء آنان به سى هزار جنگجو مىرسيد ، گرد آمدند و داخل شهرهاى اسلامى مىشدند .\r\nاين گروه انبوه به شهر دوين - از شهرهاى آذربايجان - حمله بردند و از مردم شهر و حومهء شهر نزديك به ده هزار تن را كشتند .\r\nو بسيارى از مردان و زنان را اسير كردند .\r\nاين عده ، زنانى را كه اسير كرده بودند عريان ساختند و آنان را عريان و پا برهنه به زنجير كشيدند .\r\nهمچنين ، جوامع و مساجد را آتش زدند .\r\nوقتى به شهرهاى خود رسيدند ، زنان كرج رفتارى را كه با زنان مسلمان كرده بودند ، مورد نكوهش قرار دادند و به آنان گفتند :\r\n« شما با اين رفتارتان مسلمانان را هم وادار كرده‌ايد كه با ما نيز همان كارى را بكنند كه شما با زنان ايشان كرده‌ايد . »\r\nآنگاه زنان اسير را لباس پوشاندند .\r\nوقتى اين خبر به گوش امير شمس الدين ايلدگز فرمانرواى آذربايجان و جبل و اصفهان رسيد ، لشكريان خود را گرد آورد و بسيج كرد .\r\nشاه ارمن بن سكمان قطبى ، حاكم خلاط ، و پسر آقسنقر .\r\nصاحب مراغه و غيره ، نيز هر يك سربازانى به لشكريان فوق افزودند .\r\nدر نتيجه ، بر روى هم سپاه انبوهى فراهم آمد كه بيش از پنجاه هزار مرد جنگى بودند .\r\nاين سپاهيان در ماه صفر سال 558 هجرى قمرى به سوى شهرهاى كرج روانه شدند و در آن شهرها دست به غارت و چپاول گذاردند و مردان و زنان و كودكان را اسير كردند .\r\nسربازان كرج به مقابله با ايشان شتافتند و سخت‌ترين پيكار ميان آنان در گرفت .\r\nهر دو طرف در اين جنگ پايدارى كردند و جنگ در ميان ايشان بيش از يك ماه ادامه يافت .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nسرانجام پيروزى نصيب مسلمانان شد و سربازان كرج شكست خوردند .\r\nبسيارى از ايشان كشته شدند و بسيارى نيز به اسارت در آمدند .\r\nسبب شكست خوردن افراد كرج اين بود كه يكى از آنها به خدمت ايلدگز حاضر شد و به دست او اسلام آورد .\r\nآنگاه به او گفت : « قشونى در اختيار من بگذار تا از راهى كه خودم ميدانم ببرم ، بطورى كه آنها از پشت سر افراد كرج سر در بياورند بدون اينكه افراد كرج از نزديك شدن آنها قبلا خبردار شوند . »\r\nامير ايلدگز ، همين كه از راستى گفتار او آگاه شد قشونى همراهش فرستاد و با او روزى را وعدهء ملاقات قرار داد كه خود را به طايفهء كرج برساند .\r\nوقتى آن روز فرا رسيد ، مسلمانان مشغول پيكار با مردم كرج شدند .\r\nهمين كه كرجيان كاملا سرگرم جنگ گرديدند ، آن كرجى هم كه اسلام آورده و عده‌اى مسلمان را رهبرى كرده بود از پشت سر كرجىها سر در آورد .\r\nاين مسلمانان نيز تكبير گويان به طايفه كرج ، از پشت سر ، حمله بردند .\r\nدر نتيجهء اين تدبير ، افراد كرج شكست سختى خوردند و تعداد مقتولان و اسيران در ميان ايشان رو به فزونى نهاد .\r\nمسلمانان از اموال ايشان آنقدر به غنيمت بردند كه از شدت زيادى به حساب در نمىآمد .\r\nكرجىها به علت كثرت نفراتشان يقين داشتند كه پيروزى خواهند يافت . ولى خداوند كارى كرد كه گمان آنها به تحقق نپيوست .\r\nپس از فرار كرجىها ، مسلمانان به تعقيبشان پرداختند و مدت سه شبانه روز آنان را كشتند و اسير كردند .\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nآنگاه پيروزمند و غالب بازگشتند .\r\n\r\nپاره‌اى ديگر از رويدادها\r\nدر اين سال حاجيان به منى رسيدند . و حج بيش‌تر مردم پايان نيافت زيرا از دخول به مكه و طواف و سعى محروم ماندند .\r\nهر كس كه روز عيد قربان داخل مكه شد و طواف و سعى بجا آورد ، حجش تمام شد . و هر كس كه دير كرد ديگر نتوانست داخل مكه شود زيرا ميان امير الحاج و امير مكه اختلاف و آشوبى بر پا شده بود كه از ورود حاجيان به مكه ممانعت مىكرد .\r\nعلت بروز اين فتنه آن بود كه گروهى از بردگان مكه در منى ميان حاجيان دست به تبهكارى و دستبرد زدند .\r\nدر نتيجه ، بعضى از ياران امير الحاج به ايشان پرخاش كردند و كار به زد و خورد كشيد و عده‌اى از آنان را كشتند .\r\nكسانى كه جان به سلامت برده بودند به مكه برگشتند و عده‌اى را جمع كردند و به غارت شتران حاجيان پرداختند و بيش از هزار شتر از آنها را ربودند .\r\nامير الحاج نيز نداى جنگ در داد و همه سلاح پوشيدند و سوار شدند . ميان آنان جنگى در گرفت و عده‌اى كشته شدند .\r\nاموال گروهى از حاجيان و مردم مكه نيز به يغما رفت .\r\nبنابر اين امير الحاج برگشت و وارد مكه نشد و جز يك روز در زاهر ( كه بركه‌اى است ميان مكه و تنعيم ) توقف نكرد .\r\nبسيارى از مردم ، به علت كمى شتران ، پياده برگشتند و سختى بسيار ديدند .\r\nاز كسانى كه درين سال به زيارت خانهء خدا رفت جدهء ما\r\n\r\n","description":"","footnote":"","page_name":" 141 ","page_number":141},
  {"content":"\r\n\r\n( يعنى ابن اثير ) - مادر پدرمان - بود .\r\nاو نيز به طواف و سعى نرسيد و انجام اين مراسم ازو فوت شد لذا براى او درين خصوص از شيخ امام ابو القاسم بن بررى فتوى خواستند .\r\nگفت : « به آنچه از احرام بر او باقى مانده ادامه دهد . و اگر ميل دارد ، بر گردد و اين اعمال حج را براى سال آينده بگذارد .\r\nسال ديگر به مكه برگردد و طواف و سعى بجا آورد و مراسم حج اول را تكميل كند . بعد براى حج دوم احرام ببندد و به عرفات برگردد و توقف كند و آداب رمى جمار و طواف و سعى را به انجام رساند تا حج دوم او نيز كامل شود . »\r\nآن زن - يعنى مادر پدرم - تا سال ديگر بر احرام خود در همان جا ماند و همچنانكه شيخ فتوى داده بود به انجام مراسم حج پرداخت و حج اول و دوم خود را تمام كرد .\r\nدر اين سال ، در اواخر نيسان ، در خراسان تگرگ سخت و بسيار زيادى باريد .\r\nبيشتر هم در جوين و نيشابور و نواحى وابسته به آنها بود . اين تگرگ غلات را از ميان برد .\r\nبعد ، باران شديدى باريد كه مدت ده روز دوام داشت .\r\nدر اين سال ، در ماه جمادى الاخر ، بغداد دچار آتش‌سوزى شد .\r\nدر اين حريق بازار مرغ فروشان و خانه‌هاى مقابل آن تا سوق الصفر جديد و كاروانسرائى كه در رحبه قرار داشت ، همچنين دكان‌هاى\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nدانه فروشان و غيره ، طعمهء آتش شد و سوخت .\r\nدر اين سال ، كيا صباحى ، صاحب الموت و پيشواى اسماعيليان ، در گذشت .\r\nپس از او پسرش بر جايش نشست و توبه كرد . و او ، و كسانى كه با او بودند ، نماز و روزهء ماه رمضان را مجددا برقرار كردند .\r\nهمچنين ، رسولى را به قزوين فرستادند و كسى را خواستند كه پيشنماز ايشان شود و مقررات شرع مقدس اسلام را به ايشان ياد دهد .\r\nاهالى قزوين نيز چنين شخصى را براى ايشان فرستادند .\r\nدر اين سال ، در ماه رجب ، شرف الدين يوسف دمشقى در مدرسهء نظاميه بغداد به تدريس پرداخت .\r\nدر اين سال ، همچنين ، شجاع فقيه حنفى در بغداد دار فانى را بدرود گفت .\r\nاو در مدرسهء ابو حنيفه تدريس مىكرد و در گذشت وى در ماه ذى القعده واقع شد .\r\nدرين سال ، صدقة بن وزير واعظ از جهان رخت بر بست .\r\nدرين سال ، در ماه محرم ، شيخ عدى بن مسافر زاهد ، از دنيا رفت .\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nاو در شهر هكاريه ، از توابع موصل ، اقامت داشت .\r\nاهل شام و از مردم بعلبك بود . بعد به موصل منتقل شد و اهالى حومه و جبال در آن نواحى به او روى آوردند و ازو پيروى و فرمانبردارى كردند و در حق او حسن ظن بهم رساندند .\r\nاو در زهد و پرهيز شهرت بسيار يافت .\r\n\r\n","description":"","footnote":"","page_name":" 144 ","page_number":144},
  {"content":"\r\n\r\n\r\n558 وقايع سال پانصد و پنجاه و هشتم هجرى قمرى\r\n\r\nوزارت شاور در مصر براى العاضد لدين اللّه و وزارت ضرغام بعد از او\r\nدر اين سال ، در ماه صفر ، شاور به وزارت العاضد لدين اللّه ، خليفهء علوى مصر رسيد .\r\nكار او كه به وزارت انجاميد از آنجا آغاز شد كه وارد خدمت صالح بن رزيك گرديد و ملازمت او را برگزيد .\r\nصالح بن رزيك او را پذيرفت و مساعدت كرد و در استان صعيد به استاندارى گماشت .\r\nاستاندارى صعيد بعد از وزارت مصر بزرگترين منصب به شمار مىرفت .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nشاور وقتى به حكومت صعيد رسيد قدرت و كفايت بسيار آشكار ساخت و بيش از اندازه پيشروى كرد .\r\nهمچنين به دلجوئى مردم پرداخت و از سركردگان اعراب بدوى و ساير امراء استمالت كرد .\r\nقدرت او به جائى رسيد كه چارهء كار وى براى صالح دشوار شد و معزول ساختن وى غير ممكن گرديد .\r\nبدين جهت او را همچنان بر منصب خود باقى گذاشت زيرا مىترسيد اگر براى عزل وى اقدامى كند ، او از فرمانش سرپيچد و از اطاعتش خارج گردد .\r\nصالح بن رزيك ، وقتى به ضرب كارد زخمى شد و از پاى در آمد ، از جمله وصيت‌هائى كه به پسر خود ، عادل ، كرد اين بود : « با شاور در نيفت و تغير مكن . چون من از تو قوىتر بودم و از به كار گماشتن او پشيمان شدم براى اينكه ديگر نتوانستم از كار بر كنارش كنم . به هر صورت ، شما بر او سخت نگيرند و گر نه از او آن خواهيد ديد كه انتظارش را نداريد . »\r\nوقتى صالح بن رزيك بر اثر زخمى كه برداشته بود به هلاكت رسيد و پسرش ، عادل ، بر مسند وزارت نشست ، اطرافيان عادل ، معزول كردن شاور را مقرون به مصلحت دانستند و به او توصيه كردند كه شاور را بر كنار سازد و يكى از ايشان را به جاى شاور بگمارد .\r\nضمنا عادل را از باقى گذاردن شاور به استاندارى صعيد ترساندند .\r\nعادل نيز ناچار كسى را به نزد شاور فرستاد و عزل او را به اطلاع وى رساند .\r\nشاور نيز گروه‌هاى بسيارى از كسان و سربازان خود گرد آورد و به سوى قاهره روانه ساخت .\r\nعادل بن صالح بن رزيك ، كه ياراى مقاومت در برابر او را\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nنداشت ، گريخت ، ولى گرفتار شد و به قتل رسيد .\r\nمدت وزارت او وزارت پدرش كه پيش ازو وزير خليفه مصر بود ، به نه سال و يك ماه و چند روز بالغ مىشد .\r\nپس از كشته شدن عادل ، شاور به وزارت مصر رسيد و به لقب « امير الجيوش » ملقب گرديد .\r\nاو اموال فرزندان رزيك ، و تمام ودايع و ذخائر آنها را گرفت .\r\nاين ثروت را نيز دو پسر شاور كه به نام‌هاى « طى » و « كامل » بودند از او گرفتند . مقدار بسيارى از آن را ريخت و پاش كردند و مقدار ديگرى از دستشان رفت زيرا هنگام انتقال دولت از دست شاور و مصريان به دست اتراك ، آنها مغلوب شدند .\r\nاز وزارت شاور ديرى نگذشته بود كه مدعى قوىترى به نام ضرغام يافت .\r\nضرغام گروه‌هاى بسيارى را گرد آورد و در ماه رمضان با شاور بر سر وزارت به منازعه پرداخت .\r\nكار ضرغام بالا گرفت به حدى كه شاور از او شكست خورد و به شام گريخت ، به نحوى كه ما جريان را ضمن شرح وقايع سال 559 هجرى قمرى بيان خواهيم كرد .\r\nپس از شكست شاور ، ضرغام به وزارت مصر رسيد .\r\nدر اين سال - يعنى 558 - مصر سه وزير به خود ديد : عادل پسر صالح بن رزيك و شاور ، و ضرغام .\r\nضرغام وقتى در كار وزارت استقرار و قدرت يافت بسيارى از اميران مصرى را از دم تيغ گذراند تا آنكه در شهرها مدعى و منازع نداشته باشد .\r\nبه علت از بين رفتن بزرگان مصرى ، دولت مصر رو به ضعف گذارد تا جائى كه اختيار امور شهرهاى مصر از دست دولت بيرون رفت .\r\n\r\n","description":"","footnote":"","page_name":" 147 ","page_number":147},
  {"content":"\r\n\r\n\r\nدرگذشت عبد المؤمن و فرمانروائى پسرش ، يوسف\r\nدر اين سال ، در بيستم ماه جمادى الاخر ، عبد المؤمن بن على ، فرمانرواى شهرهاى مغرب و افريقيه و اندلس ، از دار جهان رخت بربست .\r\nاو اخيرا از مراكش به شهر سلا رفته بود . و در آن جا بيمار شد و درگذشت .\r\nوقتى زمان مرگ او فرا رسيد . از ميان ياران خود شيوخ موحدان را جمع كرد و به ايشان گفت : « من پسر خود ، محمد ، را امتحان كردم و او را شايسته جانشينى خود نيافتم . پسر ديگرم ، يوسف ، شايسته‌تر است و صلاحيت احراز اين مقام را دارد . بنابر اين او را به فرمانروائى برگزينيد . »\r\nبدين ترتيب عبد المؤمن ، وصيت كرد كه پسرش يوسف را جانشين وى سازند .\r\nلذا پس از درگذشت عبد المؤمن با يوسف بيعت كردند و او را « امير المؤمنين » خواندند .\r\nمرگ عبد المؤمن را نيز از مردم پنهان داشتند و جنازه او را بر تخت روان گذاشتند و چنين وانمود كردند كه او بيمار است .\r\nبدين ترتيب او را حمل كردند و به مراكش رساندند .\r\nابو حفص ، يكى ديگر از پسران عبد المؤمن ، در تمام آن مدت حاجب و پرده‌دار پدرش بود .\r\nپس از در گذشت عبد المؤمن ، ابو حفص در خدمت برادر خود نيز به همان كار ادامه داد كه در خدمت پدر خود مىكرد . و به مردم مىگفت : امير المؤمنين چنين فرموده است .\r\nيوسف نيز به جاى پدر ننشست تا وقتى كه بيعت با او در تمام\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nشهرها انجام يافت و تكميل گرديد و كارها بر او راست شد .\r\nآنگاه مرگ عبد المؤمن را آشكار ساخت .\r\nمدت فرمانروائى عبد المؤمن سى و سه سال و چند ماه بود .\r\nاو مردى خردمند و دورانديش و قوى الاراده بود . در كارها حسن سياست داشت و بذل و بخشش بسيار مىكرد .\r\nتنها عيب او اين بود كه در خونريزى زياده‌روى مىنمود و به هر گناه كوچكى خون مسلمانان را مىريخت .\r\nكار دين را بزرگ مىشمرد و تقويت مىكرد و مردم شهرهاى ديگر را مجبور مىساخت كه نماز بخوانند .\r\nهنگام نماز اگر ديده مىشد كه كسى به كارى جز نماز سرگرم است به قتل مىرسيد .\r\nدر كشور مغرب ، مردم را از لحاظ فروع به مذهب مالكى [ 1 
  ] و از لحاظ اصول به مذهب ابو الحسن اشعرى [ 2 
  ] در آورده بود .\r\n\r\n\r\n\r\n\r\n","description":"","footnote":"\r\n[ ( 1 - 2 ) 
  ] - در قرون دوم و سوم هجرى در نزد پيروان سنت و جماعت چهار مكتب فقهى تأسيس گرديد كه تاكنون در عالم اسلام همچنان موجودند . و در ممالك اسلام اتباع فراوان ، و با يك ديگر اختلاف دارند .\r\nاين چهار از اين قرارند :\r\n1 - مذهب حنفى : تابعين ابو حنفيه ، نعمان ثابت كابلى ( متولد سنه 80 - متوفى 150 ه ) . بيشتر مسلمانان ممالك شرقى ( مانند تركيه و هند و پاكستان و افغانستان و آسياى مركزى ) پيروان مذهب حنفىاند .\r\n2 - مذهب مالكى : تابعين ابو عبد الله مالك بن انس ( متولد 95 و متوفى 179 ه ) بيشتر مسلمانان ممالك شمال افريقا ، تونس و الجزيره و مراكش پيروان اويند .\r\n3 - مذهب شافعى : تابعين محمد بن ادريس الشافعى ( متولد 150 هجرى بقيه ذيل در صفحه بعد\r\n","page_name":" 149 ","page_number":149},
  {"content":"\r\n\r\nدر مجلس عبد المؤمن ، اكثريت با اهل علم و دين بود .\r\n\r\n\r\n\r\n\r\n","description":"","footnote":"\r\n[ ( ) 
  ] بقيه ذيل از صفحه قبل ( متوفى 204 ه . ) بيشتر مسلمانان در مصر و سوريه و تركيه و عراق به اين مذهب‌اند .\r\n4 - مذهب حنبلى : تابعين احمد بن محمد بن حنبل مروزى ( متوفى 241 ه . ) بيشتر در عربستان خاصه در حجاز و نجد متبع است .\r\nهر يك از اين چهار نفر امام فقيه به نوبهء خود در مسائل فقهى و اصول و فروع دين طريقى خاص وضع كردند و هر يك از ايشان شاگرد و تلاميذى تربيت نمودند كه در طول ادوار تاريخ اسلام سلسلهء علماء روحانى را تشكيل داده است كه : نسلا بعد نسل و طبقه بعد از طبقه در طول ايام و اعصار و در بلاد و امصار پيشوائى و زعامت عامه را بر عهده داشته‌اند .\r\nاز قرن سوم ببعد در شهرهاى بزرگ مانند بغداد و دمشق و نيشابور و شيراز و سمرقند و بخارا و قاهره و قيروان و اشبيليه و قرطبه و ديگر بلاد ، مدارس عاليه تاسيس شد و هزاران نفر طلبه علوم اسلامى در آن جا گرد آمده به كسب مبادى فقه و اصول و كلام و تفسير مطابق مذاهب اربعه در نزد اساتيد و فقها اشتغال جستند .\r\nهم اكنون بعضى از مدارس عاليهء بزرگ در مراكز ممالك اسلام ، مانند :\r\nجامع الازهر در مصر ، و مدرسهء دار العلوم ديربند در هند و مدارس دينى در نجف و قم و امثال آنها به همان رسم قديم علوم دينيه را به گروه بسيارى از طلاب كه از اقصاى بلاد شد رحال كرده به آنجا مىآيند ، تعليم مىدهند .\r\nفلسفه مذهبى اسلام كه به اصطلاح فنى ، علم « كلام » و به زبان خارجى « تئولوژى » يعنى « علم لاهوت » ناميده مىشود ، از به دو تمدن عباسى در بغداد تدوين شد .\r\nطبقات متكلمين از همان زمان تاكنون ، طبقه بعد از طبقه ، در مدارس بقيه ذيل در صفحه بعد\r\n","page_name":" 150 ","page_number":150},
  {"content":"\r\n\r\nعبد المؤمن هواخواه ايشان بود و در كارها به آراء ايشان رجوع\r\n\r\n\r\n\r\n\r\n","description":"","footnote":"\r\n[ ( ) 
  ] بقيه ذيل از صفحهء قبل عالى اسلام مبادى فلسفه دين را در متونى كه متقدمين آن طايفه نوشته‌اند ، تعليم مىدهند .\r\nعلم كلام سعى مىكند مسائل اصولى را با ادلهء عقلى و نقلى ثابت نمايد .\r\nپيشواى اين جماعت كه مذهب او در زمان حاضر در سراسر بلاد اهل سنت و جماعت متبع معمول مىباشد ، ابو الحسن على بن اسماعيل الاشعرى است كه در سنهء 270 هجرى در بصره تولد يافت و در سنهء 330 هجرى در بغداد وفات كرد .\r\nمكتب اشاعره در كلام منسوب به اوست . متن معتبر و موثق در علم كلام نزد اهل سنت كه هم اكنون در مدارس اسلامى تدريس مىشود شرح « مواقف » العضديه - تأليف ميرسيد شريف جرجانى ( متوفى 816 ه ) است .\r\nقبل از آن مكتب ديگرى در علم كلام منسوب به معتزله وجود داشته كه آنان را فلاسفهء عقلانى و منطقى اسلام گويند .\r\nاين مكتب قديم كه در قرن دوم مخصوصا در زمان خلافت المأمون عباسى رواج بسيار يافت ، اكنون رو به ضعف و زوال نهاده و تقريبا از ميان رفته است .\r\nابو الحسن اشعرى خود در به دو امر پيرو معتزله بوده ، به مشرب او نيز به تقليد از معتزله ، طريقه استدلال منطقى و تمسك به براهين عقلى به قصد اثبات مبادى ايمانى ، همچنان مجاز و معمول مىباشد .\r\nظاهرا قبل از ايشان استعمال منطق و استدلال ببرهان در نزد متكلمين عامه مجاز نبوده است ، و احكام دينى را « تعبدا » قبول مىكرده‌اند .\r\nمكتب اشاعره مخلوطى است از مبادى اهل ظاهر ، كه قائل به سطح نصوص دينى ميباشند ، آميخته با مبادى فلسفى كه قائل به استدلال و برهان منطق است .\r\nبقيه ذيل در صفحه بعد\r\n","page_name":" 151 ","page_number":151},
  {"content":"\r\n\r\nمىكرد و در علم كلام با ايشان به گفتگو مىپرداخت .\r\n\r\n\r\n\r\n\r\n","description":"","footnote":"\r\n[ ( ) 
  ] بقيه ذيل از صفحه قبل آنان در باب صفات الهيه مىگويند كه صفات الهى موجود است ولى ما فوق صفات بشريه مىباشد .\r\nهمچنين در باب رؤيت يعنى مشاهدهء جمال الهى برآنند كه جمال حق را مىتوان رويت كرد ولى نه با قوه باصره ظاهرى انسان .\r\n ديدن روى ترا ديدهء جان مىبايد * وين كجا مرتبهء چشم جهان بين من است . \r\nنسبت به مسئلهء جبر و اختيار و فاعليت مختار كه از اهم مسائل كلامى است ، اشعرى بر آن رفته كه انسان را از خود اختيارى نيست و در عين آنكه مسئول نيك و بد اعمال خويش است ، او پيرو قاعده « جبر » مىباشد بر خلاف معتزله كه قائل به « تفويض » يعنى آزادى عمل مىباشد . و بر خلاف متكلمين شيعه كه مىگويند : « لا جبر و لا تفويض بل امر بين الامرين » خلاصه ، اشعرى در تمام مسائل ايمانى و شرعى از توحيد و نبوت و قدمت قرآن و مسئلهء قدر و معصيت و توبه و شفاعت و ديگر امور تحقيقات بسيار فرموده و براى هر يك عقيده و اسلوب خاصى وضع كرده است .\r\nمذهب اشعرى در ادوار اخير خلافت عباسيان ( قرون چهارم و پنجم هجرى ) در تحت دولت و قدرت سلاطين سلجوقيان در شرق اسلام انتشارى بليغ يافت و متبع و معمول گرديد تا حدى كه در مدرسه نظاميهء بغداد كه در قرن پنجم بزرگترين جامع علمى اسلام بود ، به وجود مدرسى دانشمند و جليل ، يعنى حجة الاسلام ابو حامد محمد الغزالى طوسى ( متولد 450 - متوفى 505 ه . ) رونق و شهرت عالمگير حاصل كرد .\r\nاصول اشعريه در ايران ، نيز رواج يافت . پس از آن سلاطين ايوبيه و سلاطين مماليك در مصر و خلفاء ترك عثمانى نيز همان مكتب كلامى را پذيرفته و در سراسر كشورهاى خود ، در تركيه و شام و مصر و شمال افريقا تعميم بقيه ذيل در صفحه بعد\r\n","page_name":" 152 ","page_number":152},
  {"content":"\r\n\r\n\r\nدست يافتن امير مؤيد اىابه به توابع قومس و خطبه خواندن او بنام سلطان ارسلان در خراسان\r\nدر اين سال ، امير مؤيد اىابه ، صاحب نيشابور به شهرهاى قومس حمله برد و بسطام و دامغان را گرفت .\r\nآنگاه امير تنكز ، مملوك خويش ، را در قومس از طرف خود به نيابت گماشت .\r\n\r\n\r\n\r\n\r\n","description":"","footnote":"\r\n[ ( ) 
  ] بقيهء ذيل از صفحه قبل دادند .\r\n( تاريخ اديان تأليف على اصغر حكمت ) اشاعره يا اشعريه يا اشعريان : عنوان پيروان و طرفداران ابو الحسن اشعرى در كلام و عقايد ، مقابل معتزله يا معتزليان .\r\nطريقهء اشعريه ، با وجود مخالفت شديد حنابله و ماتريديه و بعضى ديگر از فرق اسلامى با آنها ، به زودى - مخصوصا بعد از شكست و ضعف طريقه‌ى معتزله در اكثر بلاد مسلمان به تدريج مذهب مختار اكثر عامه اهل سنت ، خاصه شافعيه گشت .\r\nو هر چند آل بويه به سبب تمايلات تشيع با اين فرقه مبارزه كردند ، با بقيه ذيل در صفحه بعد\r\n","page_name":" 153 ","page_number":153},
  {"content":"\r\n\r\nامير تنكز در شهر بسطام اقامت گزيد .\r\nبعد ميان امير تنكز و شاه مازندران اختلافى روى داد كه منجر به پيكار گرديد .\r\nهر يك از آن دو ، قشون خود را جمع كردند و در اوائل ماه ذى الحجه با يك ديگر روبرو شدند و به زد و خورد پرداختند .\r\nدر اين جنگ لشكريان مازندران شكست خوردند و فرار كردند و آنچه داشتند از ايشان گرفته شد .\r\nگروه بزرگى از آنان نيز به قتل رسيد .\r\nوقتى امير مؤيد اىابه بر شهرهاى قومس دست يافت ، سلطان ارسلان بن طغرل بن محمد بن ملكشاه خلعت‌هاى گرانبها و پرچم‌هاى بافته و بند شده و هديه‌اى سنگين براى او فرستاد و به او فرمان داد كه سراسر شهرهاى خراسان را بگيرد و تحت فرمان خويش در آورد .\r\n\r\n\r\n\r\n\r\n","description":"","footnote":"\r\n[ ( ) 
  ] بقيهء ذيل از صفحه قبل با استيلاى سلاجقه و ضعف قطعى شيعه و معتزله در بغداد و خراسان ، اين مذهب رواج و طرفدار بسيار يافت ، و از آن پس طريقه اشاعره با وجود مخالفت حنابله و مخصوصا ابن تيميه ، رونق خود را لااقل تا آخر قرن نهم هجرى قمرى حفظ نمود .\r\nهم اكنون نيز با وجود تمايلات التقاطى كه از قرن دهم هجرى قمرى به بعد در كلام اسلامى پديد آمده است مذهب اشاعره اهميت تمام دارد .\r\nاز مشاهير علما و متكلمين اسلامى كه در تقويت و ترويج اين طريقه اهتمام كرده‌اند ابو بكر باقلانى ، ابن فورك ، اسفراينى ، امام الحرمين جوينى ، ابو اسحاق شيرازى ، امام ابو حامد غزالى ، ابن تومرت ، امام فخر رازى ، قاضى عضد ايجى ، و مير سيد شريف جرجانى را مىتوان نام برد .\r\nالبته متكلمين در پاره‌اى عقايد با ابو الحسن اشعرى اختلاف نظر يافته‌اند و ليكن در اصول عقايد ، همان مبادى او را داشته‌اند .\r\n( دائرة المعارف فارسى )\r\n","page_name":" 154 ","page_number":154},
  {"content":"\r\n\r\nو خطبهء سلطنت به نام وى بخواند .\r\nامير مؤيد اىابه نيز آن خلعت‌ها را پوشيد و در شهرهايى كه در دست خود داشت خطبه به نام سلطان ارسلان بن طغرل خواند .\r\nعلت اقدام سلطان ارسلان بن طغرل به اين امر آن بود كه اتابك شمس الدين ايلدگز در دولت او ، قدرت و نفوذ فراوان يافته بود و تحكم بسيار مىكرد چنان كه براى سلطان ارسلان از فرمانروائى ، ديگر چيزى جز نام باقى نمانده بود .\r\nميان اتابك ايلدگز و امير مؤيد اىابه دوستى و مودتى بود كه ما هنگام شرح قتل امير مؤيد به ذكر آن پرداخته‌ايم .\r\nوقتى امير مؤيد به اطاعت سلطان ارسلان در آمد ، در شهرهاى تحت تصرف خود به نام او خطبه خواند .\r\nاين شهرها عبارت بودند از شهرهاى قومس [ 1 
  ] و نيشابور و طوس و سراسر توابع نيشابور ، و از شهر نسا تا طبس كنكلى .\r\nامير مؤيد اىابه در خطبه‌اى كه مىخواند ، پس از ذكر نام سلطان ارسلان ، از خود نام مىبرد .\r\n\r\n\r\n\r\n\r\n","description":"","footnote":"\r\n[ ( 1 ) 
  ] - قومس ( به ضم قاف و كسر ميم ) : ناحيه‌اى است بزرگ و در اقليم رابع قرار دارد .\r\nطول آن 77 درجه و ربع ، عرض آن 36 درجه و خمس و سى دقيقه مىباشد .\r\nقومس معرب كومس است و سرزمينى است پهناور مشتمل بر شهرها و ده‌ها و كشتزارها كه در دامنهء كوهستان طبرستان قرار دارد و شهر مشهور آن دامغان است كه در ميان رى و نيشابور واقع شده و از شهرهاى مشهور آن بسطام و بيار است .\r\nگروهى سمنان را نيز از قومس شمارند و برخى آن را جزو رى دانند .\r\n( معجم البلدان )\r\n","page_name":" 155 ","page_number":155},
  {"content":"\r\n\r\nدر گرگان و دهستان [ 1 
  ] ، اول به نام خوارزمشاه ايل ارسلان بن اتسز و بعد به نام امير ايثاق خطبه خوانده مىشد .\r\nمرو و بلخ و هرات و سرخس در دست غزان بود . فقط هرات را امير ايتكين در اختيار داشت كه با تركان غز به صلح و مسالمت رفتار مىكرد .\r\nدر اين شهرها به نام سلطان سنجر خطبه مىخواندند . و مىگفتند : « خداوندا ، سلطان خوشبختى را كه براى مسلمانان مبارك بود ، بيامرز . »\r\nبعد هم به نام اميرى كه بر آن شهرها حاكم بود خطبه خوانده مىشد .\r\n\r\n\r\n\r\n\r\n","description":"","footnote":"\r\n[ ( 1 ) 
  ] - دهستان : ناحيه حاصلخيزى در شمال مسير سفلاى رود اترك ، كه قسمت جنوبى آن را اترك آبيارى مىكرد .\r\nكرسى آن به نام آخر ( به ضم خاء ) يا دهستان ، بر جادهء بين جرجان و خوارزم و به فاصله چهار روز راه در شمال جرجان بود .\r\nدر اين ناحيه رباطى نيز به نام همين دهستان موجود بوده است كه بعضى آن را كرسى اين ناحيه در قرن ششم هجرى قمرى دانسته‌اند .\r\nاطلاعاتى كه در مآخذ دورهء اسلامى در باب اين شهر آمده است خالى از تناقض نيست .\r\nابن حوقل آن را ناحيه‌اى كم جمعيت و مسكن ماهيگيران بحر خزر شمرده است ، و مقدسى آباديهاى بيست و چهارگانهء آن را از پرجمعيت‌ترين آباديهاى ناحيهء جرجان گفته است .\r\nامروزه ويرانه‌هاى رباط دهستان به نام مشهد مصريان معروف است .\r\n( دائرة المعارف فارسى )\r\n","page_name":" 156 ","page_number":156},
  {"content":"\r\n\r\n\r\nكشته شدن فرمانرواى غور به دست غزان\r\nدر اين سال ، در ماه رجب ، سيف الدين محمد بن حسين غورى كه از ملوك غور بود ، كشته شد .\r\nاو را غزان به قتل رساندند .\r\nعلت وقوع اين واقعه آن بود كه سيف الدين محمد بسيارى از لشكريان خود را گرد آورد و بسيج كرد .\r\nآنگاه به قصد حمله بر غزان ، كه در بلخ بسر مىبردند ، از جبال غور به راه افتاد .\r\nغزان نيز گرد آمدند و به سوى او حركت كردند .\r\nتصادفا روزى فرمانرواى غور تنها با گروه كوچكى از خاصان خود ، از اردوگاه بيرون رفته بود .\r\nاميران غز كه اين خبر را شنيدند ، كوشا و شتابان به جست و جوى او رفتند تا پيش از آنكه به اردوگاه خود باز گردد بر او دست يابند .\r\nهمين كه او را ديدند بر او حمله‌ور شدند .\r\nسيف الدين محمد با آنان جنگيد و سخت‌ترين جنگى را كرد كه مردم تا آن زمان ديده بودند .\r\nاما سرانجام او ، و عده‌اى از همراهانش كشته شدند . عده‌اى هم اسير گرديدند و عده‌اى گريختند .\r\nكسانى كه جان بسلامت برده بودند به اردوگاه خود برگشتند و از آن جا به شهرهاى خود مراجعت كردند آن هم به صورت شكست‌خوردگانى كه جز فرار به هيچ چيز ديگر نمىانديشيدند . پدر به خاطر پسر ، و برادر به خاطر برادر خود نمىايستاد .\r\nتمام دارائى خود را نيز گذاشتند و فقط جان خود را نجات دادند .\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nعمر فرمانرواى غور ، هنگامى كه به قتل رسيد ، قريب بيست سال بود .\r\nمردى دادگر و نيكرفتار به شمار مىرفت .\r\nدر باب عدالت‌خواهى و ترس وى از عاقبت بيدادگرى يكى اينكه وقتى اهالى هرات را در حلقهء محاصره گرفت و هرات را به تصرف در آورد لشكريان او خواستند آن جا را غارت كنند .\r\nولى او دم دروازهء شهر فرود آمد و پول و مال و جامه‌هاى فراوان آماده ساخت و از آنها به تمام افراد قشون خود بخشيد . و گفت :\r\n« اين براى شما بهتر از آن است كه اموال مسلمانان را غارت كنيد و خداى بزرگ را به خشم آوريد . پادشاهى و فرمانروائى با كفر دوام مىيابد ولى با ظلم و بيدادگرى دوام نمىيابد . »\r\nوقتى سيف الدين محمد كشته شد غزان به بلخ و مرو بازگشتند در حالى كه از اردوگاه غورى اموال بسيار به غنيمت برده بودند .\r\nاين اموالى بود كه قشون سيف الدين محمد برجا نهاده و خود را نجات داده بودند .\r\n\r\nشكست خوردن نور الدين محمود از فرنگيان\r\nدر اين سال ، نور الدين محمود بن زنگى در پائين حصن الاكراد [ 1 
  ]\r\n\r\n\r\n\r\n\r\n","description":"","footnote":"\r\n[ ( 1 ) 
  ] - حصن الاكراد : نام شهرى است كوچك ، بسيار آب و بسيار درخت ، واقع بر تلى ميان طرابلس شام و حمص .\r\n( ابن بطوطه ) بقيه ذيل در صفحه بعد\r\n","page_name":" 158 ","page_number":158},
  {"content":"\r\n\r\nاز فرنگيان شكست خورد .\r\nاين كارزار معروف به « بقيعه » است .\r\nعلت شكست نور الدين محمود اين بود كه او لشكريان خود را گرد آورد و داخل شهرهاى فرنگيان شد و در بقيعه ، واقع در زير حصن الاكراد ، فرود آمد و حصن الاكراد را محاصره كرد .\r\nاو قصد داشت كه به طرابلس برود و آن جا را نيز محاصره كند .\r\nيك روز ظهر لشكريان او در خيمه‌هاى خود بودند و هيچ بيم و انديشه‌اى نداشتند كه ناگهان صليب‌هاى فرنگيان از پشت كوهى كه حصن الاكراد بر آن قرار داشت آشكار گرديد .\r\nقضيه از اين قرار بود كه فرنگيان اجتماع كرده و به اتفاق آراء\r\n\r\n\r\n\r\n\r\n","description":"","footnote":"\r\n[ ( ) 
  ] بقيه ذيل از صفحه قبل ياقوت در معجم البلدان گويد :\r\nبرخى از اميران شام عده‌اى از كردان را بدانجا نهاد و مواجب قرار داد تا مرزدارى كنند و مانع نفوذ فرنگان گردند .\r\nمدتى چنان بود تا فرنگان آن را از كردها خريدند و كردها به وطن خويش بازگشتند .\r\nبرخى ميان اين دژ و « حصن عديس » خلط كرده‌اند .\r\nسامى در قاموس الاعلام تركى گويد :\r\nحصن الاكراد اكنون در شمال طرابلس شام است و نهر اسود از آن مىگذرد .\r\n( از لغتنامهء دهخدا ) حصن الاكراد كه حاليه قلعة الحصن ناميده مىشود ، در مآخذ اروپائى دورهء جنگهاى صليبى كرك د شواليه (  Krak Des Ghevaliers  ) ( كرك شهسواران ) خوانده شده است .\r\nقلعهء معروفى است در ناحيه طرابلس ، سوريه ، بين طرطوس و حمص .\r\nنامش به مناسبت پادگانى از كردهاست كه شبل الدوله نصر . پادشاه بقيه ذيل در صفحه بعد\r\n","page_name":" 159 ","page_number":159},
  {"content":"\r\n\r\nتصميم گرفته بودند در روز روشن كه مسلمانان آسوده خاطر نشسته‌اند بر آنان حمله‌ور شوند .\r\nلذا در وقت معين سوار شده و از پا ننشسته تا تمام لشكريان خود را گرد آورده بودند .\r\nآنگاه مجدانه به سروقت مسلمانان شتافته بودند .\r\nمسلمانان هنگامى از حملهء فرنگيان آگاه گرديدند كه به ايشان نزديك شده بودند .\r\nخواستند از هجوم دشمن جلوگيرى كنند ولى نتوانستند . لذا كسانى را به خدمت نور الدين فرستادند و به دو صورت احوال را پيغام دادند .\r\n\r\n\r\n\r\n\r\n","description":"","footnote":"\r\n[ ( ) 
  ] بقيه ذيل از صفحه قبل حلب ، در نيمهء اول قرن پنجم هجرى قمرى در آن جا مستقر كرد تا جادهء مهم بين حماة و حمص ، و شهرهاى مهم دشت اورونتس ( نهر العاصى ) و طرابلس را محافظت كنند .\r\nبعضى مدعى هستند كه اين قلعه بر محل قلعه‌اى كه رامسس دوم ساخته بود ، بنا شده است .\r\nدر طى جنگ‌هاى صليبى ، تانكرد صليبى آن را گرفت ( در 503 ه . ق ؟ ) در 537 هجرى قمرى رمون دوم آن را به شهسواران قديس يوحنا واگذار كرد ، و آنان آن را سخت مستحكم و با دو بارو ( بزرگترين آنها به طول 220 متر ) و ابنيهء مسكونى و ساير وسائل زندگى و دفاع مجهز كردند ، و وسيلهء زندگى پادگان دو هزار نفرى آن را براى مدت پنج سال آماده داشتند .\r\nبا وجود استحكامات فوق العادهء آن ، در سال 669 هجرى قمرى ( مطابق 1271 ميلادى ) بيبرس آن را گرفت .\r\nحصن الاكراد پس از پايان جنگ‌هاى صليبى اهميت خود را از دست داد .\r\nحاليه قسمتى از آن محفوظ مانده است .\r\n( دائرة المعارف فارسى )\r\n","page_name":" 160 ","page_number":160},
  {"content":"\r\n\r\nفرنگيان با حمله خود به مسلمانان آسيبى سخت رساندند .\r\nمسلمانان در برابر دشمن ثبات و پايدارى نكردند و به اردوگاه لشكريان مسلمان بازگشتند .\r\nفرنگيان هم به دنبال آنان بودند و با آنان وارد اردوگاه نور الدين محمود شدند .\r\nمسلمانان هنوز مجال سوار شدن بر اسب و گرفتن اسلحه را نيافته بودند كه با فرنگيان در آميختند .\r\nبدين جهة كشته و اسير بسيار دادند .\r\nسخت‌ترين و بيرحم‌ترين فرنگيان نسبت به مسلمانان دوقس رومى بود .\r\nاو با جمعى كثير از روميان ، از شهرهاى خود حركت كرده و به سوى كرانهء درياى مديترانه آمده بود .\r\nاين فرنگيان كه به خيال خود در راه دين جهاد مىكردند به كشتار پرداختند و به جان احدى رحم نكردند .\r\nبه خيمهء نور الدين محمود نيز حمله بردند . ولى نور الدين به روى اسب پريد و خود را نجات داد .\r\nبواسطهء عجله‌اى كه در سوار شدن بر اسب داشت ، پاى بند اسب را باز نكرده بود و طبيعتا اسب نمىتوانست بدود . بدين جهة يك سرباز كرد از مركب خود پياده شد و پاى بند اسب او را قطع كرد .\r\nاين سرباز كرد در همان حال به تيغ دشمنان از پاى در آمد و كشته شد .\r\nلذا نور الدين محمود در حق بازماندگان او محبت بسيار كرد و املاك و اموالى را وقف ايشان ساخت .\r\nنور الدين محمود ، پس از نجات از مهلكه بر كرانهء بحيرهء\r\n\r\n","description":"","footnote":"","page_name":" 161 ","page_number":161},
  {"content":"\r\n\r\n( درياچهء ) قدس [ ( 1 ) 
  ] ، نزديك شهر حمص ، فرود آمد .\r\nميان او و ميدان كارزار چهار فرسنگ فاصله بود .\r\nدر آن جا بقيهء لشكريان او كه از دست فرنگيان جان به سلامت برده بودند به دو پيوستند .\r\nيكى از آنان به دو گفت : « صلاح نيست كه در اين جا بمانى .\r\nچون بسا ممكن است كه طمع فرنگيان را وادار كند كه به سوى ما بيايند و ما را در اين حال كه هستيم اسير سازند . »\r\nاما نور الدين محمود او را ملامت كرد و ساكت ساخت و گفت : « اگر من الان هزار سوار در اختيار داشتم ، با فرنگيان روبرو مىشدم و از جنگ با آنها پروا نمىكردم . به خدا قسم كه تا انتقام خود و انتقام اسلام را از فرنگيان نگيرم ، در زير سايهء سقف نخواهم ماند . »\r\nبعد عده‌اى را به حلب و دمشق فرستاد و پول و جامه و اسب و اسلحه و خيمه تهيه كرد .\r\nآنگاه به جميع سربازانى كه مىگفتند دشمن لباسشان را گرفته ، لباس داده شد .\r\nلشكريان او مجهز شدند و بازگشتند به نحوى كه گفتى ابدا شكست نخورده‌اند .\r\nهر سربازى هم كه به قتل رسيده بود مقررى وى به فرزندانش واگذار گرديد .\r\nاما فرنگيان ، پس از شكستى كه به مسلمانان وارد آوردند ، قصد داشتند كه به شهر حمص حمله برند چون نزديك‌ترين شهر به آنها بود .\r\n\r\n\r\n\r\n\r\n","description":"","footnote":"\r\n[ ( 1 ) 
  ] - قدس ( به فتحين دال و قاف ) : شهرى است نزديك حمص .\r\nبحيرهء قدس منسوب است بدان .\r\n( منتهى الارب )\r\n","page_name":" 162 ","page_number":162},
  {"content":"\r\n\r\nولى وقتى شنيدند كه نور الدين محمود با لشكريان خود ، در فاصلهء ميان حمص و آنان فرود آمده ، با خود گفتند : « او اگر نيروى تازه‌اى بدست نياورده بود بدين كار اقدام نمىكرد . الان يقينا قدرتى دارد كه از پيشروى ما جلوگيرى خواهد كرد . »\r\nبعضى از ياران نور الدين وقتى خرج زياد او را ديدند ، به او گفتند : « تو در شهرهاى خود براى فقيهان و فقيران و قاريان قرآن و صوفيان و غيره ، مستمرىها و صدقاتى معين كرده‌اى ، در چنين وقتى بهتر است آن پول‌ها را صرف كمك به تهيه ساز و برگ قشون كنى . »\r\nنور الدين محمود ازين سخن به خشم آمد و گفت : « به خدا كه من اميدى به پيروزى ندارم مگر به پشتيبانى آنها . . . شما بوسيله همان ضعفاست كه روزى مىخوريد و پيروزى مىيابيد . چگونه من پاداش‌هاى كسانى را قطع كنم كه ، وقتى من در بستر خود خفته‌ام ، براى من مىجنگند و با تيرهائى كه هرگز به خطا نمىرود از جان من دفاع مىكنند ؟\r\nچگونه مقررى آنها را ببرم و صرف كسانى كنم كه از جان من دفاع نمىكنند مگر هنگامى كه مرا مىبينند ، آن هم با تيرهائى كه گاهى به هدف مىخورد و گاهى به خطا مىرود ؟\r\nآن قوم نيز از بيت المال نصيبى دارند . چگونه اجازه دارم كه قسمت آنان را به غير آنان بدهم ؟ » بعد ، وقتى فرنگيان به نور الدين محمود نامه نگاشتند و ازو درخواست صلح كردند ، به آنان پاسخ مساعد نداد .\r\nفرنگيان نيز در نزديك حصن الاكراد عده‌اى را به نگهبانى گماشتند و به شهرهاى خود بازگشتند .\r\n\r\n","description":"","footnote":"","page_name":" 163 ","page_number":163},
  {"content":"\r\n\r\n\r\nرفتن قبيلهء بنى اسد از عراق\r\nدر اين سال ، خليفه عباسى ، المستنجد باللّه ، دستور داد كه قبيله بنى اسد را كه اهل حله مزيديه بودند ، از ميان ببرند زيرا تبهكارى بسيار از ايشان آشكار شده بود .\r\nاز اين گذشته ، هنگامى كه سلطان محمد بغداد را محاصره كرد ، بنى اسد قشون او را يارى كرده بودند . اين هم علت ديگر كدورتى بود كه خليفه عباسى نسبت به بنى اسد در دل داشت .\r\nلذا به امير يزدن بن قماج دستور داد كه با آنان پيكار كند و آنان را از شهرهاى عراق براند .\r\nافراد قبيلهء بنى اسد در بطائح ( جايگاهى بين واسط و بصره ) پراكنده بودند . و دست يا بى بر ايشان امكان نداشت .\r\nامير يزدن به فكر سركوبى آنان افتاد و بدين منظور لشكريان بسيارى از سوار و پياده گرد آورد .\r\nضمنا به ابن معروف مقدم المنتفق ، كه در سرزمين بصره اقامت داشت پيام فرستاد و ازو يارى خواست .\r\nابن معروف نيز با گروهى بسيار به يارى او آمد و بنى اسد را محاصره كرد و آب را به روى ايشان بست ، و مدتى در جنگ با آنان پايدارى و شكيبائى به خرج داد .\r\nخليفه عباسى ، المستنجد باللّه ، رسولى را پيش امير يزدن فرستاد و او را به خاطر تعللى كه در انجام اين كار روا داشته بود سرزنش كرد . او را زبون و عاجز خواند و متهم كرد كه با بنى اسد به علت مذهب تشيعى كه دارند همدستى و موافقت كرده است .\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nعلت نسبتى كه خليفه به امير يزدن داد اين بود كه يزدن شيعى مذهب بود .\r\nبر اثر پيام خليفه ، امير يزدن و ابن معروف در جنگ با بنى اسد و سختگيرى نسبت به آن طايفه كوشش و جديت به كار بردند و راه‌هاى آبى را بر آنان بستند .\r\nافراد بنى اسد سرانجام از پاى در آمدند و تسليم شدند . از ايشان چهار هزار تن به قتل رسيدند .\r\nآنگاه ميان افرادى كه باقيمانده بودند جار زدند كه : « ازين پس هر كس در حله مزيديه يافت شود ، خونش ريخته خواهد شد . »\r\nبنابر اين طايفهء بنى اسد در شهرها پراكنده شدند و از آنان كسى كه معروف باشد در عراق نماند .\r\nبطائح و ساير شهرهاى آنان نيز به ابن معروف سپرده شد .\r\n\r\nپاره‌اى ديگر از رويدادهاى سال\r\nدر اين سال ، در بغداد ، بر دروازهء درب فراشا تا آبشخور رنگرزان ، حريقى روى داد و آتش در دو طرف سرايت كرد .\r\nدر اين سال ، در ماه رجب ، سديد الدوله ابو عبد اللّه محمد بن عبد الكريم بن ابراهيم بن عبد الكريم معروف به ابن انبارى ، از دار دنيا رخت بر بست .\r\nاو سمت دبيرى ديوان خلافت را داشت . مردى اديب و فاضل بود و پيش خلفا و سلاطين قرب و منزلت بسيار داشت .\r\nاز سال 530 هجرى قمرى تا اين زمان در ديوان خلافت خدمت كرده بود و نزديك به نود سال از عمرش مىگذشت .\r\nدر اين سال ، در ماه رمضان ، هبة اللّه بن فضل بن عبد العزيز بن\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nمحمد ابو القاسم متوثى در گذشت .\r\nاو حديث بسيار شنيده بود و از شاعران بلند آوازه به شمار مىرفت . تنها عيبش اين بود كه در هجو اشعار بسيار داشت .\r\nاين يكى از اشعار اوست :\r\n يا من هجرت و لا تبالى * هل ترجع دولة الوصال\r\nهل اطمع يا عذاب قلبى * ان ينعم فى هواك بالى\r\nالطرف كما عهدت باك * و الجسم كما ترين بال\r\nما ضرك ان تعللينى * فى الوصل بموعد المحال\r\nاهداك و انت حظ غيرى * يا قاتلتى فما احتيالى \r\nابيات اين شعر بيش از اينهاست .\r\n( يعنى : اى كسى كه از من دورى مىكنى و پروائى ندارى ، آيا دولت وصل بر مىگردد ؟\r\nاى بلاى دل من ، آيا مىتوانم اميدوار باشم كه در عشق تو خاطرم آسوده خواهد شد ؟\r\nچشم چنان كه خواسته بودى گريان است و پيكرم چنان كه مىبينى رنج مىبرد .\r\nترا چه زيان دارد كه مرا اميدوار به وصل كنى ، اگر چه موعد آن هرگز فرا نرسد ؟\r\nترا دوست دارم ، و تو نصيب كسى غير از من هستى . تو مرا مىكشى ، چكنم ؟ چه چاره‌اى دارم ؟ )\r\n\r\n","description":"","footnote":"","page_name":" 166 ","page_number":166},
  {"content":"\r\n\r\n\r\n559 وقايع سال پانصد و پنجاه و نهم هجرى قمرى\r\n\r\nرفتن شير كوه و لشكريان نور الدين به مصر و بازگشت ايشان از آنجا\r\nدر اين سال ، در ماه جمادى الاول ، نور الدين محمود بن زنگى لشكرى انبوه به مصر گسيل داشت .\r\nامير اسد الدين شير كوه بن شاذى را هم كه سپهسالار و بزرگترين و دليرترين امراء دولتش بود ، به فرماندهى آن سپاه گماشت .\r\nما ضمن شرح وقايع سال 564 هجرى قمرى - اگر خداوند بزرگ بخواهد - سبب پيوستن امير شيركوه به نور الدين و بالا رفتن مقام او را در نزد وى بيان خواهيم كرد .\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nعلت فرستادن اين قشون به مصر آن بود كه شاور ، وزير العاضد لدين اللّه علوى فرمانرواى مصر ، بر سر وزارت با ضرغام زد و خورد كرد و ضرغام در اين پيكار پيروزى يافت .\r\nشاور ، كه شكست خورده بود ، به شام گريخت و به نور الدين محمود پناه برد و ازو كمك خواست .\r\nنور الدين مقدم او را گرامى داشت و او را مورد نوازش و احسان قرار داد .\r\nتاريخ رسيدن شاور به خدمت نور الدين اول ماه ربيع الاول اين سال بود .\r\nاو از نور الدين درخواست كرد كه قشونى را همراه وى به مصر بفرستد تا با كمك ايشان به منصب خود باز گردد .\r\nاو شرط كرد كه چنانچه نور الدين او را به مقصود خود برساند ، يك سوم در آمد شهرهاى مصر را - پس از پرداخت مستمرى قشون - به او بدهد . همچنين ، امير شير كوه نيز با لشكريان خود در مصر بماند و به فرمان نور الدين و اختيار وى عمل كند .\r\nنور الدين در خصوص انجام درخواست شاور مردد مانده بود و يك پا پيش مىگذاشت و يك پا پس مىكشيد .\r\nگاهى در صدد بر مىآمد كه منظور شاور را عملى كند و او را به مقصود برساند و ازين راه نفوذ و فرمانروائى خود را بيفزايد و به فرنگيان ضرب شست خود را نشان دهد .\r\nو گاهى مخاطرات اين كار و موانعى كه فرنگيان در راهش ايجاد مىكردند او را از اقدام باز مىداشت .\r\nضمنا مىترسيد از اينكه اگر شاور به منصب خود برسد و پايهء كار خود را استوار سازد ، به وعدهء خود وفا نكند .\r\nسرانجام بر آن شد كه قشونى بفرستد .\r\nلذا به تجهيز قشون و رفع موانع اين كار فرمان داد .\r\nامير اسد الدين شير كوه بدين كار علاقمند بود چون دليرى و\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nقدرت اراده‌اى كه داشت نمىگذاشت كه از هيچ خطرى پروا داشته باشد .\r\nدر ماه جمادى الاول سال 559 لشكريان نور الدين آماده شدند و به حركت در آمدند در حالى كه شاور نيز همراهشان بود .\r\nنور الدين محمود به امير اسد الدين شير كوه سفارش كرد كه شاور را به منصب خود برساند و از كسانى كه در امر وزارت با وى منازعه كرده‌اند انتقامش را بگيرد .\r\nآنگاه نور الدين با لشكريان خود به سوى شهرهاى فرنگيان كه نزديك به دمشق بود ، روانه شد تا فرنگيان را از تعرض به امير اسد الدين و همراهانش بازدارد .\r\nفرنگيان نيز منتهاى كوشش خود را مصروف آن كرده بودند كه شهرهاى خود را از دست نور الدين حفظ كنند .\r\nامير اسد الدين با لشكريانى كه همراه داشت به شهر بلبيس [ 1 
  ] رسيد .\r\nامير ناصر الدين ، برادر ضرغام ، با قشون مصريان براى نبرد با او از شهر بيرون شد و با آنان روبرو گرديد .\r\nاما در جنگى كه ميان دو طرف روى داد ، امير ناصر الدين شكست خورد و به حال فرار به قاهره برگشت .\r\nامير اسد الدين در اواخر ماه جمادى الاخر به قاهره رسيد و در آن جا فرود آمد .\r\n\r\n\r\n\r\n\r\n","description":"","footnote":"\r\n[ ( 1 ) 
  ] - بلبيس ( به كسر باء اول و باء دوم ) : شهرى است در مصر سفلى كه حدود شانزده هزار تن جمعيت دارد .\r\nاين شهر در حدود چهل و هشت كيلومترى شمال شرقى قاهره واقع شده . به مناسبت موقعيت خود ، در قرون وسطى اهميت فراوان داشت و مطمح نظر مهاجمان به مصر بود . ( مثلا در جنگ‌هاى صليبى ) .\r\n( دائرة المعارف فارسى )\r\n","page_name":" 169 ","page_number":169},
  {"content":"\r\n\r\nضرغام در پايان همين ماه ناچار از قاهره بيرون رفت و نزديك آرامگاه سيدهء نفيسه به قتل رسيد .\r\nجنازهء او دو روز بر روى خاك بود . آنگاه از زمين برداشته شد و در قرافه [ 1 
  ] مدفون گرديد .\r\nناصر الدين فارس المسلمين - برادر ضرغام - نيز گرفتار گرديد و كشته شد .\r\nاما شاور در آغاز ماه رجب خلعت يافت و به مسند وزارت بازگشت و مجددا توانائى و قدرت كافى يافت .\r\nامير اسد الدين كه شاور را كمك كرده و او را به مقصود رسانده بود ، در بيرون شهر اقامت كرد و منتظر ماند كه شاور به وعده‌هايش وفا كند .\r\nولى شاور به او خيانت كرد و از آنچه قرار گذاشته بود كه از شهرهاى مصر براى نور الدين محمود و همچنين براى اسد الدين بفرستد ، سرپيچيد .\r\nاو پيكى را به نزد اسد الدين فرستاد و به او امر كرد كه به سوى شام باز گردد .\r\n\r\n\r\n\r\n\r\n","description":"","footnote":"\r\n[ ( 1 ) 
  ] - قرافه ( به فتح قاف و فاء ) ناحيه‌اى است از فسطاط مصر كه از بنى غصن بن سيف بن وائل ، از طايفهء معافر ، بوده ، و قرافه دوده‌اى است از معافر كه در اين سرزمين سكونت كردند و آنجا بنام آنان خوانده شد .\r\nاين سرزمين اينك قبرستان مردم مصر است و در آن ساختمان‌هاى باشكوه و مجلل و محله‌هاى پهناور و بازار و مشاهدى براى صالحان و بزرگان است .\r\nاز جمله ، مقابر ابن طولون و ماذرائى . و در آن زمين قبر امام ابو عبد الله محمد بن ادريس شافعى رضى الله عنه در مدرسه‌اى كه براى فقيهان شافعى است قرار دارد .\r\nقرافه تفرجگاه اهل قاهره و مصر است .\r\n( لغتنامه دهخدا )\r\n","page_name":" 170 ","page_number":170},
  {"content":"\r\n\r\nاما جوابى كه اسد الدين داد مبتنى بر امتناع از بازگشت بود .\r\nو مبالغى را هم كه با يك ديگر قرار گذاشته بودند ، مطالبه مىكرد .\r\nاما شاور به پاسخى كه او داده بود اعتنائى نكرد و به خواست‌هاى وى تن در نداد .\r\nامير اسد الدين هم كه وضع را چنين ديد نايبان خود را به شهر بلبيس فرستاد و آنان نيز اين شهر را تسخير كردند و تحويل گرفتند .\r\nبدين ترتيب امير اسد الدين حاكم بر شهرهاى شرقى شد .\r\nشاور كه وضع او را در نظر گرفت رسولى را براى استمداد به نزد فرنگيان فرستاد و آنان را از دست يا بى نور الدين بر مصر ترساند .\r\nفرنگيان كه يقين داشتند اگر نور الدين فرمانرواى مصر گردد آنان را نابود خواهد ساخت ، وقتى شاور از آنها براى بيرون كردن اسد الدين از شهرها كمك خواست ، اين استمداد را براى رفع نگرانى خود ، گشايش غير مترقبه‌اى دانستند و به يارى او و اجابت دعوت او شتافتند و به طمع تصرف شهرهاى مصر افتادند .\r\nشاور ضمنا به فرنگيان وعده داده بود كه چنانچه به يارى وى برخيزند ، مبالغى نيز به پاداش اين كمك به آنان بپردازد .\r\nبدين جهة خود را آماده ساختند و به راه افتادند .\r\nنور الدين محمود وقتى اين خبر را شنيد لشكريان خود را به اطراف شهرهاى فرنگيان فرستاد تا فرنگيان را از حركت به سوى مصر باز دارند .\r\nولى اين قشون كشى مانع حركت فرنگيان نشد زيرا فرنگيان مىدانستند كه دست يا بى اسد الدين بر مصر براى ايشان خطر بيشترى دارد و در اين صورت ماندن بر جاى خود زيان آورتر از حركت براى جنگ است .\r\nبدين جهة در شهرهاى خود كسانى را براى نگهبانى گماشتند .\r\nبقيهء سربازان همراه پادشاه قدس به مصر روانه شدند .\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nتصادفا گروه بسيارى از فرنگيان هم از راه دريا به زيارت بيت المقدس آمده و به ساحل رسيده بودند .\r\nفرنگيانى كه در كرانهء دريا اقامت داشتند از آنان استمداد كردند . آنان نيز براى يارى همكيشان خود آمادگى نشان دادند .\r\nعده‌اى از آنان همراه ساير فرنگيان براى جنگ عازم مصر شدند و عده‌اى ديگر در شهر ماندند تا به نگهبانى پردازند .\r\nوقتى فرنگيان به مصر نزديك شدند امير اسد الدين به شهر بلبيس رفت و با لشكريان خود در آن جا اقامت گزيد و آن جا را پايگاهى براى خود قرار داد .\r\nسربازان مصرى و فرنگى با هم اجتماع كردند و در آن جا با اسد الدين شير كوه روبرو شدند و او را مدت سه ماه در حلقهء محاصره گرفتند .\r\nاما نتوانستند بر او و شهرى كه در او بود دست يابند با اينكه شهر ديوارى بسيار كوتاه داشت ، خندقى نيز نداشت ، ديوار ديگرى هم درون شهر نبود كه آن را حمايت كند .\r\nاسد الدين مرتبا جنگ را به امروز و فردا انداخت و به دفع - الوقت گذراند و دشمن را معطل كرد .\r\nبدين ترتيب فرنگيان نه بر او دست مىيافتند و نه از او چيزى به دست مىآوردند .\r\nدر اين گير و دار خبر رسيد كه فرنگيان در قلعهء حارم شكست خورده‌اند و نور الدين محمود بر آن قلعه مسلط شده و از آنجا روانهء بانياس گرديده ، به شرحى كه ما اگر خداى بزرگ بخواهد بيان خواهيم كرد .\r\nدر همين وقت شهر به دست فرنگيان افتاده بود كه خبر فوق را شنيدند و ناچار ، بر آن شدند كه به شهرهاى خود باز گردند و آنها را حفظ كنند .\r\nبدين جهة نامه‌اى در باب صلح به امير اسد الدين نگاشتند و در\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nآن رفتن خود را از مصر و بازگشت خود را به شام تذكر دادند و از او خواستند كه آنچه را در دست دارد به مصريان تسليم كند .\r\nامير اسد الدين به اين درخواست فرنگيان پاسخ مثبت داد زيرا نميدانست كه نور الدين محمود در شام با فرنگيان چه كرده است . از طرف ديگر ، خواربار و ذخائر او نيز به پايان رسيده بود .\r\nبدين جهة در ماه ذى الحجه از شهر بلبيس بيرون رفت .\r\nكسى كه اسد الدين را در هنگام بيرون رفتن از بلبيس ديده بود براى من تعريف كرد و گفت :\r\n« امير اسد الدين ياران و كسان خويش را پيش‌تر از خود بيرون فرستاد و خود در آخر همه به راه افتاد در حالى كه گرزى آهنين در دست داشت و باز پسينيان لشكر را بدان حمايت مىكرد .\r\n« مسلمانان و فرنگيان نيز سرگرم تماشاى او بودند .\r\n« يكى از فرنگيان بيگانه‌اى كه براى زيارت بيت المقدس به سفر دريائى اقدام كرده بود ، پيش او آمد و به او گفت : آيا نمىترسى از اينكه اين مصريان و فرنگيان به تو خيانت كنند و تو و يارانت را احاطه نمايند و هيچيك از شما را باقى نگذارند ؟\r\n« اسد الدين شير كوه جواب داد : ايكاش چنين مىكردند تا ميديدى كه در مقابل با آنان چه مىكنم . به خدا شمشير در ميانشان مىگذاشتم و كارى مىكردم كه يك تن از ما كشته نشود مگر اينكه چند تن از آنان كشته شوند .\r\n« آنان ديگر ناتوان شده‌اند و دليرانشان از ميان رفته‌اند . و هنگامى كه ملك عادل نور الدين بر ايشان حمله برد ، ما شهرهاى آنان را مىگيريم و بقيهء افرادشان نيز به هلاك خواهند رسيد .\r\n« به خدا اگر سربازانم از فرمان من اطاعت مىكردند از فردا صبح به شام حمله مىبردم ولى آنها از جنگ خوددارى كردند .\r\nآن فرنگى وقتى اين سخنان را شنيد در برابر چهرهء خود نشانهء صليبى كشيد و گفت : ما تعجب مىكرديم از فرنگيان اين شهرها و\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nمبالغه‌اى كه در وصف شما مىكردند و ترسى كه از شما داشتند .\r\nحالا به آنها حق مىدهيم .\r\n« آنگاه برگشت و از پيش او رفت . »\r\nامير اسد الدين شير كوه به سوى شام روانه شد و سالم بدانجا رسيد .\r\nفرنگيان در تنگه‌اى در راه او كمين كرده بودند كه او را بگيرند يا بر او غلبه كنند .\r\nولى او از حيلهء ايشان آگاه شد و از آن راه برگشت .\r\nدرين باب عماره مىگويد :\r\n اخذتم على الافرنج كل ثنية * و قلتم لا يدى الخيل مرى على مرى\r\nلئن نصبوا فى البحر جسرا فانكم * عبرتم ببحر من حديد على الجسر \r\nكلمهء « مرى » در آخر بيت اول نام پادشاه فرنگيان است .\r\n( يعنى : شما در هر پيچ و خمى راه را بر فرنگيان بستيد و به دست‌هاى اسبان گفتيد كه از روى پيكر « مرى » بگذريد .\r\nاگر فرنگيان در خشكى پلى برقرار مىساختند شما با دريائى از آهن ، از روى آن پل مىگذشتيد . )\r\n\r\nشكست خوردن فرنگيان و فتح قلعهء حارم\r\nدر اين سال ، در ماه رمضان ، نور الدين محمود بن زنگى قلعه حارم را از فرنگيان گرفت .\r\nسبب اين پيروزى آن بود كه نور الدين وقتى شكست خورده از بقيعه كه زير حصن الاكراد بود ، چنان كه پيش ازين ياد كرديم برگشت ، اموال و اسلحه و ساير وسائل حرب را همانطور كه گفتيم ميان افراد\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nقشون خود تقسيم كرد .\r\nلشكريان او كه بدين ترتيب نيروى تازه يافته بودند ، چنان كه گوئى هيچ شكستى نخورده بودند برگشتند و به آماده ساختن خود براى جنگ و گرفتن انتقام پرداختند .\r\nاتفاقا عده‌اى از فرنگيان ، همچنانكه گفتيم ، با پادشاه خود به مصر رفته بودند .\r\nنور الدين محمود تصميم گرفت به شهرهاى فرنگيان حمله برد تا آنها براى حفظ شهرهاى خود از مصر برگردند .\r\nبدين جهة پيش برادر خود قطب الدين مودود ، فرمانرواى موصل و ديار جزيرهء ابن عمر ، و فخر الدين قراارسلان ، صاحب حصن كيفا ، و نجم الدين البى ، حاكم ماردين ، و ساير فرمانروايان اطراف رسولانى را فرستاد و از آنان كمك خواست .\r\nقطب الدين مودود با سرعت و جديت قشون خود را جمع كرد و به سوى او شتافت در حالى كه زين الدين على نيز فرماندهى لشكر او را بر عهده داشت .\r\nاما فخر الدين قراارسلان ، صاحب حصن كيفا ، . . . شنيدم كه نديمان و خاصان او ازو پرسيدند : « چه كار مىخواهى بكنى ؟ » جواب داد : « مىخواهم بنشينم و از جاى خود تكان نخورم چون نور الدين از بسيارى نماز و روزه حساب كار از دستش در رفته و بىجهت خود و مردم را به مهلكه مىاندازد و به كشتن مىدهد . »\r\nهمه با او در اين تصميم - يعنى خوددارى از كمك به نور الدين - موافقت كردند .\r\nاما روز بعد فخر الدين قراارسلان فرمان داد كه خود را براى پيكار با فرنگيان و يارى به نور الدين آماده سازند .\r\nياران او كه چنين ديدند ازو پرسيدند : « چه شد كه از تصميم قبلى خود برگشتى ؟ ديروز رأى ديگرى داشتى ولى امروز مىبينيم كه رأيت مخالف رأى ديروز است ؟ »\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nجواب داد : « نور الدين با من از راهى وارد شده كه اگر كمكش نكنم مردم شهرهاى من ، از فرمان من بيرون خواهند رفت و شهرهاى مرا از دست من خارج خواهند ساخت .\r\nحقيقت اين است كه امير نور الدين به وارستگان از دنيا و - پرهيزگاران و ديندارانى كه در كيفا به سر مىبرند نامه‌هائى نگاشته و آنچه مسلمانان از فرنگيان ديده و از قتل و اسارت بر سرشان آمده ، شرح داده و از آنان خواسته كه دعا كنند خداوند مسلمانان را يارى فرمايد . همچنين درخواست كرده كه مسلمانان را براى جنگ و جهاد با فرنگيان برانگيزند .\r\nهر يك از آن زاهدان نيز ، با ياران و پيروان خود نشسته و به خواندن نامه‌هاى نور الدين و اشك ريختن و لعنت و نفرين كردن به من پرداخته‌اند .\r\nبدين جهة از رفتن به يارى نور الدين و پيكار كردن با فرنگيان چاره‌اى نيست . »\r\nآنگاه لشكريان خويش را آماده جنگ ساخت و خود نيز با آنان به راه افتاد .\r\nاما نجم الدين البى ، صاحب ماردين ، او نيز قشونى براى كمك به نور الدين فرستاد .\r\nوقتى لشكريان همه گرد آمدند ، به سوى قلعهء حارم رهسپار شدند . نور الدين آن قلعه را محاصره كرد و منجنيق‌هائى در برابر آن نصب نمود و به دنبال آن ، پيشروى به سوى قلعه را آغاز كرد .\r\nفرنگيانى كه بر كرانهء دريا مانده بودند ، هنگامى كه كار را چنان ديدند ، فراهم آمدند و با همهء توانائىها و جنگ افزارها و شاهان و شهسواران و كشيشان و راهبان خود ، از هر سو براى نبرد به نور الدين محمود روى آوردند .\r\nپرنس بيموند ، صاحب انطاكيه ، و قمص ، حاكم طرابلس و توابع آن ، و پسر جوسلين كه از بلند آوازگان فرنگى بود و دوك كه\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nيكى از سرداران بزرگ روم به شمار مىرفت ، فرماندهى آنان را بر عهده داشتند .\r\nآن گروه انبوه سواره و پياده گرد آمدند و به راه افتادند و هنگامى كه به نور الدين محمود نزديك شدند ، نور الدين از آنان دور گرديد و به سوى ارتاح رفت به اميد اينكه فرنگيان او را دنبال كنند و از شهرهاى خود دور شوند و هنگام پيكار بىپشتيبان بمانند و او بتواند بر آنان دست يابد .\r\nفرنگيان روانه شدند و در غمر فرود آمدند و چون از ناتوانى خود در پيكار با نور الدين آگاه شدند به حارم بازگشتند .\r\nهمين كه برگشتند نور الدين آهنگ جنگ كرد و با همهء پهلوانان و جنگجويان مسلمان سر در پى آنان نهاد .\r\nوقتى دو طرف به يك ديگر نزديك شدند براى جنگ صف آرائى كردند . فرنگيان جنگ را با حمله به جناح راست مسلمانان آغاز نمودند .\r\nاين جناح از لشكريان حلب و فخر الدين ، صاحب حصن كيفا ، تشكيل شده بود .\r\nمسلمانانى كه در اين جناح بودند شكست خوردند و گريختند و فرنگيان سر در پى ايشان نهادند .\r\nبعد گفته شد اين شكست عمدى بوده و آن را با همدستى و تدبير طرحريزى كرده بودند تا بگريزند و فرنگيان ايشان را دنبال كنند و از سربازان پيادهء خود دور شوند .\r\nآنگاه مسلمانانى كه باقى مانده‌اند به سربازان پياده حمله برند و آنان را از دم شمشير بگذرانند به نحوى كه وقتى سواران فرنگى برگردند نه سربازان پياده‌اى ببينند كه به آنها پناه برند و نه بار و بنه‌اى كه بدان اتكاء داشته باشند . در اين صورت ناچار شوند كه خودشان\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nهم بدنبال آنها بگريزند . آن وقت مسلمانان از پيش و پس و راست و چپ راه را بر ايشان ببندند و آنان را از پا در آورند .\r\nكار نيز چنان پيش رفت كه مسلمانان تدبير كرده بودند : چون هنگامى كه فرنگيان سر در پى گريزندگان مسلمان نهادند ، زين الدين على با لشكريان موصل به سوى پيادگان فرنگى برگشت و آنان را كشت و اسير كرد و از ميان برد .\r\nسواران فرنگى ديگر مسلمانان گريزان را دنبال نكردند و برگشتند زيرا از وضع پيادگان خود بيم داشتند .\r\nهمين كه آنان برگشتند ، مسلمانانى هم كه گريخته بودند برگشتند و به تعقيب سواران فرنگى پرداختند .\r\nفرنگيان وقتى به رزمگاه خود بازگشتند ديدند همهء سربازان پياده كشته يا اسير شده‌اند .\r\nدانستند كه به دست مسلمانان افتاده‌اند . مرگ خود را به چشم ديدند چون ميان مسلمانان از هر سو احاطه شده بودند .\r\nجنگ در گرفت و به منتهاى شدت خود رسيد .\r\nدر ميان فرنگيان شمارهء كشته‌شدگان رو به فزونى نهاد و سرانجام جنگ به شكست آنان تمام شد .\r\nدرين هنگام مسلمانان از كشتن به اسير كردن گرائيدند و گروهى بىشمار را گرفتار كردند .\r\nبيموند ، فرمانرواى انطاكيه ، و قمص ، صاحب طرابلس كه اهريمن ، فرنگيان بود و در سنگدلى نسبت به مسلمانان سختى بيشترى نشان مىداد ، و دوك ، سردار روم ، و پسر حوسلين از جمله گرفتاران بودند .\r\nشمارهء كشته‌شدگان به بيش از ده هزار مىرسيد .\r\nمسلمانان به نور الدين توصيه كردند كه به انطاكيه برود و آن جا را بگيرد چون در اين هنگام كسى نيست كه از آن نگهبانى كند و جنگجوئى نيست كه از آن دفاع نمايد .\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nنور الدين اين پيشنهاد را نپذيرفت و گفت : « گشودن شهر آسان است ولى گرفتن قلعهء شهر سخت است چون دژى استوار مىباشد و چه بسا كه اگر ما بدان حمله بريم ، آن را تسليم فرمانرواى روم ( روم شرقى ) كنند چون حاكم آن برادرزاده اوست . و نزديك بودن به بيموند براى من بهتر از نزديك بودن به فرمانرواى قسطنطنيه است . »\r\nآنگاه افواجى را بدان نواحى فرستاد كه رفتند و غارت كردند و اهالى را كشتند يا گرفتار ساختند .\r\nبعد نور الدين بابت تن بهاى پرنس بيموند پول بسيار گرفت و گروهى انبوه از گرفتاران مسلمان را نيز از اسارت بيرون آورد .\r\nآنگاه او را آزاد ساخت .\r\n\r\nحمله نور الدين بر قلعه بانياس و گرفتن آن از فرنگيان\r\nدر ماه ذى الحجهء اين سال نور الدين محمود قلعهء بانياس را به تصرف خويش در آورد .\r\nاين دژ نزديك دمشق قرار داشت و از سال 543 هجرى قمرى در دست فرنگيان بود .\r\nنور الدين محمود ، پس از گشودن اين دژ ، به لشكريان موصل و ديار بكر اجازه داد كه به شهرهاى خود برگردند .\r\nآنگاه چنين وانمود كرد كه آهنگ طبريه دارد .\r\nدر نتيجه ، فرنگيانى كه باز مانده بودند ، همت و كوشش خود را مصروف نگهبانى و تقويت طبريه كردند .\r\nولى نور الدين محمود به طبريه نرفت و روانهء بانياس شد چون مىدانست نگهبانانى كه از گشودن آن دژ جلوگيرى كنند اندكند .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nوقتى به دژ بانياس رسيد ، فرود آمد و كار را بر ساكنان دژ سخت گرفت و با آنان پيكار كرد .\r\nميان سرداران نور الدين محمود ، يكى هم برادرش نصرت الدين امير اميران بود .\r\nدر گرما گرم جنگ ناگهان تيرى بر او خورد و يك چشم او را از ميان برد .\r\nنور الدين كه چنين ديد ، به دو گفت : « اگر پى مىبردى كه چه پاداشى به تو وعده داده شده آرزو مىكردى كه چشم ديگرت هم از ميان برود . »\r\nو در محاصرهء بانياس كوشش به كار برد .\r\nفرنگيان وقتى خبر حملهء او را شنيدند گرد هم آمدند ولى عدهء آنها كامل نشد تا اينكه سرانجام نور الدين محمود دژ بانياس را گشود .\r\nو آن را از ذخائر و ساز و برگ ، و مردان جنگى پر ساخت . و با فرنگيان در در آمد توابع طبريه سهيم گرديد . فرنگيان قرار گذاشتند تا از آن توابع كه نور الدين سهمى نمىبرد ، هر سال مبلغى به دو بپردازند .\r\nفرنگيانى كه در مصر بودند ، هنگامى كه خبر تصرف قلعهء حارم و محاصرهء بانياس را شنيدند با امير اسد الدين شير كوه مصالحه كردند برگشتند تا دژ بانياس را دريابند .\r\nولى هنوز به قلعهء بانياس نرسيده بودند كه نور الدين محمود آن را فتح كرده بود .\r\nنور الدين هنگامى كه به دمشق باز مىگشت انگشترى گرانبهائى در دست داشت كه نگين آن ياقوت بود و بهترين گوهر به شمار مىرفت .\r\nاين ياقوت درشت را به سبب بزرگى و زيبائى ، « كوه » مىخواندند .\r\nاين انگشترى در تپه‌اى نزديك بانياس كه پر از درخت با شاخ\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nو برگهاى انبوه بود ، از دستش افتاد .\r\nوقتى از محلى كه انگشترى افتاده بود گذشت ، متوجه فقدان آن شد . بدين جهة عده‌اى از كسان خود را به جست و جوى آن فرستاد و آنان را از نشانى مكانى كه براى آخرين بار انگشترى را در دست داشته ، آگاه ساخت . و گفت : « گمان مىكنم كه در چنان جائى انگشتر از دستم افتاده است . »\r\nكسان او برگشتند و به نشانه‌هائى كه داده بود آن جا را يافتند و انگشترى را پيدا كردند .\r\nيكى از شاعران شامى - كه گمان مىكنم ابن منير باشد - نور الدين را ستايش كرد و پيروزى او را در آن جنگ‌ها شادباش گفت و از گمشدن و پيدا شدن « كوه ياقوت » چنين ياد كرد :\r\n ان يمتر الشكاك فيك بانك ال * مهدى مطفى حمرة الدجال\r\nفلعودة الجبل الذى اضللته * بالامس بين غياطل و جبال\r\nلم يعطها الا سليمان و قد * نلت الربا بموشك الاعجال\r\nو هو حرى لسرير ملكك انه * كسريره عن كل حد عال\r\nفلو البحار السبعة استهوينه * و أمرتهن قذفنه فى الحال \r\n( يعنى : اگر كسى كه دربارهء تو شك دارد ، ترا طعنه زند و شك كند در اينكه تو مهدى هستى و آتش دجال [ 1 
  ] را فرو مىنشانى ،\r\n\r\n\r\n\r\n\r\n","description":"","footnote":"\r\n[ ( 1 ) 
  ] - دجال ( به فتح دال و تشديد جيم ) : در روايات اسلامى شخصى است كه پيش از ظهور مهدى موعود ( امام زمان ) يا مقارن اوايل عهد او ظهور مىكند .\r\nو در دوره‌اى چهل روزه يا چهل ساله دنيا را پر از كفر و ظلم و جور مىكند .\r\nبقيهء ذيل در صفحهء بعد\r\n","page_name":" 181 ","page_number":181},
  {"content":"\r\n\r\nبايد پيدا شدن « كوه ياقوت » را به ياد بياورد كه تو ديروز آن را ميان بيشه‌ها و كوه‌ها گم كردى چنين گوهرى داده نشده بود جز به سليمان ، و تو آن را بسيار زود يافتى ، اين ثروت ، شايستهء اورنگ فرمانروائى تست كه مانند تخت سليمان از هر جهت بلند و عالى است .\r\nاگر درياهاى هفتگانه هم اين گوهر را ربوده بودند و تو به آنها فرمان مىدادى فورا آن را به تو باز مىگرداندند . )\r\nنور الدين محمود هنگامى كه دژ بانياس را گشود پسر معين الدين انز هم كه اين قلعه را تسليم فرنگيان كرد ، با وى بود .\r\nنور الدين به او گفت « اين پيروزى براى مسلمانان يك شادى ، ولى براى تو دو شادى مىآورد ؟ » پرسيد : « چطور ؟ » جواب داد : « براى اينكه امروز خداوند آتش دوزخ را نيز بر پوست تن پدر تو سرد مىسازد . »\r\n\r\n\r\n\r\n\r\n","description":"","footnote":"\r\n[ ( ) 
  ] بقيهء ذيل از صفحهء قبل تا مهدى او را دفع كند و دنيا را دوباره از عدل و داد پر كند .\r\nظهور او مانند ظهور سفيانى و دابة الارض يكى از علائم آخر الزمان شمرده شده است .\r\nدر باب نام اصلى محل اقامت و محل ظهور وى اقوال مختلف است .\r\nگويند مردى است يك چشم كه از مادرى يهودى به دنيا آمده است و در جزيره‌اى به صخره‌اى بسته شده . در آخر الزمان ، در هنگام عروض يك قحطى شديد ، در حالى كه بر يك دراز گوش ( خر دجال ) سوار است و همراه خويش آب و نان فراوان دارد ، از خراسان يا كوفه يا محلهء يهوديهء اصفهان ظهور مىكند ، و ادعاى خدائى مىكند ، و به سبب عجايب و خوارق بسيار كه با او هست ، بسيارى به او مىگروند .\r\nبقيهء ذيل در صفحهء بعد\r\n","page_name":" 182 ","page_number":182},
  {"content":"\r\n\r\n\r\nگرفتن تركان غز سرزمين غزنين را از ملكشاه و بازگشت ملكشاه به غزنين\r\nدر اين سال تركان معروف به غز آهنگ شهرهاى غزنين كردند و در آن نواحى دست به چپاول و ويرانگرى گذاردند .\r\nآنگاه به شهر غزنه حمله بردند كه مقر حكمرانى فرمانرواى غزنين ، ملكشاه بن خسرو شاه محمودى ، بود .\r\nملكشاه دريافت كه ياراى برابرى و پيكار با آنان را ندارد .\r\nبدين جهت از غزنين رهسپار شهر لاهور گرديد .\r\nپس از رفتن او تركان غز بر غزنين دست يافتند . و سردستهء آنان ، اميرى كه زنگى بن على بن خليفهء شيبانى نام داشت ، در آن جا به فرمانروائى پرداخت .\r\n\r\n\r\n\r\n\r\n","description":"","footnote":"\r\n[ ( ) 
  ] بقيهء ذيل از صفحهء قبل سرانجام به دست عيسى مسيح يا پس از ظهور مهدى ، به دست وى كشته مىشود .\r\nدجال كما بيش مطابق مسيح كاذب يا ضد مسيح است در روايات يهود و نصارى ، كه پيدايش آن و مبارزه مهدى و عيسى با آن ، تجسم فكر مبارزهء نهائى بين خير و شر و غلبهء نهائى يزدان بر اهريمن است كه ظاهرا از اديان ايرانى وارد عقايد يهود شده است .\r\n( دائرة المعارف فارسى ) . . . اين كلمه در جايى ديگر جز در رسالهء يوحنا يافت نمىشود و مقصود از آن كسى است كه با مسيح مقاومت و ضديت مىنمايد و مدعى آن باشد كه خود او در جاى مسيح مىباشد و در رسالهء اول يوحنا مىگويد : « و هر روحى كه عيساى مجسم شده را انكار كند از خدا نيست اين است روح دجال كه بقيهء ذيل در صفحهء بعد\r\n","page_name":" 183 ","page_number":183},
  {"content":"\r\n\r\nبعد ، ملكشاه صاحب غزنين ، لشكريانى گرد آورد و بار ديگر به سوى غزنين روانه شد .\r\nزنگى بن على همين كه خبر نزديك شدن او را شنيد ، از غزنين دور شد .\r\nبنابر اين در ماه جمادى الاخر سال 559 هجرى قمرى به فرمانروائى خود بازگشت و در دار الملك خود مستقر و متمكن گرديد .\r\n\r\n\r\n\r\n\r\n","description":"","footnote":"\r\n[ ( ) 
  ] بقيهء ذيل از صفحهء قبل شنيده‌ايد كه او مىآيد و الان هم در جهان است . » و نيز مىگويد : « دروغگو كيست جز آنكه مسيح بودن عيسى را انكار كند ؟ و آن دجال است كه پدر و پسر را انكار مىكند . »\r\n( از قاموس كتاب مقدس )\r\n اسكندر آمد و در يأجوج در گرفت * عيسى رسيد و نوبت دجال در گذشت \r\n( خاقانى )\r\n چو حق گويا شو از باطل خمش باش * چو عيساى نبى دجال كش باش \r\n( پورياى ولى )\r\n آخر ظلم عدو بود اول انصاف تو * رايت مهدى پس از دجال گردد مشتهر \r\n( سلمان ساوجى )\r\n كجاست صوفى دجال فعل ملحد كيش * بگو بسوز كه مهدى دين پناه رسيد \r\n( حافظ )\r\n","page_name":" 184 ","page_number":184},
  {"content":"\r\n\r\n\r\nدرگذشت جمال الدين وزير و شمه‌اى از اخلاق و رفتار او\r\nدر اين سال جمال الدين ابو جعفر محمد بن على بن ابو منصور اصفهانى ، وزير قطب الدين صاحب موصل ، درگذشت .\r\nهنگام مرگ در زندان بسر مىبرد .\r\nاو به سال 558 هجرى قمرى دستگير و زندانى شده و نزديك به يك سال در زندان مانده بود .\r\nمردى صوفى كه ابو القاسم نام داشت و در زندان به جمال الدين خدمت مىنمود ، براى من حكايت كرد و گفت :\r\n« جمال الدين در زندان هميشه سرگرم به كار آخرت خود بود و مىگفت : مىترسيدم از اينكه از مسند وزارت به گورستان منتقل شوم .\r\n« در دورهء بيمارى خود يك روز به من گفت : ابو القاسم ، هر وقت پرندهء سفيدى به اين خانه آمد مرا آگاه كن .\r\n« با خود گفتم : حتما در عقل او خللى راه يافته است .\r\n« روز بعد بيش‌تر در اين باره پرسش كرد .\r\n« وقتى پرندهء سفيد رنگى كه همانندش را نديده بودم در خانه فرود آمد ، به او گفتم : آن پرنده آمد .\r\n« شادمان شد و گفت : پيك حق آمد .\r\n« و به اداى كلمه شهادت و ذكر خداوند بزرگ پرداخت ، تا هنگامى كه جهان را بدرود گفت .\r\n« پس از درگذشت وى ، آن پرنده نيز پر كشيد و پرواز كرد .\r\nدانستم كه او دربارهء اين واقعه چيزى درك كرده بوده است . »\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nخداوند هر دوى آنان را بيامرزاد .\r\nجمال الدين هنگام فتح هكارى در موصل دفن شد .\r\nنزديك به يك سال جسد او در موصل مدفون بود . بعد به مدينه نزديك حرم حضرت رسول اكرم ( ص ) ، در سرائى كه آنجا براى خود ساخته بود ، دفن شد .\r\nپيش از مرگ خود به ابو القاسم گفت : « ميان من و اسد الدين شير كوه پيمانى است كه هر يك از ما دو تن زودتر مرد ديگرى او را به مدينه برد و آنجا در آرامگاهى كه ساخته به خاك سپارد .\r\nاگر من مردم ، نزد اسد الدين برو و اين پيمان را به يادش آور . »\r\nپس از درگذشت او ابو القاسم به نزد امير اسد الدين شير كوه رفت و آن حال را يادآور شد .\r\nشير كوه ازو پرسيد : « اكنون چقدر مىخواهى ؟ » جواب داد : « به اندازهء كرايهء يك شتر كه جنازهء او را حمل كند و يك شتر كه مرا و زاد و توشهء مرا ببرد . »\r\nاسد الدين او را سخت سرزنش كرد و گفت : « جنازهء كسى مثل جمال الدين اينطور به مكه حمل شود ؟ ! » آنگاه پول كافى در اختيار او گذارد كه با خود گروهى را ببرد تا از سوى جمال الدين مراسم حج به جاى آورند ، همچنين ، گروهى را كه هنگام حمل جنازهء او ، و هنگام فرود آوردن جنازه از شتر ، پيشاپيش تابوت قرآن بخوانند . و وقتى به شهرى مىرسد ، آن قاريان داخل شهر شوند و ميان مردم ندا در دهند كه بيايند و بر جنازهء او نماز بگذارند و بدين گونه در هر شهرى كه وارد مىگردد بر او نماز گذارده شود .\r\nپولى هم به او داد تا براى جمال الدين به تنگدستان صدقه بدهد .\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nاينچنين ، در شهرهاى تكريت و بغداد و حله و فيد [ 1 
  ] و مكه و مدينه بر او نماز گزاردند .\r\nدر هر شهرى مردم بىشمارى به گرد جنازه فراهم مىآمدند . و در حله هنگامى كه خواستند بر او نماز گزارند جوانى به جايگاه بلندى بر شد و با بلندترين آواز خود اين اشعار را خواند :\r\n سرى نعشه فوق الرقاب و طالما * سرى جوده فوق الركاب و نائله\r\nيمر على الوادى فتثنى رماله * عليه و بالنادى فتثنى ارامله \r\n( يعنى : بر روى دوش‌ها روان شد نعش كسى كه بسا اوقات جود و عطاياى او بر پشت شتران حمل مىگرديد .\r\nكسى كه اگر بر دشت مىگذشت ، شن‌ها او را ثنا مىگفتند و اگر در انجمن مىرفت درويشان او را مىستودند . )\r\nما نديديم كه مردم ، هيچ روز در هيچ سوگى بيش از آن روز گريه و زارى كنند .\r\nجنازه را دور خانهء كعبه گرداندند و در حرم شريف بر او نماز گزاردند .\r\nميان گور او و آرامگاه پيامبر ( ص ) ، نزديك به پانزده ذراع فاصله است .\r\n\r\n\r\n\r\n\r\n","description":"","footnote":"\r\n[ ( 1 ) 
  ] - فيد ( به فتح فاء و سكون ياء ) : شهركى است در نيمهء راه كوفه به مكه كه در ميانش حصارى با دروازه‌هاى آهنين است .\r\nمردم امتعه و وسائل خود را هنگام سفر حج در آن امانت مىنهاده‌اند .\r\nاهالى حصار تمام سال را صرف جمع آورى علوفه براى مراكب حجاج مىكردند .\r\nشهركى است خرم و آبادان . . . شخصى فيد نام آن را بنا كرده است .\r\n( از لغتنامهء دهخدا )\r\n","page_name":" 187 ","page_number":187},
  {"content":"\r\n\r\nاما صفات او ، خداوند او را بيامرزد . جوانمردترين مردم بود و بيش از همه بذل و بخشش مىكرد .\r\nبا مردم رحيم و مهربان بود ، به مردم دلبستگى داشت و با آنان به دادگرى رفتار مىكرد .\r\nاز كارهاى نيكوى او نوسازى ساختمان مسجد خيف در منى است .\r\nبراى تجديد بناى اين مسجد مبالغ گزافى پرداخت . و سنگ پهلوى خانهء كعبه را ساخت . بناى كعبه را با مرمر پوشاند و زينت داد و طلا كارى كرد .\r\nهنگامى كه به اين فكر افتاد ، هديهء گرانبهائى براى خليفهء عباسى ، المقتفى لامر اللّه ، فرستاد و از او درخواست انجام اين كار را كرد .\r\nهمچنين براى امير عيسى ، امير مكه ، هديه بسيار و خلعت‌هاى گرانبها - منجمله ، عمامه‌اى كه سيصد دينار خريدارى شده بود - فرستاد تا او را در كارى كه مىخواست انجام دهد يارى كرد .\r\nاو ، همچنين ، مسجدى را كه بر كوه عرفات است ، و پلكانى را كه بدان منتهى مىشود تعمير كرد .\r\nمردم در بالا رفتن از آن پلكان ، دشوارى و دردسر بسيار مىديدند .\r\nدر عرفات آبدان‌هائى نيز ساخت و از نعمان ، به وسيلهء راه‌هاى زير زمينى آب را بدان آبدان‌ها رساند . براى اين كار پول بسيار خرج كرد .\r\nدر نتيجه ، هر سال ، در ايام عرفات ، آب به سوى آبدانها روان مىشد .\r\nگرداگرد مدينهء پيغمبر ( ص ) ، همچنين دور شهر فيد ديوار كشيد . دور فيد يك ديوار درونى نيز ساخت .\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nهر روز بر در خانهء خود يكصد دينار اميرى [ ( 1 ) 
  ] ميان خانه بدوشان و تنگدستان پخش مىكرد . اين سواى مقررىها و تعهداتى بود كه در خصوص تأمين مخارج پيشوايان دين و نيكوكاران و آبرومندان و عيالباران ترتيب داده بود .\r\nاز ساختمان‌هاى شگفت‌انگيز او كه مردم همانندش را نديده بودند پلى بود كه بر روى دجله ، نزديك جزيرهء ابن عمر ، با سنگ‌هاى تراشيده و آهن و سرب و آهك ساخت .\r\nولى پيش از آنكه ساختمان آن را به پايان برساند ، دستگير شد و به زندان افتاد .\r\nنزديك پل مذكور نيز پلى همانند آن بر روى نهر معروف به ارباد ساخت .\r\nكاروانسراهائى نيز بنا كرد .\r\nمردم از هر سوى روى زمين پيش او مىآمدند . براى او همين بس كه ابن خجندى رئيس شافعيان ، و ابن كافى قاضى همدان به دو روى آوردند و او به اين دو تن مبالغ گزافى بخشيد .\r\nاز دورترين نقاط خراسان تا حدود يمن صدقات و پاداش‌هاى او به نيازمندان مىرسيد .\r\nسالى ده هزار دينار براى باز خريدن اسيران خرج مىكرد .\r\nاين مبلغ را فقط در شام مىپرداخت و سواى پولى بود كه براى آزاد كردن اسرا از بند طايفهء كرج مىداد .\r\nپدر من حكايتى دربارهء او نقل كرد و گفت : « من جمال الدين را بسيار مىديدم . هنگامى كه خوراك پيش مىآوردند ، مقدارى از\r\n\r\n\r\n\r\n\r\n","description":"","footnote":"\r\n[ ( 1 ) 
  ] - زر اميرى : نوعى زر .\r\n« . . . و نقد ايشان را ( اهل يزد را ) زر اميرى گويند كه سه دينار از آن به دينارى سرخ ارزد . » - فارسنامهء ابن بلخى .\r\n( از لغتنامهء دهخدا )\r\n","page_name":" 189 ","page_number":189},
  {"content":"\r\n\r\nخوراك و همچنين از شيرينى را بر مىداشت و در نانى كه پيش رويش بود مىگذاشت .\r\nمن ، و كسان ديگرى كه او را مىديدند ، همه گمان مىكرديم كه آن را براى مادر فرزندش على مىخواهد .\r\nاتفاقا يك سال او همراه قطب الدين به جزيرهء ابن عمر آمد . من در جزيره توليت ديوان را بر عهده داشتم .\r\nاو كنيزى را كه مادر پسرش بود به خانهء من آورد كه در آنجا استحمام كند .\r\nاين زن چند روز در خانهء من ماند .\r\nيك روز هنگامى كه در خيمه گاه پيش جمال الدين بودم ، خوراك آوردند و خورد و همان كارى را كرد كه هميشه مىكرد . يعنى مقدارى از غذا را لاى نان گذارد .\r\nهنگامى كه نزديكان او برخاستند و پراكنده شدند من نيز برخاستم كه بروم .\r\nگفت : بنشين .\r\nنشستم .\r\nوقتى خيمه خالى شد ، به من گفت : امروز تو را در انجام اين كار بر خود مقدم مىدارم چون در اين خيمه گاه نمىتوانم كارى كه هميشه مىكردم بكنم . اين نان را بردار و در اين دستمال ببند و در آستين خود بگير و به سوى خانهء خود برگرد . بىخردى و خود پسندى را از سر بيرون كن و اگر در راه تهيدستى را ديدى و به دلت افتاد كه او نيازمند و شايستهء دستگيرى است پيشش بنشين و اين غذا را به او بخوران .\r\nمن اين كار را كردم . و چون گروه بسيارى همراهم بودند ، همه را در راه پراكنده ساختم تا نبينند كه من چه مىكنم .\r\nآنگاه خودم با غلامانى باقى ماندم .\r\nدر راه به جائى رسيديم كه مردى نابينا با همسر و فرزندان\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nخود بود . همه از تنگدستى در حالى سخت به سر مىبردند .\r\nاز اسب خود پياده شدم و به سوى ايشان رفتم و خوراك را در پيششان نهادم .\r\nوقتى غذا را خوردند ، به آن مرد گفتم فردا صبح به فلان خانه بيا تا از صدقات جمال الدين چيزى به تو بدهم .\r\nو نشانى خانهء خود را به دو دادم . اما خود را معرفى نكردم .\r\nعصر سوار شدم و پيش جمال الدين رفتم .\r\nهمين كه مرا ديد پرسيد ، دربارهء كارى كه به تو گفته بودم ، چه كردى ؟\r\nمن شروع به صحبت دربارهء برخى از كارهاى ديوانى كردم .\r\nگفت : من اينها را از تو نمىپرسم . از خوراكى كه به تو داده بودم مىپرسم .\r\nجريان را برايش شرح دادم .\r\nشادمان شد و گفت : ايكاش به آن مرد سفارش مىكردى كه با خانواده‌اش پيش تو بيايند ، تا آنان را لباس بپوشانى و پول بدهى ، و هر ماه هم يك دينار به آنان بپردازى .\r\nجواب دادم : به آن مرد گفته‌ام كه پيش من بيايد .\r\nازين حرف شادمانى او بيشتر شد .\r\nمن ، همانطور كه جمال الدين گفته بود ، با آن مرد رفتار كردم . و پولى كه او مقرر داشته بود ، همچنان به آن مرد مىرسيد تا وقتى كه جمال الدين دستگير شد و به زندان افتاد .\r\nازين گونه جوانمردىها بسيار داشت .\r\nاز جوانمردىهاى او اين بود كه در سال‌هائى كه قحط و خشكى روى مىداد و خواربار ناياب مىشد گاهى جامه‌هاى تن خود را به نيازمندان مىبخشيد .\r\n\r\n","description":"","footnote":"","page_name":" 191 ","page_number":191},
  {"content":"\r\n\r\n\r\nرفتن تركان قارغلى از ما وراء النهر\r\nخان خانان چينى ، فرمانرواى سرزمين ختا ، ولايت سمرقند و بخارا را به خان چغرى خان بن حسن تكين داده و او را در اين دو شهر به حكومت گماشته بود .\r\nچغرى خان كه از افراد قديم خانوادهء خان خانان شمرده مىشد ، در اين مقام ماند و به تدبير امور سمرقند و بخارا پرداخت .\r\nدر اين زمان - يعنى در سال 559 هجرى قمرى - فرمانرواى ختا به وسيلهء پيكى براى او پيام فرستاد كه تركان قارغلى را از توابع بخارا و سمرقند به سوى كاشغر كوچ دهد و آنان را وادار سازد كه حمل اسلحه را كنار بگذارند و به كشاورزى و كارهاى ديگرى همانند آن بپردازند .\r\nچغرى خان اين مطلب را با آنان در ميان گذاشت ولى آنان از پذيرفتن اين پيشنهاد خوددارى كردند .\r\nچغرى خان آنان را ملزم ساخت و اصرار كرد كه از سمرقند و بخارا كوچ كنند .\r\nولى آنان در ايستادگى پا فشارى كردند و گرد هم آمدند و همزبان و همداستان شدند تا شمارهء آنان افزايش يافت .\r\nآنگاه به سوى بخارا روى نهادند .\r\nفقيه محمد بن عمر بن برهان الدين عبد العزيز بن مازه ، رئيس بخارا ، براى چغرى خان پيام فرستاد و او را از جريان امر آگاه ساخت و تأكيد كرد تا پيش از آنكه تركان زيان و آسيب بسيار برسانند و شهرها را يغما كنند ، لشكريان خود را براى سركوبى ايشان بفرستد .\r\nابن مازه به تركان نيز پيغام داد كه : ديروز كافران وقتى به\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nاين شهرها پا گذاشتند از كشتار و چپاول خوددارى كردند . از شما كه مسلمان هستيد و در راه دين حق مىجنگيد ، زشت است كه به مال و جان مسلمانان دست دراز كنيد . من از پول و مال هر چه بخواهيد به شما مىدهم تا از چپاول و يغماگرى دست برداريد .\r\nپيك و پيامهايى ميان دو طرف رد و بدل گرديد براى اينكه جهة صلح ترتيبى دهند و شرايطى معين كنند .\r\nدر اين مدت ابن مازه تا مىتوانست آنان را معطل مىكرد و كار را به تأخير مىانداخت و روزها را به دفع الوقت مىگذراند تا اينكه چغرى خان رسيد .\r\nچغرى خان و لشكريان وى بىخبر بر تركان قارغلى تاختند و ناگهان با شمشير به جانشان افتادند .\r\nتركان قارغلى كه غافلگير شده بودند شكست يافتند و پراكنده شدند و گريختند .\r\nلشكريان مهاجم در ميان تركان كشتار و يغماگرى بسيار كردند .\r\nگروهى از تركان در جنگل‌ها و بيشه‌ها پنهان شدند ولى ياران چغرى خان بر ايشان دست يافتند .\r\nبدين گونه ، بنياد تركان قارغلى را بر انداختند و آنان را از بخارا و نواحى اطراف آن راندند و آن سرزمين را از وجودشان تهى ساختند .\r\n\r\n","description":"","footnote":"","page_name":" 193 ","page_number":193},
  {"content":"\r\n\r\n\r\nدست يافتن امير صلاح الدين سنقر بر طالقان و غرشستان ( غرجستان ) [ 1 
  ]\r\nدر اين سال ، امير صلاح الدين سنقر ، كه از مملوكان سنجرى به شمار مىرفت ، بر شهرهاى طالقان دست يافت .\r\nهمچنين ، در حدود غرشستان ( غرجستان ) به يغماگرى و چپاول پرداخت و اين غارت‌ها را پيگيرى كرد تا غرجستان را به تصرف خويش در آورد .\r\n\r\n\r\n\r\n\r\n","description":"","footnote":"\r\n[ ( 1 ) 
  ] - غرجستان ( به فتح غين و كسر جيم ) : ولايت است كه راه هرات در مغرب و غور در مشرق وى ، و مرو الرود در شمال ، و غزنه در جنوب آن است . و عنوان پادشاه اين ناحيت در قديم « شار » بود .\r\nاكنون اين ناحيه در افغانستان است .\r\n( حواشى برهان قاطع مصحح دكتر معين ) غرشستان ( به فتح غين و كسر شين ) : ياقوت در معجم البلدان گويد :\r\nغرشستان منسوب به غرش ، و معناى آن جاى غرش است و آن را غرشستان نيز گويند ، و آن ولايت مستقلى است كه از طرف مغرب به هرات ، از طرف مشرق به غور ، از طرف شمال به مرو الرود و از طرف جنوب به غزنه محدود است .\r\nآن را « غرج الشار » نيز خوانند .\r\n« غرج » كوه‌هاست و « شار » پادشاه ، و تفسير آن « جبال الملك » است .\r\nاين ناحيه ، وسيع و مشتمل است بر ديه‌هاى بسيار ، و در آنها ده منبر است و بزرگترين آنها در بشير ، مستقر « شار » قرار دارد .\r\nمرو الرود ازين خاك مىگذرد .\r\nبقيهء ذيل در صفحهء بعد\r\n","page_name":" 194 ","page_number":194},
  {"content":"\r\n\r\nاينچنين ، دو ولايت مذكور به دست او افتاد و در زير حكم او قرار گرفت .\r\nقلعه‌هاى بلند و دژهاى استوارى را نيز در آن دو ولايت تسخير كرد .\r\nبا اميران غز نيز از در صلح و آشتى در آمد و هر سال براى آنان خراج مىفرستاد .\r\n\r\nكشته شدن فرمانرواى هرات\r\nميان امير ايتكين ، فرمانرواى هرات ، و تركان غز متاركهء جنگ بود .\r\nوقتى محمد ، ملك غور ، از جهان رخت بر بست ، ايتكين در صدد تصرف شهرهاى غزان بر آمد و چند بار با آنان جنگ كرد و در آن نواحى به غارت پرداخت .\r\nدر ماه رمضان اين سال ، امير ايتكين كسان خود را فراهم آورد و به سوى شهرهاى سرزمين غور رهسپار گرديد .\r\n\r\n\r\n\r\n\r\n","description":"","footnote":"\r\n[ ( ) 
  ] دروازه‌ها با درهاى آهنى متعدد دارد و دخول بدون اجازه بدانها ممكن نيست .\r\nاصطخرى مىگويد : غرج الشار داراى دو شهر است : يكى بشير و ديگرى سورمين . و هر دو در بزرگى متقاربند ، و در آن دو مقامى براى سلطان وجود ندارد . و « شار » كه مملكت به وى نسبت داده مىشود ، در قريه‌اى در كوه ، به نام بليكان ، مقيم است .\r\nفاصلهء بشير و سورمين يك مرحله است .\r\nدر ترجمهء تاريخ يمينى چنين آمده :\r\nپادشاهان غرشستان را در اصطلاح اهل آن بقعه ، شار خوانند چنان كه « خان » تركان را ، و « راى » هندوان را ، و « قيص » روميان را . . .\r\n( خلاصه از لغتنامهء دهخدا ) .\r\n","page_name":" 195 ","page_number":195},
  {"content":"\r\n\r\nاو به باميان [ 1 
  ] و ولايت بست و رخج رفت .\r\nاما طغرل‌تكين بن يرنقش فلكى ، كه در آن جا از طرف غوريان حكومت مىكرد ، در برابر امير ايتكين ايستادگى نشان داد و به پيكارى سخت پرداخت .\r\n\r\n\r\n\r\n\r\n","description":"","footnote":"\r\n[ ( 1 ) 
  ] - باميان : 1 - دره و گردنه‌اى است در قسمت غربى كوه‌هاى هندوكش ، شمال شرقى افغانستان ، به فاصلهء حدود نود و پنج كيلومترى شمال غربى كابل .\r\nفرازاى آن حدود 810 / 3 متر است .\r\nسكنهء آبادىهاى كنونى آن بيشتر به زبان فارسى صحبت مىكنند .\r\n2 - شهرى است قديمى در دره باميان ، شمال كوه بابا ، كه زمانى از مراكز عمدهء مذهب بودائى بود . و خرابه‌هاى برج‌هاى بزرگ و غارهاى مسكونى و دو مجسمهء عظيم بودا از آن باقى است .\r\nتاريخ اوائل آن روشن نيست . امراى باميان ظاهرا در دورهء عباسيان به دين اسلام در آمدند .\r\nولى حتى تا قرن سوم هجرى قمرى معبد بودائى بزرگى در آن جا بود كه يعقوب ليث صفارى آن را در سال 257 هجرى خراب كرد و بت‌هايش را به بغداد فرستاد .\r\nبعدا امراى باميان تابع غزنويان شدند .\r\nاز سال 550 تا 609 هجرى قمرى شاخه‌اى از خاندان غور در آن جا فرمان راند .\r\nباميان در سال 618 هجرى قمرى به دست مغول ويران شد .\r\n( دائرة المعارف فارسى ) باميان نام ولايتى است در كوهستان ما بين بلخ و غزنين .\r\nدر هر يك از كوه‌هاى آن ولايت صورت دو بت ساخته بوده‌اند كه يكى را « خنگ‌بت » و ديگرى را « سرخ بت » مىگفته‌اند .\r\n( برهان قاطع ) بقيهء ذيل در صفحهء بعد\r\n","page_name":" 196 ","page_number":196},
  {"content":"\r\n\r\nدر نتيجه ، امير ايتكين و كسانش به باميان هجوم بردند .\r\nطغرل‌تكين بر شهرهاى بست و رخج دست يافت و اين دو شهر را به يكى از فرزندان ملوك غور سپرد .\r\n\r\n\r\n\r\n\r\n","description":"","footnote":"\r\n[ ( ) 
  ] بقيهء ذيل از صفحهء قبل شهرى است به ميان كابل و بلخ ، و به جهة نسبت او بلخ را بامى خوانده‌اند . و در ميان كوهى است .\r\nدر آن كوه دو صورت است از سنگ تراشيده و از كوه بر آورده . گفته‌اند كه ارتفاع هر يك از آنها به قدر شصت ذرع مىشود ، و عرض آن شانزده ذرع ، و ميان آنها مجوف است چنان كه از كف پايشان راهست . نردبان پايه‌ها ساخته‌اند كه در تمام جوف آنها توان گرديدن ، حتى در سر انگشتان هر يك .\r\nاين صور از غرايب صنايع روزگار است و گفته‌اند كه اين دو بت را « سرخ بت » و « خنگ‌بت » نام كرده‌اند . و گفته‌اند كه سرخ بت عاشق و مرد .\r\nو خنگ‌بت معشوق و زن بوده است .\r\nبعضى اين دو بت را لات و منات دانند و بعضى بعوق و يغوث خوانند و گفته‌اند قريب به اين دو پيكر صورتى ديگر هست به شكل پيرزنى ، و آن را « نسرم » نام بوده است .\r\n( از انجمن آراى ناصرى ) در باميان مجسمه‌هاى عظيمى از بودا هست كه در كوه كنده‌اند .\r\nدر طاقچه‌هائى كه مقر اين پيكرهاست تصاويرى ديده مىشود كه سبك آن با نقوش مكشوفه در آسياى مركزى شباهت دارد و از جهاتى هم شبيه نقوش كتيبه‌هاى ساسانى عهد شاپور اول است .\r\n( ايران در زمان ساسانيان ص 61 ) .\r\nدر دورهء باميان ، در قلب سلسلهء هندوكش كه تقريبا در وسط راه باختر و گندها را « قندهار » واقع است ، مجسمه‌هاى عظيم بودا و صومعه‌هاى آن در اطراف درهء باميان به وجود آمده است .\r\nباميان باب نوينى از تأثيرات هنر آسيائى را در عصر ساسانى باز مىكند .\r\nبقيهء ذيل در صفحهء بعد .\r\n","page_name":" 197 ","page_number":197},
  {"content":"\r\n\r\nاما امير ايتكين در شهرهاى غور سرگرم تاخت و تاز بود .\r\nبدين جهة مردم آن سرزمين برخاستند و با او جنگيدند و راه او را بستند و صادقانه پيكار كردند .\r\nدر نتيجهء پايدارى مردم ، لشكريان امير ايتكين شكست يافتند .\r\nخود امير ايتكين نيز در ميدان نبرد كشته شد .\r\n\r\n\r\n\r\n\r\n","description":"","footnote":"\r\n[ ( ) 
  ] بقيهء ذيل از صفحهء قبل سر ستون‌ها و تزيينات نيمتاجه تأثيرات ساسانى را در قرن چهارم و پنجم ميلادى در باميان و در دره‌هاى مجاور آن از دره ككرك به حد كمال رسانده است .\r\nاين نقاشىهاى ديوارى مربوط به باميان در موزهء كابل به معرض نمايش گذاشته شده است و تصوير شخصى را در كنار بودا نشان مىدهد .\r\nدر سقف معبد باميان ، در دهليز ، كتيبه‌هائى قرار دارد كه در آن اشكال گراز به صورت ساده نقر شده است يا پرنده‌هائى كه پشت خود را به طرف يك ديگر گردانيده و سرهاى خود را به عقب كشانده با نوك خود رشته‌اى مرواريد گرفته‌اند .\r\nاينها نمودار هنرهاى عصر ساسانى است كه در طاق بستان هم نمونه دارد .\r\nدربارهء صحنه‌اى كه قسمت فوقانى بوداى سى و پنج گزى را مزين مىسازد ، احتمال مىتوان داد كه اين صحنه رب النوع ماه را نشان مىدهد كه داراى هاله بوده و دورادور آن شعاع‌هائى ديده مىشود كه به صورت دندانه‌هاى اره نمايش يافته است .\r\nدر دو طرف مجسمه رواق بودا خانواده‌هاى شاهزادگان جلوه مىنمايد كه عبارت از مردان و زنان و طفل‌هاى داراى هاله مىباشند .\r\nكلاه‌هائى به تقليد سبك ساسانى بر سر دارند و نقاشىها شباهت با نقاشىهاى ناحيهء دختر نوشيروان دارد كه در صد و سى هزار گزى شمال بين بقيهء ذيل در صفحهء بعد .\r\n","page_name":" 198 ","page_number":198},
  {"content":"\r\n\r\n\r\nدست يافتن شاه مازندران بر قومس و بسطام\r\nپيش ازين گفتيم كه امير مؤيد اىابه ، صاحب نيشابور ، بر قومس و بسطام و شهرهاى ديگر آن حدود دست يافت و از سوى خود ، مملوك خويش ، تنكز ، را در آن جا گماشت .\r\nدر اين سال ، شاه مازندران ، قشونى را آماده ساخت و بسيج كرد و يكى از اميران خود را كه سابق الدين قزوينى خوانده مىشد ، به فرماندهى آن منصوب نمود .\r\nامير سابق الدين با لشكريانى كه در اختيار داشت ، به دامغان رفت و آن شهر را گرفت .\r\nامير تنكز سپاهيانى را كه در نزد خود داشت گرد آورد و براى پيكار با امير سابق الدين قزوينى به دامغان رفت .\r\nاما قزوينى خود بر امير تنكز خروج كرد و ناگهانى و بىخبر بر او تاخت .\r\nتنكز و لشكريانش غافلگير شدند و هنگامى به خود آمدند كه قزوينى و كسانش بر آنان حمله‌ور شده و با شمشير به جانشان افتاده بودند .\r\nدر نتيجه ، همه پراكنده شدند و پشت كردند و گريختند و تنكز سر دستهء آنان ، نيز به نزد امير مؤيد اىابه ، صاحب نيشابور ، بازگشت .\r\n\r\n\r\n\r\n\r\n","description":"","footnote":"\r\n[ ( ) 
  ] بقيهء ذيل از صفحهء قبل قريه‌هاى اوهى و مومى ، در مجراى رودخانهء خلم ، واقع است و از سبك ساسانى الهام گرفته است - از مجلهء عرفان چاپ افغانستان شمارهء چهارم سال 1341 ص 67 - 69 .\r\n( خلاصه از لغتنامهء دهخدا )\r\n","page_name":" 199 ","page_number":199},
  {"content":"\r\n\r\nقشون شاه مازندران بر بسطام و شهرهاى قومس استيلا يافت و در آن نواحى سرگرم غارت شد .\r\n\r\nسرپيچى غماره از كشور مغرب\r\nوقتى مرگ عبد المؤمن در سال 559 هجرى قمرى بر مردم محقق شد ، قبائل غماره به پشتگرمى مفتاح بن عمرو كه سر دستهء بزرگ ايشان بود ، سر به طغيان برافراشتند و همه ازو پيروى كردند .\r\nاينان كه گروه‌هاى انبوهى بودند در كوه‌هاى خود كه سنگرهائى دست‌نيافتنى به شمار مىرفت به گردنكشى پرداختند .\r\nابو يعقوب يوسف بن عبد المؤمن كه چنين ديد با سپاهى گران از موحدان و تازيان باديه‌نشين به سركوبى ايشان شتافت .\r\nدو برادر وى ، عمر و عثمان ، نيز در اين لشكر كشى همراه وى بودند .\r\nاين سپاه با افراد قبيله غماره روبرو شد . و در سال 561 هجرى قمرى جنگ ميان آنان در گرفت .\r\nدرين پيكار ، مردان غماره شكست يافتند . و خون بسيارى از ايشان ريخته شد .\r\nاز كسانى كه كشته شدند ، مفتاح بن عمرو سردار آنان و گروهى از بزرگان و سركردگانشان بودند .\r\nموحدان شهرهاى آنان را با قهر و غلبه به تصرف خويش در آوردند .\r\nدر آن جا قبائل بسيارى بودند كه مىخواستند شورش كنند و انتظار مىكشيدند كه ببينند شورش غماره به كجا خواهد انجاميد .\r\nوقتى از كشته شدن افراد غماره آگاهى يافتند ، ديگر هواى گردنكشى را از سر بيرون كردند و همچنان فرمانبردار ماندند .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nديگر كسى نماند كه مردم را به شورش و سركشى برانگيزد .\r\nو فتنه در سراسر كشور مغرب فرو خفت .\r\n\r\nپاره‌اى ديگر از رويدادهاى سال\r\nدر اين سال ، امير محمد بن انز به شهر اسماعيليان در خراسان بىخبر حمله برد و اهالى آنجا را غافلگير كرد .\r\nاز آنان گروهى را كشت و گروهى مرد و زن و بچه را اسير ساخت و اموال ايشان را به غنيمت برد .\r\nياران او از غنائمى كه به چنگ آورده بودند دست‌هاى خود را پر كردند .\r\nدر اين سال ابو الفضل نصر بن خلف فرمانرواى سيستان دار زندگى را بدرود گفت .\r\nعمر او بيش از يكصد سال ، و مدت فرمانروائى او هشتاد سال بود .\r\nپس از او پسرش ، شمس الدين ابو الفتح احمد بن نصر ، بر جايش نشست .\r\nابو الفضل ، نصر بن خلف ، ملكى پاكدامن بود و با رعيت به عدل و داد رفتار مىكرد .\r\nاو چند بار در مواقع حساس به پيروزى سلطان سنجر كمك كرده و درين باره آثار نيكى بر جاى نهاده است .\r\nدر اين سال ، پادشاه روم شرقى با لشكريان بىشمار خود از قسطنطنيه بيرون رفت و به شهرهاى اسلامى كه در دست قلج ارسلان\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nو ابن دانشمند بود ، هجوم برد .\r\nتركمانان آن شهرها گرد هم آمدند و گروهى انبوه تشكيل دادند . اينان هر شب به اردوگاه پادشاه روم دستبرد مىزدند و بامداد هيچيك از آنان ديده نمىشد .\r\nبدين گونه كشتار در ميان لشكريان رومى افزايش يافت تا اينكه شمارهء كشته‌شدگان به ده‌ها هزار رسيد .\r\nسرانجام پادشاه روم ناچار به قسطنطنيه بازگشت .\r\nپس از بازگشت او ، مسلمانان عده‌اى از دژهاى او را گرفتند .\r\nدر اين سال امام عمر خوارزمى ، خطيب و مفتى بلخ ، در شهر بلخ از جهان رخت بر بست .\r\nدر اين سال ، همچنين ، ابو بكر محمودى در گذشت .\r\nاو داراى تصانيف و اشعارى است و مقاماتى در فارسى دارد كه به شيوهء مقامات حريرى در عربى نگارش يافته است\r\n[ 1 
  ]\r\n\r\n\r\n\r\n\r\n","description":"","footnote":"\r\n[ ( 1 ) 
  ] - منظور ، قاضى ابو بكر حميد الدين عمر بن محمود بلخى است .\r\nقاضى حميد الدين از عالمان و فاضلان خراسان است كه چندى در بلخ مسند قاضى القضاتى داشته است .\r\nوى معاصر سلطان سنجر سلجوقى بوده و با شاعران و دانشمندان زمان خود ارتباط علمى و ادبى داشته است ، خاصه از انورى شاعر معروف پشتيبانى فراوان كرده است . و هنگامى كه حكم نجومى انورى بر حسب پيش بينى او در مورد انقلاب جوى صحت نيافت و مردم بلخ بر او شوريدند قاضى حميد الدين بقيهء ذيل در صفحهء بعد\r\n","page_name":" 202 ","page_number":202},
  {"content":"\r\n\r\n\r\n560 وقايع سال پانصد و شصتم هجرى قمرى\r\n\r\nدر گذشت شاه مازندران و فرمانروائى پسرش بعد از او\r\nدر اين سال ، در هشتم ماه ربيع الاول ، شاه مازندران رستم بن على بن شهريار بن قارن در گذشت .\r\nپس از فوت او پسرش ، علاء الدين حسن ، چند روز موضوع در گذشت او را از مردم پنهان كرد تا به دژها و شهرهاى ديگر دست\r\n\r\n\r\n\r\n\r\n","description":"","footnote":"\r\n[ ( ) 
  ] بقيهء ذيل از صفحهء قبل او را از مهلكه نجات بخشيد .\r\nقاضى حميد الدين علاوه بر علوم شرعى و قضا ، در علوم ادبى ، خاصه نثر نويسى معروف است .\r\nتسلط او در نثر مسجع است و كتاب مقامات ( مقامات حميدى ) را به اين شيوه نوشته است .\r\nبقيهء ذيل در صفحهء بعد\r\n","page_name":" 203 ","page_number":203},
  {"content":"\r\n\r\nيافت ، آنگاه مرگ پدر را آشكار ساخت .\r\nهمين كه خبر در گذشت رستم بن على فاش شد . امير ايثاق صاحب گرگان و دهستان بر سر فرمانروائى با علاء الدين حسن به منازعه برخاست و حقى را هم كه پدر او بر گردن وى داشت مراعات نكرد چون هر وقت كه به پدر او پناه مىبرد ، از وى حمايت مىكرد و شر دشمنان را ازو دور مىساخت .\r\nاما حس جاه‌طلبى و فرمانروائى دوستى و خويشاوندى نمى - شناسد .\r\nامير ايثاق از منازعهء خود هيچ سودى نبرد و اين كار او جز بدنامى و بد گوئى مردم نتيجهء ديگرى نداد .\r\n\r\nمحاصرهء شهر نسا بوسيلهء قشون مؤيد اىابه و رفتن آنان از آنجا\r\nامير مؤيد اىابه لشكريانى را به شهر نسا گسيل داشته بود كه\r\n\r\n\r\n\r\n\r\n","description":"","footnote":"\r\n[ ( ) 
  ] بقيهء ذيل از صفحهء قبل از آثار ديگر او رسانه‌هائى است به نام : وسيلة العفاة الى اكفى اكفاة ، حنين المستنجير الى حضرة المستجير ، رضة الرضا فى مدح ابى الرضا ، منية الراجى فى جوهر التاجى .\r\nاز آثار منظوم او مثنوى سفر نامهء مرو است كه يك قطعه از آن در مجمع - الفصحا و تذكرهء هفت اقليم مندرج است .\r\n( فرهنگ ادبيات فارسى - تاليف دكتر زهراى خانلرى « كيا » )\r\n","page_name":" 204 ","page_number":204},
  {"content":"\r\n\r\nتا ماه جمادى الاول اين سال آن جا را در حلقه محاصره گرفتند .\r\nدر اين هنگام خوارزمشاه ايل ارسلان بن اتسز قشونى به نسا فرستاد .\r\nهمين كه قشون او به نسا نزديك شد لشكريان امير مؤيد اىابه از آن جا دور شدند و در اواخر ماه جمادى الاول به نيشابور بازگشتند .\r\nبعد چون سپاهيان خوارزم متوجه نيشابور شده بودند ، قشون امير مؤيد پيشدستى كرد و به مقابله با ايشان شتافت تا آنان را از نيشابور برگرداند .\r\nسربازان خوارزمى وقتى اين خبر را شنيدند ، از روبرو شدن با آنان منصرف شدند و بازگشتند .\r\nنتيجهء لشكركشى خوارزمشاه به نسا اين شد كه حاكم نسا اطاعت از خوارزمشاه و خطبه خواندن به نام او در نسا را متعهد گرديد .\r\nقشون خوارزم ، پس از بازگشت از نيشابور به دهستان رفت .\r\nامير ايثاق ، صاحب دهستان ، پس از كدورتى كه ميان او و امير مؤيد اىابه ، فرمانرواى نيشابور بود ، به امير مؤيد متوسل شد و در خواست كمك كرد .\r\nامير مؤيد درخواست او را پذيرفت و سپاه انبوهى به سوى او فرستاد .\r\nلشكريان مؤيد پيش او ماندند تا زيانى را كه از جهة طبرستان متوجه او و شهر او بود دفع كردند .\r\nاما سپاهيان خوارزم بر دهستان غلبه كردند و از جانب خود شحنه‌اى در آن جا گماشتند .\r\n\r\nدست يافتن امير مؤيد اىابه بر شهر هرات\r\nكشته شدن حاكم هرات را ضمن وقايع سال 559 هجرى قمرى\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nبيان كرديم .\r\nپس از كشته شدن او اميران غز آماده شدند و به سوى هرات رهسپار گرديدند و آن جا را محاصره كردند .\r\nدر اين زمان مردى به نام اثير الدين زمام امور هرات را در دست داشت .\r\nاين مرد در ظاهر با غزان پيكار مىكرد ولى در باطن گرايشى به سوى آنان داشت و با ايشان مكاتبه مىنمود .\r\nبه سبب اين دو روئى گروهى بسيار از مردم هرات كشته شدند تا سرانجام اهالى گرد آمدند و او را به قتل رساندند .\r\nپس از كشته شدن او ابو الفتوح على بن فضل الله طغرائى بر جايش نشست .\r\nمردم هرات ، همچنين ، براى امير مؤيد اىابه ، صاحب نيشابور ، پيام فرستادند و فرمانبردارى و اطاعت خود را نسبت به او اعلام كردند .\r\nامير مؤيد اىابه نيز مملوك خود ، سيف الدين تنكز را با قشونى به سوى هرات گسيل داشت .\r\nقشون ديگرى نيز فرستاد كه سرخس و مرو را غارت كردند و چارپايان غزان را گرفتند و سالم بازگشتند .\r\nغزان وقتى خبر اين يغماگرى را شنيدند ، براى حفظ اموال خود ، از هرات به مرو رفتند .\r\n\r\nجنگ ميان قلج ارسلان و ابن دانشمند\r\nدر اين سال ميان ملك قلج ارسلان بن مسعود بن قلج ارسلان ، صاحب قونيه و نواحى نزديك آن در روم شرقى و ياغى ارسلان بن دانشمند ، فرمانرواى ملطيه و نقاط مجاور آن در روم شرقى ، آشوبى\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nبر پاى شد و جنگ سختى در گرفت .\r\nعلت بروز اين فتنه آن بود كه قلج ارسلان ، دختر ملك صلتق بن على بن ابو القاسم را به عقد خويش در آورده بود .\r\nعروس با جهاز بسيارى كه اندازهء آن به حساب در نمىآمد براى رسيدن به شوهر خود ، قلج ارسلان ، روانه شد .\r\nدر راه ياغى ارسلان فرمانرواى ملطيه حمله كرد و عروس را با آنچه داشت به چنگ آورد .\r\nآنگاه بر آن شد كه دختر را به برادرزادهء خود ، ذو النون بن محمد بن دانشمند ، شوهر دهد .\r\nبدين جهة به دختر امر كرد كه از دين اسلام برگردد تا نكاح او با قلج ارسلان فسخ شود .\r\nدختر نيز ناچار بدين كار تن در داد . بعد ، بار ديگر به اسلام بازگشت .\r\nسپس ياغى ارسلان او را به عقد برادرزادهء خود در آورد .\r\nقلج ارسلان وقتى اين خبر را شنيد لشكريان خود را گرد آورد و به سر وقت ابن دانشمند رفت .\r\nدو لشكر با هم روبرو شدند و به جنگ پرداختند .\r\nدرين نبرد قلج ارسلان شكست يافت و به پادشاه روم ( روم شرقى ) پناهنده شد و ازو يارى خواست .\r\nاو نيز لشكر انبوهى به يارى وى فرستاد .\r\nياغى ارسلان بن دانشمند در آن ايام وفات يافت و قلج ارسلان بعضى از شهرهاى او را تصرف كرد .\r\nآنگاه با ملك ابراهيم بن محمد بن دانشمند كه پس از مرگ عم خود ، ياغى ارسلان ، برجايش نشسته بود ، صلح كرد .\r\nمقارن همان احوال ذو النون بن محمد بن دانشمند بر شهر قيساريه دست يافت .\r\nشاهان شاه بن مسعود برادر قلج ارسلان نيز شهر انكوريه را\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nگرفت .\r\nسرانجام شرايط صلح ميان آنان برقرار گرديد و با يك ديگر همدست شدند .\r\n\r\nتيرگى روابط ميان نور الدين و قلج ارسلان\r\nميان نور الدين محمود بن زنگى ، فرمانرواى شام ، و قلج ارسلان بن مسعود بن قلج ارسلان ، صاحب روم ، در اين سال كدورتى سخت به وجود آمد كه به جنگ و كين‌توزى انجاميد .\r\nوقتى خبر اين آشوب به مصر رسيد ، صالح بن رزيك ، وزير خليفهء مصر ، براى قلج ارسلان پيام فرستاد و او را از اين كار منع كرد و اندرز داد كه با نور الدين سازگارى كند .\r\nاو در نامهء خود اين شعر را نيز نوشت :\r\n نقول و لكن اين من يتفهم * و يعلم وجه الراى و الراى مبهم\r\nو ما كل من قاس الامور و ساسها * يوفق للامر اللذى هو احزم\r\nو ما احد فى الملك يبقى مخلدا * و ما احد مما قضى الله يسلم\r\nامن بعد ما ذاق العدى حربكم * [ بفيهم و كانت 
  ] و هى صاب و علقم\r\nرجعتم الى حكم التنافس بينكم * و فيكم من الشحناء نار تضرم\r\nاما عندكم من يتقى الله وحده * اما فى رعاياكم من الناس مسلم \r\n\r\n","description":"","footnote":"","page_name":" 208 ","page_number":208},
  {"content":"\r\n\r\n تعالوا لعل الله ينصر دينه * اذا ما نصرنا الدين نحن و انتم\r\nو ننهض نحو الكافرين بعزمة * با مثالها تحوى البلاد و تقسم \r\nاين شعر درازتر از آن است كه در اين جا آورده شد .\r\n( يعنى : ما مىگوئيم ، ولى كجاست كسى كه بفهمد و راه صواب را تشخيص دهد در صورتى كه سرانجام انديشه‌ها ناپيداست ؟\r\nنه هر كسى كه كارها را مىسنجد و ترتيب مىدهد در سرانجام كارى كه بيش‌تر مقرون به مصلحت است موفق خواهد شد .\r\nهيچ كسى بر كرسى فرمانروائى جاويدان باقى نخواهد ماند و هيچ كس از آنچه خداوند خواسته سالم نخواهد جست .\r\nآيا پس از اينكه دشمنان طعم جنگ شما را چشيدند و ديدند كه مانند حنظل تلخ و ناگوار است ، باز هم ، بجاى اينكه با دشمنان دين بجنگيد ، به همان ناسازگارىها و همچشمىهائى كه ميانتان حكمفرماست برمىگرديد و در دلهاى شما از كين‌توزى آتش‌ها روشن است ؟\r\nآيا ميان شما كسى نيست كه از خشم خداوند يكتا بپرهيزد ؟ آيا ميان رعاياى شما كسى نيست كه مسلمان باشد ؟\r\nبيائيد ، كه شايد خداوند دين خود را يارى دهد ، وقتى كه ما و شما اين دين را يارى كرديم .\r\nبيائيد تا با عزم و اراده براى جنگ با كافران برخيزيم زيرا با امثال اين عزم و اراده‌هاست كه شهرها به دست مىآيد . )\r\nبعضى از دانشمندان پيشامد مذكور را بيان كرده و گفته‌اند كه صالح بن رزيك به مناسبت اين پيشامد شعر بالا را براى قلج ارسلان فرستاد .\r\nاگر اين شعر را صالح سروده باشد بايد گفت كه آن پيشامد قبل از اين تاريخ روى داده است زيرا صالح در رمضان سال 556\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nهجرى قمرى كشته شد .\r\nاما اگر اين شعر از آن صالح نباشد آن واقعه در اين تاريخ اتفاق افتاده است .\r\nاين را هم مىتوان احتمال داد كه كدورت و كين‌توزى ميان نور الدين و قلج ارسلان از روزگار صالح وجود داشته و او در زمان حيات خود اين اشعار را براى ايشان نوشته ، و بعد ناسازگارى آنان تا اين تاريخ ادامه يافته است .\r\n\r\nپاره‌اى ديگر از رويدادهاى سال\r\nدر اين سال ، در ماه صفر ، در اصفهان ، ميان صدر الدين عبد اللطيف بن خجندى و قاضى و ساير پيشوايان مذاهب ، به علت تعصبات مذهبى آشوب بزرگى بر پاى شد .\r\nزد و خورد هشت روز پياپى در ميان دو طايفه ادامه يافت و در اين پيكار گروهى بسيار كشته شدند .\r\nهمچنين ، بسيارى از خانه‌ها و بازارها آتش گرفت و ويران گرديد .\r\nكسانى كه در اين جنگ و جدال شركت كرده بودند ، سرانجام به بدترين صورت پراكنده شدند .\r\nدر اين سال اسماعيليان قلعه‌اى در نزديك قزوين ساختند .\r\nاين موضوع به شمس الدين ايلدگز كشته شد ولى او در صدد جلوگيرى از آن بر نيامد چون از آسيب و شورش اسماعيليان بيم داشت .\r\nاسماعيليان پس از ساختن آن دژ ، به قزوين روى آوردند و اين\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nشهر را محاصره كردند .\r\nمردم قزوين در برابرشان ايستادگى نشان دادند و سخت‌ترين جنگى را كردند كه مردم تا آن زمان ديده بودند .\r\nيكى از دوستان ما ، بلكه از بزرگان ما ، كه از پيشوايان فضلا شمرده مىشود ، براى من حكايت كرد و گفت :\r\n« من در قزوين به فرا گرفتن دانش سرگرم بودم . در آن جا مردى بود كه گروه بزرگى را رهبرى مىكرد .\r\n« همه او را دلير مىخواندند .\r\n« سربند سرخ رنگى داشت كه هنگام نبرد آن را به سر خود مىپيچيد .\r\n« من او را دوست داشتم و از همنشينى با وى خوشم مىآمد .\r\nروزى پيش او بودم كه گفت :\r\n« ملاحده فردا به اين شهر حمله مىكنند . و ما بيرون مىرويم و با آنان مىجنگيم . من نخستين كسى خواهم بود كه بدين جنگ تن در مىدهم و همين سربند سرخ رنگ را هم به گرد سر خواهم داشت . در اين پيكار هيچ كس جز من كشته نخواهد شد . آنگاه ملاحده مراجعت خواهند كرد و مردم شهر نيز باز خواهند گشت .\r\n« به خدا سوگند همين كه روز بعد فرا رسيد بانگ بر آمد كه ملاحده به شهر روى آورده‌اند .\r\n« مردم براى سركوبى آنان بيرون رفتند .\r\n« من سخن آن مرد را بباد آوردم و از شهر بيرون رفتم ولى به خدا سوگند دليرى جنگ را نداشتم فقط مىخواستم ببينم كه آنچه او گفته بود راست خواهد بود يا نه .\r\n« اندكى نگذشته بود كه مردم از ميدان نبرد بازگشتند و كشته‌اى را بر روى دست مىآوردند كه سربندى سرخ رنگ بر گرد سر پيچيده بود .\r\n« و گفتند كه در اين جنگ جز اين مرد هيچ كس ديگر كشته\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nنشده است .\r\n« من در شگفت ماندم از اينكه سخن او چگونه راست در آمد و هيچ دگرگونى نيافت . و اين يقين از كجا براى او حاصل شده بود . »\r\nهنگامى كه آن دوست سرگذشت بالا را برايم حكايت كرد ، از او تاريخ وقوع آن را نپرسيدم . ولى چون در اين مدت او در قزوين بوده ، روى گمان و تخمين آن را ضمن وقايع اين سال ثبت كردم .\r\nدر اين سال ، امير مؤيد اىابه ، صاحب نيشابور ، وزير خود ضياء الملك محمد بن ابو طالب سعد بن ابو القاسم محمود رازى ، را دستگير كرد و به زندان انداخت .\r\nپس از او ، وزارت خود را به نصير الدين ابو بكر محمد بن ابو نصر محمد مستوفى ، داد .\r\nاو در روزگار پادشاهى سلطان سنجر رسيدگى به امور ديوان او را عهده‌دار بود و از بزرگان دولت سنجرى شمرده مىشد .\r\nدر اين سال خبرهائى رسيد كه حاجيان به سال 559 ضمن انجام مراسم حج سختى بسيار ديدند .\r\nدر فيد و ثعلبيه و واقصه و محل‌هاى ديگر مردم بسيارى از كاروان حاجيان جدا شدند و بسيارى نيز به هلاك رسيدند .\r\nبه سبب اين پيشامدها و شدت خشكسالى و قحط ، و نايابى خواربار ، حاجيان نتوانستند به مدينة النبى ( ص ) بروند .\r\nدر بيابان و با رخ داد و گروه بىشمارى از حاجيان مردند و چارپايان ايشان تلف شدند .\r\nنرخ‌ها در مكه بسيار بالا رفت .\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nدر اين سال ، در ماه صفر ، خليفهء عباسى المستنجد بالله امير توبة بن عقيلى را بازداشت كرد .\r\nاو از نزديكان خليفه بود و پيش او قرب و منزلت بسيار داشت تا جائى كه با او خلوت مىكرد .\r\nالمستنجد بالله او را بسيار دوست مىداشت و به همين جهة وزير او ، عون بن هبيره ، به امير توبه رشك برد و براى اينكه او را از چشم خليفه بيندازد نامه‌هائى ترتيب داد كه بيگانگان بر ضد خليفه به دو نگاشته بودند .\r\nاين نامه‌ها را پيش عده‌اى گذاشت و به آنان امر كرد تا طورى رفتار كنند كه در معرض سوء ظن قرار گيرند و دستگير شوند .\r\nآنان نيز چنين كردند و گرفتار شدند . و چون به حضور خليفه رسيدند و از آنان بازجوئى شد ، پس از خوددارى و امتناع شديد ، سرانجام نامه‌هائى را كه با خود داشتند آشكار ساختند .\r\nخليفه همين كه از اين موضوع آگاه شد به آهنگ شكار به سوى نهر الملك از شهر بيرون رفت .\r\nامير توبه ، كه دستگاهى بر كرانهء فرات داشت ، به حضور خليفه رسيد .\r\nخليفه فرمان داد كه او را بازداشت كنند .\r\nاو را گرفتند و شبانه به بغداد فرستادند و به زندان انداختند اين پايان زندگانى او بود .\r\nوزير المستنجد بالله ، عون الدين بن هبيره - كه آن دام را در راه امير توبه گسترد - نيز پس از او از زندگى چندان بهره‌اى نبرد .\r\nو سه ماه بعد در گذشت .\r\nامير توبه در جوانمردى و خردمندى و بخشندگى و اجازهء فتوى ، كامل ترين فرد عرب شمرده مىشد .\r\nآوازهء كمالات گوناگونى كه در او يافت مىشد ، ميان همهء مردم\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nپيچيده بود .\r\nدر اين سال ، در ماه ربيع الاول ، شهاب محمود بن عبد العزيز حامدى هروى وزير سلطان ارسلان و وزير اتابك او شمس الدين ايلدگز جهان را بدرود گفت .\r\nدر اين سال وزير خليفهء عباسى المستنجد بالله ، يعنى عون الدين بن هبيره ، از دنيا رفت .\r\nنام او يحيى بن محمد ابو المظفر بود .\r\nدر گذشت او در ماه جمادى الاول روى داد و تولد او در سال 490 هجرى قمرى بود .\r\nجسد او در مدرسه‌اى كه در باب البصره براى حنبليان ساخته بود دفن شد .\r\nاو مذهب حنبلى داشت . مردى ديندار و نيكوكار و دانشمند بود . حديث پيامبر ( ص ) را استماع مىكرد و در حديث تصانيف نيكوئى بر جاى نهاده است .\r\nداراى انديشه‌اى استوار بود .\r\nبا المقتفى لامر الله دو رنگى بسيار كرد تا جائى كه مقتفى مىگفت :\r\nهيچكس براى بنى عباس مثل اين آدم وزارت نكرده است .\r\nپس از درگذشت او فرزندان و افراد خانواده‌اش دستگير شدند .\r\nدر اين سال محمود بن سعد بغدادى در موصل در گذشت .\r\nاو شعر نيكو مىسرود . اين دو بيت از اشعار اوست :\r\n افدى الذى وكلني حبه * به طول اعلال و امراض \r\n\r\n","description":"","footnote":"","page_name":" 214 ","page_number":214},
  {"content":"\r\n\r\n و لست ادرى بعد ذا كله * أ ساخط مولاى ام راض \r\n( يعنى : قربان كسى كه دوستى او مرا دچار بيمارىهاى دراز ساخت .\r\nو نميدانم پس از همهء اينها سرور من نسبت به من خشمگين است يا خشنود . )\r\nدر اين سال ، شيخ امام ابو القاسم عمر بن عكرمة بن برزى شافعى ، از دار جهان رخت بر بست .\r\nاو در نزد فقيه كياهراسى فقه آموخته بود .\r\nدر فقه يكتاى زمان خود شمرده مىشد و از عراق و خراسان و ساير شهرها پيش او مىآمدند و از او فتوى مىخواستند .\r\nاو از مردم جزيرهء ابن عمر بود .\r\n\r\n","description":"","footnote":"","page_name":" 215 ","page_number":215},
  {"content":"\r\n\r\n\r\n561 وقايع سال پانصد و شصت و يكم هجرى قمرى\r\n\r\nگشودن منيطره از شهرهاى فرنگيان\r\nدر اين سال نور الدين محمود زنگى دژ منيطره را در شام ، كه به دست فرنگيان بود ، گشود .\r\nاو براى تصرف آن قلعه نيروئى بسيج نكرد ، لشكريان خود را نيز گرد نياورد ، بلكه به تنهائى ، بىخبر ، با عدهء كمى از زبدهء سواران خود ، به سر وقتشان رفت چون مىدانست كه اگر به جمع آورى سرداران و سپاهيان خود بپردازد مردم آن دژ آگاه خواهند شد و از خطر پرهيز خواهند كرد و براى نگهدارى دژ خود گرد هم خواهند آمد .\r\nازين رو فرصت را غنيمت شمرد و به منيطره رفت و آن جا را محاصره كرد و در جنگ كوششى سخت به كار برد و آن جا را با قهر و غلبه گرفت و كسانى را كه در دژ بودند يا كشت يا گرفتار كرد\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nو غنيمت بسيار به چنگ آورد .\r\nكسانى كه در آن جا آسوده خاطر مىزيستند ، هنگامى به خود آمدند كه سواران خدا - يعنى لشكريان اسلام - ناگهانى بر آنان تاخته و غافلگيرشان كرده بودند .\r\nفرنگيان در انديشهء راندن نور الدين نيفتادند و براى دفع او گرد هم نيامدند مگر هنگامى كه او بر آن دژ دست يافته بود و ديگر كوشش سودى نداشت .\r\nاگر ميدانستند كه او تنها با اندكى از سپاهيان خود بدانجا رفته ، بىگمان براى پيكار با او مىشتافتند ولى آنها گمان مىكردند كه او با گروهى انبوه است .\r\nبه هر صورت ، فرنگيان همين كه دانستند نور الدين دژ منيطره را گرفته و ديگر كار از كار گذشته ، از راندن او نااميد شدند و پراكنده گرديدند .\r\nدر اين سال ، امير خطلبرس ، كه شهر واسط را به اقطاع در اختيار داشت ، كشته شد .\r\nبرادرزادهء امير شمله ، صاحب خوزستان ، او را كشت .\r\nسبب كشتن او اين بود كه ابن سنكا برادرزادهء امير شمله ، تازه با دختر امير منكوبرس ، كه بصره را در اختيار داشت ، زناشوئى كرده و داماد منكوبرس شده بود .\r\nاز قضا المستنجد بالله خليفه عباسى در سال 559 هجرى قمرى امير منكوبرس را به قتل رساند .\r\nپس از كشته شدن او ابن سنكا بر بصره حمله برد و قريه‌هاى اطراف بصره را غارت كرد .\r\nخليفه عباسى ، پيكى را از بغداد به نزد كمشتكين ، كه در اين هنگام حاكم بصره بود ، فرستاد و پيام داد كه به جنگ با ابن سنكا و\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nسركوبى او برخيزد .\r\nكمشتكين پاسخ داد : « من عاملى هستم كه لشكرى در اختيار ندارم . »\r\nيعنى او خدمتگزارى است كه توانائى آماده ساختن و برانگيختن لشكرى را ندارد .\r\nپس از چپاول بصره ، آزمندى ابن سنكا افزايش يافت . و به شهر واسط روى آورد و اطراف شهر را غارت كرد .\r\nامير خطلبرس ، دارندهء واسط ، گروهى را گرد آورد و براى پيكار با او بيرون رفت .\r\nابن سنكا به اميرانى كه با خطلبرس بودند نامه‌هائى نگاشت و از ايشان دلجوئى كرد و آنان را با خود همدست ساخت .\r\nآنگاه با امير خطلبرس به جنگ پرداخت و لشكر او را شكست داد و خود او را كشت .\r\nابن سنكا ، پس از كشتن خطلبرس ، پرچم او را گرفت و برافراشت .\r\nكسان او وقتى پرچم را ديدند گمان بردند كه او هنوز پايدار است . لذا به سوى او بازگشتند .\r\nابن سنكا نيز هر كس را كه برمىگشت ، مىگرفت و مىكشت يا اسير مىكرد .\r\n\r\nپاره‌اى ديگر از رويدادهاى سال\r\nدر اين سال گروه انبوهى از طايفهء كرج از مرز و بوم خود بيرون رفتند و به شهرها حمله بردند تا به شهر گنجه رسيدند .\r\nدر آن جا دست به كشتار و چپاول گذاردند . بسيارى را كشتند و مردان بسيارى را اسير كردند و زنان و فرزندان را به بند كشيدند و دارائى بىحساب و اموال بىشمارى را به يغما بردند .\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nدر اين سال ، حسن بن عباس بن رستم ابو عبد الله اصفهانى رستمى ، شيخ نيكوكار ، در گذشت .\r\nاو محدث مشهورى بود و از احمد بن خلف و ديگران روايت حديث مىكرد .\r\nدر اين سال ، در ماه ربيع الاخر ، شيخ عبد القادر بن ابو صالح ابو محمد حنبلى كه در بغداد اقامت داشت ، دار فانى را بدرود گفت .\r\nاو بسال 470 هجرى قمرى به جهان آمده بود . در خير و نيكوكارى پايه‌اى بلند داشت .\r\nاو حنبلى مذهب بود و مدرسه و كاروانسراى او در بغداد مشهور است .\r\n\r\n","description":"","footnote":"","page_name":" 219 ","page_number":219},
  {"content":"\r\n\r\n\r\n562 وقايع سال پانصد و شصت و دوم هجرى قمرى\r\n\r\nبازگشت اسد الدين شير كوه به مصر\r\nضمن وقايع سال 559 هجرى قمرى ، از رفتن اسد الدين شير كوه به مصر ، و سرگذشت او در آنجا ، و بازگشت او به شام ياد كرديم .\r\nاو از وقتى كه به شام رسيد تا اين سال در دستگاه نور الدين همچنان به خدمت سرگرم بود .\r\nدر ضمن ، پس از بازگشت از مصر هميشه راجع به مصر و حمله بر آن سرزمين گفت و گو مىكرد و به اين كار ، يعنى به تصرف مصر ، بسيار آزمند و آرزومند بود .\r\nدر اين سال خود را آماده ساخت و در ماه ربيع الاول با سپاهى نيرومند روانه شد .\r\nنور الدين گروهى از سرداران خود را نيز با او فرستاد .\r\nبدين گونه شمارهء لشكريان اسد الدين به دو هزار سوار رسيد .\r\nنور الدين از اين كار اكراه داشت . اما وقتى ديد اسد الدين به\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nاين لشكركشى اصرار و علاقه‌اى دارد چاره‌اى نداشت جز اينكه گروهى از سرداران و سپاهيان خود را با وى بفرستد زيرا مىترسيد از اينكه مجددا حادثه‌اى براى او و افرادش پيش آيد و اسلام ضعيف گردد .\r\nاسد الدين ، همين كه لشكريانش فراهم آمدند از راه خشكى به سوى مصر روانه شد ، و از شهرهاى فرنگيان كه در دست راستش قرار داشت گذشت .\r\nوقتى به سرزمين مصر رسيد بر شهر اطفيح [ 1 
  ] هجوم برد .\r\nآنگاه از رود نيل كه در نزديكى آن قرار داشت ، گذشت و به ساحل غربى نيل رفت .\r\n\r\n\r\n\r\n\r\n","description":"","footnote":"\r\n[ ( 1 ) 
  ] - اطفيح ( به كسر الف ) : شهرى است در صعيدادنى از سرزمين مصر بر ساحل نيل در جانب شرقى آن . و در جنوب آن مقام موسى بن عمران است كه جايگاه قدم وى در آن است .\r\nبرخى از عالمان بدان شهر منسوبند .\r\n( از معجم البلدان ) صاحب قاموس الاعلام آرد :\r\nاطفيح يا تفيح مركز قضائى است در ايالت جيزه در ساحل راست نيل كه در چهل ميلى جنوب مصر واقع است و چهار هزار تن سكنه دارد .\r\nاين شهر بر روى خرابه‌هاى شهر باستانى معروف به آفروديتو پوليس بنا شده است .\r\nدر روزگار قديم در اين شهر براى پرستش الههء عشق ( آفروديتى ) يا زهره ، پرستشگاه بزرگى بنيان نهاده بودند . و از اين رو ، يونانيان اين نام را كه به معنى « مدينهء زهره » است بر آن نهادند .\r\nزهره را در اين شهر به شكل گاو سپيدى تصوير مىكردند .\r\nدر گرداگرد اطفيح آثار قديم هنوز ديده مىشود .\r\n( لغتنامهء دهخدا ) .\r\n","page_name":" 221 ","page_number":221},
  {"content":"\r\n\r\nاو در جيزه [ 1 
  ] كه مقابل مصر است فرود آمد و بر آن شهر مسلط شد و بيش از پنجاه روز در آنجا ماند و در كار شهرهاى غربى غور كرد .\r\nدر اين مدت ، شاور ، از آمدن اسد الدين به مصر آگاهى يافته و براى فرنگيان پيام فرستاده و از ايشان براى جنگ با اسد الدين يارى خواسته بود .\r\nفرنگيان با تحمل هر گونه دشوارى و خوارى به كمك وى شتافتند زيرا از سوئى به دست يا بى بر مصر طمع بسته بودند و از سوى ديگر مىترسيدند كه اسد الدين آن جا را بگيرد و ديگر با بودن او و نور الدين ، جائى براى ايشان در شهرهايشان باقى نماند .\r\nبدين گونه ، اميد آنان را دلگرم مىساخت و بيم آنان را بر مىانگيخت .\r\nآنها وقتى به سرزمين مصر رسيدند به كرانهء غربى رود نيل رفتند .\r\nدر اين هنگام اسد الدين و لشكريانش تازه حركت كرده و رهسپار صعيد شده بودند .\r\nاسد الدين به جائى رسيد كه به « بابين » معروف بود و سپاهيان\r\n\r\n\r\n\r\n\r\n","description":"","footnote":"\r\n[ ( 1 ) 
  ] - جيزه : شهرى است با بيش از شصت و هشت هزار و پانصد تن جمعيت در مصر كه بر ساحل غربى نيل . جنوب غربى قاهره و به فاصلهء يازده كيلومترى مركز قاهرهء كهن قرار دارد .\r\nدو شهر مذكور به وسيلهء پلى بر روى نيل به يك ديگر مرتبطند .\r\nجيزه از بازارهاى غلات است ، و كارخانه‌هاى سيگار سازى بزرگى دارد .\r\nبه فاصله هشت كيلومترى جنوب شرقى جيزه ، سه هرم خوفو ، خفرع ، و منكورع و نيز معبد ابو الهول قرار دارد .\r\n( دائرة المعارف فارسى )\r\n","page_name":" 222 ","page_number":222},
  {"content":"\r\n\r\nمصرى و فرنگى پشت سر او قرار داشتند و در بيست و پنجم جمادى - الاخر در آن جا به او رسيدند .\r\nجاسوسانى كه اسد الدين به سوى مصريان و فرنگيان فرستاده بود ، بازگشتند و او را از بسيارى افراد و مهمات دشمن ، و كوشش دشمن براى دست يافتن به وى ، آگاه ساختند .\r\nاسد الدين براى پيكار با دشمن عزم خود را جزم ساخت فقط از آن مىترسيد كه روحيه ياران او ضعيف شود و از پايدارى در نبرد دست بردارند . زيرا شمارهء ايشان نسبت به تعداد افراد نيروى دشمن ، اندك بود و تا شهرها و زادگاه‌هاى خود راه دراز و پر آسيب و دشوارى در پيش داشتند . در آن مقام مخاطره نيز بيم تباهى بيش از اميد تندرستى وجود داشت .\r\nبنابر اين با آنان به مشورت پرداخت .\r\nهمه به او توصيه كردند كه از رود نيل بگذرد و به كرانهء شرقى نيل برود و به شام برگردد .\r\nو گفتند : « ما با كسى طرفيم كه به احتمال قوى پيروز مىشود .\r\nآن وقت اگر شكست خورديم به كجا پناهنده شويم و چه كسى به داد ما مىرسد ، در صورتى كه كسانى كه در اين سرزمين هستند ، اعم از نظامى و غير نظامى و كشاورز ، همه دشمن ما هستند ؟ » بعد اميرى از مملوكان نور الدين از جاى برخاست كه او را شرف الدين بزغش مىخواندند و حاكم قلعهء شقيف بود ( كه در شام قرار داشت . )\r\nاو مردى دلير بود و گفت : هر كس كه از كشته شدن و گرفتار شدن مىترسد نبايد به شاهان خدمت كند بلكه بايد در خانهء خود پهلوى زن خود باشد .\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nبه خدا اگر ما پيش نور الدين برگرديم بىاينكه پيروز شده يا آسيبى ديده باشيم كه عذرمان خواسته باشد ، بىگمان آنچه از اقطاع [ ( 1 ) 
  ] و جامگى [ ( 2 ) 
  ] بر ما مقرر داشته از ما خواهد گرفت و آنچه از آغاز خدمت به دو تا امروز دريافت كرده‌ايم باز خواهد ستاند و خواهد گفت :\r\n« پول مسلمانان را مىگيريد و از دشمن مسلمانان مىگريزيد و سرزمينى مانند مصر را به كافران تسليم مىكنيد ! » و در اين گفته هم حق با اوست .\r\nاسد الدين وقتى سخنان شرف الدين بزغش را شنيد گفت : او درست مىگويد . رأى او صحيح است و من به رأى او عمل خواهم كرد .\r\nبرادرزادهء او صلاح الدين نيز همين عقيده را داشت و مانند او حرف زد .\r\nبدين ترتيب موافقان ايشان زياد شدند تا جائى كه همه در جنگ با دشمن همداستان گرديدند .\r\nبنابر اين اسد الدين در جاى خود ماند . و مصريان و فرنگيان هنگامى به او رسيدند كه همهء لشكريان خود را بسيج كرده بود .\r\nاو بار و بنه را در قلب لشكر قرار داد زيرا نمىتوانست در جاى ديگر بگذارد چون اهالى شهرها آن را غارت مىكردند .\r\nصلاح الدين را نيز در قلب لشكر گماشت و به او و يارانش گفت :\r\n« يقينا مصريان و فرنگيان بر قلب لشكر من حمله مىبرند چون گمان\r\n\r\n\r\n\r\n\r\n","description":"","footnote":"\r\n[ ( 1 ) 
  ] - اقطاع ( به كسر همزه ) : چيزى را از خود بريدن و به كسى دادن .\r\nبخشيدن ملك يا قطعهء زمين به كسى كه از درآمد آن زندگانى كند .\r\n( فرهنگ عميد )\r\n[ ( 2 ) 
  ] - جامگى ( به فتح ميم و كسر كاف ) : پولى كه ماهانه يا سالانه به نوكر و خدمتكار بدهند براى خوراك و پوشاك او ، وظيفه ، مستمرى .\r\n( فرهنگ عميد )\r\n","page_name":" 224 ","page_number":224},
  {"content":"\r\n\r\nمىكنند كه من در قلب لشكر هستم . و وقتى حمله كردند شما راست و صميمانه با آنها نجنگيد و جان خود را به هلاك نيندازيد بلكه از پيش آنها بگريزيد . و وقتى از شما برگشتند ، شما هم برگرديد و دبنالشان كنيد . »\r\nاسد الدين ، آنگاه عده‌اى از دليران لشكر خود را برگزيد كه به ايشان اعتماد داشت و پايدارى ايشان را در جنگ شناخته بود .\r\nبا اين عده در جناح راست سپاه خود ايستاد .\r\nهمين كه دو دسته سرگرم پيكار با يك ديگر شدند فرنگيان همان كارى را كردند كه گفتيم . به قلب لشكر اسد الدين حمله بردند و كسانى كه در قلب لشكر بودند جنگ مختصرى كردند و بعد ، بى - اينكه پراكنده شوند ، از پيش دشمن گريختند .\r\nفرنگيان آنان را تعقيب كردند .\r\nدر اين هنگام اسد الدين با دليرانى كه در اختيار داشت به فرنگيانى كه از تعقيب مسلمانان بازمانده بودند ، اعم از سواره و پياده ، حمله برد و شكستشان داد .\r\nبه روى آنان شمشير كشيد و در كشتار و گرفتار كردن آنان افراط و زياده‌روى كرد .\r\nفرنگيانى كه به تعقيب مسلمانان رفته بودند وقتى بازگشتند ديدند قشونشان شكست خورده و از ميان رفته و زمين از وجودشان خالى شده است .\r\nدر نتيجه آنان نيز روحيهء خود را باختند و شكست خوردند .\r\nاين از شگفت آورترين سرگذشت‌هاى تاريخ بود كه دو هزار سوار لشكريان مصر و فرنگيان كرانه را شكست دهند .\r\n\r\n","description":"","footnote":"","page_name":" 225 ","page_number":225},
  {"content":"\r\n\r\n\r\nدست يافتن اسد الدين بر اسكندريه و بازگشت او به شام\r\nامير اسد الدين شير كوه ، وقتى مصريان و فرنگيان را در بابين شكست داد ، به مرز اسكندريه رفت و در راه خود اموالى را كه در قريه‌ها بود ضبط كرد تا به اسكندريه رسيد .\r\nاين شهر را به كمك اهالى كه آنجا را تسليمش كردند ، تحويل گرفت ، و برادرزادهء خود ، صلاح الدين ، را به نيابت از طرف خود در آن جا گماشت .\r\nآنگاه به صعيد بازگشت و آنجا را به تصرف در آورد و اموال صعيد را ضبط كرد و در آن جا ماند تا ماه رمضان فرا رسيد و به روزه - دارى پرداخت .\r\nاما مصريان و فرنگيان برگشتند و در قاهره گرد هم آمدند و وضع لشكريان خود را اصلاح كردند .\r\nآنگاه به سوى اسكندريه رهسپار گرديدند و صلاح الدين را در آن جا محاصره كردند .\r\nاين محاصره را سخت گرفتند تا رفته رفته خواربار و ذخائر غذائى مردم كاهش يافت .\r\nمردم در زحمت افتادند ولى در برابر اين دشوارىها پايدارى نشان دادند تا وقتى كه اسد الدين از صعيد به كمك ايشان شتافت .\r\nاز طرف ديگر شاور با بعضى از افراد تركمان خود طورى رفتار كرده بود كه ديگر با وى چنان كه بايد و شايد همكارى نمىكردند .\r\nبدين جهة مصريان و فرنگيان ناچار رسولانى را به نزد امير\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nاسد الدين فرستادند و در خواست صلح كردند . پرداخت پنجاه هزار دينار را هم - سواى آنچه از شهرها گرفته بود - به وى وعده دادند .\r\nامير اسد الدين اين پيشنهاد را پذيرفت و با فرنگيان شرط كرد كه نه در شهرهاى مصر بمانند و نه حتى يك قريه از مصر را تصرف كنند .\r\nفرنگيان اين شرط را نيز پذيرفتند و با او صلح كردند .\r\nامير اسد الدين شير كوه ، بعد به سوى شام بازگشت . و مصريان اسكندريه را در نيمهء ماه شوال تحويل گرفتند .\r\nشير كوه نيز در هيجدهم ماه ذى القعده به دمشق رسيد .\r\nاما فرنگيان با مصريان قرار گذاشتند كه شحنه‌اى از جانب ايشان در قاهره باشد . دروازه‌هاى شهر نيز در دست سواران فرنگى باشد تا از لشكركشى نور الدين به شهر جلوگيرى كنند .\r\nاز در آمد مصر نيز سالى يكصد هزار دينار به فرنگيان برسد .\r\nتمام اين قرارها را هم با شاور گذاشتند زيرا با وجود شاور ، عاضد خليفهء مصر هيچگونه قدرت فرمانروائى نداشت و شاور او را بىخبر مىگذاشت و كليهء امور را از او پوشيده مىداشت .\r\nفرنگيان بعد به شهرهاى خود كه در كرانهء سرزمين شام قرار داشت برگشتند و مصر را به گروهى از شهسواران بلند آوازهء خود سپردند .\r\nدر همين اوقات كامل شجاع بن شاور بوسيلهء بعضى از امراء براى نور الدين پيام فرستاده و محبت و دلبستگى خود را نسبت به دو اعلام داشته و درخواست كرده بود كه در سلك پيروان و فرمانبرداران او در آيد .\r\nهمچنين شخصا تعهد كرده بود كه مصر را نيز تحت اطاعت او در آورد و مصريان را در فرمانبردارى از او همزبان و همداستان سازد .\r\nهمچنين وعده داده بود كه هر سال مبلغى به دو بپردازد .\r\nنور الدين پيشنهاد او را پذيرفته و پاداشى گزاف نيز برايش\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nفرستاده بود .\r\nاين موضوع همچنان مورد بحث باقى ماند تا سال 546 هجرى قمرى كه فرنگيان آهنگ مصر كردند و ما - اگر خداى بزرگ بخواهد - جريان آن را در جاى خود ذكر خواهيم كرد .\r\n\r\nدست يافتن نور الدين بر صافيثا و عريمه\r\nدر اين سال نور الدين لشكريان خود را گرد آورد و برادرش قطب الدين نيز از موصل و غيره به سوى او روانه شد .\r\nدو برادر در شهر حمص يك ديگر را ملاقات كردند .\r\nبعد ، نور الدين و لشكريانش داخل شهرهاى فرنگيان شدند و به حصن الاكراد حمله بردند و آن را غارت كردند .\r\nسپس به عرقه رفتند و در آن جا فرود آمدند و آن را محاصره كردند .\r\nآنگاه به محاصرهء حلبه پرداختند و آن را گرفتند و ويران ساختند .\r\nبدين گونه لشكريان مسلمانان در شهرهاى فرنگيان از راست و چپ تاختند و به چپاول و ويرانگرى پرداختند .\r\nعريمه و صافيثا را نيز گشودند .\r\nآنگاه به حمص بازگشتند و آنجا در ماه رمضان به روزه‌دارى مشغول شدند .\r\nبعد روانهء بانياس شدند و به قلعهء هونين هجوم بردند كه در دست فرنگيان بود و از بلندترين دژها و سنگرهاى ايشان شمرده مىشد .\r\nفرنگيان از هونين گريختند و آن جا را آتش زدند . نور الدين روز بعد بدانجا رسيد و سراسر ديوار آن را ويران ساخت .\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nميخواست وارد بيروت شود ولى در لشكريان خود پيمانشكنىهائى ديد كه موجب پراكندگى آنان مىشد .\r\nهنگامى كه قطب الدين مىخواست به موصل باز گردد ، نور الدين شهر رقه را كه بر كرانهء فرات بود و به وى تعلق داشت ، به دو بخشيد .\r\nقطب الدين در راه خود اين شهر را تحويل گرفت و به موصل برگشت .\r\n\r\nحملهء ابن سنكا بر بصره\r\nدر اين سال ، ابن سنكا برگشت و بر بصره حمله برد و شهر را غارت كرد و قسمت شرقى آن را ويران ساخت .\r\nاز آن جا به مطارا رفت .\r\nامير كمشتكين ، صاحب بصره ، به پيكار با او شتافت و با او به زد و خورد پرداخت .\r\nدر جنگى كه روى داد هر دو دسته پايدارى به كار بردند .\r\nسرانجام امير كمشتكين شكست خورد و به شهر واسط گريخت .\r\nدر واسط شرف الدين ابو جعفر بن بلدى را كه در شهر ناظر بود ملاقات كرد .\r\nامير ارغش هم كه مقطع يعنى اقطاع دارشان به شمار مىرفت با آنان بود .\r\nدر اين هنگام خبر رسيد كه ابن سنكا به واسط مىآيد . مردم از آمدن او سخت هراسان شدند ، ولى او به شهر واسط نرسيد .\r\n\r\n","description":"","footnote":"","page_name":" 229 ","page_number":229},
  {"content":"\r\n\r\n\r\nهجوم امير شمله به عراق\r\nدر اين سال امير شمله فرمانرواى خوزستان به قلعهء ماهكى كه از توابع عراق بود ، رسيد و به خليفه عباسى - المستنجد بالله - پيام فرستاد و قسمتى از آن شهرها را خواست . و در خواستهء خود سماجت و اصرار بسيار كرد .\r\nخليفه بيشتر سپاهيان خود را به سوى او فرستاد تا جلوى او را بگيرند . يوسف دمشقى را نيز مأمور ساخت كه امير شمله را سرزنش كند و او را از فرجام كارى كه در پيش گرفته بترساند .\r\nامير شمله ، وقتى سخنان يوسف دمشقى را شنيد ، عذر آورد به اينكه امير ايلدگز و سلطان ارسلانشاه به يكى از ملوك كه در نزد اوست و پسر ملكشاه است ، شهرهاى بصره و واسط و حله را واگذار كرده‌اند .\r\nاو براى اثبات مدعاى خود فرمان اين واگذارى را نيز نشان داد و گفت : « من به يك سوم اينها هم قانعم . »\r\nيوسف دمشقى با اين پاسخ به خدمت خليفه برگشت .\r\nخليفه فرمان داد كه امير شمله را از خوارج بشمارند و لعنت كنند .\r\nلشكريان بغداد گرد هم آمدند و به سوى امير ارغش مسترشدى كه با شرف الدين ابو جعفر بلدى ناظر واسط ، در نعمانيه اقامت داشت رفتند و با امير شمله روبرو شدند .\r\nبعد ، هنگامى كه امير شمله ، امير قلج ، برادرزادهء خود ، را با گروهى از سربازان به جنگ طايفه‌اى از اكراد فرستاد ، امير ارغش نيز با قسمتى از سپاهيانى كه در اختيار داشت ، حركت كرد و\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nخود را به قلج رساند .\r\nدر جنگى كه روى داد ، امير ارغش ، قلج و برخى از ياران او را اسير كرد و به بغداد فرستاد .\r\nوقتى خبر گرفتارى آنان به امير شمله رسيد درخواست صلح كرد ولى درخواست او مورد قبول واقع نگرديد .\r\nپس از آن حادثه تصادفا امير ارغش از اسب خود افتاد و درگذشت .\r\nامير شمله در برابر لشكريان خليفه باقى ماند و چون دانست كه قدرت برابرى با آنان را ندارد آن جا را ترك گفت و به سوى شهرهاى خود برگشت .\r\nمدت سفر او به عراق چهار ماه بود .\r\n\r\nپاره‌اى ديگر از رويدادها\r\nدر اين سال غازى بن حسان منبجى ، بر نور الدين محمود بن زنگى ، فرمانرواى شام ، عصيان كرد .\r\nنور الدين شهر منبج را به او واگذار كرده بود .\r\nاو در آن جا گردنكشى آغاز كرد و از فرمان نور الدين سر پيچيد .\r\nنور الدين كه چنين ديد لشكريانى را به سر وقت او فرستاد كه منبج را محاصره كردند و اين شهر را ازو گرفتند .\r\nنور الدين وقتى شهر را از غازى گرفت به برادر وى ، قطب الدين ينال بن حسان ، واگذار كرد .\r\nاو مردى دادگر و نيك نفس و خوشرفتار بود و با مردم نيكى بسيار مىكرد .\r\nاو در حكومت منبج باقى ماند تا سال 572 هجرى قمرى كه\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nصلاح الدين يوسف بن ايوب اين شهر را ازو گرفت .\r\nدر اين سال فخر الدين قرا ارسلان بن داود بن سقمان بن ارتق ، فرمانرواى حصن كيفا و اكثر نواحى ديار بكر از دار جهان رخت بربست .\r\nوقتى بيمارى او شدت يافت كسى را به نزد نور الدين ، فرمانرواى شام ، فرستاد و پيام داد كه : « ميان ما ، در جنگ با كفار ، دوستى و همكارى صميمانه‌اى به وجود آمده است . اكنون از تو خواهش دارم كه به حق همان دوستى نگهدار فرزند من باشى و حقوق او را مراعات كنى . »\r\nآنگاه از دنيا رفت . و پسرش نور الدين محمد جانشين او گرديد .\r\nنور الدين محمود زنگى فرمانرواى شام در يارى او و دفاع از او كوشيد تا جائى كه وقتى برادرش قطب الدين مودود صاحب موصل در صدد حمله به شهرهاى او بر آمد برايش پيام فرستاد و او را از اين كار منع كرد و گفت : « اگر بر او حمله برى يا معترض شهرهاى او شوى ، من شخصا به زور از اين كار جلوگيرى خواهم كرد . »\r\nقطب الدين نيز كه چنين ديد از دست اندازى بر قلمرو نور الدين محمد چشم پوشيد .\r\nدر اين سال ابو المعالى محمد بن حسين بن حمدون كاتب در بغداد دار فانى را بدرود گفت .\r\nاو رياست « ديوان زمام » را داشت كه دستگير شد و به زندان\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nافتاد و در زندان در گذشت .\r\nدر اين سال ، قماج مسترشدى - پسر امير يزدن - وفات يافت .\r\nاو در بغداد از بزرگان امراء به شمار مىرفت .\r\n\r\n","description":"","footnote":"","page_name":" 233 ","page_number":233},
  {"content":"\r\n\r\n\r\n563 وقايع سال پانصد و شصت و سوم هجرى قمرى\r\n\r\nرفتن زين الدين از موصل و تسلط قطب الدين بر شهرهاى خويش\r\nدر اين سال زين الدين على بن بكتكين ، كه نيابت قطب الدين مودود بن زنگى فرمانرواى موصل را داشت ، از خدمت سرور خود در موصل كناره‌گيرى كرد و رهسپار شهر اربل گرديد .\r\nاو در دولت قطب الدين مودود حاكم بود و نفوذ و قدرت داشت و بيشتر شهرها در دست او بود .\r\nاز آن جمله : شهر اربل ، كه خانه و فرزندان و خزانه‌هايش در آن جا قرار داشت .\r\nديگر شهر زور و همهء دژهاى وابسته به آن ، و تمام شهر هكاريه و قلعه‌هاى آن ، و عماديه و غيره ، و شهر حميديه ، و تكريت و سنجار و حران ، و قلعهء موصل كه او خود در آن اقامت داشت .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nاو دچار سنگينى گوش و همچنين نابينائى چشم شده بود .\r\nوقتى مىخواست از موصل به خانهء خود در اربل برود ، همهء شهرهايى را كه در دست داشت به قطب الدين مودود سپرد ، و تنها اربل براى او باقى ماند .\r\nاو مردى دلير ، خردمند ، دادگر ، نيكرفتار ، نيكدل و فرخنده راى بود .\r\nهرگز از جنگ نمىگريخت .\r\nبخشنده بود و به نظامى و غير نظامى بخشش بسيار مىكرد .\r\nحيص بيص شاعر در چكامه‌اى او را ستود . هنگامى كه مىخواست آن را بخواند ، زين الدين گفت : « من نمىفهمم كه او چه مىگويد ولى مىدانم كه چيزى مىخواهد . »\r\nآنگاه دستور داد كه پانصد دينار و يك اسب با خلعت و جامه‌هائى كه رويهمرفته بالغ بر هزار دينار مىشد به او بدهند .\r\nامير زين الدين همچنان در اربل ماند تا در همين سال از دار جهان رخت بر بست .\r\nوقتى امير زين الدين از قلعهء موصل رفت ، قطب الدين مودود اين قلعه را به فخر الدين عبد المسيح سپرد و او را بر شهرها حاكم ساخت .\r\nفخر الدين آن دژ را كه تعمير كرد چون رو به ويرانى نهاده بود و زين الدين نيز چندان دلبستگى به آبادانى نداشت .\r\nفخر الدين در كار خود رفتارى سخت و استوار در پيش گرفت و حسن تدبير بسيار نشان داد .\r\nاو خواجه‌اى سفيد پوست از مملوكان اتابك عماد الدين زنگى بود .\r\n\r\n","description":"","footnote":"","page_name":" 235 ","page_number":235},
  {"content":"\r\n\r\n\r\nپيكار ميان پهلوان و صاحب مراغه\r\nدر اين سال ، امير آقسنقر احمد يلى ، صاحب مراغه ، كسى را به بغداد نزد خليفه عباسى ، المستنجد بالله ، فرستاد و درخواست كرد كه به نام ملكى كه در پيش او به سر مىبرد و پسر سلطان محمد شاه بود ، خطبهء سلطنت خوانده شود .\r\nضمنا تعهد كرد كه جز اين چيز ديگرى نخواهد و پا در سرزمين عراق نگذارد . همچنين مبلغى پول وعده داد كه چنانچه در خواست وى پذيرفته شود ، به خليفه بپردازد .\r\nاين درخواست براى رضاى خاطر او پذيرفته شد .\r\nوقتى امير ايلدگز فرمانرواى همدان و ساير شهرهاى آن حدود ازين خبر آگاه شد به طبعش گران آمد . و لشكر انبوهى آماده ساخت و پسر خود ، پهلوان ، را به فرماندهى لشكر گماشت و آنان را به سروقت امير آقسنقر فرستاد .\r\nميان آنان پيكارى روى داد كه به شكست يافتن آقسنقر و پناه بردن او به مراغه منجر شد .\r\nپهلوان در مراغه بر او فرود آمد و او را محاصره كرد و كار را بر او سخت ساخت .\r\nبعد ، پيك و پيام‌هائى ميان آنان رد و بدل گرديد . آنگاه با يك ديگر آشتى كردند و پهلوان نزد پدر خود به همدان بازگشت .\r\n\r\nپاره‌اى ديگر از رويدادهاى سال\r\nدر اين سال ، خليفهء عباسى ، المستنجد بالله ، شرف الدين ابو جعفر\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nمحمد بن سعيد معروف بن ابن البلدى را به وزارت خويش منصوب ساخت .\r\nاو در شهر واسط ناظر بود و در كار خود لياقت و كفايت بسيار نشان داد . بدين جهة خليفه او را فرا خواند و وزارت خود را به دو بخشيد .\r\nعضد الدين ابو الفرج بن رئيس الرؤسا پيشكار خليفه قدرت و نفوذ بسيار يافته بود . لذا به ابن البلدى اشاره كرد كه دست او و بستگان و ياران او را از كارها كوتاه كند .\r\nاو اين كار را انجام داد و كسى را مامور كرد كه به حساب تاج الدين ، برادر پيشكار خليفه برسد .\r\nاو از تاج الدين حساب عوائد نهر الملك را خواست زيرا تاج - الدين از روزگار خلافت المقتفى لامر الله امور آن ناحيه را در دست داشت .\r\nابن البلدى اين حسابرسى را در مورد ديگران نيز به كار برد و بدين گونه در آمد فراوان بدست آورد .\r\nعضد الدين پيشكار خليفه كه چنين ديد ، ازو بر جان خود بيمناك شد و مبلغ گزافى به دو داد .\r\nدر اين سال عبد الكريم بن محمد بن منصور ابو سعد بن ابو بكر بن ابو المظفر سمعانى مروزى ، فقيه شافعى ، در گذشت .\r\nاو حديث بسيار شنيده بود و در جست و جوى حديث سفرها كرده و احاديثى شنيده بود كه ديگران نشنيده بودند .\r\nبارها به ما وراء النهر و خراسان رفت . و به شهر جبل و اصفهان و عراق و موصل و جزيره ابن عمر و شام و ساير شهرهاى آن نواحى\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nوارد شد .\r\nتصانيف مشهورى دارد كه از آن جمله است : ذيل تاريخ بغداد ، تاريخ شهر مرو ، كتاب النسب و غيره .\r\nدر اين تصانيف آنچه را كه آورده ، به وجهى نيكو بيان كرده است .\r\nشمارهء مشايخى كه او به خدمتشان رسيده بود از چهار صد تن بيش‌تر بود .\r\nابو الفرج بن جوزى احوال او را ذكر كرده و او را نكوهيده و زخمى ساخته است .\r\nاز جملهء حرفهائى كه دربارهء او زده اين است كه : او در بغداد يكى از شيوخ را برمىداشت و با خود بدان سوى نهر عيسى مىبرد .\r\nبعد مىگفت : فلان شيخ در ما وراء النهر براى من چنين و چنان حديث كرد . . .\r\nاين سخن براستى كه خيلى خنك است . چون آن مرد حقيقتا به ما وراء النهر سفر كرده و در همهء شهرهاى آن حدود از تمام شيوخ ما وراء النهر حديث شنيده بود . چه حاجتى داشت كه چنين حيلهء خنكى را به كار برد ؟\r\nتنها گناه او نزد ابن جوزى اين است كه او شافعى است و ابن - جوزى از مذهب ديگرى پيروى مىكند .\r\nآرى ، ابن جوزى دست رد به سينهء احدى نگذاشته و از همه بد گفته ، جز از كسانى كه بنده‌وار پيرو و دلبسته حنبلىها هستند .\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nدر اين سال قاضى ابو البركات جعفر بن عبد الواحد ثقفى دار زندگانى را بدرود گفت .\r\nفوت او در ماه جمادى الاخر اتفاق افتاد .\r\nدر اين سال يوسف دمشقى مدرس مدرسهء نظاميه بغداد از دار جهان رخت بر بست .\r\nدر گذشت او در خوزستان روى داد .\r\nاو براى رساندن پيغام خليفه به امير شمله به خوزستان سفر كرده بود .\r\nدر اين سال شيخ ابو النجيب شهرزورى صوفى فقيه كه از نيكوكاران بلند آوازه بود در گذشت و در بغداد به خاك سپرده شد .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\n\r\n564 وقايع سال پانصد و شصت و چهارم هجرى قمرى\r\n\r\nدست يافتن نور الدين بر قلعهء جعبر\r\nدر اين سال ، نور الدين محمود بن زنگى بر قلعهء جعبر دست يافت .\r\nاين قلعه را از صاحبش ، شهاب الدين مالك بن على بن مالك عقيلى ، گرفت .\r\nقلعهء جعبر در دست شهاب الدين و پيش ازو نيز از زمان سلطان ملكشاه سلجوقى - چنان كه ذكر آن گذشته است - در دست نياكان او بود .\r\nاين قلعه ، از بلندترين و استوارترين دژها شمرده مىشد و بر رود فرات ، از كرانهء شرقى ، تسلط داشت .\r\nاما علت تسخير قلعهء جعبر آن بود كه مالك ، فرمانرواى قلعه ، روزى به عزم شكار از قلعه فرود آمد .\r\nافراد قبيلهء بنى كلاب او را گرفتند و به خدمت نور الدين محمود بن زنگى بردند .\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nاين واقعه در ماه رجب سال 563 هجرى قمرى اتفاق افتاد .\r\nنور الدين او را پيش خود نگاه داشت و نوازش كرد و وعده داد كه چنانچه قلعهء جعبر را تسليم وى كند ، در عوض ، مقدارى تيول و مبالغى پول به او بدهد .\r\nولى او نپذيرفت و بدين كار تن در نداد .\r\nنور الدين همين كه ديد به نرمى كار از پيش نمىرود به سختى و خشونت گرائيد و تهديدش كرد .\r\nولى او باز هم حاضر به تسليم قلعه نشد .\r\nبنابر اين نور الدين لشكرى به فرماندهى فخر الدين مسعود بن ابو على زعفرانى براى تصرف قلعه فرستاد .\r\nفخر الدين مسعود مدتى آن دژ را در حلقهء محاصره نگاه داشت ولى به هيچ روى پيروزى نيافت .\r\nلذا نور الدين قشون ديگرى به كمك آنها فرستاد و فرماندهى تمام لشكريان را به امير مجد الدين ابو بكر معروف به ابن الدايه سپرد .\r\nاو برادر رضاعى نور الدين بود و از بزرگترين امراء او شمرده مىشد .\r\nاو نيز قلعهء جعبر را در محاصره گرفت ولى ديد از اين كار به مقصود نخواهد رسيد .\r\nلذا راه نرمى و مسالمت پيش گرفت و به صاحب قلعه گفت كه نبايد براى نگهدارى اين دژ جان خود را به خطر بيندازد . و بهتر است كه آن را تسليم او كند و از نور الدين تيول بهترى عوض بگيرد .\r\nاو هم سخن وى را پذيرفت و قلعه را تسليم كرد . و شهر سروج و توابع آن ، و معدن نمكى كه بين شهر حلب و باب بزاعه قرار داشت و بيست هزار دينار نقد عوض گرفت .\r\nسروج تيولى بسيار بزرگ بود . تنها عيبش اين بود كه قلعه‌اى در آن وجود نداشت .\r\nاين پايان فرمانروائى فرزندان مالك در قلعهء جعبر بود . هر\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nكارى پايانى و هر حكومتى نهايتى دارد .\r\nشنيدم كه به صاحب قلعه گفته بودند : « براى تو كدام بهتر و ارزشمندتر است ؟ سروج و شام ، يا قلعهء جعبر ؟ » در پاسخ گفته بود : سروج براى ما در آمد بيشترى دارد . اما روزى كه قلعه را ترك گفتيم عز و جاه و خود را نيز از دست داديم .\r\n\r\nدست يافتن اسد الدين بر مصر و كشته شدن شاور\r\nدر اين سال ، در ماه ربيع الاول ، اسد الدين شير كوه بن شاذى ، با لشكريانى كه نور الدين محمود بن زنگى در اختيارش گذاشته بود ، به سرزمين مصر رفت و آن جا را گرفت .\r\nعلت اقدام به اين كار ، تسلط فرنگيان بر شهرهاى مصر بود ، همچنان كه پيش از اين ذكر كرديم .\r\nفرنگيان از طرف خود شحنه‌اى را در قاهره گماشته و دروازه‌هاى شهر را در دست گرفته و گروهى از دليران و شهسواران خود را بر آن دروازه‌ها نگهبان ساخته بودند .\r\nاينان بر مسلمانان با بيدادگرى فرمان ميراندند و آزار بسيار روا مىداشتند .\r\nوقتى ديدند در مصر كسى نيست كه آنان را براند به « مرى » ، فرمانرواى فرنگيان در شام ، كه از هنگام پديدار شدن وى در آن سرزمين ، همانندش در دليرى و نيرنگ بازى و زيركى ديده نشده بود پيام فرستادند و ازو دعوت كردند كه به مصر لشكر كشد و آن جا را بگيرد .\r\nآنان به مرى پادشاه فرنگيان خبر دادند كه مصر از هر گونه مانعى خالى است و دست يافتن بر آن سرزمين آسان است .\r\nولى مرى به اين دعوت پاسخ مساعد نداد .\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nشهسواران و همچنين خردمندان فرنگى دور او را گرفتند و رفتن به مصر و تصرف آن كشور را به او توصيه كردند .\r\nمرى به ايشان گفت : « به نظر من صلاح در اين است كه به مصر حمله نبريم . زيرا اين كشور براى ما طعمه‌اى است كه ما را به دام مىاندازد . ثروتى كه در اين كشور وجود دارد ما را به جنگ نور الدين خواهد كشاند . چون اگر ما براى تصرف مصر بدانجا هجوم بريم ، خليفهء مصر و لشكريان او ، و تمام شهرها و كشاورزان مصرى ، اين كشور را تسليم ما نخواهند كرد و براى دفاع از ميهن خود با ما خواهند جنگيد . و ترسى كه از ما دارند وادارشان خواهد ساخت كه كشور را به نور الدين تسليم كنند . آن وقت اگر نور الدين محمود بن زنگى آن جا را بگيرد و اميرى مانند اسد الدين شير كوه را در آن جا بگمارد ، نابودى فرنگيان و رفتن آنان از شام حتمى خواهد بود . »\r\nاطرافيان مرى اين سخنان را نپذيرفتند و به دو گفتند : « مصر اكنون هيچ حامى و نگهبانى ندارد و تصرف آن از هر جهة بلا مانع است . و تا وقتى كه لشكر نور الدين آماده شود و بدانجا برود ، ما به مصر رسيده و آن جا را گرفته و از كارش فارغ شده‌ايم و ديگر براى نور الدين كارى نمىماند جز اينكه آرزو كند از دست ما جان سالم بدر برد . »\r\nمرى كه اين سخنان را شنيد با آنان همراه شد بىاينكه قلبا بدين كار تمايل داشته باشد .\r\nبنابر اين تجهيز و بسيج سپاه را آغاز نمودند و چنين وانمود كردند كه آهنگ يورش بر شهر حمص را دارند .\r\nنور الدين نيز هنگامى كه اين خبر را شنيد به گرد آورى لشكريان خود پرداخت و به آنان فرمان داد كه پيش وى بروند .\r\nفرنگيان با كوشش بسيار به سوى مصر شتافتند و به آنجا رسيدند و در شهر بلبيس فرود آمدند .\r\nدر آغاز ماه صفر اين شهر را با زور و خشونت گرفتند و غارت\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nكردند و در آنجا دست به كشتار گذاشتند و گروهى از مردان و زنان و كودكان را نيز اسير ساختند . . .\r\nدر همان اوقات گروهى از بزرگان مصر ، منجمله ابن خياط و ابن فرجله ، روى دشمنى و كينه‌اى كه با شاور داشتند نامه‌هائى به فرنگيان نوشته و پيروزى در مصر را به ايشان وعده داده بودند .\r\nبدين جهة فرنگيان با قوت قلب از شهر بلبيس به مصر رفتند و در دهم ماه صفر در قاهره فرود آمدند و آن شهر را محاصره كردند .\r\nمردم قاهره ترسيدند كه فرنگيان با ايشان نيز همانطور رفتار كنند كه با مردم بلبيس كرده بودند .\r\nاين ترس و وحشت ، آنان را وادار كرد كه ايستادگى كنند .\r\nلذا به نگهدارى شهر پرداختند و در برابر شهر خود جنگيدند و در حفظ آن كوشش خود را به كار بردند .\r\nاگر فرنگيان در شهر بلبيس با مردم خوشرفتارى كرده بودند ، يقينا مصر و قاهره را هم مىگرفتند و ليكن خداوند بزرگ رفتارشان را در نظرشان پسنديده جلوه داد تا كارى كه مشيت خداوند بدان تعلق گرفته انجام يابد .\r\nشاور در نهم ماه صفر فرمان داد كه شهر مصر [ 1 
  ] را آتش بزنند و\r\n\r\n\r\n\r\n\r\n","description":"","footnote":"\r\n[ ( 1 ) 
  ] - منظور از « شهر مصر » مصر قديم است كه عمرو بن عاص بنا كرد و فسطاط نام داشت و نزديك قاهره بود . - م فسطاط قصبهء مصر است و توانگرترين شهرى است اندر جهان و به غايت آبادان و بسيار نعمت است و بر مشرق رود نيل نهاده است .\r\nتربت شافعى رحمة الله عليه در آن حدود است .\r\n( حدود العالم ) عمرو بن عاص چون به اين مكان رسيد خرگاهى از چرم يا موى ترتيب داد .\r\nچون پس از مدتى تمام لشكر مىبايست به اسكندريه بروند هنگامى كه قصد كندن خرگاه را داشتند ديدند كبوترى در بالاى آن تخم گذاشته است .\r\nبقيهء ذيل در صفحهء بعد\r\n","page_name":" 244 ","page_number":244},
  {"content":"\r\n\r\nآن شهر را غارت كنند و مردمش را به قاهره منتقل سازند .\r\nبدين گونه از ترس اينكه مبادا فرنگيان بر اموال شهر دست يابند ، اين شهر غارت گرديد و مردمش بىچيز شدند و در يك روز پيش از اينكه فرنگيان در شهر فرود آيند همهء دارائى و نعمتشان از دست رفت .\r\nمردم به سوى قاهره كوچ كردند و در راه‌ها ماندند . و شهر كه به فرمان شاور آتش زده شده بود مدت پنجاه و چهار روز همچنان در آتش مىسوخت .\r\nخليفهء مصر ، العاضد الدين الله ، نيز پيكى به خدمت نور الدين محمود بن زنگى فرستاد و ازو پناه خواست . و ناتوانى و زبونى مسلمانان از راندن فرنگيان را برايش شرح داد .\r\nاو با نامه‌هائى كه به نور الدين نگاشت موهاى زنان را نيز فرستاد و نوشت : اين تارهاى گيسوى زنانى است كه در كاخ منند و از تو پناه مىجويند كه ايشان را از چنگ فرنگيان برهانى .\r\nنور الدين نيز بسيج و اعزام سپاه را آغاز كرد .\r\n\r\n\r\n\r\n\r\n","description":"","footnote":"\r\n[ ( ) 
  ] بقيهء ذيل از صفحهء قبل عمرو دستور داد كه خرگاه را به حال خود گذارند تا كبوتر بچه‌هايش را از تخم در آورد .\r\nپس از شش ماه كه اسكندريه به دست مسلمانان تسخير شد عمرو اجازه اقامت به ياران خود را در آن سوى نيل نداد .\r\nدر نتيجه ، آنها به اين طرف رودخانه برگشتند و در همان جائى كه خرگاه عمرو عاص باقى مانده بود به زندگى پرداختند . و بدين ترتيب شهر آبادان فسطاط به وجود آمد .\r\nبعدها صلاح الدين ايوبى دستور داد كه حصارى بر گرد شهر قاهره بكشند و فسطاط را هم داخل آن حصار آورند .\r\n( از معجم البلدان ) بقيهء ذيل در صفحهء بعد .\r\n","page_name":" 245 ","page_number":245},
  {"content":"\r\n\r\nاما فرنگيان در محاصره قاهره پافشارى و سرسختى نشان دادند و عرصه را بر مردم شهر تنگ ساختند .\r\nبه شاور هم كه امور جنگ و سربازان مصرى در دستش بود ، كار سخت شد و از راندن دشمن باز ماند .\r\nناگزير دست به نيرنگ زد و كسى را نزد پادشاه فرنگيان فرستاد و دوستى ديرين خود را كه با او داشت ، ياد آور شد .\r\nهمچنين تذكر داد كه او ( يعنى شاور ) از بيم نور الدين فرمانرواى شام و عاضد خليفه مصر ، هوادار فرنگيان است ولى مسلمانان در تسليم شهر به فرنگيان موافقت نمىكنند .\r\nضمنا به پادشاه فرنگيان پيشنهاد كرد كه صلح كنند و مبلغى بگيرد و برود تا شهر به دست نور الدين نيفتد .\r\nمرى ، پادشاه فرنگيان پيشنهاد او را پذيرفت بدين گونه كه شاور هزار هزار دينار ، مقدارى نقد و مقدارى نسيه به او بپردازد .\r\nبدين ترتيب قرار صلح داده شد .\r\nفرنگيان ديدند كه دست يافتن بر شهرهاى مصر آسان نيست و\r\n\r\n\r\n\r\n\r\n","description":"","footnote":"\r\n[ ( ) 
  ] بقيهء ذيل از صفحه قبل فسطاط نام مصر عتيقه است كه عمرو عاص بنا كرده است - منتهى الارب .\r\n( از لغتنامهء دهخدا ) ناصر خسرو در سفر نامهء خود يك جا ضمن اندازه گيرى آب رود نيل ، از شهر مصر نام مىبرد :\r\n« و به شهر مصر مقياس‌ها و نشانه‌ها ساخته‌اند ، و عاملى باشد به هزار دينار معيشت كه حافظ آن باشد كه چند مىافزايد . و آن روز كه زياد شدن گيرد ، مناديان به شهر اندر فرستد كه ايزد ، سبحانه تعالى ، امروز در نيل چندين زيادت گردانيد ، و هر روز چندين اصبع زيادت شد . و چون يك گز تمام مىشود ، آن وقت بشارت مىزنند و شادى مىكنند تا هيجده ارش بر آيد .\r\nو آن هيجده ارش معهود است ، يعنى هر وقت كه ازين كمتر بود ، نقصان بقيه ذيل در صفحه بعد .\r\n","page_name":" 246 ","page_number":246},
  {"content":"\r\n\r\nچه بسا كه اين شهرها از بيم آنان تحويل نور الدين داده شوند .\r\nبدين جهة با كمال بىميلى پيشنهاد شاور را پذيرفتند و گفتند :\r\n« ما اين پول را مىگيريم و خود را با آن نيرومند مىسازيم و باز به مصر برمىگرديم در حالى كه با توانائى و نيروئى كه يافته‌ايم ديگر پروائى از نور الدين نخواهيم داشت . »\r\n وَ مَكَرُوا وَ مَكَرَ اللَّهُ وَ اللَّهُ خَيْرُ الْماكِرِينَ  [ 1 
  ] شاور ، بنابر اين قرارى كه با فرنگيان گذاشته بود ، يكصد هزار دينار به ايشان داد و خواهش كرد كه از مصر بروند تا بقيهء پول را براى آنها جمع كند .\r\nآنان به زودى از مصر رفتند .\r\nشاور به گرفتن پول از مردم قاهره و مصر پرداخت . اما پولى كه جمع كرد بيش‌تر از پنج هزار دينار نشد . علتش هم اين بود كه اهل مصر خانه‌ها و آنچه در خانه‌هاى خود داشتند سوخته و از ميان - رفته و آنچه هم كه سالم مانده بود ، به يغما برده بودند .\r\nاين مردم گذشته از اينكه پولى نمىتوانستند بپردازند ، حتى\r\n\r\n\r\n\r\n\r\n","description":"","footnote":"\r\n[ ( ) 
  ] بقيهء ذيل از صفحهء قبل گويند و صدقات دهند و نذرها كنند و اندوه و غم خورند . چون اين مقدار بيش شود شادىها كنند و خرمىها نمايند و تا هيجده گز بالاتر نرود خراج سلطان بر رعيت ننهند . »\r\nدر چند صفحه بعد راجع به فاصلهء شهر مصر تا قاهره مىنويسد :\r\n« . . . و از مصر به قاهره كم از يك ميل باشد . و مصر جنوبى است و قاهره شمالى . و نيل از مصر مىگذرد و به قاهره مىرسد ، و بساتين و عمارات هر دو شهر به هم پيوسته است . »\r\n( سفرنامهء ناصر خسرو )\r\n[ ( 1 - ) 
  ] آيهء پنجاه و چهارم از سورهء آل عمران : ( يهود با خدا مكر كردند و خدا با آنها مكر كرد و از همه كس خدا بهتر مكر تواند كرد . )\r\n( قرآن مجيد با ترجمهء مهدى الهى قمشه‌اى ) .\r\n","page_name":" 247 ","page_number":247},
  {"content":"\r\n\r\nتوانائى آماده ساختن خوراك روزانهء خود را نيز نداشتند .\r\nاما قاهره : بر اين شهر نيز سپاهيان و سرداران ، و غلامان ايشان تسلط يافته بودند و مخارج نگهدارى ايشان براى مردم پرداخت هر گونه هزينهء ديگرى را دشوار مىساخت .\r\nآنان نيز در طى اين مدت به نور الدين نامه مىنوشتند و رنج و شكنجه‌اى را كه مصريان ميديدند برايش شرح مىدادند .\r\nآنان در نامه‌هاى خود تعهد كردند كه چنانچه نور الدين به يارى مصريان بشتابد و آنان را از چنگ فرنگيان رهائى بخشد يك سوم شهرهاى مصر را به دو دهند .\r\nازو خواستند كه ترتيبى دهد تا امير اسد الدين شير كوه با قشونى در نزد ايشان بماند .\r\nهمچنين ، علاوه از يك سوم شهرهاى مصر ، واگذارى املاكى را نيز به عنوان تيول وعده دادند .\r\nنور الدين ، هنگامى كه نامه‌هاى العاضد الدين الله خليفهء مصر به دو رسيد در حلب بود و كسى را بدنبال اسد الدين فرستاد و او را به نزد خود فرا خواند .\r\nپيكى كه مأمور ابلاغ اين پيام بود ، همين كه به دنبال اسد الدين بيرون رفت . او را دم دروازهء حلب ديد .\r\nامير اسد الدين تازه از شهر حمص كه تيول وى به شمار مىرفت به حلب آمده بود .\r\nعلت آمدنش اين بود كه مصريان به او نيز نامه‌اى دربارهء گرفتارى خود نگاشته بودند .\r\nاو هم براى گفت و گو درين باب آمده بود كه نور الدين را ببيند . و وقتى به خدمت او رسيد ، نور الدين از اينكه به آن زودى حاضر شده تعجب كرد و خوشحال شده و اين را به فال نيك گرفت .\r\nآنگاه براى رفتن به مصر فرمان تجهيز قشون داد . و گذشته از پوشاك لازم و چارپايان و اسلحه و غيره ، دويست هزار دينار در اختيار\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nامير اسد الدين شير كوه گذاشت . همچنين او را مخير ساخت كه از اردوگاه و خزانه‌ها هر چه صلاح مىداند برگيرد .\r\nاسد الدين از لشكرگاه دو هزار سوار برگزيد ، پول نيز برداشت .\r\nشش هزار سوار نيز از خارج گرد آورى كرد .\r\nآنگاه او و نور الدين با اين سپاه رهسپار دمشق شدند و در پايان ماه صفر به دمشق رسيدند و به رأس الماء رفتند .\r\nدر آن جا نور الدين به هر سوارى كه همراه اسد الدين شير كوه بود ، بيست دينار داد . اين پول سواى مستمرى بود كه بابت خوراك و پوشاك به آنان داده مىشد .\r\nعدهء ديگرى از اميران منجمله : مملوك خود ، عز الدين جورديك ، و عز الدين قلج ، و شرف الدين برغش ، و عين الدولة الياروقى ، و قطب الدين ينال بن حسان منبجى را همراه اسد الدين فرستاد .\r\nصلاح الدين يوسف بن ايوب ، برادرزادهء اسد الدين شير كوه ، نيز جزء اميرانى بود كه ميبايست همراه اسد الدين برود .\r\nاو از رفتن بدين مأموريت اكراه داشت .  وَ عَسى أَنْ تَكْرَهُوا شَيْئاً وَ هُوَ خَيْرٌ لَكُمْ وَ عَسى أَنْ تُحِبُّوا شَيْئاً وَ هُوَ شَرٌّ لَكُمْ  [ 1 
  ] نور الدين دوست داشت كه صلاح الدين را به مصر بفرستد در صورتى كه با رفتن او خاندان خود نور الدين نيز از ميان مىرفت . صلاح الدين از رفتن به مصر اكراه داشت در صورتى كه خوشبختى و فرمانروائى\r\n\r\n\r\n\r\n\r\n","description":"","footnote":"\r\n[ ( 1 ) 
  ] - از آيهء دويست و شانزدهم سورهء بقره كه چنين است :  ما « كُتِبَ عَلَيْكُمُ الْقِتالُ وَ هُوَ كُرْهٌ لَكُمْ وَ عَسى أَنْ تَكْرَهُوا شَيْئاً وَ هُوَ خَيْرٌ لَكُمْ وَ عَسى أَنْ تُحِبُّوا شَيْئاً وَ هُوَ شَرٌّ لَكُمْ وَ اللَّهُ يَعْلَمُ وَ أَنْتُمْ لا تَعْلَمُونَ . » \r\n( حكم جهاد براى شما مقرر گرديد و حال آنكه بر شما ناگوار و مكروه است ليكن چه بسيار شود كه چيزى را ناگوارا شماريد ولى به حقيقت خير و صلاح شما در آن بوده و چه بسيار شود كه دوستدار چيزى هستيد و در واقع شر و فساد شما در آن است و خداوند به مصالح امور داناست و شما نادانيد . )\r\n( قرآن مجيد با ترجمهء مهدى الهى قمشه‌اى ) .\r\n","page_name":" 249 ","page_number":249},
  {"content":"\r\n\r\nآيندهء او بسته به اين سفر بود . اين موضوع - اگر خداوند بزرگ بخواهد - هنگام مرگ اسد الدين شير كوه بيان خواهد شد .\r\nبارى ، امير اسد الدين شير كوه در نيمهء ماه ربيع الاول از رأس الماء حركت كرد و با جديت به سوى مصر روانه گرديد .\r\nوقتى به مصر نزديك شد فرنگيان از آن سرزمين رفتند و به شهرهاى خود برگشتند در حالى كه حسرت زده بودند و از اينكه آرزوهايشان بر آورده نشده ، اندوهگين و مغبون به نظر مىرسيدند .\r\nنور الدين محمود بن زنگى ، وقتى خبر بازگشت ايشان را شنيد ، شادمان شد و فرمان داد كه در شهرها كوس بشارت بنوازند .\r\nهمچنين رسولان خود را به اطراف فرستاد تا اين مژده را به همه برسانند چون اين پيروزى تازه‌اى براى مصر بود كه در حفظ شهرهاى شام و نواحى ديگر نيز تأثير داشت .\r\nاما اسد الدين در تاريخ هفتم جمادى الاخر به قاهره رسيد و داخل شهر شد و به حضور خليفهء مصر ، العاضد لدين الله ، رفت .\r\nخليفه به دو خلعت داد . و او در حالى كه خلعت العاضد را پوشيده بود به سراپردهء خود بازگشت و مردم مصر از ديدار او شادىها كردند .\r\nبراى اسد الدين و سرداران و سپاهيان او مقررى و منازل بسيار در نظر گرفته شد .\r\nشاور نمىتوانست از موفقيت‌هاى اسد الدين شير كوه جلوگيرى كند زيرا مىديد لشكريان بسيارى با او هستند و العاضد الدين الله نيز هوادار ايشان است . بدين جهة جرئت نكرد كه آنچه را در درون خويش دارد آشكار سازد .\r\nبنابر اين راجع به انجام وعده‌هائى كه از لحاظ پرداخت پول به نور الدين داده بود ، همچنين دربارهء تعيين تيول براى لشگر و كنار گذاشتن يك سوم شهرها براى نور الدين با اسد الدين به گفت و گو پرداخت . و بدين ترتيب وقت گذرانى و امروز و فردا مىكرد .\r\nهر روز هم سوار ميشد و پيش اسد الدين مىرفت و با او به\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nگردش مىپرداخت و او را وعده مىداد و اميدوار مىساخت . و ما يعد هم الشيطان الا غرورا [ 1 
  ] سپس بر آن شد كه بزم مهمانى بر پا كند و امير اسد الدين شير كوه و سردارانى را كه با او بودند بدان بزم فرا خواند و در آنجا همه را دستگير سازد و به زندان اندازد . آنگاه لشگريانى را كه همراه ايشان به مصر آمده بودند استخدام كند و به دست آنان فرنگيان را از شهرهاى مصر براند .\r\nاما پسر او ، كامل ، او را ازين فريبكارى منع كرد و گفت :\r\n« به خدا سوگند كه اگر بخواهى چنين كارى بكنى ، من بىگمان اسد الدين شير كوه را آگاه خواهم ساخت . »\r\nپدرش گفت : « به خدا اگر ما اين كار را نكنيم ، يعنى آنها را نكشيم ، خودمان كشته خواهيم شد . »\r\nكامل گفت : « راست مىگوئى ، ولى اگر ما كشته شويم در حالى كه مسلمان هستيم و شهرهاى ما هم شهرهاى اسلامى است بهتر از اين است كه كشته شويم در حالى كه فرنگيان بر كشور ما دست يافته‌اند . چون ميان تو و بازگشت فرنگيان فاصله‌اى نيست جز همين قدر كه فرنگيان بشنوند اسد الدين شير كوه دستگير شده است . آن وقت بر مىگردند و شهرهاى مصر را مىگيرند . العاضد ، خليفه مصر ، هم اگر دست به دامن نور الدين شود ، ديگر حتى يك سوار به يارى ما نخواهد فرستاد . »\r\nاين سخنان مؤثر واقع شد و شاور از تصميمى كه داشت صرف نظر كرد .\r\n\r\n\r\n\r\n\r\n","description":"","footnote":"\r\n[ ( 1 ) 
  ] - از آيهء صد و بيستم سورهء نساء :  ما « يَعِدُهُمْ وَ يُمَنِّيهِمْ ، وَ ما يَعِدُهُمُ الشَّيْطانُ إِلَّا غُرُوراً »  ( شيطان بسيار وعده دهد و آرزومند و اميدوار كند . ولى وعده و نويد شيطان بجز غرور و فريب خلق نيست . )\r\n( قرآن مجيد با ترجمهء مهدى الهى قمشه‌اى ) .\r\n","page_name":" 251 ","page_number":251},
  {"content":"\r\n\r\nسرداران و سپاهيان نور الدين ، كه وقت گذرانى و امروز و فردا كردن شاور را ديدند نگران شدند و از گزند او ترسيدند .\r\nبدين جهة صلاح الدين يوسف بن ايوب ، و عز الدين جورديك ، و سرداران ديگر در كشتن شاور با يك ديگر همدست شدند .\r\nاما وقتى موضوع را با اسد الدين در ميان گذاشتند آنان را ازين كار بازداشت .\r\nآنان خاموش ماندند ولى همچنان در انديشهء كشتن شاور بودند .\r\nاتفاقا در همان اوقات ، روزى شاور ، بنابر عادت خود ، به اردوگاه اسد الدين رفت كه او را ملاقات كند . اما او را در سراپردهء خود نيافت ، چون او اندكى قبل به زيارت قبر امام شافعى [ 1 
  ] رضى الله عنه رفته بود .\r\nصلاح الدين يوسف و جورديك كه با گروهى از لشكريان خود بودند ، او را ملاقات كردند و خدمت به جاى آوردند و به دو اطلاع دادند كه اسد الدين شير كوه به زيارت آرامگاه امام شافعى رفته است .\r\nشاور گفت : « ما هم برويم و زيارتى بكنيم . »\r\nهمه بدان سوى رهسپار شدند .\r\nصلاح الدين و جورديك ، با شاور همراهى كردند و در راه او را\r\n\r\n\r\n\r\n\r\n","description":"","footnote":"\r\n[ ( 1 ) 
  ] - شافعى : نام و نسبت او با محمد بن ادريس بن عباس بن عثمان بن شافع بن سائب بن عبيد بن عبد يزيد بن هاشم بن عبد المطلب بن عبد مناف قرشى مطلبى ، مكنى به ابو عبد الله است .\r\nو اين هاشم كه در نسب شافعى است ، نياى پيامبر ، يعنى هاشم بن مناف ، نيست . بلكه برادرزاده اوست . نسبت وى از دو سو به عبد مناف مىرسد . چنان كه از سوى پدر مطلبى و از سوى مادر هاشمى است . و مادر وى از قبيلهء ازد است .\r\nشافعى در سال 150 هجرى قمرى كه سال در گذشت ابو حنيفه است به جهان آمد ، بلكه به نوشتهء ياقوت در معجم الادباء در همان روز وفات نعمان بن بقيه ذيل در صفحه بعد .\r\n","page_name":" 252 ","page_number":252},
  {"content":"\r\n\r\nاز اسب به زمين افكندند .\r\nياران شاور همين كه چنين ديدند ، از آن جا گريختند . و شاور گرفتار شد .\r\nاما صلاح الدين و جورديك ، كه شاور را اسير كرده بودند ، نمىتوانستند بدون اجازهء اسد الدين او را بكشند . بدين جهة كسانى را به نگهبانى او گماشتند .\r\nدر همان دم كسانى را نيز به نزد اسد الدين فرستادند و او را از آن حال آگاه ساختند .\r\nاسد الدين شير كوه به شنيدن اين خبر خود را بدانجا رساند و چاره‌اى نداشت جز اينكه آنچه سردارانش آغاز كرده بودند به انجام رساند چون العاضد لدين الله ، خليفه مصر ، كه اين خبر را شنيده بود پيكى را به نزد اسد الدين شير كوه فرستاد و سر شاور را خواست .\r\nچون پيك پشت پيك از سوى خليفه مىرسيد و پيام‌هاى خليفه دنبال مىشد ، ناچار در تاريخ هفدهم ربيع الاخر ، شاور به قتل رسيد و سر او براى العاضد فرستاده شد .\r\nپس از كشته شدن شاور ، امير اسد الدين شير كوه وارد قاهره شد و از تودهء مردم چنان اجتماعى در اطراف خويش ديد كه بر جان\r\n\r\n\r\n\r\n\r\n","description":"","footnote":"\r\n[ ( ) 
  ] بقيهء ذيل از صفحهء قبل ثابت ، وى متولد شد .\r\nخاقانى در اين باره گويد :\r\n اول شب ابو حنيفه در گذشت * شافعى آخر شب از مادر بزاد \r\nدربارهء تولد وى و طول مكث او در شكم مادر افسانه‌هاى زياد آورده‌اند .\r\nدربارهء زادگاه او سه قول است و سه جايگاه : عسقلان و يمن و غزه را زادگاه وى دانسته‌اند و اصح غزه است . و اصطخرى نيز بر همين قول است .\r\nشافعى در كودكى پدر را از دست داد . در دو سالگى به مكه رفت و در آنجا با تنگدستى در دامان مادر پرورش يافت .\r\nبقيه ذيل در صفحه بعد\r\n","page_name":" 253 ","page_number":253},
  {"content":"\r\n\r\nخود بيمناك گرديد .\r\nبراى اينكه آنان را پراكنده سازد ، گفت : « امير المؤمنين ، يعنى العاضد ، به شما دستور مىدهد كه خانهء شاور را غارت كنيد . »\r\nمردم به شنيدن اين سخن از گرداگرد او پراكنده شدند و به خانهء شاور رفتند و آنجا را يغما كردند .\r\nامير اسد الدين ، پس از پراكنده ساختن مردم ، به قصر خليفه ، العاضد لدين الله ، رفت .\r\nخليفه ، او را خلعت‌هاى وزارت بخشيد و به لقب الملك المنصور امير الجيوش ملقب ساخت .\r\nاسد الدين با خلعتى كه پوشيده بود به دار الوزاره رفت . اين همان جا بود كه شاور در آن اقامت داشت ، و به غارت رفته بود .\r\nاسد الدين در آنجا يك كرسى يا صندلى نيافت كه بر آن بنشيند .\r\nاما رفته رفته در كار خود استوارى و استقرار يافت و بر دشوارىها پيروز شد تا جائى كه ديگر مانع و منازعى برايش نماند .\r\nاز ياران خود ، كسانى را به كارها گماشت كه به آنان اعتماد\r\n\r\n\r\n\r\n\r\n","description":"","footnote":"\r\n[ ( ) 
  ] بقيه ذيل از صفحه قبل با باديه‌نشينان تازى و قبائل آنان حشر داشت و بدين سبب دربارهء اشعار شاعران بزرگ عرب و لغت عربى فصيح معلومات به دست آورد . و نيز وى در مكه در نزد بزرگانى چون سفيان بن عيينه ( 196 ه ) و ديگران فقه آموخت .\r\nدر نوجوانى به مدينه رفت و نزد مالك بن انس شتافت و از او كسب دانش كرد و تا سال در گذشت مالك ( 179 ه ) در آن جا بماند .\r\nآنگاه به يمن رفت و در آنجا با علويان انس گرفت . سرانجام با گروهى از آنان دستگير شد و هارون وى را در رقه عفو كرد .\r\nاز آن پس با حنفى مشهور ، محمد بن حسن شيبانى ، ارتباط يافت ( 179 ه ) و از او فقه را به روش عراقيان آموخت و جامع اصحاب حديث و اصحاب رأى شد .\r\nبقيه ذيل در صفحه بعد\r\n","page_name":" 254 ","page_number":254},
  {"content":"\r\n\r\nداشت . و شهرها را نيز به سرداران خود واگذار كرد .\r\nاما كامل بن شاور ، پس از كشته شدن پدرش ، با برادران خود به قصر خليفه رفت و به دو پناه برد .\r\nولى از اين كار سودى نبردند و اين پايان كار آنان بود .\r\nاسد الدين شير كوه از هلاك كامل بن شاور متأسف شد چون به گوش او رسيده بود كه شاور مىخواسته او را بكشد و پسرش كامل مانع اين كار شده است .\r\nبدين جهة مىگفت : « دلم مىخواست كامل زنده ميماند تا نيكى او را با نيكى پاداش دهم . »\r\n\r\nدرگذشت اسد الدين شير كوه\r\nامير اسد الدين ، وقتى پايش در پايگاه خود استوار شد و گمان مىبرد كه ديگر منازعى ندارد ، مرگش فرا رسيد .  حَتَّى إِذا فَرِحُوا بِما \r\n\r\n\r\n\r\n\r\n","description":"","footnote":"\r\n[ ( ) 
  ] بقيه ذيل از صفحه قبل در سال 188 هجرى قمرى از حران و سوريه گذشت و به مصر رفت و در آن جا نخست در جرگه شاگردان مالك در آمد .\r\nدر سال 195 به بغداد رفت و در آن جا به تعليم پرداخت .\r\nدر 28 شوال 198 هجرى به مصر رفت و بار ديگر به مكه بازگشت . و آنگاه باز در سال 200 هجرى به مصر رهسپار شد و تا پايان عمر در آن جا بماند .\r\nشافعى به قول مشهور در سلخ رجب 204 هجرى در پنجاه و چهار سالگى ، يا به گفتهء ياقوت در پنجاه و هشت سالگى به فسطاط در گذشت و در پاى جبل مقطم در قرافة الصغرى ، در مقبرهء بنى زهره مدفون گرديد .\r\n( از لغتنامهء دهخدا )\r\n","page_name":" 255 ","page_number":255},
  {"content":"\r\n\r\n أُوتُوا أَخَذْناهُمْ بَغْتَةً  [ 1 
  ] او روز شنبهء بيست و دوم جمادى الاخر سال 564 هجرى قمرى از جهان رفت .\r\nمدت فرمانروائى او دو ماه و پنج روز بود .\r\nاما آغاز كار او ، و سبب پيوستن او به نور الدين چنين بود :\r\nاو و برادرش ، نجم الدين ايوب ، دو پسر « شاذى » از اهالى شهر دوين بودند . اصلا از اكراد روادى به شمار مىرفتند و اين نسل بهترين تيرهء كردان محسوب مىشود .\r\nاين دو برادر به سرزمين عراق پاى نهادند و در دستگاه مجاهد - الدين بهروز ، شحنهء عراق ، به كار پرداختند .\r\nمجاهد الدين از نجم الدين ايوب ، كه بزرگ‌تر از اسد الدين شير كوه بود ، خرد و انديشمندى و خوشرفتارى بسيار ديد . بدين جهة او را به نگهبانى قلعهء تكريت گماشت . اين دژ ، از آن مجاهد الدين بود .\r\nنجم الدين ايوب به سوى قلعهء تكريت رهسپار شد در حالى كه برادرش ، اسد الدين شير كوه ، نيز همراهش بود .\r\nهنگامى كه اتابك شهيد ، عماد الدين زنگى بن آقسنقر ، در عراق ، به نحوى كه ضمن وقايع سال 526 هجرى قمرى ذكر كرديم ، از قراچهء ساقى شكست خورد ، به حال فرار خود را به قلعهء تكريت رساند .\r\n\r\n\r\n\r\n\r\n","description":"","footnote":"\r\n[ ( 1 ) 
  ] - از آيهء چهل و چهارم سورهء انعام كه چنين است :\r\n ما « فَلَمَّا نَسُوا ما ذُكِّرُوا بِهِ فَتَحْنا عَلَيْهِمْ أَبْوابَ كُلِّ شَيْءٍ حَتَّى إِذا فَرِحُوا بِما أُوتُوا أَخَذْناهُمْ بَغْتَةً فَإِذا هُمْ مُبْلِسُونَ . » \r\nپس چون آنچه را كه ( از نعم الهى ) به آنها تذكر دادند فراموش نمودند .\r\nما هم ابواب هر نعمت را ( براى اتمام حجت ) به روى آنها گشوديم تا به نعمتى كه به آنها داده شد شادمان بودند به ناگاه به كيفر اعمالشان گرفتيم . پس در آن هنگام خوار و نااميد شدند .\r\n( قرآن مجيد با ترجمهء مهدى الهى قمشه‌اى ) .\r\n","page_name":" 256 ","page_number":256},
  {"content":"\r\n\r\nنجم الدين ايوب در آن جا به او خدمت كرد و كشتىهائى در دسترس وى گذاشت كه با آنها از دجله گذشت .\r\nبه دنبال او ، ياران او به تكريت آمدند و نجم الدين ايوب ايشان را نيز به نيكى پذيرائى كرد و روانه ساخت .\r\nبعد ، وقتى كه اسد الدين شير كوه در تكريت ، ضمن دشنام و بدگوئى با مردى او را كشت ، مجاهد الدين بهروز هر دو برادر را از آن دژ بيرون كرد .\r\nآنان نيز به نزد اتابك شهيد عماد الدين زنگى رفتند .\r\nعماد الدين حق خدمتى را كه دو برادر به او كرده بودند شناخت و آنان را نوازش كرد و تيول‌هاى خوبى در اختيارشان گذاشت . و هنگامى كه قلعهء بعلبك را به تصرف خويش در آورد ، نجم الدين ايوب را به نگهبانى آن گماشت .\r\nوقتى اتابك عماد الدين شربت شهادت چشيد لشكر دمشق قلعهء بعلبك را ، كه نجم الدين ايوب در آن جا بود ، محاصره كرد و كار را بر او سخت گرفت .\r\nدر آن هنگام سيف الدين غازى بن زنگى سرگرم اصلاح شهرها بود و مجال رسيدگى به احوال او را نداشت .\r\nنجم الدين ايوب وقتى ديد ناچار است كه قلعه را تسليم مهاجمان كند ، حاضر شد كه دژ را در برابر تيولى ، كه خود از آن نام برد ، تحويل دهد .\r\nدرخواست او پذيرفته شد . و او در دمشق در رديف بزرگان امراء در آمد .\r\nاسد الدين شير كوه ، برادر نجم الدين ايوب ، پس از كشته شدن اتابك زنگى به نور الدين محمود پيوست چون در روزگار زندگانى پدرش نيز به او خدمت مىكرد .\r\nنور الدين او را گرامى داشت و از نزديكان خود ساخت و بر سرداران ديگر برترى داد . و چون دليرى و شجاعتى ازو ديد كه\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nاز ديگران ساخته نبود ، دامنهء فرمانروائى او را افزود تا جائى كه شهر حمص و رحبه و نواحى ديگرى تحت اختيار او در آمد .\r\nنور الدين ، همچنين ، او را سپهسالار لشكر خود ساخت . و هنگامى كه مىخواست دمشق را بگيرد . اين كار را به دو واگذاشت .\r\nامير اسد الدين با برادر خود ، نجم الدين ايوب ، كه در دمشق بود ، نامه‌نگارى كرد و از او براى گشودن دمشق يارى خواست .\r\nنجم الدين ايوب در برابر واگذارى تيولى كه براى خود و برادرش نام برد و قريه‌هائى كه به دست آوردند ، حاضر شد كه آنچه نور الدين مىخواهد انجام دهد .\r\nنور الدين نيز آنچه را كه مىخواستند به ايشان بخشيد و دمشق را همچنانكه در جاى خود ذكر كرديم ، گشود . و در برابر اين خدمت به آن دو برادر وفادار ماند .\r\nدر نتيجه آن دو تن در رديف بزرگترين امراء دولت او در آمدند .\r\nنور الدين هنگامى كه مىخواست لشكريانى را به سوى كشور مصر گسيل دارد براى فرماندهى اين قشون ، كه كارى بزرگ و مقامى خطير بود هيچكس را شايسته‌تر از امير اسد الدين نيافت . بدين جهت او را فرستاد و او نيز چنان كرد كه ما شرح داديم .\r\n\r\nدست يافتن صلاح الدين به مصر\r\nهنگام مرگ اسد الدين شير كوه ، صلاح الدين يوسف ، پسر برادرش ايوب بن شاذى با وى بود .\r\nاو بر خلاف ميل باطنى خود ، با اكراه از دمشق همراه وى به مصر آمده بود .\r\nيكى از دوستان ما كه به صلاح الدين نزديك بود و از خاصان او شمرده مىشد ، از زبان صلاح الدين براى من حكايت كرد كه :\r\n« وقتى نامه‌هاى العاضد ، خليفه مصر ، به نور الدين رسيد و به دو\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nاز دست فرنگيان پناه برده بود و ازو مىخواست كه لشكريانى به يارى وى بفرستد ، نور الدين مرا ( يعنى صلاح الدين را ) نزد خود فرا خواند و از آن پيشامد آگاه ساخت و گفت : هم اكنون فرستادهء من پيش عموى تو ، اسد الدين ، كه در شهر حمص است ميرود تا پيام مرا به دو برساند و او را بدين جا فرا خواند . تو نيز همراه اين فرستاده برو و عموى خود را وادار كن كه زودتر بشتابد چون اين كار درنگ‌پذير نيست .\r\n« من اين فرمان را اطاعت كردم .\r\n« هر دو از حلب بيرون آمديم . و هنوز يك ميل از شهر دور نشده ، او را ديديم كه براى مذاكره دربارهء همان موضوع به ديدن نور الدين مىآمد .\r\n« نور الدين به او دستور داد كه رهسپار مصر شود و هنگامى كه با او سرگرم گفت و گو در اين باره بود ، عموى من چشمش به من افتاد و گفت : يوسف ، تو هم براى رفتن به مصر آماده شو ! « گفتم : به خدا اگر فرمانروائى مصر را هم به من بدهند به آنجا نخواهم رفت ، چون در اسكندريه و نواحى ديگر آن سرزمين آنقدر سختى كشيده‌ام كه هرگز فراموش نخواهم كرد .\r\n« عموى من همين كه اين سخن را شنيد به نور الدين گفت : او حتما بايد با من بيايد . به او دستور بدهيد كه اين كار را بكند .\r\n« نور الدين هم به من فرمان داد و منهم تسليم شدم و اطاعت كردم و مجلس به پايان رسيد .\r\n« وقتى اسد الدين آماده شد و ديگر جز حركت به سوى مصر كارى نمانده بود ، نور الدين باز به من گفت ، حتما بايد همراه عمويت به روى .\r\n« من از دست تنگى و نداشتن ساز و برگ گله كردم . و او وسائل كافى در اختيارم گذاشت تا خود را آماده ساختم . ولى اين سفر در چشمم چنان بود كه گوئى به پيشباز مرگ مىروم .\r\n« سرانجام همراه عموى خود به مصر رفتم ، و او بر آن كشور\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nدست يافت . پس از درگذشت او نيز خداى بزرگ مرا مالك قلمرو پهناورى ساخت كه حتى اميد دست يا بى به قسمتى از آن را هم نداشتم . »\r\nاما چگونگى فرمانروائى او :\r\nپس از درگذشت اسد الدين شير كوه ، گروهى از سرداران نور الدين كه در مصر بودند مىخواستند فرماندهى لشكر و وزارت العاضد را به دست گيرند .\r\nاز جملهء اين سرداران : عين الدولهء پاورقى ، و قطب الدين ، و سيف الدين مشطوب هكارى ، و شهاب الدين محمود حارمى دائى صلاح الدين بودند .\r\nهر يك از سرداران نامبرده مىكوشيد كه از ديگران پيش افتد و بدان پايهء والاست يابد .\r\nخليفهء مصر ، العاضد لدين الله ، كه چنين ديد ياران خود را گرد آورد تا با آنان به كنكاش پردازد و اين گره را بگشايد .\r\nالعاضد ، سپس به دنبال صلاح الدين فرستاد و او را نزد خود فرا خواند و خلعت داد و وزارت خود را به دو سپرد .\r\nآنچه خليفه را بدين كار واداشت اين بود كه يارانش به دو گفتند :\r\n« ميان اين سرداران ، كه از شام به مصر آمده‌اند ، ناتوان‌تر و كم سال تر از يوسف نيست . بهتر است كه او عهده‌دار وزارت شود ، چون از زير فرمان ما بيرون نمىرود . بعد ، كسى را وادار مىكنيم كه از لشكريان شام دلجوئى كند و آنان را به سوى ما متمايل سازد . بدين گونه آنان هوادار ما خواهند شد و ما به دست ايشان شهرهاى مصر را نگهدارى خواهيم كرد . سپس يوسف را مىگيريم يا از مصر بيرون مىكنيم . »\r\nخليفه وقتى به صلاح الدين يوسف خلعت وزارت پوشاند و او را به لقب « الملك الناصر » ملقب ساخت هيچيك از آن سرداران كه اين مقام را براى خود مىخواستند زير بار او نرفتند و به خدمت او تن در ندادند .\r\nفقيه عيساى هكارى با صلاح الدين يوسف بود . اين مرد با\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nسيف الدين مشطوب هكارى به گفتگو پرداخت و كوشيد كه او را به صلاح الدين متمايل سازد .\r\nبه او گفت : « تا عين الدوله و حارمى و ديگران هستند وزارت به تو نمىرسد . بنابر اين مخالفت تو با صلاح الدين بيهوده است چون اگر او هم از ميان برود ، باز تو به چيزى دست نمىيابى . »\r\nبا اين سخنان ، سيف الدين مشطوب را به صلاح الدين متمايل ساخت .\r\nبعد نزد شهاب الدين محمود حارمى رفت كه دائى صلاح الدين يوسف بود .\r\nبه او گفت : « اين صلاح الدين خواهرزاده تست . ارجمندى و فرمانروائى او هم از آن تست . اكنون كه اين مقام به دو سپرده شده كارى نكن كه نخستين كسى باشى كه مىكوشد تا او را ازين كار بر كنار كند ، آن هم كارى كه اگر او نباشد ، به تو هم نمىرسد . »\r\nشهاب الدين محمود حارمى نيز به شنيدن اين سخنان به صلاح - الدين يوسف گرائيد .\r\nفقيه عيسى با ساير سرداران نيز همين رفتار را كرد .\r\nنتيجه اين شد كه همه سرداران به فرمان صلاح الدين يوسف در آمدند جز عين الدوله ياروقى كه گفت : « من خدمتگزار يوسف نمىشوم . » و با عده‌اى ديگر از اميران به شام پيش نور الدين محمود بازگشت .\r\nبدين گونه پاى صلاح الدين يوسف در پايگاهى كه داشت استوار شد . با اين وصف ، همچنان ، نايب نور الدين محمود به شمار مىرفت .\r\nنور الدين در نامه‌هاى خود او را « امير سپهسالار » خطاب مىكرد . در هر كاغذى نيز به جاى اينكه نام خود را بنويسد بهتر مىدانست كه نشانهء خود را در بالاى نامه بنگارد .\r\nنور الدين ، همچنين ، در هيچ نامه‌اى از صلاح الدين به تنهائى نام نمىبرد بلكه مىنوشت : امير سپهسالار صلاح الدين و جميع امرائى\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nكه در سرزمين مصر هستند چنين و چنان كنند . . .\r\nصلاح الدين يوسف همين كه در مسند خود استقرار يافت به دلجوئى مردم پرداخت و دربارهء ايشان بذل و بخشش‌ها كرد .\r\nدر نتيجهء اين نيكرفتارى مردم به دو گرم بدند و هوادار و دوستدارش گرديدند و كار خليفهء مصر ، العاضد الدين الله ، رو به سستى گذارد .\r\nصلاح الدين بعد براى نور الدين پيام فرستاد و خواهش كرد كه برادران و خانوادهء وى را به نزد وى بفرستد .\r\nنور الدين نيز آنان را فرستاد و با ايشان شرط كرد كه در مصر به فرمان صلاح الدين باشند و كارش را انجام دهند و او را يارى كنند .\r\nهمهء آنان اين شرط را بجاى آوردند .\r\nصلاح الدين تيول‌هاى سرداران مصرى را گرفت و به خويشاوندان خود و سردارانى كه با وى بودند سپرد . و به اين تيول‌ها افزود .\r\nدر نتيجه ، آنان نيز دوستى و فرمانبردارى خود را نسبت به دو افزودند .\r\nمن ( ابن اثير ) به بررسى تواريخ پرداختم و بسيارى از تاريخ‌هاى اسلامى را كه ضبطشان امكان داشت نگاه كردم .\r\nديدم بسيارى از كسان فرمانروائى را آغاز كرده‌اند ولى بعد آن دولت از پشت ايشان انتقال يافته و به دست برخى از خويشاوندانشان افتاده است .\r\nازين فرمانروايان ، در آغاز اسلام معاوية بن ابو سفيان ، از خاندان خود نخستين كسى بود كه به فرمانروائى رسيد . ولى بعد فرمانروائى از دست فرزندانش بيرون رفت و به دست بنى مروان افتاد كه از فرزندان عمويش بودند .\r\nپس از او ، سفاح از بنى عباس نخستين كسى بود كه به فرمانروائى رسيد . و بعد ، اين مقام بجاى اينكه به فرزندانش برسد ، برادرش منصور ، رسيد .\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nآنگاه به سامانيان برميخوريم . از ايشان نخستين كسى كه قدرت يافت ، نصر بن احمد بود . كه بعد ، پادشاهى او بدست برادرش ، اسماعيل بن احمد ، و فرزندان اسماعيل افتاد .\r\nبعد به صفاريان مىرسيم . يعقوب ليث صفار ازين خاندان نخستين كسى بود كه فرمانروائى يافت . بعد از او ، اين فرمانروائى به برادرش ، عمرو ، و فرزندان عمرو منتقل شد .\r\nسپس ، عماد الدولة بن بويه ، از آل بويه نخستين كسى بود كه به حكومت رسيد و اين مقام پس از او ، به دست دو برادرش ركن الدوله و عز الدوله افتاد . بعد هم به فرزندان ركن الدوله و عز الدوله منحصر شد .\r\nبعد به دولت سلجوقيان مىرسيم . طغرل‌بيك ، اولين فرد ازين خاندان بود كه پادشاه شد . ولى پس از او پادشاهى نصيب فرزندان برادرش ، داود ، گرديد .\r\nبالاخره به همين اسد الدين شير كوه مىرسيم كه پس از در گذشت او ، چنان كه گفتيم ، فرمانروائى به دست فرزندان برادرش ، ايوب ، افتاد .\r\nصلاح الدين نيز ، دولتى به وجود آورد و آن را بزرگ كرد و كارش به جائى رسيد كه گفتى خود نخستين بنيانگذار آن دولت است . ولى پس از او فرمانروائى به فرزندان برادرش ، عادل ، رسيد و در دست فرزندان او نيز جل حلب جاى ديگرى نماند .\r\nاين دولت ( كه صلاح الدين تشكيل داد ) بزرگترين دولت اسلامى است . و اگر بيم دراز گوئى نبود بيش از اين درباره‌اش سخن مىگفتيم .\r\nبه گمان من آنچه سبب اين پيشامد مىشود آن است كه نخستين فرد هر دولتى ، براى استوار ساختن پايه‌هاى قدرت خود ، كشتار بسيار مىكند و به زور فرمانروائى را مىگيرد و دلهاى كسانى را كه بدان بستگى دارند آزرده مىسازد . بدين جهة خداوند براى عقوبت\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nاو فرزندان او را كه به خاطرشان چنين رفتارى مىكند ، از آن فرمانروائى محروم مىسازد .\r\n\r\nشورش سياهان در مصر\r\nدر اين سال ، در اوائل ذى القعده ، معتمد دار الخلافهء مصر كشته شد .\r\nاو مردى بود خواجه ، كه در كاخ العاضد قدرت و نفوذ بسيار داشت و بر تمام اطرافيان خليفه مقدم بود .\r\nاين مرد با گروهى از مصريان همدست شد كه به فرنگيان نامه بنويسند و آنان را به شهرهاى خود فرا خوانند تا با صلاح الدين و همراهانش پيكار كنند .\r\nنامه‌هائى را كه درين باره نگاشتند به وسيلهء كسى كه طرف اعتمادشان بود ، فرستادند و چشم به راه پاسخ ماندند .\r\nآن پيك تا بئر البيضاء رفته بود كه مردى تركمانى او را ديد و كفش‌هاى نوى كه در پا داشت نظرش را جلب كرد .\r\nكفش‌ها را ازو گرفت و پيش خود گفت : « اگر اين كفش‌ها مال او بود ، مىبايست اينها هم مثل لباسش كهنه و فرسوده باشند . »\r\nچون آن پيك مردى ژنده پوش بود و سرو لباس درستى نداشت ، تركمانى به او و كفش‌هاى او ظنين شد .\r\nكفش‌ها را پيش صلاح الدين بردند .\r\nصلاح الدين كفش‌ها را دريد و در آنها نامه‌اى يافت . آن را خواند و خاموش ماند .\r\nمنظور معتمد دار الخلافه اين بود كه فرنگيان را به سرزمين مصر بكشاند . و وقتى به آنجا آمدند صلاح الدين با لشكر خود براى پيكار با ايشان بيرون رود . . آنگاه معتمد خلافت و سرداران و\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nسپاهيان مصرى كه با وى همدست بودند به قسمت عقب لشكر صلاح الدين حمله برند و آنان را بكشند . سپس همه خروج كنند و به دنبال صلاح الدين بروند و از پشت او سر در آورند در حالى كه فرنگيان هم در جلوى او هستند . بدين گونه راه او از پيش و پس بسته شود و براى او و لشكريانش گريز گاهى باقى نماند .\r\nصلاح الدين وقتى اين نامه را خواند نام نويسندهء آن را پرسيد .\r\nگفتند : مردى يهودى آن را نوشته است .\r\nيهودى را حاضر كردند .\r\nصلاح الدين دستور داد او را بزنند و به اقرار آورند .\r\nدر نتيجه ، يهودى به حرف آمد و اسلام آورد و او را از حقيقت امر آگاه ساخت .\r\nصلاح الدين آن حال را پنهان نگاه داشت .\r\nولى معتمد دار الخلافه كه مجرم اصلى بود به موضوع پى برد و فهميد كه مشتش باز شده است .\r\nبدين جهة از بيم جان خود كاخ خليفه را ترك نمىكرد و از آن جا بيرون مىرفت . اگر هم بيرون مىرفت زياد دور نمىشد .\r\nصلاح الدين نيز به روى خود نمىآورد و چيزى درين باره از او نمىپرسيد تا منكر كار خود نشود .\r\nمدتى كه گذشت ، به گمان اينكه ديگر آبها از آسياب ريخته ، از كاخ بيرون رفت و براى گردش رهسپار قريهء خود شد كه به حرقانيه معروف بود .\r\nصلاح الدين ، همين كه از رفتن او آگاه شد كسانى را فرستاد كه او را گرفتند و كشتند و سرش را براى وى فرستادند .\r\nآنگاه تمام كاركنانى را كه امور كاخ بدستشان بود ، بر كنار كرد و همه كارهاى كاخ را به بهاء الدين قراقوش سپرد .\r\nاين شخص ، مردى خواجه و سفيد چهره بود و ترتيبى داد كه ديگر در كاخ هيچ كارى ، چه كوچك و چه بزرگ ، انجام نمىيافت\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nمگر به اجازه و فرمان او .\r\nسياهانى كه در مصر بودند از كشته شدن معتمد دار الخلافه بر سر غيرت آمدند و خشمگين گرديدند زيرا او نسبت به ايشان تعصبى داشت و هوادارشان بود .\r\nبدين جهة آمادهء پيكار شدند و شمارهء آنان افزايش يافت تا به پنجاه هزار رسيد .\r\nآنگاه براى جنگ با لشكريان صلاح الدين روانه شدند .\r\nسپاه صلاح الدين هم اجتماع كردند . و ميان دو كاخ ، يعنى كاخ خلافت و كاخ وزارت ، نبرد آنان در گرفت .\r\nميان هر دو دسته كشتار بسيار شد .\r\nصلاح الدين كسانى را به محلهء آنان كه معروف به « منصوره » بود فرستاد كه آن محله را آتش زدند و اموال و فرزندان و خانواده‌هاى ايشان را طعمهء آتش ساختند .\r\nوقتى اين خبر به سياهان رسيد برگشتند كه بگريزند ولى بر وى آنان شمشير كشيدند و دهانهء كوچه‌ها را برايشان بستند .\r\nسياهان ، پس از اينكه كشتهء بسيار دادند ، امان خواستند و درخواست ايشان پذيرفته شد .\r\nبعد آنان را از مصر به جيزه راندند .\r\nسپس ، شمس الدولهء تورانشاه ، برادر بزرگتر صلاح الدين ، با گروهى از لشكريان ، از نيل گذشت و به سر وقت ايشان رفت و به ضرب شمشير نابودشان كرد .\r\nاز آنان باقى نماند مگر عده‌اى اندك كه پراكنده شده بودند بدين گونه خداى بزرگ گزند آنان را دور ساخت . و خدا بهتر ميداند .\r\n\r\n","description":"","footnote":"","page_name":" 266 ","page_number":266},
  {"content":"\r\n\r\n\r\nدست يافتن امير شمله بر فارس و بيرون راندن او از آن سرزمين\r\nدر اين سال امير شمله ، فرمانرواى خوزستان ، بر شهرهاى فارس دست يافت . و سرانجام از فارس رانده شد .\r\nسبب اين پيشامد ، آن بود كه زنگى بن دكلا ، صاحب فارس با لشكريان خود بدرفتارى مىكرد .\r\nلشكريان او نيز به خوزستان براى امير شمله پيام فرستادند و او را به تصرف فارس تشويق كردند .\r\nامير شمله سپاهيان خود را گرد آورد و آمادهء جنگ شد و به سوى فارس روانه گرديد .\r\nزنگى بن دكلا براى نبرد با او بيرون رفت .\r\nدر جنگى كه ميان آنان واقع شد ، ياران زنگى بن دكلا بر ضد او توطئه كردند و او ناچار با اندكى از سپاهيان خود گريخت و جان خود را رهاند و پيش كردان شبانكاره رفت و به آنان پناهنده شد .\r\nفرماندهء كردان شبانكاره او را پناه داد و از او به خوبى پذيرائى كرد .\r\nامير شمله به شهرهاى فارس در آمد و آنها را گرفت و نسبت به مردم فارس بدرفتارى پيشه كرد .\r\nبرادر او ، ابن سنكا ، نيز در شهرهاى فارس دست به يغما و چپاول گذارد .\r\nدر نتيجه اين بيدادگرىها دل اهالى فارس از امير شمله برگشت .\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nبرخى از لشكريان زنگى بن دكلا هم كه بر ضد وى توطئه كرده بودند وقتى از امير شمله بدرفتارى ديدند ، از نو به زنگى گرويدند و در اطراف او گرد آمدند .\r\nبدين گونه گروهى كه زنگى بن دكلا از كردان شبانكاره فراهم آورده بود ، افزايش يافت و با آنان در شهرهاى فارس فرود آمد و به لشكريان خود نامه نگاشت و به ايشان وعدهء احسان داد .\r\nبدين جهة به دو روى آوردند .\r\nآنگاه به سر وقت امير شمله شتافت و با او جنگ كرد .\r\nامير شمله در اين پيكار شكست يافت و زنگى بن دكلا شهرهاى خود را باز پس گرفت و به فرمانروائى خود برگشت .\r\nامير شمله نيز به شهرهاى خود در خوزستان رفت .\r\n\r\nدست يافتن ايلدگز بر رى\r\nدر اين سال ، امير ايلدگز شهر رى و شهرهاى ديگرى را كه در دست امير اينانج بود ، گرفت .\r\nسبب آن اين بود كه پيش از آن ميان امير ايلدگز و امير اينانج قرار شده بود كه اينانج هر سال مبلغى به ايلدگز بپردازد .\r\nولى دو سال از پرداخت آن خوددارى كرد .\r\nامير ايلدگز كسى را به نزد امير اينانج فرستاد و آن پول را خواست .\r\nاينانج بسيارى غلامان و اطرافيان ، و هزينهء نگهدارى آنان ، را بهانه كرد و عذر آورد .\r\nايلدگز هم آمادهء جنگ شد و به رى هجوم برد .\r\nاينانج با او روبرو شد و جنگ سختى كرد ولى شكست خورد و به حال فرار به قلعهء طبرك پناهنده شد .\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nايلدگز او را در آن جا محاصره كرد و پنهانى به گروهى از مملوكان او نامه نوشت و با وعدهء واگذارى تيول و پرداخت پول و پاداش گران تطميعشان كرد كه اينانج را بكشند .\r\nآنان نيز كه گروه بسيارى بودند اينانج را كشتند و شهر را تسليم امير ايلدگز كردند .\r\nايلدگز ، عمر بن على ياغ را در آن جا گماشت و به همدان برگشت .\r\nبه غلامانى هم كه فريب وعده‌هاى او را خورده و اينانج را كشته و شهر را تسليمش كرده بودند ، وفا نكرد و گفت : « به چنين اشخاصى نبايد كار داد . » و آنان را از خود راند .\r\nاين گروه در شهرها پراكنده شدند .\r\nيكى از آنان كه عهده‌دار قتل امير اينانج شده بود پيش خوارزمشاه رفت .\r\nخوارزمشاه او را به جرم رفتارى كه با ولىنعمت خود كرده بود ، به دار آويخت .\r\n\r\nپاره‌اى ديگر از رويدادهاى سال\r\nدر اين سال ، در اقامتگاه خليفهء عباسى ، المستنجد بالله مردى بيگانه‌اى ديده شد كه در راه سواره ميرفت و كارد كوچكى به مچ خود بسته و كارد بزرگ ديگرى در دست گرفته بود .\r\nاو را گرفتند و وادار به اعتراف كردند .\r\nگفت : « من از حلب مىآيم . »\r\nاو به زندان افتاد و دربان كاخ هم مجازات شد . ولى او نمى - دانست كه آن بيگانه از كجا وارد شده است .\r\nدر اين سال ابن البلدى ، وزير خليفهء عباسى ، حسين بن محمد معروف به ابن السيبى و برادر كوچكترش را دستگير كرد .\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nاين دو برادر ، پسر عمهء عضد الدين پيشكار خليفه بودند .\r\nبرادر كوچكتر مدير عامل بيمارستان بود . مىگفتند ترازوئى داشت نادرست كه با آن داروها و ساير اجناس را مىسنجيد و دريافت مىكرد و با ترازوى درست به ديوان خلافت تحويل مىداد . ( خلاصه ، دزدى مىكرد ) حرفهاى ديگرى هم درباره‌اش مىزدند . لذا او را كيفر دادند و دست و پايش را قطع كردند . آنگاه او را به بيمارستان بردند و در آن جا در گذشت .\r\nاو شاعر بود ، و از آثار او اين ابيات است كه در زندان سروده است :\r\n سلام على اهلى و صحبى و جلاسى * و من فى فؤادى ذكرهم راسب راسى\r\nاعالج فيكم كل هم و لا ارى * لداء همومى غير رويتكم آسى\r\nلقد ابدت الايام لى كل شدة * تشيب لها الاكباد فضلا عن الراس\r\nفيا ابنة عبد الله صبرا على الذى * لقيت فهذا الحكم من مالك الناس\r\nفلو ابصرت عيناك ذلى بكيت لى * بدمع سوى بالمدامع رجاس\r\nاقول لقلبى و الهموم تنوشه * و قد حدثته النفس بالضر و الياس\r\nفلو هم طيف من خيالى يزوركم * لمانعه دون المغالق حراسى\r\nو ما حذرى الا على النفس لا على * سواها لانى حلف فقر و افلاس \r\n( يعنى : سلام بر خانوادهء من و ياران من و همنشينان من ، و كسانى كه يادشان در دل من ته‌نشين و پابرجاست .\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nمن درمانگر همه دردهاى شما هستم و به درد غم‌هاى خود جز ديدار شما تسليت و درمانى نمىبينم .\r\nروزگار هر گونه سختى را براى من پيش آورد ، سختىهائى كه گذشته از سپيد كردن موى سر ، دل‌ها را نيز پير مىكنند .\r\nپس از دختر عبد الله در برابر اين دشواريهائى كه من مىبينم پايدارى كن . چون اين به فرمان فرمانرواى مردم است و از تحمل آن چاره نيست .\r\nاگر چشمان تو خوارى مرا مىديد ، به حال من گريه مىكردى و اشك‌هائى مىافشاندى برابر با اشكهاى دريا .\r\nمن با دل خود سخن مىگويم در حالى كه غم و اندوه با او در جنگند و پيش از اين نيز جان من با او ازين زيان و نوميدى سخن گفته است .\r\nاگر شبحى از خيال من نيز بر آن مىشد كه به ديدار شما بيايد ، نگهبانان من در برابر درهاى بسته از آنان جلوگيرى مىكردند .\r\nمن تنها از هواى نفس مىپرهيزم نه از چيزى جز او ، زيرا هم پيمان تنگدستى و بىچيزى هستم .\r\nدر اين سال معمر بن عبد الواحد بن رجار ابو احمد اصفهانى حافظ از جهان رفت .\r\nاو از اصحاب ابو نعيم روايت حديث مىكرد .\r\nدر ماه ذى القعده رهسپار حج بود كه در بيابان در گذشت .\r\nدر اين سال ، در ماه رجب ، شيخ ابو محمد فارقى كه در ميان مردم وعظ مىكرد درگذشت .\r\nاو يكى از زاهدان بود و كرامت‌هاى بسيار داشت . سخنان او\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nگردآورده شده و مشهور است .\r\nدرين سال جعيفر رقاص كه از نديمان دار الخلافه بود ، درگذشت .\r\nدرين سال ، در ماه شوال ، قاضى ابو الحسن على بن يحيى قرشى دمشقى از دار دنيا رخت بربست .\r\nدر اين سال ، در ماه ذى الحجه ، نجم الدين محمد بن على بن قاسم شهرزورى ، قاضى موصل در گذشت .\r\nپس از او پسرش حجة الدين عبد القاهر بر مسند قضا نشست .\r\n\r\n","description":"","footnote":"","page_name":" 272 ","page_number":272},
  {"content":"\r\n\r\n\r\n565 وقايع سال پانصد و شصت و پنجم هجرى قمرى\r\n\r\nمحاصرهء شهر دمياط به وسيلهء فرنگيان\r\nدر اين سال ، در ماه صفر ، فرنگيان به شهر دمياط [ 1 
  ] در سرزمين مصر ، فرود آمدند و آن جا را محاصره كردند .\r\nاين فرنگيان در شام بودند . و هنگامى كه اسد الدين شير كوه به سرزمين مصر دست يافت ، از او بيمناك شدند و دل بر هلاك نهادند و يقين كردند كه نابود خواهند شد .\r\n\r\n\r\n\r\n\r\n","description":"","footnote":"\r\n[ ( 1 ) 
  ] - دمياط - كه فرانسويان آن را « دامى يت » مىگويند - شهرى است كه تخمينا هفتصد و بيست هزار نفر جمعيت دارد .\r\nاين شهر در مصر سفلى ، بر شاخه شرقى نيل ، نزديك مصب آن است .\r\nدمياط پيش از فتوحات اسلامى شهر مهمى بود .\r\nبه سبب اهميت تجارتى و نظامى آن ، در دورهء اسلامى از دستبردهاى بقيه ذيل در صفحه بعد\r\n","page_name":" 273 ","page_number":273},
  {"content":"\r\n\r\nبدين جهة به فرنگيانى كه در صقليه ( سيسيل ) و اندلس و جاهاى ديگر به سر مىبردند ، نامه نگاشتند و از آنان خواستند . و آنان را از واقعهء تازه‌اى كه در نتيجه تسلط اتراك بر مصر پيش آمده بود آگاه ساختند .\r\nآنان از جهت بيت المقدس نگران بودند و ميترسيدند كه آن شهر از دست برود . يعنى مسلمانان كه قدرتشان زياد شده بود بر آن سرزمين نيز دست درازى كنند .\r\nاين بود كه گروهى از كشيشان و رهبانان را نيز به سيسيل و اندلس و ساير نقاط فرستادند تا مسيحيان را به حركت وادارند .\r\nفرنگيان نيز با ارسال پول و مال و مردان جنگى و اسلحه ، همكيشان خود را كمك كردند . و وعده دادند كه در دمياط فرود آيند چون گمان ميبردند كه اين شهر را تصرف خواهند كرد و آن را\r\n\r\n\r\n\r\n\r\n","description":"","footnote":"\r\n[ ( ) 
  ] بقيه ذيل از صفحه قبل دولت روم شرقى و سپس در جنگ‌هاى صليبى آسيب ديد .\r\nدمياط كليد مصر بود و در جنگ‌هاى بين مسلمانان و مسيحيان در اواخر دولت فاطميان و در عهد ايوبيان نقش مهمى داشت .\r\nصليبيون در لشكركشى بزرگ 1218 - 21 ( 615 - 618 هجرى قمرى آن را گرفتند ، ولى سرانجام تسليم الملك الكامل شدند .\r\nلوئى نهم نيز آن را بسال 1249 ميلادى ( 647 هجرى قمرى ) گرفت ، ولى پس از تسليم آن به مسلمانان بازگشت .\r\nمماليك بحرى مصر براى اينكه به اهميت نظامى آن خاتمه دهند بسال 1250 - 51 ميلادى ( 648 هجرى قمرى ) برج و بارويش را منهدم كردند .\r\nدمياط ويران شد و صنعت نساجى معروفش از بين رفت ، ولى طولى نكشيد كه شهر تازه‌اى به همان نام در جنوب شهر قديم دائر شد .\r\nدمياط منسوجات پنبه‌اى و ابريشمى دارد .\r\nشعبه‌اى از دانشگاه الازهر در آن جا دائر است .\r\n( دائرة المعارف فارسى ) .\r\n","page_name":" 274 ","page_number":274},
  {"content":"\r\n\r\nپايگاهى براى دست يافتن به مصر قرار خواهند داد . اما  « وَ رَدَّ اللَّهُ الَّذِينَ كَفَرُوا بِغَيْظِهِمْ لَمْ يَنالُوا خَيْراً »  [ 1 
  ] فرنگيان تا وقتى كه داخل سرزمين دمياط شدند ، امير اسد الدين شير كوه مرده و صلاح الدين ايوبى جايش را گرفته بود .\r\nفرنگيان بر گرد شهر اجتماع كردند و آن جا را در حلقهء محاصره گرفتند و عرصه را بر اهالى تنگ ساختند .\r\nصلاح الدين كه چنين ديد ، لشكريان و كليه افرادى را كه در نزد خود داشت براى حفظ دمياط به سوى نيل فرستاد و اهالى آن شهر را با اموال و اسلحه و ساير ذخائر كمك كرد .\r\nصلاح الدين همچنين ، براى نور الدين محمود پيام فرستاد و از مخافتى كه دچار شده بودند شكايت كرد و گفت : « اگر من از دمياط غفلت كنم و حفظ اين شهر را به تعويق اندازم فرنگيان آن را خواهند گرفت . و اگر براى جنگ به آنجا بروم مصريان در غياب من فرصت را غنيمت خواهند شمرد و اهالى و اموال مصر را در شرارت و مخالفت با من به كار خواهند برد و از فرمان من بيرون خواهند رفت و به دنبالم خواهند آمد و از پشت سر به من حمله خواهند برد در حالى كه فرنگيان را نيز در پيش رو دارم . با اين وصف آنچه هم كه براى ما مانده از دستمان خواهد رفت . »\r\nنور الدين به دريافت اين پيام قشون پشت قشون براى او كمك\r\n\r\n\r\n\r\n\r\n","description":"","footnote":"\r\n[ ( 1 ) 
  ] - آيهء بيست و پنجم از سورهء احزاب :\r\n ما « وَ رَدَّ اللَّهُ الَّذِينَ كَفَرُوا بِغَيْظِهِمْ لَمْ يَنالُوا خَيْراً وَ كَفَى اللَّهُ الْمُؤْمِنِينَ الْقِتالَ وَ كانَ اللَّهُ قَوِيًّا عَزِيزاً »  ( و خدا كافران را با همان خشم و غضبى كه به مؤمنان داشتند ، بىآنكه هيچ خير و غنيمتى به دست آورند نااميد برگردانيد . و خدا خود امير جنگ را ( به فرستادن باد صرصر و سپاه فرشتگان غيبى ) از مؤمنان كفايت فرمود كه خدا بسيار توانا و مقتدر است . )\r\n( قرآن مجيد با ترجمهء مهدى الهى قمشه‌اى ) .\r\n","page_name":" 275 ","page_number":275},
  {"content":"\r\n\r\nفرستاد . خود نيز شخصا به شهرهاى فرنگيان كه در شام واقع بود حمله برد و در آن نواحى به غارت و چپاول پرداخت و اين كار را جايز شمرد .\r\nميزان يغماگرىهاى او به حدى رسيد كه تا پيش از آن هرگز نرسيده بود زيرا شهرها بلا مانع بودند و كسى نبود كه از آنها دفاع كند چون فرنگيان براى تصرف دمياط رفته بودند .\r\nفرنگيان وقتى از ارسال پياپى قشون به مصر و دخول و هجوم نور الدين بر شهرهاى ايشان و غارت و ويرانگرى آن شهرها آگاهى يافتند ، زيان ديده و مغبون و حسرت زده برگشتند در حالى كه هيچگونه پيروزى هم به دست نياورده بودند .\r\nآنان برگشتند و شهرهاى خود را ويران و اهالى را كشته يا گرفتار يافتند . و اين ضرب المثل دربارهء آنان راست آمد كه : شتر - مرغ در پى دو شاخ بيرون رفت و وقتى برگشت دو گوش هم گم كرده بود .\r\nمدت اقامت فرنگيان در دمياط پنجاه روز بود . و در اين مدت پول و مالى كه صلاح الدين به دمياط فرستاد از شمار بيرون برود .\r\nبراى من حكايت كردند كه صلاح الدين گفت : « از العاضد - خليفه مصر - بخشنده‌تر نديدم كه در مدت اقامت فرنگيان در دمياط هزار هزار دينار مصرى براى كمك به مردم آن شهر فرستاد ، سوارى حامه و چيزهاى ديگر . »\r\n\r\nمحاصرهء دژ الكرك بوسيلهء نور الدين\r\nدر اين سال - در ماه جمادى الاخر - نور الدين محمود به شهر فرنگيان رفت و الكرك را كه از نيرومندترين دژها در طرف بيابان\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nبود ، محاصره كرد .\r\nعلت اقدام او به اين كار آن بود كه صلاح الدين ايوبى برايش پيام داد و درخواست كرد كه پدرش ، نجم الدين ايوب ، را به پيشش بفرستد .\r\nنور الدين نيز نجم الدين ايوب را آمادهء اين سفر كرد و راهى ساخت . قشونى هم همراه او فرستاد .\r\nاز بازرگانان نيز گروه انبوهى در اطراف نجم الدين گرد آمدند .\r\nبه اين گروه كسانى هم كه با صلاح الدين دوستى و همنشينى داشتند افزوده شدند .\r\nبدين ترتيب جمعيت كثيرى به وجود آمد كه راهى مصر شد و نور الدين محمود ترسيد از اينكه فرنگيان در راه به آنان حمله برند .\r\nبدين جهة خود با لشكريان خويش به سوى الكرك روانه شد و آنجا را محاصره كرد و كار را بر اهالى سخت گرفت و منجنيق‌هائى در برابر آن بر پاى داشت .\r\nآنگاه به دو خبر رسيد كه فرنگيان براى پيكار با او گرد هم آمده و به سوى او روانه شده‌اند . دو تن : يكى پسر هنفرى و ديگرى قريب بن الرقيق را نيز به فرماندهى سپاهيان خود گماشته‌اند .\r\nاين دو تن در زمان خود از شهسواران فرنگى به شمار مىرفتند .\r\nنور الدين به سوى اين دو فرمانده و همراهان ايشان شتافت تا پيش از آنكه ساير فرنگيان به آنان بپيوندند ، بر ايشان دست يابد .\r\nاما هنگامى كه نور الدين به نزديك ايشان رسيد ، به عقب بازگشتند و به فرنگيان ديگر پيوستند .\r\nنور الدين راه خود را به ميان شهرهاى ايشان انداخت و در راه به هر قريه‌اى كه در آمد ، غارت كرد و آتش زد تا به شهرهاى اسلامى رسيد .\r\nآنگاه در عشترا فرود آمد و منتظر ماند تا فرنگيان حركت كنند و با او روبرو شوند .\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nولى فرنگيان از جاى خود دور نشدند .\r\nنور الدين در عشترا ماند تا آنجا كه خبر حدوث زلزله به دو رسيد و آن جا را ترك كرد .\r\nاما نجم الدين ايوب و همراهانش سالم به مصر رسيدند و العاضد ، خليفه مصر ، نيز به استقبال او شتافت و مقدم او را گرامى داشت .\r\n\r\nجهادى كه براى دسته‌اى از قشون نور الدين پيش آمد\r\nشهاب الدين الياس بن ايلغازى بن ارتق - صاحب قلعهء بيره - با قشون خود ، كه به دويست سوار مىرسيد ، عازم ديدار نور الدين بود كه در عشترا اقامت داشت .\r\nوقتى به قريهء لبوه ، كه جزء بعلبك بود ، رسيد ، سوار شد و به شكار پرداخت .\r\nاو و لشكريانش تصادفا به سيصد سوار فرنگى برخوردند كه در هفدهم شوال به قصد حمله بر شهرهاى اسلامى به حركت در آمده بودند .\r\nعده‌اى از همراهان شهاب الدين الياس به دسته‌اى از سواران فرنگى تاختند و جنگ سختى به راه انداختند .\r\nدر اين پيكار هر دو دسته ، به ويژه مسلمانان ، پايدارى بسيار كردند در حالى كه حتى هزار سوار نيز نمىتوانستند در برابر سيصد سوار فرنگى مقاومت كنند .\r\nكشتار در ميان دو طرف زياد شد .\r\nفرنگيان شكست خوردند و گريختند و اكثرا كشته يا گرفتار\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nشدند و جز عده‌اى ناچيز جان به سلامت نبردند .\r\nشهاب الدين اسيران و همچنين سرهاى كشته‌شدگان را پيش نور الدين محمود برد .\r\nنور الدين و قشونش سوار شدند و آنها را سان ديدند .\r\nميان آن سرها نور الدين سر سپهسالار اسبتار - صاحب حصن - الاكراد - را ديد .\r\nاين مرد در دلاورى پايهء بلندى داشت و شمشيرى براى گردن مسلمانان بود . بدين جهة مسلمانان از كشتن او شاد شدند .\r\n\r\nوقوع زلزله و آنچه در شام بار آورد\r\nهمچنين درين سال - در دوازدهم شوال - زلزله‌هاى بزرگ و هولناكى پياپى رخ داد كه مردم همانند آنها را نديده بودند .\r\nوقوع اين زلزله‌ها در اكثر شهرهاى شام و جزيره و موصل و عراق و ساير شهرها عموميت يافت .\r\nسخت‌ترين آنها در شام بود .\r\nدر اين سرزمين ، نقاط بسيارى از دمشق و بعلبك و حمص و حماه و شيزر و بحرين و حلب و غيره ويران گرديد .\r\nديوارهاى شهرها و قلعه‌ها خراب شد و خانه‌ها بر سر ساكنان آنها فرو ريخت و گروهى كه به هلاك رسيدند ، از شمار بيرون بودند .\r\nنور الدين محمود ، وقتى اين خبر را شنيد ، به بعلبك رفت تا از ديوار شهر و قلعهء شهر آنچه ويران شده بود تعمير كند .\r\nو همين كه خبر ويرانى شهرها و خرابى ديوارها و قلعه‌هاى اين شهرها و خالى شدن آنها از سكنه ، به دو رسيد كسانى را مامور آبادانى و دفاع و نگهدارى بعلبك كرد و خود به حمص رفت و همين كار را انجام\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nداد .\r\nبعد به حماة و سپس به بحرين رفت ، و از بابت ساير شهرها به خاطر فرنگيان نگران بود .\r\nآنگاه به شهر حلب رفت و در آنجا از زلزله ويرانىهائى ديد كه در شهرهاى ديگر همانندش نبود .\r\nدر آنجا نيز تازه زلزله روى داده و بيم و هراس كسانى كه از اين آسيب رهائى يافته بودند ، به منتهى درجه رسيده بود زيرا از ترس وقوع مجدد زلزله نمىتوانستند به خانه‌هاى خود برگردند .\r\nنور الدين در حول و حوش شهر ماند و شخصا به تعمير ويرانيها پرداخت و همچنان ادامه داد تا ديوارها و مساجد آن را استوار و آباد ساخت .\r\nاما در شهرهاى فرنگيان هم زلزله‌هاى پى در پى نظير همان ويرانيها را ببار آورده بود .\r\nبنابر اين ، فرنگيان نيز از ترس حملات نور الدين ، به تعمير و نوسازى ديوارها و ساير استحكامات شهرهاى خود پرداختند .\r\nخلاصه ، هر يك از بيم ديگرى به سر و سامان دادن وضع شهرهاى پرداخت .\r\n\r\nدرگذشت قطب الدين مودود بن زنگى و فرمانروائى پسرش سيف الدين غازى\r\nدر اين سال ، در ماه ذى الحجه ، قطب الدين مودود بن زنگى بن آقسنقر ، فرمانرواى موصل ، در موصل در گذشت .\r\nبيمارى او تب شديدى بود .\r\nهمين كه بيمارى او شدت يافت وصيت كرد كه پس از وى پسر بزرگترش عماد الدين زنگى به فرمانروائى برسد .\r\nبعد ، از حرف خود برگشت و پسر ديگر خود ، سيف الدين\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nغازى را جانشين خود ساخت .\r\nعلت منصرف شدن از فرمانروائى پسر بزرگترش عماد الدين زنگى بن مودود اين بود كه قيم امور دولت وى و مقدم بر همه ، يكى از خدمتگزاران وى بود كه فخر الدين عبد المسيح نام داشت .\r\nاين مرد از عماد الدين خوشش نمىآمد زيرا عماد الدين از عموى خود نور الدين محمود پيروى مىكرد چون نور الدين در نزدش مقام بلندى داشت . ضمنا داماد نور الدين بود .\r\nدر مقابل ، نور الدين نسبت به فخر الدين عبد المسيح كينه مىورزيد .\r\nبدين جهة فخر الدين عبد المسيح و خاتون دختر حسام الدين تمرتاش كه مادر سيف الدين بود دست يكى كردند كه فرمانروائى را از عماد الدين به سيف الدين منتقل سازند .\r\nپس از اين واقعه عماد الدين به نزد عمومى خود نور الدين محمود رفت و از او يارى خواست تا كمكش كند كه زمام فرمانروائى موصل را خود بدست گيرد .\r\nقطب الدين مودود ، هنگامى كه در گذشت ، نزديك به چهل سال داشت . مدت فرمانروائى او بيست و يك سال و پنج ماه و نيم بود .\r\nفخر الدين عبد المسيح نيز در دولت او حاكم بود و كارها را اداره مىكرد .\r\nقطب الدين مودود از لحاظ اخلاق و رفتار از بهترين ملوك شمرده مىشد و نسبت به اموال رعيت از همه با گذشت‌تر بود .\r\nبه مردم نيكى بسيار و بخشش بىشمار مىكرد . بدين جهة در نزد خرد و بزرگ محبوبيت داشت .\r\nبا بزرگان و كوچكان يكسان مهربانى مىكرد . به همه روى خوش نشان مىداد و جوانمرد بود .\r\nگوئى سرايندهء اين اشعار او را در نظر داشته ، كه گفته است :\r\n\r\n","description":"","footnote":"","page_name":" 281 ","page_number":281},
  {"content":"\r\n\r\n خلق كماء المزن طيب مذاقة * و الروضة الغناء طيب نسيم\r\nكالسيف لكن فيه حلم واسع * عمن جنى و السيف غير حليم\r\nكالغيث الا ان وابل جوده * ابدا و جود الغيث غير مقيم\r\nكالدهر الا انه ذو رحمة * و الدهر قاسى القلب غير رحيم \r\n( يعنى : خوئى مانند آب باران خوشگوار و مانند باغى پر گل و گياه خوش نسيم .\r\nمانند شمشير ، لكن داراى بردبارى و گذشت بسيار كه از گنهكار در مىگذرد ، در صورتى كه شمشير گذشت و بردبارى ندارد .\r\nمانند باران ، جز اينكه بخشش او باران تندى است كه هميشه مىبارد ، در صورتى كه بخشش باران ، هميشگى نيست .\r\nمانند روزگار است ، جز اينكه او داراى رحم و مهربانى است ، در صورتى كه روزگار سنگدل و نامهربان است . )\r\nقطب الدين مودود در انجام كار نيك شتاب داشت و در كار بد درنك مىورزيد . نيكىهاى او بسيار و بديهاى او كم بود . خداوند او را بيامرزاد و به احسان و كرم خود ، از گناهان او و همهء مسلمانان در گذرد چون او بخشنده و بخشاينده است .\r\n\r\nبيان حالى كه شايسته است ملوك از نظائر آن بپرهيزند\r\nپدر من ، كه خدايش بيامرزد ، برايم تعريف كرد و گفت :\r\n« من از طرف قطب الدين مودود توليت جزيرهء ابن عمر را\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nداشتم .\r\nدر ايامى كه به پايان عمر او اندكى بيش نمانده بود ، نامه‌اى برايم از ديوان موصل رسيد كه به موجب آن به من امر شده بود تا بستان‌هاى بىحاصل را اندازه‌گيرى كنم و مساحت آنها را صورت بدهم .\r\nاين بستان‌ها در قريه‌اى بود كه روبروى جزيره قرار داشت و دجله در ميانه واقع بود .\r\nاين قريه بستان‌هاى بسيار داشت كه برخى از آنها مساحت شده و از هر جريب آنها مبلغ معينى گرفته مىشد .\r\nبه برخى از آنها نيز خراج بسته بودند و بعضى ديگر هيچگونه پولى نمىپرداختند . »\r\nپدرم مىگفت : « من در اين قريه ملك بسيار داشتم . و گفته بودم :\r\nمصلحت در آن است كه بر مردم چيزى تحميل نگردد و وضعى كه دارند دگرگون نشود . اين را به خاطر خود نمىگويم چون من ملك خود را مساحت مىكنم ( و هر مبلغى كه بابت هر جريب آن بايد پرداخت مىپردازم . ) منظور من اين است كه به ساير مردم فشارى وارد نشود و دعاى آنان در حق دولت ادامه يابد .\r\nولى در پاسخ من نامه‌اى از سوى قطب الدين رسيد مبنى بر اينكه از مساحت كردن آن بستان‌ها چاره‌اى نيست . »\r\nپدرم داستان فوق را چنين ادامه داد :\r\n« بنابر اين ، موضوع اعلان شد و به آگاهى مردم رسيد .\r\nدر آن قريه مردمى نيكوكار بودند كه من با آنها دوستى داشتم و به صحبتشان خو گرفته بودم .\r\nلذا مردم آن قريه همه به نزد من آمدند و آن نيكوكاران نيز همراهشان بودند .\r\nاز من درخواست كردند كه در اين تصميم تجديد نظر شود . به اطلاع آنان رساندم كه من كوشش خود را كرده‌ام ولى پذيرفته نشده\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nاست .\r\nبعد ، از ميان ايشان دو مرد كه من به خير انديشى و پاكى طينتشان معترف بودم پيش من آمدند و از من خواستند كه به ديوان برگردم و بار ديگر در اين باره گفت و گو كنم .\r\nمنهم اين كار را كردم .\r\nولى مجددا دربارهء اندازه گيرى آن املاك اصرار ورزيدند .\r\nبدين جهة من هم نتيجه را به اطلاع آن دو تن رساندم . »\r\nپدرم همچنان ادامه داد و گفت :\r\n« هنوز چند روزى نگذشته بود كه همان دو مرد پيش من آمدند .\r\nوقتى آنها را ديدم گمان كردم كه باز براى تجديد درخواست خود آمده‌اند . لذا تعجب كردم و در صدد پوزش خواهى بر آمدم .\r\nولى گفتند ما اين بار براى آن موضوع نيامده‌ايم بلكه آمده‌ايم به تو بگوييم كه حاجت ما روا شده است . »\r\nپدرم گفت : « وقتى اين حرف را شنيدم تصور كردم آن دو نفر كسى را به موصل فرستاده‌اند كه ميانجى شود و اين كار را اصلاح كند .\r\nلذا پرسيدم : چه كسى در اين خصوص با موصل طرف صحبت شده است ؟\r\nجواب دادند : حاجت ما از آسمان روا شد . و اين گشايش شامل همه صاحبان آن بستان‌ها مىشود .\r\nپدرم گفت : خيال كردم اين از آن حرف‌هائى است كه پيش خود مىگويند .\r\nبعد ، از نزد من برخاستند و رفتند .\r\nاز اين موضوع بيش از دو روز نگذشته بود كه نامه‌اى از موصل براى ما آمد حاوى دستور انصراف از تعيين مساحت املاك و آزادى زندانيان و بخشيدن هر نوع خراج راهدارى و بازرگانى . و امر به صدقه دادن . زيرا ، به موجب اين نامه ، سلطان ، يعنى قطب الدين مودود ، بيمار بود و حالى سخت را مىگذراند .\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nپس از دو يا سه روز ديگر ، نامه‌اى رسيد كه در گذشت او را اطلاع مىداد .\r\nاز سخن آن دو مرد دچار شگفتى شدم و به كرامت ايشان اعتقاد پيدا كردم . »\r\nپس از اين واقعه ، پدرم به احترام و بزرگداشت آنان افزود و اغلب به ديدارشان مىرفت .\r\n\r\nجنگ ميان لشكريان پسر عبد المؤمن و ابن مردنيش\r\nمحمد بن سعيد بن مردنيش كه در شرق اندلس فرمانروائى مىكرد با فرنگيان همدست شده بود و با عبد المؤمن ، و پس از او نيز با پسرش مخالفت مىورزيد .\r\nكار او به ويژه پس از درگذشت عبد المؤمن بالا گرفت و قوت يافت .\r\nدر اين سال يوسف بن عبد المؤمن براى پيكار با او سپاهيان انبوهى را بسيج كرد و همراه برادر خود ، عمر بن عبد المؤمن ، به سر وقت او فرستاد .\r\nاين عده در شهرهاى محمد بن سعيد به جست و جو پرداختند و ويرانگرى كردند . و دو شهر از شهرهاى او را به تصرف در آوردند و سرداران و سپاهيان او را ترساندند .\r\nمدتى در آن شهرها به سر بردند و از شهرى به شهر ديگر رفتند و هر چه به دست آوردند ضبط كردند .\r\n\r\n","description":"","footnote":"","page_name":" 285 ","page_number":285},
  {"content":"\r\n\r\n\r\nدرگذشت فرمانرواى كرمان و اختلاف در ميان فرزندان او\r\nدر اين سال ، ملك طغرل بن قاورت - فرمانرواى كرمان - دار جهان را بدرود گفت .\r\nپس از درگذشت او ميان پسرانش بهرامشاه و ارسلانشاه ، كه پسر بزرگتر بود ، اختلاف افتاد .\r\nميان آن دو جنگى در گرفت كه در آن بهرامشاه و برادر ديگرش بنام تركانشاه شكست خوردند . و ارسلانشاه بر شهرها دست يافت .\r\nبهرامشاه به خراسان ، پيش امير مؤيد اىابه رفت و از او يارى خواست .\r\nامير مؤيد نيز لشكريانى را در اختيار او گذاشت كه آنان را با خود به كرمان برد .\r\nميان دو برادر باز جنگى در گرفت و اين بار بهرامشاه پيروزى يافت و ارسلانشاه گريخت و به اصفهان رفت و به امير ايلدگز پناهنده شد .\r\nامير ايلدگز قشونى همراه او فرستاد و شهرها را از چنگ بهرامشاه بيرون آورد و به دست برادرش ارسلانشاه سپرد و برگشت .\r\nبهرامشاه بار ديگر به نيشابور رفت و به امير مؤيد اىابه ، فرمانرواى نيشابور ، پناه برد و نزد او ماند .\r\nتصادفا ارسلانشاه در گذشت و بهرامشاه به كرمان رفت و آن جا را گرفت و بدون منازعه در آن سرزمين اقامت گزيد .\r\n\r\n","description":"","footnote":"","page_name":" 286 ","page_number":286},
  {"content":"\r\n\r\n\r\nپاره‌اى ديگر از رويدادهاى سال\r\nدر اين سال ، آزار و بيداد عبد الملك بن محمد بن عطاء رو به فزونى نهاد .\r\nاو در شهرهاى حلوان تاخت و تاز كرد و به چپاول و تبهكارى پرداخت و به اموال حاجيان دست انداخت .\r\nبراى سركوبى او قشونى از بغداد فرستاده شد كه در قلعه‌هاى او بر او فرود آمدند و عرصه را بر او تنگ ساختند و اموال او و خويشاوندان و بستگان او را به يغما بردند تا قول داد كه از ديوان خلافت فرمانبردارى كند و ديگر به آزار حاجيان و ساير مردم دست نيازد .\r\nبدين جهة لشكر بغداد از او دست كشيد و بازگشت .\r\nدر اين سال ، مجد الدين ابو بكر بن دايه ، درگذشت .\r\nاو برادر شيرى نور الدين بود و از همهء سرداران در نزد او مقامى والاتر داشت .\r\nحلب و حارم و قلعهء جعبر جزء تيول او شمرده مىشد . و هنگامى كه وفات يافت نور الدين آنها را در اختيار برادر وى ، شمس الدين\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nعلى بن دايه گذاشت .\r\nدر اين سال ، در ماه شعبان ، احمد بن صالح بن شافع ابو الفضل جيلى ، در بغداد وفات يافت .\r\nاو از محدثان مشهور بود .\r\n\r\n","description":"","footnote":"","page_name":" 288 ","page_number":288},
  {"content":"\r\n\r\n\r\n566 وقايع سال پانصد و شصت و ششم هجرى قمرى\r\n\r\nدر گذشت المستنجد بالله\r\nدر اين سال - در نهم ربيع الاخر - المستنجد بالله ، ابو المظفر يوسف ، پسر المقتفى بالله ابو عبد الله محمد بن المستظهر بالله از دار فانى رخت بر بست .\r\nذكر باقى اين خاندان در جاى ديگر گذشت .\r\nمادر المستنجد بالله ام ولد بود كه طاوس نام داشت . همچنين گفته‌اند كه نرگس نام داشت ، و رومى بود .\r\nاو - يعنى المستنجد بالله - در آغاز ربيع الآخر سال 510 هجرى قمرى به دنيا آمده بود .\r\nمدت يازده سال و يك ماه و شش روز خلافت كرد .\r\nگندمگون و بلند بالا بود و ريش درازى داشت .\r\nسبب مرگ او اين بود كه بيمار شد و بيمارى او شدت يافت .\r\nعضد الدين ابو الفرج بن رئيس الرؤسا كه پيشكار او بود ، و قطب الدين\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nقايماز مقتفوى كه آن زمان در بغداد سردارى بزرگ به شمار مىرفت ، هر دو از خليفه انديشه مىكردند و بر جان خويش بيمناك بودند .\r\nبنابر اين وقتى بيمارى خليفه رو به سختى نهاد ، اين دو تن با يك ديگر همدست شدند و پزشك معالج خليفه را بر آن داشتند تا چيزى را كه زيان آور بود و به وى آسيب مىرساند برايش تجويز كند . .\r\nپزشك نيز رفتن به گرمابه را برايش تجويز كرد .\r\nخليفه به خاطر ضعفى كه داشت از دخول در گرمابه خوددارى كرد ولى بعد وارد حمام شد .\r\nآنگاه در حمام را بر روى او بست . او نيز در آن جا جان سپرد .\r\nهمچنين از كسان ديگرى كه بر آن حال آگاهى داشتند ، شنيدم كه مىگفتند . خليفه نامه‌اى به وزير خود نگاشت و به دو دستور داد كه عضد الدين پيشكارش و همچنين قطب الدين را دستگير كند و به دار آويزد .\r\nاين نامه را به پزشك خود ، ابن صفيه ، داد كه به وزير برساند .\r\nابن صفيه به نزد پيشكار خليفه رفت و دستخط خليفه را نشانش داد .\r\nپيشكار نامه را گرفت و گفت : « برگرد و به خليفه بگو كه :\r\nمن دستخط را به وزير رساندم . »\r\nاو نيز چنين كرد .\r\nپيشكار خليفه ، بعد قطب الدين و يزدن و برادرش تنامش را به نزد خود فرا خواند و دستخط را بدانها نشان داد .\r\nآنان نيز همه در كشتن خليفه با يك ديگر همدست و همداستان شدند .\r\nبنابر اين يزدن و قايماز حميدى وارد اقامتگاه خليفهء بيمار گرديدند و او را در حالى كه ناله مىكرد و كمك مىخواست به گرمابه\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nكشاندند و در آنجا انداختند و در را برويش بستند .\r\nاو در آنجا ماند و پى در پى فرياد كشيد تا در گذشت . خدا او را بيامرزاد .\r\nوزير المستنجد بالله در آن زمان ابو جعفر بن البلدى بود . و ميان او و عضد الدين پيشكار خليفه دشمنى سختى وجود داشت .\r\nعلت اين دشمنى ميان وزير و پيشكار هم آن بود كه خليفه به وزير خود دستورى مىداد كه به كار هر دوى آنها بستگى داشت .\r\nوزير هم دستور را انجام مىداد . آن وقت هر دو گمان مىبردند كه او ميانهء آنان سعايت مىكند .\r\nموقعى كه المستنجد بالله بيمار شد و شايعهء احتمال مرگ او بر سر زبان‌ها افتاد ، وزير او سوار شد و با اميران و سپاهيان و ساز و برگ و غيره به سوى دار الخلافه روانه گرديد در حالى كه مرگ خليفه برايش محقق نبود .\r\nعضد الدين ، پيشكار خليفه ، كسى را به نزد وزير فرستاد و برايش پيام داد كه بيمارى خليفه سبك شده و كاهش يافته و تندرستى به او روى آورده است .\r\nوزير وقتى اين خبر را شنيد ، از ورود به دار الخلافه با آن عده سردار و سپاهى ترسيد زيرا چه بسا كه خليفه از اين حركت خوشش نمىآمد و ناراحت مىشد .\r\nروى اين فكر همراهان خود را پراكنده ساخت و خود نيز به خانه بازگشت .\r\nدر همان وقت كه وزير با ملتزمان ركاب خود به سوى دار الخلافه مىرفت ، عضد الدين و قطب الدين خود را براى فرار آماده ساخته بودند زيرا مىترسيدند كه او اگر وارد دار الخلافه شود آن دو را دستگير كند .\r\nولى وقتى وزير برگشت ، پيشكار خليفه نيز درهاى دار الخلافه\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nرا بست . آنگاه خبر مرگ خليفه را آشكار كردند .\r\nبعد پيشكار خليفه و قطب الدين ، پسر المستنجد بالله ، ابو محمد الحسن را فرا خواندند و هر دو با او در خلافت بيعت كردند . و او را به لقب المستضيء بامر الله ملقب ساختند .\r\nضمنا با وى شرط كردند كه عضد الدين وزير او ، و پسرش كمال الدين پيشكار او ، و قطب الدين هم سپهسالار او باشد .\r\nاو نيز اين شرايط را پذيرفت .\r\nكسى كه نامش حسن باشد به خلافت نرسيد مگر حسن ابن على بن ابو طالب ( ع ) و همين المستضيء بالله كه هر دو در اين نام و همچنين در جوانمردى يكسان بودند .\r\nدر روزى كه پدرش در گذشت اعضاء خانوادهء او با او بيعت كردند . روز بعد نيز در عمارت « التاج » تودهء مردم با او بيعت نمودند .\r\nاين خليفه به مراتب بيش از پدرش عدل و انصاف به خرج داد و پول و مال بسيار ميان مستحقان پخش كرد .\r\nابو جعفر بن البلدى ، وزير خليفهء پيشين ، وقتى از مرگ المستنجد بالله خبردار شد ، دست و پاى خود را گم كرد و از اينكه بيهوده به خانه خود برگشته و با همراهان مسلح خود به دار الخلافه نرفته بود ، پشيمان شد و لب به دندان گزيد .\r\nدر همان اوقات يك نفر پيش او آمد و ازو درخواست كرد كه براى درگذشت المستنجد بالله به سوگوارى بنشيند و بالمستضيء بالله در خلافت بيعت كند .\r\nاو نيز بدين منظور رهسپار دار الخلافه گرديد .\r\nهمين كه وارد كاخ شد او را به گوشه‌اى كشاندند و كشتند و قطعه قطعه كردند و در دجله انداختند . خدا رحمتش كند .\r\nبعد تمام چيزهائى را كه در خانه‌اش بود گرفتند و ضبط كردند .\r\nعضد الدين و قطب الدين ميان كاغذهاى وزير نامه‌هائى از\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nالمستنجد بالله يافتند كه به او فرمان داده بود تا اين دو تن را دستگير سازد .\r\nهمچنين دستخط وزير را ديدند كه به فرمان رجوع كرده و از خليفه درخواست تجديد نظر نموده و او را از اجراى چنان تصميمى منصرف ساخته است .\r\nاين دو تن وقتى به بىگناهى وزير پى بردند و آگاه شدند كه بدگمانى ايشان دربارهء وى درست نبوده ، از شتابزدگى در كشتن وى پشيمان شدند .\r\nالمستنجد بالله در رفتار با مردم از بهترين خلفا شمرده مىشد .\r\nدادگر بود و مهربانى و ملايمت زياد داشت .\r\nبسيارى از باج‌ها را بر انداخت و در عراق از آنها نشانه‌اى بر جاى نگذاشت .\r\nدربارهء كسانى كه اهل چپاول و تبهكارى بودند و براى مردم پاپوش مىدوختند سختگيرى بسيار مىكرد و از گناه آنان در نمى گذشت .\r\nشنيدم او كسى را كه به مردم بهتان مىبست و بدنامشان مىكرد دستگير ساخت و به زندان انداخت وقتى مدت زندان او به طول انجاميد ، يكى از يارانش كه جزء خاصان خليفه بود پاى شفاعت در پيش گذاشت و حاضر شد كه براى آزادى وى ده هزار دينار بپردازد .\r\nالمستنجد بالله نپذيرفت و گفت : « من ده هزار دينار به تو مىدهم كه يك نفر ديگر مثل او را پيشم بياورى تا شرش را از سر مردم باز كنم . »\r\nو آن مرد را آزاد نكرد و بسيارى از دارائى او را كه در اثر\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nچاپيدن مردم به دست آورده بود به صاحبانش پس داد .\r\nهمچنين قاضى ابن المرخم را بازداشت كرد و پول بسيارى از او گرفت . اين پول‌ها را نيز به صاحبانش برگرداند .\r\nابن المرخم در صدور احكام خود ستمگرى و بيداد روا مىداشت .\r\n\r\n","description":"","footnote":"","page_name":" 294 ","page_number":294},
  {"content":"\r\n\r\n\r\nدست يافتن نور الدين بر موصل و برقرارى سيف الدين در آنجا\r\nنور الدين محمود خبر مرگ برادرش قطب الدين مودود فرمانرواى موصل را شنيد و دانست كه پس از در گذشت او ، پسرش سيف الدين غازى به جايش بر كرسى فرمانروائى نشسته و شهرهايى را كه در دست پدرش بود در اختيار گرفته و فخر الدين عبد المسيح نيز به انجام كارها برخاسته و با نفوذى كه پيدا كرده بر او تحكم مىكند .\r\nاين معنى به خاطرش گران آمد و ناراحت شد .\r\nاو - يعنى نور الدين - نسبت به فخر الدين ، به خاطر آنچه در بارهء سياست خشن وى شنيده بود ، كينه داشت و ازو خوشش نمىآمد .\r\nبدين جهة گفت : « من براى ترتيب كار و تعيين سرنوشت فرمانروائى فرزندان برادرم از همه شايسته‌ترم . »\r\nآنگاه پس از پايان يافتن مدت سوگوارى مرگ برادر ، تنها با گروه كمى از سرداران و سپاهيان خود پاى در راه نهاد و در آغاز ماه محرم اين سال نزديك قلعهء جعبر از رود فرات گذشت و بر رقه هجوم برد و آن جا را محاصره كرد و گرفت .\r\nبعد رهسپار خابور گرديد و سراسر آن ناحيه را به تصرف در آورد .\r\nهمچنين نصيبين را تسخير كرد و در آن جا به گرد آورى سپاه پرداخت .\r\nنور الدين محمد بن قرا ارسلان بن داود ، صاحب قلعهء كيفا ، با قشون خود در آن جا به دو پيوست .\r\nلذا عدهء لشكريان نور الدين محمود رو به افزايش نهاد .\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nاو بيشتر سربازان خود را در شام گذاشته بود تا از مرزهاى آن سرزمين نگهدارى كنند .\r\nوقتى سپاهيانى بر او گرد آمدند روانه سنجار شد و آن شهر را در محاصره گرفت و منجنيق‌هائى بر آن نصب كرد و آن جا را گرفت و به عماد الدين ، پسر برادرش قطب الدين سپرد .\r\nدر همان اوقات نامه‌هائى از سردارانى كه در موصل به سر مىبردند به نور الدين رسيده بود كه در آنها فرمانبردارى خود را نسبت به او اعلام كرده و او را برانگيخته بودند كه خود را به موصل - به نزد ايشان - برساند .\r\nبنابر اين نور الدين روانهء موصل شد تا نزديك شهر رسيد و از دجله ، در جائى كه گدارى به كرانهء خاورى آن بود گذشت و در مشرق موصل در قلعهء نينوى فرود آمد و دجله در ميان اين قلعه و موصل قرار داشت .\r\nاز شگفتىها اينكه در روز ورود او بدانجا بدنهء بزرگى از ديوار موصل فرو ريخت .\r\nسيف الدين غازى و فخر الدين اندكى پيش از آن عز الدين مسعود بن قطب الدين را پيش اتابك شمس الدين ايلدگز - فرمانرواى همدان و جبل آذربايجان و اصفهان و رى و ساير نواحى آن حدود - فرستاده و از او درخواست كرده بودند كه سيف الدين را در برابر عمويش نور الدين يارى كند .\r\nاتابك ايلدگز نيز كسى را به نزد نور الدين گسيل داشت و او را از دست اندازى به موصل منع كرد . و گفت : « از حمله بر اين شهرها چشم بپوش چون تعلق به سلطان دارند . »\r\nنور الدين بدين پيام اعتنائى نكرد و به فرستادهء اتابك گفت :\r\n« برو به سرور خود بگو كه من براى ترتيب كار فرزندان برادرم شايسته‌تر از تو هستم . بنابر اين چرا خود را ميان ما مىاندازى و در\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nكار ما دخالت مىكنى ؟ . . . مى پس از سر و سامان دادن به وضع شهرهاى ايشان با تو بر دروازهء همدان حرف خواهم داشت .\r\n« تو آن فرمانروائى بزرگ و آن قلمرو پهناور را به دست آوردى و در حفظ سرحدات آن بقدرى سستى كردى كه طايفهء كرج بر آن غالب آمدند .\r\n« من هم كه فقط به اندازهء يك چهارم از شهرهاى ترا در اختيار دارم ، گرفتار فرنگيان شدم كه از دليرترين مردان جهانند . ولى شهرهاى بزرگ ايشان را گرفتم و پادشاهانشان را اسير كردم .\r\n« بر من روا نيست كه از كارهاى تو چشم بپوشم و خاموش بمانم .\r\n« به همين جهة بر ما واجب است كه به نگهدارى آنچه تو در حفظش اهمال ورزيده‌اى برخيزيم و دست بيداد را از گريبان مسلمانان كوتاه كنيم . »\r\nنور الدين در سرزمين موصل ماند .\r\nاميران موصل بر آن شدند كه مشت فخر الدين را كه قصد عصيان داشت باز كنند و موصل را به دست نور الدين بسپارند .\r\nفخر الدين وقتى ازين مطلب آگاه شد ، پيشدستى كرد و براى نور الدين پيام فرستاد كه شهر را تسليم وى خواهد كرد تا آن را در دست سيف الدين قرار دهد .\r\nبراى خود و دارائى خود نيز امان خواست .\r\nنور الدين پيشنهاد وى را پذيرفت مشروط بر اينكه فخر الدين را با خود به شام برد و تيولى كه مورد رضايت وى باشد در آن جا به دو بدهد .\r\nبنابر اين در تاريخ سيزدهم جمادى الاول اين سال نور الدين موصل را تحويل گرفت . و از درى كه « باب السر » خوانده مىشد داخل شهر گرديد چون وقتى شنيد كه فخر الدين عبد المسيح بر او عصيان كرده ، سوگند خورد كه وارد قلعه نشود مگر از استوارترين\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nقسمت آن .\r\nپس از تصرف موصل برخى از باج‌ها و ساير رسومى را كه مايهء بيداد و ظلم بود بر انداخت .\r\nهمين كار را در نصيبين و سنجار و خابور ، همچنين در سراسر شهرهاى شام و مصر كرد .\r\nهنگامى كه نور الدين موصل را در حلقهء محاصره گرفته بود ، خلعتى از طرف خليفه عباسى - المستضيء بامر الله - برايش رسيد كه آن را در بر كرد .\r\nپس از آنكه بر موصل دست يافت ، آن خلعت را به سيف الدين غازى ، برادرزادهء خود ، پوشاند .\r\nنور الدين به سيف الدين دستور داد كه مسجد جامع نورى را بسازد .\r\nو خود شخصا در آن جا حضور يافت و به بازديد محل پرداخت .\r\nاز منارهء مسجد ابو حاضر بالا رفت و از آن جا محل مسجد جامع را زير نظر گرفت و دستور داد از زمين‌هاى اطراف مسجد كه مردم در آن خانه و دكان ساخته‌اند به مسجد اضافه شود .\r\nضمنا سفارش كرد كه هيچ قسمت از آن اراضى بدون اجازه و رضايت صاحبش گرفته نشود .\r\nشيخ عمر ملا را نيز ، كه از نيكوكاران شايسته بود ، به ساختن مسجد گماشت .\r\nاين مرد املاك مردم را به بهائى بيش از آنچه ارزش داشت خريد و مسجد را ساخت . پول بسيارى نيز خرج اين كار كرد .\r\nاو در سال 568 از كار ساختمان مسجد فراغت يافت .\r\nنور الدين پس از سر و سامان دادن به امور موصل بر آن شد كه به شام باز گردد .\r\nهنگام مراجعت ، مردى خواجه را كه نامش كمشتكين و لقبش\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nسعد الدين بود به نيابت از طرف خود در قلعهء موصل گماشت .\r\nبه سيف الدين غازى نيز سفارش كرد كه در هيچ كارى ، چه كلى و چه جزئى . بدون اطلاع وى اقدام نكند .\r\nضمنا پايه‌هاى فرمانروائى او را در شهرها استوار ساخت .\r\nشهر سنجار را نيز به عماد الدين ، پسر برادرش قطب الدين ، واگذاشت .\r\nوقتى كه اين كار را كرد كمال الدين شهرزورى گفت :\r\n« اين روشى است كه براى خانوادهء اتابك درد سر به وجود مىآورد چون عماد الدين بزرگ فرمانبردارى سيف الدين را نمى پذيرد . و سيف الدين فرمانروائى است كه نسبت به عماد الدين گذشت ندارد . به همين جهة ميانشان خلاف و دو دستگى مىافتد و دشمنان در صدد بر مىآيند كه ازين نفاق استفاده كنند . »\r\nهمينطور هم شد كه او گفته بود ، چنان كه ما ضمن وقايع سال 570 هجرى قمرى شرح خواهيم داد .\r\nمدت اقامت نور الدين در موصل بيست و چهار روز بود .\r\nهنگامى كه از آن جا مىرفت فخر الدين عبد المسيح را نيز با خود برد و نامش را از « عبد المسيح » به « عبد الله » تغيير داد . و تيول بزرگى هم در اختيارش گذاشت .\r\n\r\n","description":"","footnote":"","page_name":" 299 ","page_number":299},
  {"content":"\r\n\r\n\r\nجنگ صلاح الدين ايوبى در شهرهاى فرنگيان و گشودن ايله\r\nدر اين سال صلاح الدين ايوبى نيز از مصر به سوى شهرهاى فرنگيان رهسپار گرديد .\r\nاو به توابع شهرهاى عسقلان و رمله تاخت و به حومه غزه هجوم برد و آن جا را غارت كرد .\r\nفرمانرواى فرنگيان آن حدود با گروه اندكى از سپاهيان خود شتابان فرا رسيد تا صلاح الدين را از آن شهرها بر گرداند .\r\nصلاح الدين با او و لشكريانش جنگيد و آنان را شكست داد .\r\nفرمانرواى فرنگيان از مهلكه گريخت در حالى كه نزديك بود به اسارت در آيد .\r\nصلاح الدين ، پس از اين پيروزى ، به مصر بازگشت و كشتىهاى مفصل ساخت .\r\nآنگاه قطعات مختلف كشتىها را بر پشت شتران در خشكى حمل كرد و به قصد تصرف ايله [ 1 
  ] روانه شد .\r\n\r\n\r\n\r\n\r\n","description":"","footnote":"\r\n[ ( 1 ) 
  ] - ايله يا ايلا كه در عبرى به معنى درختان است ، بندرى است قديمى كنار خليج عقبه .\r\nعقبهء حاليه ، نزديك يا بر آن محل واقع است .\r\nايله در قديم گذرگاه ميان مصر و اواسط بلاد عرب و نيز ميان بنادر فنيقيه و جنوب جزيرة العرب بود .\r\nبقيه ذيل در صفحه بعد\r\n","page_name":" 300 ","page_number":300},
  {"content":"\r\n\r\nدر نزديك ايله قطعات كشتىها را گرد آورد و به هم متصل ساخت و آنان را به دريا انداخت .\r\nبدين گونه ، ايله را ، هم از سوى خشكى و هم از سوى دريا ، در دههء اول ربيع الآخر محاصره كرد و به غارت اموال و اسارت اهالى شهر پرداخت و به مصر مراجعت كرد .\r\n\r\n\r\n\r\n\r\n","description":"","footnote":"\r\n[ ( ) 
  ] بقيه ذيل از صفحه قبل بنى اسرائيل در عبور از مصر به كنعان از آن جا گذشتند .\r\nعزيا ، پادشاه يهوديه ، آن را بنا نهاد .\r\nايله در زمان سلطنت آحاز به تصرف آراميان در آمد .\r\n( دائرة المعارف فارسى ) .\r\n","page_name":" 301 ","page_number":301},
  {"content":"\r\n\r\n\r\nكارهائى كه صلاح الدين ايوبى درين سال در مصر انجام داد .\r\nدر مصر خانه‌اى بود متعلق به شحنهء مصر كه آن را « دار المعونه » مىخواندند .\r\nشحنه هر كسى را كه دلش مىخواست در آن جا زندانى مىكرد .\r\nصلاح الدين آن جا را خراب كرد و آنچه نشانهء بيداد در آن جا بود از ميان برد .\r\nبه جاى آن مدرسه‌اى براى شافعيان ساخت .\r\nهمچنين « دار العدل » را ساخت كه آن هم مدرسه‌اى براى شافعيان بود .\r\nقاضيان مصرى را كه مذهب شيعه داشتند از كار بر كنار كرد و قاضى شافعى مذهب در مصر گماشت .\r\nدر بيستم جمادى الاخر به سراسر شهرها نيز قاضيان شافعى به نيابت از طرف خود فرستاد .\r\n\r\n","description":"","footnote":"","page_name":" 302 ","page_number":302},
  {"content":"\r\n\r\n\r\nپاره‌اى ديگر از رويدادها\r\nدر اين سال تقى الدين عمر - برادرزادهء صلاح الدين ايوبى - منازل العز را در مصر خريد و آن را در مدرسه‌اى براى شافعيان ساخت .\r\nدر اين سال ، شمس الدوله تورانشاه برادر صلاح الدين نيز به تازيانى كه در صعيد به سر مىبردند حمله كرد .\r\nآنان به شهرها دست درازى مىكردند و به تبهكارى مىپرداختند و بر اثر گوشمالى كه شمس الدوله به ايشان داد از كارهائى كه مىكردند دست برداشتند .\r\nدر اين سال قاضى ابن الخلال كه از بزرگان كتاب و دبيران مصرى و از فضلاء ايشان شمرده مىشد ، از دار جهان رخت بر بست .\r\nاو در مصر رياست دبيرخانه را داشت .\r\nدر اين سال ، در بغداد آتش‌سوزى رخ داد و محله‌هاى درب المطبخ و خرابهء ابن جرده طعمهء حريق گرديد .\r\nدر اين سال امير نصر بن المستظهر بالله كه عموى المستنجد بالله\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nو پدر زن او بود ، درگذشت .\r\nاو آخرين فرزند المستظهر بالله بود كه وفات يافت .\r\nدر گذشت او در ماه ذى القعده رخ داد و در رصافه به خاك سپرده شد .\r\nدر اين سال ابو بكر نصر بن عطار به رياست خزانه دارى بغداد گماشته شد . و به لقب « ظهير الدين » ملقب گرديد .\r\nدر اين سال ، امير طاشتكين مستنجدى ، حاجيان را به زيارت خانهء خدا برد .\r\nاو بهترين امير بود . خدا رحمتش كند .\r\n\r\n","description":"","footnote":"","page_name":" 304 ","page_number":304},
  {"content":"\r\n\r\n.\r\n\r\n","description":"","footnote":"","page_name":" 305 ","page_number":305},
  {"content":"\r\n\r\n.\r\n\r\n","description":"","footnote":"","page_name":" 306 ","page_number":306},
  {"content":"\r\n\r\n.\r\n\r\n","description":"","footnote":"","page_name":" 307 ","page_number":307},
  {"content":"\r\n\r\n.\r\n\r\n","description":"","footnote":"","page_name":" 308 ","page_number":308},
  {"content":"\r\n\r\n.\r\n\r\n","description":"","footnote":"","page_name":" 309 ","page_number":309},
  {"content":"\r\n\r\n.\r\n\r\n","description":"","footnote":"","page_name":" 310 ","page_number":310},
  {"content":"\r\n\r\n.\r\n\r\n","description":"","footnote":"","page_name":" 311 ","page_number":311},
  {"content":"\r\n\r\n.\r\n\r\n","description":"","footnote":"","page_name":" 312 ","page_number":312},
  {"content":"\r\n\r\n.\r\n\r\n","description":"","footnote":"","page_name":" 313 ","page_number":313},
  {"content":"\r\n\r\n.\r\n\r\n","description":"","footnote":"","page_name":" 314 ","page_number":314},
  {"content":"\r\n\r\n.\r\n\r\n","description":"","footnote":"","page_name":" 315 ","page_number":315},
  {"content":"\r\n\r\n.\r\n\r\n","description":"","footnote":"","page_name":" 316 ","page_number":316},
  {"content":"\r\n\r\n.\r\n\r\n","description":"","footnote":"","page_name":" 317 ","page_number":317},
  {"content":"\r\n\r\n.\r\n\r\n","description":"","footnote":"","page_name":" 318 ","page_number":318},
  {"content":"\r\n\r\n.\r\n\r\n","description":"","footnote":"","page_name":" 319 ","page_number":319},
  {"content":"\r\n\r\n.\r\n\r\n","description":"","footnote":"","page_name":" 320 ","page_number":320},
  {"content":"\r\n\r\n.\r\n\r\n","description":"","footnote":"","page_name":" 321 ","page_number":321},
  {"content":"\r\n\r\n.\r\n\r\n","description":"","footnote":"","page_name":" 322 ","page_number":322},
  {"content":"\r\n\r\n.\r\n\r\n","description":"","footnote":"","page_name":" 323 ","page_number":323},
  {"content":"\r\n\r\n.\r\n\r\n","description":"","footnote":"","page_name":" 324 ","page_number":324},
  {"content":"\r\n\r\n.\r\n\r\n","description":"","footnote":"","page_name":" 325 ","page_number":325},
  {"content":"\r\n\r\n.\r\n\r\n","description":"","footnote":"","page_name":" 326 ","page_number":326},
  {"content":"\r\n\r\n.\r\n\r\n","description":"","footnote":"","page_name":" 327 ","page_number":327},
  {"content":"\r\n\r\n.\r\n\r\n","description":"","footnote":"","page_name":" 328 ","page_number":328},
  {"content":"\r\n\r\n.\r\n\r\n","description":"","footnote":"","page_name":" 329 ","page_number":329},
  {"content":"\r\n\r\n.\r\n\r\n","description":"","footnote":"","page_name":" 330 ","page_number":330},
  {"content":"\r\n\r\n.\r\n\r\n","description":"","footnote":"","page_name":" 331 ","page_number":331},
  {"content":"\r\n\r\n.\r\n\r\n","description":"","footnote":"","page_name":" 332 ","page_number":332},
  {"content":"\r\n\r\n.\r\n\r\n","description":"","footnote":"","page_name":" 333 ","page_number":333},
  {"content":"\r\n\r\n.\r\n\r\n","description":"","footnote":"","page_name":" 334 ","page_number":334},
  {"content":"\r\n\r\n.\r\n\r\n","description":"","footnote":"","page_name":" 335 ","page_number":335},
  {"content":"\r\n\r\n.\r\n\r\n","description":"","footnote":"","page_name":" 336 ","page_number":336},
  {"content":"\r\n\r\n.\r\n\r\n","description":"","footnote":"","page_name":" 337 ","page_number":337},
  {"content":"\r\n\r\n.\r\n\r\n","description":"","footnote":"","page_name":" 338 ","page_number":338},
  {"content":"\r\n\r\n.\r\n\r\n","description":"","footnote":"","page_name":" 339 ","page_number":339},
  {"content":"\r\n\r\n.\r\n\r\n","description":"","footnote":"","page_name":" 340 ","page_number":340},
  {"content":"\r\n\r\n.\r\n\r\n","description":"","footnote":"","page_name":" 341 ","page_number":341},
  {"content":"\r\n\r\n.\r\n\r\n","description":"","footnote":"","page_name":" 342 ","page_number":342},
  {"content":"\r\n\r\n.\r\n\r\n","description":"","footnote":"","page_name":" 343 ","page_number":343},
  {"content":"\r\n\r\n.\r\n\r\n","description":"","footnote":"","page_name":" 344 ","page_number":344},
  {"content":"\r\n\r\n.\r\n\r\n","description":"","footnote":"","page_name":" 345 ","page_number":345},
  {"content":"\r\n\r\n.\r\n\r\n","description":"","footnote":"","page_name":" 346 ","page_number":346},
  {"content":"\r\n\r\n.\r\n\r\n","description":"","footnote":"","page_name":" 347 ","page_number":347},
  {"content":"\r\n\r\n.\r\n\r\n","description":"","footnote":"","page_name":" 348 ","page_number":348},
  {"content":"\r\n\r\n.\r\n\r\n","description":"","footnote":"","page_name":" 349 ","page_number":349},
  {"content":"\r\n\r\n.\r\n\r\n","description":"","footnote":"","page_name":" 350 ","page_number":350},
  {"content":"\r\n\r\n.\r\n\r\n","description":"","footnote":"","page_name":" 351 ","page_number":351},
  {"content":"\r\n\r\n.\r\n\r\n","description":"","footnote":"","page_name":" 352 ","page_number":352},
  {"content":"\r\n\r\n.\r\n\r\n","description":"","footnote":"","page_name":" 353 ","page_number":353},
  {"content":"\r\n\r\n.\r\n\r\n","description":"","footnote":"","page_name":" 354 ","page_number":354},
  {"content":"\r\n\r\n.\r\n\r\n","description":"","footnote":"","page_name":" 355 ","page_number":355},
  {"content":"\r\n\r\n.\r\n\r\n","description":"","footnote":"","page_name":" 356 ","page_number":356},
  {"content":"\r\n\r\n.\r\n\r\n","description":"","footnote":"","page_name":" 357 ","page_number":357},
  {"content":"\r\n\r\n.\r\n\r\n","description":"","footnote":"","page_name":" 358 ","page_number":358},
  {"content":"\r\n\r\n.\r\n\r\n","description":"","footnote":"","page_name":" 359 ","page_number":359},
  {"content":"\r\n\r\n.\r\n\r\n","description":"","footnote":"","page_name":" 360 ","page_number":360},
  {"content":"\r\n\r\n.\r\n\r\n","description":"","footnote":"","page_name":" 361 ","page_number":361},
  {"content":"\r\n\r\n.\r\n\r\n","description":"","footnote":"","page_name":" 362 ","page_number":362},
  {"content":"\r\n\r\n.\r\n\r\n","description":"","footnote":"","page_name":" 363 ","page_number":363},
  {"content":"\r\n\r\n.\r\n\r\n","description":"","footnote":"","page_name":" 364 ","page_number":364},
  {"content":"\r\n\r\n.\r\n\r\n","description":"","footnote":"","page_name":" 365 ","page_number":365},
  {"content":"\r\n\r\n.\r\n\r\n","description":"","footnote":"","page_name":" 366 ","page_number":366},
  {"content":"\r\n\r\n.\r\n\r\n","description":"","footnote":"","page_name":" 367 ","page_number":367},
  {"content":"\r\n\r\n.\r\n\r\n","description":"","footnote":"","page_name":" 368 ","page_number":368},
  {"content":"\r\n\r\n.\r\n\r\n","description":"","footnote":"","page_name":" 369 ","page_number":369},
  {"content":"\r\n\r\n.\r\n\r\n","description":"","footnote":"","page_name":" 370 ","page_number":370},
  {"content":"\r\n\r\n.\r\n\r\n","description":"","footnote":"","page_name":" 371 ","page_number":371},
  {"content":"\r\n\r\n.\r\n\r\n","description":"","footnote":"","page_name":" 372 ","page_number":372},
  {"content":"\r\n\r\n.\r\n\r\n","description":"","footnote":"","page_name":" 373 ","page_number":373},
  {"content":"\r\n\r\n.\r\n\r\n","description":"","footnote":"","page_name":" 374 ","page_number":374},
  {"content":"\r\n\r\n.\r\n\r\n","description":"","footnote":"","page_name":" 375 ","page_number":375},
  {"content":"\r\n\r\n.\r\n\r\n","description":"","footnote":"","page_name":" 376 ","page_number":376},
  {"content":"\r\n\r\n.\r\n\r\n","description":"","footnote":"","page_name":" 377 ","page_number":377},
  {"content":"\r\n\r\n.\r\n\r\n","description":"","footnote":"","page_name":" 378 ","page_number":378},
  {"content":"\r\n\r\n.\r\n\r\n","description":"","footnote":"","page_name":" 379 ","page_number":379},
  {"content":"\r\n\r\n.\r\n\r\n","description":"","footnote":"","page_name":" 380 ","page_number":380},
  {"content":"\r\n\r\n.\r\n\r\n","description":"","footnote":"","page_name":" 381 ","page_number":381},
  {"content":"\r\n\r\n.\r\n\r\n","description":"","footnote":"","page_name":" 382 ","page_number":382},
  {"content":"\r\n\r\n.\r\n\r\n","description":"","footnote":"","page_name":" 383 ","page_number":383},
  {"content":"\r\n\r\n.\r\n\r\n","description":"","footnote":"","page_name":" 384 ","page_number":384},
  {"content":"\r\n\r\n.\r\n\r\n","description":"","footnote":"","page_name":" 385 ","page_number":385},
  {"content":"\r\n\r\n.\r\n\r\n","description":"","footnote":"","page_name":" 386 ","page_number":386},
  {"content":"\r\n\r\n.\r\n\r\n","description":"","footnote":"","page_name":" 387 ","page_number":387},
  {"content":"\r\n\r\n.\r\n\r\n","description":"","footnote":"","page_name":" 388 ","page_number":388},
  {"content":"\r\n\r\n.\r\n\r\n","description":"","footnote":"","page_name":" 389 ","page_number":389},
  {"content":"\r\n\r\n.\r\n\r\n\r\n","description":"","footnote":"","page_name":" 390 ","page_number":390}
  ]