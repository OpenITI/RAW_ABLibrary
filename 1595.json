[
  {"content":"\r\nترجمهء الغدير\r\n","description":"","footnote":"","page_name":" تعريف الكتاب 1 ","page_number":1},
  {"content":"\r\n\r\n","description":"","footnote":"","page_name":" تعريف الكتاب 2 ","page_number":2},
  {"content":"\r\nعلامه فقيد شيعه آية الله مجاهد :\r\nمرحوم شيخ عبد الحسين امينى نجفى\r\nالغدير\r\nترجمه\r\nمحمد تقى واحدى\r\nجلد سوم\r\n","description":"","footnote":"","page_name":" تعريف الكتاب 3 ","page_number":3},
  {"content":"\r\nترجمه الغدير جلد 3\r\nاز : علامهء فقيه آية الله مجاهد مرحوم شيخ عبد الحسين امينى\r\nترجمه : محمد تقى واحدى\r\nناشر : كتابخانهء بزرگ اسلامى\r\nسال نشر : تابستان 62\r\nتيراژ : 5000\r\nچاپ : دوم\r\nمركز پخش : واحد كتاب بنياد بعثت\r\nتهران - خيابان سميه بين شهيد مفتح و فرصت تلفن 8211590 ، 822244\r\n","description":"","footnote":"","page_name":" تعريف الكتاب 4 ","page_number":4},
  {"content":"\r\nولاية على بن ابى طالب حصنى\r\nفمن دخل حصنى امن من عذابى\r\n","description":"","footnote":"","page_name":" تعريف الكتاب 5 ","page_number":5},
  {"content":"\r\n\r\nبسم اللَّه الرّحمن الرّحيم\r\nالحمد للَّه الذى جعلنا من المتمسكين بولاية على بن ابيطالب و الائمة المعصومين عليهم السلام .\r\nبر دانشمندان بصير واضح است كه يكى از مطالب مهمهء دين اسلام ، مسأله ولايت و خلافت بعد از پيامبر اكرم صلَّى اللَّه عليه و آله است كه به وسيلهء يك عدهء معدودى در اين مسأله اختلافى بزرگ و شكافى عميق بين مسلمين رخ داد كه آثار آن تاكنون باقى مانده است در حالى كه به نص صريح قرآن مجيد اتحاد و اتفاق مسلمانها از واجبات اسلامى شمرده شده است و خداوند در قرآن در اين باره مىفرمايد :\r\n* ( وَاعْتَصِمُوا بِحَبْلِ الله جَمِيعاً وَلا تَفَرَّقُوا ) * :\r\n« همگى به ريسمان خدا چنگ زنيد و از هم جدا و متفرق نشويد » .\r\nو در اصول فقه ، اين مطلب مسلم است ، اوامرى كه از جانب خداوند صادر مىشود دلالت بر وجوب و فوريت دارد و به هيچوجه مسامحه و تأخير در آن روا نيست ، پس بايد راهى را انتخاب كرد كه تمام فرقه‌هاى مسلمان بتوانند به اتفاق برسند و آن راه منحصر است كه به جانب على روانه گرديم و او را خليفهء به حق رسول خدا بشناسيم چه ، تمام دانشمندان اعم از شيعه و سنى اعتراف به عظمت علمى ، تقوا ، شجاعت ، سخاوت ، سياست نسب نيكو و كمالات انسانى على دارند واحدى نمىتواند منكر اين فضايل گردد چنان كه ابن ابى الحديد معتزلى ، دانشمند بزرگ اهل سنت در خطبه اى كه در ابتداى « شرح نهج البلاغه » اش آورده مىگويد :\r\n« الحمد للَّه الذى قدّم المفضول على الفاضل : سپاس خداى را كه مفضول را بر\r\n","description":"","footnote":"","page_name":" مقدمة 1 ","page_number":6},
  {"content":"\r\nفاضل مقدم داشت » .\r\nو بعد در صفحهء اول و دوم كتاب با دلائل متقنه تمام مزاياى فوق را كه علامت يك انسان كامل است دربارهء على عليه السّلام ثابت مىكند و فخر رازى كه از مفسرين بزرگ و بى نظير سنى است در « تفسير كبير » در سورهء توحيد دربارهء اينكه آيا بسم اللَّه الرحمن - الرحيم . جزو سوره است يا نه ( 1 ) . استدلال به عمل حضرت على كرده و مىگويد :\r\n\r\nو من اتّخذ عليّا اماما فى دينه فقد استمسك بالعروة الوثقى لا انفصام لها\r\n« هر كه على را پيشوا و راهنماى خود قرار دهد هر آينه به ريسمان مطمئنى دست يافته كه براى آن پاره شدن تصور نمىشود » .\r\nو در كتاب « انوار نعمانيه » از كتاب « اربعين » غزالى نقل شده كه صاحب اربعين با دلائل متقنه ثابت مىكند كه على در تمام جهات و همهء علوم از تمامى صحابه رسول خدا صلَّى اللَّه عليه و آله برتر و اعلم بوده است و در آخر گفتارش اين آيه را شاهد آورده :\r\n* ( هَلْ يَسْتَوِي الَّذِينَ يَعْلَمُونَ وَالَّذِينَ لا يَعْلَمُونَ إِنَّما يَتَذَكَّرُ أُولُوا الأَلْبابِ ) * .\r\nو غير از آيات ، روايات زيادى از طريق شيعه و سنى داريم كه نص بر خلافت بلا فصل على عليه السّلام است ، علماى بزرگ شيعه « شكر اللَّه مساعيهم » به حدّ نهائى در اين باره بذل توجه كرده و كتابهاى ارزنده اى در اين موضوع نگاشته و در جهان منتشر ساخته‌اند ولى از همه ارزنده تر ، زنده تر ، گوياتر و عميقتر كتاب پر ارج « الغدير » است كه در اثر زحمات طاقت فرساى مردى بزرگ و مجاهدى ارجمند مرحوم مغفور حجة الاسلام و المسلمين آية اللَّه امينى رضوان اللَّه عليه بوجود آمده است كه عمرى در پى تأليف آن صرف كرد و بالاخره در راه على شهيد شد .\r\nاين كتاب از كتب اهل سنت جمع آورى شده و تا به حال هزاران دوره از آن در جهان توزيع شده است .\r\n","description":"","footnote":"\r\n( 1 ) اين مسأله از مسائل اختلافى بين شيعه و سنى است و تمامى شيعه قائل به جزئيت آنند ولى از سنيها بعضى قائل به جزئيت هستند .\r\n","page_name":" مقدمة 2 ","page_number":7},
  {"content":"\r\nيكى از آرزوهاى حقير اين بود كه اين اثر ارزنده به فارسى ترجمه شود و در دسترس فارسى زبانان قرار گيرد تا شيعيان ايران ، درست مسأله خلافت و ولايت على عليه السّلام را طبق مدارك اهل سنت ببينند و به حمد خدا اين سعادت نصيبمان گشت و ايشان ابتداء به مؤسسه « جامعه تعليمات اسلامى » اجازهء ترجمه و نشر آن را مرحمت فرمودند كه مزيد بر شرافت اين مؤسسهء بزرگ دينى شد .\r\nجلد اول و دوم فارسى به قلم فاضل دانشمند حضرت حجة الاسلام و المسلمين آقاى حاج سيد محمد تقى واحدى ترجمه و در دسترس فارسى زبانان قرار گرفت و بعد به جهاتى در امر ترجمه و چاپ بقيه ، توقفى حاصل شد .\r\nتا اين اوان كه بر اثر دسايسى ، زمزمهء مخالفت شيعه و سنى پيدا شد و در مركز مملكت شيعه ( طهران ) بعضى از سخنان مغرضانه كه جز تفرقه و نفاق حاصلى ندارد از اطراف و اكناف شنيده شد لذا ايجاب كرد كه دوباره به اين قضيه توجهى شود و اقدامى جدى در ترجمهء « الغدير » صورت گيرد لذا هيئت مديرهء جامعهء تعليمات اسلامى انتشار باقى مجلدات را به بنده واگذار كردند بنده هم با تاسيس « كتابخانه بزرگ اسلامى » سرپرستى ترجمه و چاپ را به هيئت مديرهء كتابخانه كه شعبه اى از آن مخصوص نشر كتب اسلامى است ، واگذار نمودم و اينك سومين مجلد ترجمه « الغدير » تقديم آستانهء مباركهء مولى الموالى أمير المؤمنين علي بن ابيطالب عليه السّلام مىشود انشاء اللَّه بتدريج باقى مجلدات ترجمه و چاپ خواهد شد .\r\nو ما توفيقى الَّا باللَّه العلىّ العظيم .\r\nالاحقر عباسعلى اسلامى ( واعظ )\r\n25 محرم 1393\r\n","description":"","footnote":"","page_name":" مقدمة 3 ","page_number":8},
  {"content":"\r\n\r\nنامه اى مهر آميز\r\nاستاد يگانه ، شيخ محمد سعيد دحدوح ، امام جمعه و جماعت حلب ، نامه اى فرستاده ، كه چون ديگر نامه‌ها ، سراسر دليل حب و دوستى است ، و دليل بر كمالات نفسانى نگارندهء آن ، كه با حريّت و روشن فكرى و با وجدان اخلاقى توام گشته ، و علم دوستى و تحقيقات تاريخيش به هم آميخته ، و از آنچه شخصيّت انسانى را به پستى مىكشاند بدور است ، از سخن باطل روى گردان ، دشمن سرسخت تيرگيها و ناپسنديها است .\r\nبه ارجى كه به او مىنهيم ، نامهء پر ارزشش را زينت بخش اين كتاب مىسازيم و همراه اين همه ، سپاسى است نامحدود .\r\n« امينى »\r\n","description":"","footnote":"","page_name":" 1 ","page_number":9},
  {"content":"\r\n\r\nمتن نامه :\r\nبسم اللَّه الرّحمن الرّحيم\r\nسپاس خداى را سزاست ، و درود بر پيامبرش كه برگزيدهء اوست ، و بر آل محمّد و ياران گراميش ، و بر هر كه دوست اوست . و درود و رحمت و بركت خدا بر شما باد !\r\nسرور عزيز ! علَّامهء يگانه ، بزرگ پيشوا ، آقاى شيخ عبد الحسين امينى نجفى ، كه خدايش حافظ و بر عمرش بيفزايد .\r\nنامهء شما رسيد ، و خواندمش ، از خصلتهاى نيكو ، و دوستى پا بر جا ، و نهاد پاكيزه و جلوه‌هاى شكوه زا كه به دوستى آل محمد پرورش يافته ، لذت بردم و بزرگ شمردم . حال ثمرهء آن دوستى به دست آمده و عطر دل افروز آن فضاى انسانيّت را پر نموده و نسيم مشك فام و عبير آسايش دماغ انسانها را فرا گرفته است .\r\nاى بزرگ مرد ! ارمغان تو ( الغدير ) مرا به سپاس بر انگيخت ، و راه هر گونه عذرى را بر من بست ، مىخواستم ارمغانى به الغدير تو بفرستم با يك بررسى مفصّل ، ولى بعد از اينكه دورهء الغديرت پايان يافت ؛ آن هنگام كه بر پيشانى ادب درخشيد و در ديدگاه اهل تاريخ قرار گرفت . ولى چون تو مىخواهى ، اين كلمات بنگارش در آمد . و نيك ميدانم كه از عهدهء اين وظيفه بر نمىآيم و نمىتوانم حق « غدير » را ايفا كنم و هم حق آنكه بر كنارهء غدير درنك كرد و غدير را به پيشاهنگان حقيقت و جويندگان بحث آزاد معرفى نمود .\r\n","description":"","footnote":"","page_name":" 2 ","page_number":10},
  {"content":"\r\n\r\nالغدير\r\nكلامى شيرين است . زيبا و دلنشين ، و نام تأليفى است دربارهء تحقيق يك بحث تاريخى ، و موضع گرفتن رسول اكرم در سرزمين غدير بعد از رجوع از مكَّه ، در آخرين سفر . به گروه‌ها كه آنجا گرد آمده بودند ، مقام و شخصيّت على را معرفى كرد ، كه او را بدست خود تربيت نموده و ساخته است و داراى همه نوع فضائل انسانيست و سر آمد همگان ولايق اينكه وصىّ او شود و پيشواى خلق مسلمان ، تا جانشين پيامبر گردد و بشرها را به راه راست هدايت كند .\r\nكتاب ( الغدير ) در يك چنين زمينه اى نگارش يافته تا مردمان بى اطلاع را به اين حادثه بزرگ تاريخى مطَّلع سازد . اين داستان و لو در كتابها ثبت است ولى به دست فراموشى افتاده و اين ( الغدير ) است كه چهرهء اين حادثه را روشن ساخته ، آيات قرآنى را يك جا با سخنان پيامبر گرامى و راويان حديث و مفسرين نقل مىكند و از سخن ادباء و شعراء و تاريخ نويسان و ترجمه نويسان تأييد مىآورد .\r\n( الغدير ) آنچه در قرون اوّليهء اسلام پيرامون اين داستان آمده ، جمع نموده و حتى از اين حدّ پا فراتر نهاده به شرح حال رجال تاريخ پرداخته و تحقيق را در همهء زمينه هائيكه مربوط به اين داستان ميشده كشانده و سخن حق را بيان نموده است .\r\nپس ( الغدير ) كتابيست كه به تفصيل سخن دوست و دشمن را ذكر نموده و محكم و متشابه را در عرض هم آورده و در نتيجه صحيح و ناصحيح را از هم باز شناخته و اعتقادات فاسد و پندارهاى بىاساس ، و افكار انحرافى باطل را از ساخت قدس امير مؤمنان دور نموده است .\r\nو همچنين پدر آن راد مرد ، حضرت ابى طالب و بستگان و خويشان و فرزندانش\r\n","description":"","footnote":"","page_name":" 3 ","page_number":11},
  {"content":"\r\nرا از تهمتهاى ناروا بدور داشته و دامن پيروان حضرت را چه زنده و چه مرده از ناروائيها پاك نموده است و با كلامى روشنگر ، با پشتوانه اى از دليل و برهان خصلتهاى نيك امام ، و جز او از اوصياء گراميش را بيان نموده است .\r\nاينها ، مطالبى است كه از ساحل كتاب ( الغدير ) دريافت كرده و حقائقى است كه از بعض اجزاء ارسالى ( الغدير ) توسط آقاى مظفر لمس نموده‌ام ، حضرت شيخ محمّد حسين مظفّر ، كه تأليفات گرانبهائى دارد يكى از بزرگان اسلام و متفكرين ارزندهء جهان اسلام است كه از فضايل اخلاقى برخوردار است و چون صالحين ناصيه اى درخشان دارد .\r\nاز اعادهء طبع ( الغدير ) خوشحالم و من اين را پيش بينى مىكردم ، چون ( الغدير ) شامل مباحث علمى ارزنده و امورى است كه تا به حال در دسترس بشر قرار نگرفته است و اين ( الغدير ) است كه چنين ميراث ارزندهء اسلامى را به جهان بخشيد و در ديدگاه اهل تحقيق و تاريخ ، آنچه نميدانست قرار داد تا درست به نتيجه برسد .\r\nاين ( الغدير ) است كه مسائلى را پايه ريزى نمود ، و اوهام و خرافاتى را از صحنهء ذهن بشر شست و آنچه را كه بشريت در طول ساليان دراز از آن غافل بود به دو داد .\r\nو حق چنين است كه ما بايد بر روى حوادث گذشته كاخ آرزويمان را بنا نهيم و با فكرى صحيح و عميق بر آن زيربنا ، بنائى نو آريم .\r\nو همهء آنچه تا به حال بيان شد ، ضرورتى است براى هر اهل تحقيقى كه مىخواهد بداند و بفهمد و به حقيقت برسد ، و پس از درك حقيقت ، روشنگر راهها شود و شيعهء على را به جهان بشناساند كه كيانند اين گروه ، كه در طول تاريخ به خروش بر خاستند ، با دلى مملوّ از حبّ آل محمّد ، نه براى آنكه خواستار خلاف و دوئيت است و كينه‌هاى ديرينه را زنده مىكند .\r\nآرى : ضرورتى است بر اهل تحقيق كه اين مسائل را بدانند و جداى از هر گونه احساسات داغ دنباله رو فهم صحيح خود باشند و از اشتباهات گذشتهء خود درس گرفته و به نسل جديد خود بياموزند كه : اختلافات موجب تفرقهء بين دو گروه است و خشم\r\n","description":"","footnote":"","page_name":" 4 ","page_number":12},
  {"content":"\r\nو كينه وحدت را از دست ميگيرد و مسلمين را به جائى ميبرد كه از هر گونه دوستى و احساس صحيحى بدور مانند ، از هم جدا و بيگانه شوند و جز به مصالح شخصى خود نينديشند و خلاصه يك مسلمان تئوريك شوند كه جز ادعاى اخلاق و نيكى چيزى نداشته و از واقعيت عملى اسلام كاملا بدور مانند .\r\nدر حالى كه اخلاق نشان دهندهء ارزش يك امّت است و آنچه سبب رويش يك نسل است اخلاق است و بدون آن نه عزتى است و نه پيروزى ، و بر همين اساس است كه رسول اكرم و ائمهء اطهار ما را مدام بر اين راه مىخواندند كه به تهذيب اخلاق پرداخته و مسلمانان را به اتحاد بر خوانيم .\r\nو قرآن آن نداگر قرنها بر اين امر ، فريادها دارد كه * ( وَاعْتَصِمُوا بِحَبْلِ الله جَمِيعاً وَلا تَفَرَّقُوا ) * به رشتهء محكم دوستى خدا دست يا زيد و از هر گونه تفرقه و جدائى بپرهيزيد .\r\nو باز گويد :\r\n* ( إِنَّ أَكْرَمَكُمْ عِنْدَ الله أَتْقاكُمْ ) * گرامىترين مردمان پرهيزكارترين آنانند .\r\nو يا گويد :\r\n* ( تِلْكَ أُمَّةٌ قَدْ خَلَتْ لَها ما كَسَبَتْ وَلَكُمْ ما كَسَبْتُمْ ) * .\r\nاينان كه مينگريد امتى بودند كه با كارهاى خود همآغوشند و شما همچنين خواهيد بود كه آنچه به دست آوريد با شماست .\r\nو يا گويد :\r\n* ( وَلا تَزِرُ وازِرَةٌ وِزْرَ أُخْرى ) * ؛ * ( اتَّقُوا الله وَكُونُوا مَعَ الصَّادِقِينَ ) * .\r\nهيچكس اعمال ناشايست ديگرى را به عهده نميگيرد ؛ پرهيزكار باشيد و خود را با راستگويان همراه سازيد .\r\nو من پيش از آنكه از نگارش باز ايستم ناچارم كه وظيفهء خود را انجام داده و مجاهدات مؤلف گرامى را شكر گزار شوم و در مقابلش به سپاس ايستم و اين همه\r\n","description":"","footnote":"","page_name":" 5 ","page_number":13},
  {"content":"\r\nبه خاطر رنجى است كه در راه زنده نمودن نسلى انجام داده و چنين اثر گرانبهائى را به اجتماع بشرى تحويل داده است كه سراپا علم است و تحقيق و اطلاعات وسيع و بررسىهاى دامنه دار و بى سابقه .\r\nخداوند بهترين پاداش را به شيخ ما عنايت فرمايد و كتاب ( الغدير ) را وسيله اى سازد براى راهنمائى مردم بسوى حق و اتحاد و دوستى بين فرق اسلامى تا در پرتو آن مسلمين به سفارش رسول گرامى دربارهء ثقلين : قرآن و خاندان گرامى رسول اكرم كه هر رجس و پليدى از دامنشان بدور است عمل كرده باشند .\r\nدر خاتمه سلام برادر و دوستدارت را بپذير\r\n4 ربيع الاخر 1372\r\nمحمد سعيد دحدوح\r\n","description":"","footnote":"","page_name":" 6 ","page_number":14},
  {"content":"\r\n\r\nبسم اللَّه الرّحمن الرّحيم\r\nالحمد للَّه و سلام على عباده الذين اصطفى .\r\nخوانندهء گرامى :\r\nسپاس خداى را ، كه ما را موفّق نمود و جلد اوّل الغدير پايان پذيرفت ، و شما با حقائق درخشانى آشنا شديد و نص صريح پيغمبر را دربارهء غدير ملاحظه نموديد كه آشكارا امامت على ( ع ) را بيان مىنمود و براى هيچكس جاى حرفى باقى نماند و تمام شبهات را از بين برد .\r\nو در سخن ما اين حقيقت روشن شد كه آن معنائيكه براى « مولا » بيان نموديم همانست كه عرب مىفهمد : عرب صدر اسلام و نسلهاى آينده شان تا برسد به عرب امروز ، و معناى لغوى هم بدون هيچ قرينه اى با همان معنا مطابق بود چه رسد كه قرائنى در پيش و پس داشت و ما برخى از شواهد را بر مدعاى خود بيان نموديم و حال ، سخن را دنبال كرده به شعراء مىرسيم تا بنگريم كه شعراء دربارهء غدير چه سروده‌اند .\r\nحالا قدرى از ترجمهء حال شعراء و موقعيت آنان را در بين عرب بيان ميكنيم تا باعث بينش بيشتر خواننده گردد و اين به جهت كثرت علاقه و اهميتى است كه به اين داستان مىدهيم .\r\nضمنا هر يك از اين شعراى عاليمقام - كه اكثرشان از دانشمندانند - در زمرهء راويان حديث غديرند . چه ، سخن اين شاعران صرف بيان يك داستان خيالى نيست چنان كه اغلب شعرها بدين نحو سروده مىشود و بيشتر شاعران به اين طريق شعر ميسرايند .\r\n","description":"","footnote":"","page_name":" 7 ","page_number":15},
  {"content":"\r\nمگر نمىبينيد كه شعراء بهر راهى رهسپارند ( 1 )\r\n\r\nامّا شعراى غدير ، در سطح بيان يك داستانى هستند كه در دنياى عينيشان واقع شده و آنچه گفته‌اند چه در قالب نظم يا در قالب نثر ، بيان آن حقيقت است بدون هيچ گرايشى به خيال پردازى .\r\nو در واقع اشعارشان چون روايتى است مستند ، كه با قافيه‌هاى مناسب در قالبهاى طلائين شعر در آمده‌اند . و صلاحيت اين را دارند كه قصهء تاريخى غدير را تأكيد كنند .\r\nو بر اين مبناست ، كه ما در نقل شعر شاعران جنبه‌هاى خوبى شعر را از حيث صناعت شعرى در نظر نگرفته‌ايم و به نبوغ شاعر هم نظرى نيفكنده‌ايم چون منظور ما اين جنبه‌ها نبوده بلكه مراد نقل روايت غدير است به صورت شعرى و درك واقعيت اين داستان بزرگ .\r\n\r\nشعر و شعرا\r\nهنگاميكه به آثار منظوم اديبان پاك سرشت پيشين بر مىخوريم ، آنها را در سطحى مينگريم كه از مرحلهء لفّاظى و عبارت پراكنى اوج گرفته از گشتن به گرد تملق اين و آن بدور مانده‌اند و شعرشان را بر پايهء سازندگى مكتبى انسانى و نشر معارف بشرى به كار انداخته‌اند و در اين راه به پيروى از قرآن و حديث پرداخته از علوم عقلى و فلسفى بحث نموده‌اند و پا در فنون و علوم بشرى گذاشته ، از سخنان پندزا و سودمند كه نشان دهندهء روح انسان كامل است ، دريغ ننموده‌اند . با اينكه شعرشان شامل مزاياى ادبى هم بوده است و چنين ادبياتى در ديدگاه دانشمندان و صاحبان حكمت و انديشمندان است ، كه بشريت بدان احساس احتياج مىنمايد و خواستهء اهل تاريخ و انسانهاى ديگر است .\r\nما ، در اين برداشت ، گرانبهاترين اثر را از اين اشعار ميگيريم و بر مبانى مذهبى و حق جوئى شيعه ، استدلال ميكنيم كه چگونه شاعر انديشمند ما ، از جان\r\n","description":"","footnote":"\r\n( 1 ) * ( أَ لَمْ تَرَ أَنَّهُمْ فِي كُلِّ وادٍ يَهِيمُونَ ) * ، آخر سورهء شعراء .\r\n","page_name":" 8 ","page_number":16},
  {"content":"\r\nمايه ميگيرد و خصلتهاى نيكوى آل محمّد را نمودار مىسازد ، و اين هنر شعر و شاعرى است كه حقيقت را با جلوهء خاصى نشان ميدهد و در ديدگاه نسلهاى آينده ، كه تشنهء حق جوئيند قرار ميدهد .\r\nشعر شاعر ، فضائل اخلاقى و امور معنوى را با روح شنونده در آميخته و با يك جذبهء عميق رهرو حقجو را به چشمهء زلال حقيقت مىرساند . فضاى وسيع انسانها را وسيعتر و فرياد دلنشينش را به دل هر انسانى مىرساند و چه بسيار اين آوازها كه از دل شاعران بر مىخيزد ، در دل شب نواى دلنشين كاروانيان مىشود و نشاط دگرى بشتران ميدهد و اين نوا و آواز است كه در دل رهروان شور زندگى مىافكند و نويد صبحى دل افروز را به بشر ميسپارد .\r\nدر مجلس امرا و بزرگان ، سرايندگان شعر هنر نمائى دارند و مادران با هزار شور و شعف در كنار گاهواره ، زمزمه ميكنند و با فرازهاى زيباى شعرى ، دل نا آرام طفل را آرامش مىبخشند . در سنين كودكى شعر مبدأ تلقين اوصاف پسنديده و خصلتهاى نيكو است و شور ايمان را در رگ و پى جوانان جاى ميدهد و همراه با رشد جسمى روح طفل را به آسمانهاى پاك اوج ميدهد و افقهاى ديگرى به رويش مىگشايد ، او را با پاكان آشنا مىسازد و دلش را به خاندان پيغمبر كه بهترين پاكانند ربط ميدهد و اين شعر است كه اينهمه هنر دارد و مىتواند در پى يك خروش ، سازمان مخالفين را درهم كوبد و خوار و ذليلشان كند و بهترين شاهد شمائيد كه ميدانيد شعر خوب چه شورى در دل و خروشى در سر ميافكند .\r\n( اگر با زبان عربى آشنائى داشتيد ) مىديديد چگونه در مقابل قصيدهء ميميهء فرزدق ، دل مىباختيد و با هاشميات كميت ، انس گرفته و قصيدهء عينيهء حميرى شور و احساسى حماسى در دل و سرتان مىافكند ، آيا ميشد قصيدهء تائيهء دعبل خزاعى را بخوانيد و بر جنايات و ستمهائيكه بر خاندان رسول رفته اشگ نريزيد و يا قصيدهء ميميهء امير ابى فراس شما را دگرگون نكرده و با شاعر دلسوخته همراه نگشته\r\n","description":"","footnote":"","page_name":" 9 ","page_number":17},
  {"content":"\r\nو هم آواز نشويد كه :\r\nاى شراب فروشان بى باك به خود مباليد و از خودستائى بازايستيد كه -\r\nهر آينه ارزندگانى هم هستند كه در نبرد زندگى خون گرم خود را نثار ميكنند .\r\nما در خلال اين كتاب با آه سوخته و رنجهاى فراوانى كه اين شاعران حق جو كشيده‌اند آشنا ميشويم ، لذا شاعران قرن اول هجرى را مينگريم كه چگونه مديحه و مرثيه را سر دادند و چون شمشير برّانى از پيشوايان دين حمايت كردند و شعرشان تير خطرناكى بود در جگر دشمن و در هر مرز و بوم جز اعلام دوستى خاندان محمّد كارى نداشتند .\r\nپيشوايان دين هم مال زيادى بدين شاعران ميدادند كه از كار و ديگر امور مستغنى شده و به اين امر مهم كه زنده كردن روح انسانى در ارواح مردم است اشتغال ورزند و مردم را با اين امر حياتى آشنا ساخته و به سويشان سوق دهند . پيشوايان حق در تشويق اين شاعران چنين ميگويند :\r\n« هر كه يك خط شعر ، دربارهء ما بگويد خداوند در بهشت خانه اى برايش مىسازد » و بدين سان مردم را هم در حفظ و ياد گرفتن اين اشعار تحريص ميكردند چنان كه حضرت صادق ( ع ) ميفرمايد :\r\nفرزندان خود را با شعر عبدى آشنا سازيد ، يا ميفرمودند : دربارهء ما كسى شعرى نگويد مگر اينكه از جانب روح القدس تأييد گردد ( 1 ) .\r\nكشّي دانشمند بزرگ علم رجال ، در كتاب رجالش ص 160 از ابو طالب قمى روايت مىكند كه او گويد :\r\nچند شعرى سرودم و به محضر امام باقر ( ع ) فرستادم و در ضمن اشعار از پدر امام باقر يادى رفته بود ، از حضرت تقاضا كردم اجازه دهند كه مدح خود حضرت گويم ، ولى حضرت باقر ( ع ) كاغذ را از جائى كه شعر نوشته بود جدا كردند و پيش\r\n\r\n","description":"","footnote":"\r\n( 1 ) عيون اخبار الرضا . رجال كشى : 254 .\r\n","page_name":" 10 ","page_number":18},
  {"content":"\r\nخود نگاه داشتند و در قسمت سفيدى بالا نوشتند : احسنت چه نيكو سرودى خداى به تو سزاى نيك دهد .\r\nو در روايت ديگر چنين است كه :\r\nاز حضرت تقاضا كردم اجازه فرمايند تا در مصيبت پدرشان نوحه سرائى كنم حضرت در جواب نوشتند : اشكالى نيست براى پدرم و هم براى من نوحه سر كن .\r\n\r\nموقعيت شعر و شاعران از نظر قرآن و حديث\r\nآنچه امامان بر حقّ ما در تشويق شعرا فرمودند ، رفتارى است كه از جدّ بزرگوارشان آموخته‌اند ، زيرا رسول اكرم ( ص ) فوق العاده شاعران را در مدح پاكان و ذم مخالفين تشويق ميفرمود ، خود حضرت شعر مىخواند و از ديگران مىخواست كه شعر بخوانند و شاعران را اجازه ميفرمود تا شعر بسرايند و به آنان كه رسالت شعر را مراعات مينمودند ارج مىنهاد و ما حضرت را مىنگريم چگونه در مقابل شعر عمويش ابى طالب بىتابى ميفرمود .\r\nآن هنگام كه طلب باران نمود و خدايش باران باريد ، چنين گفت : بر أبى طالب از خدا نيكى باد ، اگر او زنده بود چشمانش از اين حادثه روشن ميشد ، حال كيست كه شعرى از او بخواند ؟ عمر برخاست و عرض كرد : شايد اين شعر را خواسته‌ايد :\r\n\r\nو ما حملت من ناقة فوق ظهرها\r\nأبرّ و أوفى ذمّة من محمّد\r\n\r\nهيچ شترى بر پشت خود نيكوتر و با وفاتر از محمد حمل نكرده است .\r\nرسول اكرم ( ص ) فرمود : اين گفتهء عمويم نيست از حسّان بن ثابت است ، سپس حضرت على ( ع ) برخواست و عرض كرد شايد اين شعر را اراده فرموده‌ايد :\r\n\r\nو ابيض يستسقى الغمام بوجهه\r\nربيع اليتامى عصمة للأرامل\r\nتلوذ به الهلَّاك من آل هاشم\r\nفهم عنده فى نعمة و فواضل\r\n\r\n« سفيد روئى كه به يمن روى او از ابر طلب باران مىشود »\r\n","description":"","footnote":"","page_name":" 11 ","page_number":19},
  {"content":"\r\n« او ( محمد ) پناه يتيمان و بيوه زنان است »\r\n« بنى هاشم در سختى و درماندگى به دامن پر مهر و محبت او پناهنده ميشوند » .\r\nرسول خدا فرمود : آرى اينست شعر ابو طالب .\r\nدر اين هنگام شخصى از طائفهء كنانه برخاست و در سرودهء خود گفت :\r\n« پروردگارا ! ستايش تو راست و سپاس تو گفتن بر ماست . چه ، به ميمنت روى محمد ، به باران رسيديم .\r\nاو با چشمانى نگران رحمت حق ، خدا را خواند كه باران بارد .\r\nلحظه اى چند نگذشت ، كه دانه‌هاى در فام باران ، بر سرمان ريخت »\r\n« ابرها به شدّت باريدند و مسيلها بجوشش آمدند و حتى مناطق بلند قبيلهء مضر را سيراب نمودند . پس پيغمبر ، چونانكه عمويش وصف او گويد ، داراى آبروئى است كه به واسطهء او خداوند ابرها را به ريزش ميآورد ، اين مطلبى است آشكار و آن هم خبرى است كه مىشنويم » .\r\nپيغمبر فرمود : مرحبا اى كنانى ، خداوند به هر بيت شعر خانه اى در بهشت به تو پاداش دهد ( 1 ) .\r\nدر جنگ بدر ، چون چشمان حضرت بكشته گان به خون آغشته افتاد ، به ابى بكر فرمود : اگر عمويم زنده بود ، مىديد كه چگونه شمشيرهاى ما ، مردان نامى آنان را به خون كشيده است .\r\nعموى پيغمبر حضرت ابو طالب چنين سروده بود : ( 2 )\r\nسوگند به خدا اگر آنچه من ميبينم به صورت جدّ در آيد ، شمشيرهاى ما با گوشت و خون بزرگانشان آشنا خواهد شد .\r\nو باز رسول خدا را مىنگريم كه از شعر عمويش عباس مسرور گشته ، چه او\r\n\r\n","description":"","footnote":"\r\n( 1 ) امالى شيخ طوسى : 46 .\r\n( 2 )\r\n\r\nو انّا لعمر اللَّه ان جدّ ما ارى\r\nلتلتبسن أسيافنا بالاماثل\r\n\r\n","page_name":" 12 ","page_number":20},
  {"content":"\r\nاز حضرت درخواست نمود تا در مدحش شعرى بسرايد . پيغمبر فرمود ، بگو دهانت خورد مباد ، عباس چنين سرود :\r\nاى پيغمبر ! سرشت پاكت در سايه‌هاى قدس الهى به وديعت بود قبل از هر - آفرينشى و به دنيا فرود آمدى ، ولى هنوز به قالب بشرى در نيامده بودى و نه به صورت گوشت و خون ، بلكه هستهء وجودى تو از نسلها ميگذشت و از اصلاب عبور ميكرد ، تا به صحنهء وجود آمدى و جهان هستى را روشن نمودى .\r\nما در پرتو روشنائيت راه صلاح و رشد عقلى خود را مىسپاريم ( 1 ) .\r\nو هنگاميكه عمرو بن سالم بر پيغمبر وارد شد و شعر خود را خواند حضرت فرمود : حقّا كه ما را يارى نمودى ، خدا يار تو باشد . شعر او چنين شروع مىشود :\r\nپروردگارا ! من با محمّد ، سوگند پدران خود را با پدر پيشين او خاطرنشان ساختم و اينكه ما فرزندان توئيم و به اسلام گرائيده و از تو دست بردار نيستيم .\r\nخداوندا ! محمّد را يارى كن و بندگانت را به يارى او فرست ( 2 ) .\r\nابو ليلى نابغهء جعدى را مىنگريم ، كه بر پيغمبر وارد مىشود و دويست بيت شعرى كه در مدح حضرت سروده بود ، مىخواند . پيغمبر مسرور گشته دعايش مىكند كه دهانت خورد مباد .\r\nاول شعر او اينست :\r\nاى دوست من ! لحظه اى خشم را فرو خوابانده و در كنارى آرام گير ، در مقابل حوادث و بازيهاى دهر ميخواهيد زبان به ملامت باز كنيد يا با اخلاق بزرگ منشانه در گذريد :\r\nقسمت ديگر از شعرش كه در حضور پيغمبر سرود اين قطعه است :\r\nبه خدمت رسول خدا شتافتم ، هنگاميكه چراغ هدايت بشر را به يك دست و به دست ديگرش قرآن بود كه چون ستاره اى تابناك مىدرخشيد . من و هر كه با من\r\n\r\n","description":"","footnote":"\r\n( 1 ) مستدرك حاكم 3 : 327 ، اسد الغابة 1 : 119 .\r\n( 2 ) تاريخ طبرى 3 : 111 ، اسد الغابة 4 : 104 .\r\n","page_name":" 13 ","page_number":21},
  {"content":"\r\nبود ، چنان در گرايش شديم كه طلوع و غروب ستاره سهيل را نفهميديم . همهء سعيم اينست كه پرهيزگار شوم چه ، از آتش سوزان ترسانم .\r\nتا اينكه به اين شعر رسيد :\r\nما با گرايش به اسلام به آسمان مجد و بزرگى رسيده‌ايم و آرزو اينست كه به جلوه گاه بالاترى برشويم .\r\nپيغمبر به ابو ليلى فرمود :\r\nكدام جلوه گاه بالاتر ؟ عرض كرد : بهشت .\r\nحضرت فرمود : بلى ! به خواست خدا .\r\nو سپس چنين سرود :\r\nحلم و بردبارى موقعى نتيجه ميدهد و از كدورت محفوظ ميماند كه گاهگاهى توأم با تندى باشد .\r\nو تندى هم اگر توأم با حلم نگردد كه از خطرات محفوظش دارد بى فائده است .\r\nدر اينموقع رسول خدا ( ص ) ، دو بار فرمود : نيكو سرودى ، دهانت سالم باد .\r\nاو را مىديدند با وجود زيادى عمر دندانهايش چون دانه‌هاى تگرك آب شده شفاف و براق ، هيچيك از دندانهايش نه شكسته و نه افتاده بود ( 1 ) .\r\nو باز سرور آن جناب را مىبينيم هنگاميكه كعب بن زهير لاميّهء خود را براى حضرت مىخواند و پيغمبر بردى به او صله داد كه بعدها معاويه به بيست هزار درهم از او خريد و پيوسته خلفاء آن را در روزهاى عيد مىپوشيدند ( 2 ) .\r\nدر مستدرك حاكم ج 3 ص 582 آمده كه چون كعب قصيدهء خود را در حضور حضرت خواند به اين شعر رسيد كه ( 3 ) :\r\n\r\n","description":"","footnote":"\r\n( 1 ) شعر و شعراء ابن قتيبه : 96 ، استيعاب 1 : 311 ، اصابة 3 : 539 .\r\n( 2 ) شعر و شعراء ابن قتيبه : 62 ، امتاع مقريزى : 494 ، اصابة 5 : 296 .\r\n( 3 )\r\n\r\nان الرسول لسيف يستضاء [ م 
  ] به\r\nو صارم من سيوف اللَّه مسلول\r\n\r\n","page_name":" 14 ","page_number":22},
  {"content":"\r\nهمانا محمّد پيامبر خدا چون شمشيرى است كه بدان كسب روشنى مىشود .\r\nو شمشير برنده ايست از شمشيرهاى كشيده شده در راه خدا .\r\nپيغمبر با آستين خود به مردم فرمان سكوت داد تا قصيدهء كعب را بشنوند .\r\nو روايتى ديگر ميگويد : كعب مصرع آخر را « من سيوف الهند » سروده بود پيغمبر فرمود : نه\r\n« من سيوف اللَّه »\r\n( 1 ) . و باز عبد اللَّه بن رواحه را مىبينيم كه بر حضرت شعر مىخواند و او مسرور مىشود : براء بن عازب گويد : پيغمبر اكرم ( ص ) را ديدم كه خاكهاى خندق را حمل مىكند و گرد و خاك روى شكم حضرت را پوشانده بود ، حضرت در آن هنگام شعر عبد اللَّه بن رواحه را زمزمه ميكرد ( 2 ) :\r\nخداوندا ! اگر تو نبودى ما به هدايت نمىرسيديم و نه انفاقى در راهت مىنموديم و نه به سپاس تو به نماز مىايستاديم ، تو خود آرامشى بر ما فرود آر و گامهاى ما را استوار گردان .\r\nدشمنان بر ما ستم نمودند و ما در مقابل فتنه هايشان پايمردى نموديم ( 3 ) .\r\nو از روايت ابن سعد در ( طبقاتش ) و ابن اثير چنين بر مىآيد كه شعرهاى بالا مربوط به عامر بن اكوع است : ابن اثير درج 3 ( اسد الغابة ) ص 72 روايت نموده كه رسول خدا هنگام رفتن به خيبر به عامر فرمود ، از مركب خود فرود آى و از اشعار خود به آهنگ حدى بخوان .\r\nراوى گويد كه عامر از اسب فرود آمد و شعر بالا را سرود .\r\nسپس رسول خدا فرمود : خدا بر تو رحم آورد ، و در ( طبقات ) ج 3 ص 619 چنين\r\n\r\n","description":"","footnote":"\r\n( 1 ) شرح قصيده : 98 شارح جمال الدين انصارى\r\n( 2 )\r\n\r\nلاهم لو لا أنت ما اهتدينا\r\nو لا تصدقنا و لا صلينا\r\nفأنزلن سكينة علينا\r\nو ثبت الاقدام ان لاقينا\r\nان اولاء قدبغوا علينا\r\nو ان ارادوا فتنة أبينا\r\n\r\n( 3 ) مسند احمد 4 : 302 .\r\n","page_name":" 15 ","page_number":23},
  {"content":"\r\nاست كه : خدايت بيامرزد .\r\nو نيز پيغمبر اكرم را از شعر حسّان بن ثابت در وجد و سرور مىبينيم : حسان روز غدير خم جريان غدير را به شعر در آورد ، پيغمبر دعا كرد كه :\r\nلا تزال يا حسّان مؤيّدا بروح القدس ما نصرتنا بلسانك .\r\nتا آن هنگام كه با سخنت ما را يارى كنى از تأييدات روح القدس بهرمند گردى .\r\nحضرت پيغمبر ( ص ) منبرى در مسجد براى حسان ميگذارد و او بر منبر مىايستاد و فضايل پيغمبر و مكتب او را ، بازگو ميكرد ؛ و باز رسول خدا فرمود كه :\r\n« خداوند حسّان را تا موقعى كه از ما دفاع مىكند تأييد فرمايد » ( 1 ) .\r\nو همچنين سرور حضرت رسول را ( ص ) از شعر ابى كبير هذلى مشاهده ميكنيم ، عايشه گويد : پيغمبر اكرم ( ص ) پاپوش خود را اصلاح مىنمود و من نشسته به ريسندگى مشغول بودم ناگهان چشمم به صورت مباركش افتاد كه در چهره اش عرق مىدرخشيد از اين حالت مبهوت شدم ، حضرت رسول به من نگريست و فرمود : چه شده كه چنين بهت زده مينگرى ؟ گفتم : اى رسول خدا ديدم در چهرهء شما دانه‌هاى عرق نور افشانى ميكنند ، اگر ابو كبير هذلى تو را ميديد ميدانست كه سرودهء او از هر كس به تو شايسته تر است . فرمود : مگر ابو كبير چه سروده ؟ گفت اينست شعر ( 2 ) :\r\nاو از آزار رحم مادر پاك و از آلودگيهاى دايه و پستانش بر كنار و هيچگونه بيمارى دامنگير او نيست . و هنگاميكه به خطوط زيباى صورتش مينگرم چون درخشش دانه‌هاى باران كه از آسمان ريزان است ميدرخشد .\r\nپيغمبر اكرم از سخن عائشه اظهار سرور فرمود ( 3 ) .\r\nپيغمبر اكرم ( ص ) پيوسته شعرا را بسرودن و ضبط اشعار خود وادار مىفرمود و\r\n\r\n","description":"","footnote":"\r\n( 1 ) مستدرك حاكم 3 : 477 ، ذهبى هم در تلخيص آن را صحيح شمرده .\r\n( 2 )\r\n\r\nو مبرء من كل غير حيضة\r\nو فساد مرضعة و داء معضل\r\nو اذا نظرت الى اسرة وجهه\r\nبرقت كبرق العارض المتهلل\r\n\r\n( 3 ) حلية الاولياء 2 : 45 ، تاريخ بغداد 3 : 253 .\r\n","page_name":" 16 ","page_number":24},
  {"content":"\r\nبه آنها راهنمائى ميكرد كه گفتار مخالفين و حسب و نسب و تاريخ نشو و نماى آنها را از افراد مطلع ياد گرفته و با ذكر نقاط ضعف ، به مقابله برخاسته آنان را خفيف و سر شكسته سازند ، چونانكه آنها را امر ميفرمود به فرا گرفتن قرآن ( و تا اين حد بمسألهء شعر اهميت ميداد ) اين عمل را يارى دين ميدانست و جهادى مقدّس ، به خاطر حفظ دين حنيف اسلام .\r\nشخصيت شاعر را به او مىفهماند كه در اجتماعات چه شأنى دارد و در چه جهادى است . به شعرا ميفرمود : دشمنان را هجو گوئيد چه مؤمن با جان و مال خود بايد در راه خدا مجاهده كند .\r\nبه آنكه جان محمّد در قبضهء قدرت اوست قسم ياد ميكنم كه اين عمل شما چنانست كه با تيرهاى آتشين قلب دشمن را بشكافيد و آنها را نابود سازيد .\r\nو باز بلفظ ديگر از رسول اكرم شنيده شد كه حضرت فرمود : وقتى كه به وسيلهء شعر با مخالفين به مخالفت بر مىخيزيد ، مانند مجاهدانيد كه تيرها را به نشان دشمن پرتاب ميكنند ( 1 ) .\r\nو رسول خدا ( ص ) پيوسته شعرا را بر مىانگيخت تا با تير دلدوز شعر به پيكار با مخالفين برخيزند و وادارشان ميكرد كه با حماسه‌هاى شجاعت انگيز ضدّيت و جبهه بندى كفار را درهم كوبند ، روح نيرومند دينى را در بين مسلمين دميده و حميّتشان را در مقابل حميّت جاهليت تقويت مينمود . چه ، شعر است كه آنها را به هيجان و نشاط ميآورد و آنها را در راه نشو معارف و دعوت به حق تحريك مىكند و به دفاع از حريم اسلام و اميدارد .\r\nبه شاعر ميفرمود : مشركين را و آنان كه از طريق حق بدورند هجو كنيد چه در اينهگام روح القدس همراه شماست ( 2 ) و به ديگر شاعر ميفرمود : آنها را هجو كنيد كه\r\n\r\n","description":"","footnote":"\r\n( 1 ) مسند أحمد 3 : 460 ، 456 ج 6 : 487 .\r\n( 2 ) مسند أحمد 4 : 298 ، مستدرك حاكم 3 : 488 .\r\n","page_name":" 17 ","page_number":25},
  {"content":"\r\nجبرئيل يار و مددكار شماست ( 1 ) .\r\nبراء بن عازب گويد : به رسول خدا ( ص ) خبر آوردند كه ابو سفيان بن حارث ابن عبد المطَّلب تو را نكوهش مىكند ، عبد اللَّه بن رواحه در مجلس حاضر بود و از حضرت رسول ( ص ) تقاضا كرد كه به من اجازه فرما تا دربارهء اين گمراه شعرى بسرايم ، حضرت سئوال كردند كه توئى سرايندهء آن شعر كه با جمله ( ثبّت اللَّه ) شروع مىشود ؟ عرض كرد : آرى من سروده‌ام !\r\n\r\nفثبّت اللَّه ما أعطاك من حسن\r\nتثبيت موسى و نصرا مثل ما نصروا\r\n\r\nخداوند بر قرار دارد آنچه از حسن و نيكوئى به تو عطا فرموده چونانكه موسى را پا بر جا داشت و تو را يارى كند چونانكه آنها را يارى نمود .\r\nپيغمبر اكرم دعايش فرمود كه خدا به تو هم پاداش خير دهاد .\r\nبراء گويد : كعب بر خواست و مانند عبد اللَّه تقاضا كرد كه در ردّ ابو سفيان شعرى بسرايد . حضرت فرمود تو صاحب آن شعرى كه سر آغازش جملهء « همّت » است عرض كرد آرى من سروده‌ام كه :\r\n\r\nهمّت سخينة ان تغالب ربّها\r\nفليغلبنّ مغالب الغلَّاب\r\n\r\nسخينة خواست بر پرورش دهندهء خود غالب گردد -\r\nولى چون ديگران در چنگال خشم او در آمد .\r\nحضرت رسول اكرم ( ص ) فرمودند : خداوند پاداش تو را فراموش نمىكند .\r\nبراء گويد : حسّان به پا خاست و از رسول گرامى اجازه خواست كه با شمشير زبان ، گوينده را به خاك مذلَّت و رسوائى بنشاند و مفتضحش كند .\r\nپيغمبر فرمود : نزد ابو بكر برو ! و از خصوصيات خانوادگى و اخلاقى آن گروه كسب اطَّلاع كن و سپس آنها را هجو نما كه جبرئيل در انجام اين وظيفه ، يار تو است ( 2 ) .\r\n\r\n","description":"","footnote":"\r\n( 1 ) مسند أحمد 4 : 299 ، 302 ، 303 .\r\n( 2 ) مستدرك حاكم 3 : 488 .\r\n","page_name":" 18 ","page_number":26},
  {"content":"\r\nشعرائيكه بوظيفهء مقدس شاعرى مىپردازند و با شمشير زبان پشت دشمن را مىشكنند مشمول اين آيه هستند :\r\n* ( إِلَّا الَّذِينَ آمَنُوا وَعَمِلُوا الصَّالِحاتِ وَذَكَرُوا الله كَثِيراً وَانْتَصَرُوا مِنْ بَعْدِ ما ظُلِمُوا ) * .\r\nمگر كسانى كه ايمان آوردند و عمل نيك انجام دادند و زياد به ياد خدا بودند كه اينان بعد از اينكه ظلم كشيدند يارى حق شامل حالشان مىشود .\r\nآرى اينانند كه از شعرا بى بند و بار در آيهء * ( وَالشُّعَراءُ يَتَّبِعُهُمُ الْغاوُونَ ) * استثناء شده‌اند .\r\nگويند : چون اين آيه در مذمت شعراء نازل شد ، عده اى به نزد رسول اكرم آمده و ميگريستند كه خداوند ما را نكوهش نموده است ، پيغمبر اكرم دنبالهء آيه را خواند كه * ( إِلَّا الَّذِينَ آمَنُوا وَعَمِلُوا الصَّالِحاتِ . . . ) * و شما هستيد كه مصداق اين قسمت از آيه هستيد * ( وَذَكَرُوا الله كَثِيراً ) * و زياد ياد خدا كنند و باز شمائيد كه اين تكه از آيه شامل حالتان مىشود * ( وَانْتَصَرُوا مِنْ بَعْدِ ما ظُلِمُوا ) * كه بعد از آن كه ظلم شدند يارى مىشوند ( 1 ) .\r\nگويند : كعب بن مالك به خدمت حضرت رسول ( ص ) رسيد و پرسيد : نظر شما در آياتى كه در سورهء شعراء دربارهء شاعران وارد شده چيست ؟ . حضرت پيغمبر - فرمودند : بحقيقت كه شما با شمشير زبان در جهاديد ( 2 )\r\nعلاوه بر اينكه شاعران مذهبى و كسانى كه حقائق زندگى را واگو ميكنند از مذمت آيات بدورند ، بايد گفت كه : آيات نكوهش متوجه كسانيستكه از ظلم و باطل ترويج مىكنند .\r\nشيخ صدوق در كتاب عقائدش از امام صادق ( ع ) روايتى نقل مىكند : كه مراد از آيه ، نكوهش كسانى است كه بدروغ داستان سرائى دارند .\r\n\r\n","description":"","footnote":"\r\n( 1 ) تفسير ابن كثير 3 : 354 .\r\n( 2 ) مسند أحمد 3 : 456 .\r\n","page_name":" 19 ","page_number":27},
  {"content":"\r\nعلى بن إبراهيم در كتاب تفسير خود ص 474 نقل مىكند كه حضرت صادق ( ع ) فرمود :\r\nآياتى كه مذمت شعرا در آن شده مشمول كسانيستكه دين خدا را تغيير داده و با اوامر الهى مخالفت مىورزند و موجب نشر عقائد فاسد در بين مردم شده آنانرا به پيروى راههاى باطل وادارند .\r\nمؤكَّد استفادهء ما از آيه دنبالهء آيه است كه ميفرمايد : * ( أَ لَمْ تَرَ أَنَّهُمْ فِي كُلِّ وادٍ يَهِيمُونَ ) * .\r\nآيا نمىنگرى كه اين شاعران بهر درى مىزنند و بهر جانبى ميل پيدا مىكنند و به هر مذهب و عقيده اى در ميآيند .\r\nدر تفسير عياشى از حضرت صادق ( ع ) روايتى است كه حضرت فرمودند : مراد از آيه گروهى هستند كه علم غير صحيح آموخته و به گمراهى افتادند و مردم را به گمراهى سوق دادند .\r\nپس در آيات نكوهشى ، ذمى دربارهء شاعران به حق نا رسيده است و تنها مراد آيه اين بوده كه شاعران باطل سرا را مذمت كند ؛ چه ، شعر با امواج نامرئيى كه بوجود مىآورد در روح شنونده اثر ميگذارد و قرآن مىخواهد جلوى اين اثرهاى نامطلوب شعر را بگيرد .\r\nاسلام علاوه بر اينكه شاعران به حق را نكوهش ننموده تعريف هم نموده است :\r\nروايتى است كه شيعه و سنى نقل كنند : إنّ من الشعر لحكمة و إنّ من البيان لسحرا ( 1 ) : پاره اى از شعرها حكمت است و برخى بيانها چون جادو مؤثر است .\r\n\r\n","description":"","footnote":"\r\n( 1 ) مسند احمد 1 : 269 ، 273 ، 303 ، 332 ، سنن دارمى 2 : 296 . صحيح بخارى كتاب طب باب « ان من البيان سحرا » . مجنى ابن دريد : 22 . تاريخ بغداد 3 :\r\n98 ، 258 و ج 4 : 254 و ج 8 : 18 ، 314 . بيان و تبيين جاحظ 1 : 212 ، 275 .\r\nرسائل جاحظ : 235 . مصابيح السنة بغوى 2 : 149 الروض الانف 2 : 337 . تاريخ ابن كثير 9 : 45 . تاريخ ابن عساكر 1 : 348 و ج 6 : 423 . اصابه 1 : 453 و ج 4 :\r\n183 . تهذيب التهذيب 9 : 453 .\r\n","page_name":" 20 ","page_number":28},
  {"content":"\r\n\r\nشعرهاى غيبى\r\nتاريخ ، اشعار غيبيه اى را ثبت نموده است كه سرايندگان ، نامعلوم و غير مرئى بوده‌اند . اين اشعار از گويندگانى نامرئى به اشخاصى خطاب شده و سبب هدايتشان گرديده است ، و اين خود يكى از معجزات پيغمبر اكرم ( ص ) شمرده شده است و بهترين نشان دهندهء اهميت شعر و شاعرى است در راه استدلال بر راه حق كه چگونه شعر بيش از نثر ، قلوب را تسخير مىكند .\r\nپس سزاوار چنين است كه در راه ساختن اجتماعى صالح ، و دعوت مردمان به راه حق و جهانى روحانى از شعر بهره بردارى شود .\r\nما اكنون به ذكر پاره اى از اين سنخ اشعار مىپردازيم :\r\n1 - آمنه دختر وهب - مادر گرامى رسول خدا ( ص ) هنگام ولادت پيغمبر اكرم اشعارى از گويندهء غير پيدائى شنيد كه ( 1 ) :\r\nدرود خدا و هر بندهء صالحى كه هست بر چراغ فروزان پهندشت هستى باد .\r\nاو محمّد مصطفى بهترين خلق است ؛ نور آراى جهانيست كه هاله اى از پاكى احاطه اش نموده در افق انسانها زينت بخش و گزيدهء آنها ، راستگوست و نيكوكار .\r\nاو پارسائى است كه پرچم هدايت بدست نيرومندش ، در ميانهء امواج ظلمتها راه مىنمايد .\r\nتا نسيم مشرق زمين بر چهرهء گل بوسه مىزند و كبوتران نغمهء عشق به گوش هم مىسرايند ، بر او رحمت خدا باد ، و درود .\r\n\r\n","description":"","footnote":"\r\n( 1 )\r\n\r\nصلى الاله و كل عبد صالح\r\nو الطيبون على السراج الواضح\r\nالمصطفى خير الانام محمد\r\nالطاهر العلم الضياء اللائح\r\nزين الانام المصطفى علم الهدى\r\nالصادق البر التقى الناصح\r\nصلَّى عليه اللَّه ما هب الصبا\r\nو تجاوبت ورق الحمام النايح\r\n\r\nبحار الانوار ج 6 ص 73\r\n","page_name":" 21 ","page_number":29},
  {"content":"\r\n2 - در شب ولادت حضرت رسول اكرم ( ص ) ، از جانب يك بت گوينده اى نامرئى اشعارى خواند ، و بتها همه فرو ريختند . ترجمهء آن شعر :\r\nبا تولَّد مولودى جديد همهء نقاط شرق و غرب عالم از نورش روشنى يافت .\r\nبتها به خوارى بر زمين ريختند و پادشاهان جهان همه بلرزه افتادند .\r\nآتشكده‌هاى فارسيان خاموش شد و پادشاهشان شب را با غم و اندوه بروز آورد .\r\nكاهنان كه احوال افلاك باز شناسند ، وامانده شدند . و از اخبار راست و دروغشان دست بر داشتند .\r\nاى بزرگان قبيلهء قصىّ ، از گمراهيها دست شوئيد و بسوى اسلام : آن صحنهء باز گيتى ، روى آريد . ( 1 )\r\n3 - شخصى بنام ورقه گويد : در شب تولد رسول خدا ، در نزد بتى كه متعلق به قبيلهء ما بود بيدار نشسته بودم ، ناگاه از درون بتى اين ندا شنيدم :\r\n\r\nولد النّبىّ فذلَّت الأملاك\r\nو نأى الضلال و أدبر الاشراك\r\n\r\nپيغمبر متولد شد و ديگر پادشاهان بخوارى افتادند .\r\nو همچنين گمراهى و بتپرستى و شرك از ساحت بشريت زدوده گشت .\r\nو پس از اين ، بت با سر به زمين افتاد ( 2 ) .\r\n4 - عوّام بن جهيل همدانى كليددار بتخانهء مشهورى بنام يغوث گويد :\r\n\r\n","description":"","footnote":"\r\n( 1 ) تاريخ ابن كثير ج 2 ص 341 ، الخصايص الكبرى سيوطى ج 1 ص 52 .\r\nمتن اصلى شعر :\r\n\r\nتردى لمولود أنارت بنوره\r\nجميع فجاء الارض بالشرق و الغرب\r\nو خرت له الاوثان طرا و ارعدت\r\nقلوب ملوك الارض طرا من الرعب\r\nو نار جميع الفرس باخت و أظلمت\r\nو قد با شاه الفرس فى اعظم الكرب\r\nو صدت عن الكهان بالغيب جنها\r\nفلا مخبر منهم به حق و لا كذب\r\nفيال قصى ارجعوا عن ضلالكم\r\nو هبوا الى الاسلام و المنزل الرحب\r\n\r\n( 2 ) خصايص كبرى 1 : 52 .\r\n","page_name":" 22 ","page_number":30},
  {"content":"\r\nشبى را در بتخانه گذراندم و از آن بت شنيدم كه ميگويد : اى پسر جهيل ! هنگام نابودى بتها شده ، تو ديگر با بت يغوث وداع كن ! چه نورى از افق زمين مكه طالع گشت و ديگر ظلمتها راه عدم بايست گرفتن .\r\nعوّام آنچه شنيده بود براى قوم خود تعريف كرد و باز گوينده اى نامرئى چنين گفت :\r\nاى عوّام آيا سخن حق را به گوش قوم خود ميرسانى يا بخل ورزيده و لب فرو ميبندى .\r\nبدان ، تيرگيها نابود گشتند و مردم بسوى اسلام گرائيدند . ( 1 )\r\nعوّام در جواب گويد :\r\nاى كه به عوّام خطاب مىنمائى بدان كه عوّام از سخن حق باز نمىايستد .\r\nسنت اسلامى را بر ما بر خوان . ( 2 )\r\nعوام گويد : به خدا سوگند كه قبل از شنيدن اين سخن ، من اسلامى نمىشناختم باز دوباره پاسخ گفت :\r\nبنام خدا و توفيق او عزم راه كن و در رفتن از سستى و بى ميلى بگريز .\r\nراهت بگروهى باشد كه بهترين گروهايند ، به سوى پيغمبر راستگوئى كه تصديق شده است . ( 3 )\r\nعوام گويد : چون اين بشنيدم ، بت را بگوشه اى انداخته و خارج شدم\r\n\r\n","description":"","footnote":"\r\n( 1 )\r\n\r\nهل تسمعن القوم يا عوام\r\nام انت ذو وقر عن الكلام\r\nقد كشفت دياجر الظلام\r\nو اصفق الناس على الاسلام\r\n\r\n( 2 )\r\n\r\nيا ايها الهاتف بالعوام\r\nلست بذى وقر عن الكلام\r\nفبينن عن سنة الاسلام\r\n\r\n( 3 )\r\n\r\nارحل على اسم اللَّه و التوفيق\r\nرحلة لا و ان و لا مشيق\r\nالى فريق خير ما فريق\r\nالى النبى الصادق المصدوق\r\n\r\n","page_name":" 23 ","page_number":31},
  {"content":"\r\nو به گروهى تازه وارد از قبيلهء همدان برخوردم كه بر گرد حضرت رسول ( ص ) جمعند ، بر پيغمبر وارد شده و احوال خود بگفتم ، پيغمبر مسرور شد و فرمود : اين داستان را به مسلمانان بگو و سپس امر فرمود كه بتها را بشكنم . و بعد از آن به يمن برگشتم در حالى كه قلبم به نور اسلام روشن شده بود و در اين باره چنين سرودم :\r\nكيست كه به بدفرجامان قوم ما .\r\nآنان كه در گوشهء منازل خود غنوده‌اند و يا ظاهرند .\r\nنداى ما را برساند ، و خبر دهد كه خداوند ما را به راه حق هدايت فرمود -\r\nبعد از آنكه عده اى از ما يهودى و نصرانى شده بودند .\r\nما اكنون از يغوث و يعوق و سائر بتها روى بر گرفته‌ايم و از پيروان توئيم .\r\nاى بهترين خلائق ( 1 ) .\r\n5 - ابو نعيم در ( دلائل النبوة ) ج 1 ص 34 از عباس بن مرداس سلمى روايت كند كه :\r\nروزى وارد بتخانه شده و به نزديك بت ضمار رفتم ، اطرافش را پاكيزه نموده ببوسيدمش ، ناگهان صدائى بلند شد و مرا مخاطب ساخت كه :\r\nبه تمام قبائل سليم بگو : بت پرستى كه بدان انس گرفته بوديد ، نابود گرديد و اهل مسجد رستگار شدند .\r\nضمار كه قبل از آمدن محمّد و نزول قرآن مورد پرستش بود ، هلاك باد .\r\nآنكه بعد از عيسى وارث منصب نبوت است محمّد بزرگ مرد قريش مىباشد كه ره راست پيموده و به حقيقت گرائيده است .\r\nپس از اين واقعه عباس بن مرداس با سيصد تن از قبيلهء خود به خدمت پيغمبر اكرم ( ص ) آمد ، تا چشمان حضرت به صورت عباس افتاد فرمود : تو چگونه اسلام\r\n\r\n","description":"","footnote":"\r\n( 1 ) اسد الغابة 4 : 193 ، اصابه 3 : 41 .\r\n","page_name":" 24 ","page_number":32},
  {"content":"\r\nآوردى ؟ عباس داستان خود را به عرض رساند ، حضرت فرمود : درست است و از اسلام آوردن او و يارانش شاد شد ( 1 ) .\r\n6 - ابو نعيم در ( دلائل ) خود ج 1 ص 33 از مردى خثعمى روايت كند : كه گروهى از طائفهء خثعم گرد بتى جمع بودند .\r\nناگاه صدائى شنيدند كه چنين مىسرايد :\r\nاى مردم جسيم و تنومنديكه داورى پيش بتها بريد .\r\nشما ، جز در پى تخيلات بيهوده و پوچ نيستيد .\r\nاين ، محمّد ، پيغمبر شما و بهترين آدميان است كه به هنگام داورى عادلترين مردمست . او نور روشنگر دلهاست : اسلام را نويد ميدهد و مردم را از كارهاى ناشايستى كه در شهر محترم مكه انجام ميدهند باز ميدارد .\r\nو باز ابو نعيم از عمر نقل كند كه از سراينده اى نامرئى شنيده شد :\r\nاى مردم تنومند ، همه از پير و جوان كه داورى پيش بتها بريد و سرگردان و غافليد چون شتر مرغان احمق ، آيا نور را در ديدگاه خود نمىنگريد تا راه را دريابيد و از تيرگيها در امان باشيد ؟ اين محمّد ، آورندهء اسلام است و زدودندهء هر چه كفر و ناپاكيست .\r\nو سفارش دهنده به نيكى وصلهء رحم ( 2 ) .\r\nو خرائطى بنا به نقل ابن كثير در تاريخش ج 2 ص 343 همين داستان را با اختلاقى در ابيات آورده كه ضرورتى در تكرارش نيست .\r\n7 - ابو نعيم از يعقوب بن يزيد بن طلحهء تيمى از مردى نقل كند كه : ما در سرزمين خشكى بوديم -\r\nناگاه گوينده اى نامرئى از پشت سر ما چنين سرود :\r\n\r\n","description":"","footnote":"\r\n( 1 ) مناقب ابن شهرآشوب 1 : 61 ، تاريخ ابن كثير 2 : 341 .\r\n( 2 ) خصايص كبرى 1 : 133 .\r\n","page_name":" 25 ","page_number":33},
  {"content":"\r\nستاره اى بدرخشيد و با امواج نورانى خود تيرگيها را از ساحت زندگى راند .\r\nآن ستاره رسول خداست ، هر كه پيرو او گردد رستگار مىشود ؛ چه ، خداوند او را برترى بخشيد ( 1 )\r\n8 - بيهقى و ابن عساكر از ابن عباس نقل كنند كه : شخصى خدمت رسول اكرم ( ص ) رسيد و عرض نمود :\r\nاى رسول خدا ، در ايام جاهليت ، شترم گم شد و من به جستجويش پرداختم بامداد روز بود كه گوينده اى نامرئى چنين بانگ بر آورد :\r\nاى كه در شب ظلمانى در خوابى ! بدان كه خداوند در مكه پيغمبرى بر انگيخته كه از خاندان هاشم است .\r\nبا وفا و بزرگوار و همواست كه تاريكيهاى خطرناك شرك و كفر را با انوار هدايت بخش خود مىزدايد .\r\nآن شتر گم كرده گويد : هر چه اطراف خود را نگريستم كسى را نيافتم و سپس بانك بر آوردم و چنين سرودم :\r\nاى سرايندهء ناپيدا ! كه ميان تاريكيها پنهانى !\r\nگرد غم و درد به دامنت مباد .\r\nخدا ترا هدايت كند ، به من برگو آن پيغمبر چه ميگويد ؟\r\nناگاه اين سخن شنيد :\r\nظهر النّور و بطل الزّور و بعث اللَّه محمّدا بالخيور .\r\nنور تابان ظاهر شد و ظلم و ستم و هر چه تحميل است رخت بر بست و خدا محمّد را به آنچه خير و نيكيست برانگيخت .\r\nو سپس اين اشعار را سرود :\r\nستايش خدايراست كه خلق را به عبث نيافريد .\r\n\r\n","description":"","footnote":"\r\n( 1 ) خصائص كبرى 1 : 104 .\r\n","page_name":" 26 ","page_number":34},
  {"content":"\r\nحضرت محمّد را به سوى ما فرستاد كه بهترين پيامبران مبعوث شده است ، خدا بر او درود فرستد مادامى كه كاروانهاى حج به سوى او روانند ( 1 ) .\r\n9 - ابو سعد در ( شرف المصطفى ) از جعد بن قيس مرادى نقل كند كه : در زمان جاهليت ما چهار نفر بوديم كه به قصد حج به راه افتاديم ، در يكى از دره‌هاى يمن شنيديم كسى چنين مىسرايد :\r\nاى كاروانيكه براى استراحت منزل نموده‌ايد . هنگاميكه به حطيم و زمزم رسيديد ، محمّد پيغمبر مبعوث را از جانب ما تحيت و سلام گوئيد .\r\nبه او بگوئيد كه ما پيرو دين تو هستيم زيرا حضرت عيسى ما را به اين امر سفارش فرموده است ( 2 )\r\n10 - در ( مستدرك حاكم ) : ج 3 ص 253 از عيش بن جبر آمده كه : شب هنگام قريشيان از كوه ابو قبيس اين صدا شنيدند :\r\n\r\nفان يسلم السعدان يصبح محمّد\r\nبمكَّة لا يخشى خلاف مخالف\r\n\r\nاگر آن دو كه نامشان سعد است اسلام بياورند ، ديگر محمّد از مخالفت هيچ مخالفى در مكه نخواهد ترسيد .\r\nقريش پنداشتند كه مراد از دو سعد ، سعد قبيلهء تميم و سعد قبيلهء هذيم است ولى در دومين شب باز شنيدند كه چنين خطاب مىشود .\r\nاى سعد قبيلهء اوس و اى سعد قبيلهء بزرگوار خزرج !\r\nسخن كسى كه شما را به هدايت مىخواند بشنويد و در مقابل ، از خدا بهشت فردوس را طلب كنيد ؛ چه ، پاداش كسانى كه جويندهء راه هدايتند بهشت است با همهء آنچه در اوست .\r\nچون بامداد شد ابو سفيان گفت :\r\n\r\n","description":"","footnote":"\r\n( 1 ) الخصايص الكبرى 1 : 109\r\n( 2 ) خصايص كبرى 1 : 109\r\n","page_name":" 27 ","page_number":35},
  {"content":"\r\nبه خدا سوگند كه مراد آن گوينده از دو سعد ، سعد بن معاذ و سعد بن عبادة است ( 1 ) .\r\n11 - ابن سعد در ( طبقات الكبرى ) ج 1 ص 215 - 219 روايتى نقل كند كه خلاصه اش اينست :\r\nچون رسول اكرم ( ص ) از مكه به مدينه هجرت فرمود ، با شخصى كه همراه بود گذرشان به خيمهء امّ معبد خزاعى افتاد ، كه ام معبد در جلوى خيمه نشسته بود از آن زن قدرى خرما يا گوشت خواستند كه بخرند ، نداشت ، چه خشكسالى ، قبيلهء او را دچار فقر نموده بود ، ام معبد گفت : به خدا سوگند كه اگر چيزى ميداشتيم نثار قدمت مىكرديم . ناگاه چشمان حضرت به گوسفندى در گوشهء خيمه افتاد سؤال فرمود :\r\nاين گوسفند چرا تنها اينجا مانده ؟ ام معبد گفت ضعف و ناتوانى او را از گله بازداشت .\r\nحضرت فرمود : شير مىدهد ؟\r\nعرض كرد : ناتوانيش آنقدر است كه شير در پستانش جمع نمىشود ، حضرت گوسفند را طلبيدند و دست مبارك به پستانش ماليده و نام خدا بر زبان جارى نمودند كه : خدايا پستان اين گوسفند را بركت ده ! بلافاصله شير در پستان جارى شد .\r\nپيغمبر ظرفى طلبيد و شير دوشيد تا ظرف پر شد ، ابتدا به آن زن داد و نوشيد و سير شد و سپس ياران خود را ، هر يك نوشيدند تا سير شدند و بعد از همه خود نوشيد و فرمود :\r\nساقى القوم آخرهم .\r\nآنكه ساقى گروهى مىشود بايد خود آخر نوشد و دوباره ظرف را پر از شير فرمود و پيش زن گذاشت و حركت فرمود :\r\n\r\n","description":"","footnote":"\r\n( 1 ) ابن شهرآشوب نيز در ( مناقب ) . 1 : 59 روايت كند .\r\n","page_name":" 28 ","page_number":36},
  {"content":"\r\nچون بامداد شد مردم مكه از بين زمين و آسمان بانگى شنيدند كه ميگويد :\r\nخدا بهترين پاداش خود را به آن دو رفيق همراه دهد كه به خيمهء امّ معبد فرود آمدند .\r\nو سپس از آنجا كوچ كردند و چه خوشبخت بود رفيق محمّد كه همراه رسول گرامى بود .\r\nاى قبيلهء قصىّ بدانيد كه خداوند سرورى را از شما دور نكرده است !\r\nاز خواهر خود ، امّ معبد داستان ورود پيغمبر را باز پرسيد و اگر هم قانع نشديد از خود گوسفند بپرسيد كه گواهى ميدهد ، پيغمبر گوسفند را به نزديك خود خواند و از پستان بىشيرش شير دوشيد ، پيغمبر رفت ولى به اين كرامت ، آن گوسفند پيوسته به آن زن شير ميداد ( 1 )\r\n12 - ابن اثير در ( اسد الغابة ) ج 5 ص 188 از ابى ذؤيب هذلى شاعر نقل كند كه : در شب وفات پيغمبر از گويندهء نامرئى شنيد :\r\nحادثهء عظيمى در سرزمين حجاز به وقوع پيوست ، محمد پيامبر خدا ( ص ) درگذشت و در مرگ او چشمهاى ما همچون چشمهء جوشان اشگ ميريزد .\r\nتا اينجا اشعارى نقل شد كه گويندگانى نامرئى در شأن رسول گرامى گفته بودند و ما در مصادر اسلامى به يك چنين گويندگانى برمىخوريم كه در شأن ائمه اطهار اشعارى گفته‌اند ، از آن جمله :\r\n13 - حافظ گنجى در ( كفايه ) خود ص 81 نقل كند كه : چون على ( ع ) در كعبه متولد گشت ، ابو طالب پدر حضرت وارد كعبه شد و مىسرود :\r\n\r\nيا ربّ هذا الغسق الدّجىّ\r\nو القمر المنبلج المضىّ\r\nبيّن لنا من امرك الخفىّ\r\nماذا ترى فى اسم ذا الصّبىّ\r\n\r\nترجمه : اى پروردگار اين شب تيره و تار و آن ماه روشنى بخش درخشان\r\n\r\n","description":"","footnote":"\r\n( 1 ) ابو نعيم در ( دلائل النبوة ) . 2 : 118 تمامى قضيه را روايت مىكند .\r\n","page_name":" 29 ","page_number":37},
  {"content":"\r\nاز صندوقچه اسرارت نام اين كودك را روشن نما .\r\nبعد از اين سخن شنيد كه گوينده اى نامرئى گويد :\r\n\r\nيا اهل بيت المصطفى النّبىّ\r\nخصّصتم بالولد الزّكىّ\r\nانّ اسمه من شامخ علىّ\r\nعلىّ اشتقّ من العلىّ\r\n\r\nاى دودمان رسول اكرم ! اين نوزاد پاك ويژهء خانوادهء شماست .\r\nنام او از جانب ساحت قدس الهى علىّ تعيين شده .\r\nچه ، على نامى است كه از صفت الهى جدا شده است .\r\nحافظ گنجى بعد از نقل اين حديث گويد كه : اين حديث را مسلم بن خالد - استاد شافعى - به تنهائى نقل نموده است .\r\n14 - شبلنجى در كتاب ( نور الابصار ) ص 47 گويد : حضرت على ( أمير المؤمنين ) هر روز ، به زيارت قبر فاطمه ميرفت . در يكى از روزها كه به زيارت رفته بود خود را به روى قبر انداخته و گريست و اين شعر را سرود :\r\nچه جانگداز است ، هنگاميكه بر قبر حبيبم عبور ميكنم و سلام مىدهم و جوابى نمىشنوم .\r\nاى قبر ! چه شده كه جواب مرا نمىدهى !\r\nآيا بعد از من ديگر دوستى با كسان ، ملالت آميز شده ؟\r\nسپس گوينده اى كه فقط صدايش شنيده ميشد به وى پاسخ داد :\r\nو آن حبيب گفت : كسى كه در گرو خاك و سنگ است ، چگونه ميتواند جوابت گويد .\r\nمن از نزديكان ، و همسران خود ، جدا ماندم و خاك زيبائيهاى مرا خورد .\r\nو در آن هنگام كه رشته‌هاى محبت از هم مىگسلد ، درود من بر شما باد .\r\n15 - ابن عساكر در ج 4 ص 341 تاريخ خود ، و گنجى در ( كفايه ) از ام سلمه روايت كنند كه : به هنگاميكه حسين ( ع ) كشته شد از گويندهء ناپيدايى شنيدم كه\r\n","description":"","footnote":"","page_name":" 30 ","page_number":38},
  {"content":"\r\nچنين مىسرود :\r\nاى كشندگان حسين ! شما را به عذابى دردناك و انتقام بشارت باد .\r\nآسمانيان ، از انبياء و هر دسته و گروه بر شما نفرين ميفرستند .\r\nو هر آينه به زبان فرزند داود ( سليمان ) و موسى و عيسى لعنت شده‌ايد ( 1 ) .\r\n\r\nموكب شاعران\r\nبر اين اساس كه شرحش گذشت ، به ميمنت قرآن و حديث عده اى از ياران پيامبر ( ص ) كه به شعر عنايتى داشتند ، از هر سو گرد پيغمبر جمع شدند و در اوقات مختلفه ؛ از سفر و حضر در حضور حضرت بسرودن و خواندن اشعار ، همت ميگماشتند و چون شيران قوى پنجه جبههء شرك و گمراهى را از هم دريده و همسان بازهاى شكارى دلها را به صيد خود مىكشاندند ، آنان پيوسته در پيرامون حضرت بودند و حتى در سفرها از او جدا نمىشدند ؛ چابك سواران جنگى بودند كه با شمشير بران شعر و تير دلدوز نظم دشمنان اسلام را مفتضح و رسوا ميكردند و در ميدان نبرد ، مردانه از حريم اسلام دفاع مينمودند ، از جمله اين گروهند :\r\nعباس عموى پيامبر ، كعب بن مالك ، عبد اللَّه بن رواحة ، حسّان بن ثابت ، نابغهء جعدى ، ضرار اسدى ، ضرار قريشى ، كعب بن زهير ، قيس بن صرمة ، امية بن صلت ، نعمان بن عجلان ، عباس بن مرداس ، طفيل غنوى ، كعب بن نمط ، مالك بن عوف .\r\nصرمة بن أبى أنس ، قيس بن بحر ، عبد اللَّه بن حرب ، بحير بن ابى سلمى ، سراقة بن مالك .\r\nروح دينى چنان دلهاى مردم مجتمع آن روز را مسخر نموده ، و با روحشان آميخته شد كه حتى زنان مسلمان را تحت تأثير خود قرار داد ، و هنرنمائيهائى در اين زمينه نمودند و پرده نشينى و حجاب آنان را از دفاع از حريم مقدس اسلام باز نداشت و با سرودن اشعارى دلنشين از پيامبر اكرم ( ص ) دفاع نمودند كه از جملهء ايشانند :\r\n\r\n","description":"","footnote":"\r\n( 1 ) ابن حجر دو بيت از اين شعر را نقل نموده و تمامى آن را ابن قولويه ( در گذشتهء 367 ه ق ) در كتاب ( كامل الزيارات ) خود ص 30 نقل نموده است .\r\n","page_name":" 31 ","page_number":39},
  {"content":"\r\n1 - ام المؤمنين خديجه دختر خويلد ، همسر پيامبر اكرم ( ص ) اين بانو ، اشعارى نغز و لطيف مىسرود ، از جمله شعرى است كه به هنگام زانو به زمين زدن شترش در مقابل پيامبر ، و چهره بر قدم آن حضرت ماليدن و به فضل وجود مبارك حضرتش به زبان آمدن ، سروده است :\r\nبه فضل پيامبر ، شتر به زبان آمد و خبر داد ؛ كه به وجود حضرت سرزمين مكه شرافت يافت .\r\nاين محمّد ، بهترين برانگيختگان خداست كه بر خاك قدم نهاده و شفيع امت است .\r\nاى كسانى كه به دو حسد مىورزيد بگذاريد خشم ، شما را نابود سازد .\r\nچه اوست محبوب و بهتر از او در خلائق نيست ( 1 ) .\r\n2 - سعدى دختر كريز خالهء عثمان ، اشعارى در تبليغ از دين سروده است از جمله : اى عثمان ! اينست پيامبرى كه با دليل واضح از جانب خدا آمده است و قرآن بر او نازل گشته ! زنهار كه بتها ترا گمراه نسازند و پيرو او باشى .\r\nسپس گفت : همانا محمّد رسول خداست ، و جبرئيل بر او نازل مىشود .\r\nمحمّد مشعل هدايتى است كه انوار تابناكش روشنگر انسانهاست . پيوسته از صدف پاك دهانش ، درهاى خيرخواهى و مصلحت انديشى نثار بشريت ميگردد ، رستگارى در دين مقدس اوست و بالاخره پيروزى نهائى براى او خواهد بود .\r\nو بعد از اين سروده ، چند شعرى هم دربارهء اسلام عثمان گفته ( 2 )\r\n3 - شيماء دختر حارث بن عبد العزّى خواهر رضاعى پيغمبر اكرم ( ص ) دربارهء آن حضرت چنين سروده :\r\nخداوندا محمّد را در همه حال براى ما باقى بگذار و دشمنان و كسانى كه به دو حسد مىورزند خوارشان گردان ، و آن روز را كه او سرور همهء جهانيان گردد و\r\n\r\n","description":"","footnote":"\r\n( 1 ) بحار الانوار 6 : 103 .\r\n( 2 ) اصابة 4 : 372 و 328 .\r\n","page_name":" 32 ","page_number":40},
  {"content":"\r\nهمه را به سوى حق خواند ، پيش روى ما بگشاى و به دو عزّتى پايدار عطا فرما ( 1 ) .\r\n4 - هند دختر ابان بن عباد ( 2 ) بن المطلب ، وى بنابه نقل ( طبقات الكبرى ) ج 4 ص 148 دربارهء نبى اكرم اشعارى سروده و در جنگ احد هم ، در جواب هند دختر عتبه كه به كشته شدن حمزه و ساير شهداء مسلمين اظهار سرور ميكرد و ميگفت :\r\nما در اين جنگ ، انتقام جنگ بدر را گرفتيم .\r\nچه ، از كشته شدن پدر و عمو و برادر ناكامم صبرم تمام شده بود .\r\nو اكنون كه وحشى ( با كشتن حمزه ) سوز درونم را شفا بخشيد منهم به نذر خود وفا خواهم كرد .\r\nو هند دختر ابان در جواب گفت :\r\nاى دختر مردى ماجرا جو و كافر ! تو در بدر و جنگهاى جز آن ، به سزاى خود رسيدى و در بامداد پيروزى جوانمردان اسلام و بنى هاشم ، با شمشيرهاى برانشان به كيفر كردار خود ميرسيد .\r\nحمزه شير بيشهء ماست و على باز شكارى ما ( 3 ) .\r\n5 - خنساء دختر عمرو دختر زادهء امرء القيس ، از بانوانيست كه بسيار شعر سروده ، و شعر شناسان جملگى متّفقند كه نه قبل از او و نه بعد از او زنى به پايه او نرسيده است . پيامبر گرامى از شعر اين بانو بسيار مسرور ميشد و ميفرمود كه از شعرش بخواند ( 4 ) .\r\n6 - رقيقة ، دختر ابى صيفى بن هاشم بن عبد المطلب بن هاشم . اين بانو پيامبر را از اجتماع قريش خبر داد كه به هنگام شب قصد كشتنش دارند و بدين سبب رسول خدا از بستر خارج شد و على ( ع ) در جاى او خوابيد ( 5 ) .\r\n\r\n","description":"","footnote":"\r\n( 1 ) اصابه : 4 ص 344 .\r\n( 2 ) در ( طبقات كبرى ) ابن سعد و ( اسد الغابة ) ، اثاثة بن عباد ثبت است .\r\n( 3 ) اسد الغابة : 5 ص 559 ، و اصابه : 4 ص 421 .\r\n( 4 ) استيعاب ( كه در حاشيه اصابة است ) : 4 ص 295 و 296 ، اسد الغابة : 5 ص 441 .\r\n( 5 ) اصابة : 4 ص 303 .\r\n","page_name":" 33 ","page_number":41},
  {"content":"\r\nاين زن اشعار زيبائى دارد ، از جمله شعر او دربارهء استسقاء عبد المطلب است ، محمّد ( ص ) در آن زمان كه به سن بلوغ بود همراه جدش بود .\r\nاوّل بيت آن اشعار چنين است :\r\nبه يمن شيبة ( اسم حضرت عبد المطلب ) خداوند شهر ما را سيراب نمود .\r\nدر حالى كه گياهان نمىروئيد و باران نمىباريد ( 1 ) .\r\n7 - أروى دختر عبد المطلب ، عمهء رسول خدا ( ص ) ، زنيست كه احتجاج او بر معاويه ، مشهور است كه در شرح حال عمرو بن عاص خواهد آمد . وى اشعارى دارد در سوك پيامبر كه به اين مطلع آغاز مىشود :\r\nاى چشم ! تو مرا ، تا هنگامى كه زنده هستم با سرشكت يارى كن .\r\nو قسمت ديگر شعر او با اين بيت شروع ميگردد :\r\nاى رسول خدا ! تو مايهء اميد ما بودى و پيوسته رحمتت شامل حالمان بود و جفائى از شما نديديم .\r\nو در ضمن همين ابيات چنين ادامه ميدهد :\r\nاى فاطمه ! پروردگار محمّد بر آرامگاه او ، در يثرب درود ميفرستد .\r\nاى ابو الحسن ! اكنون كه از او جدا شده اى با خاطرى دردناك تا آخر دهر بر او بگرى ( 2 ) .\r\n( و زنان شاعر ديگر عبارتند : )\r\n8 - عاتكه دختر عبد المطلب .\r\n9 - صفيّة دختر عبد المطلب .\r\n10 - هند دختر حارث .\r\n11 - ام سلمه زوجهء پيامبر اكرم .\r\n12 - عاتكه دختر زيد بن عمرو .\r\n\r\n","description":"","footnote":"\r\n( 1 ) اسد الغابة : 5 ص 455 ، الخصايص الكبرى : 1 ص 80 .\r\n( 2 ) بقيه شعر در ( طبقات ) ابن سعد : 4 ص 142 ، 143 موجود است .\r\n","page_name":" 34 ","page_number":42},
  {"content":"\r\n13 - خادمهء نبى اكرم امّ ايمن ( 1 ) .\r\nعائشه همسر پيامبر گرامى شعر زيادى حفظ داشت و بنا به نقل خودش دوازده هزار بيت از لبيد شاعر به خاطر داشت ( 2 ) و پيغمبر اكرم ( ص ) از او مىخواست كه برايش از اشعاريكه حفظ است بخواند از آن جمله است اين دو بيت :\r\nهرگاه طلا با سنگ محك آزمايش شود ، بدون شك غش آن آشكار ميگردد و طلاى خالص و مغشوش از هم جدا مىشود .\r\nعلى ( ع ) هم در بين ما ، مانند آن سنگ محك است ( 3 ) .\r\n\r\nمقام شعر و شعرا در نزد ائمه هدى\r\nاين دعوت روحى و يارى دين كه به وسيله شعر انجام ميگرفت و از تأييد قرآن و حديث هم برخوردار بود ، در زمان ائمهء طاهرين نيز چون زمان رسول خدا ( ص ) برقرار بود و مردم مجتمع آن روز ، از شعر شعراى اهل بيت ، قلوبشان مسخر ميشد و حقائق مكتب ولايت با جانشان آميخته ميگشت .\r\nپيوسته شعرا از نقاط دور با قصائد مذهبى و چكامه‌هاى دينى خود ، به خدمت ائمه ( ع ) مشرف ميشدند و مورد تفقد و اكرام ايشان واقع ميگشتند .\r\nو شعر آنان را كه چكيدهء فكر و انديشه شان بود به نظر اعجاب مىنگريستند و تحسين مىفرمودند .\r\nبه احترام مقدمشان ، محفلها تشكيل و دوستان خود را بدان محافل دعوت ميكردند ، و با دادن صله و جائزه‌هاى گرانبها ، شعرا را مورد نوازش و مرحمت قرار ميدادند و نكاتى را كه موجب خلل و نقص شعر آنان بود گوشزدشان مينمودند\r\n\r\n","description":"","footnote":"\r\n( 1 ) شعر اين زنان شاعر را مىتوانيد در ( طبقات ) ابن سعد : 4 ص 144 - 148 و ( مناقب ) ابن شهرآشوب : 1 ص 169 و غير اين دو مصدر بيابيد .\r\n( 2 ) استيعاب ( در حاشيه اصابة ) : 3 ص 328 .\r\n( 3 ) ( الكنز المدفون ) سيوطى ص 236 .\r\n","page_name":" 35 ","page_number":43},
  {"content":"\r\nلذاست كه در دورهء ائمه طاهرين تطوراتى در شعر و ادب پيدا شد و به كمال گرائيد و در اجتماع آن روز از بيشتر علوم و فنون اجتماعى پيشى گرفت .\r\nاهميت شعر به جائى رسيد كه به پا نمودن مجلس شعر ، و صرف وقت نمودن به خاطر آن در مكتب اهل بيت جزو طاعات شمرده ميشد و گاهى بعضى از اشعار نغز ، در شريفترين اوقات خوانده شده و بر بزرگترين اعمال عبادتى ( مستحبه ) مقدم ميشد چنان كه اين حقيقت را به وضوح از گفتار و رفتار امام صادق ( ع ) نسبت به ( هاشميات ) كميت شاعر مىيابيم :\r\nكميت در ايام تشريق ( روزهائى كه نور ماه به آخرين حد زيادى ميرسد ) در منى بر آن حضرت وارد شد و اجازه خواست تا براى حضرت از اشعار خود بخواند .\r\nحضرت فرمود : اين ايام بسيار شريف و با ارزش است .\r\nكميت عرض كرد : اين اشعار دربارهء شما سروده شده !\r\nامام چون اين جواب را بشنيد فرمود تا ياران و همراهانش جمع شوند و به كميت هم اجازه داد تا شعرش را بخواند ، كميت هم قصيدهء لاميه از قصايد هاشميانش را خواند .\r\nپس از تمام نمودن شعر حضرت درباره اش دعا فرموده هزار دينار و يكدست خلعت به او مرحمت نمودند ، و ما به زودى مفصل اين بحث مختصر را در شرح حال كميت حميرى ، و دعبل بيان خواهيم كرد .\r\nو نظر به فوائد اجتماعى و دينى كه بر اشعار بار بود ، پيشوايان دين هيچگونه نظرى به شخصيت شاعر نداشتند و نسبت به ساير شؤون و اعمالشان خورده نمىگرفتند هر چند كه شاعرى آلوده و بدمنش بود و از رفتارش ناراضى بودند ولى همين كه افكار و اشعار چنين شعرائى را مىديدند كه در راه هدايت و ترويج دين و بيان حقايق مفيد است از اعمال بدشان چشم پوشى و بديده استرحام مىنگريستند و برايشان طلب آمرزش مىنمودند و احساسات مؤمنين را به اطرافشان تحريك مىكردند و براى\r\n","description":"","footnote":"","page_name":" 36 ","page_number":44},
  {"content":"\r\nدلگرمى ايشان سخنان اميدزائى ميفرمودند ، برخى از سخنان ائمه هدى دربارهء ايشان - عبارتست :\r\nبر خداوند بزرگ سخت نيست كه گناهان دوستان و ستايشگران ما را ، بيامرزد .\r\nو يا :\r\nآيا بخشودن گناهان دوستداران على ( ع ) بر خدا سنگين است ؟\r\nو يا :\r\nهيچ لغزشى براى دوستداران على ( ع ) رخ نمىدهد مگر اينكه در قدمهاى - ديگر از لغزشها محفوظ مىمانند . ( 1 ) و در همين قدمهاى ثابت است كه صلاح مجتمع اسلامى محفوظ مىماند و بر همين عقيده است كه ما مىميريم و زنده مىشويم .\r\nو اين فكر صحيحى است از پيشوايان دين ، در اين باره كه خود دستورى است ، جهت استوار ساختن پايه‌هاى مذهب و تسخير نمودن قلوب مردم . و نشان - ميدهد كه راه صحيح صرف اموال ، و موارد آن چيست .\r\nوصيّت امام باقر ( ع ) به امام صادق ( ع ) مشعر به همين فكر عالى است آنجا كه ميفرمايد : از مال من ( فلان مقدار ) وقف كن براى نوحه سرايان كه تا ده سال در منى موقعى كه حاجيان جمعند بر من نوحه سرائى كنند ، اين تعيين محل و وقت - خود دليل روشنى است بر اينكه غرض امام اينست ، كه نام و خصوصيات و جهات مربوط به امام در گذشته به وسيلهء همين نوحه سرايان به گوش مسلمانانيكه در آن اجتماع شركت جسته‌اند ، برسد . تا نفوس را متوجه اين آستان نمايند و بالنتيجه شور و علاقه اى نسبت به مذهب اهل بيت در آنها ايجاد شود .\r\nهمه ساله اين مراسم تجديد شود تا مسلمانان ديگرى كه سالهاى بعد مىآيند به حقائق مكتب اهل بيت آشنا گردند و نسبت به امامت أئمه ( ع ) متمايل گردند ، و به پيروى از مكتب امامان بر حق تحريك شوند و تعاليم نجات بخششان را به كار\r\n\r\n","description":"","footnote":"\r\n( 1 ) اين احاديث را ميتوانيد در شرح حال ابو هريرهء شاعر و سيد حميرى و غير آنان بيابيد .\r\n","page_name":" 37 ","page_number":45},
  {"content":"\r\nبندند . و به همين جهت سرّ عزادارى حضرت سيد شهداء نيز روشن مىشود .\r\nو نظر به همين فوائد ، كه بر شعر مترتب بود شعراى اهل بيت پيوسته مورد خشم و غضب مخالفين بودند ، زيرا مجلس آرائى و مديحه سرائى آنها بر دشمنان گران ميآمد و بدين جهت مديحه سرايان ائمه هدى از كيد و دسيسه‌هاى دشمنان هميشه در هراس بودند و گاهى هم به مقتضاى موقعيت خود براى حفظ جانشان از خانه و زندگى آواره مىشدند و در گوشه اى با رنج و مشقّت بسر ميبردند و اگر بعضى از آنها ، دستگير ميشدند مشمول هر گونه شكنجه بودند : زبانشان بريده ميشد ، تبعيد مىشدند زندان ميرفتند ، كتك مىخوردند و در آخر امرهم شربت مرگ نصيبشان مىگشت .\r\n\r\nمقام شعر و شاعران در نزد بزرگان دين\r\nفقهاء امت اسلامى و زعماى مذهب نيز از سيرهء ائمه معصومين ( ع ) پيروى - كردند ، و در راه خدمت به دين ، و حمايت از حريم و ناموس مذهب ، و حفظ و حراست مآثر اهل بيت به پا خواستند تا در مجتمع خود نام ائمه را رواج دهند ، نسبت به شعراى - اهل بيت توجه مىنمودند و با دادن جايزه موجبات تشويقشان را فراهم ميكردند و چنان كه به تأليف كتب فقهى ، و معارف اسلامى اهميت ميدادند ، به تدوين كتب شعرى و تشريح فنون ادبى مىپرداختند تا اصول شعر و ادب تقويت شده جاويد بماند .\r\nشيخ عظيم الشأن و بزرگوار ما ، مرحوم كلينى كه بيست سال عمر خود را در راه تأليف كتاب ( كافى ) صرف نمود ، كتابى دارد مشتمل بر اشعارى ، كه در وصف اهل بيت سروده شده ، و عياشى ، عالم بزرگى كه داراى كتب بسيارى است در فقه شيعه ، كتابى هم به نام ( معاريض الشعر ) دارد و مرحوم صدوق ، آن جانباختهء احياى فقه و حديث ، داراى كتاب شعرى است . و مرحوم جلودى ، شخصيت بارز شيعه در بصره ، كتابى دارد كه هر چه شعر دربارهء على ( ع ) سروده شده در آن جمع - نموده است .\r\nاستاد طايفه شيعه ، در الجزيره ، ابو الحسن شمشاطى مؤلف ( مختصر فقه اهل -\r\n","description":"","footnote":"","page_name":" 38 ","page_number":46},
  {"content":"\r\nبيت ) كتابى گرانبها در فنون شعر دارد . و معلم امت اسلامى شيخ عظيم المنزلت ما - مرحوم مفيد ، كه خدمات ارزندهء او نسبت به اسلام و مسلمين بر احدى پوشيده نيست كتابى دارد ، در مسائل مربوط به شعر و شاعرى .\r\nسرور طايفه ، سيد جليل القدر مرحوم سيد مرتضى ( علم الهدى ) داراى ديوان مفصل شعرى است به علاوه در فنون شعر تاليفات نفيسى دارد و جز اين عده از فقهاى ارزندهء شيعه كه ذكر كرديم فقهاء و علماى ديگر شيعه هم مشوق اين راه بوده‌اند و علماى بزرگ پيوسته در اعياد مذهبى ، از قبيل روزهاى ولادت ائمهء ( ع ) و روز عيد غدير مجالسى تشكيل ميدادند و در روزهاى وفات آنان شعرا در مجالس گرد ميآمدند و مرثيه سرائى ميكردند و بدينوسيله مكتب اهل بيت را احياء مينمودند و دلهاى شنوندگان را از مهر و محبت به اين خاندان لبريز ، و پيوند معنوى مردم را با ايشان محكم مىساختند ، شعرا در اين مجالس مورد احترام و تكريم بودند و جائزه‌هاى شايسته اى به آنها اعطاء ميشد ، تازه اين اجر دنيوى ايشان بود در حالى كه اجر - و پاداش اخروى آنها نزد خداوند ثابت و برقرار بود .\r\nاين روش و گرايش نيكو ، در بعضى از اعصار بيشتر از عصر ديگر رونق مىيافت و مورد عنايت بيشترى قرار ميگرفت و در مردم نشاط و احساسات بيشترى حس ميشد و نتائج گرانبهائى نصيبشان ميگشت ، دوران سرور بزرگ ما آية اللَّه بحر العلوم و استاد گرانقدر مرحوم كاشف الغطاء را مىتوان از دوره‌هاى رونق مكتب اهل بيت شمرد .\r\nاما اين زمان چطور ؟ آيا چنان مجالسى بر پا ميگردد كه احياء مكتب آنان گردد ؟\r\nبايد براى بيان حال اين عصر به اين شعر تمسك جست ( 1 )\r\nآن محفلها تهى گشت و محفل نشينان پر شور و نشاط به سراى ديگر رهسپار شدند . و آن سان كه بر محفل نشينان جور و ستم نمود و پراكنده شان كرد\r\n\r\n","description":"","footnote":"\r\n( 1 )\r\n\r\nامست خلاء و امسى اهلها احتملوا\r\nاخنى عليها الذى اخنى على لبد\r\n\r\n","page_name":" 39 ","page_number":47},
  {"content":"\r\nخود نيز پراكنده و نابود گشت .\r\nآرى ! از دودمان پاك پيامبر ، ميتوانيم ، پيشواى مجدّ دامت آية اللَّه شيرازى ساكن سامراء را نام ببريم كه امت اسلامى در زير سايهء آن رادمرد اسلام آرميده بودند و رشتهء رهبريش جهان اسلام را در بر گرفته بود .\r\nآن مرد بزرگ در ايام ( اعياد و وفيات ) پيوسته محافل و مجالس دينى تشكيل ميداد و ادباء و شعراء نامى نواحى مختلفه در آن مجالس شركت مىجستند و با انشاء قصائد خود مورد عواطف ايشان قرار ميگرفتند و از تشويقها و عطاياى آن بزرگوار بهره مند شده و سپس به جايگاه خود باز ميگشتند ولى افسوس كه :\r\nآنان كه در سايه شان همه زندگى خوش داشتند ؛ رفتند .\r\nيكى از نمونه‌هاى اين درگاه اينكه :\r\nشاعر روشن دل اهل بيت عصمت ، سيد حيدر حلَّى ، در يكى از مراسم مذهبى قصيدهء شيوائى سرود و آهنگ درگاه سيد شيرازى نمود ، پس از برگزارى مجلس سيد قصد داشت 20 ليرهء عثمانى به عنوان صله ، به سيد حيدر بدهد ، ولى بعد از اينكه قضيه را با عموى خود حاج ميرزا اسماعيل ( 1 ) در ميان گذاشت ، وى صلاح نديد ، كه كم است : گفت : « او شاعر دربار اهل بيت است و اين مقدار زيبندهء مقام ايشان نيست ، سيد حيدر از امثال دعبل و حميرى و نظاير اين دو برتر مىباشد ، پيشوايان دين به شاعران زمان خود كيسه‌هاى پر از طلا ميدادند و سزاوار است شما يكصد ليره بدست شريف خود بايشان بدهيد » و بر اين اساس آية اللَّه بزرگ و مرجع عاليقدر شيعه به زيارت سيد حيدر رفت و مبلغ صد ليره ، به عنوان صله با كمال تجليل و احترام به سيد حيدر مرحمت فرمودند و دست شاعر اهل بيت را بوسيدند .\r\nاين داستان شگفت را جمعى كه در آن دوران طلائى مىزيستند از جمله فرزند گرانقدر ايشان آية اللَّه ميرزا على آقا نقل نموده‌اند و خود فرزند هم به پيروى از روش پسنديدهء پدر به اين نحو مجالس عنايتى خاص داشت و شعرا را به اين مجالس\r\n\r\n","description":"","footnote":"\r\n( 1 ) شرح حال ايشان در گروه شعراى قرن 14 خواهد آمد .\r\n","page_name":" 40 ","page_number":48},
  {"content":"\r\nدعوت و تشويق مىنمود و به وسيلهء ايشان اين روش در نجف اشرف معمول گرديد .\r\nو ما ، نمىتوانيم بيش از اين در اين زمينه سخن گوئيم و اين مختصر اشاره هم به منزلهء آه سوزانى بود كه از سينهء دردناك برخاست و حسرت و اندوهى است كه از دلى افسرده ، بيرون ريخت ، اكنون كه زمان ما اين سيره ترك شده و از فوائدش محروميم و در نتيجه نه شورى در مردم ايجاد مىشود و نه نشاطى در مردم مشاهده ميگردد و با نيروهاى فساد و تباهى هيچ ستيزى نميشود .\r\nآرى ! روزگار ، داراى فراز و نشيب است . اكنون شعر و ادب ، چون دوران جاهليت به سير قهقرائى مبتلا شده و آنچه سروده مىشود پيرامون مطالب مبتذل و اوهام و افسانه‌هاى عشقى مسموم كننده است ، دوران درخشان شعر سپرى شده ديگر ما آن ارزندگانيكه يك دنيا مفهوم را در غالب شعر به مردم ميدادند نمىيابيم و نه آن فقهاى ارزنده پيدا هستند ، ديگر چه مىشود گفت در جائى كه اطاعتى در بين نباشد .\r\nروش ما در اين كتاب چنان است كه هر جا به شعرى از شعراى قرن اول برخورديم كه مشتمل فضائل آل اللَّه باشد ذكر ميكنيم و دو شرط را رعايت ميكنيم يك اينكه آن فضائل ياد شده در قرآن و حديث موجود باشد و ديگر اينكه از طريق اهل سنت به ما رسيده باشد ، اميد چنان است كه اهل بحث و تحقيق بدينوسيله به موقعيت شعراى ما پى برند كه چه مقدار به قرآن و حديث احاطه داشته‌اند .\r\nعبد الحسين امينى\r\nو آخر دعوانا ان الحمد للَّه رب العالمين :\r\nو آخرين سخن ما اينكه : ستايش مخصوص ذات خداوند ، پروردگار عالميان است .\r\n","description":"","footnote":"","page_name":" 41 ","page_number":49},
  {"content":"\r\n\r\n","description":"","footnote":"","page_name":" 42 ","page_number":50},
  {"content":"\r\n\r\nشعراء غدير در قرن اول هجرى\r\n\r\n1 - أمير المؤمنين على ( ع ) .\r\nكتاب را به نام مولايمان على أمير المؤمنين ( ع ) آغاز كرده و تبرك مىجوئيم او خليفهء پيامبر خداست . همانا على ( ع ) بعد از رسول اكرم ( ص ) فصيحترين و آشناترين مردم است به خصوصيات و موازين كلام عرب ، و هم اوست كه از كلام پيامبر گرامى من كنت مولاه فهذا علىّ مولاه « چنين فهميده كه مولا يعنى اماميكه طاعتش چون پيامبر بر همه واجب است .\r\nآن حضرت در ضمن اشعارى چنين سرود ( 1 ) :\r\nمحمّد ، پيامبر خدا ؛ برادر مهربان منست ( 2 )\r\n\r\n","description":"","footnote":"\r\n( 1 ) اصل اشعار عربى حضرت عبارتست :\r\n\r\nمحمّد النّبىّ اخى و صنوى\r\nو حمزة سيّد الشّهداء عمّى\r\nو جعفر الَّذى يضحى و يمسى\r\nيطير مع الملائكة ابن عمّى\r\nو بنت محمّد سكنى و عرسى\r\nمنوط لحمها بدمى و لحمى\r\nو سبطا احمد ولداى منها\r\nفآيّكم له . سهم كسهمى\r\nسبقتكم الى الاسلام طرّا\r\nعلى ما كان من فهمى و علمى\r\nفأوجب لى ولايته عليكم\r\nرسول اللَّه يوم غدير خمّ\r\nفويل ثمّ ويل ثمّ ويل\r\nلمن يلقى الاله غدا بظلمى\r\n\r\n( 2 ) در تاريخ ابن عساكر و ديگر مصادر ، به جاى صنو ( - برادر مهربان ) ، صهر ( - پدر زن ) آمده است .\r\n","page_name":" 43 ","page_number":51},
  {"content":"\r\nو حمزه ، سرور شهيدان عموى من .\r\nو جعفر ، آنكه روز و شب با ملائكه در پرواز است ، پسر مادر من است .\r\nدختر پيامبر باعث سكون دل و همسر من است ، خون و گوشت او با خون و گوشت من بستگى دارد .\r\nو دو نوهء پيامبر ، پسران من و فاطمه‌اند ، ( به من بگوئيد ) كدامين شماها چنين بهره اى داريد ؟\r\nاز روى درك و علم ، قبل از همهء شما ، اسلام اختيار نمودم ( 1 )\r\nو پيامبر خدا ، در روز غدير خم ، به امر خدا ، ولايتم را بر شما واجب نمود ( 2 )\r\nپس واى بر آنكه در روز بازپسين به ملاقات خدا رسد ، در حالى كه به من ظلم نموده باشد .\r\nاين اشعار را امير مؤمنان در جواب نامهء معاويه نگاشتند :\r\nنامهء معاويه چنين بود :\r\nمن داراى فضائلى هستم ، پدرم در جاهليّت بزرگ و آقا بود ، در اسلام به پادشاهى رسيدم . خويشاوند پيامبر ، و دائى مؤمنين ، و نويسندهء وحى الهى هستم .\r\nامير المؤمنين بعد از خواندن نامه فرمود :\r\nآيا پسر هند جگرخوار به اين فضائل بر من برترى مىجويد ؟ بعد به جوانى كه\r\n\r\n","description":"","footnote":"\r\n( 1 ) در روايت ( ابن ابى الحديد ) و ( ابن حجر ) و ( ابن شهر آشوب ) - غلاما ما بلغت اوان حلمى - آمده است و در روايت ابن الشيخ و بعضى ديگر - صغيرا ما بلغت اوان حلمى - آمده ، ولى شيخ طبرسى بعد از اين بيت ، چنين مىافزايد :\r\n\r\nو صليت الصلاة و كنت طفلا\r\nمقرا بالنبى فى بطن امى\r\n\r\n- در حالى كه طفل بودم با پيامبر نماز خواندم و موقعى كه در شكم مادر مىزيستم اقرار به پيامبر نمودم .\r\n( 2 ) دكتر احمد رفاعى در حاشيهء ( معجم الادباء ) چنين نقل مىكند :\r\n\r\nو اوصانى النبى على اختيار\r\nببيعته غداة غدير خم\r\n\r\nولى در اين شعر تغييرى رخ داده كه بعدا مطلع خواهى شد .\r\n","page_name":" 44 ","page_number":52},
  {"content":"\r\nنزديكشان بود فرمودند بنويس : محمّد النبىّ اخى و صنوى ، تا آخر اشعار كه ترجمه اش گذشت .\r\nو چون معاويه اشعار حضرت را خواند ، امر كرد كه از دسترس مردم شام دور نگه دارند ، مبادا به سوى حضرت متمايل گردند .\r\nامت اسلامى ، صدور اين ابيات را حتمى دانسته و بر صحت آن همداستانند ، جز اينكه هر گروهى از اهل حديث ، آنچه را كه از اين اشعار منظورشان بوده مورد بحث و تحقيق قرار داده‌اند . بدون اينكه كوچكترين ترديدى در صدور آن از حضرت ، ابراز دارند ؛ و به زودى خواهيم گفت كه اين قصيده از قصايد مشهور است و اغلب حفّاظ و راويان ثقه و آنان كه به دقت نظر موصوفند ، آن را روايت - نموده‌اند .\r\nو جمعى از بزرگان اهل سنت ، از بيهقى نقل كنند كه حفظ اين اشعار بر همهء مواليان على ( ع ) واجب است تا مفاخر آن حضرت را بدانند .\r\nو امّا راويان اين اشعار از شيعيان عبارتند از :\r\n1 - معلَّم امت اسلامى ، استاد ما ، شيخ مفيد ( در گذشتهء 413 ه - ق ) تمام قصيده را در ( الفصول المختاره ) ج 2 ص 78 روايت نموده و گويد : چگونه اين اشعار را انكار كنيم و حال اينكه به حدى مشهور است كه هيچگونه خلافى در آن ننموده‌اند و چنان در بين مردم منتشر است كه عامهء مردم ، چه رسد به خاصه ، آن را نقل نموده‌اند .\r\nاين شعر ، مبين تقدّم على در ايمان است كه از روى معرفت و بينش عقلى و علم ، به حقانيّت اسلام اقرار نموده و همچنين تصريح به امامت آن حضرت بعد از رسول - اكرم ( ص ) دارد .\r\n2 - شيخ ما ، كراجكى ( در گذشتهء 449 ه . ق ) در ( كنز الفوائد ) ص 122 .\r\n3 - ابو على فتال نيشابورى در ( روضة الواعظين ) ص 76 .\r\n4 - ابو منصور طبرسى ، كه يكى از مشايخ و اساتيد روايتى ابن شهر آشوب است در كتاب ( احتجاج ) ص 79 .\r\n","description":"","footnote":"","page_name":" 45 ","page_number":53},
  {"content":"\r\n5 - ابن شهر آشوب ( در گذشته 588 ه . ق ) در كتاب ( مناقب ) ج 1 ص 356 .\r\n6 - ابو الحسن اربلى ( در گذشتهء 692 ه ، ق ) در ( كشف الغمة ص 92 .\r\n7 - ابن سنجر نخجوانى در ( تجارب السلف ) ص 42 .\r\n8 - شيخ على بياضى ( در گذشته 877 ه . ق ) در ( الصراط المستقيم ) .\r\n9 - مجلسى ( در گذشته 1111 ه . ق ) در ( بحار الانوار ) ج 9 ص 375 .\r\n10 - سيد صدر الدين على خان مدنى ( در گذشته 1120 ه . ق ) در ( الدرجات الرفيعة ) .\r\n11 - شيخ ابو الحسن شريف در ( ضياء العالمين ) ( تأليف شده 1137 ه . ق )\r\n\r\nو راويان اين قصيده از اهل سنت عبارتند از\r\n: 1 - حافظ بيهقى ( در گذشته 458 ه . ق ) كه شرح حالش در ج 1 ص 181 ترجمهء الغدير رفته ، قصيده را تماما نقل كرده و ميگويد :\r\nبر هر شخصيكه دوستدار على است واجب است اين قصيده را حفظ كند تا مفاخر آن حضرت را بداند .\r\n2 - ابو الحجاج يوسف بن محمّد بلوى مالكى مشهور به ابن الشيخ ( در گذشتهء حدود 605 ه . ق ) وى درج 1 از كتاب ( الف باء ) خود ص 439 مينويسد :\r\nامّا على ( رض ) جايگاه و شرافتى بس بلند دارد ، نخستين كسى است كه اسلام آورد ، همسر فاطمه دختر پيغمبر است ( 1 ) و هنگاميكه بعضى از دشمنانش بر آن حضرت فخر فروخت ، با سرودن ابياتى ، مفاخر خود را بيان فرمود ، و از حمزه عموى خود و جعفر فرزند مادر خود نام برد و سرود :\r\nمحمّد النبىّ اخى و صنوى - تا آخر اشعارى كه ترجمه اش گذشت .\r\n\r\n","description":"","footnote":"\r\n( 1 ) : اما على رضى اللَّه عنه فمكانه على ، و شرفه سنى ، اول من دخل فى الاسلام ، و زوج فاطمة ( ع ) بنت النبى ( ص ) .\r\n","page_name":" 46 ","page_number":54},
  {"content":"\r\nو بعد از شعرى كه ولايت حضرت و داستان غدير را ذكر مىكند ، ميگويد :\r\nمراد از اين شعر سخن پيامبر است كه فرمود :\r\n« من كنت مولاه فعلىّ مولاه اللهمّ وال من والاه و عاد من عاداه »\r\n. ترجمه : هر كه من مولاى اويم ، على مولاى اوست .\r\nپروردگارا ! دوستى كن با آنكس كه على را دوست و پيرو باشد !\r\nو دشمن بدار آن را كه على را دشمن بدارد !\r\n3 - حافظ ابو الحسين زيد بن حسن تاج الدين كندى حنفى ( در گذشته 612 ه . ق ) پنج بيت از قصيده را در كتاب خود ( المجتنى ) ص 39 از طريق ابن دريد ، نقل نموده است .\r\n4 - ياقوت حموى ( در گذشته 626 ه . ق ) ، كه ذكرش در ج 1 ص 193 ترجمه الغدير گذشت ، شش بيت از اين قصيده را ، در ج 5 ( معجم الادباء ) ص 266 ذكر كرده و دكتر احمد رفاعى مصرى هم ، در تعليقهء كتاب ، دو بيت ديگر اضافه نموده است .\r\n5 - ابو سالم محمد بن طلحة شافعى ( در گذشته 652 ه . ق ) - كه شرح حالش ، در گروه شعراى قرن هفتم خواهد آمد - همهء قصيده را در ص 11 ( مطالب السؤول ) ط . ايران ، ذكر كرده و سپس ميگويد :\r\nاين قصيده را كسانى روايت نموده‌اند كه به دقت نظر ، و درستكارى معروف بوده‌اند .\r\n6 - سبط ابن جوزى حنفى ( در گذشته 654 ه . ق ) - كه شرح حالش در ج 1 ص 195 ترجمهء الغدير گذشت - در ص 62 ( تذكرة خواص الامة ) ، همهء قصيده را با اختلاف مختصرى در بعضى ابيات ، نقل نموده است .\r\n7 - ابن ابى الحديد ( در گذشته 658 ه . ق ) در ج 2 ( شرح نهج البلاغة ) ص 377 ، دو بيت از اين قصيده را ذكر و به واسطه شهرت آن ، به همان قدر اكتفا مينمايد .\r\n8 - ابو عبد اللَّه محمد بن يوسف كنجى شافعى ( در گذشته 658 ه . ق )\r\n","description":"","footnote":"","page_name":" 47 ","page_number":55},
  {"content":"\r\nدر ص 41 كتاب ( مناقب ط . مصر ) قصيده را ذكر نموده ، و سپس درباره استدلال بر سبقت على به اسلام گويد :\r\nهمانا على ( كرم اللَّه وجهه ) در ابياتى كه سروده به قسمتى از اين امر اشاره مينمايد و راويان موثق هم ، آن را نقل كرده‌اند و سپس بيت اول ، سوم ، پنجم و هفتم را ذكر مىكند .\r\n9 - سعيد الدين فرغانى ( در گذشته 699 ه . ق ) كه شرح حالش در ج 1 ص 199 ترجمه الغدير گذشت - در شرح قصيده تائيّهء ابن فارض به مناسبت اين شعر :\r\n\r\n« و اوضح بالتاويل ما كان مشكلا\r\nعلىّ بعلم ناله بالوصية .\r\n\r\nعلى به واسط علمى كه از پيامبر دريافت كرده ، هر آنچه مشكل باشد ، با تأويلات صحيح روشن و آشكار مىسازد « -\r\nاين دو بيت را به عنوان شرح و توضيح آورده است :\r\n\r\nو أوصانى النبىّ على اختيار\r\nلأمته رضى منه بحكمى\r\nو أوجب لى ولايته عليكم\r\nرسول اللَّه يوم غدير خمّ\r\n\r\n- پيامبر گرامى ، به من وصيت نمود و مرا براى امتش اختيار كرد و به حكمم رضايت داد ؛ و آن ولايتيكه بر شما داشت ، در روز غدير خم براى من لازم شمرد .\r\n10 - شيخ الاسلام ، ابو اسحق حموى ( درگذشته 722 ه . ق ) - كه شرح حالش در ج 1 ص 200 ترجمه الغدير گذشت . قصيده را در ( فرائد السمطين ) از اول آن تا بيت ولايت ذكر كرده و يك بيت هم ، قبل از آن اضافه نموده است كه عبارتست از :\r\n\r\nو اوصانى النبى على اختيار\r\nلامته ، رضى منه بحكمى\r\n\r\n11 - ابو الفداء ، ( درگذشته 732 ه . ق ) در ج 1 ص 118 تاريخ خود ، تنها بيتى كه سبقت اسلام حضرت را بيان مىكند ، ذكر نموده است .\r\n12 - جمال الدين محمد بن يوسف زرندى ( درگذشته چند سالى بعد از 750 ه . ق ) قصيده را جز بيت آخر در ( درر السمطين ) نقل\r\n","description":"","footnote":"","page_name":" 48 ","page_number":56},
  {"content":"\r\nنموده است ( 1 ) .\r\n13 - ابن كثير شامى ( در گذشته 774 ه . ق ) - كه شرح احوالش در ج 1 ص 204 و 205 ترجمه الغدير گذشت - پنج بيت قصيده را در ج 8 ص 8 تاريخ خود ( البداية و النهاية ) از ابى بكر بن دريد ، از دماد ، از ابى عبيدة نقل كرده است .\r\n14 - خواجه پارسا حنفى ( در گذشته 822 ه . ق ) - كه شرح حالش در ج 1 ص 208 ترجمهء الغدير گذشت - همهء قصيده را در كتاب ( فصل الخطاب ) خود ، از كتاب ( اربعين ) تاج الاسلام خدا بادى بخارى روايت كرده است .\r\n15 - ابن صباغ مالكى مكى ( در گذشته 855 ه . ق ) - كه شرح حالش در ج 1 ص 211 ترجمه الغدير گذشت همهء قصيدهء را در ص 16 كتاب ( الفصول المهمة ) ذكر ، و راويانش را به دقت نظر و درستكارى مىستايد .\r\n16 - غياث الدين خواند مير قصيده را در ج 2 ص 5 كتاب ( حبيب السير ) از ( فصل الخطاب ) ( خواجه پارسا ) روايت كرده است ( 2 ) .\r\n17 - ابن حجر ( درگذشته 974 ه . ق ) - كه شرح حالش در ج 1 ص 216 ترجمه الغدير گذشت - پنج بيت قصيده را در ص 79 كتاب ( صواعق ) نقل كرده و كلام بيهقى را كه گذشت ذكر نموده است . ولى در نسخهء خطى ( صواعق ) تمام قصيده مذكور است و همچنين قندوزى صاحب ( ينابيع المودة ) كه از ( صواعق ) نقل مىكند تمام هفت بيت را ذكر كرده است و اين خود مؤيد درستى نقل اوست از بيهقى . اما هنگام چاپ ( صواعق ) دستهاى امين ! ! ، بيتى كه مشعر بر ولايت حضرت امير مؤمنان است و بيت بعد از آن را حذف نموده‌اند .\r\n18 - متقى هندى ( در گذشته 975 ه . ق ) - كه شرح حالش در ج 1 ص 217 ترجمه الغدير گذشت - نامهء معاويه و پنج بيت از قصيدهء جواب حضرت امير را در ج 6 ص 392 ( كنز العمال ) ذكر مىكند .\r\n\r\n","description":"","footnote":"\r\n( 1 ) زيادى چاپ دوم .\r\n( 2 ) مذهب خواند مير ( از لحاظ تشيع و تسنن ) مورد بحث و نظر است .\r\n","page_name":" 49 ","page_number":57},
  {"content":"\r\n19 - اسحاقى در ص 33 ( لطايف اخبار الدول ) نامهء معاويه و همهء قصيده را ذكر نموده ولى در بيت ولايت تغييرى است بدينسان :\r\n\r\nو اوجب طاعتى فرضا عليكم\r\nرسول اللَّه يوم غدير خم\r\nفويل ثم ويل ثم ويل\r\nلمن يرد القيامة و هو خصمى\r\n\r\n20 - حلبى شافعى ( در گذشته 1044 ه . ق ) - كه شرح احوالش در ج 1 ص 222 ترجمهء الغدير گذشت ، در ج 1 ص 286 ( السيرة النبوية ) خود : فقط بيتى را كه راجع به سبقت اسلام امير المؤمنين است ذكر مىكند .\r\n21 - شبراوى شافعى ، استاد دانشگاه از هر مصر ، ( در گذشتهء 1172 ) پنج بيت از قصيده را در ( الاتحاف بحب الاشراف ) ص 181 و در چاپ ديگر ص 69 - نقل نموده .\r\n22 - سيد احمد قادين خانى ، همهء قصيده را به اضافهء كلام بيهقى ، در ( هداية المرتاب ) خود نقل مىكند .\r\n23 - سيد محمود آلوسى بغدادى ( در گذشته 1270 ه . ق ) - كه احوالش در ج 1 ص 234 و 235 ترجمه الغدير گذشت - قصيده را بجز بيت اول و آخر آن در ص 78 ( شرح عينيه ) شاعر توانا ، عبد الباقى عمرى آورده است و گفته : اين قصيده بواسطه ثقات از على ( ع ) نقل شده است .\r\n24 - قندوزى حنفى ( در گذشته 1293 ه . ق ) - كه احوالش در ج 1 ص 235 ترجمهء الغدير گذشت - در ص 291 ( ينابيع الموده ) از ابن حجر نقل نموده است و ص 371 كتاب هم از ( اربعين ) تاج الاسلام خدابادى بخارى ، نقل مىكند .\r\n25 - سيد احمد زينى دحلان ( در گذشته 304 ه . ق ) - كه شرح حالش در ج 1 ص 236 ترجمهء الغدير گذشت - تنها بيتى را كه مشعر بر سبقت اسلام على است در ( السيرة النبوية ) - حاشيهء ( السيرة الحلبية ) ج 1 ص 190 - نقل نموده و سپس ميگويد : اين بيت را على ( ع ) در جواب نامهء معاويه نوشت و سپس كلام بيهقى را كه گذشت نقل مىكند .\r\n26 - شيخ محمد حبيب اللَّه شنقيطى مالكى ، تمامى قصيده را در\r\n","description":"","footnote":"","page_name":" 50 ","page_number":58},
  {"content":"\r\nص 36 ( كفاية الطالب ) نقل نموده و آن را از جمله رواياتى ميشمرد كه مورد اطمينان است ، و استنادش را به على ( ع ) صحيح ميداند .\r\nتوجه : ابن عساكر ، در ص 315 تاريخ خود ، يك بيت از قصيده را براى بيان فرق بين صهر ( - پدر زن ) و ختن ( - منسوبين زن يا شوهر دختر ) ، آورده و منسوب به حضرت ميداند و آن بيت عبارتست :\r\n\r\nمحمد النبى اخى و صهرى\r\nاحب الناس كلهم اليا\r\n\r\nو اشتباهى كه كرده اينستكه ، مصرع دوم منسوب به ابى الاسود دوئلى است زيرا وى در شعر خود ميگويد :\r\n\r\nبنوعم النبى و اقربوه\r\nاحب الناس كلهم اليا\r\n\r\n\r\nغلطى كه بايد تصحيح شود\r\nگمان نميكنم كه بر استادان علم و لغت مصر صحيح لفظ ( غدير خم ) پوشيده - باشد و يا در كاوشهاى علمى خود در ( كتب سير ( 1 ) ) به حقيقت واقعهء غدير برنخورده باشند ، گرچه بعضى از ايشان گفته : غدير خم اسم جنگ معروفى بوده ولى ما از اين تجاهل مىفهميم كه ايشان را با اين لفظ حساب دگرى است ، يا اينكه مىخواهند امت اسلامى را در جهل و نادانى نگه دارند و بيشتر تأسفم بر اينستكه آقايان حتى از تصحيح اين لفظ در مؤلفات خود ، خوددارى نموده و خواننده را در سرگردانى و حيرت قرار داده‌اند .\r\nمثلا استاد بزرگ ، دكتر احمد رفاعى در تعليقه ايكه بر ( معجم الادباء ط . مصر 1357 ه . ق ) نوشته در ج 14 ص 48 شعر حضرت على ( ع ) را نقل مىكند و بيت ولايت را چنين ضبط مىكند :\r\n\r\nو اوصاني النبىّ على اختيار\r\nببيعته غداة غدير خم\r\n\r\n\r\n","description":"","footnote":"\r\n( 1 ) سير جمع سيرة است و به معناى روش و رفتار آيد و در اصطلاح به كتبى گفته مىشود كه احوالات پيامبر و حوادث آن زمان را نوشته باشند ، مانند ( سيرهء حلبى ) و ( سيرهء - ابن هشام ) .\r\n","page_name":" 51 ","page_number":59},
  {"content":"\r\nو از اين هم عجيبتر اينكه ، در آخر كتاب فهرست شهرها و امكنه و آبها را قرار داده و از ( غدير خم ) با اينكه در چند جاى ( معجم الادباء ) نامش رفته ، اسمى نبرده است و چشم پوشى نموده .\r\nو استاد محمّد حسين مصحّح كتاب ( ثمار القلوب ط مصر 1326 ) با اينكه در ص 511 سطر 6 ، 8 و 12 لفظ ( غدير خم ) مكرّر ذكر شده به صورت غلط ( غدير حم ) گذارده ، در حالتى كه در نسخه ( ثمار القلوب ) ( غدير خم ) ضبط است و مصحح كتاب ( لطايف اخبار الدول ) كه به سال 1310 ه ، ق در مصر چاپ شده ، بيت مربوط به ولايت را چنين نوشته :\r\n\r\nو اوجب طاعتى فرضا عليكم\r\nرسول اللَّه يوم غدا برحمى\r\n\r\nو شما به وضوح در مطبوعات غير مصر هم ، چنين خواهيد ديد كه نسبت به اين لفظ ( غدير خم ) بى التفاتى زياد شده است .\r\n\r\nتشكر و انتقاد\r\nدو كتاب بزرگ را كه ميتوان از محسنات اين عصرش شمرد ، موجب تحسين و اعجاب من شده يكى كتاب ( جمهرة خطب العرب ) و ديگر كتاب ( جمهرة رسائل العرب ) كه محقق عاليقدر و نويسنده مشهور آقاى احمد زكى صفوت ، آنها را تأليف نموده است .\r\nمؤلف محترم ، در جمع آورى اين دو اثر نفيس رنج بسيارى متحمل شده و خاطرات گذشته امت عرب را ، كه ميرفت نابود شود ، دوباره زنده نمود و سزاوار است كه مردم از وجدان بيدار نويسنده و اين خدمت گرانبهاى علمى سپاسگزارى و قدردانى نمايند .\r\nولى نقد ما بر نويسنده اينست كه چطور نامهء حضرت امير مؤمنان را كه به شعر جواب نامهء معاويه را داده ، در اين مجموعه ذكر نكرده با اينكه در كتب\r\n","description":"","footnote":"","page_name":" 52 ","page_number":60},
  {"content":"\r\nمصادر كتاب ايشان موجود است و در حالى كه ايشان نامه‌هاى مختصر ترى را كه از حيث سند و مدرك ضعيف است و فايدهء ادبى و تاريخى كمى دارد ، در كتاب خود نقل نموده و حتى بعضى آثار بىارزش را كه از حقيقت دور و سراسر جنايت و دروغ است در كتاب خود آورده : چون بعضى از نامه‌هاى ساختگى منسوب به ابن عباس به امير مؤمنان كه قلمهاى مزدور عمّال خيانت پيشه بنى اميّه ، آنها را بر چهرهء تاريخ اسلام نقش نموده است ، و همين است جاى اعتراض بر استاد بزرگ كه فعلا از بيان علتش خوددارى ميكنيم .\r\nو از همه دردناكتر اينكه خطبهء حضرت رسول اكرم ( ص ) را در روز غدير خم ذكر نكرده با اينكه اهميت خطبه حضرت و روز ( غدير خم ) در تاريخ اسلام ، و در نزد مسلمين مشهور و معلوم است به نحوى كه روايات اين دو واقعه در كتب حديث به حدّ تواتر رسيده است كه در جلد اول الغدير شرحش گذشت .\r\nحالا فرض ميكنيم كه همهء خطبهء حضرت و شرح آن روز ، در مصادر مورد اعتماد حضرت استاد نبود ولى مقدارى از خطبه را كه مورد قبول شيعه و سنّى است چرا نام نبرده و نقل نكرده است و نويسنده خود ميداند كه چرا نامى نبرده چنان كه بر ما هم اين امر مخفى نيست كه از تصريح به آن خوددارى مىشود .\r\n\r\nاشعار امير مؤمنان به سند ديگر\r\nعلى بن احمد واحدى پيشواى اهل سنت ، از ابى هريره نقل كند كه مىگفت :\r\nعده اى از اصحاب رسول خدا دور هم جمع ، و مناقب خود را بازگو ميكردند از جمله :\r\nابو بكر ، عمر ، عثمان ، طلحه ، زبير ، فضل بن عباس ، عمار ، عبد الرحمن بن عوف ، ابوذر ، مقداد ، سلمان و عبد اللَّه بن مسعود ( رضى اللَّه عنهم ) بودند ، سپس حضرت على ( ع ) بر آنها وارد شد و پرسيد : در چه موضوعى سخن ميگوئيد ؟\r\nگفتند فضائل و مناقب خود را كه از رسول خدا ( ص ) شنيده‌ايم ذكر ميكنيم .\r\nحضرت فرمود : پس حالا به سخنان من گوش دهيد و اين اشعار را سرود :\r\n","description":"","footnote":"","page_name":" 53 ","page_number":61},
  {"content":"\r\nمردم به خوبى دانستند كه سهم من ( در ترويج ) اسلام از همه فزونتر است .\r\nو احمد ، پيامبر خدا ( ص ) برادر و خويشاوند و پسر عموى منست .\r\nو منم ، كه عرب و عجم را به سوى اسلام راهبرى ميكنم .\r\nو منم كه بزرگان و گردنكشان و دليران كفار را به خاك و خون كشيدم .\r\nاين قرآن است كه همگان را به دوستى و پيروى از من خواند .\r\nو همچنانكه هارون برادر موسى ، وصى و جانشين او بود ، منهم برادر محمّدم همين است فخر من .\r\nو بر اين اساس ، مرا در غدير خم ، پيشواى مسلمين نمود .\r\nحال . با اينهمه فضائل كداميك از شما در اسلام آوردن و خويشاوندى ، و سوابق درخشان مىتواند با من برابرى كند .\r\nواى بر آنكه ، فرداى قيامت ، هنگام ملاقات با خدا ، به من ظلم كرده باشد و واى بر كسى كه ، وجوب طاعتم را انكار كند و حقم را پايمال نمايد .\r\nو واى بر آن بدبختيكه از روى سفاهت ، بدون اينكه تقصيرى در من بيند ، با من دشمنى نمايد .\r\nاين روايت و اشعار را ، واحدى از قاضى ميبدى شافعى ، در شرح ديوان منسوب به أمير المؤمنين ( ع ) ص 405 - 407 و قندوزى حنفى در ( ينابيع المودة ) ص 68 نقل مىكند .\r\n\r\nشخصيت سرايندهء اين اشعار\r\nاو ، امير مؤمنان ، سيد مسلمانان ، رهبر پيشكسوتان در ايمان ، و خاتم اوصياء است .\r\nاولين كسى است كه به رسالت محمّد ( ص ) ايمان آورد و وفادارترين مردم به عهد الهى است ، در مزاياى انسانى بزرگترين مردم ، و در پايدارى در راه حق استوار ترين آنان است .\r\nداناترين مردم به احكام خدا ، پرچم هدايت خلق ، تابشگاه ايمان ،\r\n","description":"","footnote":"","page_name":" 54 ","page_number":62},
  {"content":"\r\nدر حكمت ، خود باخته و بىقرار در ذات خدا و جانشين پيغمبر ( 1 ) است كه درود بر محمّد و او باد .\r\nاو ، على بن ابيطالب ( ع ) است ، پاك مردى از خاندان هاشم ، كه در خانهء خدا ديده به جهان گشود ، كسى است كه خانهء خدا را از بتها پاك نمود ، و بالاخره در سال 40 ، در خانهء خدا ( مسجد كوفه ) ، در محراب عبادت به شهادت رسيد ، پايان زندگيش چنان گذشت كه ابتداى تولدش بود : زاده خانهء خدا ، در پايان زندگى در خانه اى كه از بزرگترين خانه‌هاى خداست شربت شهادت نوشيد و مسير زندگى او در بين اين مبدء و منتهى پيوستهء با مبدء اعلى بود .\r\n\r\n","description":"","footnote":"\r\n( 1 ) همهء اين پانزده جمله ، از سخن پاك پيامبر است كه حفاظ حديث آن را نقل نموده‌اند براى اطلاع به ( مسند احمد ) : 331 و 5 : 182 - 189 و ( حلية الاولياء ) . 1 : 63 - 68 مراجعه شود .\r\n","page_name":" 55 ","page_number":63},
  {"content":"\r\n\r\n2 - حسان بن ثابت\r\n( حسّان بن ثابت از شعراى غدير است كه ترجمهء قسمتى از اشعار او در ص 94 و 95 ج 2 ترجمهء الغدير گذشت و باز به طور خلاصه ترجمه اش را مينويسيم ) .\r\nپيامبر بزرگوار ، در روز غدير به مسلمانان ندا كرد ! و گفت :\r\nنبى و مولاى شما كيست ؟ بدون هيچگونه درنگ و چشم پوشى گفتند :\r\nخداوند مولاى ماست و تو پيامبر مائى و از ما ، هيچگونه عصيانى در اين زمينه نخواهى دهد .\r\nپيغمبر اكرم به على فرمود : برخيز كه تو بعد از من پيشواى اين خلقى .\r\nهر كه من مولاى اويم ، على مولاى اوست ، و بر شماست كه به راستى پيرو او باشيد .\r\nخداوندا ! دوستدار دوستان او باش و دشمن دشمنانش !\r\n\r\nسخنى در زمينهء اين شعر\r\nاولين قصيده ايكه راجع به داستان غدير سروده شده ، همين شعر است و حسّان در حضور بيش از صد هزار نفر جمعيت كه در ميانشان سخنوران و شاعران بنامى بوده و بزرگان قريش ، كه بدقائق سخنسرائى واقف بودند ، اين قصيده را خواند و فصيحترين مرد عرب خود رسول اكرم ( ص ) بود كه زينت بخش آن مجمع با شكوه بود و شاعر را تصديق فرمود و مورد عنايت و لطف خود قرار داد : كه چه نيكو اين حادثه را به شعر درآوردى ، و فرمود :\r\n","description":"","footnote":"","page_name":" 56 ","page_number":64},
  {"content":"\r\nلا تزال يا حسّان مؤيّدا بروح القدس ما نصرتنا بلسانك ( 1 ) .\r\nو قديمىترين كتابى كه اين شعر را نقل نموده است ، كتاب سليم بن قيس هلالى است كه از تابعين ( 2 ) بوده است ؛ مردى موثق و مورد اعتماد علمى شيعه و سنى مىباشد ، كه شرح حالش در جلد اول ترجمهء الغدير گذشت ، او اين اشعار را به عبارتى كه نزديكست به آنچه محقق بزرگوار فيض كاشانى ، در كتاب ( علم اليقين ) خود ذكر كرده - كه به زودى بيان مىشود - روايت نموده است و نيز عدهء قابل توجهى از علماء اسلام اين قصيده را روايت نموده‌اند .\r\n\r\nروايان اين اشعار از حفاظ عبارتند از\r\n: 1 - حافظ ابو عبد اللَّه مرزبانى محمد بن عمران خراسانى ( درگذشتهء 378 ه . ق ) ( 3 ) در كتاب ( مرقاة الشعر ) از محمد بن حسين از حفص از محمد بن هارون از قاسم بن حسن از يحيى بن عبد الحميد از قيس بن ربيع از ابو هارون عبدى از ابو سعيد خدرى روايت نمود كه :\r\nچون به غدير خم رسيديم پيامبر گرامى منادى را امر نمود ، مردم را به نماز بخواند ، سپس دست على را گرفت و فرمود : من كنت مولاه فعلى مولاه اللهم وال من والاه و عاد من عاداه . در اين هنگام حسان بن ثابت اجازه خواست تا دربارهء على شعرى بگويد . حضرت هم اجازه دادند بعد حسان شعر خود را شروع كرد :\r\nيناديهم يوم الغدير نبيهم تا آخر اشعار .\r\n2 - حافظ خركوشى ابو سعيد ( در گذشته 406 ه . ق ) - كه شرح حالش در ترجمهء الغدير ج 1 ص 178 گذشت - در كتاب ( شرف المصطفى ) اين اشعار را نقل مىكند .\r\n\r\n","description":"","footnote":"\r\n( 1 ) اين سخن حضرت از نشانه‌هاى نبوت است و از امور غيبى است كه حضرت بنا به مقام نبوت پيش بينى فرموده ، چه به خوبى ميديد كه مردم به زودى از امام حقيقى خود منحرف ميشوند ، لذا دعائيكه بر حسان ميفرمايد معلق مىكند بر يارى كردن اهل بيت ( ع ) .\r\n( 2 ) تابعى به كسى ميگويند كه پيغمبر اكرم ( ص ) را درك نكند ولى به درك صحابهء پيغمبر برسد .\r\n( 3 ) مذهب اين راوى براى ما مشخص نيست .\r\n","page_name":" 57 ","page_number":65},
  {"content":"\r\n3 - حافظ ابن مردويه اصفهانى ( در گذشته 410 ه . ق ) - كه شرح حالش در ترجمهء الغدير ج 1 ص 178 گذشت ، از ابو سعيد خدرى روايت مىكند كه حسان بن ثابت به رسول خدا ( ص ) عرض مىكند ، به من اجازه ميدهى اشعارى ( دربارهء غدير خم ) به سرايم . ؟ حضرت اجازه فرمودند كه به ميمنت و بركت الهى بگو ، حسان سرود :\r\nيناديهم يوم الغدير نبيهم تا آخر اشعار .\r\nو همچنين ، اين اشعار را از ابن عباس نقل مىكند چنان كه در جلد 2 ص 117 ترجمهء الغدير گذشت .\r\n4 - حافظ ابو نعيم اصفهانى ( در گذشتهء 430 ه . ق ) - كه شرح حالش در ج 1 ص 180 ترجمهء الغدير گذشت - اين اشعار را در كتاب خود ( ما نزل من القرآن فى على ) به سند و متنيكه در ج 2 ص 118 ترجمه الغدير گذشت چنين روايت مىكند كه حسان گفت :\r\nيا رسول اللَّه ! اجازه فرما تا دربارهء على اشعارى بسرايم ! حضرت فرمودند كه به ميمنت و بركت بسراى . حسان برخاست و گفت :\r\nاى بزرگان قريش ! من به پيروى از سخنان پيامبر خدا ( ص ) دربارهء ولايت على اشعار خود را شروع ميكنم . . .\r\n5 - حافظ ابو سعيد سجستانى ( در گذشتهء 477 ه . ق ) - كه احوالش در ج 1 ص 184 ترجمهء الغدير گذشت - اشعار مذكور را در كتاب ( الولايه ) به سند و متنى كه در ج 2 ص 119 - 120 ترجمهء الغدير گذشت نقل مىكند .\r\n6 - اخطب خطبا ، خوارزمى مالكى ( در گذشته 568 ه . ق ) - كه شرح حالش در شعراى قرن ششم خواهد آمد - اشعار مذكور را در كتاب ( مقتل الامام السبط الشهيد ) و در كتاب ( مناقب ) ص 80 به سند و متنيكه در ج 2 ص 120 ترجمهء الغدير گذشت نقل مىكند .\r\n7 - حافظ ابو الفتح نطنزى - كه شرح حالش در ج 1 ص 188 ترجمهء الغدير گذشت - چهار بيت اول اشعار را در كتاب ( الخصايص العلوية على سائر البرية ) از حسن بن احمد مهرى ، از احمد بن عبد اللَّه ابن احمد ، از محمد بن احمد بن على ، از ابن ابى شيبه محمد بن عثمان ، از\r\n","description":"","footnote":"","page_name":" 58 ","page_number":66},
  {"content":"\r\nحمانى ، از ابن الربيع ، از ابى هارون عبدى از ابى سعيد خدرى به لفظيكه ابى نعيم اصفهانى نقل كرده ، روايت نموده است .\r\n8 - ابو المظفر ، نوهء حافظ ابن جوزى حنفى ( در گذشتهء 654 ه . ق ) - كه شرح حالش در ج 1 ص 195 - 196 ترجمهء الغدير گذشت اشعار را در ( تذكرة خواص الامة ) ص 20 نقل نموده است .\r\n9 - صدر الحفاظ ، گنجى شافعى ( در گذشتهء 658 ه . ق ) - كه شرح حالش در ج 1 ص 196 ترجمهء الغدير گذشت - در كتاب ( كفاية الطالب ) ص 17 ، اشعار را به لفظ ابو نعيم روايت نموده .\r\n10 - شيخ الاسلام ، صدر الدين حموينى ( در گذشتهء 722 ه . ق ) كه شرح حالش در ج 1 ص 200 ترجمهء الغدير گذشت - اشعار را در كتاب ( فرائد السمطين ) در باب 12 از شيخ تاج الدين ابو طالب على بن الحب بن عثمان الخازن ، از برهان الدين ناصر ابن ابى المكارم المطرزى ، از اخطب خوارزم بسند و متنى كه او ذكر كرده نقل مىكند .\r\n11 - حافظ جمال الدين محمد بن يوسف زرندى شمس الدين حنفى ( در گذشتهء حدود 757 ه . ق ) - كه شرح حالش در ج 1 ص 203 ترجمهء الغدير گذشت - اشعار را در كتاب ( نظم درر السمطين ) نقل مىكند ( 1 ) .\r\n12 - حافظ جلال الدين سيوطى ، ( در گذشتهء 911 ه . ق ) . كه شرح حالش در ج 1 ص 214 ترجمهء الغدير گذشت - اشعار را در ( رسالة الازدهار فيما عقده الشعراء من الاشعار ) از تذكرهء شيخ تاج الدين ابن مكتوم حنفى ، در گذشتهء 749 ه . ق ) نقل مىكند .\r\n\r\nراويان اين اشعار از بزرگان شيعه\r\n1 - ابو عبد اللَّه محمّد بن احمد المفجّع ( در گذشتهء 227 ه . ق ) ( 2 ) اشعار را در شرح قصيدهء خود كه به ( الاشباه ) معروفست ، از عبد اللَّه بن محمّد بن عايشه قرشى ، از مبارك ، از عبد اللَّه بن ابو سلمان ، از عطا ، از جابر بن عبد اللَّه روايت كند كه :\r\n\r\n","description":"","footnote":"\r\n( 1 ) ترجمه اين شخص از اضافات چاپ دوم است .\r\n( 2 ) اين شخص از شعراى قرن چهارم هجرى است كه شرح حال و شعرش بيايد .\r\n","page_name":" 59 ","page_number":67},
  {"content":"\r\nرسول خدا ( ص ) در غدير خم ، زير درختان عظيمى فرود آمد . روز گرمى بود . بعضى مجبور بودند از لباس خود سايبانى بسازند ، و بعضى ديگر لباس خود را تر نموده به سر ميگذاشتند تا از شدت گرما بكاهند ، در اين هنگام بود كه رسول اكرم ( ص ) به پا خاست و فرمود :\r\nاى گروه مردم ! آيا من به مؤمنان از خودشان سزاوارتر نيستم و زنان من ام المؤمنين نيستند ؟ گفتيم : چنين است اى رسول خدا ! سپس دست على را گرفت و بلند كرد و فرمود : شما را به شهادت ميگيرم كه :\r\n« من كنت مولاه فعلىّ مولاه اللهمّ وال من والاه و عاد من عاداه »\r\nو اين سخن را سه بار تكرار فرمود .\r\nعمر بعد از شنيدن كلام رسول خدا ( ص ) گفت : اى ابا الحسن ( كنيه حضرت على ( ع ) است ) ! بر تو گوارا باد كه اكنون مولاى من و مولاى هر مرد و زن مؤمن شدى ! سپس شخصى از ميان جمعيت برخاست و از رسول خدا ( ص ) اجازه خواست كه اشعارى دربارهء على بسرايد . حضرت فرمود :\r\nاى حسّان بگو ! و حسّان چنين سرود :\r\nيناديهم يوم الغدير نبيّهم . . . تا آخر اشعار كه ترجمه اش گذشت .\r\n2 - ابو جعفر محمد بن جرير بن رستم بن يزيد طبرى ، قصيدهء حسان را در ( المسترشد ) به اسنادش از يحيى حمانى ، از قيس ، از عبدى ، از ابى سعيد به لفظيكه ابو نعيم اصفهانى نقل كرده روايت نموده فقط بيت سوم چنين است :\r\n\r\nالهك مولانا و انت ولينا\r\nو لا تجدن منا لك اليوم عاصيا\r\n\r\nخداى تو مولاى ماست و تو ( پيامبر ) ولى مائى .\r\nو امروز ، هيچيك از ما را نمىيابى كه بر تو عصيان كند .\r\n3 - استاد بزرگ ما ، ابو جعفر صدوق محمد بن بابويه قمى ، ( درگذشتهء 381 ه . ق ) قصيدهء حسان را در كتاب ( امالى ) ص 343 به سند و متنى كه مرزبانى نقل كرده ، روايت مىكند .\r\n","description":"","footnote":"","page_name":" 60 ","page_number":68},
  {"content":"\r\n4 - شريف رضى ( 1 ) ( درگذشتهء 406 ه . ق ) گرد آورندهء نهج البلاغه ، قصيده را در ( خصايص الائمه ) نقل مىكند .\r\n5 - معلَّم امت اسلامى ، استاد بزرگوار ، شيخ مفيد ( در گذشتهء 413 ه . ق ) در كتاب الفصول المختاره ج 1 ص 87 قصيده حسان را ذكر نموده و اضافه مىكند يكى از مواردى كه دلالت بر صحّت قول شيعه دارد كه پيامبر اكرم در غدير خم از كلمهء مولا امامت و رهبرى امت را اراده فرموده ، شعر حسان است . روايت چنين آمده :\r\nهنگاميكه رسول خدا ( ص ) على را در روز غدير به امامت نصب نمود ، و سخنانى دربارهء على فرمود ، حسان از حضرت اجازه خواست تا در اين باره شعرى بسرايد و چنين سرود :\r\nيناديهم يوم الغدير نبيّهم . . . تا آخر ابيات\r\nپس از تمام شدن شعر حضرت فرمودند : لا تزال يا حسّان مؤيّدا بروح القدس ما نصرتنا بلسانك »\r\n- تا آن زمان كه ما را ، با زبان خود يارى ميكنى ، از تأييدات روح القدس بهرمند گردى .\r\nپس اگر مقصود پيغمبر از مولا امامت نبود ، اولا حسان را براى اين شعرش تمجيد نمىكرد و ثانيا بايد او را متوجه ميكرد كه مقصود من از مولا امامت نيست ، چرا خلاف مقصود من شعر گفتى ( در حالى كه حضرت چنين نفرمود ) .\r\nو همچنين شيخ مفيد در رساله اى كه در معناى مولى تأليف كرده ، شعر حسان را نقل نموده و سپس ميگويد : شعر حسان در اين باره مشهور است ، او شاعر دربار رسول خداست و كسى است كه پيغمبر جملهء\r\n« لا تزال مؤيدا بروح القدس ما نصرتنا بلسانك »\r\nرا دربارهء او فرموده است و اين كلام ، صريح در اقرار به امامت على ( ع ) است كه از كلام رسول اكرم ( ص ) در روز غدير استفاده شده و بهيچوجه تأويل نمىپذيرد و حمل آن به معناى غير حقيقى هم جائز نيست .\r\n\r\n","description":"","footnote":"\r\n( 1 ) شرح احوال و شعرش در گروه شعراى قرن چهارم بيايد .\r\n","page_name":" 61 ","page_number":69},
  {"content":"\r\nو نيز ، شعر حسان را در كتابهاى ( النصرة لسيّد العترة في حرب البصرة ) و ( الارشاد ) ص 31 - 64 با لفظى نزديك به نقل ابو نعيم اصفهانى روايت كرده است .\r\n6 - شريف مرتضى ( - علم الهدى ) درگذشتهء 436 ه . ق ) قصيده را در شرح بائيهء سيد حميرى نقل مىكند .\r\n7 - ابو الفتح كراجكى ( در گذشتهء 449 ه . ق ) در ص 123 ( كنز الفوايد ) قصيدهء حسان را نقل و سپس كلامى دارد كه خلاصه اش اينست :\r\nشعر حسان به سرعت منتشر و كاروانيان به همراه خود به اطراف بردند ، اين شعر متضمن اقرار به امامت امير مؤمنان و رياست او بر جمله مردمان است ، هنگاميكه در حضور پيامبر ( ص ) اين شعر را سرود حضرت او را تصديق فرموده دعايش نمود كه : لا تزال يا حسان مؤيدا ما نصرتنا بلسانك .\r\n8 - شيخ عبيد اللَّه بن عبد اللَّه سدابادى شعر حسان را در ( المقنع ) در بحث امامت روايت نموده است .\r\n9 - شيخ الطائفه ، ابو جعفر طوسى ، ( در گذشتهء 460 ه . ق ) در ( تلخيص الشافى ) اشعار را نقل مىكند .\r\n10 - مفسر بزرگوار ، ابو الفتوح خزاعى رازى ، كه از استادان روايتى ابن شهرآشوب ( در گذشته 588 ه . ق ) است در ج 2 ص 192 تفسير خود شعر حسان را با لفظى قريب به نقل ابو نعيم اصفهانى روايت نموده به اضافهء اين بيت ( 1 ) .\r\n\r\nفخص بها دون البرية كلها\r\nعليا و سماه الوزير المواخيا\r\n\r\nامامت و رهبرى امت را مخصوص على دانست و او را وزير برادر خود خواند .\r\n11 - استاد بزرگوار ، ابو على شهيد - كه شرح حالش در كتاب ما ( شهداء الفضيله ) ص 37 آمده - شعر حسان را در ( روضة الواعظين ) ص 90 روايت نموده است .\r\n\r\n","description":"","footnote":"\r\n( 1 ) اين بيت زيادى را در جاى خود نقل ميكنيم .\r\n","page_name":" 62 ","page_number":70},
  {"content":"\r\n12 - ابو على فضل بن حسن طبرسى ، اشعار مزبور را در ( اعلام الورى ) ص 81 روايت نموده .\r\n13 - ابن شهرآشوب سروى ( در گذشتهء 588 ه . ق ) در ج 3 ص 35 كتاب ( المناقب ) اشعار را نقل كرده است .\r\n14 - ابو زكريا ، يحيى بن حسن حلى مشهور به - ابن بطريق - اشعار مزبور را در ( الخصايص ) ص 37 از طريق ابو نعيم اصفهانى روايت نموده است .\r\n15 - سيد هبة الدين اشعار را در كتاب خطى خود ( المجموع الرائق ) نقل نموده .\r\n16 - سرور ما ، رضى الدين على بن طاوس ( در گذشتهء 664 ه . ق ) در ص 35 ( الطرائف ) اشعار را ذكر فرموده است .\r\n17 - بهاء الدين ابو الحسن اربلى ( در گذشتهء 692 در ص 94 ( كشف الغمة ) نقل نموده .\r\n18 - عماد الدين حسن طبرى در ( الكامل البهائى ) ص 152 و 217 شعر حسان را نقل كرده است .\r\n19 - شيخ يوسف بن ابى حاتم شامى ، اشعار مزبور را در دو موضع از كتابش ( الدر النظيم ) ذكر كرده است .\r\n20 - شيخ على بياضى عاملى در كتاب ( الصراط المستقيم ) شعر حسان را نقل كرده .\r\n21 - قاضى نور اللَّه مرعشى شهيد ( كه به سال 1019 ه . ق به شهادت رسيد ) - كه شرح حالش در ( شهداء الفضيلة ) ص 171 آمده - اشعار حسان را در ( مجالس المؤمنين ) ص 21 ذكر نموده است .\r\n22 - محقق بزرگوار محسن كاشانى ( فيض كاشانى ) ( در گذشتهء 1091 ه - ق ) اشعار حسّان را در ( علم اليقين ) ص 142 از كتاب ( إلتهاب نيران الأحزان ) به لفظى نزديك به لفظ سليم بن قيس هلالى تابعى نقل مىكند كه :\r\nپيامبر گرامى ، روز غدير به مسلمانان ندا كرد ! و گفت :\r\nجبرئيل ، از جانب حق اين حكم آورد ، كه تو معصومى و نبايد سستى كنى .\r\n","description":"","footnote":"","page_name":" 63 ","page_number":71},
  {"content":"\r\nآنچه خدا نازل فرموده به مردم ابلاغ كن ، و از دشمنان هيچ باكى نداشته باش .\r\nپيامبر براى تبليغ امر خدا در حالى كه دست على را بلند كرده بود به پا خاست و با صداى بلند اعلان كرد :\r\nو فرمود : مولا و ولىّ شما كيست ؟\r\nو آنان بدون چشم پوشى گفتند : خداى تو مولاى ماست و تو ولىّ مائى !\r\nو از ما ، هيچگونه عصيانى در اين زمينه نخواهى ديد .\r\nپيغمبر اكرم به على فرمود : برخيز كه تو بعد از من پيشوا و هادى اين خلقى .\r\nپس ، هر كه من مولاى اويم ، على مولاى اوست و بر شماست كه به راستى پيرو او باشيد .\r\nدر اينهنگام دعا كرد و گفت : خداوندا ! دوستدار دوستان على باش و دشمن دشمنانش !\r\nو اى پروردگار ! آنكه پيشواى هدايتها و زدايندهء تاريكيها را يارى كرد ياريش فرما !\r\n23 - شيخ ابراهيم قطيفى ، شعر حسان را به لفظى كه ملا محسن فيض كاشانى نقل كرده ، در كتاب ( الفرقة الناجية ) روايت نموده است .\r\n24 - سيد هاشم بحرانى ، ( در گذشتهء 1107 ه . ق ) در ص 87 ( غاية المرام ) اشعار را نقل نموده است .\r\n25 - علامهء مجلسى ( در گذشتهء 1111 ه . ق ) در ج 9 ص 234 و 259 كتاب ( بحار الانوار ) اشعار مزبور را نقل كرده است .\r\n26 - استاد ما ، بحرانى صاحب كتاب ( الحدايق ) ( در گذشتهء 1186 ه . ق ) در ج 2 ص 18 كشكول خود ، اشعار را نقل نموده است .\r\nو ما به همين مقدار اكتفاء ميكنيم و الا افراد ديگرى هستند كه اين اشعار را روايت نموده‌اند .\r\n","description":"","footnote":"","page_name":" 64 ","page_number":72},
  {"content":"\r\n\r\nنكتهء جالب توجه\r\nآنچه ضمن بررسى ، بر اهل تحقيق روشن مىشود اينستكه : حسان اين ابيات را تكميل نموده و به صورت يك قصيده ، كه شامل قسمتى از مناقب امير مؤمنان ( ع ) است درآورده ولى هر يك از راويان حديث ، فقط تكهء مورد نظر خود را كه مناسب موضوع بحث خود مىديده ذكر نموده است .\r\nحافظ ابن ابى شيبه روايت كند كه : حديث نمود ما را ابن فضل و او حديث كرد ما را از سالم بن ابى حفصة ، از جميع بن عمير ، از عبد اللَّه بن عمر ، و همچنين بزرگ حفاظ ، گنجى شافعى در ص 38 در كتاب ( كفايه ) خود چاپ نجف و ص 16 چاپ مصر و ص 21 چاپ ايران و ابن صباغ مالكى در ( الفصول المهمة ) ص 22 و جز ايشان ، اشعار حسّان را با اضافات نقل كرده‌اند از جمله آن اشعار اين چند بيت است :\r\nعلى ، رمد به چشمش رسيده ، دنبال دوا بود و كسى را نمىيافت .\r\nو رسول خدا ( ص ) به وسيلهء آب دهان مباركش ، چشمانش را شفا بخشيد و گفت :\r\nمن امروز ، پرچم را بدست كسى مىدهم ، كه زننده و شجاع است و محب رسول خدا است .\r\nخداى را دوست دارد ، و خدا هم او را دوستدار است .\r\nو بدست او خداوند سنگرهاى محكم را مىگشايد .\r\nلذا ، جز همهء مردم ، او ( على ) به امامت برگزيده شد و وزير و برادر پيامبر است . ( 1 )\r\nدر اين اشعار اشاره ايست به حديث صحيح و متواترى كه پيشوايان حديث نقل كرده‌اند به سندهائيكه تمامى راويانش ثقه هستند و روايت ميرسد به : بريدة بن خصيب ،\r\n\r\n","description":"","footnote":"\r\n( 1 ) اين قسمت از اشعار حسان را ، استاد ما طبرى در ( المسترشد ) از ابن ابى شيبه نقل نموده و ابو على الفتال هم در ( روضة الواعظين ) روايت كرده است .\r\n","page_name":" 65 ","page_number":73},
  {"content":"\r\nعبد اللَّه بن عمر ، عبد اللَّه بن عباس ، عمران بن حصين ، ابى سعيد خدرى ، ابى ليلى انصارى سهل ساعدى ، ابى هريرة دوسى ، سعد بن ابى وقاص ، براء بن عازب ، سلمة بن اكوع :\r\nبخارى ، در ج 4 ص 323 كتاب ( صحيح ) خود ، از سهل و در ج 5 ص 269 باز از سهل ، و در ص 270 از سلمة ، و در ج 6 ص 191 از سلمة و سهل اين اشعار را نقل كرده است .\r\nو مسلم هم ، در ج 2 ص 324 كتاب ( صحيح ) خود ، و ترمذى در ج 2 ص 300 ( صحيح ) خود ، و احمد بن حنبل در ج 1 ص 99 كتاب ( مسند ) خود ، و در ج 5 ص 353 ، 358 و غير آن نقل كرده و ابن سعد ، در كتاب ( طبقات ) ج 3 ص 158 و ابن هشام در ج 3 ص 386 كتاب ( سيره ) اش و طبرى در تاريخ خود در ج 2 ص 93 . و نسائى هم در كتاب ( خصايص ) خود ، ج 4 ص 8 ، 16 ، 33 اشعار حسان را روايت كرده‌اند .\r\nحاكم در ج 3 ص 190 ، 116 دربارهء نقل اين اشعار ميگويد : اين حديث به حد تواتر ( 1 ) رسيده است .\r\nخطيب در تاريخش ( تاريخ بغداد ) ج 7 ص 387 ، و ابو نعيم اصفهانى در ج 1 ص 62 از ( حلية ) به چند طريق كه بعضى از آنها را تصحيح نموده و همچنين در ج 4 ص 356 ، و ابن عبد البر در ( الاستيعاب ) ج 2 ص 363 در شرح حال عامر ، و حمويى ( 2 ) در ( فرايد ) ش از قول امام محى السنة نقل مىكند كه : اين حديث صحيح و مورد اتفاق است . و محب الدين\r\n\r\n","description":"","footnote":"\r\n( 1 ) تواتر در حديث يا حديث متواتر به حديثى اطلاق مىشود كه نقل آن به واسطه كثرت راويان حديث به حدى برسد كه احتمال دروغگوئى و جعل در بين نيايد .\r\n( 2 ) به فتح حاء مهمله و ميم مضمومه مشدده ، نسبتش ميرسد به جدش حمويه . ما به تبعيت از نقل نويسندگان در جلد اول حموينى ذكر نموديم ولى در اثر بررسىهائى به كلام ابن اثير واقف شديم ، كه رجال اين خاندان نسبت خود را حمويى مينگارند ، لذا ما نيز از ضبط سابق عدول نموديم .\r\n","page_name":" 66 ","page_number":74},
  {"content":"\r\nطبرى ، در ج 2 ص 187 ( رياض ) و يافعى ، در ج 1 ص 109 ( مرآة الجنان ) و قاضى الايجى در ج 3 ص 10 ، 12 ( المواقف ) ، جملگى شعر حسان را نقل كرده‌اند و راويان ديگرى هستند كه اگر بخواهيم در اينجا از آنها يادى رود خود كتابى مستقل گردد و ما به همين مقدار اكتفا ميكنيم .\r\nو اما متن حديث ، ما در اينجا فقط به نقل بخارى اكتفا ميكنيم ، او روايت كند كه :\r\nرسول خدا ( ص ) در روز خيبر فرمود : همانا اين پرچم را فردا به مردى مىدهم كه خداوند به دست او فتح ، و پيروزى را نصيبمان كند . او خدا و رسولش را دوست دارد و خدا و رسول خدا هم او را دوست دارند ؛ مسلمانان در آنشب خواب از چشمانشان رخت بربسته بود ، همه در اين فكر و انديشه بودند كه كداميك به اين افتخار نائل ميشوند ؟\r\nچون صبح شد ، جمله به خدمت رسول خدا ( ص ) آمدند . هر يك به اميد اينكه رسول خدا ( ص ) پرچم را به دو سپارد ، ولى پيغمبر اكرم ( ص ) فرمود : على كجاست ؟ گفته شد كه چشمانش درد مىكند . فرمود : او را بياوريد و چون على ( ع ) را آوردند ، پيغمبر اكرم ( ص ) از آب دهان خود ، به چشمان دردناك على ماليد و دعايش نمود ، چشمان على خوب شد و درد ساكت گشت ، پيغمبر خدا پرچم را به على داد .\r\nعلى ( ع ) عرض كرد : اى رسول خدا ! آيا با آنها بجنگم تا مانند ما ( مسلمان ) شوند ؟ حضرت رسول ( ص ) جواب فرمود : با ملايمت به سوى آنان ( اهل خيبر ) روانه شو ، ابتداء آنها را به اسلام دعوت نما و واجباتشان را گوشزد كن ! به خدا قسم اگر به وسيلهء تو كسى به حق هدايت شود از شتران سرخ مو براى تو ارزنده تر است و در روايت ديگر است كه : و خداوند فتح را نصيب او فرمود .\r\n","description":"","footnote":"","page_name":" 67 ","page_number":75},
  {"content":"\r\n\r\nديوان حسان\r\nجز آنچه از اشعار حسّان نقل شد ، مدايح بسيارى دربارهء أمير مؤمنان على دارد كه منتخبى از آن ، به زودى ذكرش بيايد . در اين هنگام است كه دستهاى امين ! ! شناخته مىشود ، دستهاى خيانتكارى كه به سوى ديوان حسان دراز گشت و ديوان او را چون ديوانهاى ديگر كه شامل مدايح و فضائلى دربارهء ائمه ( ع ) بود ، مورد تحريف قرار داد ، و حتى خاطرات پسنديدهء اصحاب ايشان را حذف نمود .\r\nاين قصيدهء ميميّهء فرزدق است با همهء شهرتش كه در وصف حضرت زين العابدين ( ع ) سروده شده ، از قلم انداخته‌اند ؛ با اينكه ناشر ديوان در مقدمهء كتاب به اين قصيده اشاره مىكند و كتب ديگر و تراجم ، جمله اين قصيده را از فرزدق ميدانند .\r\nو چون ديوان كميت كه اشعارى از آن كم و مقدارى بر آن اضافه نموده‌اند و ديوان ابى فراس هم چون ديوان كشاجم ، قسمت مهمى از مراثى سيد الشهداء حسين ( ع ) از آنها حذف شده است و كتاب ( المعارف ) ابن قتيبه را ، دستهاى تحريف آنچه دلش خواسته بر آن افزوده و آنچه ملايم مسلكشان نبوده از آن كاسته‌اند و كتبى كه بعد از آن ناقل مطالب كتاب ( المعارف ) بودند ، خود گواه اين تحريف و خيانتند كه ما مقدارى از آن را قبلا ذكر نموده و بعضى ديگر را هم خواهيم گفت و از اين نوع تحريف در كتب بسيارى رخ داده كه ما ، به جهت اينكه وضع كتاب را به هم نزنيم ، از ذكر آنها خوددارى نموده‌ايم و تفصيل آن در جاى خود بيايد ، حال بر ميگرديم به ديوان حسان و نقل تكه‌هاى جدا شدهء از آن ، كه مصادر مورد اعتماد ثبت نموده‌اند مانند قصيدهء يائيّه او كه در پيش ذكر شد .\r\nاز جمله : تاريخ يعقوبى ج 1 ص 107 و شرح ابن ابى الحديد ج 2 ص 14 و جز اين دو كتاب نقل كنند كه : ابو بكر هنگاميكه خليفه شد بر منبر رفت و يك پله پايينتر از جايگاه رسول خدا ( ص ) نشست و پس از حمد و ثناى خداوند گفت :\r\n","description":"","footnote":"","page_name":" 68 ","page_number":76},
  {"content":"\r\nهمانا من عهده دار امور شما شده‌ام و حال آنكه بهتر از شما نيستم ؛ اگر به راه راست رفتم پيرويم كنيد ، و اگر دچار لغزش و انحراف شدم مرا به راه راست وا داريد . من نمىگويم كه بر شما فضيلتى دارم ؛ برترى من از جهت مسئوليتى است كه به عهده دارم ؛ و بعد ازين گفتار از انصار به نيكى ياد كرد و گفت :\r\nما و شما اى گروه انصار مصداق اين شعريم :\r\n\r\nجزى اللَّه عنّا جعفرا حين أزلقت\r\nبنا نعلنا في الواطئين فولَّت\r\nابوا ان يملَّونا و لو انّ امّنا\r\nتلاقى الَّذى يلقون منّا لملَّت\r\n\r\nخداوند جعفر را از سوى ما پاداش نيكى عنايت كند در آن هنگام كه پاى ما لغزيد و در بين راه روندگان كفش از پاى ما بدر رفت از سرزنش ما خوددارى كردند و اگر مادر ما آنچه را كه آنان از ما ديدند مشاهده مىكرد از ما رنجيده خاطر مىشد .\r\nدر نتيجهء اين بيان ، انصار از ابو بكر دورى گزيدند و قريش هم از دست آنان خشمناك شدند ، به هم گرد آمدند و سخنرانانشان سخن راندند ؛ عمرو بن عاص بر ايشان وارد شد . به دو گفتند بر خيز و انصار را نكوهش كن ، برخاست و دهان به نكوهش انصار گشود . فضل بن عباس هم به پا خواست و سخنان آنان را رد نمود و نزد على ( ع ) رفت و حضرت را از قضيه مطلع نمود و شعرى كه انشاء كرده بود ، بازگو كرد .\r\nعلى ( ع ) خشمناك از منزل بيرون آمد و به مسجد رفت و از انصار به نيكى ياد فرمود و گفتار عمرو بن عاص را رد نمود ، انصار از اين جريان خوشحال شدند و گفتند : با سخنى كه على ( ع ) دربارهء ما فرمود از هيچ سخنى باك نداريم و جمله به نزد حسان بن ثابت رفتند و از او خواستند كه جواب فضل را بگويد . حسان گفت اگر به غير قافيه‌هاى او شعرى بسرايم او مرا رسوا مىكند ، انصار گفتند : ( 1 ) فقط\r\n\r\n","description":"","footnote":"\r\n( 1 ) در شرح ابن ابى الحديد چنين است كه : خزيمة بن ثابت به حسان گفت :\r\nاز على و خاندانش ياد كن كه تو را از هر چيز كفايت كند .\r\n","page_name":" 69 ","page_number":77},
  {"content":"\r\nاز على ياد كن سپس چنين سرود :\r\nخدا على را جزاى خير دهد ، چه پاداش در كف اوست و چه كسى چون او مىتواند باشد ؟\r\n( اى على ) به جهت فضائلى كه دارا هستى بر همهء قريش پيشى گرفتى ؛ سينه ات فراخ و قلبت امتحان شده است ( 1 )\r\nبزرگان قريش آرزوى مقام تو را دارند -\r\nولى از ندارى ، تا دارندگى راهى بس دراز است .\r\nنسبت تو به اسلام در هر زمينه ، بسيار محكم و به هم پيوسته است .\r\nو هنگاميكه عمرو ، به سبب خصلت نكوهيدهء خود ، پرهيزكارى را تحديد و كينه‌ها را زنده نمود -\r\nتو به خاطر ما در خشم شدى .\r\nتو تنها يادگار لوىّ بن غالبى و مايهء اميد ما كه داراى صفات نيكوى اوئى و خصلتهائيكه هنوز به وجود نيامده .\r\nتو در بين ما نگهبان رسول خدا بودى و به عهدى كه به تو سپرده بود وفا كردى و كيست اولى به اين عهد از تو ؟ كيست ؟\r\nآيا تو برادر رسول خدا ( ص ) در طريق هدايت نبودى ؟\r\nو وصىّ او ، و به كتاب و سنت از همه داناتر ؟\r\nپس حق تو ، پيوسته در « نجد » و سپس « در يمن » بر ما به هم آميخته و بزرگ است .\r\nجملهء « فصدرك مشروح » كه در قصيده آمده ، اشاره به آيه اى از قرآن است :\r\n* ( أَ فَمَنْ شَرَحَ الله صَدْرَه لِلإِسْلامِ ) * .\r\n( كسى كه خداوند سينه اش را براى اسلام فراخ نموده است ) .\r\n\r\n","description":"","footnote":"\r\n( 1 ) اين دو بيت را ، شيخ مفيد در كتاب ( الفصول ) ج 2 ص 61 و 67 ، به حسان نسبت داده است .\r\n","page_name":" 70 ","page_number":78},
  {"content":"\r\nاين آيه دربارهء على و حمزه نازل شده است و حافظ محبّ الدين طبرى در ج 2 ص 207 ( رياض ) ، از حافظ واحدى و حافظ ابو الفرج اين روايت را نقل كند و همچنين در ص 88 ( ذخاير العقبى ) .\r\nو جملهء « و قلبك ممتحن » اشاره به حديث نبوى دارد كه دربارهء أمير مؤمنان وارد شده كه :\r\nانّه امتحن اللَّه قلبه بالايمان :\r\nخداوند قلب او ( على ) را به ايمان امتحان فرمود ( 1 )\r\nاين روايت را جمعى از حفاظ و علماء نقل نموده‌اند از جمله :\r\nنسائى در ص 11 ( خصايص ) و ترمذى در ج 2 ص 298 ( صحيح ) خود و خطيب بغدادى در ج 1 ص 133 ( تاريخ ) خود .\r\n( زيادتى چاپ دوم ) و بيهقى در ج 1 ص 29 كتاب ( المحاسن و المساوى ) و محب الدين طبرى در ج 2 ص 191 ( الرياض ) و در ص 76 ( ذخائر العقبى ) وى گويد كه : اين روايت را ترمذى نقل و از حيث سند تصحيح نموده .\r\nو گنجى در ص 34 ( الكفاية ) خود روايت كرده و گويد :\r\nاين حديثى خوب و عالى و صحيح است ، و حمويى در باب 33 ( فرايد ) خود ، و سيوطى در ( جمع الجوامع ) بطريقهاى متعدد نقل كند چنان كه در ج 6 ص 393 و 396 ( كنز العمال ) نقل شده و بدخشى در ص 11 ( نزل الابرار ) و جز ايشان روايت را نقل كرده‌اند .\r\nو جملهء :\r\n« الست اخاه فى الهدى و وصيّه »\r\n. اشاره به حديث برادرى على ( ع ) با پيامبر ( ص ) و حديث وصايت حضرت است و اين دو حديث به حدى مشهور و متواتر است كه اهل تحقيق ، در اغلب مسانيد حفاظ\r\n\r\n","description":"","footnote":"\r\n( 1 ) اين گفته نقل از خطيب است و در بعضى مصادر حديث ، على الايمان ، و در بعضى ديگر للايمان آمده .\r\n","page_name":" 71 ","page_number":79},
  {"content":"\r\nو بزرگان مىتوانند بيابند .\r\nو جملهء : « و اعلم فهر بالكتاب و بالسنن » .\r\nاشاره به رواياتى است كه دربارهء علم على ( ع ) به كتاب و سنت وارد شده است .\r\nحفاظ از پيامبر خدا ( ص ) در حديثى كه خطاب به فاطمه است نقل كنند كه :\r\nزوّجتك خير أهلى أعلمهم علما و أفضلهم حلما و أوّلهم اسلاما .\r\n( من تو را به بهترين وابستگان خود به همسرى دادم او ، اعلم ايشان است و در حلم و بردبارى بر آنها برترى دارد و در اسلام بر همه پيشى گرفته است ) .\r\nو در حديث ديگر ميفرمايد :\r\nاعلم امّتى من بعدى علىّ بن أبى طالب .\r\n( عالمترين امت من على ( ع ) است ) و در حديث سوم آمده كه :\r\nأعلم الناس باللَّه و بالناس .\r\n( على از همهء مردم به خدا و مردم داناتر است ) .\r\nو در حديثى ديگر فرمود : اى على تو را هفت خصلت است ، يك به يك شمرد و از جمله فرمود :\r\nو اعلمهم بالقضيّة ( 1 ) .\r\n( تو داناترين مردم به قضا و داورى هستى ) .\r\nمحبّ الدين طبرى حديث را در ج 2 ص 193 ( رياض ) و در ص 78 ( ذخاير العقبى ) نقل كند و ابن عبد البر ج 3 ص 40 ( استيعاب ) كه در حاشيه كتاب ( اصابه ) چاپ شده از عائشه روايت كند كه : على داناترين مردم به سنت پيامبر است . و گنجى در ص 190 ( كفاية ) از ابى امامه ، از پيغمبر ( ص ) آورده كه :\r\nاعلم امّتى بالسّنّة و القضاء بعدى علىّ بن ابى طالب .\r\n( على دانشمندترين امت من است به سنت و حديث من و داناترين ايشان در\r\n\r\n","description":"","footnote":"\r\n( 1 ) حلية الاولياء ج 1 ص 66 ، كنز العمال ج 6 ص 153 ، 156 ، 398 .\r\n","page_name":" 72 ","page_number":80},
  {"content":"\r\nقضا و داورى است بعد از من ) .\r\nخوارزمى در ص 49 ( مناقب ) خود ، و شيخ الاسلام حمّويى در ( فرايد ) باب 18 از سلمان ، از پيامبر خدا ( ص ) روايت نموده‌اند كه :\r\nاعلم امّتى من بعدى علىّ بن ابيطالب .\r\n( داناترين مردم بعد از من على ( ع ) است ) .\r\nحفّاظ و راويان معتبر حديث از على ( ع ) نقل كنند كه فرمود : به خدا قسم آيه اى نازل نشد مگر اينكه دانستم در چه امرى نازل شده ، و براى چه كسى نازل گشته همانا خداوند به من دلى دانا ، و زبانى گويا عطا فرموده است ( 1 ) .\r\nو باز از رسول اكرم ( ص ) روايت شده كه : حكمت ده جزء است ، نه جزء آن به على ( ع ) داده شده و يك جزء ديگر بين بقيهء مردم تقسيم شده است ( 2 ) .\r\nسيد احمد زينى دحلان در ج 2 ص 337 ( الفتوحات الاسلامية ) خود گويد :\r\nخداوند به على ( ع ) علم زيادى عنايت فرموده و ( نيروى ) كشف سرشارى :\r\nابو الطفيل گويد : على ( ع ) را در حال خطبه خواندن ديدم كه مىگفت :\r\nآنچه مىخواهيد از قرآن از من سؤال كنيد ( 3 ) به خدا قسم آيه اى در قرآن نيست مگر اينكه ميدانم در شب نازل شده يا در روز ، در بيابان بوده يا در كوه ، اگر بخواهم ، 70 بار شتر ، از تفسير فاتحة الكتاب فراهم مىآورم .\r\nابن عباس گويد كه : سرچشمهء علم رسول خدا ( ص ) از علم خداست و علم على ( رضى اللَّه عنه ) از علم پيامبر خدا ( ص ) است و من علم خود را از علم على ( رض ) گرفته‌ام و علم من و علم اصحاب پيغمبر خدا ( ص ) در مقابل علم على ( رض ) به مانند\r\n\r\n","description":"","footnote":"\r\n( 1 ) حلية الاولياء ج 1 ص 28 ، كفايهء گنجى ص 90 ، كنز العمال ج 6 ص 396 ، اسعاف الراغبين ص 162 .\r\n( 2 ) حلية الاولياء ج 1 ص 65 .\r\n( 3 ) در ج 2 ص 509 اصابه آمده كه : سلونى ، سلونى ، سلونى عن كتاب اللَّه .\r\nتا آخر حديث كه كلمه سلونى ( - از من سؤال كنيد ) سه بار تكرار شده است .\r\n","page_name":" 73 ","page_number":81},
  {"content":"\r\nقطره اى است از هفت دريا . و گفته شده كه :\r\nعبد اللَّه بن عباس بقدرى در فراق على گريه كرد كه چشمانش كور شد .\r\nو باز ابن عباس نقل كند كه : به على نه دهم علم داده شده ، به خدا قسم كه در يك دهم ديگر هم با مردم شريك است .\r\nمعاويه مشكلات علمى خود را به على مىنوشت و جواب مىخواست و پس از آنكه على ( ع ) در گذشت ، معاويه گفت :\r\nبا مرگ على ( ع ) علم و دانش از كف رفت .\r\nعمر بن الخطاب پيوسته به خدا پناه مىبرد از اينكه مشكله اى پيش آيد و على براى حلَّش حاضر نباشد ( 1 ) . از عطاء سؤال شد كه : در اصحاب پيامبر خدا ( ص ) كسى داناتر از على بود ؟ گفت : نه . به خدا كسى را داناتر از او سراغ ندارم .\r\nعبد اللَّه بن مسعود روايت كند كه ، قرآن به هفت حرف نازل شده و هر يك از حروف را ظاهرى است و باطنى ؛ و على ( ع ) علم ظاهر و باطن قرآن را دار است ( 2 ) .\r\nو ما نظير اين احاديثى كه دربارهء علم على نقل شد در كتب حديث زياد مىبينيم كه اگر آنها را جمع كنند كتاب ضخيمى را تشكيل مىدهد .\r\n\r\nشعرى ديگر از حسان دربارهء على ( ع )\r\nابو المظفر سبط ابن جوزى حنفى ، در ( تذكرهء ) خود ص 115 ، و گنجى شافعى در ص 55 ( كفايه ) و ابن طلحهء شافعى در ص 20 ( مطالب السؤول ) ، اشعار ذيل را به حسان نسبت مىدهند و ابن طلحه ، ضمن نقل اشعار گويد : اين اشعار از قول حسان منتشر و گوش به گوش و زبان به زبان بازگو شده و اما اشعار عبارتند از :\r\nخداوند دربارهء على و وليد قرآن نازل نمود -\r\nعلى را مؤمن و وليد را فاسق خواند .\r\n\r\n","description":"","footnote":"\r\n( 1 ) بيشتر راويان بزرگ و پيشوايان حديث اين روايت را نقل نموده‌اند .\r\n( 2 ) اين حديث را ابو نعيم در حلية الاولياء ج 1 ص 65 از روايان بزرگ نقل كند .\r\n","page_name":" 74 ","page_number":82},
  {"content":"\r\nهرگز مؤمنى كه خدا شناس است با فاسق خائن برابر نيست .\r\nعلى با عزت و كرامت در پيشگاه خداوند حاضر مىشود و وليد با هلاكت و خوارى .\r\nبه زودى وليد در جهنم به جزاى اعمال خود مىرسد در حالى كه على ( ع ) بدون شك داخل بهشت مىشود .\r\nابن ابى الحديد در شرح نهج البلاغه ج 2 ص 103 اشعار حسّان را نقل كرده و بعد از شعر سوم اين ابيات را اضافه دارد :\r\nبه زودى وليد و على ( ع ) به حساب خوانده مىشوند .\r\nعلى به سبب خصلتهاى نيكو و ايمانش به بهشت مىرود -\r\nدر حالى كه جزاى وليد جز خوارى و جهنم نيست .\r\nدر پيشينيان ابان كسانى بودند كه در شهرهاى ما شلوار كوتاه مىپوشيدند ( 1 )\r\nو احمد زكى در ( جمهرة الخطب ) ج 2 ص 23 اين اشعار حسان را از شرح نهج البلاغهء ابن ابى الحديد نقل كرده است .\r\nدر اين ابيات اشاره به آيه اى از قرآن شده كه :\r\n* ( أَ فَمَنْ كانَ مُؤْمِناً كَمَنْ كانَ فاسِقاً لا يَسْتَوُونَ . ) *\r\n( آيا كسى كه مؤمن است مانند كسى است كه فاسق مىباشد نه ، مساوى نيستند ) ، اين آيه دربارهء مشاجره اى كه بين على و وليد بن عقبة بن ابى معيط واقع شد نازل شده است .\r\nطبرى در ج 21 ص 62 تفسير خود به سندش از عطاء بن يسار گويد : بين على و وليد صحبتى شد وليد گفت : من از تو زبان آورتر ، و نيزه‌ام تيزتر و در عقب نشاندن صف دشمن تواناترم .\r\nعلى ( ع ) فرمود : ساكت شو ، كه فاسقى بيش نيستى و به سبب اين مشاجره\r\n\r\n","description":"","footnote":"\r\n( 1 ) ابان جد وليد و پدر معيط بود تبان شلوار كوتاهى كه به اندازهء يك وجب بلندى دارد و فقط عورت را مىپوشاند و مخصوص ملاحان بوده است .\r\n","page_name":" 75 ","page_number":83},
  {"content":"\r\nآيه فوق نازل شد .\r\nو در ج 4 ص 185 ( اغانى ) و ج 3 ص 470 ( تفسير خازن ) ، آمده كه : بين على و وليد منازعه اى واقع شد وليد به على ( ع ) گفت : ساكت باش كه تو كودكى بيش نيستى و من پيرى سالخورده‌ام ، به خدا قسم كه نيزه‌ام از نيزه ات تيزتر و از تو زبان آورتر .\r\nدليرترم و در صف نبرد پر دلتر هستم . على فرمود ساكت شو ، كه فاسقى بيش نيستى .\r\nو خداوند آيه فوق را بدين مناسبت نازل فرمود .\r\n( زيادتى چاپ دوم )\r\nواحدى به اسناد خود از طريق ابن عباس در ص 263 كتاب ( اسباب النزول ) اين روايت را به سندهاى صحيح نقل نموده و محب الدين طبرى در ج 2 ص 206 ( الرياض ) ، از ابن عباس و قتادة از طريق حافظ سلفى و حافظ واحدى ؛ و در ص 88 ( ذخائر العقبى ) روايت را نقل كند و خوارزمى در ص 188 ( مناقب ) خود و گنجى در ص 55 ( كفايه ) و نيشابورى در تفسير خود ذكر نموده‌اند و ابن كثير در ج 3 ص 462 تفسير خود گويد كه : عطاء بن يسار و سدى و جز اين دو گويند كه : آيهء فوق دربارهء على ابن ابى طالب و عقبه ( 1 ) نازل شده است .\r\nو جمال الدين زرندى در ( نظم درر السمطين ) حديث را نقل كرده است .\r\nو ابن ابى الحديد در ج 1 ص 394 و ج 2 ص 103 ( شرح نهج البلاغة ) روايت را نقل و از استاد خود حكايت كند كه :\r\nنزول اين آيه در شأن على ( ع ) پيش همه معلوم و قطعى است و خبرش هم مشهور و همگى در نقل آن اتفاق دارند .\r\nسيوطى در ج 4 ص 178 ( در المنثور ) با بررسى طريق روايت كرده و گفته كه : ابو الفرج در ( اغانى ) ، و واحدى ، ابن عدى ، ابن مردويه ، خطيب بغدادى ، ابن عساكر ، اين روايت را از طرق\r\n\r\n","description":"","footnote":"\r\n( 1 ) در اينكه نسبت مشاجره على با عقبه نوشته شده تحريفى است كه بايد از نظر مخفى نماند .\r\n","page_name":" 76 ","page_number":84},
  {"content":"\r\nزيادى از ابن عباس روايت نموده‌اند و ابن اسحاق و ابن جرير از عطاء بن يسار با بررسى طريق روايت نموده است و ابن ابى حاتم از سدى ( رض ) مانند آن را با بررسى طريق روايت كرده و باز ابن ابى حاتم از عبد الرحمن ابن ابى ليلى ( رض ) روايت را نقل و ابن مردويه ، خطيب ، ابن عساكر از ابن عباس نقل كرده‌اند .\r\n( زيادتى چاپ دوم ) حلبى در ج 2 ص 85 كتاب سيرهء خود روايت فوق را ذكر نموده است .\r\n\r\nو شعر ديگرى از حسان دربارهء على ( ع )\r\nابو المظفر سبط ابن جوزى حنفى اشعار زير را در ص 10 تذكرهء خود نقل كرده است :\r\nكيست آنكه در حال ركوع انگشتر خود را به فقير بخشيد و پنهان داشت ؟\r\nو چه كسى شب در بستر محمّد ( ص ) خوابيد تا محمّد شبانه آهنگ غار كند ؟\r\nو چه كسى در نه آيه قرآن مؤمن خطاب شده است ( 1 )\r\nدر بيت اوّل اشاره به داستان مشهور مىكند ، آنجا كه حضرت على ( ع ) در حال ركوع انگشتر خود را به فقير بخشيد و درباره اش اين آيه نازل شد :\r\n* ( إِنَّما وَلِيُّكُمُ الله وَرَسُولُه وَالَّذِينَ آمَنُوا الَّذِينَ يُقِيمُونَ الصَّلاةَ وَيُؤْتُونَ الزَّكاةَ وَهُمْ راكِعُونَ ) * ( 2 )\r\nو شرح اين آيه بيايد .\r\nو شعر دوم اشاره به حديثى است كه امّت اسلامى به نقل آن اتفاق دارند كه : على برد سبز رنگ پيامبر خدا ( ص ) را پوشيد و در بستر حضرت خوابيد تا او از دست\r\n\r\n","description":"","footnote":"\r\n( 1 ) گنجى در ص 123 ( كفايه ) خود اشعار را نقل نموده .\r\n( 2 ) آيه 55 سورهء مائده . ترجمه : همانا ولى و رهبر و حاكم بر شما مردم خدا و رسول است و مؤمنانيكه نماز را به پا مىدارند و در حال ركوع زكات مالشان را مىپردازند .\r\n","page_name":" 77 ","page_number":85},
  {"content":"\r\nمشركين فرار كند و خود را فداى پيغمبر نمود و بدين مناسبت اين آيه نازل شد :\r\n* ( وَمِنَ النَّاسِ مَنْ يَشْرِي نَفْسَه ابْتِغاءَ مَرْضاتِ الله ) * ( 1 )\r\nو به طوريكه در شرح نهج البلاغه ج 3 ص 270 مذكور است ، ابو جعفر اسكافي گفته :\r\nداستان در بستر رسول اكرم ( ص ) خوابيدن حضرت على به تواتر ثابت شده و جز ديوانه يا بى دين آن را انكار نمىكند و همهء مفسرين روايت نموده‌اند كه آيهء * ( وَمِنَ النَّاسِ مَنْ يَشْرِي ) * تا آخر آيه در شب خوابيدن حضرت على ( ع ) جاى حضرت رسول ( ص ) و در بارهء على ( ع ) نازل شده است .\r\nثعلبى در تفسيرش روايت كند كه : چون پيامبر خدا ( ص ) ارادهء هجرت به سوى مدينه را فرمود ، على ( ع ) را در مكه به جاى خود گذارد تا ديون پيامبر و ودايعى كه خدمت حضرت گذارده بودند رد كند ؛ و در شب خروج به سوى غار ، در حالى كه مشركين اطراف خانه را گرفته و قصد كشتن حضرت را داشتند ، به على امر فرمود كه در بستر او بخوابد ، امر كرد : برد سبز حضرمى مرا به خود پيچ و در بستر من بخواب يقين بدان كه از ناحيهء مشركين به تو آسيبى نخواهد رسيد انشاء اللَّه .\r\nعلى ( ع ) به دستور حضرت عمل كرد و در نتيجه خداوند به جبرئيل و ميكائيل وحى فرستاد كه : من بين شما دو ، برادرى افكندم و عمر يكى از شما دو نفر ، طولانىتر از ديگرى است اينك كداميك از شما برادر خود را بر خود مقدم ميدارد ؟ هر دو طول زندگى را اختيار نمودند ، سپس خداوند وحى فرستاد كه :\r\nچرا شما مثل على ( ع ) نبوديد ، من بين او و محمّد ( ص ) عقد برادرى بستم ، در جاى پيغمبر خوابيد و جان خود را براى فدا نمودن آماده ساخت و او را بر خود مقدّم داشت ، فرود آئيد و او را از دست دشمنان حفظ كنيد .\r\nهر دو فرود آمدند ، جبرئيل نزد سر حضرت على ( ع ) و ميكائيل نزد پاى او\r\n\r\n","description":"","footnote":"\r\n( 1 ) آيه 207 سورهء بقره . ترجمه : در ميان مردم كسانى هستند كه جان خود را در راه خشنودى خدا مىدهند .\r\n","page_name":" 78 ","page_number":86},
  {"content":"\r\nنشستند جبرئيل بانگ زد :\r\nبخّ بخّ من مثلك يا علىّ ! يباهى اللَّه تبارك و تعالى بك الملائكة .\r\n( مبارك باد ! مبارك باد ! كيست مانند تو اى على كه خداوند به وجود تو بر ملائكه مباهات ميفرمايد ) .\r\nو در حالى كه پيامبر خدا ، روانهء مدينه بود ، خداوند اين آيه را در شأن على ( ع ) نازل فرمود :\r\n* ( وَمِنَ النَّاسِ مَنْ يَشْرِي نَفْسَه ابْتِغاءَ مَرْضاتِ الله ) * .\r\nابن عباس گويد كه اين ، آيه در حال فرار كردن پيامبر ( ص ) با ابى بكر از دست مشركين به سوى غار و خوابيدن حضرت على در جاى او نازل شد .\r\nاين حديث ثعلبى را با همهء طول و تفصيلش ، غزالى در ج 3 ص 238 ( احياء العلوم ) نقل كرده است . و گنجى در ( كفاية ) ص 114 و صفورى در ج 2 ص 209 ( نزهة المجالس ) از حافظ نسفى روايت نموده ، و ابن صباغ مالكى در ص 33 ( فصول ) خود و سبط ابن جوزى حنفى در ص 12 ( تذكره ) خود و شبلنجى در ص 86 ( نور الابصار ) اين حديث را روايت نموده‌اند .\r\nدر سه مصدر اخير چنين آمده كه :\r\nابن عباس گويد : أمير مؤمنان ( ع ) شعرى كه در آنشب سروده بود براى من بازگو فرمود كه :\r\n\r\nوقيت بنفسى خير من وطىء الحصا\r\nو اكرم خلق طاف بالبيت و الحجر\r\nو بتّ اراعى منهم ما يسوؤنى\r\nو قد صبرت نفسى على القتل و الاسر\r\nو بات رسول اللَّه فى الغار آمنا\r\nو ما زال فى حفظ الاله و فى السّتر\r\n\r\n( 1 )\r\nجان خود را براى بهترين شخصى كه بر روى زمين پديد آمده ، سپر قرار دادم .\r\nاو گرامىترين انسانى بود كه طواف خانه و حجر نمود .\r\n\r\n","description":"","footnote":"\r\n( 1 ) اين اشعار به اضافه يك بيت در مناقب خوارزمى موجود است .\r\n","page_name":" 79 ","page_number":87},
  {"content":"\r\nدر تمامى شب منتظر بودم كه از مشركين به من آسيبى برسد -\r\nو خود را براى كشته شدن و اسيرى آماده ساخته بودم .\r\nرسول خدا در آن شب با ايمنى در غار بسر برد و -\r\nخداوند او را از ديده‌ها مخفى داشت و حفظ فرمود .\r\nداستان ليلة المبيت ( شب خوابيدن ) در اين كتابها آمده است : ج 1 ص 348 ( مسند ) احمد ، ج 2 ص 99 - 100 ( تاريخ - طبرى ) و ج 1 ص 312 ( طبقات ) ابن سعد ، ج 2 ص 29 ( تاريخ يعقوبى ) ، ج 2 ص 291 ( سيرهء ) ابن هشام ، ج 3 ص 90 ( العقد الفريد ) ج 13 ص 191 ( تاريخ ) خطيب بغدادى ، ج 2 ص 42 تاريخ ابن اثير ج 1 ص 126 تاريخ أبى الفداء ، ص 75 ( مناقب ) خوارزمى ، ص 39 ( الامتاع ) مقريزى ، ج 7 ص 338 ( تاريخ ) ابن كثير ، ج 2 ص 29 ( السيرة الحلبية .\r\nاز ابن عباس حديث صحيحى نقل شده و عدهء زيادى از حفّاظ و راويان موثق حديث ، آن را نقل نموده‌اند كه اشاره به اين واقعه دارد به ص 95 جلد اول ترجمهء الغدير مراجعه شود .\r\nو همين واقعه به روايتى از امام حسن مجتبى ( ع ) نقل شده كه :\r\nدر شب هجرت ، أمير المؤمنين ( ع ) جان خود را فداى رسول خدا نمود و شر مشركين را از سر حضرت بر طرف نمود و خداوند هم اين آيه را در شأن او نازل فرمود :\r\n* ( وَمِنَ النَّاسِ مَنْ يَشْرِي نَفْسَه ابْتِغاءَ مَرْضاتِ الله ) * ( 1 ) .\r\nشعر سوّم اشاره به نه آيه فرموده كه دربارهء أمير المؤمنين ( ع ) نازل گرديده است ، در اين آيات مراد از مؤمن حضرت على ( ع ) است ولى ما به ده آيه واقف شديم ( 2 )\r\n\r\n","description":"","footnote":"\r\n( 1 ) حديث در اين مصادر موجود است : تذكرهء سبط ابن جوزى ص 115 ، ج 2 ص 103 شرح نهج البلاغة ، ج 2 ص 12 جمهرة الخطب .\r\n( 2 ) از حضرت امام حسن ( ع ) در ضمن حديثى آمده كه : پدرم در ده آيه مؤمن ناميده شده .\r\n","page_name":" 80 ","page_number":88},
  {"content":"\r\nو نمىدانيم چرا حسّان به نه آيه تخصيص داده است .\r\n( زيادتى چاپ دوّم ) : و معاوية بن صعصعه در قصيده اى كه نصر بن مزاحم در ص 31 كتاب ( صفين ) از وى نقل مىكند ، چنين گويد :\r\n\r\nو من نزلت فيه ثلاثون آية\r\nتسمّيه فيها مؤمنا مخلصا فردا\r\nسوى موجبات جئن فيه و غيرها\r\nبها اوجب اللَّه الولاية و الودّا\r\n\r\nترجمه :\r\nكسى كه در سى آيهء قرآن مؤمن مخلص ناميده شده -\r\nبه اضافهء فضايل ديگرش ، كه خداوند بسبب آنهمه ، ولايت و دوستى او را واجب فرمود .\r\nاما آياتيكه دربارهء حضرت نازل شده عبارت است از :\r\n1 - * ( أَ فَمَنْ كانَ مُؤْمِناً كَمَنْ كانَ فاسِقاً لا يَسْتَوُونَ . ) *\r\nسورهء سجده : 18 .\r\nكه در ص 75 اين جلد احاديثى كه دلالت داشت بر اينكه اين آيه دربارهء على است گذشت .\r\n2 - * ( هُوَ الَّذِي أَيَّدَكَ بِنَصْرِه وَبِالْمُؤْمِنِينَ ) * ( 1 ) .\r\nسورهء انفال : 62 .\r\nحافظ ابن عساكر در تاريخش به سند صحيح گويد كه : خبر داد ما را ابو الحسن على بن مسلم شافعى از ابو القاسم بن العلا و ابو بكر محمّد بن عمر بن سليمان عرينى نصيبى ، از ابو بكر احمد بن يوسف بن خلَّاد ، از ابو عبد اللَّه حسين بن اسماعيل مهرى ، از عباس بن بكَّار ، از خالد بن ابى عمر اسدى ، از كلبى ، از صالح ، از ابى هريره كه گفت : بر عرش نوشته شده :\r\n\r\n","description":"","footnote":"\r\n( 1 ) او ، كسى است كه تو را با يارى خود ، و مؤمنينش تأييد فرمود .\r\n","page_name":" 81 ","page_number":89},
  {"content":"\r\nلا إله الَّا اللَّه وحدى لا شريك لى و محمد عبدى و رسولى ايّدته بعلى و ذلك قوله عزّ و جلّ في كتابه الكريم : هو الَّذى ايّدك بنصره و بالمؤمنين علىّ وحده .\r\nكسى جز من شايسته پرستش نيست خداى يكتائى كه بى شريكم ، بنده‌ام محمّد را پيامبر خود قرار دادم و به وسيلهء على او را تأييد كردم و دليل آن سخن خدا است چنان كه گويد : او كسى است كه تو را با يارى خود و مؤمنين تاييد فرمود ، و مراد از مؤمنين على به تنهائى است ) .\r\nاين حديث را گنجى شافعى در ( كفاية ) ص 110 به اسناد خود روايت كرده و سپس تصريح مىنمايد كه : اين حديث را ابن جرير در تفسيرش ( 1 ) و ابن عساكر در تاريخ خود در شرح حال على ( ع ) ذكر نموده و حافظ جلال الدين سيوطى در ج 3 ص 199 ( الدر المنثور ) از ابن عساكر نقل كرده و قندوزى در ص 94 ( ينابيع المودّة ) از حافظ ابى نعيم به اسنادش از ابو هريره و همچنين از طريق ابى صالح از ابن عباس روايت نموده است .\r\nابتداى حديث را جمعى از حفّاظ كه مورد اطمينانند نقل كرده‌اند از جمله :\r\nخطيب بغدادى در ج 1 ص 173 تاريخش به اسناد خود از انس بن مالك روايت كرده و گويد : رسول خدا ( ص ) فرمود : پس از آنكه به معراج برده شدم ديدم بر عرش نوشته شده :\r\nلا إله الَّا اللَّه محمّد رسول اللَّه ايّدته بعلَّى نصرته بعلىّ .\r\n( ترجمه اين حديث گذشت )\r\nو محبّ الدين طبرى در ج 2 ص 172 ( الرياض ) از ابى الحمراء از طريق ملَّا در سيره اش و در ص 69 ( ذخاير العقبى ) ، و خوارزمى در ص 254 ( مناقب ) خود و حمّويى در باب 46 ( فرايد ) خود از دو طريق به يك لفظ چنين روايت\r\n\r\n","description":"","footnote":"\r\n( 1 ) ما اين حديث را در تفسير طبرى در ذيل آيهء مذكور نديديم .\r\n","page_name":" 82 ","page_number":90},
  {"content":"\r\nكرده‌اند كه حضرت رسول ( ص ) فرمود : چون در عوالم بالا سير داده شدم ديدم بر عرش نوشته شده :\r\nلا إله الَّا اللَّه محمّد رسول اللَّه صفوتى من خلقى ايّدته بعلىّ نصرته به .\r\nو به اسناد ديگر از أبى الحمراء ، خدمتكار پيامبر صلَّى اللَّه عليه و آله به اين لفظ نقل كرده كه : شبى كه سير داده شدم ، در طرف راست عرش ديدم نوشته است :\r\nانا اللَّه وحدى لا إله غيرى غرست جنّة عدن بيدى لمحمّد صفوتى ، ايّدته بعلىّ ( 1 ) .\r\nو به همين لفظ حافظ سيوطى چنان كه در ج 6 ص 158 ( كنز العمال ) نقل كرده از چند طريق از أبى الحمراء روايت نموده و از طريق ديگر از جابر از پيامبر روايت نموده كه :\r\nمكتوب فى باب الجنّة قبل ان يخلق اللَّه السّموات و الارض بالفى سنة : « لا إله الَّا اللَّه محمّد رسول اللَّه ايّدته بعلىّ\r\n( 2 ) . ( اين تكه زيادى چاپ دوم است ) : حافظ هيثمى در ج 9 ص 121 ( المجمع ) از طريق طبرانى ، از أبى الحمراء و سيوطى در ج 1 ص 7 ( الخصايص الكبرى ) از طريق انس از ابن عدى و ابن عساكر اين حديث را نقل نموده‌اند .\r\nسيد همدانى در دوستى هشتم از كتاب ( مودة القربى ) از حضرت على نقل كند كه فرمايد : رسول خدا ( ص ) ( خطاب به حضرت امير ) فرمود : اسم ترا در چهار جا مقرون به اسم خودم ديدم : هنگامى كه آهنگ معراج داشتم و به بيت المقدس رسيدم ديدم بر صخره نوشته شده است :\r\n\r\n","description":"","footnote":"\r\n( 1 ) من تنها خداى يگانه‌ام معبودى جز من نيست ، بهشت عدن را به دست خود براى محمد - برگزيده‌ام - غرس نمودم و او را به على ياريش كردم .\r\n( 2 ) بر در بهشت دو هزار سال پيش از آنكه آسمانها و زمين بوجود آيد نوشته شده كه : معبودى جز خدا نيست محمد فرستادهء خداست يارى نمودم او را به على .\r\n","page_name":" 83 ","page_number":91},
  {"content":"\r\nلا إله الَّا اللَّه محمّد رسول اللَّه ايّدته بعلىّ وزيره .\r\nو چون به سدرة المنتهى رسيدم بر آن نوشته بود :\r\nانّى انا اللَّه لا إله الَّا انا وحدى محمّد صفوتى من خلقى ايّدته بعلىّ وزيره و نصرته به .\r\nچون به عرش پروردگار عالميان رسيدم بر پايه‌هاى عرش نوشته شده بود :\r\nانّى انا اللَّه لا إله الَّا انا محمّد حبيبى من خلقى ، ايّدته بعلىّ وزيره و نصرته به .\r\nو چون به بهشت رسيدم بر در آن نوشته بودند :\r\nلا إله الَّا انا ، و محمّد حبيبى من خلقى ايّدته بعلى وزيره و نصرته به .\r\n3 - * ( يا أَيُّهَا النَّبِيُّ حَسْبُكَ الله وَمَنِ اتَّبَعَكَ مِنَ الْمُؤْمِنِينَ ) * .\r\nسوره انفال : 64\r\n( اى پيغمبر ! خداوند ، و مؤمنينى كه از تو پيروى مىكنند تو را كافيست ) .\r\nحافظ أبو نعيم در ( فضائل الصحابه ) به اسنادش به سند صحيح آورده كه : اين آيه در وصف على ( ع ) نازل گشته و مراد از مؤمنين در آيه على ( ع ) است .\r\n4 - * ( مِنَ الْمُؤْمِنِينَ رِجالٌ صَدَقُوا ما عاهَدُوا الله عَلَيْه فَمِنْهُمْ مَنْ قَضى نَحْبَه وَمِنْهُمْ مَنْ يَنْتَظِرُ وَما بَدَّلُوا تَبْدِيلًا . ) * احزاب : 23 .\r\n( از گروه مؤمنان ، مردانى هستند كه به عهد خود با خدا وفا مىكنند پس بعضى از ايشان را مرگ در كام خود فرو برده و عده اى ديگر هم به انتظار مرگ نشسته‌اند و هيچگونه تبديل و تغييرى در اين مرام نداده‌اند ) .\r\nخطيب خوارزمى در كتاب « المناقب » ص 188 و صدر الحفاظ گنجى در « الكفاية » ص 122 از ابن جرير وعده اى ديگر از مفسران نقل كرده است كه اين جمله از آيه مباركه * ( فَمِنْهُمْ مَنْ قَضى نَحْبَه ) * درباره حمزه و ياران او نازل شده آنان با خداوند پيمان بسته بودند كه از ميدان نبرد پشت نكرده و از دشمن روى نگردانند در نتيجه در\r\n","description":"","footnote":"","page_name":" 84 ","page_number":92},
  {"content":"\r\nرو به روى دشمن ايستاده و تا آخرين قطره خون خود جنگيدند تا كشته شدند .\r\nجملهء ديگر آيه * ( وَمِنْهُمْ مَنْ يَنْتَظِرُ ) * درباره على بن أبيطالب است كه در مسير جهاد خود حركت كرد و از مسير منحرف نشد و تغيير جهت نداد و قدم جاى قدم گذشتگان خود نهاد .\r\nابن حجر در ص 80 ، الصواعق گويد : هنگامى كه على بن ابيطالب در مسجد كوفه بر روى منبر داشت سخن مىگفت شخصى از او دربارهء اين آيه سئوال كرد * ( مِنَ الْمُؤْمِنِينَ رِجالٌ صَدَقُوا ما عاهَدُوا الله عَلَيْه ) * حضرت فرمود خداوندا بخشش تو را خواهانم ، اين آيه درباره من و عمويم حمزه و پسر عمويم عبيدة بن حرث بن عبد المطلب نازل شده است ، اما عبيدة در جنگ بدر شهيد شد و حمزه در روز احد دست از جان شست و در راه خدا شهيد گرديد ، و اما من ، در انتظار بدبختترين افراد امت هستم كه اين محاسنم را از خون سرم رنگين نمايد ، اين پيمانى است كه دوست من أبو القاسم محمّد بن عبد اللَّه ( ص ) با من بسته است و برايم پيش بينى نموده .\r\n5 - * ( إِنَّما وَلِيُّكُمُ الله وَرَسُولُه وَالَّذِينَ آمَنُوا الَّذِينَ يُقِيمُونَ الصَّلاةَ وَيُؤْتُونَ الزَّكاةَ وَهُمْ راكِعُونَ ) * ( 1 ) .\r\n( ترجمه - همانا ولىّ شما خداوند است و فرستادهء او و كسانى كه ايمان آورده و نماز را به پا داشته و زكات خويش را در حال ركوع مىپردازند . )\r\nأبو اسحق ثعلبى در تفسيرش باسنادش از أبى ذر غفارى روايت نموده است كه گويد : روزى نماز ظهر را با پيامبر اكرم خواندم ، سائلى از مردم درخواست حاجتى كرد و كسى او را پاسخى نداد و بوى توجهى ننمود ، سائل دستهاى خود را بسوى آسمان بلند كرده و گفت : خداوندا شاهد باش من در مسجد پيغمبر تو محمّد از مردم چيزى خواستم و كسى به من توجهى نكرد در اين هنگام على ( رضى اللَّه عنه ) نماز ميخواند و در حال ركوع بود با آخرين انگشت دست راست خويش كه انگشترى گرانبها در آن بود سوى سائل اشاره فرمود و او هم به نزديك على آمد و انگشتر را از انگشت او بيرون\r\n\r\n","description":"","footnote":"\r\n( 1 ) سوره مائده آيه 55 .\r\n","page_name":" 85 ","page_number":93},
  {"content":"\r\nآورد و رسول اكرم شاهد اين منظره بود .\r\nدر اين هنگام پيامبر اكرم چشم خود را بسوى آسمان گشود و عرض كرد :\r\nخداوندا ! برادرم موسى از تو درخواست كرد و گفت :\r\n* ( رَبِّ اشْرَحْ لِي صَدْرِي ، وَيَسِّرْ لِي أَمْرِي ، وَاحْلُلْ عُقْدَةً مِنْ لِسانِي ، يَفْقَهُوا قَوْلِي ، وَاجْعَلْ لِي وَزِيراً مِنْ أَهْلِي هارُونَ أَخِي ، اشْدُدْ بِه أَزْرِي وَأَشْرِكْه فِي أَمْرِي . ) * ( آيات 25 تا 32 از سوره طه )\r\nترجمه : پروردگارا سينه‌ام را گشاده فرما ، كار مرا برايم آسان گردان ، گره از زبانم بگشاى تا سخنم را بفهمند ، و براى من برادرم هارون را كه از خاندان من است وزيرم گردان ، پشت مرا با او محكم ساز و او را در كار من شريك گردان .\r\nخدايا تو در جواب موسى حاجتش را بر آورده و به او فرمودى :\r\n* ( سَنَشُدُّ عَضُدَكَ بِأَخِيكَ وَنَجْعَلُ لَكُما سُلْطاناً فَلا يَصِلُونَ إِلَيْكُما . ) *\r\n( به زودى بازويت را بسبب برادرت محكم مىسازيم و قرار مىدهيم براى شما دو نفر برترى و تسلط را ، در نتيجه دست رسى بشما پيدا نخواهند كرد ) .\r\nاللَّهمّ ! و انّى محمّد نبيّك و صفيّك اللَّهمّ ! و اشرح لى صدرى و يسّر لى امرى و اجعل لى وزيرا من اهلى عليّا اشدد به ظهرى .\r\n( خداوندا و همانا من محمّد پيامبر و برگزيدهء تو هستم پروردگارا سينهء مرا نيز گشاده فرما و كارم را آسانى بخش و پشتيبانى از افراد خانوادهء من براى من انتخاب فرما ، على را براى اين كار قرار بده و بسبب او پشت مرا محكم ساز .\r\nأبوذر رضى اللَّه عنه گويد هنوز دعاى آنحضرت پايان نيافته بود كه جبرئيل از جانب پروردگار نازل شد و عرض كرد : اى محمّد ، بخوان اين آيه را :\r\n* ( إِنَّما وَلِيُّكُمُ الله وَرَسُولُه وَالَّذِينَ آمَنُوا . . . ) * تا آخر آيه\r\nاين روايت و اين شان نزول را درباره أمير المؤمنين على ( ع ) عده بسيارى\r\n","description":"","footnote":"","page_name":" 86 ","page_number":94},
  {"content":"\r\nاز پيشوايان تفسير و حديث در نوشته‌هاى خود با دقت و مواظبت در اسنادش ذكر كرده‌اند از آن جمله عبارتند از :\r\n1 - طبرى در تفسيرش ج 2 ص 165 از طريق ابن عباس ، و عتبة بن ابى حكيم ، و مجاهد .\r\n2 - واحدى در اسباب النزول ص 147 از دو طريق و به دو سند .\r\n3 - فخر رازى در تفسير كبير جلد سوم ص 431 از عطاء از عبد اللَّه بن سلام و ابن عباس و حديثى كه از ابوذر ذكر كرديم .\r\n4 - الخازن در تفسيرش ج 1 ص 496 .\r\n5 - ابو البركات در تفسيرش جلد يكم صفحه 496 .\r\n6 - نيشابورى در تفسيرش ج 3 ص 461 .\r\n7 - ابن صباغ مالكى در « فصول المهمه » ص 123 حديث ثعلبى را ذكر كرده است .\r\n8 - ابن طلحه شافعى در « مطالب السؤول » ص 31 حديث ابى ذر را آورده است .\r\n9 - سبط ابن الجوزى در « التذكرة » ص 9 از تفسير ثعلبى از سدى و عتبة و غالب بن عبد اللَّه روايت كرده است .\r\n10 - الكنجى الشافعى در « الكفاية » ص 106 به اسنادش از انس و در ص 122 از ابن عباس از طريق و سند حافظ العراقين و خوارزمى و ابن عساكر از ابى نعيم و قاضى ابى المعالى .\r\n12 - خوارزمى در « مناقب » ص 188 به دو طريق و دو سند .\r\n13 - حمويى در « فرائد » در باب چهاردهم از طريق و سند واحدى نقل كرده است و در باب سى و نهم از انس ، و از ابن عباس بسند و طريق ديگرى ، در باب چهلم از ابن عباس و عمار ياسر .\r\n14 - قاضى عضد ايجى در « المواقف » جلد سوم ص 276 .\r\n15 - محب الدين طبرى در « الرياض » جلد دوم ص 227 از عبد اللَّه بن سلام از طريق واحدى و ابى الفرج و فضايلى ، و همچنين\r\n","description":"","footnote":"","page_name":" 87 ","page_number":95},
  {"content":"\r\nدر صفحه 206 همين كتابش و نيز در كتاب « الذخاير » ص 102 از طريق واقدى و ابن جوزى .\r\n16 - ابن كثير شامى در تفسيرش جلد دوم ص 71 در يك سند از أمير المؤمنين نقل كرده و در سند ديگر از ابن ابى حاتم از سلمة بن كهيل ، و از ابن جرير الطبرى باسنادش از مجاهد و سدى ، و از حافظ عبد الرزاق باسنادش از ابن عباس ، و به طريق و سند حافظ ابن مردويه باسنادش از سفيان ثورى از ابن عباس و از طريق كلبى از ابن عباس روايت كرده و آنگاه گويد :\r\nاينها سلسلهء سندى است كه هيچگونه اشكال و خدشه اى بر آنها وارد نمىشود ، و از حافظ ابن مردويه چنين بود كه بالفظ أمير المؤمنين سند را ذكر كرده بود و عمار و ابى رافع را نيز آورده بود .\r\n17 - و نيز ابن كثير در كتاب « البداية و النهاية » جلد هفتم ص 357 از طبرانى باسنادش از أمير المؤمنين ، و از طريق ابن عساكر از سلمة بن كهيل .\r\n18 - حافظ سيوطى در كتاب « جمع الجوامع » چنان كه در كتاب الكنزش آورده است ص 391 جلد ششم از طريق خطيب در كتاب « المتفق » از ابن عباس و در ص 405 همان كتاب از طريق ابى الشيخ و ابن مردويه از أمير المؤمنين ( ع ) .\r\n19 - ابن حجر در « الصواعق » ص 25 .\r\n20 - شبلنجى در « نور الابصار » ص 77 حديث ابى ذر را كه از قول ثعالبى نقل شده آورده است .\r\n21 - آلوسى در « روح المعانى » جلد دوم ص 329 .\r\nاين بود نمونهء از گفتار مفسران بزرگ اسلامى البته افراد ديگرى نيز اين روايت و اين شان نزول را ذكر كرده‌اند .\r\n","description":"","footnote":"","page_name":" 88 ","page_number":96},
  {"content":"\r\nحسّان بن ثابت آن شاعر معروف دستگاه رسول خدا اين جريان را به شعر در آورده و قصيده اى بسيار بليغ در اين مورد سروده است و ما در آينده آن را خواهيم نگاشت .\r\n6 - * ( أَ جَعَلْتُمْ سِقايَةَ الْحاجِّ وَعِمارَةَ الْمَسْجِدِ الْحَرامِ كَمَنْ آمَنَ بِالله وَالْيَوْمِ الآخِرِ وَجاهَدَ فِي سَبِيلِ الله لا يَسْتَوُونَ عِنْدَ الله . ) * ( سورة توبه آيه 19 )\r\nآيا قرار داده‌ايد آب دادن به حاجيها و ساختمان مسجد الحرام را مانند كسى كه به خدا و روز جزا ايمان آورده و در راه خدا كوشش مىكند ؟ نه اين چنين نيست و اين دو هرگز مساوى نيستند .\r\nطبرى در ص 59 جلد دهم تفسيرش باسنادش از انس روايت كرده كه وى گويد عباس و شيبة ( فرزند عثمان ) متولى مسجد الحرام و كعبه نشسته بودند و بر يكديگر مباهات كرده و شخصيت خود را برخ يكديگر مىكشيدند ، عباس به او مىگفت : من از تو برترم چون عموى پيامبر و وصى پدر آنحضرت و ساقى حاجيها هستم .\r\nشيبة مىگفت : من از تو مهمتر و بزرگوارترم چون أمين خدايم بر خانه اش و خزانه دار خانه خدا هستم ، آيا آنچنان كه خداوند مرا أمين خود قرار داده أمين تو نيستم .\r\nايندو با يكديگر از همين قبيل سخنان مىگفتند و بر يكديگر مفاخره مىكردند تا اينكه على بن ابيطالب به آن دو رسيد .\r\nعباس به او گفت : شيبة بر من مباهات كرده و گمان مىكند از من برتر است .\r\nعلى گفت : اى عمو تو به او چه گفتى ؟\r\nعباس پاسخ داد : به او گفتم : من عموى پيامبر و جانشين و وصى پدر آنحضرت و ساقى حاجيها هستم و از تو بالاترم .\r\nعلى بشيبه رو كرد و گفت : تو چه مىگوئى ؟\r\nجواب داد : من گفتم : بدين جهت از تو برترم كه امين خدا هستم بر خانه اش و خزانه دارخانه كعبه هستم آيا كسى كه امين خدا است امين تو نخواهد بود ؟ انس\r\n","description":"","footnote":"","page_name":" 89 ","page_number":97},
  {"content":"\r\nگويد كه على در پاسخ آنان گفت : بگذاريد منهم افتخار خويش را بازگو كنم .\r\nگفتند : بسيار خوب است . شما هم بفرمائيد .\r\nفرمود : من از شما بدين جهت برترم كه نخستين كسى هستم از مردان اين امت كه بوعده‌هاى پيامبر ايمان آورده و با او هجرت نمودم و در راه خدا جهاد كردم .\r\n( بعد از سخن على ) هر سه نفر روانه شدند و بحضور پيامبر مشرف گرديدند و هر كدام جهت برترى خود را بازگو كردند ، پيامبر چيزى به آنان نگفت و آنها هم رفتند ، بعد از چند روزى جبرئيل نازل شده و دربارهء آن وحى آورد ، رسول خدا آن سه نفر را احضار كرد وقتى آنان به خدمت پيامبر آمدند ، اين آيه را بر آنان تلاوت فرمود :\r\n* ( أَ جَعَلْتُمْ سِقايَةَ الْحاجِّ وَعِمارَةَ الْمَسْجِدِ الْحَرامِ كَمَنْ آمَنَ بِالله وَالْيَوْمِ الآخِرِ . . . ) * تا آخر آيه .\r\nداستان اين مفاخره ، و نزول اين آيه را در شأن آنان ، عدهء زيادى از حفاظ و دانشمندان و مفسران در كتب خود آورده و با تحقيقات دامنه دارى كه دربارهء راويان اين حديث و سلسلهء سند آن نموده‌اند آن را معتبر دانسته ، برخى بطور اجمال ذكر كرده‌اند و عدّه اى مفصّلا آن را نقل كرده‌اند . از جمله :\r\n1 - واحدى در « اسباب النزول » ص 182 از حسن و شعبى و قرظى نقل كرده است .\r\n2 - قرطبى در تفسيرش جلد 8 ص 91 از سدى .\r\n3 - امام فخر رازى در تفسير كبير جلد چهارم ص 422 .\r\n4 - خازن در تفسيرش جلد دوم ص 221 گويد : شعبى و محمد بن كعب قرظى گويند : كه اين آيه درباره على بن ابيطالب و عباس بن عبد المطلب و طلحة بن ابى شيبه نازل شد . اينان با يكديگر مباهات كرده و هر يك سخنى مىگفت . طلحه گفت : من صاحب خانه و كليددار كعبه هستم . عباس گفت : من حاجيها را آب مىدهم\r\n","description":"","footnote":"","page_name":" 90 ","page_number":98},
  {"content":"\r\nو اداره كردن حجاج با من است .\r\nعلى گفت : من ندانم شما چه مىگوئيد ، من قبل از اينكه ديگران نماز بخوانند شش ماه جلوتر روى به قبله آورده و نماز خواندم و من در جهادها و جنگها دوشادوش پيغمبر شمشير زده‌ام .\r\nسپس اين آيه نازل شد .\r\n5 - ابو البركات نسفى در ص 221 جلد دوم تفسيرش .\r\n6 - حموئى در « الفرائد » در باب چهل و يكم باسنادش از انس .\r\n7 - ابن صباغ مالكى در « الفصول المهمه » ص 123 از طريق واحدى از حسن و شعبى و قرظى .\r\n8 - جمال الدين محمد بن يوسف زرندى در نظم و شعر درر السمطين .\r\n9 - گنجى در الكفاية ص 113 از طريق ابن جرير و ابن عساكر از انس به همان عبارتى كه در متن آن را ذكر كرديم .\r\n10 - ابن كثير شامى در تفسيرش جلد دوم ص 341 از حافظ عبد الرزاق باسنادش از شعبى ، و از طريق ابن جرير از محمد بن كعب قرظى ، و از سدى و در اين طريق و عبارت اينان اين چنين آمده است : على و عباس و شيبه با يكديگر مباهات مىكردند و بقيهء عبارتشان مثل عبارت فوق است . و نيز از طريق حافظ عبد الرزاق از حسن و محمد بن ثور از معمر از حسن نقل كرده است .\r\n11 - حافظ سيوطى در در المنثور جلد سوم ص 218 از طريق حافظ ابن مردويه از ابن عباس نقل كرده و از طريق حفاظ عبد الرزاق و ابن ابى شيبه و ابن جرير و ابن منذر و ابن ابى حاتم و ابى الشيخ از شعبى و از ابن مردويه از شعبى ، و از عبد الرزاق از حسن ، و از طريق ابن ابى شيبة و ابى الشيخ و ابن مردويه از\r\n","description":"","footnote":"","page_name":" 91 ","page_number":99},
  {"content":"\r\nعبيد اللَّه بن عبيده ، و از طريق فريانى از ابن سيرين و از ابن جرير از محمد بن كعب قرظى ، و از طريق ابن جرير و ابى الشيخ از ضحاك و از حافظ ابى نعيم و حافظ ابن عساكر باسنادشان از انس بلفظ و عبارتى كه ما در متن كتاب آورديم روايت كرده است .\r\n12 - صفورى در « نزهة المجالس » جلد دوم ص 242 و در چاپ ديگرى ص 209 از كتاب « شوارد الملح و موارد المنح » نقل كرده است كه :\r\nعباس و حمزه رضى اللَّه عنهما بر يكديگر تفاخر مىكردند حمزه مىگفت : من از تو بهترم زيرا من كعبه را ساخته‌ام .\r\nعباس گفت : من از تو بهتر هستم زيرا سقايت حاجيها و آب دادن به آنها به من واگذار شده است .\r\nپس به يكديگر گفتند به ابطح ( مسيلهاى ريگزار ) مىرويم و از اولين كسى كه با او برخورد كرديم مىپرسيم ، به راه افتادند و در بين راه على رضى اللَّه عنه را ديدند جريان خود را به او گفتند و از او نظريّه خواستند .\r\nعلى در پاسخ گفت من از هر دوى شما بهتر هستم زيرا من زودتر از شما به اسلام گرويده‌ام . پيغمبر از جريان خبردار شد و از اين موضوع دلتنگ شد ( قدرى ناراحت شد كه چرا اين مطلب به دو عمويش گفته شده و على خود را از هر دو بهتر دانسته است ) .\r\nآنگاه خداوند گفتار على را تصديق كرده و در فضيلت او اين آيه را فرستاد :\r\n* ( أَ جَعَلْتُمْ سِقايَةَ الْحاجِّ . . . ) * الايه .\r\nما نمىتوانيم تمام مدارك و مصادرى را كه دربارهء اين مفاخره ، و نزول اين آيه ، بر آنها اطلاع يافته و آنها را مطالعه كرده‌ايم در اينجا بياوريم و همينطور از آنجا كه منظور ما ، خلاصه نويسى است ؛ نمىتوانيم همهء مدارك و نوشته هائى را كه در بقيهء آيات قرآن و احاديث پيامبر در فضيلت أمير المؤمنين على ( ع ) وارد شده اينجا ذكر كنيم .\r\n","description":"","footnote":"","page_name":" 92 ","page_number":100},
  {"content":"\r\nما گفتارى مفصل در اين باره در كتاب ديگرى بنام « العترة الطاهرة فى الكتاب العزيز » نگاشته‌ايم كه در آنجا آياتى كه در شان خاندان پاك رسول خدا نازل شده بتفصيل شرح داده‌ايم .\r\nداستان مفاخره و نزول آيه را دربارهء آنان چندين نفر از شعراء بزرگ ، آنان كه پيوسته در فكر حفظ و نگهدارى احاديث رسول خدا بوده‌اند برشته نظم درآورده و افرادى هم چون سيد الشعراء الحميرى ، الناشى ، البشنوى ، در اين باره قصائدى سروده‌اند كه به زودى در شرح حال آنان اشعارشان را خواهيد ديد .\r\n7 - * ( إِنَّ الَّذِينَ آمَنُوا وَعَمِلُوا الصَّالِحاتِ سَيَجْعَلُ لَهُمُ الرَّحْمنُ وُدًّا ) * .\r\n( سوره مريم آيه 96 )\r\nترجمه : آنان كه ايمان آوردند و كردارى شايسته انجام دادند به زودى پروردگار برايشان دوستى و محبت قرار خواهد داد .\r\nابو اسحق ثعلبى باسنادش از براء بن عازب روايت كرده كه گويد : رسول خدا بعلىّ بن ابيطالب فرمود :\r\nاى على بگو اللهم اجعل لى عندك عهدا و اجعل لى فى صدور المؤمنين مودة .\r\nخداوندا براى من در پيشگاه خودت عهدى قرار ده و در دلهاى مؤمنين دوستى و محبتى براى من جايگزين فرما .\r\nبعد كه على مرتضى اين دعا را خواند . اين آيه نازل شد : * ( إِنَّ الَّذِينَ آمَنُوا . . . ) *\r\nاين روايت را نيز عدهء زيادى از دانشمندان اسلامى نقل كرده‌اند از جمله :\r\n1 - ابو المظفر سبط ابن جوزى حنفى در « تذكرة » ص 10 اين روايت را نقل كرده و گويد روايت شده از ابن عباس كه : اين دوستى را خداوند براى على در دلهاى مؤمنين قرار داده است .\r\n2 - در جلد نهم مجمع الزوايد ص 125 از ابن عباس روايت كند كه وى گويد : درباره على بن ابيطالب ( ع ) اين آيه نازل شد :\r\n","description":"","footnote":"","page_name":" 93 ","page_number":101},
  {"content":"\r\n* ( إِنَّ الَّذِينَ آمَنُوا ) * و آنگاه گويد : يعنى محبتى در دلهاى مؤمنين ( اين قسمت در چاپ دوم زياد شده است ) .\r\n3 - خطيب خوارزمى در « مناقب » ص 188 حديث ابن عباس را روايت كرده و بعد از آن با اسنادى كه ذكر كرده از قول على بن ابيطالب نقل كند كه آنحضرت فرمود : مردى به من رسيد و گفت اى على من تو را بخاطر خدا دوست دارم . من به خدمت پيامبر آمدم و گفتم يا رسول اللَّه مردى به من اين چنين گفت حضرت فرمود : اى على شايد تو دربارهء او كار خوبى انجام داده اى گفتم : يا رسول اللَّه من هيچ خدمتى به او نكرده‌ام .\r\nپيامبر فرمود : سپاس پروردگار را كه دلهاى مؤمنين را شيفته محبت و دوستى تو نمود .\r\nدر اين هنگام اين آيه نازل شد : * ( إِنَّ الَّذِينَ آمَنُوا وَعَمِلُوا الصَّالِحاتِ . . . ) *\r\n4 - صدر الحفاظ گنجى در الكفاية ص 121 نيز اين روايت را آورده است .\r\n5 - محب الدين طبرى در « رياض » ص 207 دربارهء اين آيه از طريق حافظ سلفى از ابن حنفية نقل كند كه او گفت :\r\nمؤمنى نبود مگر اينكه دوستى على و خاندانش را در دل داشت .\r\n6 - حموئى در « فرائد » در باب چهاردهم از طريق واحدى با دو سند از ابن عباس نقل كرده است .\r\n7 - سيوطى در در المنثور جلد چهارم ص 287 از طريق حافظ ابن مردويه و ديلمى از براء و از طريق طبرانى و ابن مردويه از ابن عباس روايت كرده است .\r\n8 - قسطلانى در « المواهب » جلد هفتم ص 14 از طريق نقاش .\r\n","description":"","footnote":"","page_name":" 94 ","page_number":102},
  {"content":"\r\n9 - شبلنجى در « نور الابصار » ص 112 از نقاش و آنچه كه قبلا از ابن حنفية نقل كرديم او نيز متذكر شده است .\r\n10 - حضرمى در « رشفة الصادى » ص 25 .\r\n8 - * ( أَمْ حَسِبَ الَّذِينَ اجْتَرَحُوا السَّيِّئاتِ أَنْ نَجْعَلَهُمْ كَالَّذِينَ آمَنُوا وَعَمِلُوا الصَّالِحاتِ ) * .\r\n( سوره جاثيه آيه 21 )\r\nيا گمان كرده‌اند كسانى كه مرتكب زشتيها مىشوند كه ما آنان را مانند مؤمنانى كه عمل صالح انجام ميدهند قرار خواهيم داد ؟\r\n1 - ابو المظفر سبط ابن جوزى حنفى در ص 11 تذكره گويد : سدى از ابن عباس روايت كرده است كه : اين آيه درباره على ( ع ) در روز جنگ بدر نازل شد كسانى كه مرتكب زشتيها شدند عبارت بودند از : عتبه ، شيبه ، وليد و مغيره ؛ و مؤمنى كه عمل صالح انجام داده است على ( ع ) است .\r\n2 - در كفايه گنجى شافعى نيز مطلبى نزديك به همان چه كه ابن جوزى نقل كرده يافت مىشود .\r\n9 - * ( إِنَّ الَّذِينَ آمَنُوا وَعَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ ) * .\r\nسورهء بينه : 7 .\r\nترجمه - كسانى كه ايمان آوردند و عمل صالح انجام دادند آنان بهترين آفريدگان هستند .\r\n1 - طبرى در ص 146 جلد 30 تفسيرش در ذيل آيه * ( أُولئِكَ هُمْ خَيْرُ الْبَرِيَّةِ ) * روايتى را باسنادش از ابى الجارود از محمّد بن على ( ع ) نقل كرده است كه رسول خدا فرمود :\r\nبهترين مخلوق و بهترين مردم تو هستى اى على و پيروان تو .\r\n2 - خوارزمى در « مناقب » ص 66 از جابر روايت كند كه وى گويد : در حضور پيامبر اكرم بوديم - على بن ابيطالب وارد شد رسول خدا فرمود : برادرم بجانب شما آمد و سپس روى بجانب كعبه نموده و با دستش به ديوار كعبه كوبيد ( 1 ) و سپس گفت سوگند\r\n\r\n","description":"","footnote":"\r\n( 1 ) - معلوم مىشود كه رسول خدا با جمعى نزديك خانه خدا نشسته بودند و در مسجد الحرام بودند . مترجم .\r\n","page_name":" 95 ","page_number":103},
  {"content":"\r\nبه آنكس كه جان من در دست قدرت او است اين شخص و شيعيان او رستگاران روز قيامتند و سپس فرمود : او نخستين نفر شما است از جهت ايمان با من ، و وفادارترين شما است به پيمان پروردگار و در دستورات پروردگار از همهء شما پابرجاتر و استوارتر است . و عادلترين شما است در بين مردم و از تمام شما در تساوى و برابر قراردان تقسيم اموال رعايتش بيشتر است و در پيشگاه خداوند مقام و منزلتش از همه بزرگتر است .\r\nجابر گويد در اين هنگام آيه * ( إِنَّ الَّذِينَ آمَنُوا وَعَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ ) * دربارهء او نازل شد .\r\nياران پيغمبر عادت كرده بودند كه هر گاه على را مىديدند مىگفتند خير البريه آمد .\r\nو همچنين در ص 178 تفسيرش از طريق حافظ ابن مردويه از يزيد بن شراحيل انصارى منشى و كاتب على عليه السلام روايت كنند كه گفت : شنيدم از أمير المؤمنين كه مىفرمود : حديث كرد براى من رسول خدا ( ص ) در حالى كه آنحضرت را بر روى سينه خود تكيه داده بودم و فرمود :\r\nاى على ! آيا فرمايش خداوند متعال را نشنيده اى كه فرمود :\r\n* ( إِنَّ الَّذِينَ آمَنُوا وَعَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ ) * .\r\nاى على خير البريه تو هستى و شيعيانت ، وعده گاه من و شما حوض كوثر است زمانيكه امتها و دسته‌ها براى حساب مىآيند شما با قيافه هائى نورانى و پيشانىهاى تابناك خوانده مىشويد و وارد محشر مىگرديد .\r\n3 - گنجى در « الكفايه » ص 119 حديث يزيد بن شراحيل را نقل كرده است .\r\n4 - ابن صباغ مالكى در « فصول » ص 122 بطور ارسال ( 1 ) از ابن عباس روايت نموده كه گفت : چون اين آيه نازل شد پيغمبر بعلى فرمود : اى على تو و شيعيانت روز قيامت وارد صحراى محشر مىشويد در حالى كه خشنود هستيد و پسنديده شده\r\n\r\n","description":"","footnote":"\r\n( 1 ) ارسال وقتى است كه راوى سلسله رواة را ذكر نكرده و مستقيما از اولين نفر نقل مىكند . مترجم\r\n","page_name":" 96 ","page_number":104},
  {"content":"\r\nولى دشمنانت خشمگين و ناراحت وارد خواهند شد .\r\n5 - حموئى در « فرائد » به دو طريق از جابر روايت نموده است كه : اين آيه در شان على نازل شد و ياران پيامبر هر وقت على را مىديدند و با وى مواجه مىشدند مىگفتند : خير البريه ( بهترين مردم ) آمد .\r\n6 - ابن حجر در « صواعق » ص 96 در ضمن آياتى كه در شان اهل بيت پيامبر نازل شده و آنها را برمىشمرد چنين گويد :\r\nآيه يازدهم اين آيه است : * ( إِنَّ الَّذِينَ آمَنُوا وَعَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ . ) *\r\n7 - حافظ جمال الدين زرندى از ابن عباس رضى اللَّه عنهما اين روايت را نقل كرده و در سلسله روات آن بررسى كامل نموده است ميگويد :\r\nچون اين آيه نازل شد رسول اكرم به على فرمود : آن تو و شيعيان تو هستيد تو و پيروانت روز قيامت خشنود و پسنديده شده وارد خواهيد شد ؛ دشمنانت خشمگين و عصبانى و ناراحت مىآيند .\r\nعلى گفت : دشمن من كيست :\r\nحضرت فرمود : آنكس كه از تو بيزارى جويد و تو را لعن گويد .\r\nسپس رسول خدا فرمود : هر كس بگويد رحم اللَّه عليّا ( خداوند على را رحمت كند ) خداوند او را بيامرزد .\r\n8 - جلال الدين سيوطى در « الدر المنثور » جلد ششم ص 376 گويد : ابن عساكر با سندى معتبر از جابر بن عبد اللَّه روايت كرده كه گويد :\r\nما در حضور پيغمبر اكرم بوديم و على وارد شد پيغمبر فرمود : قسم به آنكس كه جانم در دست او است همانا اين شخص و پيروانش در روز قيامت رستگار خواهند بود . و در اين هنگام نازل شد آيهء :\r\n* ( إِنَّ الَّذِينَ آمَنُوا وَعَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ ) * .\r\n9 - ابن عدى از ابن عباس با بررسى سلسله روات اين حديث را نقل كرده است\r\n","description":"","footnote":"","page_name":" 97 ","page_number":105},
  {"content":"\r\nكه گويد : چون آيهء : * ( إِنَّ الَّذِينَ آمَنُوا وَعَمِلُوا الصَّالِحاتِ ) * نازل شد پيغمبر اكرم بعلى ( ع ) فرمود تو و شيعيانت در روز قيامت خشنود و پسنديده وارد خواهيد شد .\r\n10 - ابن مردويه از على ( ع ) روايت كند كه رسول خدا فرمود : ( و بعد حديث يزيد بن شراحيل را به همان لفظى كه در فوق ذكر شد آورده است ) .\r\n11 - شبلنجى در « نور الابصار » ص 78 و 112 از ابن عباس با همين كلمات و الفاظى كه از ابن صباغ مالكى ذكر شد روايت را نقل كرده است .\r\n10 - * ( وَالْعَصْرِ إِنَّ الإِنْسانَ لَفِي خُسْرٍ إِلَّا الَّذِينَ آمَنُوا وَعَمِلُوا الصَّالِحاتِ ) * .\r\nسورة العصر\r\nترجمه - سوگند به عصر ! انسان زيانكار است جز كسانى كه ايمان آورده و رفتارى شايسته دارند و عمل صالح انجام ميدهند .\r\nجلال الدين سيوطى در « الدرّ المنثور » جلد ششم ص 396 گويد : ابن مردويه از ابن عباس روايت نموده درباره اين آيه قرآن : * ( وَالْعَصْرِ إِنَّ الإِنْسانَ لَفِي خُسْرٍ ) * كه مقصود از انسان زيانكار ابو جهل است و مقصود از * ( إِلَّا الَّذِينَ آمَنُوا وَعَمِلُوا الصَّالِحاتِ ) * على بن ابيطالب و سلمان فارسى مىباشند .\r\n","description":"","footnote":"","page_name":" 98 ","page_number":106},
  {"content":"\r\n\r\nشعرى از حسان بن ثابت دربارهء امير المؤمنين ( ع )\r\n\r\nابا حسن تفديك نفسى و مهجتى\r\nو كل بطىء فى الهدى و مسارع\r\n\r\nاى ابو الحسن جان و دل من فداى تو باد ، و جان و دل هر رهسپار راه هدايت\r\n، چه بكندى پيش رود و چه بتندى\r\n\r\nايذهب مدحى و المحبين ضايعا ؟\r\nو ما المدح فى ذات الاله بضايع\r\n\r\nآيا ستايش من و دوستانت از بين مىرود ، و حال اينكه ستايش ذات پروردگار از\r\nبين رفتنى نيست\r\n\r\nفانت الذى اعطيت اذ انت راكع\r\nفدتك نفوس القوم يا خير راكع\r\n\r\nپس تو بودى كه در حال ركوع دادى ، فداى تو جان همه اى بهترين ركوع كنندگان\r\n\r\nبخاتمك الميمون يا خير سيد\r\nو يا خير شار ثم يا خير بايع\r\n\r\nانگشتر با ميمنت خويش را دادى ، اى بهترين آقاها و اى بهترين خريداران\r\nو اى بهترين فروشندگان\r\n\r\nفأنزل فيك اللَّه خير ولاية\r\nو بينها فى محكمات الشرايع\r\n\r\nخداوند درباره تو بهترين ولايت و حكمفرمائى را نازل كرد و در آيات محكمات\r\nقرآن ولايت تو را توضيح داد و بيان فرمود\r\nحسان در اين اشعارش داستان تصدق انگشترى را به سائل در حال ركوع و نزول آيه * ( إِنَّما وَلِيُّكُمُ الله وَرَسُولُه وَالَّذِينَ آمَنُوا الَّذِينَ يُقِيمُونَ الصَّلاةَ وَيُؤْتُونَ الزَّكاةَ وَهُمْ راكِعُونَ ) * را بشعر درآورده و حديثش در ص 85 گذشت .\r\nسرايندهء اين اشعار را خطيب خوارزمى در « المناقب » ص 178 و شيخ الاسلام حموئى در فرائد در باب سى و نهم و صدر الحفاظ گنجى در « الكفاية » ص 107 ، و سبط ابن جوزى در تذكره ص 10 حسان بن ثابت دانسته‌اند .\r\n( زيادتى چاپ دوم - و جمال الدين زرندى در نظم « درر السمطين » )\r\n","description":"","footnote":"","page_name":" 99 ","page_number":107},
  {"content":"\r\n\r\nشعر ديگرى از حسان در مدح على ( ع )\r\n\r\nجبريل نادى معلنا\r\nو النقع ليس بمنجلى\r\n\r\nجبرئيل با صداى بلند فرياد زد در حالى كه گرد و غبار ميدان جنگ بر\r\nنشده بود .\r\n\r\nو المسلمون قد احدقوا\r\nحول النبى المرسل\r\n\r\nو در حالى كه مسلمانها حلقه زده بود در پيرامون پيامبر مرسل\r\n\r\nلا سيف الا ذو الفقار\r\nو لا فتى الا على\r\n\r\nشمشيرى غير از ذو الفقار نيست . و جوانمردى هم چون على وجود ندارد\r\nدر اين اشعارش حسان به داستان فرياد جبرئيل در روز احد دربارهء على و شمشيرش اشاره مىكند .\r\n1 - طبرى در ص 17 جلد سوم تاريخش از ابى رافع اين روايت را نقل كرده :\r\nدر روز احد هنگاميكه على ( ع ) پرچمداران سپاه قريش را كشت و به زمين افكند رسول خدا عده اى از مشركان قريش را ديد ، به على دستور داد به آنان حمله كند حضرت به آنان حمله نمود و آنان را پراكنده كرد و شيبة بن مالك را كشت ، سپس جبرائيل گفت : اى رسول خدا ! اينست معناى برابرى و برادرى . پيغمبر فرمود على از من است و من از او هستم .\r\nجبرئيل گفت : منهم از شما هستم .\r\nابى رافع گويد : در اين هنگام مردم صدائى را شنيدند كه مىگفت : لا فتى الا على لا سيف الا ذو الفقار\r\n2 - اين روايت را احمد بن حنبل در كتاب « الفضائل » از ابن عباس نقل كرده .\r\n3 - ابن هشام در جلد سوم سيره ص 52 اين جريان را از ابن ابى نجيح روايت كرده است .\r\n4 - خثعمى در « الروض الانف » جلد دوم ص 143 .\r\n","description":"","footnote":"","page_name":" 100 ","page_number":108},
  {"content":"\r\n5 - ابن ابى الحديد در « شرح النهج » جلد يكم ص 9 اين روايت را نقل كرده است و گويد اين روايت مشهور است و در جلد دوم ص 236 گويد كه رسول خدا ( ص ) وقتى اين صدا را شنيد فرمود : اين صداى جبرئيل است . در ج 3 ص 281 نيز اين روايت را آورده است .\r\n6 - خوارزمى در « المناقب » ص 104 از محمّد بن اسحاق بن يسار روايت كند كه وى گويد : در روز جنگ احد باد سختى وزيدن گرفت صدائى به گوش همه رسيد كه مىگفت :\r\n\r\nلا سيف الا ذو الفقار\r\nو لا فتى الا على\r\n\r\nشمشيرى جز ذو الفقار نيست و جوانمردى غير از على نيست\r\n\r\nفاذا ندبتم هالكا\r\nفابكوا الوفى اخا الوفى\r\n\r\nهر گاه خواستيد بر مرده اى بگرييد بر مرد وفادارى كه برادر وفادار است بگرييد .\r\n7 - حمّوئى مثل همين را در باب چهل و نهم فرائدش روايت كرده و از راه‌هاى مختلفى باسنادش از حافظ بيهقى تا على بن ابيطالب سلسله سند را آورده است كه حضرت على ( ع ) فرمود : جبرئيل بحضور پيامبر اكرم مشرف شد و گفت : بتى در يمن وجود دارد كه در آهن پوشيده شده است كسى را بفرست تا آن را درهم كوبد و خرد كند و آهن آن را ضبط كن .\r\nعلى ( ع ) گويد وقتى جبرئيل اين دستور را به رسول اكرم ( ص ) داد ، پيغمبر مرا احضار كرد و اين مأموريت را به من داد ، من بت را درهم كوبيدم و آهن را گرفتم و بحضور پيامبر آوردم دو شمشير از آن ساختم يكى را ذو الفقار ناميدم و ديگرى را مجذم رسول خدا ذو الفقار را خود بكمر بست و مجذم را به من داد و بعدها ذو الفقار را نيز به من بخشيد ، در آن هنگام كه پيش روى رسول خدا در روز احد مىجنگيدم و شمشير مىزدم ، چشم پيغمبر به من افتاد و فرمود :\r\n\r\nلا سيف الا ذو الفقار\r\nو لا فتى الا على\r\n\r\n8 - در ص 16 تذكرهء سبط ابن جوزى مذكور است : احمد حنبل در الفضائل\r\n","description":"","footnote":"","page_name":" 101 ","page_number":109},
  {"content":"\r\nمتذكر شده كه آنان در آن روز صداى تكبيرى را از آسمان شنيدند كه مىگفت :\r\n\r\nلا سيف الا ذو الفقار\r\nو لا فتى الا على\r\n\r\nسپس حسان بن ثابت از رسول خدا اجازه گرفت ، تا در اين باره شعرى بسرايد پيامبر به او اجازه داد و حسان هم شعرش را سرود و با اين بيت آغاز كرد :\r\nجبريل نادى معلنا تا آخر ابياتى كه ذكر شد .\r\nابن جوزى در اين زمينه گفتارى دارد كه خلاصه اش اينست كه : واقعه در روز احد اتفاق افتاد آنچنانكه احمد بن حنبل از ابن عباس روايت كرده است و گفته شده كه در روز بدر بوده ولى صحيحتر آنست كه در روز فتح خيبر اتفاق افتاده است . و هيچ يك از دانشمندان در اين سخن آخرى ( كه روز فتح خيبر باشد ) نكوهشى ننموده و ايرادى نكرده است ( پايان كلام سبط ابن جوزى ) .\r\nامينى گويد : احاديث متعددى كه در اين باره وارد شده است بما ميفهماند كه جريان چندين مرتبه واقع شده و منادى در روز احد جبرئيل بوده است ولى منادى روز بدر ملك ديگرى بوده بنام رضوان و پيشوايان علم حديث بر نقل اين داستان اجماع دارند چنان كه گنجى ( 1 ) ادعاى اجماع كرد و در ص 144 كتاب كفايه اش از طريق ابى الغنائم نقل كرد ، و ابن جوزى 2 ، و سلفى 3 ، ابن الجواليقى 4 ، و ابن ابى الوفاء بغدادى 5 ، ابن الوليد 6 ، ابن ابى الفهم 7 ، مفتى عبد الكريم موصلى 8 ، محمّد بن قاسم عدل 9 ، حافظ محمّد بن محمود 10 . ابن ابى البدر 11 ، فقيه عبد الغنى بن احمد 12 ، صدقة بن الحسين 13 يوسف بن شروان مقرى 14 ، صاحب بن ابى المعالى دوامى 15 ، ابن بطة 16 ، شيخ الشيوخ عبد الرحمن بن اللطيف 17 ، على بن محمّد مقرى 18 ، ابن بكروس 19 ، حافظ ابن المعالى 20 و ابى عبد اللَّه محمّد بن عمر 21 باسنادهايشان از سعد بن طريف حنظلى از ابى جعفر محمّد بن على الباقر ( ع ) كه آنحضرت فرمود : در روز بدر ملكى كه نامش رضوان بود فرياد زد :\r\n","description":"","footnote":"","page_name":" 102 ","page_number":110},
  {"content":"\r\n\r\nلا سيف الا ذو الفقار\r\nو لا فتى الا على\r\n\r\nسپس امينى گويد : من گفتم پيشوايان علم حديث بر نقل اين قسمت داستان و روايت اجماع كرده و بزرگان از يكديگر نقل كرده‌اند ، همانطوريكه ما با سپاس پروردگار حديث را همچون آبى خوشگوار به بهترين وجه و عاليترين نحوهء اسناد از عدهء بسيارى ، در كام خود فرو ريختم و آن را در كتاب خود آورديم .\r\nاين روايت را حاكم بطور مرفوع ( 1 ) نقل كرده و بيهقى در « مناقب » در سلسله سند بررسى نموده و از حاكم نقل كرده و گويد :\r\nاين روايت را حافظ ابن نجار و او از طوسى ( تا آخر سند ) از جابر بن عبد اللَّه بما خبر داده است كه پيامبر در روز جنگ بدر فرمود اين رضوان است كه فرشته اى از فرشتگان خدا است و صدا مىزند :\r\n\r\nلا سيف الَّا ذو الفقار\r\nو لا فتى الَّا علىّ\r\n\r\nمحبّ الدين الطبرى در ص 190 « رياض » و ص 74 ذخائر العقبى روايت را با همين عبارات نقل كرده است .\r\nخوارزمى در ص 101 « مناقب » حديث جابر را نقل كرده .\r\nو نصر بن مزاحم در ص 257 كتاب صفّين ( در چاپ مصر ص 546 ) از جابر بن نمير ( صحيح عمير است ) انصارى روايت كرده : كه گويد : شنيدم از رسول خدا ( ص ) كه بارها اين بيت را ميخواند :\r\n\r\nلا سيف الا ذو الفقار\r\nو لا فتى الا على\r\n\r\n\r\n","description":"","footnote":"\r\n( 1 ) - مرفوع حديثى است كه تمام سلسله سند حذف شود و مستقيما از امام يا پيامبر نقل گردد .\r\n","page_name":" 103 ","page_number":111},
  {"content":"\r\n\r\nشعر ديگرى از حسان\r\n\r\nو ان مريم احصنت فرجها\r\nو جاءت بعيسى كبدر الدّجى\r\nفقد احصنت فاطم بعدها\r\nو جاءت بسبطى نبىّ الهدى\r\n\r\n( 1 )\r\nگرچه مريم با پاك دامنى زيست و عيسى را همچون ماهى كه در تاريكى بدرخشد به دنيا آورد .\r\nبعد از او فاطمه نيز با پاك دامنى دو سبط و نواده پيامبر و راهنماى راه راستين را بجهانيان تقديم داشت .\r\nدر اين دو بيت حسان اشاره مىكند به روايت صحيحى كه از پيامبر اكرم در بارهء پاره تنش زهراء مرضيّه فاطمه عليها السّلام وارد شده است كه پيغمبر فرمود :\r\nانّ فاطمة احصنت فرجها فحرّم اللَّه ذرّيّتها على النّار :\r\nترجمه - همانا فاطمه دامنش را پاك نگهداشت و آلوده نساخت لذا خداوند ذريّه و اولاد او را بر آتش جهنم حرام ساخت .\r\n1 - اين روايت را حاكم در جلد سوم المستدرك ص 152 نقل كرده و گويد :\r\nاين حديثى است كه اسنادش صحيح است .\r\n2 - خطيب خوارزمى در تاريخش جلد سوم ص 54 .\r\n3 - محبّ الدين طبرى در « ذخائر العقبى » ص 48 از ابى تمام در فوائد .\r\n4 - صدر الحفاظ گنجى شافعى در كتاب « الكفاية » ص 222 باسنادش از حذيفة بن اليمان كه گويد :\r\nرسول خدا فرمود : انّ فاطمة احصنت فرجها فحرّمها اللَّه و ذرّيّتها على\r\n\r\n","description":"","footnote":"\r\n( 1 ) ابن شهر آشوب سروى در مناقب ج 4 ص 24 ، اين دو شعر را از حسان نقل كرده .\r\n","page_name":" 104 ","page_number":112},
  {"content":"\r\nالنار ، و در ص 223 بسند ديگرى از ابن مسعود بعبارات حذيفه اين روايت را نقل كرده است .\r\n5 - جلال الدين سيوطى در ص 257 كتاب « احياء الميت » اين روايت را از ابن مسعود از طريق بزّار و ابى يعلى و عقيلى و طبرانى و ابن شاهين آورده است ولى در « جمع الجوامع » از طريق البزّار و العقيلى و طبرانى و حاكم با عبارت حذيفه يمانى نقل نموده است .\r\n6 - متّقى هندى در بخش اكمال كتاب « كنز العمال » جلد ششم ص 219 از طريق طبرانى با اين عبارت روايت كرده است :\r\nان فاطمة احصنت فرجها و ان اللَّه ادخلها باحصان فرجها و ذريتها الجنة\r\nيعنى فاطمه پاك دامنى داشت و خداوند بواسطه عفت و پاكيش او را با ذريه اش داخل بهشت گرداند .\r\n7 - ابن حجر در « صواعق » از طريق ابى تمام و البزار و طبرانى و ابى نعيم به همين عبارت روايت نموده و بعد گويد :\r\nدر روايت ديگرى با اين عبارت آمده است : فحرّمها اللَّه و ذرّيّتها على النار ، و در ص 112 از طريق البزار و ابى يعلى و طبرانى و حاكم با لفظ دوم روايت را نقل نموده است .\r\n8 - شبلنجى در ص 45 نور الابصار با هر دو لفظ روايت نموده است .\r\n","description":"","footnote":"","page_name":" 105 ","page_number":113},
  {"content":"\r\n\r\nزندگى نامه شاعر\r\nابو الوليد حسان بن ثابت بن المنذر بن حرام بن عمرو بن زيد مناة بن عدى بن عمرو بن مالك النجار ( تيم اللَّه ) بن ثعلبة بن عمرو بن الخزرج بن حارثة ابن ثعلبة العنقاء ( بخاطر گردن درازى كه داشت اين لقب به او داده شده بود ) ابن عمرو بن عامر بن ماء السماء بن حارثة الغطريف ابن امرؤ القيس البطريق ابن ثعلبة البهلول ابن مازن بن الازد بن الغوث بن نبت بن مالك بن زيد بن كهلان بن سبأ بن يشحب بن يعرب بن قحطان ( 1 ) .\r\nخاندان حسان يكى از خانواده‌هاى شعر بوده و در ادبيات و مديحه سرائى ريشه اى عميق داشته است .\r\nمرزبانى در ص 366 كتاب « معجم الشعراء » گويد : دعبل و مبرد گفته‌اند ريشه دارترين خانواده‌ها در شعر خاندان حسان بوده است .\r\nشش نفر از آل حسان را بر شمرده‌اند كه هر شش تن از حيث شعر و شاعرى در يك پايه بوده و به يك سبك شعر مىسروده‌اند و آنان عبارتند از : سعيد بن عبد الرحمن بن حسان بن ثابت بن المنذر بن حرام .\r\nفرزند حسان عبد الرحمن شاعرى است كه كمتر از او شعرى در كتابها نقل شده وى در سال 104 هجرى قمرى ديده از جهان فروبست . شاعرى دربارهء او و پدرش حسان شعرى سروده است و اين چنين گويد :\r\n\r\nفمن للقوافى بعد حسان و ابنه\r\nو من للمثانى بعد زيد بن ثابت\r\n\r\nچه كسى بعد از حسان و پسرش قافيه خواهد گفت و چه كسى بعد از زيد بن ثابت براى قرآن باقى مانده است .\r\n\r\n","description":"","footnote":"\r\n( 1 ) ابو الفرج در جلد چهارم ص 3 الاغانى اين چنين ذكر كرده است .\r\n","page_name":" 106 ","page_number":114},
  {"content":"\r\nو اما شخص حسان ، ابو عبيده گويد : تمام عربها اجماع كرده‌اند و بالاتفاق پذيرفته‌اند كه حسان شاعرترين شهرنشينان است و در بين شاعران شهرنشين از همه تواناتر است . از سه جهت بر بقيهء شاعران برترى دارد : وى شاعر انصار بود - و در دوران زندگى پيامبر براى حضرتش شعر مىسرود و سوم اينكه در عصر اسلام شاعر منحصر بفرد تمام مملكت يمن بود .\r\nروزى پيامبر به او فرمود از زبان تو چه قدر باقى مانده است ؟ .\r\nحسان زبانش را از دهان بيرون آورد تا آنجا كه بسر بينى خود ماليد و سپس گفت به خدا قسم اگر زبانم را بر سنگى بكوبم سنگ مىشكافد و اگر بموئى بزنم آن را مىتراشد ( 1 ) و از بين مىبرد و خوشم نمىآيد كه آن را دربارهء قبيله معدّ به كار اندازم و درباره آنان سخنى بگويم . رسول خدا براى او منبرى در مسجد شريفش گذاشته بود ، وى بر روى آن منبر به پا ايستاده و از آنحضرت تعريف و ستايش مىكرد ، پيامبر ميفرمود خداوند حسان را بروح القدس تأييد ميفرمايد مادامى كه دربارهء رسول خدا سخنى گويد و مدح او را بسرايد .\r\nبر همين حالت در دوران پيامبر زندگى كرد و بمديحه سرائى رسول خدا و بزرگان صحابه اشتغال داشت ، هنگاميكه پيامبر رحلت فرمود و بدرود زندگى گفت روزى حسان در مسجد مدينه مشغول سرودن اشعار بود ، عمر او را سرزنش كرده و گفت : در مسجد رسول خدا شعر مىخوانى ؟ حسان گفت : من در همين مسجد با حضور شخصى كه از تو خيلى بهتر بود اشعارم را ميخواندم و او چيزى نمىگفت و سپس روى به ابو هريره نموده گفت : تو سخن رسول خدا را شنيدى كه مىگفت خداوندا حسان را به روح القدس مؤيد فرما و دعايم را اجابت نما ؟ ابو هريره گفت : آرى .\r\nابو عبد اللَّه آبىّ مالكى در شرح صحيح مسلم ص 317 گويد : اين مطلب دلالت\r\n\r\n","description":"","footnote":"\r\n( 1 ) مقصود حسان از اين تشبيهات دقيق ادبى ميزان تاثير نفوذ سخنان و اشعار او است در دل مردم .\r\n","page_name":" 107 ","page_number":115},
  {"content":"\r\nمىكند بر اينكه عمر رضى اللَّه عنه از خواندن شعر در مسجد خوشش نمىآمد و لذا در خارج مسجد ميدان وسيعى را براى اين كار آماده ساخت و گفت :\r\nهر كس ميخواهد كه آواز بخواند و يا شعرى بسرايد برود ميان آن ميدان و اشعارش را بسرايد و آوازش را بخواند .\r\nاين دستورات جناب خليفه مخالف رفتار پيامبر اكرم در دوران زندگيش بود و در همانجا حسان او را محكوم كرده و او را قانع ساخت و به او گفت : كسى كه فرمانش اجراء نمىشود نظريه و رأيش اعتبارى ندارد .\r\nپيش از آنكه حسان اين سخن را به عمر بگويد ، رسول اكرم وى را از آن انديشه نادرست منع فرمود و حقائقى را كه در اشعار حسان نهفته است به او گوشزد فرمود .\r\nاين مطالب را رسول خدا هنگامى كه در اطراف كعبه طواف مىكرد و مهار ناقه اش در دست عبد اللَّه بن رواحه بود و اين اشعار را ميخواند به عمر تذكر داد .\r\n\r\nخلَّوا بنى الكفّار عن سبيله\r\nخلَّوا فكلّ الخير مع رسوله\r\n\r\nراه باز كنيد اى كافر زادگان و از سر راه او كنار رويد به يك سو برويد زيرا تمام خوبيها با رسول خدا است .\r\n\r\nنحن ضربناكم على تنزيله\r\nضربا يزيل الهام عن مقيله\r\n\r\nما بر طبق نزول آيات قرآن با شما جنگ كرديم و شما را زديم زدنى كه مغزها را از كاسه سر بيرون مىكند .\r\n\r\nو يذهل الخليل عن خليله\r\nيا ربّ انّى مؤمن بقيله\r\n\r\nو زدنى كه خاطرهء دوست را از فكر دوست بيرون ببرد اى پروردگار ! من بگفتار رسولت ايمان دارم .\r\nعمر به او گفت : اى فرزند رواحه در اينجا شعر ميخوانى و اين سخن مىگوئى ؟ !\r\nرسول خدا ( ص ) به او فرمود : اى عمر نميدانى چه ميگويد يا نمىشنوى اشعارش را ؟ !\r\n","description":"","footnote":"","page_name":" 108 ","page_number":116},
  {"content":"\r\n( در روايت ابى يعلى ) چنين آمده است : كه پيامبر فرمود اى عمر دست از او بردار سوگند بخداوندى كه جان من در دست قدرت او است سخنان او از فرو رفتن تير بجان كفار سختتر و مشكلتر است ( 1 ) .\r\nحسان از جمله كسانى است كه به ترس معروفند . ابن اثير در كتاب « اسد الغابه » جلد دوم ص 6 گويد : حسان ترسوترين مردمان بود .\r\nو طواط در ص 355 كتاب « غرر الخصايص » او را از ترسوها برشمرده است و گويد :\r\nابن قتيبه در كتاب « المعارف » نوشته است كه حسان با رسول خدا در هيچ جنگى شركت نكرد ، صفيه دختر عبد المطلب عمّه رسول اكرم گويد در روز جنگ خندق حسان در حصار فارغ با ما بود و بهمراه زنان و بچه‌ها از ترس دشمن بحصار پناه آورده بود ، مردى يهودى از كنار دژ و حصار عبور كرد و چندين مرتبه اطراف حصار گردش كرد ، بنو قريظه با مسلمين به جنگ پرداخته بودند و رابطهء آنان با پيغمبر اكرم قطع شده بود و كسى نبود كه از ما حمايت كند زيرا رسول خدا و مسلمانها با دشمن گلاويز بودند و اگر كسى به طرف ما مىآمد نمىتوانستند جايگاه جنگى خود را ترك نموده و براى حفظ و دفاع از ما بيايند !\r\nصفيه گويد : من بحسان گفتم : به خدا قسم من ايمن نيستم از اينكه اين يهودى ياران خود را بسوى ما دلالت و رهبرى نمايد در حالتى كه رسول خدا هم سرگرم كارزار است ، پس تو از قلعه فرود آى و اين يهودى را بقتل برسان .\r\nحسان گفت : خدا تو را بيامرزد ( اى دختر عبد المطلب ) من شجاعتى ندارم .\r\nصفيه گويد : وقتى حسان چنين گفت و در او شجاعت و دليرى مشاهده نكردم چادر بر سر انداخته ( 2 ) و عمودى را برداشته و به طرف آن يهودى رفته و با عمود بفرقش\r\n\r\n","description":"","footnote":"\r\n( 1 ) تاريخ ابن عساكر ص 391 جلد هفتم .\r\n( 2 ) در اين نسخه اعتجرت است يعنى معجر بر سر انداختم ولى در نسخه سيرهء ابن هشام احتجزت مىباشد بمعنى كمر محكم بستن احتجزت المراة اى شدت وسطها . ابن هشام تا اينجا در سيره خود متذكر شده است در جلد سوم ص 246 و ابن عساكر در جلد چهارم تاريخش ص 140 و ابن اثير در اسد الغابه ج 2 ص 6 و عباسى در المعاهد ج 1 ص 74 . كلماتى را كه بين پرانتز قرار داده‌ايم از نسخه ابن هشام است .\r\n","page_name":" 109 ","page_number":117},
  {"content":"\r\nكوبيدم و كشته شد و آنگاه به طرف قلعه بازگشتم و بحسان گفتم : اكنون از قلعه فرود آى و نزد او رفته و جامه از تنش بيرون بياور چون من زن هستم و نمىتوانستم بدن او را كه مرد است برهنه كنم .\r\nحسان پاسخ داد : ( اى دختر عبد المطلب ) چه احتياجى به لباس او داريم ؟ ! و مرا نيازى به لباس او نيست .\r\nحسان در روش خود از اين شاعر پيروى نموده است كه گويد :\r\n\r\nباتت تشجّعنى هند و ما علمت\r\nأنّ الشّجاعة مقرون بها العطب\r\n\r\nاز شب تا بسحر مرا تشجيع نموده و به من جرأت ميداد ولى نمىدانست كه شجاعت با زحمت و ناراحتى همراه است .\r\n\r\nلا و الَّذى منع الابصار رؤيتة\r\nما يشتهى الموت عندى من له ارب\r\n\r\nنه چنين است سوگند بخدائى كه ديده‌ها را از ديدار خود منع فرمود كسى كه داراى خرد باشد تمناى مرگ نكند و ميلى به آن نخواهد داشت .\r\n\r\nللحرب قوم اضلّ اللَّه سعيهم\r\nاذا دعتهم الى نيرانها و ثبوا\r\n\r\nبراى جنگ مردمى آماده هستند كه كوشش آنان را خداوند بثمر نرساند كه هرگاه بسوى آتش جنگ دعوتشان مىكنند از جا مىپرند و بسوى آن مىدوند\r\n\r\nو لست منهم و لا ابغى فعالهم\r\nلا القتل يعجبنى منهم و لا السّلب\r\n\r\nمن از آنان نيستم و بدنبال رفتار آنان نخواهم رفت نه كشتن مرا بشگفتى واميدارد و نه برهنه كردن كشته شدگان .\r\n","description":"","footnote":"","page_name":" 110 ","page_number":118},
  {"content":"\r\nامينى گويد : اين داستانى است كه و طواط از كتاب « المعارف » ابن قتيبه نقل كرده ولى جاى تاسف است از چاپخانه‌هاى مصرى و كاركنان اين چاپخانه‌ها چگونه كلمات را تحريف كرده‌اند و جاى آنها را تغيير مىدهند ، اين داستان را از المعارف حذف كرده‌اند چنان كه وقايع ديگرى را نيز تحريف كرده و از بين برده‌اند .\r\nحسان بن ثابت هشت سال قبل از ميلاد پيامبر پاك نهاد ( ص ) ديده بجهان گشود و بنا بگفتهء همه تاريخ نويسان يكصد و بيست سال زندگى كرد .\r\nابن اثير گويد : درباره عمر حسان كسى اختلاف ننموده .\r\nدر جلد سوم المستدرك صفحه 486 و جلد دوم اسد الغابه صفحه 7 چنين آمده است : چهار نفر هستند كه از يك صلب در يك خاندان ديده بجهان گشودند و هر كدامشان صد و بيست سال زندگى كردند و آنان : حسان بن ثابت بن المنذر بن حراماند .\r\n\r\nكنيه شاعر :\r\nوى داراى كنيه‌هاى متعدد است منجمله : ابو الوليد ، ابو المضرب ، ابو حسام ابو عبد الرحمن و اوّلى از همه مشهورتر است به او حسام نيز گفته مىشد بخاطر اينكه با شعرش از حريم آئين مقدس اسلام دفاع بسيارى نموده است .\r\nحاكم از مصعب روايت نموده كه گويد : حسان شصت سال در دوران جاهليت زندگى كرد و شصت سال در زمان اسلام و نابينا شد و بنا بقولى در سال 55 درگذشت ( 1 ) و از بينش ظاهرى و باطنى محروم گرديده بود بطوريكه صحابى بزرگوار سرور و رئيس قبيله خزرج قيس بن سعد بن عباده در آن هنگام كه أمير المؤمنين او را از استاندارى مصر عزل نموده و بمدينه برگشته بود ، حسان نزد او آمده در حالى كه بعد از مدتها كه از طرفداران على بود ، جزو طرفداران عثمان شده بود ، قيس را سرزنش كرده به او گفت :\r\n\r\n","description":"","footnote":"\r\n( 1 ) اين يكى از دو قول است در كتاب « المستدرك » اختلاف قول در وفات او بسيار است .\r\nابن كثير در تاريخ خود وفات او را در سال 54 صحيح دانسته است .\r\n","page_name":" 111 ","page_number":119},
  {"content":"\r\nعثمان را كشتى و گناهش بر گردن توماند و اكنون على هم تو را از ولايت مصر عزل نمود و پاداش خوبى به تو نداد .\r\nقيس از سخنانش ناراحت شد و به او گفت : اى كور دل و اى نابينا به خدا سوگند اگر از وقوع جنگ بين قبيله خود و اقوام تو نمىترسيدم گردنت را مىزدم ، و او را از خود راند . ( 1 )\r\n\r\n","description":"","footnote":"\r\n( 1 ) تاريخ طبرى جلد پنجم ص 231 شرح نهج البلاغه ابن ابى الحديد جلد دوم ص 25 .\r\n","page_name":" 112 ","page_number":120},
  {"content":"\r\n\r\nقيس انصارى\r\n\r\nقلت لمّا بغى العدوّ علينا\r\nحسبنا ربّنا و نعم الوكيل\r\n\r\nدر آن هنگام كه دشمن بما ستم كرد گفتم خداى ما ما را بس است و وكيل خوبى است\r\n\r\nحسبنا ربّنا الَّذى فتح البص\r\nرة بالامس و الحديث طويل\r\n\r\nكافى است ما را خدائى كه بصره را فتح كرد ديروز و جريان آن طولانى است\r\n\r\nو علىّ امامنا و امام\r\nلسوانا أتى به التّنزيل\r\n\r\nعلى پيشواى ما است و پيشواى افرادى غير از ما است قرآن اين مطلب را آورده است .\r\n\r\nيوم قال النّبىّ : من كنت مولا\r\nه فهذا مولاه خطب جليل\r\n\r\nروزى كه پيامبر فرمود : هر كس را كه من مولاى اويم پس اين مولاى او است و اين خبر بسيار بزرگ و با عظمتى است .\r\n\r\nانّ ما قاله النّبىّ على الامّة\r\nحتم ما فيه قال و قيل\r\n\r\nآنچه را كه پيامبر بامت گفته است حتمى و مسلم است و گفتگوئى در آن نيست\r\n\r\nدر تعقيب اشعار\r\n: اين اشعار را صحابى بزرگوار رئيس قبيلهء خزرج قيس بن سعد بن عباده در جنگ صفين در پيشگاه امير المؤمنين سروده است .\r\n1 - شيخ مفيد آموزگار جامعه اسلامى كه در سال 413 ديده از جهان فرو بسته در كتاب « الفصول المختاره » جلد دوم ص 87 اين اشعار را نقل كرده و بعد از نقل آنها فرموده است : اين اشعار علاوه بر اينكه خود دليل و اعترافى است بر پيشوائى و امامت أمير المؤمنين ( ع ) ، در ضمن دليل بر اينست كه پيشينيان شيعه در زمان خود آن حضرت وجود داشته‌اند و گفتارى كه معتزله از روى عناد مىگويند كه در زمان\r\n","description":"","footnote":"","page_name":" 113 ","page_number":121},
  {"content":"\r\nرسول خدا و دوران أمير المؤمنين افرادى بعنوان شيعه وجود نداشته‌اند ، باطل است و بى دليل .\r\nدر رساله اى هم كه شيخ مفيد دربارهء معناى ولايت نوشته اين اشعار را آورده و گويد : قصيدهء قيس بطورى است كه هيچ كسى از مورخان و راويان در نسبت اين اشعار به او شك و ترديدى ندارند و از روى علم آن را قبول نموده‌اند همانطورى كه يارى كردن او أمير المؤمنين را در جنگ صفين و جمل حتمى و مسلم است . و اين قصيده همانست كه اولش با اين بيت شروع مىشود :\r\n\r\nقلت لما بغى العدوّ علينا\r\nحسبنا ربّنا و نعم الوكيل\r\n\r\nقيس اين چنين علنى و واضح بر امامت أمير المؤمنين گواهى داده و باستناد خبر روز غدير ، امامت آنحضرت را مسلم دانسته است و تصريح كرده كه گفتار رسول خدا در آن خطبه رياست همگانى و زمامدارى آنحضرت را بر عموم جامعه اسلامى واجب دانسته است .\r\n2 - اين قصيده را آقا و سرور ما شريف رضى متوفاى 406 در خصايص الائمه روايت كرده و گفته است :\r\nراويان و ناقلين اخبار بر نقل اشعار قيس اتفاق نظر دارند و گويند كه قيس اين ابيات را در حضور أمير المؤمنين ( ع ) مىسروده بعد از آنكه از بصره بر گشته بودند در قصيده اى كه اولش اين چنين است :\r\n\r\nقلت لما بغى العدو علينا\r\nحسبنا ربنا و نعم الوكيل\r\n\r\nاين دو نفر شاعر ( قيس و حسّان ) هر دو از صحابه پيامبر هستند كه بامامت أمير المؤمنين گواهى داده‌اند ، هم چون كسى كه شاهد اصل قضيّه بوده و محل ورود و خروج تمام جريان را ناظر بوده است .\r\n3 - و اين قصيده را حجت و دانشمند مشهور شيخ عبيد اللَّه السد آبادى در « المقنع » ( كه اين كتاب را ما داريم و نزد ما هست - مؤلف ) با بررسى كامل در سندش نقل كرده\r\n","description":"","footnote":"","page_name":" 114 ","page_number":122},
  {"content":"\r\nو آنگاه گويد :\r\nگويند : از جمله دليلها بر اينكه أمير المؤمنين ( ع ) امام و پيشوائى است كه رسما رسول خدا او را تعيين نموده است ، گفتار قيس بن سعد بن عباده است ، و او از بزرگان صحابه است كه بر امامت آنحضرت گواهى داده و گفته است : امام منصوص او است و با او مخالفت شده ( و حقش را گرفته‌اند ) و گويد : كه كميت بن زيد گفتار قيس بن سعد و حسان بن ثابت را تصديق نموده است .\r\n4 - و نيز اين قصيده را علامه كراجكى متوفى 449 در كنز الفوائد ص 234 روايت نموده و سپس گويد : اين قصيده از جمله چيزهائيست كه از قيس بن سعد بن عباده حفظ شده و نگهدارى شده است و اين اشعار را در جنگ صفين در حالى كه پرچم را در دست داشت در حضور أمير المؤمنين سروده است .\r\n5 - ابو المظفر سبط ابن جوزى حنفى متوفى 654 در كتاب « التذكره » ص 20 اين قصيده را با تحقيق كامل در سندش نقل كرده و گويد : قيس اين اشعار را در حضور أمير المؤمنين در جنگ صفين سروده است .\r\n6 - آقاى ما هبة الدين راوندى در « المجموع الرائق » ( كه اين كتاب در كتابخانه ما هست - مولف ) اين قصيده را نقل كرده است .\r\n7 - مفسر كبير شيخ ابو الفتوح رازى در جلد دوم تفسيرش ص 193 .\r\n8 - استاد ابن شهرآشوب : شيخ بزرگوار ما شهيد فتال در كتاب روضة الواعظين ص 90 .\r\n9 - آقاى بزرگوار ، قاضى نور اللَّه مرعشى شهيد در سال 1019 در كتاب « مجالس المؤمنين » ص 101 .\r\n10 - علامه مجلسى متوفاى 1111 در كتاب « البحار » جلد نهم ص 245 .\r\n11 - سيد علىخان متوفاى 1120 در « الدرجات الرفيعه »\r\n","description":"","footnote":"","page_name":" 115 ","page_number":123},
  {"content":"\r\n( در كتابخانه ما موجود است - مولف ) در ضمن جنگ صفين .\r\n12 - شيخ بزرگوار ما صاحب « الحدائق » البحرانى متوفاى 1186 در كتاب « كشكول » ص 18 .\r\nو عده اى ديگر از متاخرين بزرگان شيعه ابيات مذكوره را از قيس بن سعد بن عباده روايت نموده‌اند .\r\n\r\nبيوگرافى شاعر\r\n: ابو القاسم ( 1 ) قيس بن سعد بن عبادة بن دليم ( 2 ) بن حارثة بن ابى حزيمه ( 3 ) ( بحاء مهمله مفتوحه ) ابن ثعلبة بن ظريف بن خزرج بن ساعدة بن كعب بن خزرج الاكبر ( 4 ) ابن حارثة . . . تا آخر سلسله نسب كه در ص 106 ذكر شد نام مادرش : فكيهه دختر عبيد بن دليم بن حارثه .\r\nاو از صحابه بزرگ و از اشراف عرب به حساب مىآمد و جزء رؤسا و سياستمداران ، جنگ آوران ، سخاوتمندان ، سخنرانان ، زهاد و دانشمندان شمرده مىشد و از پايه‌هاى اصلى دين و استوانه‌هاى مذهب است .\r\n\r\nاما شرف و بزرگوارى او\r\n: نامبرده رئيس طايفه خزرج و از خاندان بزرگان آنان است خاندان او هم در دوران جاهليت و هم در زمان اسلام داراى مجد و عظمت بوده‌اند .\r\nسليم بن قيس هلالى در كتابش گويد : قيس بن سعد بزرگ و آقاى انصار و فرزند بزرگ و رئيس آنان بود .\r\n\r\n","description":"","footnote":"\r\n( 1 ) ابو الفضل ، ابو عبد اللَّه ، ابو عبد الملك نيز به او گفته‌اند .\r\n( 2 ) در تهذيب تهذيب بجاى دليم دليهم گفته شده است .\r\n( 3 ) و گفته شده : حارثة بن خزيم بن ابى خزيمه با خاء مضمومه تاريخ خطيب ج 1 ص 177 .\r\n( 4 ) از اينجا نسب قيس باحسان يكسان است\r\n","page_name":" 116 ","page_number":124},
  {"content":"\r\nدر جلد اول كامل ابن مبرد ص 309 چنين آمده است : قيس مردى شجاع با سخاوت و بزرگوار و آقا بود .\r\nابو عمرو كشى در كتاب رجال ص 73 گويد : قيس هميشه در دوران جاهليت و اسلام رياست و سرورى داشت و بزرگوارى و شرافت در خاندان آنان بود پدر و جد و پدرانش همه رئيس قبيله بودند ، سعد اگر كسى را در پناه خود ( بعنوان جوار ) جاى ميداد ، همه قبائل جوار او را محترم ميداشتند و متعرض پناهندهء او نميشدند و اين مطلب بخاطر آقائى و سيادت و بزرگمنشى او بود ، او و پدرش در دوران جاهليت و اسلام سفره اى گسترده داشتند . فرزندش قيس بعد از او نيز همين موقعيت را داشت .\r\nدر كتاب الاستيعاب ج 2 ص 538 مذكور است كه : قيس بزرگ طايفه بود بطوريكه احدى با او و پدرانش معارض نبود .\r\nدر جلد چهارم اسد الغابه ص 215 چنين آمده است : وى بزرگ قبيله اش بود و هيچ كس با او نزاعى نداشت و از خاندان بزرگان آنها بود .\r\nابن كثير در جلد هشتم تاريخش ص 99 گويد : قيس بزرگ و آقا و مطاع و فرمانفرما و همگى اطاعتش مىكردند ، مردى بزرگوار و با سخاوت و شجاع و پسنديده بود .\r\nقيس در اشعارى كه دربارهء خود سروده چنين گويد :\r\n\r\nو انى من القوم اليمانين سيد\r\nو ما الناس الاسيد و مسود\r\n\r\nمن از قوم يمانين آقا و رئيس قبيله هستم و مردم هم دو دسته هستند : يا رئيس و يا مرئوس يا فرمانده و يا فرمانبردار .\r\n\r\nو بز جميع الناس أصلى و منصبى\r\nو جسم به أعلو الرجال مديد\r\n\r\nاصل و مقام من بر همه مردم غلبه كرده و همه را تحت الشعاع قرار داده است و داراى اندامى كشيده و قوى هستم كه بر همه مردان از اين جهت برترى دارم .\r\nپدرش يكى از دوازده نقيب و بزرگانى است كه اسلام قوم خود را براى رسول\r\n","description":"","footnote":"","page_name":" 117 ","page_number":125},
  {"content":"\r\nخدا ضمانت كردند .\r\nنقيب به معناى ضامن و آنكس كه اختيار كسى را در دست دارد - به تاريخ ابن عساكر جلد 1 ص 86 مراجعه كنيد .\r\n\r\nرياست و فرمانفرمائى او\r\n: نامبرده در زمان زندگى رسول خدا بمنزلهء رئيس پليس در دستگاه فرماندهى بود كه وظائف و ماموريتهاى شهرى را انجام داده و عهده دار اجراء دستورات امنيتى و انتظامى در شهر مدينه بود ( 1 ) .\r\nدر بعضى جنگها پرچم انصار را او بدوش مىكشيد و در ركاب پيامبر حركت مىكرد . گاهى او را براى جمع آورى ماليات و زكوات به اطراف مىفرستادند و از كسانى بود كه انديشه و راى و نظريه اى داشت و به آرائش احترام گذاشته مىشد ( 2 ) بعد از رحلت رسول اكرم در دوران حكومت أمير المؤمنين آنحضرت او را به استاندارى مصر تعيين كرد و فرمانرواى پاك و منزه مصر گرديد .\r\nقيس از شيعيان على و طرفداران و خير خواهان او بود و طرف مشورت آنحضرت بود ، در صفر سال 36 باستاندارى مصر مامور شد و حضرت به او فرمود : بسوى مصر حركت كن من تو را بولايت آنجا مامور كردم در خارج مدينه بمان و دوستان و افرادى كه محل اطمينان تو هستند با خود از اينجا ببر تا وقتى وارد مصر مىشوى با جمعيتى انبوه وارد شوى و شكوه و عظمتى داشته باشى ، اين كار چشم دشمنان را ترسانيده و دل دوستان را خشنود و باعث عزّت و شوكت آنان شود ، هر گاه انشاء اللَّه بمصر وارد شدى به نيكوكاران نيكوئى كن و بر اشخاص مشكوك سخت بگير و با\r\n\r\n","description":"","footnote":"\r\n( 1 ) صحيحتر مذى ج 2 ص 317 . سنن بيهقى ج 8 ص 155 مصابيح البغوى ج 2 ص 51 ، استيعاب ج 2 ص 538 ، اسد الغابه ج 4 ص 215 ، الاصابه ج 5 ص 354 تهذيب التهذيب ج 6 ص 394 مجمع الزوايد جلد 9 ص 345 .\r\n( 2 ) تاريخ ابن عساكر . تاريخ ابن كثير ج 8 ص 99 .\r\n","page_name":" 118 ","page_number":126},
  {"content":"\r\nتمام افراد خاص و عام ملايم و مهربان باش زيرا مدارا و نرمى با يمن و بركت است .\r\nقيس در جواب گفت : اى أمير المؤمنين خداى تو را رحمت كند ، آنچه را كه فرموديد فهميدم اما لشگر و سپاه را من در خدمت شما مىگذارم كه در موقع نياز به آنها ، نزديك شما باشند و اگر يكوقتى به آنان كارى داشتيد و خواستيد آنها را به جائى بفرستيد در حضور شما باشند و فورا بروند و من همراه خانواده‌ام بمصر مىروم و اما سفارشى كه راجع به خوشخوئى و مداراى با افراد فرموديد ، از خدا كمك مىخواهم كه بتوانم اين چنين كنم .\r\nقيس همراه هفت نفر از افراد خانواده اش بسوى مصر حركت كرد و در اول ماه ربيع الاول وارد مصر شد ، بالاى منبر رفته و نشست و خطبه اى خواند حمد و ثناى الهى را بجاى آورد و گفت : سپاس خداوند را كه حق را آورده و باطل را از بين برد و ستمكاران را سركوب نمود .\r\nاى مردم ما با بهترين فردى كه بعد از رسول خدا ( ص ) مىشناختيم بيعت كرده‌ايم ، به پا خيزيد و بيعت كنيد بر اساس كتاب خدا و سنت و روش رسول او ، و اگر ما خود بر اين روش نباشيم بيعتى بر گردن شما نخواهيم داشت .\r\nمردم از جاى حركت كرده و با او بيعت نمودند ، فرمانروايان مصرى همراه اهالى مصر در مقابل قيس سر تعظيم فرود آورده و امور مملكت مرتب گشت و نمايندگان خود را به اطراف و شهرها فرستاد جز دهكده اى بنام « خربتا » كه مردم آن جا قتل و كشتن عثمان را كارى بس بزرگ دانسته و براى آنها بيعت با على ( ع ) و نماينده اش كار مشكلى بود ، مردى از بنى كنانه كه در آن قبيله زندگى مىكرد و به او يزيد بن حارث مىگفتند شخصى را نزد قيس فرستاد و پيغام داد كه ما نزد تو نمىآئيم تو نماينده‌هاى خود را بفرست ، زمين زمين تو است ولى ما را به حال خود واگذار تا ببينيم نتيجه كار مردم چه مىشود ، محمّد بن مسلمة بن مخلَّد بن صامت انصارى در آن قريه قيام كرد و خبر مرگ عثمان را اعلام و مردم را به خونخواهى او دعوت كرد .\r\n","description":"","footnote":"","page_name":" 119 ","page_number":127},
  {"content":"\r\nقيس پيامى نزد او فرستاد كه واى بر تو عليه من قيام كرده اى ؟ به خدا قسم من مايل نيستم ترا بكشم و در برابر ، حكومت شام و مصر مرا باشد ، تو خونت را حفظ كن و بيهوده خود را بكشتن مده .\r\nمحمّد بن مسلمه در جواب او نوشت كه من تا وقتى تو والى مصر باشى كارى به تو نخواهم داشت .\r\nقيس داراى راى و انديشه اى خاص بود ( 1 ) در همان زمان كه قيس والى مصر بود أمير المؤمنين براى جنگ جمل از مدينه خارج شد و از بصره بكوفه برگشت و هم چنان قيس ولايت مصر را به عهده داشت و چهار ماه و پنج روز بر آنجا حكومت كرد و همانطور كه گفتيم در اول ربيع الاول وارد مصر شد و در پنجم رجب از آنجا بيرون آمد ، آنطوريكه در كتاب الخطط مقريزى نوشته شده و آنچه در كتاب الاستيعاب و ساير كتابها آمده اين است كه : او در جنگ جمل شركت كرده و در جمادى الاخرى سال 36 همراه على ( ع ) بوده ، اين قول نادرست است ، آرى از تاريخ چنين بر مىآيد كه در مقدمات جنگ جمل شركت داشته است .\r\nبعد از آنكه از مصر بكوفه آمد أمير المؤمنين استاندارى آذربايجان را به او سپرد ، چنان كه در جلد دوم تاريخ يعقوبى ص 178 آمده است ، حضرت در وقتى كه قيس در آذربايجان بود اين نامه را به او نوشت : اما بعد خراج و ماليات را به حق و درستى از مردم بگير ، با سربازان و سپاهيانت با انصاف و عدالت رفتار كن ، از آنچه خدا به تو آموخته است به آنان كه در حضور تويند بياموز ، ضمنا عبد اللَّه بن شبيل احمسى از من درخواست نموده كه نامه اى به تو بنويسم و دربارهء او به تو سفارش نمايم من او را مردى متواضع و فروتن ديده‌ام ، پرده و حاجب از پيش خود بردار و\r\n\r\n","description":"","footnote":"\r\n( 1 ) تاريخ طبرى ج 5 ص 227 كامل ابن اثير ج 3 ص 106 شرح ابن ابى الحديد ج 2 ص 23 بنقل از كتاب الغارات ابراهيم بن محمد ثقفى .\r\nاين تمكين و آرامش در نتيجه متانت و دور انديشى خاص قيس بوجود آمد ( مترجم ) .\r\n","page_name":" 120 ","page_number":128},
  {"content":"\r\nدر خانه را بر وى همگان باز كن و تكيه گاهت حق و حقيقت باشد ، چه آنكس كه با حق همراه باشد از عدالت منحرف نمىشود و نزديكان و خواص را بر سايرين مقدم نميدارد .\r\nپيروى از هواى نفس و خواهشهاى نفسانى مكن كه پيروى هواى نفس تو را گمراه و از راه خدا باز مىدارد ! همانا آنان كه از راه خدا منحرف مىشوند براى آنها عذاب و شكنجه اى سخت است ، زيرا روز حساب را فراموش كرده و از ياد برده‌اند !\r\nغياث گويد : هنگاميكه أمير المؤمنين آمادهء نبرد با معاويه شد نامهء ديگرى بقيس نوشت به اين مضمون :\r\nاما بعد : عبد اللَّه بن شبيل احمسى را جاى خود بگذار و نزد ما بيا زيرا مسلمين گرد يكديگر جمع شده و همگى مطيع و فرمانبردار شده‌اند در آمدن شتاب كن من به زودى در اول ماه در « دو محلَّه » حاضر خواهم شد و منتظر تو هستم و فقط بانتظار تو ايستاده‌ام . خداوند براى ما و تو در تمام كارهايمان به آنچه خوب و شايسته است حكم فرمايد و مقدر نمايد .\r\nطبرى در جلد ششم تاريخش ص 91 و ابن كثير در جلد 8 تاريخش ص 14 از زهرى نقل كرده است كه وى گويد : على ( ع ) قيس بن سعد را بسرپرستى مقدمه سپاه خود كه همگى از مردمان عراق تا مرز آذربايجان بودند گمارد و اداره امور اين حدود را به او واگذار كرد و او را فرمانده شرطة الخميس - كه از اختراعات اعراب است و چهل هزار نفر بودند كه با على ( ع ) بيعت كرده بودند كه تا آخرين لحظه زندگى و تا دم مرگ با آنحضرت باشند - قرار داد ، قيس اين سپاه و اين عده را تحت فرماندهى خود اداره مىكرد تا وقتى كه أمير المؤمنين كشته شد و امام مجتبى حسن ابن علىّ جانشين آنحضرت گرديد و حكومت عراق را بدست گرفت .\r\n","description":"","footnote":"","page_name":" 121 ","page_number":129},
  {"content":"\r\n\r\nداستان كاردانى و حذاقت و زيركى قيس\r\nخواننده در ضمن بررسى تاريخ زندگى قيس ، شواهد قويّه اى بر حذاقت و كاردانى او خواهد يافت ، چه اينكه موقعيت نظامى او در جنگها و پيكارها و انديشه‌هاى ژرف و عميقش در نبردها و نظريات او در قضايا و رويدادهاى مهم و افكار و انديشه‌هاى بلند او در امارت و فرماندهى و احترام و تعظيم خاصى كه أمير المؤمنين على ( ع ) نسبت به او انجام ميداد و آراء و نظرياتش را تصويب مىكرد و كاردانى و لياقت او را مىستود ، اينها هر يك شخصيت اجتماعى و سياسى قيس و امتيازات قابل ملاحظه او را مدلل و آشكار مىسازد .\r\nهنگامى كه قيس از مصر وارد بر أمير المؤمنين شد و دقايقى را كه بين او و بزرگان مصر اتفاق افتاده بود به آنحضرت گفت و قضاياى بين او و رجال مصر و تحريكات معاويه را شرح داد ، بر أمير المؤمنين معلوم شد كه : او با وقايع مهمى سر و كار داشته و محنتها و سختيهاى زيادى را در راه انجام وظيفه متحمل شده ، در نتيجه رتبه و مقام قيس نزد آنحضرت بالا رفت بطوريكه در تمام امور نظريه و راى او را پسنديده و مىپذيرفت . ( تاريخ طبرى جلد 5 ص 231 ) .\r\nبا توجه و وقوف بر اين امور است كه سرور قبيلهء خزرج ( قيس ) را در برترين مرتبه از صاحب نظران خواهى يافت ، و او را پيشتاز خردمندان و انديشمندان خواهى ديد و نمونه‌هاى بارزى از خرد ذاتى و عقل اكتسابى او مشاهده مىكنى و بالنتيجه او را بزرگترين سياستمدار عرب بهنگام بروز فتنه و آشوب و افروزش آتش جنگ و پيكار خواهى دانست ، در صورتى كه او را دست كم گرفته و نگوئيم از سياستمداران بزرگ جهان .\r\nاو را از آن پنج نفر مشهورى ( 1 ) كه جزء سياستمداران بزرگ عرب شمرده‌اند مقدم\r\n\r\n","description":"","footnote":"\r\n( 1 ) آنان عبارت بودند از : معاويه ، عمرو بن عاص ، قيس بن سعد ، مغيرة بن شعبه عبد اللَّه بن بديل ، به تاريخ طبرى جلد ششم ص 94 كامل ابن اثير ج 3 ص 143 ، اسد الغابه ج 4 ص 215 مراجعه شود .\r\n","page_name":" 122 ","page_number":130},
  {"content":"\r\nدانسته و از نظر خرد و عقل ژرف بين و دور انديش از ديگران برتر و شايسته تر مييابيم .\r\nو بنابر اين تصديق خواهيد كرد كه آنچه را در جلد دوم « الاستيعاب » ص 538 و ساير كتب و نوشته‌ها ( 1 ) داير بر اينكه : قيس را يكى از افراد بارز و عالى مقام در ميان اكثرى از دانايان با مهارت و كاردان عرب از صاحب نظران و اهل تدبير و پلتيك در جنگ و موصوف به بزرگوارى و سخاوت بشمار آورده‌اند ما دون مقام شامخ و ارجمند او است !\r\nحلبى در كتاب خود « سيره » گويد : هر كس بر آنچه كه بين او و معاويه رخ داد آگاهى يابد از وفور عقل و زيركى او دوچار شگفتى خواهد شد ! ابن كثير در جلد هشتم البداية ص 99 گويد : على ( ع ) او را بحكومت و استاندارى مصر بر گمارد و او با زيركى و سياست و حيله خود با معاويه و عمرو عاص برابرى و مقاومت نمود . !\r\nامام دوم سبط پيامبر حسن بن على به عبد اللَّه بن عباس فرمانده لشكر خود كه بر دوازده هزار تن از سواران نامى عرب و دانشمندان مصر و قاريان قرآن سمت فرماندهى داشت سفارش ميفرمود كه در نبرد با معاويه در مواقع مهم به قيس مراجعه نمايد و با او مشورت كند و در سياست و اداره سربازان و سپاهيان راى و نظر او را به كار بندد . بطوريكه داستان آن خواهد آمد .\r\nوجود قيس در طرف على و امام مجتبى بار سنگينى بود بر دوش معاويه و يارانش .\r\nآن هنگام كه از مصر بمدينه برگشت ، مروان و اسود بن ابو البخترى او را تهديد كرده تحت فشار قرار دادند ، قيس به خدمت أمير المؤمنين پيوست .\r\nمعاويه نامه اى خشم آگين به اسود و مروان نوشت و تذكر داد كه شما دو نفر على را بواسطه قيس و افكار عاليه اش كمك نموديد و كارى كرديد كه قيس به طرف على رود ، به خدا سوگند اگر شما صد هزار جنگجو بكمك على ميفرستاديد نزد ما از اين بدتر نبود كه قيس را وادار كرديد نزد على رود و كمك كار او باشد ( 2 ) .\r\n\r\n","description":"","footnote":"\r\n( 1 ) اسد الغابه جلد چهارم ص 215 ، الاصابه ج 3 ص 249 ، تهذيب تهذيب جلد 8 ص 395 سيره حلبيه ج 2 ص 93 .\r\n( 2 ) تاريخ طبرى جلد ششم ص 53 .\r\n","page_name":" 123 ","page_number":131},
  {"content":"\r\nمعايه دل ياران خود را از راه ديگر بدست آورد و آنها را از جانب قيس با نامه اى كه بسوى او نوشت و جوابى را از قول او درست كرد و ساختگى بر مردم شام خواند مطمئن ساخت تفصيل اين داستان خواهد آمد .\r\nقيس خود را در زيركى و تدبير برتر از همه و مقدم بر تمام نام آوران ميدانست و مىگفت : اگر نه اين بود كه از رسول خدا شنيدم مىفرمود : مكر و فريب در آتش است هر آينه من از مكارترين افراد اين امت بودم ( 1 ) و مىگفت : اگر اعتقاد اسلام من نبود حيله اى مىنمودم كه هيچ عربى تاب مقاومت در مقابل آن نداشته باشد ( 2 ) .\r\nبنابر اين شهرت يافتن قيس به دور انديشى و كاردانى با وصف پاى بندى او بدين و دفاعش از حريم مقدس شريعت و التزام كامل او در تطبيق ايده‌ها و نظرياتش با متون اسلامى و هم آهنگى افكارش با خواسته‌هاى پروردگار و خوددارى از مخالفت دستورات خداوند ، برترى او را از هر جهت و پيش آهنگى و ظهور شخصيت او را در بين سياستمداران و متفكرين و زيركان عرب ثابت مىكند و جز عبد اللَّه بن بديل هيچ يك از كاردانان و سياستمداران پنجگانه عرب با او برابرى نخواهند كرد ، علت اشتراك نامبرده با عبد اللَّه ابن بديل اين جهت است كه ايندو در ايده و افكارشان با يكديگر شريك بوده و از يك سرچشمه سيراب مىشدند و در التزام به آئين پاك حنيف اسلامى و خوددارى از پيروى هواهاى نفسانى و وقوف در مقابل فتنه‌هاى گمراه كننده همصدا بودند .\r\nسخن او به مالك اشتر ( مالك چه مالكى و تو ندانى مالك كيست ؟ ) نمودارى است از عقل سرشار و تدبير نيكو و انديشهء محكم و استوار و ايمان نيرومند او ، اين سخن از جمله كلمات نورانى و حكمتهاى تابندهء او است ، شيخ الطايفه شيخ طوسى اين سخن را در ص 86 « امالى » در ضمن حديثى طولانى نقل كرده است و گويد : مالك اشتر\r\n\r\n","description":"","footnote":"\r\n( 1 ) اسد الغابه ج 4 ص 215 ، تاريخ ابن كثير ج 8 ص 101 .\r\n( 2 ) الدرجات الرفيعه ، الاصابة ج 3 ص 249 .\r\n","page_name":" 124 ","page_number":132},
  {"content":"\r\nبأمير المؤمنين عرض كرد : اى أمير المؤمنين اجازه بده تا حمله اى بر اين افراد متخلف كه تو را تنها گذاشته و بدنبال دشمنانت رفته‌اند بنمايم و بر آنها يورشى آورم .\r\nحضرت به او فرمود : مالك دست از من بردار .\r\nمالك اشتر غضبناك و خشم آلوده برگشت ، در بين راه به قيس و چند نفر ديگر از ياران أمير المؤمنين برخورد كرد .\r\nقيس رو به مالك نموده و گفت اى مالك هر گاه سينه ات از برخورد با ناملايمات تنگ مىشود ، آن را از دل بيرون مىاندازى و هر گاه كارى را دور مىپندارى بسوى آن شتابان حركت مىكنى ، اى مالك بدان كه آئين شكيبائى تسليم است و راه و رسم شتاب و عجله مدارا كردن و آرامش داشتن است ، بدترين گفتار سخنى است كه با زشتى و عيب همانند و بدترين انديشه‌ها آنست كه با تهمت و بدگمانى همراه باشد ، هر گاه دچار چيزى شدى بپرس و آنگاه كه ماموريّتى يافتى فرمانبردار باش ، قبل از آزمايش لب به سؤال مگشاى و پيش از آن كه دستورى فرا رسد خود را مكلف مساز و به زحمت ميانداز ، آنچه بر خاطر تو مىگذرد و تو در دل دارى ما نيز در دل داريم ، بر صاحب و مولاى خود سخت مگير .\r\nدر آن هنگام كه أمير المؤمنين على عليه السّلام بخلافت رسيد و مردم با او بيعت كردند معاويه از بيعت با أمير المؤمنين امتناع كرد و گفت : اگر آنحضرت حكومت شام را همانطور كه عثمان به من سپرده به من بسپارد و كارى به كار من نداشته باشد با او بيعت خواهم كرد ، مغيرة بن شعبه نزد أمير المؤمنين آمده و گفت : اى على تو معاويه را خوب ميشناسى و خليفهء پيش از تو ولايت شام را به او سپرده تو نيز اكنون كه تازه بخلافت رسيده اى تا آن هنگام كه كارها رونقي گيرد و اوضاع بر وفق مراد گردد او را در منصب خود باقى گذار ، بعدها هر وقت دلت خواست و صلاح دانستى او را از مقامش بر كنار كن .\r\nأمير المؤمنين به او فرمود : اى مغيره آيا ضمانت مىكنى كه من از هم اكنون تا\r\n","description":"","footnote":"","page_name":" 125 ","page_number":133},
  {"content":"\r\nآنوقت كه كارها روبراه شود زنده بمانم ؟ پاسخ داد : نه .\r\nحضرت فرمود : من نميخواهم كه خداوند مرا مؤاخذه نمايد و باز خواست كند كه چرا او را در يك شب تاريك بر دو نفر مسلمان مسلط كرده و زمام امور آن دو را بدست او داده‌ام ؟ من هرگز گمراهان را يار و مددكار خود نخواهم گرفت ، لكن من كسى را به دو گسيل خواهم داشت ، و او را به روش حقى كه در دست دارم خواهم خواند ، اگر پاسخ مثبت داد ، او هم چون فردى از جامعه اسلامى است هر حقى كه براى سايرين است او نيز دارا مىباشد و هر چه را كه بقيه بايد بپردازند او نيز بايد بپردازد ، ولى اگر سرپيچى نمود و اطاعت نكرد كار او را به خدا واگذار كرده و حكم الهى را دربارهء او جارى خواهم ساخت .\r\nمغيره از نزد آنحضرت مرخص شد در حالى كه با خود ميگفت : اى على او را به خدا واگذار و حكم خدا را درباره اش اجرا كن ! و در بين راه اين اشعار را با خود مىسرود :\r\n\r\nنصحت عليا فى ابن حرب نصيحة\r\nفرد فما منى له الدهر ثانيه\r\n\r\nعلى را دربارهء فرزند حرب ( معاويه ) نصيحت نمودم او نپذيرفت و ديگر روزگار نخواهد ديد كه بار ديگر او را نصيحت كنم .\r\n\r\nو لم يقبل النصح الذى جئته به\r\nو كانت له تلك النصيحة كافيه\r\n\r\nنصيحتى كه به او نمودم قبول نكرد و نپذيرفت و حال آنكه اين نصيحت او را بس بود و كافى .\r\n\r\nو قالوا له : ما اخلص النصح كله\r\nفقلت له : ان النصيحة غاليه\r\n\r\nبه او گفتند : تمام خير خواهىها از روى اخلاص و صفا نيست ولى من به او گفتم :\r\nاين نصيحت و خير خواهى كه از روى صفا و پاكى است بسيار گرانبها است .\r\nقيس كه از اين موضوع خبر دار شد از جاى حركت كرد و گفت : اى أمير المؤمنين مغيرة بن شعبه موضوعى را دربارهء شما اشاره كرد كه خداوند آن را نخواسته ، او قدمى جلو گذاشت و پائى عقب كشيد و كارى كرد كه اگر پيروزى بدست تو باشد و بر معاويه پيروز\r\n","description":"","footnote":"","page_name":" 126 ","page_number":134},
  {"content":"\r\nشوى بخاطر نصيحت امروزش از نزديكان تو گردد و اگر زمام امور بدست معاويه افتد چون از خير خواهان او بوده از نزديكان او به حساب آيد .\r\nسپس اين اشعار را سرود :\r\n\r\nيكاد و من ارسى بثيرا ( 1 ) مكانه\r\nمغيرة ان يقوى عليك معاويه\r\n\r\nقسم به آن كسى كه كوه بثير را بر جاى خود استوار و محكم ساخته نزديك بود مغيره معاويه را بر تو پيروز گرداند و چيره سازد .\r\n\r\nو كنت به حمد اللَّه فينا موفقا\r\nو تلك التى ارءاكها غير كافيه\r\n\r\nتو به حمد اللَّه در بين ما موفق و مؤيد بودى و اين نظريه ايكه اظهار داشته به هيچ وجه كافى نيست .\r\n\r\nفسبحان من علا السماء مكانها\r\nو ارضا دحاها فاستقرت كماهيه\r\n\r\nپاك و منزه است خداوندى كه آسمان را بر جاى خود مرتفع و بلند ساخت و زمين را گسترش داد و آنچنانكه هست بر جاى خود مستقر و پا بر جا شد .\r\nاو در پيشگاه پيشواى طاهر و پاك يگانه صاحب نظرى بود كه در مقابل آراء پليد و بى ارج و پستى كه در موارد تيرگى و مهالك از انگيزه‌هاى روحى و معنوى بدور و محصور به زشتيها و بدى بود مقاومت مىكرد .\r\n\r\nتسلط او برفنون نظامى و جنگى\r\n: محققان و كاوشگران در كتب تاريخ در هيچ نوشته اى كه نام قيس در آن ثبت شده بر خورد نمىكنند مگر اينكه در لابلاى آن نوشته‌ها فرازهائى شامل ستايش و تمجيد فراوان از او بچشمشان مىخورد كه نسبت بمراتب شخصيت و شجاعت او بحثها شده و از احاطه و آگاهى او بر فنون سپاهيگرى و اهميت وجودى او در صحنه‌هاى نبرد و پايدارى و استقامت او در ميدانهاى پيكار صحبت شده است .\r\n\r\n","description":"","footnote":"\r\n( 1 ) بثير مصغر بثر كوهى در اطراف منى .\r\n","page_name":" 127 ","page_number":135},
  {"content":"\r\nمن چه ميتوانم بنويسم دربارهء دلاورى كه تاريخ نام او را با افتخار و شخصيت ثبت نموده ، نامبرده شمشير دار پيامبر اكرم و سرسختترين مردم ( در وفادارى و خدمتگذارى ) نسبت برسول خدا صلَّى اللَّه عليه و آله و سلم بعد از أمير المؤمنين عليه السّلام بوده است ( 1 ) .\r\nمن چه بگويم دربارهء جنگجوى پيكارگرى كه از تمامى مردم بر معاويه گرانتر بوده و صلابت و هيبت او نه تنها افرادى عادى و جبون و ترسو را ، بلكه شجاعان و دليران ياران و سربازان معاويه را دچار بيم و هراس نموده است .\r\nاو از يك سپاه متراكم و از صفوف درهم فشرده يكصد هزار نفرى بر معاويه سختتر و ناگوارتر بود .\r\nمعاويه در روز صفين و دوران آن جنگ و نبرد خونين مىگفت : اگر جلو گيرنده فيل ( در هجوم اصحاب فيل ) جلو قيس را نگيرد فرداى جنگ قيس همه ما را نابود خواهد ساخت ( 2 ) .\r\nخاطرهء خدمات و موقعيت حسّاس او در دوران زندگى رسولخدا و أمير المؤمنين از اين امتيازات پرده بر مىدارد و آنها را نشان مىدهد .\r\nشخصيت و موقعيت او را در دوران زندگى رسول اكرم ، از صحنه‌هاى نبرد بدر و فتح و حنين و احد و خيبر و نضير و احزاب بدست آورده و اخبار و رويدادهاى بزرگش را در آن تواريخ مىخوانيم .\r\nاو خود تمام اين جريانات را در اشعار خود گنجانيده و نسبت به تمام آن موارد اشعارى سروده و چنين گفته است :\r\n\r\nاننا اننا الذين اذا الفتح\r\nشهدنا و خيبرا و حنينا\r\n\r\nما ، ما همانهائى هستيم كه در فتح مكه حاضر بوده و در جنگ خيبر و حنين شركت داشته‌ايم .\r\n\r\nبعد بدر و تلك قاصمة الظهر\r\nواحد و بالنضير ثنيا\r\n\r\n\r\n","description":"","footnote":"\r\n( 1 ) ارشاد القلوب ديلمى ج 2 ص 201\r\n( 2 ) ارشاد القلوب ديلمى ج 2 ص 201\r\n","page_name":" 128 ","page_number":136},
  {"content":"\r\nبعد از جنگ بدر و آن كمر را مىشكست و جنگ احد و به يهوديان بنى النضير كه دوباره حمله نموديم\r\nآقا و سيد ما صاحب كتاب « الدرجات الرفيعه » گويد : قيس در تمام غزوه‌ها در ركاب رسول خدا حاضر و پرچمدار آن حضرت بود و پرچم انصار را بدوش مىكشيد ، در روز فتح مكَّه رسول خدا پرچم را از پدرش سعد گرفته و به او داد .\r\nخطيب در جلد اوّل تاريخش ص 177 گويد : قيس پرچم رسول خدا را در بعضى از جنگها بدوش مىگرفت .\r\nدر تاريخ طبرى و تاريخ ابن اثير جلد سوم ص 106 چنين آمده است : او پرچمدار انصار بود همراه رسول خدا و از صاحب نظران و انديشمندان بود و هيبتى بس تمام داشت .\r\nدر كتاب « استيعاب » ( 1 ) چنين آمده است : در آن هنگام كه رسول خدا در فتح مكه پرچم خود را از دست سعد گرفت و بدست قيس سپرد ، على را فرستاد تا پرچم را از دست سعد گرفته و به پسرش قيس بدهد ، على هم اين دستور را انجام داد . موقعيت و پايگاه او در دوران أمير المؤمنين على ( ع ) از اين قرار بود :\r\nبارها أمير المؤمنين را بر پيكار با معاويه و كشتن وى وادار كرده و بر جنگ با مخالفين بر مىانگيخت و چنين مىگفت :\r\nاى أمير المؤمنين : در روى زمين محبوبتر از تو كسى را نداريم كه زمام امور ما را بدست گيرد و براى اقامه عدل و داد و اجراء احكام اسلامى بپاخيزد زيرا تو ستارهء فروزان و راهنماى شب تار ما هستى ، تو پناهگاه مائى كه در سختيها به تو پناه آورده و اگر تو را از دست دهيم زمين و آسمان ما تيره خواهد شد ، لكن به خدا سوگند اگر معاويه را به حال خود گذارى كه هر حيله و مكرى كه ميخواهد انجام دهد ، آهنگ مصر\r\n\r\n","description":"","footnote":"\r\n( 1 ) جلد دوم ص 537 ، و نيز - سيره حلبيه ج 3 ص 93 ، حاشيه سيرهء حلبيه از زينى دحلان جلد دوم ص 265 .\r\n","page_name":" 129 ","page_number":137},
  {"content":"\r\nكرده بسوى آنجا خواهد رفت و وضع يمن را بهم خواهد ريخت و طمع در ملك عراق خواهد نمود ، همراه او عده اى از مردم يمن هستند كه كشتن عثمان و ريختن خون او بعنوان يك جنايت و يك ظلم و ستم در عروق آنان جاى گرفته و دلهاشان مملو از كينه جوئى و انتقام گيرى از قاتلين عثمان است ، آنان بجاى اينكه دنبال علم و يقين روند و حقائق را از ديدى واقعى بنگرند به ظن و گمان اكتفا كرده و بجاى يقين شك را گرفته و بجاى خوبيها دنبال هواى نفس رفته‌اند ، مردم حجاز و عراق را با خود حركت بده و او را در تنگنا قرار داده و از چند جهت محاصره اش كن و كارى كن كه در خود احساس ناتوانى و زبونى كند و از خود مايوس شود .\r\nأمير المؤمنين در جواب او فرمودند : سوگند به خدا اى قيس سخنى نيكو گفتى و مطلبى زيبا و بموقع بر زبان جارى ساختى . ( 1 ) .\r\nعلى ( ع ) قيس را بهمراه فرزند پاك و پاك نهادش امام مجتبى و عمار ياسر بكوفه فرستاد تا مردم آنجا را به يارى خود بخواند ، در آنجا ابتداء امام حسن و سپس عمار براى مردم سخنرانى كرده و بعد از آن دو قيس از جاى حركت كرد و پس از حمد و ثناء پروردگار چنين گفت :\r\nاى مردم اگر در موضوع خلافت و زمامدارى از شورى استقبال كرده و آن را ملاك بگيريم بايد بدانيد كه على ( ع ) از تمام مردم از جهت سابقه اسلامى و هجرت با رسول خدا و علم و دانش ، شايسته تر است و مناسبتر براى اين منصب ، قتل هر كس كه منكر اين واقعيت باشد مباح و حلال است چگونه حلال نباشد و حال اينكه براى طلحه و زبير كه خود با آنحضرت بيعت كرده و از روى حسد شانه از زير بار بيعت خالى كرده و آن حضرت را خلع كردند اتمام حجّت شده و ديگر دليلى ندارند .\r\nسخنرانان و خطباء كوفى از جاى حركت كرده و با عجله و شتابى فراوان به نداى آنان پاسخ مثبت دادند ، نجاشى چنين گفت :\r\n\r\n","description":"","footnote":"\r\n( 1 ) امالى شيخ طوسى ص 85 .\r\n","page_name":" 130 ","page_number":138},
  {"content":"\r\n\r\nرضينا به قسم اللَّه اذ كان قسمنا\r\nعليا و ابناء النبى محمد\r\n\r\nما به آنچه كه خدا قسمت ما كرده خشنود و راضى هستيم در اين هنگام كه على و فرزندان حضرت محمّد رسول اكرم را قسمت ما نموده است\r\n\r\nو قلنا له اهلا و سهلا و مرحبا\r\nنقبل يديه من هوى و تودد\r\n\r\nما مقدم او را گرامى داشته و خير مقدم به او گفتيم دستهايش را از روى عشق و علاقه بوسيديم\r\n\r\nفمرنا بما ترضى نجبك الى الرضا\r\nبصم العوالى و الصفيح المهند ؟ ؟ ؟\r\n\r\nآنچه تو مىپسندى بما دستور بده و ما با رضايت به تو پاسخ خواهيم داد و با به كار بردن شمشيرهاى برنده و نيزه‌هاى بزرگ و شمشيرهاى پهن و تيز تو را يارى خواهيم كرد .\r\n\r\nو تسويد من سودت غير مدافع\r\nو ان كان من سودت غير مسود\r\n\r\nهر كس را كه تو بفرماندهى و آقائى ما برگزينى بدون چون و چرا او را به آقائى قبول خواهيم كرد گر چه آنكس را كه به آقائى ما برگزينى بزرگوار و آقا نباشد .\r\n\r\nفان نلت ما تهوى فذاك نريده\r\nو ان تخط ما تهوى فغير تعمد\r\n\r\nاگر به آنچه مىخواستى رسيدى ، ما نيز خواهان آنيم ولى اگر بدلخواه خود نرسيدى تعمدى در كار نبوده و اشتباه شده است .\r\nقيس بن سعد در آن هنگام كه مردم كوفه جواب مثبت مىدادند چنين گفت :\r\n\r\nجزى اللَّه اهل الكوفة اليوم نصرة\r\nاجابوا و لم يأبوا بخذلان من خذل\r\n\r\nخداوند يارى مردم كوفه را پاداش نيكو عنايت كند پاسخ مثبت دادند و به ديگران كه حاضر به همكارى نشده‌اند توجهى نكردند .\r\n\r\nو قالوا : على خير حاف و ناعل\r\nرضينا به من ناقضى العهد من بدل\r\n\r\nو گفتند : على بهترين راه روندگان است با كفش و بدون كفش ما بجاى آن\r\n","description":"","footnote":"","page_name":" 131 ","page_number":139},
  {"content":"\r\nمردمى كه پيمان او را شكستند ، او را برهبرى خود برگزيده و به او خشنوديم\r\n\r\nهما ابرزا زوج النبى تعمدا\r\nيسوق بها الحادى المنيخ على جمل\r\n\r\nآن دو ( طلحه و زبير ) همسر پيامبر را از روى عمد بجنگ تحريك كرده و از خانه بيرون آورده‌اند و روى شترى سوار كرده و شترش را ميرانند .\r\n\r\nفما هكذا كانت وصاة نبيكم\r\nو ما هكذا الانصاف اعظم بذا المثل\r\n\r\nسفارشات پيامبرتان اين چنين نبود و اين از انصاف نبود و بى انصافى از اين بزرگتر نيست\r\n\r\nفهل بعد هذا من مقال لقائل ؟\r\nالا قبح اللَّه الامانى و العلل\r\n\r\nآيا بعد از اين رويدادها ، جاى سخنى براى كسى هست كه بگويد ؟\r\nخداوند زشت گرداند آرزوها و تخلفات خائنانه را\r\nاين عبارت شيخ الطائفه شيخ طوسى است در كتاب « امالى » ص 87 و 94 و شيخ مفيد در كتاب « النصرة لسيد العتره » آن را نقل كرده و ابيات و اشعارى را كه بدال ختم مىشود و به آنها ابيات داليّه مىگويند به قيس نسبت داده با مختصر تغييرى در آن و زياد كردن چند بيت ، اين چنين گفته است :\r\nهنگامى كه امام حسن همراه عمار و قيس به كوفه آمد و مردم كوفه را براى جنگ آماده حركت مىساختند . . . سپس قيس بن سعد رحمة اللَّه عليه از جاى حركت كرد و گفت : اى مردم اگر در موضوع خلافت شورى را معتبر دانسته و از آن استقبال نمائيم هر آينه أمير المؤمنين عليه السّلام از آنجهت كه قرابت و نزديكى خاصى با رسول خدا دارد از همه مردم شايسته تر است و جنگ و پيكار با آنكس كه منكر اين واقعيت است حلال است ، طلحه و زبير چه دليلى دارند كه ابتداء بيعت كردند و بعد روى حسد و ستم آنحضرت را خلع نمودند و حال اينكه مهاجر و انصار در ركاب على حاضر شده و سابقه اش روشن و درخشان بود .\r\nسپس اين اشعار را سرود :\r\n\r\nرضينا به قسم اللَّه اذ كان قسمنا\r\nعليا و ابناء الرسول محمد\r\n\r\n","description":"","footnote":"","page_name":" 132 ","page_number":140},
  {"content":"\r\nما به آنچه كه خدا قسمت ما كرده راضى هستيم در آن هنگام كه على فرزندان حضرت محمّد رسول اللَّه را قسمت ما كرد .\r\n\r\nو قلنا لهم اهلا و سهلا و مرحبا\r\nنمد يدينا من هوى و تودد\r\n\r\nما به آنان خير مقدم گفتيم و مقدمشان را گرامى داشتيم دستهايمان را روى عشق و علاقه بسوى آنان دراز كرديم .\r\n\r\nفما للزبير الناقض العهد حرمة\r\nو لا لاخيه طلحة اليوم من يد\r\n\r\nديگر براى زبير پيمان شكن احترامى نيست و براى برادرش طلحه امر و موقعيتى نيست و احترامى ندارد\r\n\r\nاتاكم سليل المصطفى و وصيه\r\nو انتم به حمد اللَّه عار من الهد\r\n\r\nفرزند پيامبر و وصى او نزد شما آمده و شما به حمد و ثناى پروردگار از ترس و سستى عارى هستيد .\r\n\r\nفمن قائم يرجى بخيل الى الوغا\r\nو صم العوالى و الصفيح المهند\r\n\r\nدر بين ما افرادى هستند كه با اسبان تندرو خود را بمعركه جنگ رسانيده و با نيزه‌هاى بلند و شمشيرهاى پهن و برنده آماده نبرد است\r\n\r\nنسود من ادناه غير مدافع\r\nو ان كان ما يدنيه غير مسود\r\n\r\nآنكس كه أمير المؤمنين نزديك سازد ، بدون چون و چرا به سرورى خود بر مىگزينيم گر چه آنكس را كه او به خود نزديك ساخته در خور سرورى نباشد .\r\n\r\nفان نأت ما يهوى فذاك نريده\r\nو ان نخط ما يهوى فغير تعمد\r\n\r\nپس اگر بياوريم و انجام دهيم آنچه را كه دل خواه او است ، خواهان همانيم ولى اگر نسبت بدلخواه او اشتباهى كرديم عمدى نبوده و گناهى نداريم .\r\nدر تمام صحنه‌ها و عرصه‌هاى نبرد قيس با عظمت و جلال هر چه تمامتر باقيافه و ژستى بزرگ منشانه كه دلها را مىلرزانيد و شجاعان را مىترسانيد و لرزه بر اندام دليران مىانداخت حركت مىكرد .\r\n","description":"","footnote":"","page_name":" 133 ","page_number":141},
  {"content":"\r\nمنذر بن جارود كه سپاهيان و جنگجويان أمير المؤمنين را در زاويه ( 1 ) ديده بود ، چنين توصيف مىكند : سپس يكه تازى بر اسب سرخ گون سوار در حالى كه جامه اى سپيد بر تن داشت از جلو ما گذشت ، كلاهى سفيد و عمامه اى زرد بر سر ، تير و كمان بر دوش و شمشيرى بر كمر بسته بود ، پاهايش به زمين مىكشيد و در بين هزاران نفر سپاهى كه آنها هم بر سر خود تاجى از كلاه سفيد و عمامه زرد بسته بودند ديده مىشد در حالى كه پرچمى زرد رنگ بدست داشت .\r\nگفتم اين كيست ؟\r\nگفته شد : اين قيس بن سعد بن عباده است كه جزء انصار است و فرزندان و خويشاوندان او و غير آنان كه جزء قحطانىها هستند ( 2 )\r\nدر آن هنگام كه أمير المؤمنين خواست بسوى شام حركت كند مهاجرين و انصارى كه همراه او بودند جمع كرده و بعد از حمد و ثناى پروردگار چنين گفت :\r\nاما بعد شما مردمى با انديشه‌هاى نيكو و بردبارى برتر و بهتر ، گويندگان حق ، و افرادى هستيد كه كردار و دستورتان با بركت است ، تصميم داريم بسوى دشمن خود و دشمن شما حركت كنيم ، نظريات خود را بما ابلاغ كنيد و به آنچه صلاح ميدانيد اشاره كنيد .\r\nقيس بن سعد برخاست و حمد و ثناى الهى را بجاى آورد و سپس گفت :\r\nاى أمير مؤمنان ! با ما بسوى دشمنانت بشتاب و لحظه اى درنگ مكن . چه آنكه سوگند به خدا جهاد با آنان نزد من محبوبتر است از پيكار با كفار روم و ترك ، زيرا اينان در دين خدا سهل انگارى نموده ، و حيله گرى كردند و اولياء خدا و ياران رسول خدا را كوچك شمرده و به آنها اهانت نمودند ، مهاجران و پيروان و تابعين نيكوكار را تحقير كردند و هر گاه فردى مورد غضب آنان قرار مىگيرد او را زندانى كرده و يا كتك مىزنند و از شهرى به شهر ديگر تبعيد كرده و بى خانمانش مىكنند\r\n\r\n","description":"","footnote":"\r\n( 1 ) زاويه مكانى است نزديك بصره و قريه ايست در كنار دجله بين واسط و بصره .\r\n( 2 ) مروج الذهب جلد دوم ص 8\r\n","page_name":" 134 ","page_number":142},
  {"content":"\r\nاموال ما از نظر آنان بر ايشان حلال است و ما را بندهء زبون خود مىپندارند ( 1 )\r\nصعصعة بن صوحان گويد : هنگاميكه أمير المؤمنين براى جنگ صفين پرچمهائى را بر مىافراشت پرچم رسول خدا را بيرون آورد و تا آن زمان پرچم پيغمبر بعد از رحلت آنحضرت ديده نشده بود پرچم را بست و قيس بن سعد بن عباده را احضار فرموده پرچم را به او داد و سپس انصار و جنگجويان بدر را جمع نمود همين كه چشم آنها به پرچم رسول خدا افتاد گريهء بسيارى نمودند در اين موقع قيس اشعارى سرود و چنين گفت :\r\n\r\nهذا اللواء الذى كنا نحف به\r\nمع النبى و جبريل لنا مدد\r\n\r\nاين همان پرچمى است كه پيرامون آن با رسول خدا بوديم و جبرئيل يار ما بود .\r\n\r\nماضر من كانت الانصار عيبته\r\nان لا يكون له من غيرهم احد\r\n\r\nضرر نمىكند كسى كه انصار پشتيبان او هستند در صورتى كه براى او جز آنان هيچ كس يار و ياور نباشد .\r\n\r\nقوم اذا حاربوا طالت اكفهم\r\nبالمشرفية حتى يفتح البلد\r\n\r\n( 2 )\r\nمردمى كه هر گاه به پيكار برخيزند آنقدر قبضه‌هاى آنان دسته‌هاى شمشير مشرفيه را مىگيرد كه شهرها و كشورها فتح شود .\r\n1 - اين مطلب را ابن عساكر در تاريخش جلد سوم ص 245 نقل كرده است\r\n2 - ابن عبد البر در « الاستيعاب » جلد دوم ص 539\r\n3 - ابن اثير در جلد چهارم « اسد الغابة ص 216\r\n4 - خوارزمى در « المناقب » ص 122\r\nدر آن هنگام كه اوضاع بر معاويه بسيار سخت و دشوار شد و خود را در شرف\r\n\r\n","description":"","footnote":"\r\n( 1 ) كتاب « صفين » ص 50\r\n( 2 ) اين ابيات را شيخ مفيد در ضمن وقايع جنگ جمل نقل كرده ولى درست نيست .\r\nمؤلف .\r\n","page_name":" 135 ","page_number":143},
  {"content":"\r\nشكست و مغلوبيت ديد ، عمرو بن عاص ، بسر بن ارطاة ، عبيد اللَّه بن عمر بن خطاب و عبد الرحمن بن خالد بن وليد را احضار كرده و به آنان گفت :\r\nمردانى از ياران على مرا اندوهگين ساخته‌اند مانند : سعيد بن قيس در همدان اشتر در بين قبيله اش و مر قال ( هاشم بن عتبه ) عدى بن حاتم و قيس بن سعد در بين انصار .\r\nمردم يمن شما را با جان خود نگهدارى نمودند تا آنجا كه من بخاطر شما خجالت كشيدم ، شما از قريش محسوب مىشويد و من ميخواستم مردم شما را بى نياز بدانند و به اين منظور براى هر يك از نامبردگان يكى از شما را در نظر گرفتم شما اين اختيار را به من بدهيد .\r\nگفتند : بسيار خوب ، اين اختيار براى تو باشد و هر چه ميخواهى انجام ده .\r\nگفت : سعد بن قيس و قبيله اش به عهده من باشد و فردا وضع او را روشن و دستش را از همه جا كوتاه خواهم كرد .\r\nو تو اى عمرو ! مسؤول دفع يك چشم طايفه بنى زهره ( مرقال ) خواهى بود ، قيس بن سعد هم براى تو باشد اى بسر .\r\nو تو اى عبيد اللَّه مسؤول اشتر نخعى هستى و به تو اى عبد الرحمن بن خالد يك چشم طايفه طىّ يعنى عدى بن حاتم را مىسپارم .\r\nسپس هر يك از شما گروهى از ديده بانهاى سپاه را براى خود انتخاب كنيد ، و تا پنج روز هر روزى را نوبت يكى از اينها قرار داد :\r\nبسر بن ارطاة كه بمقابله با قيس گماشته شده بود ، نوبتش روز سوم بود بامدادان روز با سپاهيان و همراهان خود در مقابل قيس و لشكريانش جبهه گرفت و جنگ سختى بين آن دو در گرفت قيس با هيبتى مردانه كه گوئى احدى را دسترسى به آزار و تسلط بر او نيست در مقابل بسر بن ارطاة ظاهر شد و حمله را آغاز كرد و اين رجز را ميخواند :\r\n\r\nانا ابن سعد زانه عباده\r\nو الخزرجيون رجال ساده\r\n\r\n","description":"","footnote":"","page_name":" 136 ","page_number":144},
  {"content":"\r\nمن پسر سعد هستم كه عباده پدرش موجب زينت و شرافت او است خزرجيها همگى مردانى آقا هستند\r\n\r\nليس فرارى بالوغا بعاده\r\nان الفرار للفتى قلاده\r\n\r\nمن عادت فرار از جنگ ندارم زيرا فرار براى جوان مرد هم چون گردن بندى است كه به گردن او مىافتد و موجب ننگ و عار است\r\n\r\nيا رب انت لقنى الشهاده\r\nو القتل خير من عناق غاده\r\n\r\nاى خدا تو شهادت را نصيبم فرما كشتن و شهادت در راه تو بهتر است از هم آغوشى با دوشيزگان زيباى نرم تن\r\n\r\nحتى متى تثنى لى الوساده\r\n\r\nديگر تا كى براى من بستر استراحت گسترده شود\r\nسپس حمله اى بر سپاهيان بسر بن ارطاة نموده و كمى بعد بسر در مقابل او آشكار شده و چنين گفت :\r\n\r\nانا ابن ارطاة عظيم القدر\r\nمراود فى غالب بن فهر\r\n\r\nمن پسر ارطاة هستم كه قدر و منزلتش بزرگ است وابسته است به غالب ابن فهر و از آن خاندان است .\r\n\r\nليس الفرار من طباع بسر\r\nان يرجع اليوم به غير وتر\r\n\r\nفرار در طبيعت بسر نيست تا امروز بدون خونخواهى و كشتن شخصى برگردد .\r\n\r\nو قد قضيت فى عدوى نذرى\r\nيا ليت شعرى ما بقى من عمرى\r\n\r\nمن دربارهء دشمنم آنچه بر عهده داشتم انجام دادم اى كاش ميدانستم چه قدر از عمرم باقى مانده است .\r\nپس با نيزه به طرف قيس حمله كرد و قيس با شمشير او را عقب راند و از خود\r\n","description":"","footnote":"","page_name":" 137 ","page_number":145},
  {"content":"\r\nدفع كرد ، تا سرانجام اين نبرد با بازگشت جنگجويان و برترى قيس پايان يافت ( 1 )\r\nنصر در كتاب خود در ص 227 - 240 چنين روايت كرده است : معاويه نعمان بن بشر بن سعد انصارى و مسلمة بن مخلَّد انصارى را احضار كرد و با آن دو در حالى كه هيچ كس ديگر از انصار با آنان نبود خلوت كرده و چنين گفت :\r\nاى آقايان با شما دو نفر هستم ، آنچه از اوس و خزرج مشاهده كردم غمگينم ساخته و مرا به محنت افكنده ، شمشيرها را بر گردنهاى خود گذارده و ما را به مبارزه و فرود آمدن در مقابل خود ميخوانند تا آنجا كه تمام ياران و سپاهيان مرا اعم از شجاعان و ترسوها را ترسانيده و به حدى كه از هر يك از يكه سواران شامى كه مىپرسم جواب مىآيد كه انصار او را كشته‌اند ، به خدا سوگند با تيز بينى و انديشه عميقم با شمشيرهاى برنده‌ام با آنها روبرو خواهم شد و در مقابل هر سوارى از آنان يكه تازى را مىفرستم كه بگلوى آنان چسبيده و آنان را از بين ببرد و به تعداد آنان از افراد قريش مردانى را خواهم فرستاد كه خرما و طفيشل ( 2 ) نخورده باشند .\r\nميگويند : ياران و انصار حقيقى ما هستيم ، درست است اينان رسول خدا را منزل دادند و يارى كردند اين را قبول داريم لكن حقوق خود را با راه باطلى كه در پيش گرفتند ضايع ساخته و فاسد نمودند و از بين بردند .\r\nنعمان خشمگين شد و گفت : اى معاويه از اينكه انصار در آمدن بجنگ شتاب بخرج داده‌اند آنانرا سرزنش مكن آنها در دوران جاهليت هم همينطور بودند و اما اينكه آنان را بمقابله و نبرد دعوت كنى تو خود شجاعت و مبارزه آنان را در ركاب رسول خدا ديده اى ، و اما اينكه در مقابل آنان به اندازه آنها از قريش افرادى را بفرستى و چنين منظره اى بسازى و آنانرا در چنين موقعيتى قرار دهى باز هم ديده اى كه انصار چه بلائى بسر قريش آوردند و قريش چه مصيبتها از آنان\r\n\r\n","description":"","footnote":"\r\n( 1 ) كتاب صفين ص 226 .\r\n( 2 ) مانند سميدع يك نوع آبگوشت است .\r\n","page_name":" 138 ","page_number":146},
  {"content":"\r\nكشيدند ، اگر دلت ميخواهد بار ديگر آنچه قبلا از آنان ديده اى باز هم به بينى ، اين چنين كن و تاريخ را تكرار نما ! و اما خرما و طفيشل ، خرما از ما بود و بهنگام خوردن آن شما با ما شريك مىشديد و اما طفيشل غذاى يهوديها بود وقتى ما از آن خورديم مزه اش به دهان ما خوب آمد و در اين مورد بر آنان غلبه كرده و بيشتر از آنها خورديم چنان كه قريش در مورد سخينه ( 1 ) اين عمل را كرد و آن را غذاى رسمى خود قرار داد .\r\nسپس مسلمة بن مخلَّد بسخن در آمد تا آنجا كه گفت . . . . ( نصر در كتابش ) .\r\nسخن اين مجلس كه به انصار رسيد قيس بن سعد انصارى انصار را جمع نموده و از جاى حركت كرد و خطبه اى در بين آنان خواند و چنين گفت :\r\nمعاويه سخنانى گفته كه خبرش بشما رسيده و صاحب شما ( نعمان ) پاسخ او را داده است ، به خدا قسم اگر امروز بر معاويه خشم نموده و با او كينه ورزيديد معلوم مىشود كه ديروز هم ( قبل از اسلام آوردن او ) با او كينه داشته و دشمن او بوده‌ايد و اگر خون او را در اسلام بريزيد معلوم مىشود كه در زمان شركش خون او را مىريختيد ، بزرگترين گناه شما در نظر معاويه همين است كه به يارى دينى كه داريد برخاسته‌ايد ، امروز طورى بكوشيد كه فعاليت ديروز را فراموش كنيد و فردا طرزى جديّت نمائيد كه كوشش امروز را از ياد ببريد .\r\nشما با پرچمى هستيد كه در طرف راستش جبرئيل و در سمت چپش ميكائيل مىجنگيد ولى حريف در زير پرچم ابو جهل و احزاب مىجنگد . و اما خرما ، ما خرما نكاشتيم بلكه بر كسانى كه آن را مىكاشتند جلوتر رفته و بر آنان در خوردن آن غلبه كرديم ، و اما طفيشل اگر غذاى ما بود ما هم مانند قريش ملقب به آن شده و به آن نام مشهور مىگشتيم چنان كه آنانرا : « قريش السخينه » گفتند .\r\n\r\n","description":"","footnote":"\r\n( 1 ) غذائى كه از آرد و روغن درست مىشود و قريشيها زياد آن غذا را مىخوردند تا جائى كه آنانرا « قريش السخينه » گفتند .\r\n","page_name":" 139 ","page_number":147},
  {"content":"\r\nسپس در همين مورد اين اشعار را سرود :\r\n\r\nيابن هند ! دع التوثب فى الحرب\r\nاذا نحن فى البلاد نأينا\r\n\r\nاى پسر هند : در جنگ اين جهشها و پرشها را وابگذار زيرا ما فعلا از شهرهاى خود دور شده و در ميدان جنگ بسر مىبريم\r\n\r\nنحن من قد رايت فادن اذا\r\nشئت به من شئت فى العجاج الينا\r\n\r\nماهمانيم كه تو ديده اى بما نزديك گردان هر گاه كه خواستى هر كسى را كه ميخواهى در اين معركهء تيره و تار و غبار آلود بياور\r\n\r\nان برزنا بالجمع نلقك فى الجمع\r\nو ان شئت محضة اسرينا\r\n\r\nاگر دسته جمعى حمله كنيم تو را در بين جمعيت پيدا خواهيم كرد و اگر بخواهى كه تنها و يك نفر يك نفر بجنگيم حمله خواهيم كرد و خواهيم جنگيد .\r\n\r\nفالقنا فى اللفيف نلقك فى الخزرج\r\nتدعو فى حربنا ابوينا\r\n\r\nبا مادر لفيف و اجتماعات بر خورد نما ، ما در ميان خزرج با تو بر خورد خواهيم كرد تو در جنگ با ما پدرانمان را ميخوانى .\r\n\r\nاى هذين ما اردت فخذه ؟\r\nليس منا و ليس منك الهوينا\r\n\r\nهر يك از ايندو را كه ميخواهى بگير نه از ما و نه از تو نرمش و مدارا كردن نيست .\r\n\r\nثم لا ينزع العجاجة حتى\r\nتنجلى حوبنا لنا او علينا\r\n\r\nگرد و غبار جنگ فرو ننشيند مگر اينكه خطر بر طرف شود يا بنفع ما و يا به ضرر ما\r\n\r\nليت ما تطلب العداة اتانا\r\nانعم اللَّه بالشهادة عينا\r\n\r\nاى كاش آن مرگى كه دشمنان براى ما خواهان آن هستند بما برسد و خداوند بر ما نعمت شهادت را عنايت كرده و عينا آن را بيابيم .\r\n","description":"","footnote":"","page_name":" 140 ","page_number":148},
  {"content":"\r\n\r\nاننا اننا الذين اذا الفتح\r\nشهدنا و خيبرا و حنينا\r\n\r\nما ، ما همانهائى هستيم كه در فتح مكه حاضر شديم و در جنگ خيبر و حنين شركت كرديم\r\n\r\nبعد بدر و تلك قاصمة الظهر\r\nواحد و بالنضير ثنينا\r\n\r\nبعد از جنگ بدر و آن كمر انسان را مىشكست و جنگ احد و حمله بعد از آن كه بر يهوديان بنى النضير آورديم\r\n\r\nيوم الاحزاب قد علم الناس\r\nشفينا من قبلكم و اشتفينا\r\n\r\nدر روز احزاب مردم به خوبى مىدانند كه ما از گذشتگان شما انتقام گرفته و دلمان را تشفى داده و خشنود شديم\r\nمعاويه كه از اشعار قيس خبر دار شد و اين اشعار بگوشش رسيد ، عمرو بن عاص را احضار كرده و گفت : در فحش و ناسزا گوئى به انصار چه نظر مىدهى ؟ . آيا صلاح است يا خير ؟\r\nعمرو پاسخ داد : نظر من اينست كه تهديد كنى ولى فحش ندهى ، چه ميخواهى به آنان بگوئى ؟ اگر بخواهى آنانرا مذمت كنى بايد بدنهايشان را مذمت كنى ولى به حسب و نسب آنها نمىتوانى كارى داشته باشى و مورد مذمت قرار دهى .\r\nمعاويه گفت : سخنران انصار قيس بن سعد هر روز در بين آنان به پا مىخيزد و سخنرانى مىكند به خدا قسم او در نظر دارد فردا ما را از بين برده و اگر آنكس كه فيلها را از خانه خدا باز داشت جلو او را نگيرد ، ما را نابود خواهد ساخت ، نظر شما چيست ؟\r\nعمرو پاسخ داد : نظر من اينست كه بر خداى توكل نمائيم و صبر را پيشه خود سازيم .\r\nمعاويه به عده اى از بزرگان انصارنامه نوشته و آنان را سرزنش نمود من جمله :\r\nعقبة بن عمرو ، ابو مسعود ، براء بن عازب ، عبد الرحمن بن ابى ليلى ، خزيمة بن ثابت ،\r\n","description":"","footnote":"","page_name":" 141 ","page_number":149},
  {"content":"\r\nزيد بن ارقم ، عمرو بن عمرو ، حجّاج بن غزيّه ، در اين جنگ با تمام اينها ملاقات و گفتگو به عمل آمد و معاويه به اينها گفت نزد قيس بن سعد برويد و با او صحبت كنيد همگى نزد قيس آمده و گفتند : معاويه نمىخواهد ما را ناسزا گويد تو از فحش و بد گوئى خود ، خوددارى كن .\r\nقيس پاسخ داد : من و يا فردى هم چون من فحش و ناسزا ندهد لكن من هيچ گاه دست از جنگ با معاويه بر نخواهم داشت تا آنگاه كه خدا را ملاقات كنم .\r\nفرداى آن روز لشكريان به حركت در آمدند ، قيس بن سعد گمان كرد كه معاويه در بين آنها است بر مردى كه شبيه معاويه بود حمله كرد و با شمشير روپوش از روى او برگرفت و معلوم شد معاويه نيست به مردى ديگر كه همانند معاويه بود حمله كرد و ضربه اى بر او وارد كرد ، وقتى فهميد معاويه نيست برگشت و با خود مىگفت :\r\n\r\nقولوا لهذا الشاتمى معاويه\r\nان كلما اوعدت ريح هاويه\r\n\r\nبه اين مرد بد زبان و فحاش معاويه بگوئيد هر چه تهديد كرده اى باد و زنده اى است كه از بالاى تپه اى بوزد\r\n\r\nخوفتنا اكلب قوم عاويه\r\nالى يابن الخاطئين الماضيه\r\n\r\nتو ما را از سگ زوزه كش قبيله ات ترساندى اى فرزند خطا كاران گذشته بسوى من بيا\r\n\r\nترقل ارقال العجوز الخاويه\r\nفى اثر السارى ليال الشاتيه\r\n\r\nهم چون پيره زنى كه در شب تار زمستان از كاروان عقب افتاده و مىدود تو مانند آن مىدوى و راه مىروى\r\nمعاويه گفت : اى مردم شام هر گاه اين مرد را ديديد بديهايش را بگوئيد و به او فحش دهيد ( وقتى دو لشكر در مقابل هم صف آرائى كردند معاويه او و ساير انصار را به الفاظ بسيار ركيك و زشتى فحش داد و ناسزا گفت ) ( 1 ) تعمان و مسلمه غضبناك شده\r\n\r\n","description":"","footnote":"\r\n( 1 ) اين جمله را از شرح نهج البلاغه ابن ابى الحديد نقل كرده‌ايم . مؤلف\r\n","page_name":" 142 ","page_number":150},
  {"content":"\r\nبر معاويه پر خاش كردند ولى معاويه همين كه ديد ميخواهند به طرف قوم خود بروند آنان را راضى كرد و از خود خوشنود ساخت .\r\nسپس معاويه از نعمان درخواست كرد كه نزد قيس رفته و او را سرزنش و توبيخ نمايد و پيشنهاد آشتى به او دهد ، نعمان از حضور معاويه بيرون آمد و بين دو لشكر قرار گرفت و فرياد زد اى قيس ؟ من نعمان بن بشير هستم .\r\nقيس گفت : هان چه خبر است اى نعمان بن بشير ؟ چه ميخواهى ؟ .\r\nنعمان گفت : اى قيس آنكس كه شما را به آنچه براى خود خواسته دعوت مىكند ميخواهد بشما خدمتى كند .\r\nاى تودهء انصار آيا شما خود نميدانيد كه در مورد مخالفت با عثمان و كشتن او دچار اشتباه شديد و ياران او را در روز جنگ جمل كشتيد و اسبان و سپاهيان خود را بر روى مردم شام تاختيد و در روز جنگ صفين به آنها حمله نموديد ؟ شما كه عثمان را تنها گذاشتيد و او را ذليل و بى كس نموديد اگر امروز با على آن چنان كنيد تازه كارى مساوى آن كار انجام داده و يك عمل در مقابل يك عمل قرار مىگيرد ، لكن شما دست از حق بر داشته‌ايد و به يارى باطل شتافته و كمك به او مىكنيد ، شما به اين راضى نشويد كه هم چون بقيه مردم باشيد تا آنجا كه در ميدان جنك پى بحقيقت برده و خود بمبارزه و جنگ دعوت شويد و پيكار كنيد ولى هيچ ناراحتى بر على نرسيده و شما هستيد كه مصيبتها را بر او سبك نموده و او به استراحت پرداخته و بار مصيبت را بايد شما بكشيد و در انتظار پيروزى كه بشما وعده داده است بنشينيد و فداكاريها نمائيد . جنگ از دست ما و شما چه عزيزانى را گرفته كه شما خود بهتر ميدانيد نسبت به بقيه از خدا بترسيد و پرهيزكارى را پيشه خود سازيد .\r\nقيس از سخنان نعمان خنديد و چنين گفت : فكر نمىكرديم اى نعمان كه چنين جرأتى داشته باشى كه اين سخنان را بر زبان جارى سازى ، آنكس كه به خود خيانت نموده برادرش را نصيحت نمىكند . به خدا سوگند تو خود را گول زده اى و گمراه و گمراه كننده هستى .\r\n","description":"","footnote":"","page_name":" 143 ","page_number":151},
  {"content":"\r\nاما اين كه نام عثمان را بردى اگر شنيدن اخبار تو را كفايت كند و بهر خبرى گوش فرا ميدهى ، يك خبر هم از من بگير و بشنو : عثمان را كسانى كشتند كه تو از آنان بهتر نيستى و افرادى او را تنها گذاشتند و ذليلش كردند كه مسلما از تو بهتر هستند .\r\nو اما اصحاب جمل ، بدان جهت با آنان جنگيديم كه پيمان خلافت و بيعتى را را كه با خليفه نموده بودند شكستند و بعهد خود وفا ننمودند و اما معاويه به خدا سوگند كه اگر تمام اعراب دور او را بگيرند انصار با او خواهند جنگيد .\r\nو اما اينكه گفتى ، هم چون بقيه مردم نيستيم ، ما در جنگ آنطور خواهيم جنگيد كه در ركاب رسول خدا مىجنگيديم ، از شمشيرها با صورت خود و از نيزه‌ها با گلوگاه خود نگهدارى و حفاظت مىكنيم تا آنجا كه حق بيايد و دستور خدا آشكار گردد گر چه آنان دلشان نخواهد . و لكن اى نعمان بنگر در همراهان معاويه جز عده اى افراد آزاد شده و يا بيابانى و يا چند نفرى از مردم يمن كه فريب خورده و داخل سپاهيان او شده‌اند مىبينى ؟\r\nببين كه مهاجران و انصار و پيروان آنها كه به يكى از آنان تبعيّت كرده‌اند رضى اللَّه عنهم كدام طرف هستند و ببين كه با معاويه از انصار رسول خدا جز تو و رفيق كوچكت كسى ديگر هست ؟\r\nبه خدا سوگند شما دو نفر نه در جنگ بدر و احد بوديد و نه سابقه اى در دين اسلام داريد و نه آيه اى از قرآن در شان شما نازل شده و نه آشنائى با قرآن داريد ( 1 ) بجان خودم قسم اگر تو هم اكنون ما را فريب داده و بما خيانت كردى پدرت نيز بما خيانت كرد و سپس اين شعر را گفت :\r\n\r\nو الراقصات بكل اشعث اغبر\r\nخوص العيون تحثها الركبان\r\n\r\nقسم به شترانيكه در راه زيارت حرم ، حاجيان خاك آلوده را بر پشت خود\r\n\r\n","description":"","footnote":"\r\n( 1 ) تا اينجا را ابن قتيبة نيز در الامامة و السياسه ج 1 ص 94 نقل كرده است .\r\n","page_name":" 144 ","page_number":152},
  {"content":"\r\nمىبرند كه چشمها در حدقه فرو رفته و با اينحال سواران مهميز ميزنند و شتران را بتاخت واميدارند .\r\n\r\nما ابن المخلد ناسيا اسيافنا\r\nعمن نحاربه و لا النعمان\r\n\r\nنه فرزند مخلد جلو شمشير ما را از آنكس كه ميخواهيم با او بجنگيم ميگيرد و نه نعمان .\r\n\r\nتركا العيان و فى العيان كفاية\r\nلو كان ينفع صاحبيه عيان\r\n\r\nآنچه را كه واضح و آشكارا بود ترك نمودند و در آن امر واضح كفايت بود و خود بس بود اگر اين دو نفر دوستان را امر واضح و آشكار مفيد باشد .\r\nبعد از اين رويدادها أمير المؤمنين قيس را نزد خود طلبيده و او را تمجيد و ستايش كرد و سمت فرماندهى و سرورى انصار را به او داد ( 1 ) .\r\nدر جنگ نهروان قيس بسوى خوارج رفت و به آنان گفت :\r\nاى بندگان خدا خواستهء ما از شما اينست كه بسوى ما آئيد و داخل شويد در آن موضوع و امرى كه از آن بيرون رفته‌ايد و برگرديد به طرف ما تا با دشمن خود و شما بجنگيم شما كار بزرگى انجام داده‌ايد ما را مشرك دانسته‌ايد و عليه ما گواهى شرك داده‌ايد ، شرك ستم بزرگى است خون مسلمانها را مىريزيد و آنان را مشرك ميدانيد .\r\nعبد اللَّه بن شجرهء سلمى به او گفت : حق براى ما روشن شده و از شما پيروى نخواهيم كرد مگر اينكه شخصى هم چون عمر را براى ما بياوريد ، قيس گفت : ما در بين خود غير از صاحب خود على عليه السّلام كسى ديگر را نمىبينيم آيا شما در بين خود كسى را داريد ؟\r\nگفتند نه\r\nگفت : شما را در پيشگاه خود به خدا قسم مىدهم اگر او را از بين ببريد من فتنه\r\n\r\n","description":"","footnote":"\r\n( 1 ) در اينجا روايت نصر بن مزاحم در كتاب صفين تمام مىشود .\r\n","page_name":" 145 ","page_number":153},
  {"content":"\r\nو آشوبى بس بزرگ را ميبينم كه بر شما پيروز شده و دچار آن گشته‌ايد ( 1 )\r\nو اما موقف و وضع زندگى او بعد از دوران رسول خدا و أمير المؤمنين : او همراه امام دوم امام مجتبى سلام اللَّه عليه بود : در آن هنگام كه لشكرى براى جنگ و پيكار با مردم شام گسيل مىداشت ، عبيد اللَّه بن عباس بن عبد المطلب را احضار كرد و فرمود اى پسر عمو من همراه تو دوازده هزار نفر از شجاعان و دليران عرب و پارسايان و تلاوت كنندگان قرآن را از قوم مصر فرستاده‌ام يك نفر آنان در مقابل يك سپاه و جمعيت ايستاده و آهنگ جنگ با گروهى را خواهد نمود ، اينها را با خود حركت ده و ببر و با نرمى و ملايمت با آنان رفتار كن و باروئى باز با آنان مواجه شو و در مقابلشان متواضع و فروتن باش آنان را نزديك خود قرار بده و خيلى از آنها فاصله مگير اينها بازمانده‌هاى افرادى هستند كه مورد اطمينان أمير المؤمنين بودند بر كنار رود فرات آنان را حركت ده و از فرات بگذر و از مسير مسكن ( 2 ) حركت كن و از آنجا بگذر تا در مقابل معاويه قرار گيرى و رو در روى او جبهه گيرى ، اگر به او بر خورد نمودى او را همانجا نگهدار تا من به تو برسم و به زودى بدنبال تو حركت خواهم كرد من بايد از وضع تو هر روز مطلع شوم و مرا در جريان كار بگذار و با اين دو نفر يعنى : قيس بن سعد و سعيد بن قيس مشورت كن و اگر حادثه اى براى تو رخ داد ، قيس بن سعد امير لشكر خواهد بود و اگر او هم كشته شد سعيد بن قيس برهبرى مردم منصوب خواهد بود ، عبد اللَّه در چنين موقعيت و با اين سفارشات حركت كرد .\r\nو اما معاويه جلو آمد و آمد تا بقريه ( الحيوضه ) در مسكن وارد شد و در آنجا فرود آمد عبيد اللَّه بن عباس هم وارد آنجا شد و در مقابلش صف آرائى كرد ، فرداى آن روز معاويه عده اى را نزد عبيد اللَّه فرستاد ، عبيد اللَّه بسربازانش دستور داد به آنان حمله كنند سربازان عبيد اللَّه سپاهيان اعزامى معاويه را از نزديك خود دور كرده و به اردوگاه خود بر\r\n\r\n","description":"","footnote":"\r\n( 1 ) تاريخ طبرى جلد ششم ص 47 - كامل ابن اثير ج 3 ص 137 .\r\n( 2 ) مسكن بفتح ميم و سكون سين و كسر كاف محلى است نزديك دجله كه از آنجا تا بغداد چند فرسخ بيشتر نيست در راه تكريت .\r\n","page_name":" 146 ","page_number":154},
  {"content":"\r\nگردانيدند شب كه فرا رسيد معاويه قاصدى نزد عبيد اللَّه فرستاد و به او پيغام داد كه حسن بن على به من پيغام داده كه با او آشتى كنم و زمام امور را به من بسپارد اگر الآن بفرمان من درآئى خود فرمانده مىشوى و دستوراتت قابل پيروى است ولى اگر حالا بفرمان من در نيائى و متابعت نكنى بعدها بالاجبار بيعت خواهى كرد ولى آن روز فقط تابع و فرمانبردار خواهى بود و اگر حالا پاسخ مثبت به من بدهى هزار هزار درهم به تو مىدهم و قبلا بعنوان پيش قسط نصفش را برايت مىفرستم و هر گاه وارد كوفه شدم نصف ديگر را خواهم داد .\r\nعبيد اللَّه شبانه نزد معاويه رفت و وارد اردوگاه او گشت و معاويه هم وعده اى كه به او داده بود وفا كرد سحرگاه كه مردم از خواب حركت كردند منتظر خروج عبيد اللَّه بودند كه تا با او مراسم صبحگاه را اجراء نمايند و نماز صبح را بخوانند وقتى دنبال او رفتند او را نيافتند ، قيس بن سعد بن عباده نماز صبح را با آنان خواند و بعد از نماز برايشان سخنرانى كرد و آنان را در اطاعت از امام و پيروى از هدف خود پاى بر جا نمود و از حال عبيد اللَّه پرسيد و از وضع او كه مطلع شد مردم را به بردبارى و پايمردى و مقاومت و جهش در مقابل دشمن دستور داد و سپاهيان هم همگى اطاعت او را نموده و پاسخ مثبت به او دادند و گفتند : اى قيس دستور حمله بنام خدا صادر كن تا بر دشمن حمله نمائيم .\r\nقيس از جائى كه ايستاده بود پائين آمد و دستور حمله را صادر كرد ، بسر بن ارطاة در مقابل او صف آرائى كرده و با صداى بلند فرياد زد : اى مردم عراق اين فرمانده شما است كه نزد ما است و بيعت نموده و آن امام شما امام مجتبى است كه صلح نموده شما چرا خود را بكشتن ميدهيد .\r\nقيس بن سعد به آنان گفت يكى از دو كار را انتخاب نمائيد يا بدون وجود امام بجنگيد و يا بر گمراهى و ضلالت بيعت كنيد .\r\nپاسخ دادند بلكه ما بدون امام مىجنگيم از جاى خود بيرون آمده و حمله سختى نمودند و شامىها را به اردوگاه و سنگرهاى خود برگردانيدند .\r\n","description":"","footnote":"","page_name":" 147 ","page_number":155},
  {"content":"\r\nمعاويه نامه اى به قيس بن سعد نوشت و او را بنزد خود خواند و وعده هائى به او داده وى را تطميع كرد ، قيس در جواب او نوشت : نه به خدا قسم هيچگاه مرا نخواهى ديد مگر اينكه بين من و تو نيزه فاصله باشد . ( 1 )\r\nيعقوبى در ج 2 ص 191 تاريخ خود گويد : حضرت امام حسن ( ع ) ، عبيد اللَّه پسر عباس ( عموى پيغمبر ) را با دوازده هزار تن به جنگ معاويه گسيل داشت و قيس بن سعد بن عباده انصارى را همراهش فرستاد و به عبيد اللَّه امر فرموده كه مطيع امر و رأى قيس باشد .\r\nسپس عبيد اللَّه به ناحيهء جزيره روانه شد و معاويه ، پس از اينكه از كشته شدن حضرت على ( ع ) آگاه شد ، به طرف موصل روى آورد ، تاريخ حركت معاويه هيجده روز بعد از كشته شدن حضرت على ( ع ) بود كه دو لشگر در مقابل هم بسيج شدند معاويه مبلغ يكمليون درهم با پيامى براى قيس فرستاد كه يا به ما ملحق شو و يا باز گرد ولى قيس پولها را برگرداند و گفت : مىخواهى با مكر و فريب مرا از دينم منحرف گردانى ؟ .\r\nگفته شده كه معاويه پيام را براى عبيد اللَّه فرستاد و يك ميليون درهم برايش قرار داد و او هم با هزار تن از سپاهيان خود به معاويه ملحق شد ولى قيس در نبرد با معاويه پايمردى نشان مىداد و معاويه پيوسته با دسيسه جاسوسانى به لشكر حضرت امام حسن مىفرستاد كه شايع كنند قيس با معاويه صلح نموده و همراه او شده و باز عده اى را هم به لشكر قيس فرستاد تا شايع كنند كه حضرت امام حسن با معاويه صلح نموده است .\r\nو در ج 2 ص 225 كتاب استيعاب از عروة نقل شده كه قيس بن سعد با حضرت امام حسن ( ع ) بود و در مقدمهء لشگر پنجهزار سپاه داشت كه همگى بعد از مرگ حضرت على ( ع ) سرها را تراشيده بودند و همپيمان با مرگ ، اما هنگاميكه\r\n\r\n","description":"","footnote":"\r\n( 1 ) شرح ابن ابى الحديد جلد چهارم ص 14 .\r\n","page_name":" 148 ","page_number":156},
  {"content":"\r\nحضرت امام حسن با معاويه صلح نمود ، قيس به بيعت راضى نشد و به ياران خود گفت : شما چه مىخواهيد ؟\r\nاگر مايل به جنگيد ، مىجنگيم تا پيشتازترين از ما بميرد .\r\nو اگر مايليد برايتان امان بگيرم .\r\nگفتند : برايمان امان بگير .\r\nسپس قيس براى ياران خود طبق شرائطى امان گرفت و اينكه بهيچوجه تعقيب نشوند و براى خود ، مزيّتى غير آنچه كه براى سپاهيان خود خواسته بود نخواست ( سپس با سپاهيان خود به طرف مدينه حركت نمود ) .\r\n\r\nسخنى از بخشش و سخاوت قيس\r\nاز آنجا كه موارد نمايان كرم و بخشش او فراوان است ما توانائى آن را نداريم كه گسترده در آن باب سخن گوئيم ، لكن نمونه اى چند متذكر مىشويم و از آنهمه داستانهاى شيرين و پاك منزّه چند مورد را ياد آور مىگرديم ، از گردن بند به همان اندازه كه دور گردن را فراگيرد ما را بس است ( 1 )\r\nاين خصلت و منش در خاندان قيس از قديم بوده تا به حدى كه رسول خدا ( ص ) ميفرمود : جود و سخاوت در سرشت و فطرت اين خاندان نهفته است ( 2 ) .\r\nقيس مالى را به مبلغ نود هزار بمعاويه فروخت و آنگاه مناديان او در شهر مدينه فرياد بر آوردند كه هر كس قرضى ميخواهد به خانه سعد بيايد چهل يا پنجاه هزار را بمردم وام داده و بقيه را هم بعنوان صله و جايزه بخشيد و از وام گيرندگان سند گرفت بعد از چندى در بستر مرض افتاد ولى افراد كمى بعيادت او رفتند روى بهمسر خود قريبه دختر ابى قحافه و خواهر ابو بكر نموده و گفت :\r\nاى قريبه به نظر تو علت اين كه مردم كمتر بعيادت من آمدند چيست ؟\r\n\r\n","description":"","footnote":"\r\n( 1 ) مثلى است كه براى اكتفا كردن بكم نسبت به زيادتر زده مىشود ،\r\n( 2 ) الاصابه 5 ص 254 .\r\n","page_name":" 149 ","page_number":157},
  {"content":"\r\nپاسخ داد : بخاطر اينكه همگى از تو قرض دارند و تو طلب كارى .\r\nقيس تمام اسناد را به صاحبانش رد كرده و قرض همگى را بخشيد ( 1 ) .\r\nجابر گويد : با گروهى تحت فرماندهى قيس بماموريتى اعزام شديم ، قيس از مال خود نه شتر براى ما كشت و همگى را ميهمان خويش ساخت هنگامى كه به خدمت رسول خدا مشرف شديم دوستان ما جريان را به آنحضرت گفتند ، رسول خدا فرمود سخاوت و كرم ، اخلاق و سرشت اين خاندان است .\r\nدر سفر ديگرى كه از عراق بمدينه مىآمد هر روزى يك شتر براى غذاى همراهيان خود مىكشت و همگى را غذا ميداد تا وقتى كه وارد مدينه شد ( 2 ) .\r\nعبد اللَّه بن مبارك از قول جويره روايت كرده كه : معاويه نامه اى بمروان نوشت و بوى دستور داد كه خانه كثير بن صلت را از او بخرد ، كثير خانه خود را به او نفروخت معاويه نامه اى ديگر نوشته و بمروان دستور داد با كثير در برابر طلب من سختگيرى كن .\r\nاگر قرضش را داد كه بسيار خوب و الا خانه اش را به فروش و طلب مرا بردار ، مروان پيام معاويه را بكثير رسانيده و به او گفت سه روز مهلت دارى اگر مالى كه معاويه از تو طلبكار است نپردازى خانه ات را مىفروشم .\r\nجويره گويد : كثير اموال خود را جمع آورى كرد و سى هزار كسر آورد و از مردم درخواست كمك نمود و گفت آيا كسى هست بداد من برسد و اين مبلغ را به من بدهد به ياد قيس بن سعد افتاد و نزد وى رفت و از او درخواست نمود قيس هم سى هزار را به او داد مروان وقتى مالها را ديد خانه اش را به او برگردانده پولها را نيز از او نگرفت كثير پول را نزد قيس آورد تا به او مسترد سازد قيس گفت من پول را به تو بخشيده‌ام و از تو نمىگيرم ( 3 ) .\r\n\r\n","description":"","footnote":"\r\n( 1 ) تاريخ خطيب بغدادى 1 ص 177 . تاريخ ابن كثير 8 ص 69 .\r\n( 2 ) الاستيعاب 2 ص 525 تهذيب التهذيب 8 ص 394 .\r\n( 3 ) الاستيعاب 2 ص 525 ، الاصابه 5 ص 254 .\r\n","page_name":" 150 ","page_number":158},
  {"content":"\r\nمبرّد در جلد اول كتاب كامل ص 309 چنين روايت كرده : پيرزنى نزد قيس آمد و با گفتن اين كنايه كه در خانه من موشى نيست از نادارى و بىغذائى خود بوى شكايت كرد .\r\nقيس در جواب گفت چه نيكو سؤالى كردى ؟ به خدا سوگند موشهاى خانه - ات را فراوان گردانم آنگاه خانه اش را از انواع غذاهاى چرب و لذيذ و خوار و بار بسيار پر كرد ! ابن عبد البر گويد اين داستان مشهور است و صحت دارد .\r\nدر ص 309 همان كتاب نيز چنين آمده است : هنگامى كه پدر قيس سعد بن عباده از دنيا رفت همسرش آبستن بود و معلوم نبود فرزندى كه در رحم دارد پسر است يا دختر ، سعد هم قبلا وقتى كه ميخواست از مدينه خارج شود اموال خود را بين فرزندان تقسيم كرده بود و براى بچه اى كه به دنيا نيامده بود سهمى منظور نكرده بود ، ابو بكر و عمر بقيس گفتند حال كه اين كودك به دنيا آمده و مالى براى او باقى نمانده تقسيمى را كه پدرت نموده بهم بزن و طرز ديگرى تقسيم كن قيس در پاسخ گفت من سهم خود را به اين نوزاد مىدهم و تقسيم پدرم را بهم نمىزنم و بر خلاف او عملى انجام نميدهم .\r\nاين مطلب را ابن عبد البر در كتاب « الاستيعاب » ج 2 ص 525 ذكر كرده و گفته است كه افراد مورد اطمينان اين مطلب را نقل كرده‌اند .\r\nاز جمله داستانهاى مشهور سخاوت او اين قضيّه است : كه وى اموال زيادى داشت و بمردم به قرض داده بود بعد از چندى مريض شد مردم از آنجا كه در پرداخت قرض خود قدرى تاخير كرده بودند از اينكه بعيادت او بيايند خجالت مىكشيدند و لذا افراد كمترى از او عيادت كردند .\r\nقيس گفت خداوند مالى را كه باعث شود برادران ايمانى كمتر بديدار يكديگر روند نيست و نابود سازد و آنگاه دستور داد در شهر جار بزنند كه قيس تمام بدهكاران خود را بخشيده و از هيچ كس طلب ندارد و همگى را حلال نموده است مردم به خانه او هجوم آوردند به اندازه اى كه پلكان در ورودى منزل او خراب شد .\r\n","description":"","footnote":"","page_name":" 151 ","page_number":159},
  {"content":"\r\nدر عبارت ديگرى چنين آمده است : بعد از اين اعلاميه هنوز شب نشده بود كه آستانه منزلش از كثرت عيادت كنندگان شكسته شد ( 1 ) .\r\nدر يكى از جنگهائى كه از جانب رسول خدا شركت جسته بود و در آن سپاه ابو بكر و عمر هم نيز بودند ، قيس رفتارش اين بود كه مردم را طعام داده و اموالش را به قرض ديگران ميداد ، ابو بكر و عمر گفتند اگر ما اين جوان را به حال خود وا بگذاريم اموال پدرش را نابود مىسازد و از دست ميدهد لذا در بين مردم به راه افتاده و مردم را از قبول عطاياى قيس جلوگيرى مىكردند سعد وقتى اين جريان را شنيد روزى بعد از نماز پشت سر رسول خدا از جاى حركت كرد و گفت : كيست كه مرا از دست پسر ابى قحافه و پسر خطاب نجات دهد ، اينان فرزندم را به خيال خود بخاطر من به بخل وا ميدارند « اسد الغابه » ج 4 ص 415 .\r\nدر عبارت ديگر : در دوران زندگانى رسول خدا قيس بهمراه ابو بكر و عمر بمسافرتى رفت اموال خود را به آنان و ساير همسفريها مىبخشيد ابو بكر به او گفت رفتار تو باعث مىشود كه اموال پدر را از دست بدهى دست از اين كار بردار . وقتى از مسافرت برگشتند سعد بن عباده به ابو بكر گفت تو ميخواهى فرزندم بخل بورزد نه چنين نيست ما مردمى هستيم كه توانائى بخل ورزى را نداريم ( 2 ) .\r\nابن كثير در جلد هشتم تاريخش ص 99 چنين گويد : قيس بن سعد ظرف بزرگى داشت كه هميشه همراه او بود و هر وقت ميخواست غذا بخورد مناديانش فرياد ميزدند اى مردم بيائيد و در خوردن گوشت و تريد با قيس شركت نمائيد ، پدر و جدش نيز قبلا همين رويه و اخلاق را داشتند .\r\nهيثم بن عدى گويد : در كنار خانه خدا سه نفر در اين باره كه كريمترين مردم در اين زمان كيست با يكديگر صحبت كرده و هر يك شخصى را معرفى مىكرد يكى از آنان گفت : عبد اللَّه بن جعفر و ديگرى گفت : قيس بن سعد و سومى گفت :\r\n\r\n","description":"","footnote":"\r\n( 1 ) ربيع الابرار زمخشرى ، الاستيعاب 2 ص 526 ، البداية و النهاية 8 ص 100 .\r\n( 2 ) الدرجات الرفيعه نقل از كتاب الغارات تاليف ابراهيم بن سعيد ثقفى .\r\n","page_name":" 152 ","page_number":160},
  {"content":"\r\nعرابه اوسى . آنقدر با يكديگر جر و بحث كردند كه صداى هياهوى آنان بلند شد مردى به آنان گفت :\r\nهر كدام شما نزد آنكس كه او را سخىترين افراد مىپندارد برود و به بيند چه اندازه به او ميدهد و آنگاه بالعيان خواهيد ديد كه كريمترين مردم كيست آنكس كه عبد اللَّه بن جعفر را برگزيده بود نزد او رفت وقتى بر او وارد شد ديد پا در ركاب كرده و ميخواهد بمزرعه خود رود ، به او گفت : اى پسر عموى رسول خدا من مردى غريبم و در راه مانده‌ام .\r\nعبد اللَّه پا از ركاب كشيده و به او گفت تو بر آن سوار شو ، اين مركب و آنچه بر او است از آن تو باشد و آنچه كه در ترك بند است براى خود بردار و از اين شمشير كه بر مركب بسته است غفلت نكن زيرا شمشير على بن ابيطالب است و ارزشى بس فراوان دارد .\r\nمرد با چنين وضعيتى در حالى كه سوار بر شترى قوى هيكل شده و در ترك بند چهار هزار دينار داشت برگشت و لباسى ابريشمى و اشياء گرانبهاى ديگر همراه داشت و مهمتر از همه شمشير على بن ابيطالب كه در دست گرفته و فكر مىكرد آرى عبد اللَّه سخىترين مردم است .\r\nبعد از او آنكس كه قيس را كريمترين مردم مىدانست نزد او رفت و او را خوابيده ديد كنيزش به او گفت چه ميخواهى ؟\r\nگفت مردى غريبم در بين راه مانده‌ام و چيزى ندارم به وطن بروم كنيز گفت خواسته تو آسانتر و كوچكتر از اينست كه قيس را از خواب بيدار كنم اين كيسه را كه در آن هفتصد دينار است بگير امروز در خانه قيس غير از آن چيزى نيست خودت برو در جايگاه شتران يك ناقه را بهمراه يك بنده و غلام براى خود انتخاب كن و بسوى وطن رهسپار شو ، در اين موقع قيس از خواب بيدار شد كنيز جريان را به او گفت قيس بشكرانه اين عمل كنيز را آزاد ساخت و به او گفت آيا بهتر نبود مرا بيدار مىكردى تا عطائى به او بخشم كه براى هميشه بىنياز باشد ، شايد آنچه به او داده اى نيازش را بر طرف نسازد .\r\n","description":"","footnote":"","page_name":" 153 ","page_number":161},
  {"content":"\r\nآنگاه سومى كه عرابه را برگزيده بود نزد او رفت در حالى به او رسيد كه از منزل بيرون شده بود و ميخواست به نماز برود زير بازوهايش را دو نفر از برده هايش گرفته بودند و بر آنان تكيه كرده بود ( ديده هايش نور درستى نداشت و خوب نمىديد ) .\r\nبه او گفت : اى عرابه ؟\r\nگفت : بگو\r\nگفت : در راه مانده‌ام و چيزى ندارم .\r\nعرابه خود را از دست بنده هايش به يكطرف كشيد و دست اسف بر يكديگر زد و سپس گفت : اوه ، اوه سوگند به خدا شبى را بروز و روزى را بشب نياورده‌ام كه از مال عرابه چيزى در راه حقوق حاجتمندان غير اين دو برده باقى گذارده باشم ، تو اين دو بنده مرا بگير و رفع حاجت كن .\r\nآن مرد گفت : من هرگز چنين كارى نكنم .\r\nعرابه گفت اگر تو آنها را نگيرى هر دو آزاد خواهند شد اكنون اختيار با تو است ميخواهى آزاد كن و ميخواهى بگير ، آنگاه دست در جلو نهاده و به طرف ديوار رفت تا به آن وسيله به راه خود ادامه دهد ، آن مرد دو غلام را گرفت و نزد ياران خود آمد .\r\nاين موضوع به گوش مردم رسيد و همگى تصديق كردند كه عبد اللَّه بن جعفر مال فراوانى را بخشيده و در عين حال كار بىسابقه اى انجام نداده است و هميشه از اين بخششها داشته با اين تفاوت كه بخشيدن شمشير بزرگترين عطاى او بوده است و همچنين قيس يكى از جوادترين مردان عرب است كه به كنيز خود اين اجازه را داده است كه بدون اطلاع او اين چنين دست بازى داشته باشد و اينقدر بخشش كند و علاوه بر اين او را بخاطر اين رفتارش آزاد كرد .\r\nو همگى باتفاق آراء تصديق كردند كه سخىترين اين سه نفر عرابه اوسى است\r\n","description":"","footnote":"","page_name":" 154 ","page_number":162},
  {"content":"\r\nزيرا او هر چه داشت بخشيد و اين يكنوع مجاهده اى است كه از يك نادار مشاهده شده است ، البداية و النهاية ج 8 ص 100 .\r\n\r\nگفتارى در سخن دانى او\r\nهمانا تقدم و پيشى گرفتن سرور انصار و بزرگ آنها در دستورات و حقائق مذهبى و احاطهء عميق او به قرآن و سنت پيامبر و آشنائى او در تشخيص گفتارهاى مختلف و گوناگون و سخنان بيهوده و گزاف و آراء پست ، آرايش دادن و زينت بخشيدنش به آنچه مراتب سخن پرورى و سخنان بزرگ بدان نيازمند است كه عبارت باشد از دانش و علمى بسيار و ادبيّتى فراوان و خاطرى آسوده و مستقر در حين سخن گفتن و توانائى عرضه كردن مطالب با تقريرى زيبا و تحقيقى نيكو ، با منطقى رسا و بليغ و زبانى گويا و اطلاع بر طرز چيدن مقدمات استدلال و قياس براى مناظره و احتجاج و روشهاى صحيح محاورات ادبى همه و همه خود دليلى واضح و برهانى آشكارا بر بهره مندى فراوان و دارا بودن كامل او است از اين صفت و اين ويژگى عالى و دليل بر اين است كه او از ديگران سهم بيشترى برده و سخنرانى ماهر و خطيبى كامل بوده است گذشته از اينها كلمات و سخنان او كه قبلا ذكر شد و خطابه‌ها و بيانات شور انگيزش كه بعدا ذكر مىشود هر يك شاهد صادقى است بر اينكه قيس تنها از پيش تازان و يكه سواران ميدان نبرد و شمشير زنان است بلكه از امراء سخن نيز به حساب مىآيد و سخنرانى زبر دست است .\r\nاو خطيب تواناى انصار و يگانه سخنور قبيله خزرج است كه زبان گوياى عترت طاهره و خاندان پاك پيامبر است ، او با زبان و شمشير در راه اسلام جهاد نمود ، در خطابه از سحبان وائل پيشى گرفته و در نطق و بيان از قسّ الايادى گوى سبقت ربوده و در راستگوئى از قطاة جلو افتاده و برترى يافته است ( 1 )\r\nدر تكميل اين بحث توجه شما ( خواننده عزيز ) را به سخن معاويه در روز صفين درباره او جلب مىكنيم : « همانا خطيب و سخنور انصار ( قيس بن سعد ) هر روز بخطبه\r\n\r\n","description":"","footnote":"\r\n( 1 ) اين كلمه مثلى مشهور است : اصدق من قطاة .\r\n","page_name":" 155 ","page_number":163},
  {"content":"\r\nمىپردازد به خدا سوگند مقصود او اينست كه فردا دمار از روزگار ما برآورد و ما را به خاك هلاكت بنشاند اگر آنكس كه فيل را از خراب كردن خانه كعبه بازداشت جلو او را نگيرد ما را نابود خواهد ساخت » ( 1 ) .\r\nگفتارى كه أمير المؤمنين درباره سخنرانى او با او داشت آنجا كه به او گفت « به خدا سوگند اى قيس سخنى بس نيكو گفتى » ما را كفايت مىكند و نيازى بديگر سخنان و هيچ ستايشى دربارهء او نداريم و همان گفته على ما را بس است ( 2 )\r\n\r\nسخنى از زهد قيس\r\nدر اين قسمت از پژوهشهاى خود كه در شرح حال اين شخصيتها داده مىشود و كلماتى چند از زندگانى آنها مىنويسيم ، صرفا براى آن نيست كه سرگذشت ملتى را كه دورانش سپرى گشته بررسى كنم و از شخصيتهاى برجسته قرون گذشته يادآورى نمايم بلكه به اين مناسبت وارد اين مباحث شديم كه اندرزهاى مذهبى و فلسفه هاى اخلاقى ، حكمتهاى عملى ، نمودارهاى روحى ، مصالح اجتماعى و دستوراتى كه براى سير و تعالى و بالا رفتن بسوى بىنهايت قدرت و عظمت كه ذات پروردگار متعال باشد با برنامه هائى كه براى تربيت روحى و درسهائى براى آراستن به مكارم اخلاق ، همانهائى كه نبى گرامى براى اتمام و تحقق بخشيدن آنها برانگيخته شده است .\r\nآنها را بررسى كنيم و بار ديگر در اجتماع خود زنده سازيم .\r\nو در ضمن اين بررسى بنمونه هائى از خصوصيات نفسانى و مكارم اخلاق شيعه و پيروان عترت طاهره برخورد مىنماييم كه در برابر مخالفان و دشمنان عترت از آنها ظاهر گشته است و به خوبى ثابت مىشود كه افرادى چون قيس در خور آن هستند كه در راه خدا به آنها تا سى شود چه شايسته پيشوائى مىباشند و سزاواراينند كه در تهذيب نفس پيشرو و پيشواى بشر باشند و آداب اسلامى و اخلاق پسنديده را بمردم بياموزند\r\n\r\n","description":"","footnote":"\r\n( 1 ) اين مطلب در ص 141 گذشت به آنجا مراجعه شود .\r\n( 2 ) مراجعه شود به ص 130 .\r\n","page_name":" 156 ","page_number":164},
  {"content":"\r\nو با علو طبع و برجستگى اخلاقى و روحيات سالم خود عهده دار اصلاحات اجتماعى باشند و با توجه به اين امتيازات و خصوصيات در ميان اين گروه عناصرى كه از خرد و دور انديشى بدور و از افاضه خير و سعادت به ديگران مهجور باشند پيدا نخواهد شد .\r\nبنابر اين براى كسى كه به بررسى و كاوش در اين رشته مىپردازد امكان اين هست كه از تاريخ انسانهاى پاك سرشت چون قيس و امثال او كه پاى بند مبادى مذهبى هستند و مخالفين و اضداد او چون عمرو بن عاص و همقطارانش كه پيروى نفس را بر متابعت و دنبال روى خاندان رسالت برگزيده‌اند يك حقيقت گرانبهاى دينى بدست آورد كه از معرفت باحوال مردان تاريخ و وقوف بر تاريخ اقوام گذشته مهمتر و گرانقدرتر باشد و بدينوسيله بر هدف و سرنوشت هر يك از دو دسته و حزب ( علوى و اموى ) وقوف يابد .\r\nدر صورتى به اين نتيجه مىتوان رسيد كه خواننده شرافتى نفسانى داشته باشد ، در انديشه و فكر آزاد و از تقليد كوركورانه و تعصب قومى بدور باشد ، آرى هنگامى اين نتيجه و بهره عايد او مىشود كه توفيق پيروى از حق شامل حال او گردد و او را بسوى حقيقت بكشاند . احساس نمايد كه حق سزاوارتر است كه پيروى شود و از راه راست و روشن منحرف نگردد و در برابر حقائق خاضع و مطيع و متمايل به آن باشد .\r\nبنابر اين مقدمه ، شما ( اى خوانندگان گرامى ) قيس بن سعد و عمرو بن عاص را بعنوان نمونه از دو گروه مذكور پيروان خاندان رسالت و مخالفين آنها در نظر بگيريد و بين آن دو مقايسه كنيد و بهر قسمت از خصوصيات هر يك از آنها كه ميخواهيد دست بگذاريد :\r\nدر طهارت مولد ( حلال زادگى ) اسلام ، عقل ، حسن تدبير ، عفت ، حيا ، آقائى ، سربلندى ، مناعت نفس ، بزرگ منشى ، وفا ، وقار ، رزانت و متانت ، حسب و نسب ، دليرى ، سخاوت ، پاكى و زهد ، استقامت و رشد ، دوستى و محبت ، استوارى و پايمردى در دين ، پرهيز از محارم الهى و مزاياى بىشمار ديگر با بررسى در احوال\r\n","description":"","footnote":"","page_name":" 157 ","page_number":165},
  {"content":"\r\nهر يك از اين دو شخصيت كه نمونه اى از حزب و گروه خود هستند .\r\nاولى قيس را مىبينيد كه تمام اين مزايا را دارا است بطوريكه اگر هر يك از اين صفات مجسم شود قيس مثال و صورت آن خواهد بود .\r\nآيا دومى اين چنين است و او را به همين كيفيت خواهيد ديد ؟ ؟\r\nنه اين چنين نيست هيچ يك از اين صفات در ذات او يافت نمىشود و محكوم به نيستى است بلكه عكس اينها در او نمايان است باضافه پستى و خوارى و رسوائى خاصى كه در ولادت و اصل و حسب و نسب و دين و مردانگى ، اخلاق و ساير ملكات نفسانى او هست .\r\nما انشاء اللَّه به زودى هر يك از اين امور را بطور محسوس و آشكار برايتان مجسم و مدلل خواهيم ساخت .\r\nدر اين هنگام كه انسان پژوهشگر روحيات و ملكات پيشوايان اين دو حزب را به خوبى مىشناسد ( زيرا الناس على دين ملوكهم ) و بدرستى و روشنى حقيقت موضوع را درمىيابد و ادعاى راستين هر يك را مىشناسد و نمودارهاى اينان را پيشاروى خود دارد در صورتى كه بدنبال هواى نفس نرود و نقشه‌هاى كسى كه به نادانى امت اسلامى و جلوگيرى از درك حقائق مىكوشد او را گمراه نسازد از قبيل اين سخنان و عقائد پستى كه بمناسبت جنگ خوارج با أمير المؤمنين بر زبانها جارى شد كه مثلا گفتند :\r\nآنها مجتهد بودند و در اجتهاد خود بخطا رفتند و در نتيجه يك پاداش و اجر دريافت خواهند كرد و يا اينكه گفته مىشود : تمام صحابه رسول خدا عادل بودند هر چند جناياتى را مرتكب شده و از اطاعت امام عادل خارج و با او جنگيده باشند و لعن و ناسزاى به او را جايز بدانند و حتى اقدام بر قتل او نموده و او را بكشند .\r\nبنابر اين هر كس با نظر انصاف در شرح حال هر يك از افراد امعان نظر نمايد و اوصاف و نسبتهاى مذكوره را سلبا و ايجابا مورد بررسى قرار دهد معتقد خواهد\r\n","description":"","footnote":"","page_name":" 158 ","page_number":166},
  {"content":"\r\nشد باينكه : ( 1 ) .\r\nبرترين بندگان خدا در پيشگاه او آن پيشواى عادلى است كه هدايت يافته و مردم را به راه راست رهنمائى كند ، سنت حسنه و كارهاى نيكو را به پا داشته و بدعت و ضلالت را نابود گرداند ، بديهى است كه سنن و آداب اسلامى نشانه هائى دارد كه درخشنده و نمايان است و بدعتها و پديده‌هاى بىاساس نيز علائمى دارد كه آشكار است ، بدترين مردم نزد پروردگار پيشوائى است كه خود ستمكار باشد و مردم نيز بسبب او گمراه شوند .\r\nسنتى كه از سرچشمهء وحى گرفته از بين ببرد و بدعت متروك را احياء نمايد در اين موقع گفتار پيامبر پاك و راستين را تصديق مىكند كه فرمود ! روز قيامت پيشواى ستمكار را مىآورند نه يارى دارد و نه ياورى و نه كسى گناه و عذر او را مىبخشد و در آتش جهنم افكنده شده و هم چون سنگ آسيا در آن مىچرخد و سرانجام در قعر جهنم بسته و معذب خواهد شد .\r\nآنقدر مقام زهد و تقوى و عظمت و بزرگوارى رئيس قبيلهء خزرج جناب قيس آشكارا و مسلم است كه شايد بتوان گفت كه هر پژوهشگرى بر هيچ يك از خطبه‌ها و نامه‌ها و كلمات و گفتگوهاى او نميگذرد مگر اينكه آنها را از پاكى و آراستگى انباشته خواهد يافت و او را از هر گونه آلودگى و پليدى و پيروى از هواهاى نفسانى منزه و مبرى خواهد ديد و تمام آثار وجودى او حاكى از زهد ورزى و بىعلاقكى بزرق و برق دنيا و نمودار پارسائى او در برابر ذات اقدس پروردگار و بزرگداشت شعاير دينى و قيام به حق پيامبر و رعايت جانب اهل البيت است كه با تمام نيرو و از خود - گذشتگى بحفظ دينش همت گماشت و براى اعلاء كلمه حق و زدودن پليديهاى باطل و اصلاح مفاسد و در هم شكستن شوكت تجاوزكاران كوشيده و آنگاه كه از اصلاح\r\n\r\n","description":"","footnote":"\r\n( 1 ) از اينجا تا پايان اين فراز از سخنان أمير المؤمنين است جز دو كلمه تصديق مىكند و پاك كه در جملهء تصديق مىكند ، پيامبر پاك باشد .\r\n","page_name":" 159 ","page_number":167},
  {"content":"\r\nامت نااميد و از دعوت بسوى حق ناتوان گشت خانه نشين شد و در شهر مدينه منوره در كنج خانه در را به روى خود بسته و بقيه زندگى شرافتمندانه خود را بعبادت پروردگار چشم از اين جهان فرو بست ، آنچنانكه ابن عبد البر در جلد دوم الاستيعاب ص 524 ذكر كرده است .\r\nرساترين سخن درباره زهد و عبادت او گفتارى است كه مسعودى در جلد دوم مروج الذهب ص 63 بيان نموده است و مىگويد : قيس بن سعد از حيث زهد و ديندارى و تمايل نسبت بطرفدارى از على عليه السّلام داراى مقامى بزرگ است .\r\nدر مرتبه خوف از خداوند و فرط بندگى و اطاعت او نسبت بذات پروردگار كارش به جائى رسيد كه در نماز هنگامى كه براى سجده خم شد ناگاه مار بزرگى در سجده گاهش نمايان شد و او بدون اينكه به اين خطر توجهى و يا از آن مار انديشه اى بخاطر راه دهد هم چنان سر خود را بر آن مار فرود آورد و در پهلوى آن به سجده پرداخت ، در اين موقع مار دور گردنش پيچيد و او از نماز خود كوتاهى ننمود و از آن چيزى نكاست تا كه از نماز فارغ شد و مار را با دست خود از گردن جدا و به طرفى افكند !\r\nاين مطلب را حسن بن على بن عبد المغيرة از معمر بن خلاد از ابى الحسن على بن موسى الرضا عليه السّلام چنين نقل نموده و اين حديث رضوى را كشى در رجال خود در ص 63 باسنادش از آنحضرت روايت كرده است .\r\nاين خشوع و توجه كامل به پروردگار در حال عبادت و حضور قلب در نماز از وصاياى پدر پاكدل او بود كه مىگفت اى پسرك من ترا وصيتى مىكنم كه بايد در حفظ آن بكوشى زيرا اگر به اين وصيتم بىاعتنا باشى نسبت بساير وصاياى من بىاعتناتر خواهى بود . هنگامى كه وضوء ساختى آن را كامل بساز . سپس به نماز بپرداز مانند كسى كه با نماز وداع مىكند و چنين مىبيند كه عمر او سر آمده و ديگر باداء آن دست نمىيابد و از مردم نااميد باش كه اين خود بىنيازى است و به پرهيز از اينكه حوائج خود را نزد خلق ببرى زيرا اين كار خود فقر و پريشانى مسلَّمى است و بپرهيز از\r\n","description":"","footnote":"","page_name":" 160 ","page_number":168},
  {"content":"\r\nكارى كه بعد از انجامش بايد معذرت بخواهى ( 1 ) .\r\nاز جمله مضامين دعاهاى آنسرور ( قيس بن سعد بن عباده ) بطوريكه در « الدرجات الرفيعه » و « تاريخ خطيب » و چند كتاب ديگر مذكور است اين فقرات است :\r\nاللهم ارزقنى حمدا و مجدا فانه لا حمد الا بفعال و لا مجد الا بمال اللهم وسع على فان القليل لا يسعنى و لا اسعه .\r\nيعنى : خداوندا ستايش و بزرگوارى را روزى من فرما زيرا ستايش جز با انجام كارى كه در خور ستايش باشد ممكن نيست و بزرگوارى جز بمال ميسر نه ، خداوندا ، به من وسعت عطا فرما زيرا مال كم در خور من نيست و من بواسطه خوى بخشش و عطا در خور آن نيستم .\r\nو بطوريكه در « البداية و النهاية » جلد 8 ص 100 مذكور است قيس در دعاى خود مىگفت :\r\nاللهم ارزقنى مالا و فعالا فانه لا تصلح الفعال الا بالمال .\r\nخداوندا ثروتى با كوشش و كار به من عنايت كن زيرا كار و كوشش بدون سرمايه و ثروت شايسته نيست و به كار نيايد .\r\nاين مطلب معلوم است كه طلبيدن مال منافات با زهد و تقوى ندارد زيرا حقيقت زهد آنست كه مال مالك و مسلط بر انسان نگردد نه اينكه انسان مالك مال نشود .\r\n\r\nفضل و دانش قيس\r\nبراستى خطابه‌ها ، سخنرانيها ، گفتارى كه از قيس به يادگار مانده و در مجموعه‌هاى شرح حال بزرگان بتفصيل ثبت و ضبط شده هر يك گواه صادقى است بر احاطه او بمعارف الهيّه و گامهاى بلندى كه در پيرامون علم كتاب و سنت برداشته و خدمات\r\n\r\n","description":"","footnote":"\r\n( 1 ) تاريخ ابن عساكر جلد 6 ص 9 .\r\n","page_name":" 161 ","page_number":169},
  {"content":"\r\nمداوم او در مدت ده سال - يا مدتى كه آغاز و انجامش بدرستى ضبط نشده - نسبت به پيامبر بزرگ اسلام ، چه بطوريكه در جلد چهارم اسد الغابه ص 215 مذكور است پدرش سعد بن عباده او را به رسول خدا سپرد تا در سفر و حضر شب و روز ملازم ركاب و خدمتگذار آنحضرت باشد علاوه بر اين او خود نيز مردى خردمند و تيز هوش بود و انديشه اى درست و علاقه اى مفرط به تهذيب نفس و حرصى بس زياد به تكميل مدارج روحى داشت و اين خود ما را از هر مدح و ثنائى دربارهء دانش سرشار و فضيلت - هاى بى شمارش و پيش دستى او در بهره مندى كامل از علوم قرآن و سنت بىنياز مىسازد .\r\nاين كار درست و علمى شايستهء نيست كه ما بخواهيم شواهدى را برشماريم كه رسول خدا او را خيلى خوب تعليم نموده و عالى تربيتش كرده و معالم دين را به او آموخته و از درياى بىكران فضل و علومش بر او باريده و آنچه را كه يك انسان كامل بدان نيازمند است بوى تلقين كرده و همين كه او هميشه در خدمت رسول خدا بود در حالى كه رئيس و قبيله خزرج بود و آقا زاده اى بس كامل بود ، خود دليل بر اين است كه ملازمت او با رسول خدا يك خدمتگذارى ساده و بسيطى هم چون ملازمت ساير نوكران و خدمتگذاران نبود ، او بمانند شاگردى بود كه خدمتگذارى استاد را مىنمايد .\r\nو براى فراگيرى علوم و معارف ، زانوى ادب در خدمت استاد به زمين گذارده سراسر وجودش را به استاد ميسپارد و از دل و جان بوى خدمت مىكند تا از پرتو انوار معارف او استفاده كند و از نورانيت او بهره مند گردد و از جمله چيزهائى كه جاى شك و ترديد در آن نيست اينست كه رسول خدا هر وقت او را مىديد قسمتى از معارف عاليه خود را بوى مىآموخت و قيس هم فرصت را غنيمت مىشمرد و اظهار علاقه بيشترى مىكرد . چنان كه روايت ابن اثير در ج 4 « اسد الغابه » ص 215 از خود او مشعر بر همين معنى است در اين روايت خود قيس گويد : پيغمبر بر من عبور\r\n","description":"","footnote":"","page_name":" 162 ","page_number":170},
  {"content":"\r\nكرد در حالى كه نماز خوانده بودم فرمود آيا تو را به درى از درهاى بهشت راهنمائى كنم ؟\r\nعرض كردم : آرى .\r\nفرمود : لا حول و لا قوة الا باللَّه\r\nبعد از رحلت رسول خدا او از دروازه شهر علم پيامبر يعنى أمير المؤمنين حقائق را فرا گرفته و علوم قرآن و سنت را از وى آموخت آنچنانكه خود بمعاويه گفت در حديثى كه به زودى متذكر آن خواهيم شد آنوقت كه بين او و معاويه مناظره اى درگرفت و او در جواب معاويه آياتى را كه در شان على ( ع ) نازل شده بود و هر حديثى كه از رسول خدا در اين مورد رسيده بود براى او خواند تا آنجا كه معاويه گفت :\r\nاى پسر سعد اين مطالب را از كه فرا گرفته اى و از چه كسى روايت مىكنى و از كه شنيده اى ؟ آيا پدرت اينها را به تو گفته و از او فرا گرفته اى ؟ قيس پاسخ داد :\r\nمن اين مطالب را از كسى شنيدم و از كسى آموختم و فرا گرفتم كه از پدرم بهتر است و حقى بزرگتر از او بر گردن من دارد .\r\nمعاويه گفت او كيست ؟\r\nپاسخ داد على بن ابيطالب ( ع ) كه عالم اين امت است و تصديق كنندهء حقانيت اين مذهب .\r\nتمامى اينها دليلى محكم و برهانى مستدل است بر اينكه او اطلاعات وسيعى در معالم دينى و حقائق اسلامى داشته و مهارت و عمق او را در علوم الهى ثابت مىكند .\r\nو شخصيتى هم چون قيس كه از كسى چون مولاى ما أمير المؤمنين على ( ع ) كسب فيض نموده و از او روايت كرده است ؛ بيان ، از رسيدن بكنه فضيلت او ناتوان و تعريف و توصيف از درك مدارج عاليه او نارسا است .\r\nيكى از شواهد دانش سرشار او اين است كه داراى ايمانى ثابت و عقيده اى تزلزل ناپذير بود امامان و پيشوايان بعد از رسول خدا را به خوبى شناخته و در راه\r\n","description":"","footnote":"","page_name":" 163 ","page_number":171},
  {"content":"\r\nدوستى و يارى آنها تا آخرين لحظه حياتش فداكارى و از خود گذشتگى نموده و در اين راه به طعنه و ملامت احدى اعتنا نكرد در حالى كه هميشه با گروهى مواجه بود كه بدخواه و كينه توز و منافق و بد دل و عداوت پيشه بودند و او را بسبب دوستى و پيروى از عترت طاهره سرزنش مينمودند و نمىتوانستند ببينند كه او هيچ عاملى را در برابر دين خود نپذيرفته و هيچ امرى را از امور مادى و بهره‌هاى صورى برانگيزه‌هاى دين خود مقدم نمىدارد و از دولت و قدرت آنان هيچ رتبه و حقوق و مزايائى را توقع و انتظار ندارد و هيچ پاداشى براى امروز و فرداى خود نمىخواهد .\r\nدليل بر اين مطلب ماجرائى است كه بين او و حسان در آن موقع كه أمير المؤمنين او را از استاندارى مصر عزل كرد و بمدينه آمد اتفاق افتاد جريان از اين قرار بود كه وقتى بمدينه آمد حسان بن ثابت كه در آن زمان از طرفداران عثمان بود نزد او رفت و او را سرزنش نموده بوى گفت : على بن ابيطالب تو را از كار بر كنار كرد و تو عثمان را كشتى و گناهش بر گردن تو ماند و پاداشت را على به خوبى نداد . قيس او را از نزد خود بيرون كرد و بوى گفت :\r\nاى نابيناى كور دل به خدا سوگند اگر باعث ايجاد جنگ بين دو قبيلهء من و تو نمىشد گردنت را مىزدم و آنگاه او را از منزل خود بيرون كرد ( 1 ) .\r\nو اگر نه اين بود كه قيس جامع علوم و معارف و منبع معالم دينى و حامل گوهر تابان فضيلت بود همانطور كه در زيركى و مآل انديشى سابقه طولانى و شهرت بسزائى يافته هر آينه أمير المؤمنين على ( ع ) حكومت مصر را بوى نمىسپرد و وظايف و عهده دارى شئون دينى و اجتماعى را بانضمام اداره امور سياسى و ادارى و لشكرى را به او واگذار نمىفرمود و بطوريكه در ص 120 گذشت ضمن برنامه كه براى او مرقوم فرمود اين كلام را به او نمىنوشت :\r\nو از آنچه خداوند به تو آموخته بخواص و نزديكان خود بياموز . . . چه آنكه\r\n\r\n","description":"","footnote":"\r\n( 1 ) تاريخ طبرى جلد 5 ص 131 ، شرح ابن ابى الحديد جلد دوم ص 25 .\r\n","page_name":" 164 ","page_number":172},
  {"content":"\r\nعامل و نمايندهء خليفه در مركز فرمانروائى خود مرجع تمام اين امور است و هر مشكل دينى بدست او گشوده شود و كليد هر مشكلى بدست او است هم چنان كه امامت نماز جمعه و جماعت مختص به او است و بناچار خليفه مسلمين كسى را از جانب خود بر قسمتى از قلمرو حكومت اسلامى مىگمارد كه شايستگى تمام اين امور را داشته باشد و براى برآوردن تمام خواسته‌هاى مردم آن منطقه مجهز و آماده و آزموده باشد .\r\nماوردى در ص 24 كتاب الاحكام السلطانية گويد : هرگاه خليفه امير و فرمانروائى را بر اقليمى بگمارد فرماندهى و امارت او شامل دو قسمت است :\r\nقسمت همگانى و قسمت ويژه .\r\nاما بخش عمومى آن نيز داراى دو جنبه است : امارت و فرماندهى كه بر مبناى اختيار و تحت نظر و ارادهء شخصى كه منصوب شده قرار مىگيرد و خليفه تمام امورى كه مربوط بشئون دنيوى و اخروى مردم آن ديار است از آن شخص ميخواهد و خود او را خليفه اختيار كرده و برگزيده و قسم ديگر آن نوع فرماندهى است كه از روى اضطرار و ناچارى و چون از او شايسته ترى وجود نداشته براى سرپرستى يكعده اى او را برمىگمارد ( 1 )\r\nاما نوع اول كه فرماندهى و امارت از روى اختيار براى سپردن تمام امور مردم بيك شخص باشد ، شامل كارهاى محدود و بر سيرهء رويه جاريه و سوابق امر پايه گذارى مىشود و عهده دار نمودن كسى را به اين سمت بر اساسى است كه خليفهء وقت امارت و فرماندهى شهر و يا منطقه و اقليمى را بشخصى واگذار كند و اختيار تصرف در تمامى امور آن منطقه را بر مبناى سوابق كار و عمل فرماندهان گذشته به او واگذار نمايد در اين صورت او در آنچه كه گذشتگان انجام مىداده‌اند حق اظهار نظر\r\n\r\n","description":"","footnote":"\r\n( 1 ) مثل فرمانده جنگ در ميدان جنگ آن هنگام كه فرماندهان اوليه از بين رفته و سرپرستى سپاه را به كسى مىسپارد .\r\n","page_name":" 165 ","page_number":173},
  {"content":"\r\nدارد و نسبت به نظريات آنان در آن موارد خاص او نيز داراى نظر است و لذا نظر او در آن موارد شامل هفت مورد است :\r\n1 - راى و دستور دربارهء سپاهيان و جايگزين كردن آنان در اطراف مرزها و جيره بندى كردن حقوق آنان مگر در مورديكه خليفه خود اندازهء خاصى را در نظر گرفته باشد كه در اين مورد به همان اندازه به آنان ميدهد .\r\n2 - اظهار نظر در احكام و تعيين داوران و قضاة .\r\n3 - وصول و جمع آورى ماليات و گرفتن اعانات و انفاقها و تعيين مامورين وصول و تقسيم بين مستحقان .\r\n4 - حمايت از دين و دفاع از حريم اسلام و نگهدارى احكام اسلامى و حفظ آن از تغيير و تبديل .\r\n5 - به پا داشتن حدود در حق خدا و حقوق مردم و حفظ و اجراء آن .\r\n6 - پيشوائى و امامت در نماز جمعه و جماعت و تعيين جانشين براى خود در اين منصب .\r\n7 - عهده دارى امر حج و سرپرستى زايران خانه خدا در هر سال در موسم حج .\r\nاگر محل و منطقهء فرماندهى او هم مرز با دشمن و يا نزديك بدشمن بود وظيفهء هشتمى نيز بر تكاليف او افزوده مىشود كه عبارت باشد از آمادگى براى نبرد با دشمنان متجاوز و جنگ با آنها و تقسيم غنائم جنگى و دريافت يك پنجم ( خمس ) براى توزيع بين مستحقانش .\r\nدر اين نوع فرماندهى شروطى كه در وزارت مختارى معتبر است نيز معتبر خواهد بود .\r\nماوردى در ص 20 همان كتاب نيز گويد : در واگذارى سمت وزير مختارى تمام شروط امامت معتبر خواهد بود جز شرط نسب و شروط امامت را در ص 4 كتاب خود ذكر نموده و گويد هفت شرط معتبر است :\r\n","description":"","footnote":"","page_name":" 166 ","page_number":174},
  {"content":"\r\n1 - عدالت با تمام شرائط جامع آن .\r\n2 - علمى كه در حوادث و امور جارى و احكام در سر حد قوهء اجتهاد و تشخيص باشد .\r\n3 - سالم بودن حواس ظاهرى او گوش و چشم و زبانش .\r\n4 - اعضايش نقصى نداشته باشد كه نتواند بطور صحيح و كامل حركت كند و فعاليت نمايد .\r\n5 - راى و نظرى كه در سياست رعيّت كافى بوده و بتواند مصالح امور را در نظر بگيرد و به كار بندد .\r\n6 - شجاعت و بزرگ منشى كه بر نگهدارى مجتمع و دفع و سركوبى دشمن توانا باشد .\r\n7 - نسب به اين معنى كه از قريش باشد .\r\nحال كه برموز واگذارى سرپرستى و فرماندهى بر مسلمين آگاهى يافتيد و بهدف مهم اين امر و جهات هشت گانه اى كه امير و فرمانده در حدود اختياراتش بايد دارا باشد واقف گشتيد و دانستيد كه هر فرماندهى كه بر چنين مقام و منصبى گماشته مىشود بر جميع شئون يك ولايت و منطقه فرمانروائى مطلق خواهد داشت مانند امير و فرمانده بزرگ اسلام ( قيس بن سعد ) چه امورى را بايد در نظر بگيرد و چه شروطى بايد در او جمع باشد از شروط ششگانه اى كه در امامت شرط بود و آنچه كه در يك وزير مختار لازم است ، اكنون آنچه در فضيلت قيس بن سعد بخواهيد سخن گوئيد باكى نيست .\r\n\r\nسخن نهائى ما دربارهء قيس\r\nاو از استوانه‌هاى دين و اركان مذهب است .\r\nاميد است تو اى خوانندهء عزيز پس از دقت بيشتر در مطالبيكه راجع به اين شخصيت بزرگ نقل كرديم : فضائل و صفات برجستهء او ، دانشها و فرهنگها و بينشهايش\r\n","description":"","footnote":"","page_name":" 167 ","page_number":175},
  {"content":"\r\nدور انديشى و عقيده راستين و استوارش و درستى و درستكارى او ، جانفشانيهايش در راه يارى پيشوايش و پاى دارى پرچم اسلام در دوران زندگى پيامبر و امير المؤمنين بوسيله او و ثبات و پايداريش در دوران امام حسن آنگاه كه خلق از او روى گردانيدند و دست از همكارى با او كشيدند ! صراحت بيان و سخنان حقى كه تا پايان زندگى در هر محفل و مجتمعى بىپرده بيان مىداشت و فريب نخوردن او از جلوه‌هاى باطل و آرايش بىدينى و مال و منال فراوان معاويه كه براى انحراف او از دينش و فريب دادن او در اختيارش گذارده شد ، آنگاه كه يك ميليون درهم به او بخشيد تا با او همكارى كند و يا از فعاليت عليه او خوددارى نمايد ( بطوريكه در ص 148 گذشت ) . . .\r\nديگر با توجه به اين امور هيچ گونه ترديدى به خود راه ندهيد كه قيس از پايه‌هاى محكم دين و ستونهاى استوار مذهب و از بزرگان امت و دعوت كنندگان بسوى حق است و بنابر اين آنچه در كتب و تواريخ مشتمل بر شرح حال او نسبت بستايش مقام و شخصيت او ضبط و ثبت گشته با همه مبالغه اى كه در آن به كار رفته گوياى مقام شامخ و حقيقت بارز شخصيت او نيست .\r\nآرى - هرگاه در خاندان سعد فرزندى همچون قيس وجود نمىداشت رسول خدا دست بدعا برنميداشت و اين چنين نمىگفت :\r\nپروردگارا : درودها و رحمت خود را بر خاندان سعد بن عباده قرار ده .\r\nو در غزوهء « ذى قرد » نمىفرمود : خداوندا رحمت را بر سعد و خاندانش ارزانى دار چه نيك مردى است سعد بن عباده ! .\r\nو باز آنگاه كه در خانه سعد غذا صرف فرمود نمىگفت : طعام شما را نيكان خوردند و فرشتگان بر شما درود فرستادند و روزه داران بر خان گستردهء شما افطار كردند .\r\nو يا آنگاه كه شتر باركش رسول خدا گم شده بود و از طرف سعد بن عباده شترى براى حمل توشه در اختيار آن جناب گذارده شد نمىفرمود :\r\nخداوند بر شما دو نفر ( پسر و پدر ) بركت دهد اى ابا ثابت ( كنيه سعد پدر\r\n","description":"","footnote":"","page_name":" 168 ","page_number":176},
  {"content":"\r\nقيس ) بشارت باد تو را كه رستگار شدى همانا بوجود آوردن جانشينها و فرزندان شايسته در دست خدا است و بهر كس اراده كند و مشيتش قرار گيرد جانشينى شايسته و پسنديده مىبخشد بتحقيق پروردگار فرزندى پاك دامن و نيكو سيرت به تو عنايت فرموده است ( 1 )\r\nپس تو اى خواننده ، آثار رحمت و مظاهر درود و جلوه گاههاى فضل پروردگار را در قيس مشاهده نما و رحمت و بركت الهى را كه بواسطه دعاى پيامبر ( ص ) نصيب او و خاندانش شد بنگر - درود و رحمت خدا و بركاتش بر او باد .\r\nقيس بن سعد را با شيخين ( ابو بكر و عمر ) در داستان طوق خالد بن وليد سخنان و مناظراتى است كه ابو محمّد ديلمى ، حسن بن ابى الحسن در ارشاد القلوب جلد دوم ص 201 متذكر آنها شده و بيان كرده كه قيس با زبانى فصيح و نطقى گويا و بيانى رسا و ايمانى محكم و دلى با جرأت در مقابل آنان اين سخنان را گفته و ما براى رعايت اختصار از ذكر آن صرف نظر مىكنيم .\r\n\r\nاستادان قيس و كسانى كه از او روايت كرده‌اند\r\nبطوريكه در كتاب الاصابة و تهذيب التهذيب آمده است : سرور و فرمانرواى قبيله خزرج ( قيس ) از رسول خدا ( ص ) و مولاى متقيان امير المؤمنين على ( ع ) و از پدرش سعد روايت نموده است .\r\nاز جمله روايات او از پدرش روايتى است كه حافظ محمّد بن عبد العزيز جنابذى حنبلى در كتاب « معالم العترة » بطور مرفوع از قيس و او از پدرش نقل كرده است كه او از على بن أبى طالب رضى اللَّه عنه شنيده كه مىفرمود : در روز جنگ احد شانزده ضربت بر من وارد شد در چهار ضربت از پاى درآمدم و بر زمين افتادم مردى خوش صورت و نيك چهره و خوشبو نزد من آمد و بازويم را گرفت و مرا از جاى بلند كرد و فرمود\r\n\r\n","description":"","footnote":"\r\n( 1 ) اين احاديث در كتاب امتاع مقريزى ص 263 و 515 و تاريخ ابن عساكر جلد 6 ص 82 - 88 و السيرة الحلبية جلد سوم ص 8 موجود است ( مؤلف )\r\n","page_name":" 169 ","page_number":177},
  {"content":"\r\nروى بدشمن آور تو در حال پيروى از دستور خدا و رسول هستى و آن دو از تو خوشنودند بعد از آن نزد رسول خدا آمدم و جريان را به آنحضرت گفتم .\r\nرسول خدا فرمود : اى على خداوند ديدگانت را روشن گرداند او جبرئيل بوده است ( 1 )\r\nهمچنين قيس از عبد اللَّه بن حنظلة بن راهب انصارى نيز روايت مىكند نامبرده در سال 63 ( 2 ) ( يوم الحره ) كشه شد در حالى كه در آن روز انصار با او بيعت نموده بودند .\r\nابن حجر در « تهذيب التهذيب » جلد دوم صفحه 193 و جلد پنجم ص 193 و جلد 8 ص 396 روايت قيس را از نامبرده ذكر نموده است .\r\nافراد بسيارى از صحابه و تابعين از قيس روايت نموده‌اند كه بعضى از آنها در « حلية الاولياء » و « اسد الغابة » جلد چهارم ص 215 و « الاصابة » جلد سوم ص 249 و تهذيب التهذيب جلد 8 ص 396 ذكر شده‌اند به اين شرح :\r\n1 - انس بن مالك انصارى خادم رسول خدا ( ص ) .\r\n2 - بكر بن سوادة ، بطوريكه در « السنن الكبرى » تأليف بيهقى جلد 10 ص 222 مذكور است نامبرده حديثى را در ملاهى از قيس روايت نموده است ( 3 )\r\n3 - ثعلبة بن ابى مالك القرظى .\r\n4 - عامر بن شراحيل الشعبى متوفاى سال 104 .\r\n5 - عبد الرحمن بن ابى ليلى انصارى كه از ياران خاص أمير المؤمنين و در جنگ جمل پرچمدار آنحضرت بود ، حجاج بن يوسف ثقفى آنقدر او را تازيانه زد كه شانه هايش سياه گشت و در عين حال ناسزا به على نگفت و از او تبرى نجست ، ياران ( مترجم )\r\n\r\n","description":"","footnote":"\r\n( 1 ) كفاية الطالب چاپ مصر ص 37 ، نور الابصار ص 87 .\r\n( 2 ) روزى است كه بدستور يزيد شهر مدينه را غارت كردند وعده زيادى از مردم را كشتند و زنان را اسير نمودند .\r\n( 3 ) اين قسمت در چاپ دوم الغدير اضافه شده است .\r\n","page_name":" 170 ","page_number":178},
  {"content":"\r\nرسول خدا و صحابه خاص آنحضرت گرد او جمع شده و او برايشان حديث مىگفت و همگى ساكت نشسته و گوش فرا ميدادند عبد اللَّه حارث گويد : گمان نمىكنم زنها بتوانند فرزندى هم چون او بزايند .\r\nابن معين و عجلى وعده اى ديگر او را موثق دانسته‌اند . وى در سال 81 - يا 2 و 3 و 6 ديده از جهان فرو بست و ابن خلكان در ص 296 جلد اوّل تاريخش و بسيارى از تاريخ نويسان شرح حال او را نگاشته‌اند .\r\n6 - عبد اللَّه بن مالك جيشانى متوفاى سال 77 و ابن حجر در جلد پنجم تهذيب ص 380 شرح حال او را آورده و از گروهى نقل كرده كه او را ثقه دانسته‌اند .\r\nمرثد گويد : كه او در بين مردم مصر از همه عابدتر و پرهيزگارتر بود ، وى از أمير المؤمنين و عمر و ابى ذرّ و معاذ بن جبل و عقبة روايت ميكرده است .\r\n7 - ابو عبد اللَّه عروة بن زبير بن عوام اسدى مدنى .\r\n8 - ابو عمار عريب بن حميد همدانى . وى از أمير المؤمنين و حذيفه و عمّار و ابى ميسرة روايت ميكرده است احمد و ديگران او را ثقه و مورد اطمينان مىدانسته‌اند ، به جلد 7 تهذيب التهذيب ص 191 مراجعه كنيد .\r\n9 - ابو ميسره عمرو بن شرجيل همدانى كوفى متوفاى سال 63 ، شهيد دوم استاد و شخصيت بزرگوار شيعه او را در كتاب درايه اش ستوده و گفته است : وى جزء تابعين و مردى با فضيلت و از اصحاب محمّد بن مسعود بوده است . ابن حجر در جلد سوم « الاصابة » ص 114 و جلد 8 تهذيب ص 47 شرح حال او را آورده و گفته است :\r\nابن حبّان او را جزء ثقات دانسته و گويد : او از عبادت كنندگان بود و از بس نماز خوانده بود زانوهايش هم چون زانوى شتران وصله بسته بود .\r\n10 - عمرو بن وليد سهمى مصرى متوفاى سال 103 مولا و غلام عمرو بن عاص كه از عده بسيارى از صحابه حديث نقل كرده است و يكى از آنها « قيس » است چنان كه در تهذيب التهذيب جلد هشتم ص 116 اين مطلب آمده است از جمله\r\n","description":"","footnote":"","page_name":" 171 ","page_number":179},
  {"content":"\r\nاحاديثى كه از قيس روايت كرده حديثى است دربارهء لهو و لعب كه آن را بيهقى در جلد دهم « السنن » ص 222 از طريق قيس نقل نموده است ( اضافات چاپ دوم ) .\r\n11 - ابو نصر ميمون بن ابى شبيب ربعى كوفى متوفاى سال 83 و به او رقّىّ نيز گفته شده است اين شخص از أمير المؤمنين و عمرو معاذ بن جبل و ابى ذر و مقداد و ابن مسعود روايت ميكرده است ابن حجر شرح حال او را در كتاب تهذيبش ذكر كرده است .\r\n12 - هزيل بن شرجيل از دى كوفى چنان كه در كتاب حلية الاولياء جلد 5 ص 24 و الاصابة جلد سوم ص 620 ذكر شده است .\r\n13 - وليد بن عبدة غلام عمرو بن عاص بطوريكه در جلد 11 كتاب تهذيب ابن حجر ص 141 آمده است وى از قيس روايت ميكرده است و شايد اين همان عمرو بن وليد باشد كه قبلا نام او را برديم آنچنانكه از كلام دارقطنى ظاهر مىگردد ( 1 ) .\r\n14 - ابو نخيع يسار ثقفى مكى كه در سال 109 در گذشته است .\r\nابن حجر در كتاب تهذيبش از عده اى نقل كرده است كه او را ثقه دانسته‌اند و ابن اثير در جلد چهارم « اسد الغابة » ص 215 روايتى را از قول او از طريق قيس از رسول خدا نقل نموده كه آنحضرت فرمود : اگر دانش در ثريا و به آن چسبيده شده باشد مردمانى از فارس به آن دست خواهند يافت .\r\nابو بكر شيرازى متوفاى سال 407 در « الالقاب » اين روايت را از وى نقل كرده است چنان كه در ص 4 كتاب تبييض الصحيفه آمده است ( 2 ) .\r\n\r\n","description":"","footnote":"\r\n( 1 ) اين قسمت نيز در چاپ دوم الغدير اضافه گشته است .\r\n( 2 ) اين قسمت آخر نيز در چاپ دوم الغدير اضافه شده است .\r\n","page_name":" 172 ","page_number":180},
  {"content":"\r\n\r\nمعاويه و قيس\r\nعده اى از تاريخ نويسان نوشته‌اند قبل از پيكار صفين و پيش از شروع آن جنگ بد فرجام ، معاويه با خود حساب كرد كه اگر على با سپاهيان عراقى و قيس بالشكريان مصرى بر او وارد شده و او را محاصره كنند چه خاكى بسر كند و از اين جهت اضطراب و ترس هر چه تمامترى او را فرا گرفت ، با خود انديشيد كه بهر قيمت كه تمام شده بايد قيس را از على جدا كرد و او را فريب داده و بخرد ، نامه اى به اين مضمون به دو نگاشت :\r\n\r\nشما اگر به اين خاطر با عثمان دشمنى ورزيده و او را از بين برديد كه ديگرى را بر او مقدم دانسته و صلاحيّت خلافت را در شخص ديگرى ديديد و يا بخاطر تازيانه هائى كه عثمان بر بعضى اشخاص زده و يا كسى را فحش و ناسزا داده و يا بيگناهى را از شهر خود تبعيد كرده و يا زندانى نموده و يا اينكه خويشاوندان خود را بكارها گماشته و ديگران را محروم ساخته اگر اينها است كه شما خود به خوبى ميدانيد كه اين امور موجب كشتن انسان مسلمانى نمىشود و خون كسى را مباح نمىگرداند بنابر اين شما مرتكب گناه بزرگى شده‌ايد و كار زشتى انجام داده‌ايد اى قيس از كردهء خود توبه نما و اگر در خون عثمان شركت داشته اى بسوى خدايت بر گشته و استغفار كن اگر توبه كردن در كشتن فرد با ايمانى فايده اى بخشد ! و اما صاحب و دوست تو على ما بيقين ميدانيم كه وى مردم را تحريك نموده و بر كشتن خليفه وادارشان كرد بسيارى از خويشاوندان تو در خون او شريك بوده‌اند اكنون تو اى قيس اگر ميخواهى كه از خون خواهان عثمان باشى و انتقام او را بگيرى بيا و با من بيعت كن تا با على بجنگم و در عوض حكومت عراق مال تو باشد اگر پيروزى نصيبم شد و علاوه بر آن حكومت حجاز را بهر كس كه تو مايل باشى خواهم داد تا وقتى زمام امور در دست من باشد و هر چه ميخواهى از من بخواه به تو خواهم داد ( 1 ) .\r\n\r\n","description":"","footnote":"\r\n( 1 ) اين مطلب را طبرى در ج 5 تاريخش ص 288 و ابن اثير در كامل ج 3 ص 107 و ابن ابى الحديد در شرح نهج البلاغه ج 2 ص 23 بنقل از كتاب الغارات ابراهيم ثقفى متوفاى سال 283 ذكر كرده‌اند .\r\n","page_name":" 173 ","page_number":181},
  {"content":"\r\n\r\nقيس در جواب او نوشت\r\n: نامهء تو به من رسيد آنچه دربارهء عثمان نوشته بودى متوجّه شدم آن كارى بود كه من هرگز دخالتى در آن نداشتم ، تو در نامه ات يادآور شده اى كه صاحب و مولاى من على مردم را وادار كرد تا بر او بشورند و او را از پاى در آورند از اين موضوع نيز هيچ گونه اطلاعى ندارم و همچنين نوشته اى كه بيشتر خويشاوندان و قبيله من در خون عثمان دخالت داشته‌اند ، بخدائى كه جان من در اختيار او است سوگند كه عشيره و قبيلهء من از همه مردم بيشتر فرمانبردار او بودند و از او حمايت مىنمودند و اما آنچه از من خواسته اى كه با تو بيعت كرده و بجنگ على بروم و انتقام خون عثمان را از او بگيرم و در عوض پاداشى به من بدهى ، آن را نيز به خوبى فهميدم اين موضوعى است كه بايد بيشتر در آن باره بيانديشم و فكرهايم را بكنم ، زيرا اين كارى نيست كه بتوان شتابان بسوى آن رفت و عجله بخرج داد ، من كارى به تو ندارم و كارى دربارهء تو انجام نداده‌ام كه از من ناراضى باشى تا ببينم در آينده چه مىشود .\r\n\r\nمعاويه به او نوشت : بعد از حمد و سپاس پروردگار : نامه ات را خواندم تو را نزديك به خود نديدم تا مهياى سازش و صلح با تو گردم و چندان دور نبودى تا آماده پيكار با تو شوم ، تو را هم چون ريسمان قصّابى ديدم كه چهار پايان را بدان مىبندند و براى او تفاوتى ندارد كه به پاى كه بسته شود شخصى چون من كسى را فريب نخواهد داد و در عين حال فريب كسى را هم نخواهد خورد زيرا سپاهيان انبوهى دارم و مردان زورمند و يكه تازان لا يقى در ركاب من هستند اگر آنچه را به تو پيشنهاد كردم پذيرفتى به تو خواهم داد و اگر كارى كه گفتم انجام ندهى اسبان و سواران را بر سر تو مىتازم آنگاه ديگر هر بلا بسر تو آمد مقصر خودت خواهى بود ، و السلام .\r\n","description":"","footnote":"","page_name":" 174 ","page_number":182},
  {"content":"\r\n\r\nقيس در جواب چنين نوشت\r\n: پس از حمد و ثناى پروردگار : شگفتى در اينست كه تو اى معاويه نظريه مرا مردود دانسته و به كلى ساقط كردى و چشم طمع در اين دوخته اى ( اى بى پدر ) كه من از دايره پيروى و اطاعت آنكس كه از همهء مردم سزاوارتر است براى رهبرى و زمامدارى و راستگوترين مردم و عاليترين راهنما و نزديكترين افراد برسول خدا مىباشد بيرون آيم و تحت فرماندهى تو در آيم آرى تو همان كسى كه هيچ شايستگى اين مقام را نداشته و از هر كسى بىلياقتتر هستى زيرا تو گفتارت از ديگران بيهوده و نارواتر و از همه كس گمراه تر و دورترين افراد هستى به رسول خدا ، اطراف تو را مردمانى گمراه و گمراه كننده گرفته‌اند كه هر يك بتى از بتهاى شيطان هستند .\r\nو اما اين سخنت كه مصر را بر من شورانيدهء و تمامى اين كشور را پر از سپاه و لشكر و پياده و سوار خواهى كرد و مرا با اين تهديد ترسانيده اى در صورتى اين كار را توانى كرد كه من تو را به خود واگذارم و كارى به تو نداشته باشم ، و السلام .\r\nدر روايت طبرى عبارتش چنين است : به خدا سوگند اگر تو را به حال خود وانگذارم تا اينكه حفظ جانت مهمترين هدف تو باشد سخن تو راست خواهد بود .\r\n\r\nمعاويه از قيس نا اميد شد و اين نامه را به او نوشت ( 1 ) .\r\nپس از حمد و ثناى خداوند : تو اى قيس يهودى و يهودى زاده هستى اگر آنكس كه از اين دو سپاه بيشتر مورد دوستى و محبت تو است پيروز شود تو را از كار بر كنار خواهد كرد و فرد ديگرى را بجاى تو مامور خواهد نمود و در صورتى كه من كه مبغوضترين افراد نزد تو هستم كامياب گردم و دست رسى به تو پيدا كنم تو را خواهم كشت و گوش و بينيت را خواهم بريد پدرت نيز كمان خود را زه كرد ولى بدون\r\n\r\n","description":"","footnote":"\r\n( 1 ) از اينجا سخن جاحظ است در « البيان و التبيين » ج 2 ص 68 و اين نامه‌ها در حاشيه كتاب البيان ج 2 ص 48 پيدا مىشود .\r\n","page_name":" 175 ","page_number":183},
  {"content":"\r\nنشانه تير انداخت ( 1 ) بسيار كوشيد ولى به نتيجه نرسيد يارانش او را تنها گذاشتند و روزگار بسرش آمد و در حوران تنها و بى كس از دنيا رفت ، و السلام .\r\n\r\nقيس در جواب نوشت\r\n: پس از ثناى پروردگار : همانا تو بت و بت زاده هستى از روى اكراه و به زور وارد اسلام گشتى و با اختيار دست از آن برداشته و از دين خارج گشتى چيزى بر ايمانت نگذشت و چندان سابقه دار نيستى و از آنطرف نفاق و كينه توزى تو تازگى ندارد ، آرى پدرم كمان خود رازه كرد و به هدف تير اندازى كرد ولى كسى بر او حمله برد و او را از پاى در آورد كه هرگز به خاك پاى او نمىرسيد و هيچ لياقت و عرضه اى نداشت ما ياران همان دينى هستيم كه تو از آن خارج شده اى و با دينى كه تو وارد آن گشته اى دشمن هستيم ، و السلام .\r\nمراجعه كنيد به جلد اوّل كامل مبرد ص 309 ج 2 البيان و التبيين ص 68 تاريخ يعقوبى جلد دوم ص 163 ، عيون الاخبار ابن قتيبه جلد دوّم ص 213 مروج الذهب جلد دوم ص 62 مناقب خوارزمى ص 173 شرح ابن ابى الحديد جلد چهارم ص 15 .\r\nو عبارت جاحظ در كتاب تاج ص 109 چنين است :\r\nقيس به معاويه نوشت : اى بت ! و اى بت زاده ! به من نامه مىنويسى و از من مىخواهى كه از على جدا شوم و به طاعت تو سر بگذارم و از اينكه اصحاب او از دورش متفرق شده و به تو پيوسته‌اند مرا مىترسانى ، سوگند به آن خداوندى كه جز او معبودى نيست ، اگر براى او جز من كسى باقى نماند و براى من هم جز او كسى باقى نماند ، ما دامى كه تو در جنگ اوئى با تو مسالمت نخواهم كرد و تا هنگاميكه با او دشمنى مىورزى بفرمانت تن نخواهم داد من دشمن خدا را بر دوست خدا ! و حزب شيطان را بر حزب خدا انتخاب نمىكنم و السلام .\r\n\r\n","description":"","footnote":"\r\n( 1 ) اين جمله كنايه از اين است كه بيهوده تلاش مىكرد . ( مترجم )\r\n","page_name":" 176 ","page_number":184},
  {"content":"\r\n\r\nيك نامهء ساختگى\r\nمعاويه از قيس و پيرويش مأيوس شد و اين امر بر او گران آمد كه قيس با على باشد و از طرفى دور انديشى و دليرى او را به خوبى مىدانست و هر حيله ايكه براى دور نمودن او از على ( ع ) به كار برد سودى نبخشيد ناچار به مردم شام به دروغ گفت :\r\nقيس با شما همداستان و همعقيده شده است ، او را به خير دعا كنيد و دشنامش مدهيد و مردم را از نبرد با او باز داريد او از پيروان ماست و نامه هايش كه شامل خير انديشىهاى نهانى اوست به ما ميرسد . مگر نمىبينيد كه با برادران شما ( از اهل خربتا ) كه در نزد اويند چگونه رفتار مىكند عطايا و ارزاق به آنها مىدهد و پيوسته به آنها نيكى مىكند ، سپس نامه اى از قول قيس ساخت و در حضور اهل شام خواند .\r\nامّا متن نامه :\r\nبسم اللَّه الرحمن الرحيم\r\nاز قيس بن سعد به امير معاوية بن ابى سفيان :\r\nدرود بر تو ، پس از حمد و ثناى خداوندى كه جز او خدائى نيست .\r\nمن چون فكر كردم و با ميزان دين خود سنجيدم ، دانستم كه براى من زيبنده نيست از گروهى پيروى كنم كه امام پرهيزگار خود را كه به واسطهء مسلمانى خونش محترم بود كشتند .\r\nلذا از خداى عز و جل آمرزش مىطلبم كه مرا از گناهان محفوظ بدارد و در امر دينمان سالم باشيم . بدانيد كه من دوستى و سازش خود را با شما اعلام مىكنم و در نبرد با كشندگان پيشواى مظلوم « عثمان » ( رض ) همراه شمايم .\r\nپس هر گونه ساز و برگ و مردان جنگجو كه صلاح مىدانى در اختيار من قرار ده كه با شتاب به انجام مقصود مىپردازم . و السلام ( 1 )\r\n\r\n","description":"","footnote":"\r\n( 1 ) تاريخ طبرى ج 5 ر 129 كامل ابن اثير ج 3 ر 117 ، شرح ابن ابى الحديد ج 2 ر 24 .\r\n","page_name":" 177 ","page_number":185},
  {"content":"\r\nاز عادات هميشگى معاويه ، همين صحنه سازيها و نامه جعل كردنها است ، و از زمان او روايات جعلى و دروغين ، در مدح بنى اميه و قدح بنى هاشم شايع شد .\r\nكيسه‌هاى پر از طلا و نقره ، به روسياهان مزدور مىبخشيد تا آنها رواياتى بدروغ در مدح او بسازند و به پيامبر خدا ( ص ) نسبت دهند ؛ به سمرة بن جندب صد هزار درهم مىبخشد تا روايتى جعل كند كه اين آيه :\r\n* ( وَمِنَ النَّاسِ مَنْ يَشْرِي نَفْسَه ابْتِغاءَ مَرْضاتِ الله ) * ( 1 )\r\nدربارهء ابن ملجم شقى نازل شده . و آيهء :\r\n* ( وَمِنَ النَّاسِ مَنْ يُعْجِبُكَ قَوْلُه فِي الْحَياةِ الدُّنْيا وَيُشْهِدُ الله عَلى ما فِي قَلْبِه وَهُوَ أَلَدُّ الْخِصامِ ) * ( 2 ) .\r\nدربارهء على ( ع ) نازل گشته است .\r\nولى سمرة قبول نكرد . دوباره دويست هزار درهم بخشيد ، باز هم قبول نكرد ، در مرتبهء سوم چهار صد هزار درهم به دو بخشيد و قبول كرد ( 3 ) .\r\nو از اين قبيل جنايات و خيانات از معاويه بسيار صورت گرفته است ! !\r\nپس ، كسى كه نسبت دروغ به پيامبر خدا ( ص ) بدهد ، و عليه أمير مؤمنان مطالبى نشر دهد ، بعيد نيست كه به مانند قيسى افتراء ببندد و نامه اى از قول او بسازد ! و به بزرگان و شخصيتهاى پاك بنى هاشم نسبتهاى ناروائى بدهد كه آنان از اين نسبتها منزهند .\r\n\r\n","description":"","footnote":"\r\n( 1 ) آيه 207 سورهء بقره : ترجمه . و از ميان مردم كسانى پيدا مىشوند كه جان خود را براى طلب رضاى خدا مىفروشند ( مىبازند ) .\r\n( 2 ) آيهء 204 سورهء بقره ترجمه : و از ميان مردم كسانى هستند كه گفتارشان در زندگى دنيائى موجب تعجب است و خداوند را به آنچه در قلب اوست گواه مىآورد ؛ با اينكه او دشمنى ستيزه جوست .\r\n( 3 ) شرح ابن أبى الحديد ج 1 / 361 .\r\n","page_name":" 178 ","page_number":186},
  {"content":"\r\nبلى ، معاويه ننگ اين روش و منش نكوهيده را ، در دوران تاريك تسلَّط و اقتدارش بر خود و همكارانش نهاد ، و كيش و عادتش بر اين جارى گرديده بود و به پيروى از او راويانى خدا ناشناخته و بدمنش پيدا شدند كه به جعل احاديث پرداختند ، و روايات مجعول زياد شد . و چه مشكلاتى در سر راه محققين و راويان حديث بوجود آوردند تا اينكه توانستند روايات خوب و بد را از هم جدا سازند .\r\nاين روش ناپسند معاويه ادامه يافت تا به حدى كه كودكان در يك چنين محيطى بزرگ شدند و بزرگسالان بر اين مبنا به پيرى رسيدند و در نتيجهء اين سياست ننگين بغض و دشمنى خاندان پيامبر ( ع ) در دلها جايگزين شد و بدعت معاويه داير بر لعن و دشنام بر على ( ع ) بعد از نماز جمعه و نمازهائى كه به جماعت برگزار ميشد و در بالاى منابر در شرق و غرب كشور اسلامى معمول گشت و حتى در پايگاه وحى پروردگار ( مدينهء منوره ) چنين عمل مىشد .\r\nحموى در ج 5 ص 38 « معجم البلدان » گويد :\r\nلعن بر على ( رض ) ، در بالاى منابر در شرق و غرب كشور اسلامى اجراء گرديد ولى در منبر سجستان ، جز يك بار اين عمل ناروا انجام نگرفت ، مردم آن سامان ، از اجراى اين بدعت كثيف بنى اميّه خوددارى نمودند . حتى مقرّر داشتند كه بر منابر ايشان هيچكس لعن نگردد . وه چه شرافتى است كه نصيب اين مردم گشته و از لعن على ( ع ) برادر رسول خدا ( ص ) خوددارى نمودند در حالى كه در منابر دو حرم بزرگ مسلمين مكه و مدينه لعن مىشد .\r\nپس از مرگ امام حسن ( ع ) معاويه عازم حج شد و در سر راه وارد مدينه گشت تصميم گرفت در بالاى منبر رسول خدا ( ص ) على را لعن كند به دو گفته شد در اين شهر سعد بن ابى وقاص است ، و گمان نمىكنيم كه او بدين عمل راضى باشد كسى به سوى او بفرست ببين عقيدهء او در اين زمينه چيست .\r\nمعاويه كسى را به سوى سعد فرستاد ، تا ببيند نظر سعد دربارهء لعن على ( ع )\r\n","description":"","footnote":"","page_name":" 179 ","page_number":187},
  {"content":"\r\nچيست .\r\nسعد جواب فرستاد كه : اگر اين كار انجام گيرد من از مسجد رسول خدا ( ص ) خارج مىشوم و ديگر قدم به مسجد نمىگذارم لذا معاويه از لعن على ( ع ) خوددارى كرد تا اينكه سعد مرد و بهنگام مرگ سعد بود كه معاويه على ( ع ) را در منبر رسول لعن نمود و به كار گزارانش در شهرها نوشت كه على را در منابر لعن كنند و چنين كردند .\r\nام سلمه زن پيامبر اكرم ( ص ) نامه اى به معاويه نوشت كه شما خدا و رسول خدا را در منابر لعن مىكنيد چه ، شما على و دوستدار او را لعن مىكنيد و به حق گواهى مىدهم كه خدا و رسولش على را دوست دارند . ولى معاويه به نامه و گفتار ام سلمه اعتنائى نكرد ! ! ( 1 )\r\nجاحظ در كتاب خود « الردّ على الامامية » گويد :\r\nمعاويه در آخر خطبهء خود مىگفت : همانا ابو تراب ، ( على ) ملحد شده و ( مردم را ) از راه تو باز داشته است ؛ او را لعنت فرست لعنى پيوسته و شديد و او را به شكنجهء سخت عذاب نما .\r\nو سپس اين فراز از خطبه را ، به نقاط مختلف كشور اسلامى فرستاد و تا زمان عمر بن عبد العزيز بر همهء منابر آشكارا گفته مىشد .\r\nگروهى از بنى اميه به معاويه گفتند :\r\nاى أمير المؤمنين ! توبه آنچه آرزو داشتى ( سلطنت ) رسيدى ؛ چه بهتر كه ديگر دست از اين مرد بردارى ، و لعنش نگوئى !\r\nمعاويه در جواب گفت : نه به خدا قسم چندان به اين عمل ادامه مىدهم تا كودكان با اين روش بزرگ شوند و بزرگسالان با اين خوى و منش به پيرى برسند و تا ديگر كسى فضيلتى دربارهء على ذكر نكند .\r\n\r\n","description":"","footnote":"\r\n( 1 ) عقد الفريد 2 ر 300\r\n","page_name":" 180 ","page_number":188},
  {"content":"\r\nاين داستان را ابن ابى الحديد در ج 1 ر 356 شرح نهج البلاغة آورده است .\r\nزمخشرى در كتاب « ربيع الابرار » بنابر آنچه در ذهن ياد دارم ، و حافظ سيوطى گويند :\r\nدر زمان بنى اميّه ( در نقاط مختلف كشور اسلامى ) بيش از هفتاد هزار منبر وجود داشت كه بنا به سنت ناميمون معاويه ، على بن ابى طالب بر همهء اين منابر لعن مىشد .\r\nعلامهء بزرگوار شيخ احمد حفظى شافعى در منظومهء خود چنين گويد :\r\nسيوطى حكايت كرده كه روش بنى اميه بر اين بود كه :\r\nبر بيش از هفتاد هزار منبر لعن على ( ع ) را مىگفتند .\r\nو اين جنايتى است كه جنايتهاى ديگر در قبال آن كوچك مىنمايد .\r\nآيا با كسى كه اين سنت ناميمون را مىگذارد دشمنى ورزيدند يا اينكه عيب او را پوشانيدند و ثنا گفتند ؟\r\nو آيا دانشمند مىتواند ساكت باشد و جوابى ندهد ؟\r\nو آيا اين عمل معاويه را به اجتهاد او بر مىگردانند ، چنان كه ستمهايش را به اجتهادش بر گرداندند ، يا نه ، مىگويند شخصى ملحد است ؟\r\nآيا اين روش ناپسنديده ( على ) را رنج نمىدهد ؟\r\nو كيست كه او را آزار مىدهد ؟\r\nدر روايتى از ام سلمه آمده كه آيا در بين شما كسى هست كه خدا را دشنام دهد ؟ خموش باشيد و با انديشمندان و دانايان همراه شويد .\r\nو دشمن بداريد هر كسى كه على را دشمن مىدارد .\r\nقبلا أمير مؤمنان به تمام اين ماجراها خبر داده و پيشگوئى مىفرمود كه :\r\nبه زودى بعد از من مردى بر شما ظاهر شود ، گشاده گلو و بزرگ شكم ( 1 ) ،\r\n\r\n","description":"","footnote":"\r\n( 1 ) مند حق البطن كه در متن خطبه است به معنى شكم بزرگ است چه ، معاويه به زياد خورى و حرص به خوراك موصوف بوده .\r\n","page_name":" 181 ","page_number":189},
  {"content":"\r\nآنچه مىيابد مىخورد و در دنبا آنچه نيافته است مىگردد ، پس او را بكشيد ؛ ولى هرگز او را نخواهيد كشت .\r\nآگاه باشيد ! كه او شما را امر مىكند مرا دشنام دهيد و از من بيزارى بجوئيد ( نهج البلاغه )\r\nو ما اگر بخواهيم در اين زمينه بسط كلام دهيم ، كتاب از وضع عادى خود خارج مىگردد چه ، صفحات تيره و تار زندگى معاويه به دهها و صدها نمىگنجد بلكه هزارهاست .\r\n\r\nسازش بين قيس و معاويه\r\nشرطة الخميس ( 1 ) ، قيس را امير خود قرار داد ( و چنان كه در رجال كشى ص 72 آمده ، قيس صاحب و سرپرست شرطة الخميس معروف شده بود ) .\r\nقيس با ايشان همعهد شد كه با معاويه نبرد كنند و با شيعيان على ( ع ) و آنان كه تبعيّتش مىكنند شرط كرد كه با مال و جان فداكارى كنند و در مصايب سهيم باشند .\r\nمعاويه به قيس پيامى فرستاد كه تو براى چه كسى جنگ مىكنى ؟ مگر نمىدانى كه فرمانده مطاع تو با من بيعت نموده است ؟ ولى قيس گفتهء معاويه را قبول نكرد تا اينكه معاويه ورقهء سفيدى را مهر و امضاء نمود و برايش فرستاد و به او پيام فرستاد كه هر چه به نفع خود مىخواهى در اين نامه بنويس كه مورد قبول منست .\r\nعمرو بن عاص به معاويه گفت : اين كار را مكن با او جنگ كن .\r\nمعاويه گفت : آرام باش و شتاب مكن ما به كشتن آنان پيروز نخواهيم شد\r\n\r\n","description":"","footnote":"\r\n( 1 ) خميس بمعنى سپاه است بمناسبت اينكه از پنج تيپ ميسره ( جناح چپ ) ميمنه ( جناح راست ) مقدمه ( پيش تاز ) قلب ( مركز فرماندهى ) مؤخره ( قسمت ذخيره و در حال استراحت ) تشكيل ميشده است ، و شرطه به معناى پليس انتظامات است و شرطة الخميس يعنى پليس انتظامات لشكر .\r\n","page_name":" 182 ","page_number":190},
  {"content":"\r\nمگر بعد از اينكه به تعدادشان از اهل شام به قتل برسانند ! با اين كيفيت ديگر در زندگى چه خيرى خواهد بود .\r\nبه خدا قسم تا ناچار نشوم با او جنگ نخواهم كرد .\r\nو بعد از فرستان آن ورقهء سفيد مهر و امضاء شده ، قيس امان نامه اى براى خود و شيعيان على تنظيم كرد و در آن شرط نمود كه آنچه از اموال و نفوس بدست ايشان از بين رفته مورد مؤاخذه و مطالبه قرار نگيرند و هيچگونه تعهّد مالى بر معاويه به نفع خود درخواست ننمود و معاويه آنچه قيس در آن ورقه نوشته بود پذيرفت و در نتيجه قيس با همراهانش تحت فرمان و طاعت معاويه در آمدند ( 1 ) .\r\nابو الفرج گويد : معاويه به سوى قيس فرستاد و او را دعوت به بيعت با خود نمود .\r\nهنگام ورود به مجلس معاويه گفت : من سوگند ياد نموده‌ام كه با معاويه ملاقات نكنم مگر اينكه بين من و او نيزه و شمشير باشد .\r\nمعاويه هم براى اينكه سوگند او را عملى كرده باشد امر كرد نيزه اى و شمشيرى آوردند و در ميان خود و قيس نهاد و چون قيس داخل شد به جهت اينكه قبلا با حضرت امام حسن عليه السّلام بيعت كرده بود رو به امام حسن نمود و عرض كرد : آيا از قيد بيعت با شما آزادم ؟ . حضرت فرمودند : آرى . پس كرسى برايش گذاشتند و معاويه هم با حضرت امام حسن بر سرير خود قرار گرفت و به قيس گفت : آيا بيعت مىكنى ؟\r\nقيس جواب داد : آرى ولى دست خود را روى ران خود گذارده بود و به طرف معاويه دراز نكرد ، معاويه از تحت خود برخواست و خود را به قيس رساند و خم شد و دست خود را به دست قيس كشيد ولى باز هم قيس دست خود را به طرف او بلند نكرد ( 2 )\r\n\r\n","description":"","footnote":"\r\n( 1 ) تاريخ طبرى ج 6 ص 96 ، كامل ابن اثير ج 3 ص 163 .\r\n( 2 ) شرح نهج البلاغة ابن ابى الحديد ج 4 ر 17 .\r\n","page_name":" 183 ","page_number":191},
  {"content":"\r\nيعقوبى در ج 2 ر 192 تاريخ خود آورده كه : معاويه در ماه ذيقعدهء سال 40 ؟ ؟ ؟\r\nدر كوفه مردم را براى بيعت جمع نمود و بعضى از بيعت كنندگان به صراحت به معاويه مىگفتند كه به خدا قسم با اكراه با تو بيعت مىكنيم ! و معاويه در جواب مىگفت : بيعت كنيد ، خدا در امريكه با اكراه صورت گيرد خير بسيار قرار داده است ! ! بيعت كنند ديگر به معاويه گفت : از ( مكر ) تو به خدا پناه مىبرم . در اين گير و دار قيس به سعد بن عباده آمد . معاويه گفت : قيس بيعت كرد قيس جواب داد : اى معاويه من خوش نداشتم كه چنين روزى پيش آيد .\r\nمعاويه درخواست كرد : ساكت باش خدا تو را رحمت كند . قيس گفت :\r\nبسيار مشتاق بودم كه پيش از اين ملاقات بين روح و تنت جدائى بيفكنم ولى خدا نخواست معاويه گفت : امر و ارادهء خدا تغيير پذير نيست . سپس يعقوبى گويد :\r\nدر اين هنگام قيس رو به مردم كرد و گفت :\r\nاى مردم ! در عوض خير و نيكى به شرّ و بدى رو آورده‌ايد و به جاى عزّت ذلَّت را گرفته‌ايد و كفر را جايگزين ايمان نموده‌ايد و با اين كجروى سرانجام چنين شد كه بعد از ولايت أمير المؤمنين و سرور و آقاى مسلمين و پسر عموى رسول خدا صلَّى اللَّه عليه و آله و سلم آزاده شده پسر آزاده شدهء بر شما مسلَّط گردد و حكم راند و شما را به پستى و نيستى كشاند و بر شما جور و ستم نمايد چگونه به اين قضيه جهل مىورزيد ؟ يا خداوند بر دلهايتان مهر زده كه تعقّل نمىكنيد ؟\r\nدر اينهنگام بود كه معاويه خم شد و دست قيس را گرفت و گفت : تو را سوگند مىدهم كه از اين روش و گفتار خوددارى كن و در ضمن دست خود را با صدا به دست قيس زد و مردم هم بانك بر آوردند كه قيس بيعت نمود .\r\nقيس گفت : دروغ گفتيد ، به خدا قسم بيعت ننمودم و بعد از اين قضيه كسى با معاويه بيعت نكرد مگر با قسم و قيس اول كسى بود كه با قسم با معاويه بيعت نمود .\r\nحافظ عبد الرزاق از ابن عيينه نقل كند كه او گفت : قيس بن سعد بر معاويه وارد شد ، معاويه گفت : تو هم با عوامل نامساعد ديگر در باز داشتن من از مقاصدم\r\n","description":"","footnote":"","page_name":" 184 ","page_number":192},
  {"content":"\r\nهمكارى مىكنى ؟ به خدا قسم دوست داشتم كه اين ملاقات پيش نمىآمد مگر آنكه پنجه و ناخنم بطور دردناكى تو را رنج مىداد . قيس گفت : و من نيز به خدا قسم اكراه داشتم در چنين مقامى بايستم و تو را به عنوان حاكم مسلمين تحيّت و درود گويم !\r\nمعاويه گفت : چرا ؟ مگر تو بزرگى از بزرگان يهود هستى ؟ ! قيس گفت : و تو اى معاويه ! بتى از بتهاى جاهليتى با كراهت اسلام آوردى و با رضايت دست از اسلام برداشته و خارج شدى !\r\nمعاويه گفت : اللهمّ غفرا ( خدايا بيامرز ) ، دستت را دراز كن براى بيعت قيس گفت : اگر مىخواهى بيش از آنچه گفتى بگو تا من هم بيشتر از آنچه گفتم بگويم ( 1 ) .\r\n\r\nقيس و معاويه در مدينه ( بعد از صلح )\r\nپس از صلح ، قيس بن سعد با جمعى از انصار ، بر معاويه وارد شد ؛ معاويه به آنها گفت : اى گروه انصار ! از من چه مىخواهيد ؟ !\r\nسوگند به خدا ، بيشتر شما بر عليه من بوديد و كمى با من ، و در روز صفين ، از پيشروى من جلوگيرى نموديد و شرارهء مرگ را در سر نيزه هايتان به عيان ديدم . مرا و پدرانم را هجو نموديد ، هجوى كارگرتر از زخم نيزه ، ولى موقعى كه خداوند بر پاداشت آنچه را كه شما مىخواستيد سرنگونش سازيد ، به من گفتيد : وصيّت رسول خدا صلَّى اللَّه عليه و آله را رعايت كن ؛ !\r\nولى هيهات ، يا بنى الحقين العذرة ( 2 )\r\nقيس ( در جواب ) گفت : ما آنچه را كه در عهدهء توست مىخواهيم ( خلافت بر مسلمين را كه بدون حق در اختيار گرفتى ) .\r\nامّا دشمنى ما با تو ، اگر بخواهى از آن خوددارى مىكنيم . و امّا استهزائى\r\n\r\n","description":"","footnote":"\r\n( 1 ) تاريخ ابن كثير ج 8 ص 99\r\n( 2 ) معناى اين جمله در متن كتاب خواهد آمد\r\n","page_name":" 185 ","page_number":193},
  {"content":"\r\nكه از تو مىكنيم ، باطل آن زايل مىشود و آن مقدارى كه حق است ثابت و بر قرار مىماند .\r\nامّا بر قرارى حكومت بنفع تو ، مطلبى است كه بدون رضايت ما و بر خلاف خواست ماست .\r\nو امّا درهم شكستن ارج تو در روز صفين ، به جهت همكارى با مردى بود كه طاعت او بسان طاعت خداوند بوده و امّا وصيّت و سفارش رسول خدا صلَّى اللَّه عليه و آله و سلم دربارهء ما ، بايد بدانى كه هر كس به پيامبر ايمان دارد بايد بعد از او هم سفارش او را رعايت كند .\r\nو امّا اينكه گفتى : يا بى الحقين العذرة . بايد بدانى كه ، هيچ دستى جز خداوند ، تو را از ما باز نمىدارد ، اين گوى و اين ميدان هر چه دلت مىخواهد انجام ده مثل تو چنانست كه شاعر گويد :\r\n\r\nيا لك من قبرة بمعمر\r\nخلالك الجوّ فبيضى و اصفرى\r\n\r\nترجمه :\r\nاوه ! چه گنجشگهاى فراوانى ! امروز محيط بدلخواه تو مساعد است ، هر چه ميتوانى تخم بگذار و سوت بكش ، ولى روز ديگرى هم در دنبال است .\r\nمعاويه به منظور دلجوئى و ريا ورزى رو كرد به جميعت و گفت : حوائج خودتان را بخواهيد .\r\n( عقد الفريد ج 2 ص 121 ، مروج الذهب ج 2 ص 63 ، الامتاع و المؤانسة ج 3 ص 170 )\r\nبيان و توضيح : سخن معاويه كه گفت : يا بى الحقين العذرة اين گفته ، مثل متداولى است ، در بين عرب ، و منشأ اين مثل اين بوده كه مردى بر قومى وارد مىشود و از آنها شير مىطلبد ، آنان تعلَّل نموده و از دادن شير به او خوددارى مىكنند و اظهار ميدارند كه شير ندارند ، در حالى كه در ظرفهايشان شير موجود بوده .\r\n","description":"","footnote":"","page_name":" 186 ","page_number":194},
  {"content":"\r\nاين مثل براى اشخاص درغگوئى آورده مىشود كه در موردى عذر مىآورند در حالى كه عذرشان قبول نيست :\r\nو معنى مثل اينست : شيرى كه در ظرفهايتان است عذر شما را تكذيب مىكند .\r\nولى اين مثل در مروج الذهب چنين مذكور است : يأبى الحقير العذرة و در عقد الفريد به اين شكل ضبط شده : ابى الخبير العذر ولى اين دو ضبط خلاف و اشتباه است و اصل همانست كه گفته شد .\r\n\r\nقيس و معاويه در مدينه\r\nتابعى بزرگوار ، ابو صادق سليم پسر قيس هلالى ، در كتاب خود گويد :\r\nمعاويه بعد از كشته شدن حضرت امام حسن ( ع ) ، و در ايام خلافتش بعنوان حج خانهء خدا به مدينه وارد شد و مورد استقبال اهل مدينه قرار گرفت . معاويه ديد همهء مستقبلين از قبيلهء قريشند و رو به قيس بن سعد بن عباده كرد و گفت :\r\nانصار چه شدند ؟ چرا به استقبال من نيامدند ؟\r\nگفته شد : آنان فقيرند و وسيلهء سوارى ندارند . معاويه ( بر سبيل طعن و شماتت ) گفت :\r\nپس شتران آبكش آنها چه شد ؟ !\r\nقيس در پاسخ گفت : شتران آبكش خود را ، در جنگهاى بدر و احد و غزوات بعد از آن كه در موكب رسول خدا ( ص ) بودند ، از دست دادند ؛ آنگاه كه جنگ به خاطر اين بر پا بود كه تو و پدرت به اسلام آئيد تا اينكه امر خداوند آشكار شد و شما هنوز در كراهت باقى بوديد .\r\nمعاويه گفت : خداوندا ! ما را بيامرز !\r\nپسر قيس گفت : رسول خدا ( ص ) مىفرمود بعد از من انگيزه و غلبهء مخالف را خواهيد ديد .\r\nمعاويه گفت براى مقابلهء با آن چه امر كرد ؟ قيس گفت : رسول خدا ( ص )\r\n","description":"","footnote":"","page_name":" 187 ","page_number":195},
  {"content":"\r\nامر فرمود صبر كنيم تا به ملاقات او برسيم ( تا مردن ) .\r\nمعاويه گفت : پس صبر كنيد تا اينكه او را ملاقات نمائيد ! !\r\nسپس قيس به معاويه گفت : اى معاويه ! ما را به شتران آبكش نكوهش مىكنى ؟ به خدا قسم ما شما را بر آن شتران ديديم در حالى كه مىكوشيديد نور خدا را خاموش كنيد و سخن شيطان را برترى دهيد ! سپس تو و پدرت به اكراه اسلام آورديد همان اسلامى كه در راه آن با شما مىجنگيديم .\r\nمعاويه گفت : اينطور كه معلوم مىشود ، شما با نصرت و همكارى خود ، بر ما منت مىگذاريد ، همانا منت و عنايت براى خداست و براى قريش است ! آيا نه اينست اى ياران پيامبر ؟ كه شما با ياريتان از رسول خدا ( ص ) بر ما منت مىنهيد در حالى كه او از قريش است و از طائفهء ماست پس در حقيقت منت گذاردن براى ماست . چه خداوند شما را ياران و از پيروان ما نمود و به سبب ما شما را هدايت فرمود ! !\r\nقيس در پاسخ معاويه چنين گفت :\r\nخداوند ، محمّد را كه رحمت بر همهء عالم بود به رسالت و پيامبرى خود مفتخر فرمود و او را بسوى سياه و سفيد و سرخ مبعوث نمود ، اولين كسى كه به او و رسالت آسمانيش ايمان آورد پسر عمّش على بن ابيطالب ( ع ) بود ؛ ابو طالب هم از او دفاع كرد و او را از شرّ دشمنانش حفظ نمود و نمىگذاشت قريش از دعوت او جلوگيرى نموده و به او اذيّت برسانند و كاملا از او پشتيبانى نموده و در راه تبليغ رسالت الهى تشويق و تحريص مىكرد . محمّد ، ما دامى كه عمويش زنده بود از هر نوع اذيّت و آزار قريش محفوظ بود ، ابو طالب هنگام مرگ به فرزندش على ( ع ) امر نمود كه از آن جناب پشتيبانى كند . على ( ع ) در همهء سختيها و فشارها و مواقع خطرناك جان بر كف نهاد و با كمال رشادت از آن حضرت پشتيبانى نمود و خداوند در بين قريش اين مقام بزرگ حمايت از رسولش را ويژهء على ساخت و در ميان عرب و عجم گرامى گشت :\r\nپيامبر خدا ، تمام فرزندان عبد المطلب را ، كه در ميانشان ابو طالب و ابو لهب\r\n","description":"","footnote":"","page_name":" 188 ","page_number":196},
  {"content":"\r\nهم بودند ، گرد آورد و آنها را به اسلام دعوت فرمود ، در حالى كه على در خدمت حضرت بود و خود رسول خدا ( ص ) در حمايت عمويش ابو طالب زندگى مىكرد ؟ به آن جمع چنين فرمود :\r\nأيّكم ينتدب ان يكون اخى و وزيرى و وصيّى و خليفتى فى امّتى و ولىّ كلّ مؤمن بعدى ؟\r\nكداميك از شما دعوت مرا مىپذيرد تا اينكه برادر و وزير و وصىّ من در ميان امّتم گردد و بعد از من ، ولىّ ( عهده دار امور ) مؤمنان باشد ؟\r\nهمهء جمع ساكت بودند و پيامبر خدا سه بار سخن خود را تكرار فرمود . در اين هنگام ، على بود كه گفت : اى رسول خدا ! من سخنت را پذيرفتم سپس پيامبر خدا ( ص ) سر على ( ع ) را بدامن نهاد و در دهان او دميد و گفت : بار خدايا ! سينهء على را از علم و فهم و حكمت پر گردان و به ابيطالب رو كرد ، فرمود : اى ابيطالب ! از اين پس مطيع و سخن پذير پسرت باش چه ، خداوند نسبت او را با پيامبرش ، چون نسبت هرون به موسى قرار داد . . .\r\nرسول خدا بين خود و على برادرى بر قرار نمود و سپس قيس بعد از اين كلام چيزى از فضائل على ( ع ) را فرو گذار ننمود و بدان فضائل بر تقدم على استدلال نمود از جمله فضائل چنين گفت :\r\nجعفر بن ابيطالب از اين خاندان است كه با دو بال در بهشت پرواز مىكند ، و حمزه ، سيد شهداء است و فاطمه ، سرور بانوان بهشت ، از جملهء افتخارات اين خانواده است . اگر بنا شود رسول خدا و خاندان و عترت او را از قريش جدا كنيم ؛ به خدا قسم كه ما در نزد خدا و رسولش و خاندان او از شما محبوبتريم .\r\nهنگام وفات پيامبر خدا ، انصار پيرامون پدرم گرد آمدند و گفتند : ما با سعد بيعت مىكنيم قريش با خبر شده با ما از در ستيز در آمدند و اولويت على و خاندان رسول اللَّه را برخ ما كشيدند و دليلى بر عليه ما ، و بخاطر اهل بيت نبى اكرم ( ص ) و قرابتشان با ما نبرد كردند . قريش ديگر نمىتواند . اين ننگ و جنايتى كه نسبت\r\n","description":"","footnote":"","page_name":" 189 ","page_number":197},
  {"content":"\r\nبه انصار و خاندان محمّد ( ص ) نموده بزدايد . در حالى كه بجان خودم سوگند ياد مىكنم كه با وجود على بن ابيطالب و فرزندانش ، احدى از انصار و قريش و عرب و عجم حق خلافت را نداشتند .\r\nدر اينهنگام بود كه معاويه به خشم آمد و گفت : اى پسر سعد ! تو اين مطلب را از كجا گرفته و روايت مىكنى و از چه كسى شنيدى ؟ آيا پدرت به تو خبر داده است ؟ ! ! قيس گفت : از كسى نقل مىكنم كه از پدرم بهتر بود و حقش بر من از او بيشتر و عظيمتر است .\r\nمعاويه گفت : او كيست ! قيس جواب داد : على بن ابيطالب ( ع ) عالم و صدّيق اين امّت كه خداوند در حق او اين آيه را نازل فرموده است :\r\n* ( قُلْ كَفى بِالله شَهِيداً بَيْنِي وَبَيْنَكُمْ وَمَنْ عِنْدَه عِلْمُ الْكِتابِ ) * ( 1 ) .\r\nترجمه ( اى پيامبر ) بگو بين من و شما شهادت خداوند كافى است و شهادت كسى كه نزد اوست علم كتاب . و سپس تمام آياتى كه در شأن حضرت على ( ع ) نازل شده بود يك بيك ذكر كرد .\r\nمعاويه گفت : صدّيق اين امت ابو بكر است و فاروقش عمر است و كسى كه علم كتاب نزد اوست عبد اللَّه بن سلام است .\r\nقيس در جواب گفت : اولى بدين القاب نيكو كسى است كه خداوند اين آيه را در شأن او نازل فرمود :\r\n* ( أَ فَمَنْ كانَ عَلى بَيِّنَةٍ مِنْ رَبِّه وَيَتْلُوه شاهِدٌ مِنْه ) * ( 2 )\r\nترجمه : آيا آنكسى كه از جانب پروردگارش داراى دليل است و در پى شاهدى دارد از خود . و همچنين كسى كه رسول خدا ( ص ) او را در روز غدير به خلافت امّت منصوب داشت و فرمود :\r\n\r\n","description":"","footnote":"\r\n( 1 ) آيه 96 سورهء بنى اسرائيل .\r\n( 2 ) آيهء 17 سورهء هود .\r\n","page_name":" 190 ","page_number":198},
  {"content":"\r\nمن كنت مولاه اولى به من نفسه فعلىّ اولى به من نفسه .\r\nترجمه : هر كه من مولاى اويم و اولى به اويم از خودش ، پس على اولى به اوست از خودش .\r\nو در غزوهء تبوك در وصف على فرمود :\r\nانت منّى بمنزلة هارون من موسى الَّا انّه لا نبىّ بعدى .\r\nترجمه : ( اى على ) ! نسبت تو به من ، مانند نسبت هارون است به موسى با اين فرق كه بعد از من ديگر پيامبرى مبعوث نمىگردد .\r\nو تمامى آنچه را كه قيس در اين مناظره ذكر كرده و بدان تصريح نموده ، از آيات قرآنى و احاديث نبوى در فضل على ( ع ) حفّاظ و علماء بزرگ اهل سنت در مسندها و صحاح خود با بررسى كامل در سند آنها و راويان آن ، ذكر كرده‌اند ، كه ما بعضى از آن را در گذشته ذكر نموده‌ايم و به فضل الهى در آينده بقيه را در محلّ خود ذكر خواهيم كرد .\r\n\r\nامتيازات جسمى قيس\r\nترديدى نيست كه شكل و هيئت ظاهرى و امتيازات جسمانى افراد انسانى در ابّهت و بزرگداشت آنها دخالت بسزائى دارد ، زيرا آنچه ابتداء به چشم مىآيد همان هيكل جسمانى است و سپس جهات معنوى از قبيل : قلب محكم و پا بر جا ، دليرى و ميدان دارى ، دور انديشى و تيز بينى ، و نظاير آن ، و بر همين حقيقت گفته شده :\r\nانّ للهيئة قسطا من الثّمن ( 1 ) .\r\nو اين حقيقت ، در مورد پادشاهان و فرماندهان و شخصيتهاى عاليمقام بيشتر از ديگران مورد توجه است زيرا افراد رعيّت بزرگوارى و اهميّت وجودى اين قبيل\r\n\r\n","description":"","footnote":"\r\n( 1 ) اين جمله اصطلاحى است فقهى كه در فقه مورد استدلال است و مفهومش اينست كه هيئت و شكل ظاهرى هم در بها و ارزش شيء دخيل مىشود .\r\n","page_name":" 191 ","page_number":199},
  {"content":"\r\nشخصيتها را از ظواهر و جثّهء آنها تشخيص مىدهند و بزرگوارى و بزرگ منشى و شدّت و صلابت و نفوذ حكم و عزم استوار را از اين گونه افراد كه تناور و قوى هيكل هستند زودتر باور مىكنند تا يك فرد نحيف و كم جثّه ، كه قيافهء ناتوان و اندام كوچك و جسم ضعيف او موجب مىشود كه گمان كنند توانائى روحى و معنوى هم ندارد ، و از ادارهء كارهاى مهمى كه به عهده دارد زبون و ناتوان است .\r\nبه همين جهت خداى سبحان پس از آنكه طالوت را به عنوان يك پادشاه به بنى اسرائيل معرفى مىكند او را توصيف و تعريف نمود به اينكه از علم و جسم ( درشت اندامى و قويهيكل بودن ) سهم بسزائى به او عطا شده است و بنابر اين به نيروى علمش به تدبير شؤون دينى و معنوى و اجتماعى ملَّت توانا است و برجستگى و برازندگى او از حيث جسم و اندام هم در اجراء وظائف سلطنت و فرماندهى تقويت و ابهت و هيبت به او مىدهد .\r\nپس از اين مقدمه بايد دانست : سرور بزرگ انصار ( قيس ) از آنجا كه خداوند چيزى از صفات عاليه صورى و معنوى را از قبيل علم ، و عمل ، و رهبرى ، پاكدامنى ، دور انديشى ، استحكام در رأى و خرد ، رأى متين ، زيركى ، و لياقت و فرماندهى ، حكومت و رياست ، سياست ، دليرى و شهامت ، سخاوت و كرم ، دادگرى و ساير شؤون و فضائل اخلاقى را دربارهء او فرو گذار نفرموده ؛ نخواست كه او از مزيّت و فضيلت ظاهرى هم بىبهره باشد ، ( و لذا او را بكمال جسمانى و هيكل قوى و بزرگى جثّه و اندام و رشادت ظاهرى نيز كامياب فرمود ) .\r\nاستاد ما ، ديلمى در كتاب ارشادش گويد : همانا قيس ، مردى بود كه داراى اندامى به طول هيجده وجب و عرض پنج وجب بود ؛ در زمان خود بعد از أمير المؤمنين ( ع ) سخترين مردم بود . ( 1 )\r\n\r\n","description":"","footnote":"\r\n( 1 ) ارشاد ديلمى ج 2 ص 325 .\r\n","page_name":" 192 ","page_number":200},
  {"content":"\r\nابو الفرج گويد : قيس مرد بلند قامتى بود ؛ هنگاميكه بر اسب قوى هيكل بزرگ سوار مىشد پاهايش به زمين مىرسيد و چنان كه در ص 134 گذشت از منذر بن جارود نقل شده كه قيس را در گوشه اى ديد كه بر اسبى نارنجى رنگ سوار است و پاهايش به زمين كشيده مىشد .\r\nابو عمرو كشى در رجالش گويد : قيس از جمله ده نفرى بود كه پيغمبر ( ص ) از زمان نخستين به آنها پيوست و طول آنها ده وجب با دستهاى خودشان بود و قيس و سعد پدرش از آن افراد بودند ( 1 ) و از كتاب « غارات » تأليف ابراهيم ثقفى نقل شده كه قيس رساترين و بلند قدترين مردم بوده و دستهاى بلندى داشته ، و موهاى جلوى سرش ريخته بود ؛ او مردى بزرگ ، شجاع ، داراى تجربه ، و نسبت به على ( ع ) و فرزندانش خيرانديش بود ، و با همين نظر و عقيده هم جهان را بدرود گفت .\r\nثعالبى شلوارهاى قيس را از جملهء مثلهاى مشهور و متداول بشمار آورده و گويد : لباس هر مرد تنومند و بلند بالا را به شلوار قيس مثال مىزدند ( 2 ) .\r\nقيصر روم ، مردى تنومند و قوى جثه از روميان را كه از لحاظ بزرگى جثّه مورد اعجاب همگان بود ، نزد معاويه فرستاد ، معاويه دانست كه براى برابرى و زبون كردن او جز قيس بن سعد كسى شايستگى ندارد ، و در هنگاميكه آن مرد رومى نزد معاويه بود به قيس گفت : وقتى كه به منزل خود رفتى ، شلوار خود را براى من بفرست . قيس مقصود معاويه را دانست ؛ در همان مجلس شلوار خود را بيرون آورد و به طرف آن مرد قويهيكل رومى انداخت .\r\nآن مرد رومى در حالى كه تماشا ميكردند ، شلوار قيس را به پا كرد و تا سينه اش رسيد مردم در تعجب شدند و رومى سر خجلت و سرافكندگى به پيش افكند . قيس را بر اين عمل مورد ملامت قرار دادند ، و او اين اشعار را در جواب سرود :\r\n( اين عمل من ) به خاطر اين بود تا مردم بدانند و همه شاهد باشند كه اين\r\n\r\n","description":"","footnote":"\r\n( 1 ) رجال كشى ص 73 .\r\n( 2 ) ثمار القلوب ثعالبى ص 480 .\r\n","page_name":" 193 ","page_number":201},
  {"content":"\r\nشلوار خود قيس است .\r\nو نتوانند بگويند كه قيس رفت و اين شلوار دورهء عاد است كه در عهد قوم ثمود وسعت گرفته است ؛\r\nمن سيد و آقاى قوم يمن هستم و مردم دو گروهند : آقا و سرور و زيردست و محكوم .\r\nاصل و نسبم بر همهء مردم مقدّم است و از لحاظ جسمى و قامت بلند بر همهء مردان برترى دارم .\r\nو اين داستان را ابن كثير در ج 8 ص 103 « البداية و النهاية » با تغييرى در آن چنين نقل مىكند :\r\nپادشاه روم دو مرد از سپاهيان خود را نزد معاويه فرستاد كه يكى از آنها را نمونهء نيرومندترين و آن ديگرى را نمونهء بلند بالاترين مردان روم نشان دهد ، تا به معاويه فهمانده باشد كه : اين دو نفر را ببين آيا در ميان مردان مملكت تو كسى هست كه در نيرومندى و بلندى قد بر اينها برترى داشته باشد ؟ !\r\nاگر اشخاصى نيرومندتر و بلند بالاتر از آنها ، در ميان مردم مملكت خود سراغ داريد به من ارائه دهيد در آنصورت من جمعى از اسيران و مقدارى هديه براى تو خواهم فرستاد و الَّا براى سه سال بايد با من سازش نمائى . پس از آنكه آن دو نفر نزد معاويه آمدند . معاويه گفت : كيست كه در مقابل اين مرد نيرومند رومى ، قيام كند ؟\r\nگفتند : براى اين غرض يكى از دو نفر به نظر مىرسد : يكى ، محمّد بن حنفيه و ديگرى عبد اللَّه بن زبير . محمّد بن حنفيه را آوردند ؛ او پسر على بن ابيطالب است مردم همه براى مشاهده در مجلس حضور بهم رساندند معاويه به محمّد گفت : آيا مىدانى براى چه منظورى تو را احضار كرده‌ام ؟ گفت : نه ، معاويه موضوع آن مرد نيرومند رومى و هيبت جسمانى او را براى محمّد بن حنيفه بيان نمود .\r\nمحمّد بن حنفيه به مرد رومى گفت : يا تو بنشين و دست خود را به من بده و يا\r\n","description":"","footnote":"","page_name":" 194 ","page_number":202},
  {"content":"\r\nمن مىنشينم و دست خود را به تو مىدهم و هر يك از ما كه توانست آنكه نشسته است از جاى بركند و بلندش سازد او غالب است و گرنه مغلوب خواهد بود .\r\nمرد نيرومند رومى گفت تو بنشين ؛ محمّد بن حنفيه نشست و دست خود را دراز كرد و در دست مرد رومى نهاد ، او هر چه قدرت و نيرو داشت به كار برد و هر چه كرد ، نتوانست او را از جايگاهش حركت دهد ! و مغلوب شد و اين مغلوبيت هم مورد قبول همراهان او قرار گرفت .\r\nسپس محمّد بن حنفيه برخاست و به مرد رومى گفت : بنشين تا من تو را بلند كنم ؛ آن مرد نشست و دست در دست محمّد گذاشت و محمّد بلا درنگ و معطلى او را به هوا بلند نمود و به زمينش افكند .\r\nمعاويه از اين غلبه بسيار خرسند شد ، سپس قيس بن سعد به پا خاست و از جمع مردم بكنارى رفت و شلوار خود را بيرون نمود و به آن مرد بلند بالاى رومى داد وقتى كه او شلوار قيس را به پا كرد لبه ى شلوار به زمين كشيده ميشد در حالى كه كمربند آن به پستان مرد رومى رسيده بود .\r\nمرد رومى به مغلوبيت خود اعتراف نمود . لذا پادشاه روم به آنچه كه ملتزم شده بود ، عمل كرد .\r\nاز اين داستان و امثال آن به خوبى استفاده مىشود كه خاندان پيامبر خدا و شيعيان آنان از هر جهت مرجع دوست و دشمن و گشايندهء مشكلاتشان بوده‌اند و در اين بين امير مؤمنان على ( ع ) به عنوان حلال مشكلات مىدرخشد .\r\n\r\nمرگ قيس\r\nواقدى و خليفة بن خياط و خطيب بغدادى ، در ج 1 ص 179 تاريخش و ابن كثير ، در ج 8 ص 102 تاريخ خود وعدهء زياد ديگرى نقل كنند كه : قيس در اواخر خلافت معاويه در مدينه فوت نمود .\r\nبنابر اين ، اگر سال وفات معاويه ، از سالهاى خلافت معاويه حساب گردد مىشود سال وفات قيس را ، سال شصت هجرى دانست و الا بايد گفت كه در سال پنجاه\r\n","description":"","footnote":"","page_name":" 195 ","page_number":203},
  {"content":"\r\nو نه هجرى وفات نموده است .\r\nو شايد ، به همين جهت ابن عبد البر در « استيعاب » و ابن اثير در « اسد الغابه » در تاريخ وفات قيس بين اين دو سال مردد شده‌اند !\r\nچه آنكه ، در « استيعاب » تاريخ وفات قيس را به سال شصت هجرى ذكر نموده و در ضمن گفته است كه : قول به سال پنجاه و نه هجرى آخر خلافت معاويه هم هست .\r\nو در « اسد الغابه » بر عكس « استيعاب » نقل شده است .\r\nابن كثير ، در تاريخش به تبعيت از ابن جوزى سال وفات را پنجاه و نه نوشته ، و در اين ميان يك قول خيلى نادر هم هست كه كسى بدان اعتنائى ننموده ، آن قول منسوب به ابن حبّان است كه ميگويد . قيس از دست معاويه فرار كرد و در سال 85 ؛ زمان خلافت عبد الملك وفات يافت . اين قول را ابن حجر در ج 3 ص 249 « اصابه » نقل مىكند ولى قول خليفة بن خياط و كسانى را كه با او همقولند تقويت مىكند و مقرون به صواب مىداند .\r\n\r\nخاندان قيس\r\nدر دورهء صدر اسلام ، خاندان قيس از بزرگوارترين خاندانهاى انصار بشمار مىرفتند . و پيوسته انوار دانش و بزرگوارى از افق اين خاندان مىدرخشيد و در هر زمينه اى شخصيتهاى برجسته و لايق تحويل داده است ؛ در جنبه‌هاى زعامت و رياست ، حفظ و بررسى احاديث ، در علم و دانش و در پاكى و پاكدامنى مردانى از اين خاندان برخاسته‌اند .\r\nاز جملهء ايشان است ، ابو يعقوب اسحاق بن ابراهيم بن يحيى بن عباس بن عبد الرحمن بن سالم بن قيس بن سعد بن عباده خزرجى انصارى ، سمعانى در كتاب « انساب » خود شرح حال او را آورده و درباره اش مىگويد :\r\nاز شريفترين خاندان انصار است و در نيشابور از جنبه ثروت و عدالت و قدس\r\n","description":"","footnote":"","page_name":" 196 ","page_number":204},
  {"content":"\r\nو تقوى و دريافت صحيح روايت يگانهء عصر خود بود ؛ در طلب حديث حريص و در باب درك حقائق و معرفت به آنها زياد مىكوشيد . در نيشابور از محمّد بن رافع ، اسحاق بن منصور ، عبد الرحمن بن بشير بن حكم ، نقل حديث مىكند و در عراق از عمر ابن شبّه نميرى ، حسن بن محمّد بن صباح ، محمّد بن اسماعيل احمسى و احمد بن سنان قطَّان نقل حديث مىنمايد و در رى از ابا زرعه ، محمّد بن مسلم بن داره ، نقل حديث كرده است و از او ، ابو اسحاق ابراهيم بن عبدوس ، محمّد بن شريك اسفراينى ، ابو احمد اسماعيل بن يحيى بن زكريا حديث گرفته و روايت نموده‌اند . وى در جمادى الثانيه سال 317 در نيشابور وفات نموده است .\r\n« زيادتى چاپ دوم » و از جملهء ايشان است : ابو بكر محمّد بن ابى نصر احمد بن عباس بن حسن بن جبلة بن غالب بن جابر بن نوفل بن عياض بن يحيى بن قيس بن سعد انصارى مشهور به عياضى .\r\nسمعانى ، در انسابش از او ياد كرده و گويد كه : او اهل سمرقند است مردى بزرگوار و فقيه و از زمرهء رؤساى شهر محسوب ميشده است و مورد نظر و توجه خلق بوده .\r\nاز ابو على محمّد بن محمّد بن حرث حافظ سمرقندى روايت نقل مىكند و ابو سعيد ادريسى ( 1 ) او را ديده و ملاقات نموده ولى حديثى از او نقل نكرده است .\r\nو باز از جملهء اين گروه است : ابو احمد بن ابى نصر عياضى ( 2 ) برادر ابى بكر عياضى كه ذكرش گذشت .\r\nو از جملهء آنهاست : ابن المطرى ؛ ابو محمّد عبد اللَّه بن محمّد بن احمد بن خلف بن عيسى بن\r\n\r\n","description":"","footnote":"\r\n( 1 ) ابو سعيد عبد الرحمن بن محمد استرآبادى مقيم سمرقند بوده و در همانجا در اواخر ذو الحجهء سال 405 ه . ق وفات يافته است .\r\n( 2 ) محى الدين بن ابى العرفاء ، نام ابى نضر و عياض و برادرش را در كتاب « الجواهر المضيئة » ص 13 ذكر نموده است .\r\n","page_name":" 197 ","page_number":205},
  {"content":"\r\nعباس بن يوسف بن بدر بن عثمان انصارى خزرجى عبادى مدنى . ابو المعالى السلامى در كتاب « المختار » و همچنين در ص 72 منتخب كتاب « المختار » مىگويد : كه اين شخص از فرزندان قيس بن سعد بن عباده است .\r\nاز گروه حفّاظ عصر خود بود و اخلاقى ستوده داشت ، عبادتى زياد و با علماء و دانشجويان به نيكوئى معاشرت مىنمود و به قصد شنيدن حديث از محدثين بزرگ ، بار سفر به طرف شام ، مصر و عراق بسته و در زندگى خود ، حوادث و مصيبتهاى دردناكى ديده است .\r\nبه سال 742 ه . ق خانه اش تاراج شده ! و مدتى هم در زندان بسر مىبرد سپس آزاد شد .\r\nكتابى دارد بنام « الاعلام فيمن دخل المدينة من الأعلام » و از اين اشخاص استماع حديث نموده است :\r\nدر مدينهء مشرّفه ، از ابى حفص عمر بن احمد سودانى و در قاهره از ابى الحسن على بن عمر اسوانى ، و يوسف بن عمر ختنى ، و يوسف بن محمّد دبابيسى و در اسكندريه از عبد الرحمن بن مخلوف بن جماعه ؛\r\nو در دمشق از احمد بن ابى طالب بن شحنه ، و قاسم بن عساكر ، و ابى نصر بن الشيرازى ؛\r\nو در بغداد از محمّد بن عبد المحسن دواليبى .\r\nو بالاخره در ماه ربيع الاول سال 765 در مدينهء مشرفه وفات يافت ( 1 )\r\nو از جمله ايشان است :\r\nابو العباس ، احمد بن محمّد بن عبد المعطى بن احمد بن عبد المعطى بن مكى بن\r\n\r\n","description":"","footnote":"\r\n( 1 ) اين ترجمه را ما از « منتخب المختار » ص 72 و از « الدرر الكامنة » ص 284 گرفته و نقل كرديم .\r\n","page_name":" 198 ","page_number":206},
  {"content":"\r\nطرد بن حسين بن مخلوف بن ابى الفوارس بن سيف الاسلام ( 1 ) بن قيس بن سعد بن عبادهء انصارى مكىّ مالكىّ نحوى ؛ كه در سال 709 متولد شده و در محرم سال 808 هم وفات يافته است .\r\nسيوطى احوالات اين شخص را در كتاب « بغية الوعاة » ص 161 نقل مىكند .\r\nالحمد للَّه\r\nو سلام على عباده الذين اصطفى\r\n\r\n","description":"","footnote":"\r\n( 1 ) گمان من اينست كه در سلسلهء نسب جمعى ساقط شده باشند .\r\n","page_name":" 199 ","page_number":207},
  {"content":"\r\n\r\n","description":"","footnote":"","page_name":" 200 ","page_number":208},
  {"content":"\r\n\r\nعمرو بن عاص سهمى\r\n","description":"","footnote":"","page_name":" 201 ","page_number":209},
  {"content":"\r\n\r\nفهرست مطالبى كه دربارهء عمرو بن عاص سهمى آمده است\r\nقصيدهء جلجليه اش و آنچه در پى دارد\r\nنسب پدر و مادريش\r\nاسلام آوردن او\r\nبيست سخن از او كه نمودار روحيات و واقعيت اخلاقى اوست\r\nشجاعت او\r\nداستان امير مؤمنان و عمرو در ميدان جنگ\r\nداستان مالك اشتر و عمرو در ميدان جنگ\r\nدرس دين و اخلاق\r\nمرگ عمرو\r\n","description":"","footnote":"","page_name":" 202 ","page_number":210},
  {"content":"\r\n\r\nعمرو بن عاص ( 1 )\r\nدرگذشتهء سال 43 ه . ق\r\nعمرو بن عاص قصيده اى در 66 بيت سروده است كه از شاهكارهاى زبان عربى بشمار مىرود ، اين قصيده بنام قصيدهء جلجليّه معروف است ما ، به جهت عظمت اين ابيات قصيده را به همان شكل عربى نقل مىكنيم و سپس ترجمهء آن كه به شعر فارسى درآورده‌ام نقل مىشود .\r\n\r\nاما خود شعر به زبان عربى :\r\n\r\nمعاوية الحال لا تجهل\r\nو عن سبل الحقّ لا تعدل\r\nنسيت احتيالى فى جلَّق\r\nعلى اهلها يوم لبس الحلى ؟\r\nو قد اقبلو ازمرا يهرعون\r\nمهاليع كالبقر الجفّل\r\nو قولي لهم : انّ فرض الصّلاة\r\nبه غير وجودك لم تقبل\r\nفولَّوا و لم يعبأوا بالصّلاة\r\nو رمت النفار الى القسطل\r\nو لمّا عصيت امام الهدى\r\nو فى جيشه كلّ مستفحل\r\nابا لبقر البكم اهل الشآم\r\nلاهل التّقى و الحجى أبتلى ؟\r\nفقلت : نعم ، قم فانّى أرى\r\nقتال المفضّل بالافضل\r\nفبى حاربوا سيّد الاوصيآء\r\nبقولى : دم طلّ من نعثل\r\nو كدت لهم ان اقاموا الرّماح\r\nعليها المصاحف فى القسطل\r\n\r\n\r\n","description":"","footnote":"\r\n( 1 ) براى فارسى زبانان لازم است كه فرق بين عمر و عمرو را بدانند عمر بدون واو نوشته مىشود به ضم عين و فتح ميم ولى عمرو به فتح عين است و سكون ميم و واو آخر تلفظ نمىشود و نوشتنش براى نشان دادن فرق اين دو اسم است كه اشتباه نشود .\r\n","page_name":" 203 ","page_number":211},
  {"content":"\r\n\r\nو علَّمتهم كشف سوآتهم\r\nلردّ الغضنفرة المقبل\r\nفقام البغاة على حيدر\r\nو كفّوا عن المشعل المصطلى\r\nنسيت محاورة الاشعرىّ\r\nو نحن على دومة الجندل\r\nالين فيطمع فى جانبى\r\nو سهمى قد خاض فى المقتل\r\nخلعت الخلافة من حيدر\r\nكخلع النّعال من الارجل\r\nو البستها فيك بعد الاياس\r\nكلبس الخواتيم بالانمل\r\nو رقيّتك المنبر المشمخرّ\r\nبلا حدّ سيف و لا منصل\r\nو لو لم تكن انت من اهله\r\nو ربّ المقام و لم تكمل\r\nو سيّرت جيش نفاق العراق\r\nكسير الجنوب مع الشّمال\r\nو سيّرت ذكرك فى الخافقين\r\nكسير الحمير مع المحمل\r\nو جهلك بي يابن آكلة ال\r\nكبود لاعظم ما أبتلي\r\nفلو لا مؤازرتى لم تطع\r\nو لو لا وجودى لم تقبل\r\nو لولاى كنت كمثل النّساء\r\nتعاف الخروج من المنزل\r\nنصرناك من جهلنا يابن هند\r\nعلى النّبأ الاعظم الافضل\r\nو حيث رفعناك فوق الرّؤس\r\nنزلنا الى اسفل الاسفل\r\nو كم قد سمعنا من المصطفى\r\nوصايا مخصّصة فى علىّ\r\nو فى يوم « خم » رقى منبرا\r\nيبلغ و الرّكب لم يرحل\r\nو فى كفّه كفّه معلنا\r\nينادى بامر العزيز العليّ\r\nالست بكم منكم فى النّفوس\r\nبه اولى ؟ فقالوا : بلى فافعل\r\nفانحله امرة المؤمنين\r\nمن اللَّه مستخلف المنحل\r\nو قال : فمن كنت مولى له\r\nفهذا له اليوم نعم الولىّ\r\nفوال مواليه يا ذا لجلا\r\nل و عاد معادى اخ المرسل\r\nو لا تنقضوا العهد من عترتى\r\nفقاطعهم بى لم يوصل\r\n\r\n","description":"","footnote":"","page_name":" 204 ","page_number":212},
  {"content":"\r\n\r\nفبخبخ شيخك لمّا رأى\r\nعرى عقد حيدر لم تحلل\r\nفقال : وليّكم فاحفظوه\r\nفمدخله فيكم مدخلى\r\nو انّا و ما كان من فعلنا\r\nلفى النّار فى الدّرك الاسفل\r\nو ما دم عثمان منج لنا\r\nمن اللَّه فى الموقف المخجل\r\nو انّ عليا غدا خصمنا\r\nو يعتزّ باللَّه و المرسل\r\nيحاسبنا عن امور جرت\r\nو نحن عن الحقّ فى معزل\r\nفما عذرنا يوم كشف الغطاء\r\nلك الويل منه غدا ثمّ لى\r\nالا يابن هند أبعت الجنان\r\nبعهد عهدت و لم توف لى\r\nو اخسرت اخراك كيما تنال\r\nيسير الحطام من الاجزل\r\nو اصبحت بالنّاس حتّى استقام\r\nلك الملك من ملك محول\r\nو كنت كمقتنص فى الشّراك\r\nتذود الظَّماء عن المنهل\r\nكانّك انسيت ليل الهرير\r\nبصفين مع هولها المهول\r\nو قدبت تذرق ذرق النّعام\r\nحذارا من البطل المقبل\r\nو حين ازاح جيوش الضّلا\r\nل و افاك كالاسد المبسل\r\nو قد ضاق منك عليك الخناق\r\nو صار بك الرّحب كالفلفل\r\nو قولك : يا عمرو ! اين المفرّ\r\nمن الفارس القسور المسبل ؟\r\nعسى حيلة منك عن ثنيه\r\nفان فؤادى فى عسعل\r\nو شاطرتنى كلّ ما يستقيم\r\nمن الملك دهرك لم يكمل\r\nفقمت على عجلتى رافعا\r\nو اكشف عن سوأتى أذيلى\r\nفستّر عن وجهه و انثنى\r\nحياء و روعك لم يعقل\r\nو انت لخوفك من بأسه\r\nهناك ملئت من الافكل\r\nو لمّا ملكت حماة الانام\r\nو نالت عصاك يد الاوّل\r\n\r\n","description":"","footnote":"","page_name":" 205 ","page_number":213},
  {"content":"\r\n\r\nمنحت لغيرى وزن الجبال\r\nو لم تعطنى زنة الخردل\r\nو انحلت مصرا لعبد الملك\r\nو انت عن الغىّ لم تعدل\r\nو ان كنت تطمع فيها فقد\r\nتخلَّى القطا من يد الاجدل\r\nو ان لم تسامح الى ردّها\r\nفانّي لحوبكم مصطلى\r\nبخيل جياد و شمّ الانوف\r\nو بالمرهفات و بالذّبّل\r\nو اكشف عنك حجاب الغرور\r\nو ايقظ نائمة الاثكل\r\nفانّك من امرة المؤمنين\r\nو دعوى الخلافة فى معزل\r\nو مالك فيها و لا ذرّة\r\nو لا لجدودك بالاوّل\r\nفان كان بينكما نسبة\r\nفاين الحسام من المنجل\r\nو اين الحصا من نجوم السّماء\r\nو اين معاوية من على ؟\r\nفان كنت فيها بلغت المنى\r\nففى عنقى علق الجلجل\r\n\r\n","description":"","footnote":"","page_name":" 206 ","page_number":214},
  {"content":"\r\n\r\nتوضيح و ترجمهء اشعار :\r\n( قصيدهء ياد شده ، چون شامل تصديق و اقرار بحقانيت و فضيلت و مزاياى خاصهء مولى أمير المؤمنين ارواحنا فداه است و اين همه را شخصي نابكار و دشمن او سروده ؛ جهت استفاده فارسى زبانان پس از استدعاى عنايت از آستان مقدس علوى ( ع ) به فارسى منظوم ترجمه نمودم شايد كه نفعش بيشتر آيد .\r\nدر آغاز منظومه ، بداستان نامه نگارى معاويه با عمرو بن عاص راجع به مطالبهء خراج مصر ، اشاره شده است و سپس مجموعة معانى قصيده به نظم درآمده است .\r\nمترجم )\r\n\r\nترجمهء اشعار عمرو بن عاص\r\n\r\nبه حمد خداوند نظم آفرين\r\nشد آغاز اين نظم نغز متين\r\nبهر بحر انديشه‌ام رو نهاد\r\nبه بحر تقارب برآمد مراد\r\nكنون از معاويه گويم سخن\r\nهم از عمرو ، بن عاص پر مكر و فن\r\nفعول فعول فعول فعول\r\nملوم اكول ، ظلوم جهول\r\nمعاويه بنوشت او را كه زود\r\nخراجى كه از مصر كردى تو سود\r\nببايد كه بفرستى آن را بشام\r\nتعلل ز امرم مكن ، و السلام\r\nيكى چامه در پاسخش عمرو داد\r\nچو خواندش برآورد آه از نهاد\r\nمر اين چامه را « جلجليه » است نام\r\nنمايم بشرحش كنون اهتمام\r\nبود اين چكامه يكى شاهكار\r\nز يك روسپى زاده در روزگار\r\nنگر تا چسان داده داد سخن\r\nبه وصف شه اوليا بوالحسن\r\n\r\n","description":"","footnote":"","page_name":" 207 ","page_number":215},
  {"content":"\r\n\r\nمعاويه بر من مشو ناسپاس\r\nمزن خود بنادانى و التباس\r\nبه ياد آر كاندر هواداريت\r\nچها كردم اندر پى ياريت\r\nبشام و باهلش ز مكر و فريب\r\nچه غوغا به پا كردم اى نانجيب\r\nكه تا خلق سويت شتابان شدند\r\nچو گاوان بگسسته از قيد و بند\r\nدگرگون نمودم من آئينشان\r\nبنام تو آميختم دينشان\r\nچو با پيشواى ره راستى\r\nبعصيان و طغيان تو برخاستى\r\nبدانسان دگرگون نمودم امور\r\nكه افكندم آن خلق را در غرور\r\nبخونى كه از احمقى ( 1 ) شد هدر\r\nبه پا كردم آن جنگ و آن شور و شر\r\nكه با سرور اوصياء از جفا\r\nچنان جنگ خونين نمودم به پا\r\nزدم مصحفى چند بر نيزه ها\r\nو زين حيله بر پا نمودم چها\r\nدر آندم كه شد شير حق حمله ور\r\nچسان حيله كردم بدفع خطر !\r\nنمودم ( ؟ ؟ ؟ )\r\nبنامردى آموختم جمله را\r\nستم پيشه گان را برانگيختم\r\nبحيدر خدنگ جفا ريختم\r\nكه تا جمله از حيله و مكر من\r\nنهفتند رخ را ز نور زمن\r\nفراموش كردى كه با اشعرى ( 2 )\r\nچسان حيله كردم گه داورى\r\nبه نرمى چسان دادمش من فريب\r\nكه با خلع حيدر شدى بىرقيب\r\nپس از نااميدى برآمد مراد\r\nزمام خلافت بدستت فتاد\r\nبپوشاندمت جامهء سرورى\r\nچو در دست اهريمن انگشترى\r\nببردم تو را بر فراز سرير\r\nبيفتاد از كار ، شمشير و تير\r\nاگر چه ترا آن مقام بلند\r\nنبد در خور اى پست نا ارجمند\r\nتو را من نماياندم اندر جهان\r\nز من نامور گشتى و قهرمان\r\n\r\n\r\n","description":"","footnote":"\r\n( 1 ) اين ترجمهء نعثل است و مراد عثمان مىباشد مترجم .\r\n( 2 ) اشاره بداستان حكمين است ، و حيله اى كه عمرو بن عاص با ابو موسى اشعرى انجام داد .\r\n","page_name":" 208 ","page_number":216},
  {"content":"\r\n\r\nگران است بر من كه نشناختى\r\nمرا ، اى جگر خوار زادهء دنى\r\nاگر من نبودم هوادار تو\r\nوزير و مشير و نگهدار تو\r\nنبودت بر اين جايگه هيچ راه\r\nنبودى تو فرمانروا هيچگاه\r\nاگر من نبودم ، تو همچون زنان\r\nپس پرده در خانه بودى نهان\r\nنموديم از جهل يارى تو را\r\nايا زادهء هند شوم دغا\r\nببرديمت اندر فراز از نشيب\r\nز پستى بمانديم خود بىنصيب\r\nبناحق تو را بر شه سرفراز\r\nمقدم نموديم از حرص و آز\r\nشهى كز پيمبر بامر إله\r\nشد او بر همه سرور و دادخواه\r\nچه بسيار درباره اش مصطفى\r\nسفارش بامت نمود از وفا\r\nوصاياى پيغمبر پاكدين\r\nبشأن على آن ولىّ امين\r\nشنيديم بسيار در هر مقام\r\nكه تصريح فرمود او را بنام\r\nبروز غدير آن شه انبيا\r\nبه منبر برآمد چو بدر سما\r\nبه امر خداوندگار عزيز\r\nببانگ رسا آن شه با تميز\r\nدر آندم كه كف بر كفش داشت جفت\r\nبر جملگى اين در نغز سفت\r\nكه آيا نيم من سزاوارتر\r\nز جان شما بر شما سر بسر ؟\r\nبگفتند آرى تو اولى ز ما\r\nبما هستى اى سرور و رهنما\r\nدر آندم نمود آن شه ملك دين\r\nعلى را امير همهء مؤمنين\r\nبفرمود من كنت مولاه را\r\nكه جمله شناسند آن شاه را\r\nپس آنگه برآورد دست دعا\r\nبدرگاه بيچون و گفت : اى خدا !\r\nهر آنكس كه او را بود دوستدار\r\nورا دوست باش و ورا دستيار\r\nهر آنكس بكينش ببندد ميان\r\nورا باش دشمن بهر دو جهان\r\nسپس گفت : با عترت پاك من\r\nمبادا كه باشيد پيمان شكن !\r\nهر آنكس كه از عترتم شد جدا\r\nدگر با منش نيست راه بقا\r\nچو استاد تو ديد اين ماجرا\r\nدگر نگسلد رشتهء مرتضى\r\n\r\n","description":"","footnote":"","page_name":" 209 ","page_number":217},
  {"content":"\r\n\r\nبتحسين برآمد ز اعجاب و گفت\r\nعلى را كه : به به تو را نيست جفت\r\nمراد همه ! خلق را رهبرى\r\nتو مولائى و بر همه سرورى\r\nخلاصه در آن مجمع با شكوه\r\nپيمبر بفرمود با آن گروه :\r\nكه پاس على را بداريد هان\r\nعلى شد امير همه مؤمنان\r\nمعاويه ! با اين اساس متين\r\nكه بر پا نمود آن نبى امين\r\nببايد نمائيم خود اعتراف\r\nكه جمله گرفتيم راه گزاف\r\nنموديم خود را در اين جور و كين\r\nگرفتار در اسفل سافلين\r\nبدرگاه حق جملگى شرمسار\r\nاسير عذاب و گرفتار نار\r\nنه جبران شرمندگيها شود\r\nنه وز خون عثمان نجاتى بود\r\nعلى آن عزيز خداى ودود\r\nبود خصم ما جمله يوم الورود\r\nز حق دور و در جور خود سوختيم\r\nز هى زشت نامى كه اندوختيم\r\nحساب من و تو بدست على است\r\nبلى روز محشر محاسب على است\r\nچه عذرى است ما را بروز جزا\r\nدر آندم كه افتد ز رخ پرده ها\r\nپس اى واى بر تو در آن روز سخت\r\nسپس بر من مجرم تيره بخت\r\nايا زادهء هند بد باختى !\r\nسرانجام خود را تبه ساختى\r\nتو عهدى كه با من نمودى چه شد ؟\r\nوفائى نكردى تو بر عهد خود\r\nبكامى كه بگرفتى از اين جهان\r\nكه ناچيز و ناپايدار است آن\r\nمزاياى بسيار دادى ز دست\r\nزيان كردى و گشتى از هيچ مست\r\nمن از خلق غافل نگشتم دمى\r\nنمودم بسى مكر و نامردمى\r\nكه تا شد ميسّر ترا ملك و جاه\r\nرسيدى به اين مسند و تكيه گاه\r\nو گرنه تو اندر صف كارزار\r\nبدى در كمين تا نمائى شكار\r\nفراموش كردى كه ليل هرير\r\nبصفين در آن وحشت بىنظير\r\nبخوابيدى و چون شتر مرغ زار\r\nتغوط نمودى به خود بىقرار\r\n\r\n","description":"","footnote":"","page_name":" 210 ","page_number":218},
  {"content":"\r\n\r\nدر آندم كه آن يكه تاز دلير\r\nبراند از ميان آنسپاه شرير\r\nچو شيرى دمان خشمگين حمله ور\r\nتو از ترس با خاطرى پر شرر\r\nز من چاره مىخواستى و مفرّ\r\nز چنگال حيدر شه حيّه در\r\nببستى در آندم تو عهد و قرار\r\nتفو بر تو و عهدت اى نابكار\r\nكه چون شاهد ملكت آمد ببر\r\nمسخر شدت مملكت سر بسر\r\nمرا نيمى از آنچه عايد شود\r\nببخشائى از جنس و نوع و عدد\r\nبر اين سيره من حيله‌ها ساختم\r\nبتدبير اين امر پرداختم\r\nنمودم عيان عورتم بى درنگ\r\nبدادم تن اندر چنين عار و ننگ\r\nشه اوليا از حيا رخ بتافت\r\nدل بى قرار تو آرام يافت\r\nپس از آن همه ترس و لرز شديد\r\nتو را طالع عز و مكنت دميد\r\nچو بر اوج عزت شدى مستقر\r\nتو را عهد و پيمان برفت از نظر\r\nبه اغيار دادى عطاى زياد\r\nولى يار خود را ببردى زياد\r\nبدادى به عبد الملك مصر را\r\nنمودى در اين كار بر من جفا\r\nبهر حال اكنون كه مصر از منست\r\nبه وصلش دلم راحت و ايمن است\r\nنما از خراجش تو صرف نظر\r\nز تكرار اين گفتگو در گذر\r\nتو را گر به مصر است چشم اميد\r\nز بام تو مرغ تمنّا پريد\r\nو گرنه كنم آنچه نا كردنى است\r\nبگويم هر آنچه كه ناگفتنى است\r\nبر انگيزم از مصر خيل و سپاه\r\nكنم روزگار ترا بس تباه\r\nدل خلق بر تو دگرگون كنم\r\nحجاب غرور از ميان بر كنم\r\nكنم خلق را آگه از حال تو\r\nبر آرم ز بن نخل آمال تو\r\nعيان سازم اين نكتهء نغز را\r\nبرون آرم از پوست اين مغز را\r\nكه از منصب امرة المؤمنين\r\nتو دورى تو را نيست حقى چنين\r\nخلافت كجا و تو اندر كجا !\r\nچه نسبت بود بين ارض و سماء\r\n\r\n","description":"","footnote":"","page_name":" 211 ","page_number":219},
  {"content":"\r\n\r\nمعاويه آن عنصر جاهلى\r\nنباشد قرين با علىّ ولىّ\r\nخلاصه ، معاويه اين را بدان\r\nنباشى تو از مكر من در امان\r\nمپندار كاكنون شدى كامياب\r\nدگر نيست با عمرو عاصت حساب\r\nمنم اشتر پيش آهنگ تو\r\nبه گردن مرا هست آن زنگ تو\r\nچو جنبد سرم زنگ آرد صدا\r\nازين زنگ سنگت شود بر ملا\r\n\r\nپس از آنكه اين ابيات به سمع معاويه رسيد ، ديگر متعرض او نشد ! !\r\n","description":"","footnote":"","page_name":" 212 ","page_number":220},
  {"content":"\r\n\r\nسخنى در پيرامون اين قصيده\r\nاين قصيده ، به نام جلجليّة ناميده شده است كه عمرو بن عاص در جواب نامهء معاوية بن ابى سفيان سروده است نامهء معاويه مربوط به مطالبهء خراج مصر از عمرو بن عاص بود و مورد مؤاخذه قرار گرفته كه خراج را ارسال ننموده است .\r\nدو نسخه از اين قصيده ، در دو مجموعه در كتابخانهء خديوى مصر موجود است و در ج 4 ص 314 فهرست چاپى كتابخانهء مزبور ضبط شده است و ابن ابى الحديد قطعه اى از آن را در ج 2 ص 522 شرح نهج البلاغه اش روايت نموده و اضافه نموده كه اين تكه از قصيده را به خط ابى زكريا ، يحيى بن على خطيب تبريزى ( 1 ) ( در گذشتهء 502 ه ق ) يافته است .\r\nو اسحاقى در ص 41 لطائف اخبار الدول گويد معاويه نامه اى به اين مضمون به عمرو پسر عاص نوشت :\r\nنامه هائى مكرر مبنى بر مطالبهء خراج مصر به تو نوشتم و تو در جواب آن كوتاهى كرده و امتناع ورزيدى . اكنون براى آخرين بار مىنويسم كه بدون هيچ تأخيرى فورا خراج مصر را ارسال نما ، و السلام .\r\nعمرو پسر عاص در جوابش قصيدهء جلجليه را فرستاد كه با اين ابيات شروع مىشود :\r\n\r\nمعاوية الفضل لا تنس لى\r\nو عن نهج الحق لا تعدل\r\nنسيت احتيالى فى جلَّق\r\nعلى اهلها يوم لبس الحلى ؟\r\nو قد أقبلوا زمرا يهرعون\r\nو يأتون كالبقر المهّل\r\n\r\n\r\n","description":"","footnote":"\r\n( 1 ) يحيى ، يكى از پيشوايان لغت و نحو است ، ابن ناصر گويد : او در نقل ( تاريخ ) مورد وثوق و اعتماد است و داراى مصنفات بسيارى است ؛ اين ترجمه را ابن كثير در ج 12 ص 171 تاريخش آورده .\r\n","page_name":" 213 ","page_number":221},
  {"content":"\r\nو باز از جملهء ابيات مزبور اينست :\r\n\r\nو لولاى كنت كمثل النساء\r\nتعاف الخروج من المنزل\r\nنسيت محاورة الاشعرى\r\nو نحن على دومة الجندل\r\nو ألعقته عسلا باردا\r\nو أمزجت ذلك بالحنظل ( 1 )\r\nألين فيطمع فى جانبى\r\nو سهمى قد غاب في المفصل\r\nو أخلعتها منه عن خدعة\r\nكخلع النعال من الارجل\r\nو ألبستها فيك لما عجزت\r\nكلبس الخواتيم في الانمل\r\n\r\nو باز از جملهء همان ابيات است :\r\n\r\nو لم تك و اللَّه من اهلها\r\nو ربّ المقام و لم تكمل\r\nو سيرت ذكرك فى الخافقين\r\nكسير الجنوب مع الشمأل\r\nنصرناك من جهلنا يا بن هند\r\nعلى البطل الأعظم الافضل\r\nو كنت و لم ترها في المنام\r\nفزفّت اليك و لا مهر لى\r\nو حيث تركنا أعالى النفوس\r\nنزلنا الى أسفل الارجل\r\nو كم قد سمعنا من المصطفى\r\nوصايا مخصّصة في علىّ\r\n\r\nو باز در جملهء آن اشعار گفته :\r\n\r\nو ان كان بينكما نسبة\r\nفأين الحسام من المنجل ؟\r\nو أين الثريّا و أين الثرى ؟\r\nو أين معاوية من عليّ ؟\r\n\r\nشيخ محمّد ازهرى در شرح كتاب « مغنى اللبيب » ج 1 ص 82 تمامى ابيات مذكوره را از تاريخ اسحاقى عينا نقل نموده فقط اين يك بيت را حذف كرده است :\r\n\r\nو حيث تركنا اعالى النفوس\r\nنزلنا الى اسفل الارجل\r\n\r\nو ابن شهرآشوب سيزده بيت از قصيدهء مزبور را در ج 3 ص 106 « المناقب » ذكر نموده است .\r\n\r\n","description":"","footnote":"\r\n( 1 ) در روايت خطيب تبريزى اين بيت چنين است :\r\n\r\nفالمظه عسلا باردا\r\nو أخبأ من تحته حنظلى\r\n\r\n","page_name":" 214 ","page_number":222},
  {"content":"\r\nو سيد نعمت اللَّه جزائرى در ص 43 « الانوار النعمانية » بيست بيت از آن را نقل كرده است\r\nو زنوزى در روضهء دوم از كتاب « رياض الجنة » خود تمامى قصيده را ذكر نموده و گفته :\r\nاين قصيده بمناسبت آخرين مصرع آن ( و في عنقى علق الجلجل ) به قصيدهء « جلجليه » ناميده شده است .\r\nسرايندهء روشن روان شيخ عباس زيورى بغدادى ، تمامى قصيدهء جلجليهء را تخميس كرده و من آن را در ديوان خطيش كه به قلم خود شاعر تصحيح شده ديده‌ام و تخميس زيورى در يكى از دو نسخهء موجود در كتابخانهء خديوى مصر موجود است .\r\nيقولون بافواههم ما ليس فى قلوبهم و اللَّه اعلم بما يكتمون .\r\nبه زبانهايشان چيزهائى مىگويند كه قلوبشان بدان گواهى نمىدهد ، و خداوند به آنچه كه كتمان مىكنند آگاه تر است .\r\n","description":"","footnote":"","page_name":" 215 ","page_number":223},
  {"content":"\r\n\r\nمهمترين مصادرى كه شرح حال عمرو بن عاص در آن آمده عبارت است از :\r\nاسم كتاب / اسم مؤلف\r\nصحيح / بخارى\r\nصحيح / مسلم\r\nسنن / ابو داود\r\nسنن / ترمذى\r\nسنن / نسائى\r\nكتاب تاريخ / سليم بن قيس\r\nالسيرة النبويه / ابن هشام\r\nعيون الاخبار / ابن قتيبه\r\nالمعارف / ابن قتيبه\r\nالامامة و السياسة / ابن قتيبه\r\nالمحاسن و الأضداد / جاحظ\r\nالبيان و التبيين / جاحظ\r\nالانساب / ابو عبيدة\r\nانساب الاشراف / بلاذرى\r\nبلاغات النساء / ابن ابى طاهر\r\nالكامل / مبرّد\r\nالمثالب / كلبى\r\nالتاريخ / يعقوبى\r\n","description":"","footnote":"","page_name":" 216 ","page_number":224},
  {"content":"\r\nاسم كتاب / اسم مؤلف\r\nالامتاع و المؤانسة / ابو حيان\r\nالاغانى / ابو الفرج\r\nالطبقات / ابن سعد\r\nالعقد الفريد / ابن عبدربّه\r\nمروج الذهب / مسعودى\r\nالمستدرك / حاكم نيشابورى\r\nالمحاسن و المساوى / بيهقى\r\nالاستيعاب / ابن عبد البر\r\nتاريخ الامم / طبرى\r\nتاريخ الشام / ابن عساكر\r\nربيع الابرار / زمخشرى\r\nالخصايص / وطواط\r\nتفسير كبير / فخر رازى\r\nالترغيب و الترهيب / منذرى\r\nشرح نهج البلاغه / ابن ابى الحديد\r\nكامل / ابن اثير\r\nالبداية و النهايه / ابن كثير\r\nتمييز الخبيث / ابن الديبع\r\nالتذكرة / سبط ابن جوزى\r\nثمرات الاوراق / ابن الحجّة\r\n","description":"","footnote":"","page_name":" 217 ","page_number":225},
  {"content":"\r\nاسم كتاب / اسم مؤلف\r\nالسيرة النبوية / الحلبى\r\nروض المناظر / ابن شحنه\r\nنور الابصار / شبلنجى\r\nجمهرة الخطب / احمد زكى\r\nجمهرة الرسائل / احمد زكى\r\nدايرة المعارف / فريد وجدى\r\n","description":"","footnote":"","page_name":" 218 ","page_number":226},
  {"content":"\r\n\r\nشرح حال شاعر ( عمرو بن عاص )\r\nعمرو پسر عاص پسر وائل پسر هاشم پسر سعيد پسر سهم پسر عمرو پسر مصيص پسر كعب پسر لوىّ قرشى ، ابو محمّد و ابو عبد اللَّه مىباشد .\r\nوى از پنج نفرى است كه به داهيه ( تيز هوشى و حيله گرى ) مشهور بودند هر فتنه اى از او آغاز مىشد و به دو سرانجام مىگرفت ! در شر و فساد و دروغسازى و فتنه انگيزى مسلَّط و وارد و بدين صفات مشهور همگان بود و كتب و تاريخ گوياى اين احوالند .\r\nاگر بخواهيد عنان سخن را در زمينه‌هاى فجور و نابكارى رها كرده راه افراط را پيش گيريد ، كافيست كه داستان اين شخص را در نظر گيريد ، چنان كه در سخنان صحابهء نخستين خواهيد ديد چه اين عنصر فاسد و فرومايه و پست و بد اصل ، در كردار و رفتارش جز پليدى و نابكارى و جور وجود نداشته ! ! و در خور هر گونه نكوهش مىباشد .\r\nشرح احوالش از چند نظر جاى بررسى و تحقيق مىباشد .\r\n\r\nاول نسبش\r\nپدر او كسى است كه صريح قرآن او را ابتر لقب داده است .\r\n* ( إِنَّ شانِئَكَ هُوَ الأَبْتَرُ ) * . ( 1 )\r\nو عقيده و گفتار بسيارى از مفسرين و علماء ، مؤيد اين معنى است ( 2 ) .\r\nهر چند كه در بعضى از تفاسير اين لقب ( ابتر و بلا عقب بودن ) بين عاص ، بوجهل ، ابو لهب و عقبة پسر ابى معيط و جز آنها مردّد مانده ؛ ولى حق مطلب همانست\r\n\r\n","description":"","footnote":"\r\n( 1 ) سورهء مباركهء « كوثر » ترجمه : هر آينه نكوهش كنندهء تو ابتر و بلاعقب است .\r\n( 2 ) ج 1 ص 151 طبقات ابن سعد و ص 124 « المعارف » ابن قتيبه و ج 7 ص 230 تاريخ ابن عساكر مراجعه شود .\r\n","page_name":" 219 ","page_number":227},
  {"content":"\r\nكه فخر رازى بيان كرده . و گويد : تمامى نامبردگان رسول خدا ( ص ) را نكوهش كرده‌اند منتهى عاص بن وائل ( پدر عمرو ) بيش از همهء آنها در اهانت و سرزنش رسول خدا ( ص ) دم زده و آن جناب را نكوهش نموده است .\r\nو آيه هر چند كه همهء نامبردگان را شامل مىشود ولى شمول آيه به اين لعين مؤكد و مخصوص مىباشد . لذا مشهور در بين مفسرين اين شده كه مراد از ابتر عمرو بن عاص است !\r\nفخر رازى در ج 8 ص 503 تفسير كبيرش گويد :\r\nروايت است كه عاص پسر وائل پيوسته مىگفت : همانا محمّد ( ص ) ابتر است و پسرى ندارد كه بعد از او جانشينش باشد و اگر از دنيا برود به زودى از خاطره‌ها محو گشته يادى از او نمىرود و شما ( كفار قريش ) از دست او آسوده خواهيد شد .\r\nاين سخنان ، هنگامى گفته شد كه عبد اللَّه فرزند پيامبر خدا ( پسر خديجه ) ، در گذشته بود .\r\nو در اين سخن ابن عباس ، مقاتل ، كلبى و همهء اهل تفسير متفقند .\r\nو باز در ص 504 بعد از اقوال ديگران گويد :\r\nشايد كه عاص پسر وائل بيش از ساير نكوهش كنندگان اين ماجرا را تكرار مىنموده است ( كه پيامبر ابتر است ) و به همين جهت رواياتيكه آيه را مربوط به عاص بن وائل مىداند ، اشتهار يافته است .\r\nتابعي بزرگوار ، سليم پسر قيس هلالى در كتاب خود روايت كند ؛ كه اين آيه دربارهء شخص نامبرده نازل شده چه او يكى از سرزنش كنندگان رسول خدا ( ص ) بود و هنگاميكه ابراهيم فرزند رسولخدا ( ص ) در گذشت ، گفت :\r\nهمانا محمّد ابتر شد و أمير مؤمنان ( ع ) عاص بن وائل را با همين نسبت در اشعار خود ياد نموده است آنجا كه فرمايد :\r\n\r\nان يقرفوا وصيّه و الأبترا\r\nشانى الرّسول و اللَّعين الاخزرا ( 1 )\r\n\r\n\r\n","description":"","footnote":"\r\n( 1 ) ترجمه و شرح اين بيت در ضمن قصيدهء حضرت كه خواهد آمد ذكر مىشود .\r\n","page_name":" 220 ","page_number":228},
  {"content":"\r\nو عمار پسر ياسر ، و عبد اللَّه پسر جعفر در ضمن سخنانشان كه خواهد آمد ، عاص بن وائل را در روز صفّين با همين صفت ياد كرده‌اند .\r\nبنابر اين نامبرده ابتر پسر ابتر است و أمير مؤمنان هم او را با همين وصف در نامه اى كه خواهد آمد مخاطبش ساخته و چنين فرموده : از بندهء خدا أمير المؤمنين به ابتر پسر ابتر عمرو بن عاص ، نكوهش كنندهء محمّد و خاندانش ؛ در زمان جاهليّت و اسلام .\r\nآيهء كريمهء مذكور ، ما را آشناى به اين مىكند كه هر فرزندى به عاص نسبت داده شود حلال زاده نيست و از همين جا فضيلت عمرو از ناحيهء نسب معلوم خواهد شد و اضافه بر اين داستان مادر او ليلا عنزيّه جلانيّة است كه :\r\nدر شهر مكَّه ، مشهورترين زناكاران و ارزانترين فاحشه‌ها بود !\r\nو پس از آنكه عمرو از او متولد شد ، پنج نفر از كسانى كه با او همبستر شده بودند ادعاى فرزندى عمرو نمودند ؛ ولى ليلى فرزند را به عاص ملحق نمود چه عمرو به عاص بيشتر از كسان ديگر شباهت داشت و عاص به ليلى بيشتر از ديگران پول مىداد .\r\nاين داستان را ، اروى دختر حارث بن عبد المطلب هنگاميكه بر معاويه وارد شد ذكر نموده .\r\nمعاويه پس از خوشامد گفتن و احوالپرسى از وى پرسيد كه بعد از ما حال تو چون بود ؟\r\nاروى گفت : اى برادرزادهء من تو هر آينه در قبال حق نعمت ناسپاسى كردى ! و در دوستى و رفاقت با پسر عمّت بد رفتارى نمودى ! و خود را به غير نام خود ناميدى ! و امرى را كه حق تو نبود بدست گرفتى ، چه تو و پدرانت هيچگونه سابقهء خدمت نسبت به اسلام نداريد !\r\nابتداء آنچه را كه محمّد آورد انكار نموده و كافر شديد ؛ در نتيجه خداوند شما را\r\n","description":"","footnote":"","page_name":" 221 ","page_number":229},
  {"content":"\r\nمنكوب و هلاك فرمود و روى خلق را از شما برگرداند تا اينكه حق به اهلش رسيد و سخن خداوند برترى يافت و پيغمبر ما محمّد ( ص ) بر غم مشركين بر دشمنانش نصرت و پيروزى يافت .\r\nما خاندان نبوت ، از جهت بهره مندى از دين و قدر و منزلت بر خلق برترى و بزرگى جستيم تا آنكه خداوند پيامبر خود را بعد از زدوده شدن نسبتهاى ناروا از او به ديگر سراى برد ؛ و درجه اش را بلند فرمود و پسنديده و بزرگوارش داشت . بعد از در گذشت پيامبر ، ما خاندان او در ميان شما به منزلهء قوم موسى در دست فرعونيان در آمديم كه اولادشان را مىكشتند و زنانشان را به اسيرى مىبردند ! و پسر عم رسول خدا بعد از وفات حضرت چون هارون شد در دوران جدائيش از موسى ! آنگاه كه هارون از قوم خود شكوه به موسى برد و گفت :\r\nاى پسر مادرم ! اين قوم در غياب تو ، مرا خوار و زبون شمردند و نزديك بود مرا بكشند .\r\nدر نتيجهء ( جفاكارى شما ) بعد از رسول خدا ( ص ) پراكندگى ما جمع نشد و دشواريهايمان آسان نگشت ، ولى ( بدانيد ) كه سرانجام امر ما بهشت است و سرانجام شما آتش .\r\nدر اين هنگام عمرو بن عاص به اروى گفت : اى پيره زن گمراه ! سخن كوتاه كن ! و چشم به زير افكن .\r\nدر جوابش گفت : اى بى مادر تو كيستى ؟\r\nگفت : من عمرو بن عاصم .\r\nاروى به او گفت : اى پسر زن زناكار ! تو سخن مىگوئى در حالى كه مادرت مشهورترين زن زناكار مكه بود ؛ حريص به زنا دادن و اجرت گرفتن از مردان ! بجايت بنشين و رسوائى و زبونيت را به ياد آر ! و به پستى و بى پدرى خود بينديش ؛ به خدا قسم ، تو در ميان قريش اصل و حسبى ندارى و بى آبرو هستى ! تو همانى كه شش نفر از مردان قريش\r\n","description":"","footnote":"","page_name":" 222 ","page_number":230},
  {"content":"\r\nفرزندى تو را ادعا نمودند . ( 1 )\r\nحقيقت حال از مادرت سؤال شد .\r\nدر جواب گفت ! تمامى آن مردان با من همبستر شده بودند حال ببينيد اين فرزند بكداميك از آنها شبيه تر است بهمانش ملحق سازيد و چون تو ( عمرو ) به عاص بيشتر شباهت داشتى ناچار به او ملحق شدى . من مادر تو را در شهر مكه با هر مرد نابكار و بردهء ناپاك و زناكار ديدم تو بدنبال آنها باشى كه به آنها شبيه ترى ( 2 ) .\r\nحضرت امام حسن ( ع ) در مجلسى كه معاويه و گروهى ديگر حاضر بودند به عمرو فرمود : امّا تو ، اى پسر عاص ! نسبتت مشترك است چه ، مادرت تو را از راه زنا و فجور بزائيد و چهار نفر از قريش دعوى فرزندى تو را داشتند ( 3 ) .\r\nو بالاخره فرومايه ترين آنها از حيث اصل و نسب و پستترين آنها از حيث رتبه و مقام بر همه غالب آمد همانكسى كه به پا خواست و گفت : من ، نكوهش كنندهء محمّدم كه او را به نداشتن فرزند و بى عقب بودن سرزنشش نمودم و خداوند در حق او نازل فرمود آنچه را كه نازل فرمود ( 4 )\r\n\r\n","description":"","footnote":"\r\n( 1 ) در « العقد الفريد » و « روض المناظر » مدعيان فرزندى عمرو را پنج نفر ذكر كرده‌اند .\r\n( 2 ) اين داستان در اين كتابها آمده است : ص 27 بلاغات النساء ، ج 1 ص 164 « العقد الفريد » ؛ ج 8 ص 4 « روض المناظر » ، و ج 1 ص 132 ثمرات الاوراق و ج 1 ص 215 دائرة المعارف فريد وجدى و ج 2 ص 363 جمهرة الخطب .\r\n( 3 ) در كلام كلبى و سبط ابن جوزى پنج نفر مذكور است .\r\n( 4 ) اين جمله را ، از سخنان مشتمل بر هجو و نكوهش طولانى كه بين امام حسن ( ع ) و عمرو بن عاص ، وليد بن عقبه ، عتبة بن ابى سفيان ، و مغيرة بن شعبه در مجلس معاويه رخ داده است اخذ نموده‌ايم و ابن ابى الحديد آن را از كتاب مفاخرات تأليف زبير بن به كار در ج 2 ص 101 شرح نهج البلاغة آورده و سبط ابن جوزى در ص 114 تذكره اش نقل نموده است .\r\n","page_name":" 223 ","page_number":231},
  {"content":"\r\nو ابو منذر هشام كلبى ( در گذشتهء 206 ر 4 ) در كتاب خود « مثالب العرب » كه در نزد ما موجود است ؛ ما در عمرو را در شمار كسانى آورده كه بزناشوئى طبق روش عهد جاهليت عمل مىكرد ( 1 )\r\nو در قسمتى از كتاب خود ، كه زنان بى عفت و مشهورهء صاحب پرچم را نام مى - برد ، گويد : امّا نابغه ، مادر عمرو بن عاص در ميان طوايف كه يكى از زنان زناكار شمرده ميشد ، او با دخترانى چند كه همراهش بودند به مكه آمد ، عاص بن وائل با تعدادى از قريش عهد جاهليت كه آنان ابو لهب ، امية بن خلف ، هشام بن مغيره و ابو سفيان بن حرب بودند در يك زمان با او همبستر شدند و در نتيجهء آن مقاربتها ، عمرو به وجود آمد !\r\nبعد از تولد عمرو ، نامبردگان با يكديگر بر سر فرزندى عمرو در ستيز شدند و هر يك مدعى فرزندى عمرو بودند ! سپس سه تن از آنان از ادعاى خود دست كشيدند و عاص بن وائل و ابو سفيان بن حرب بر ادعاى خود پا فشارى نمودند ابو سفيان مىگفت :\r\nبه خدا قسم من او را در . . . مادرش گذاردم و عاص ادعا مىكرد : نه ، چنين نبود ، او فرزند منست و بالاخره داورى را به مادر عمرو واگذار كردند و او عمرو را به عاص نسبت داد و پس از گذشت اين جريان از آن زن سؤال شد تو را چه چيز به اين امر واداشت كه عمرو را فرزند عاص معرفى كردى در حالى كه ابو سفيان از عاص شريفتر بود ؟ ! گفت عاص متكفل مخارج دخترانم بود ، و اگر عمرو را به ابو سفيان نسبت مىدادم از انفاق عاص محروم مىماندم و زندگانى برايم مشكل مىشد .\r\nخود عمرو بن عاص معتقد است كه : مادر او زنى از عنزة بن اسد بن ربيعه بوده است .\r\nمردان زناكار مكه ، كه شهرتى يافته بودند گروهى كه نام برده شد به اضافهء امية بن عبد شمس ، عبد الرحمن بن الحكم بن ابى العاص برادر مروان بن حكم ، و عتبة بن\r\n\r\n","description":"","footnote":"\r\n( 1 ) به نزديكى روش نكاح جاهليت را توضيح مىدهيم .\r\n","page_name":" 224 ","page_number":232},
  {"content":"\r\nابى سفيان برادر معاويه و عقبة بن ابى معيط بودند ( 1 ) .\r\nكلبى عمرو را ، در باب زنا زادگان ( از كتاب خود ) در ضمن زنازادگان عهد جاهليت بشمار آورده و از قول هيثم گويد :\r\nاز جملهء زنازادگان عمرو بن عاص است و مادر او نابغهء حبشيه است و خواهر عمرو ارينب است كه به عفيف بن ابى العاص نسبت مىدادند ! كه دربارهء او عثمان به عمرو گفت : اى عمرو ! خواهر تو منسوب بكيست ؟ گفت : به عفيف بن ابى العاص . عثمان گفت : راست گفتى :\r\nو ابو عبيده ، معمر بن مثنّى ( در گذشتهء 209 ر 11 ) در كتاب « الانساب » روايت نموده كه : در روز ولادت عمرو دو نفر بر سر او در ستيز شدند ؛ ابو سفيان ، و عاص به آنها گفته شد كه : مادر او در اين باره داورى كند . مادر گفت : عمرو از عاص بن وائل است . ابو سفيان گفت : من هيچگونه شك و ترديدى ندارم كه او را من در رحم مادرش نهاده‌ام ولى مادر عمرو ، جانب ابو سفيان را نگرفت و همچنان نسبتش را به عاص مىداد .\r\nبه او گفته شد كه : ابو سفيان از حيث نسب اشرف از عاص است گفت : درست است ولى عاص بن وائل مال و نفقه بيشترى به من بخشيده و ابو سفيان مرد بخيلى است .\r\nو به همين مناسبت و براى تلافى كردن نسبت ابتر به رسول خدا ( ص ) ، حسان بن ثابت ، عمرو بن عاص را هجو و نكوهش نموده است ، به اين اشعار :\r\nاى عمرو ! بدون شك پدر تو ابو سفيان است به جهت اينكه نشانه‌هاى واضحى از او در توست ؛ پس اگر مىخواهى سبب فخرى پيدا كنى ، بوجود او فخر كن نه به عاص پسر وائل آن زشت نكوهيده ، مادرت بدين جهت ترا به عاص نسبت داد كه از بذل و بخشش او بر خوردار بود و هم بدان چشم دوخته بود .\r\n\r\n","description":"","footnote":"\r\n( 1 ) و تا اينجا را سبط ابن جوزى در تذكره اش ، از ص 117 « مثالب العرب » ذكر كرده است .\r\n","page_name":" 225 ","page_number":233},
  {"content":"\r\nپس هرگاه مردم در تشخيص زنازادگان گرد هم آمدند تو اى عمرو نسبت خود را آشكار كن ( 1 )\r\nو زمخشرى در « ربيع الابرار » گويد :\r\nنابغه ، مادر عمرو بن عاص كنيز مردى بود از قبيلهء عنزه ، كه اسير شد و عبد اللَّه پسر جدعان تيمى در مكه او را خريد و او زنى زناكار بود ؛ و بعد از اين سخن نظير سخن اولى كلبى را ذكر نموده و ابياتى كه ذكر شد به ابو سفيان حارث بن عبد المطلب نسبت مىدهد و گويد : هزار درهم جايزه قرار داده شد براى كسى كه از عمرو بن عاص وضع مادرش را كه بد نام بود سؤال نمايد ، هنگاميكه عمرو بن عاص فرمانده مصر بود ، آن مرد به نزدش رفت و گفت :\r\nآمده‌ام تا نسبت به مادر فرمانده معرفت پيدا كنم .\r\nعمرو گفت : آرى ، او زنى از قبيلهء عنزه منسوب به بنى جلان بود نامش ليلى و لقبش نابغه بود ، حال برو پاداشى كه برايت تعيين شده بگير ! ( 2 )\r\nحلبى ، در ج 1 ص 46 كتاب خود « السيرة الحلبيه » در باب نكاح زناكاران و نكاح جمع ، كه در زمان جاهليت از اقسام زناشوئى محسوب ميشد ، گويد : نكاح زناكاران چنين معمول بوده كه گروهى با زن زناكار يكى پس از ديگرى همبستر مىشدند\r\n\r\n","description":"","footnote":"\r\n( 1 )\r\n\r\nابوك ابو سفيان لا شك قد بدت\r\nلنا فيك منه بينات الدلائل\r\nففاخر به اما فخرت و لا تكن\r\nتفاخر بالعاص الهجين بن وائل\r\nو ان التى فى ذاك يا عمرو حكمت\r\nفقالت رجاء عند ذاك لنائل\r\n:\r\nمن العاص عمرو . تخبر الناس كلما\r\nتجمعت الاقوام عند المحامل\r\n\r\nشرح ابن ابى الحديد 2 ر 101\r\n( 2 ) اين داستان را مبرد در « الكامل » و ابن قتيبه در ج 1 ص 284 « عيون الاخبار » و ابن عبد البر در استيعاب ، و ابن ابى الحديد در ج 2 ص 100 « شرح نهج البلاغة » و در ج 2 ص 19 « جمهرة الخطيب » نقل نموده‌اند .\r\n","page_name":" 226 ","page_number":234},
  {"content":"\r\nو اگر آن زن باردار مىشد بعد از وضع حمل بچه به كسى ملحق مىشد كه شبيه تر به او باشد .\r\nو نكاح جمع چنين بوده كه : جمعى كمتر از ده نفر با زنى زناكار از آن سرى كه پرچم داشتند - همبستر مىشدند و چون باردار مىگشت و وضع حمل مىنمود و چند شب از آن مىگذشت آن جمعى كه با او همبستر شده بودند ، مىطلبيد و آنها هم مجبور به آمدن بودند و نزد آن زن جمع مىشدند .\r\nسپس رو مىكرد به آن جمع و مىگفت : شما همگى از عملى كه با من انجام داده‌ايد ، مطلعيد ؛ اكنون من فرزندى بوجود آورده‌ام .\r\nبعد به هر يك از حاضرين كه علاقمند بود خطاب مىكرد : اى فلان ! اين فرزند از آن تو است و در نتيجه نوزاد ملحق به او مىشد و او هم حق امتناع نداشت و لو هيچگونه شباهتى با نوزاد نداشته باشد و يا شباهتش از ديگران كمتر باشد ؛ روى اين حساب احتمال مىرود كه مادر عمرو بن عاص از اين دسته بوده است ( يعنى با نكاح جمع با عده اى مقاربت نموده و عمرو را به عاص كه علاقمندى بيشترى به او داشته ملحق نموده است ) .\r\nاين احتمال بدين جهت است كه گفته شده : چهار نفر با او همبستر شده‌اند ؛ عاص ، ابو لهب ، اميه ، و ابو سفيان و هر يك از آنها ادعا كرد كه عمرو فرزند من است ولى نابغه عمرو را به عاص ملحق نمود چون او مخارج دخترانش را عهده دار بود و مىشود كه مادر عمرو را از دستهء اوّل زناكاران شمرد بدليل اينكه گفته شده :\r\nعمرو چون از همه بيشتر به عاص شباهت داشت به او ملحق شد .\r\nو پيوسته عمرو به اين سبب مورد سرزنش واقع مىشد ، على ، عثمان ، حسن ، عمّار پسر ياسر و جز ايشان از صحابه ( رض ) او را به اين امر سرزنش مىنمودند كه كيفيت اين سرزنش در داستان قتل عثمان كه در بحث ساختمان مسجد مدينه ذكر\r\n","description":"","footnote":"","page_name":" 227 ","page_number":235},
  {"content":"\r\nشده خواهد آمد ( 1 ) .\r\n\r\nعبد اللَّه بن جعفر و عمرو\r\nحافظ ابن عساكر در ج 7 ص 330 تاريخ شام روايت نموده كه عمرو بن عاص در مجلس معاويه به عبد اللَّه بن جعفر از راه تحقير گفت : اى پسر جعفر !\r\nعبد اللَّه در جواب گفت : تو مرا به جعفر نسبت دادى كه نه زنا زاده‌ام و نه ابتر ( بلا عقب ) و سپس از او روى گرداند و اين دو شعر بخواند :\r\n\r\nتعرّضت قرن الشّمس وقت ظهيرة\r\nلتستر منه ضوءه بظلامكا\r\nكفرت اختيارا ثمّ آمنت خيفة\r\nو بغضك ايّانا شهيد بذلكا\r\n\r\nتو ، در نيمروز با تيرگى كه دارى متعرّض خورشيد شدى تا مانع تابش آن گردى ؛ به اختيار و رضا كافر شدى و سپس از ترس ايمان آوردى :\r\nكينه و دشمنيت نسبت به ما ، خود بر اين ادعا ، گواه است .\r\n\r\nعبد اللَّه و عمرو\r\nحافظ ابن عساكر در ج 7 ص 438 تاريخش آورده كه : عبد اللَّه بن ابى سفيان بن الحارث بن عبد المطلب الهاشمى بنزد معاويه آمد و عمرو بن عاص هم آنجا بود خدمتكار از معاويه اجازه خواست و گفت : عبد اللَّه اجازهء ملاقات مىخواهد .\r\nمعاويه گفت : بگو بيايد . عمرو به معاويه گفت : كسى را اذن ملاقات دادى كه دائما به لهو و لعب مشغول است و مجالس طرب و خوانندگى تشكيل مىدهد و نسبت به كنيزكان ماهرو و خواننده علاقمند است و از جنگ و جهاد رو گردان ، بذله گو و شوخ است و بسيار هم خودخواه .\r\nعبد اللَّه كه اين همه نكوهش را از عمرو شنيد در جوابش گفت :\r\nاى عمرو ! تو دروغ مىگوئى و آنچه به من نسبت دادى اوصافى است كه در\r\n\r\n","description":"","footnote":"\r\n( 1 ) حلبى در ج 2 ص 72 - 88 قتل عثمان را در بحث ساختمان مسجد آورده است ولى هيچ اشاره اى به آنچه كه در اينجا وعده داده در آنجا نيست .\r\n","page_name":" 228 ","page_number":236},
  {"content":"\r\nتو موجود است چنين نيست كه تو مىگوئى . عبد اللَّه مردى است هميشه به ياد خدا و در مقابل محنت و بلا سپاس گزار حق است . از ستم و ناروا رو گردان ، آقاست و بزرگوار و صاحب كرامت و با اخلاص و بخشنده ايست بردبار .\r\nاگر كارى انجام دهد مقرون به صحت است و اگر از او تقاضائى شود اجابت مىكند در تنگى و ترس قرار ندارد ؛ و عيبجو نيست و خداوند دربارهء او چنين خواسته است ؛ مانند شير بيباك و دلير است و داراى حسب و نسب بزرگى است و زنازاده و پست نيست و مانند كسى نيست كه اشرار قريش در ادّعاى فرزنديش ، با يكديگر نزاع كنند و در آخر امر ، پستترين آنها كه شغلش كشتن گاو و گوسفند است بر ديگران غلبه كرد ؛ و خود را به قريش چسباند . بين دو قبيله آشكار شد مانند نوزاديكه بين دو گهواره و خوابگاه افتاده باشد .\r\nنسبت او بقريش نه بطورى است كه او را پذيرفته باشند و نه هنگاميكه از آن قبيله دور شود فقدان او حس مىگردد .\r\nكاش مىدانستم كه تو ( عمرو ) با كدام حسب در ميدان نبرد ( اشراف ) آمده اى ؟\r\nيا با كدام سابقهء ( روشن ) متعرض مردان گشته اى ؟ آيا با شخصيتى كه دارى ؟ ! در حالى كه تو همان پست و سست عنصر و فرومايه و بى پدرى !\r\nيا مىدانستم نسبت خود را به چه كسى مىرسانى ؟ در صورتى كه در بين قريش در خطاكارى و سفاهت و پستى مشهورى !\r\nاز شرف و عظمت دورهء جاهليت بى بهره اى و در اسلام هم نه داراى سبقتى هستى و نه نامى ! ! جز اينكه تو هميشه با غير زبان خود سخن مىگوئى و با نيروى ديگرى حركت مىكنى ! !\r\nبه خدا سوگند ، اگر همچنانكه به كفتار پوزبند مىزنند ؛ معاويه به تو پوزبند مىزد تا دهانت به بد گوئى قريش باز نشود ، هر آينه بنيان تسلط او استوارتر و اطراف امورش جمعتر مىشد ! چه آنكه تو با قريش همسر و همطراز نيستى و تو را چه رسد كه نسبت به شخصيتهاى قريش متعرض شوى ! !\r\n","description":"","footnote":"","page_name":" 229 ","page_number":237},
  {"content":"\r\nعمرو خواست كه به مقابله برخيزد و جواب گويد ولى معاويه به او گفت : تو را به خدا سوگند مىدهم كه دم فروبندى !\r\nعمرو تقاضا كرد كه سخنان عبد اللَّه را جواب گويد و از خود دفاع كند چه ، عبد اللَّه در نكوهش او از هيچ چيز فروگذار نكرد !\r\nمعاويه گفت : اما در اين مجلس از پاسخگوئى خوددارى كن و شكيبا باش .\r\nابن حجر در ج 6 ص 320 « الاصابه » به اين داستان اشاره نموده است .\r\n\r\nچگونگى اسلام عمرو\r\nما ، بعد از اينكه از تاريخ تمام خصوصيات زندگى عمرو را دريابيم يقين مىكنيم كه اصلا متدين بدين اسلام نشده و تنها امريكه باعث شده كه او تظاهر به اسلام كند ، جريانى است كه در حبشه پيش آمد . او بهمراهى عمارة بن وليد براى دستگيرى جعفر بن ابيطالب و ياران او كه فرستادگان پيامبر بودند به حبشه رفت در آنجا اخبارى به او رسيد كه مبين پيشروى اسلام و گرويدن مردم به حضرت رسول ( ص ) بود و از طرفى برخوردى كه با نجاشى ( پادشاه حبشه ) داشت ، طورى شد كه افكار او را دگرگون ساخت !\r\nنجاشى به او گفت : آيا مقصود تو اينست كه من فرستادهء مردى را كه چون موسى است و ناموس اكبر ( جبرئيل ) بر او نازل مىشود ، به تو تسليم نمايم تا او را بقتل برسانى ؟ !\r\nعمرو از روى اعجاب گفت : اى پادشاه ! آيا او چنين است ؟ نجاشى گفت :\r\nواى بر تو اى عمرو ؛ از من بپذير و از آن پيامبر پيروى نما ؛ زيرا به خدا قسم او بر حق است و بطور حتم بر مخالفين خود غلبه خواهد نمود چنان كه موسى بر فرعونيان و سپاهيان او غلبه كرد . ( 1 )\r\nاين جريان عمرو را واداشت كه به صاحب رسالت نزديك شود و در برابر او\r\n\r\n","description":"","footnote":"\r\n( 1 ) سيرهء ابن هشام ج 3 ص 319 و تعدادى ديگر از كتب سير و كتب تاريخ .\r\n","page_name":" 230 ","page_number":238},
  {"content":"\r\nتسليم گردد و از حبشه به حجاز باز نگشت مگر بطمع اينكه به مقامى برسد يا از منافع اسلام بهره مند گردد و يا مىترسيد كه از غلبه مسلمين به او گزندى برسد .\r\nحاصل آنكه در خلال مدت و زمانيكه اين شخص با مسلمين بود و تظاهر به اسلام مىكرد و بخاطر حفظ خود و گذران امر زندگيش با آنها سازش مىنمود . ما او را بر همان روحيه و عقيدهء روزگارى مىشناسيم كه رسولخدا را در ضمن هفتاد شعر هجو و نكوهش نمود و رسولخدا هم به تعداد اشعار همان قصيده او را لعن فرمود و او كسى است كه أمير مؤمنان درباره اش فرموده :\r\nدر چه زمانى عمرو دستيار فاسقين و دشمن مسلمين نبوده است آيا ممكن است كه مانند مادرش نباشد ؟ ! ( 1 )\r\nآرى . اين شخص مصداق كلام مولا است - كه خواهد آمد - حضرت ميفرمايد :\r\nبه آن پروردگارى كه دانه را در زير خاك مىشكافد و مىروياند و خلائق را آفريده ؛ اينان اسلام نياورده‌اند بلكه تظاهر به اسلام نموده‌اند و كفرشان را پنهان داشتند تا آنگاه كه بياران خود پيوستند و به همان اصل كفر و كينه توزى اولى كه با ما داشتند بازگشت نمودند ! !\r\nابن ابى الحديد در ج 1 ص 137 « شرح نهج البلاغه » اش گويد :\r\nاستاد ما ، ابو القاسم بلخى - خدايش بيامرزد - گفت و شنود بين معاويه و عمرو بن عاص را بدين شرح نقل نموده :\r\nمعاويه به عمرو گفت : اى ابا عبد اللَّه ! من اكراه دارم كه مردم دربارهء تو و اسلام آوردنت مىگويند كه براى اغراض دنيوى بوده است .\r\nعمرو گفت : ما را واگذار !\r\nاستاد گويد : اين جمله كنايه و بلكه تصريح به الحاد و كفر عمرو است و معنى آن اينست كه : اين سخنها را واگذار كه اصل و اساسى ندارد و اعتقاد به آخرت\r\n\r\n","description":"","footnote":"\r\n( 1 ) ص 56 تذكرهء « خواص الامة » و سيرهء حلبى و غير اين دو از كتب تاريخ .\r\n","page_name":" 231 ","page_number":239},
  {"content":"\r\nو اينكه نبايد با غرض دنيوى معاوضه شود از خرافات است .\r\nعمرو بن عاص از ابتداء ملحد بود و هيچگاه از الحاد و زندقه اش منصرف نشد و معاويه نيز مانند او است .\r\nو در ج 2 ص 113 گويد : من از كتب متفرقه ، سخنان حكيمانه اى نقل نموده‌ام كه نسبت به عمرو بن عاص داده شده و من آنها را پسنديده و نيكو يافتم و نقل نمودم چه ، من فضيلت هيچكس را انكار نمىكنم هر چند كه از لحاظ دينى پسنديده نباشد ! .\r\nو در ص 114 از استاد خود ابو عبد اللَّه نقل كرده كه :\r\nاولين كسى كه قائل به إرجاء محض شد معاويه و عمرو بن عاص است ، اين دو چنين پنداشتند كه با وجود ايمان هيچ گناهى زيان نمىرساند ، و بر اين اساس هنگاميكه به او گفته شد : خودت مىدانى با چه كسى محاربه نمودى و آگاهى چه گناهى مرتكب مىشوى ، در جواب گفت : اطمينان و وثوق به قول : خداى تعالى يافتم كه مىفرمايد . * ( إِنَّ الله يَغْفِرُ الذُّنُوبَ جَمِيعاً ) * : خداوند همهء گناهان را مىبخشايد .\r\nو در ج 2 ص 179 گويد : امّا معاويه فاسقى بود مشهور به قلَّت دين و انحراف از اسلام و همچنين كسانى كه او را پشتيبانى كردند از جمله عمرو بن عاص و ستمكاران اهل شام ، و افراد بى بند و بار و نادان صحرا نشين و وحشى كه امر آنان بر هيچ كسى پوشيده نيست و اشخاصى بوده‌اند در خور محاربه و جنگ و ستيز با آنها .\r\nدر اين زمينه سخنان بسيارى است كه در كتابهاى مورد اعتماد ذكر شده كه شخصيت ! اين مرد را ( عمرو بن عاص ) در مقابل خواننده مجسّم و نمايان مىسازد و روحيّات و حقيقت وجود او را و تمامى نقاط عيب وضعفش را نمودار مىنمايد اينك نمونه اى از آن سخنان :\r\n","description":"","footnote":"","page_name":" 232 ","page_number":240},
  {"content":"\r\n\r\n\r\n1 - سخن پيامبر خدا :\r\nزيد بن ارقم بر معاويه وارد شد ، ديد عمرو بن عاص با او بر يك تخت نشسته چون اين بديد خود را در بين آن دو قرار داد . عمرو بن عاص به او گفت ! جاى ديگرى نيافتى كه آمدى اتصال مرا با أمير المؤمنين قطع كردى ؟ !\r\nزيد در جواب گفت : رسول خدا به جنگى رفته بود و شما نيز با آن حضرت بوديد ، چون چشم رسول خدا شما را با هم ديد نظر تندى بسويتان افكند روز دوم و سوّم نيز چون شما را با هم ديد با همان نظر به شما نگاه كرد و در سومين روز فرمود : هر - زمان كه معاويه را با عمرو بن عاص ديديد بينشان جدائى افكنيد زيرا اجتماع اين دو هرگز به خير نخواهد بود .\r\nابن مزاحم اين روايت را چنان كه ذكر شد در ص 112 كتاب « صفين » خود آورده و ابن عبدربه اين داستان را در ج 2 ص 290 « العقد الفريد » . از عبادة بن صامت روايت كند و در روايتش تصريح دارد كه :\r\nرسول خدا اين سخن را در غزوهء تبوك فرموده و عبارتش چنين است :\r\nهر زمان آن دو را ( معاويه و عمرو بن عاص ) با هم يافتيد بين آنها جدائى افكنيد چه ، اين دو هيچگاه بر امر نيك با هم جمع نمىشوند .\r\n\r\n2 - سخنان أمير المؤمنين دربارهء عمرو بن عاص :\r\nابو حيّان توحيدى در ج 3 ص 183 كتاب « الامتاع و المؤانسة » روايت نموده كه : شعبى گويد : عمرو بن عاص از على ( ع ) ياد نمود و گفت : شخصى است شوخ و مزّاح چون اين سخن به على رسيد چنين فرمود :\r\nفرزند نابغه را ببيند كه پندارد من شوخ و بو الهوس و بيهوده سرا و بازيگرم ! !\r\nچقدر دور است اين نسبت از من . چه ، ياد مرگ و انديشهء محشر و حساب مرا از تباهى و بيهوده گذرانى و بوالهوسى باز مىدارد ، و همين يادها كافيست كه چون بهترين واعظ ، انسان هوشيار را از صفات نكوهيده باز دارد ؛ همانا بدترين گفتار ،\r\n","description":"","footnote":"","page_name":" 233 ","page_number":241},
  {"content":"\r\nسخن دروغ است .\r\nعمرو ، هرگاه وعده اى دهد تخلَّف مىكند ؛ و هرگاه سخن گويد ، دروغ مى - گويد ، در روزگار سختى آمر است و ناهى و در آن هنگام كه شمشيرها به كار افتد .\r\nبزرگترين نيرنگ و حيلهء او ، اينست كه سرين خود را بى دريغ عيان سازد ! !\r\nاين روايت را به همين لفظ شيخ طوسى در ص 82 كتاب « امالى » خود از حافظ ابن عقده روايت نموده است .\r\n\r\n3 - سخن على ( ع ) به روايت شريف رضى :\r\nشگفتا از پسر نابغه ! ، در ميان اهل شام شايع نموده كه من شوخ و مزّاحم ، و هرزه درا و بوالهوس . چه ناروا سخنى كه در اين سخنش خود گناهكار است . بدترين سخن ، گفتار دروغ است ، او در گفتارش دروغگو است و در وعده اش تخلف مىنمايد ، اگر چيزى را بخواهد قسم مىدهد و اگر از او تقاضائى شود بخل مىورزد در عهد و پيمانش خيانت مىكند و بر امانت وفادار نيست در هنگام جنگ خوب فرماندهى است ! اما همين كه شمشيرها به كار افتد و زد و خورد درگير شود ، بزرگترين نقشه و تدبيرش اينست كه عورت و سرين خود را بى دريغ نمايان سازد ! ! .\r\nبه خدا قسم ياد مرگ مرا از هرزه درائى و بازيگرى باز داشته ولى فراموشى از امر آخرت او را از گفتار حق باز مىدارد ؛ با معاويه بيعت نكرد تا اينكه با او شرط نمود كه از عوايد و ثروتى كه بدست مىآيد ، او را سهيم كند ( 1 ) ! .\r\n\r\n4 - سخن على ( ع ) بروايت ابن قتيبه :\r\nزيد بن وهب گويد : على بن ابيطالب ( رض ) به من گفت : شگفتا از پسر نابغه او مىپندارد كه من شوخ و مزّاح و هرزه درا و بيهوده سرايم ! وه چه نسبت ناروائى ! همانا بدترين گفتار ، سخن دروغ است . او ( عمرو ) هنگامى كه چيزى طلب كند با\r\n\r\n","description":"","footnote":"\r\n( 1 ) نهج البلاغة ج 1 ص 145 .\r\n","page_name":" 234 ","page_number":242},
  {"content":"\r\nقسم همراهش مىسازد و ابرام مىكند و زمانى كه از او چيزى تقاضا شود بخل مىورزد در هنگام جنگ مردى است سختگير و پر فرمان تا مادامى كه شمشيرها به كار نيفتاده ولى هنگامى كه زد و خورد درگير شود بزرگتر حيله و نيرنگش اينست كه خود را واژگون سازد و با آشكار ساختن سرين خود ؛ مانع از حملهء خلق شود . خدا او را پست و نابود سازد ( 1 ) .\r\n\r\n5 - سخن على بروايت ابن عبدربه\r\nدر محضر على بن ابيطالب سخن از عمرو بن عاص پيش آمد . حضرت دربارهء او چنين فرمود : شگفتا از پسر نابغه ! چنين پنداشته و شايع كرده كه من مزاح و هرزه - درا و بو الهوسم ! وه چه نسبت ناروائى ! !\r\nبدترين سخن دروغترين آنست ، همانا او هنگام درخواست ابرام مىكند و اگر از او چيزى تقاضا شود بخل مىورزد و هنگامى كه شرارهء جنگ زبانه كشد و شمشيرها به كار افتد همهء همّش اينست كه لباس خود را در آورد و با ظاهر ساختن سرين خود از حملهء جنگجويان جلوگيرى كند . خدا او را هلاك و نابود سازد !\r\n\r\n6 - سخنى ديگر از أمير مؤمنان\r\nهنگامى كه مردم شام در جنگ صفين قرآنها را بر نيزه‌ها زدند و جنگجويان را به حكم قرآن دعوت نمودند على ( ع ) فرمود : اى بندگان خدا ! من سزاوارترين كسى هستم كه كتاب خدا را پذيرفته‌ام امّا معاويه ، عمرو بن عاص ، ابن ابى معيط ، حبيب بن مسلمه و ابن ابى سرح ، اينان نه اهل ديانتند و نه به قرآن اعتقادى دارند ، من آنها را بهتر از شما مىشناسم در وقت كودكيشان با آنها بوده‌ام و پس از آنكه به حدّ مردى رسيدند باز يا آنها بوده‌ام در هنگام كودكى و مردى بدترين بودند !\r\nاين سخن ، ( دعوت او به حكم قرآن ) سخن حقى است كه از آن ارادهء باطل و ناروا شده ؛ به خدا قسم اينان قرآن را بلند نكرده‌اند ؛ اينان قرآن را نمىشناسند\r\n\r\n","description":"","footnote":"\r\n( 1 ) عيون الاخبار ج 1 ص 164 .\r\n","page_name":" 235 ","page_number":243},
  {"content":"\r\nو بدان عمل نمىكنند و اينكه مىبينيد كه قرآنها را بر سر نيزه‌ها كرده‌اند جز مكر و حيله چيز ديگرى نيست ( 1 ) .\r\n\r\n7 - سخن ديگرى از على ( ع )\r\nابو عبد الرحمن مسعودى گويد : يونس بن ارقم بن عوف از مردى سالخورده از قبيلهء بكر بن وائل برايم روايت كرد كه : ما در جنگ صفين با على بوديم ، عمرو بن - عاص تكه پاره اى سياه و مربع به سر نيزه اى كرد و بلند نمود ، گروهى گفتند كه اين رايتى است كه رسول خدا ( ص ) براى او ترتيب داده و اين مطلب بين مردم شايع شد تا اينكه به حضرت على ( ع ) رسيد . حضرت فرمود : آيا مىدانيد داستان اين رايت چيست ؟\r\nرسول خدا ، اين پارچه را به عمرو بن عاص ( اين دشمن خدا ) نشان داد و فرمود :\r\nكيست آن را با آنچه دربارهء آن مقرر است بپذيرد ؟\r\nعمرو گفت : اى رسول خدا ! مقرّرات و شرائط آن چيست ؟ رسول خدا ( ص ) فرمود شرطش اينست كه با در دست داشتن آن با مسلمانى جنگ نكنى و آن را به كافرى نزديك ننمائى ، عمرو آن را گرفت و اكنون به خدا قسم آن را به مشركين نزديك ساخته و با در دست داشتن آن امروز با مسلمين مىجنگد ! به آن خداوندى كه دانه را در زمين شكافته و رويانده و اينهمه خلق را آفريده اينان اسلام نياورده‌اند ! بلكه تظاهر به اسلام نموده و كفر و ناسپاسى را در درون خود نگاه داشتند ! همين كه يارانى و همكارانى يافتند به دشمنى و عناد خود باز گشتند ، جز اينكه نماز را به صورت ظاهر ترك نكردند ! ( 2 )\r\n\r\n8 - نامهء أمير مؤمنان به عمرو\r\n( اين نامه ) از جانب بندهء خدا على أمير المؤمنين به آن بى عقب و زادهء نسل\r\n\r\n","description":"","footnote":"\r\n( 1 ) كتاب صفين تاليف ابن مزاحم ص 264 .\r\n( 2 ) كتاب صفين تاليف ابن مزاحم ص 110 .\r\n","page_name":" 236 ","page_number":244},
  {"content":"\r\nبريده ، عمرو بن عاص پسر وائل است كه سرزنش كنندهء محمّد و آل محمّد در عصر جاهليت و اسلام بود - سلام بر آن كس كه سعادت را پيروى كند -\r\nاما بعد ، همانا تو ، شؤون مردى و مردانگى را به خاطر شخص فاسقى كه پرده اش دريده است ، از دست داده اى ؛ كسى كه اشخاص شريف و كريم در مجلسش اهانت مىشود و اشخاص حليم و بردبار ، با آميزش با او بى ارزش و به سفاهت منسوب مىشوند و در نتيجه دلت تابع دل او شد چنان كه گفته شده : وافق شن طبقة ( 1 ) اين پيروى تو از او باعث شد كه دينت را از تو بگيرد و سپردهء الهى را ( دين و مسؤوليت در مقابل آن ) و دنيا و آخرت را تباه سازد ، البته خدا نابكارى و پستى تو را از روز نخست مىدانست چنان كه گرگى دنبا شير روانه مىشود تا در سايه چنگال نيرومندش بنوائى برسد و از زيادى شكارش شكمى از عزا در آورد ، تو نيز پيرو معاويه شدى تا از پس مانده اش چيزى به تو رسد ولى از آنچه قلم تقدير بر آن جارى گشته گريزى نيست .\r\nدر حالى كه اگر حق را مىيافتى و در راه حقيقت سير مىكردى به آنچه اميد بدست آوردنش را در دل داشتى مىرسيدى . چه ، مسلم است هر آنكس كه پيرو حق باشد به رشد و سعادت مىرسد .\r\nاگر خداوند مرا بر تو و آن زادهء زن جگر خوار ، مسلَّط فرمايد ، شما را به ستمكاران قريش ملحق خواهم كرد به آنهائى كه در زمان رسول خدا ( ص ) خداوند قهار آنها را هلاك فرمود ، و اگر تو و او زنده بمانيد و زندگيتان بعد از من ادامه يابد ، خدا شما را كفايت كند و همان انتقام و عقاب خدا شما را بس است .\r\n\r\nيك نكتهء مفيد\r\nابن ابى الحديد اين نامه را به اين صورت در ج 4 ص 61 « شرح نهج البلاغه »\r\n\r\n","description":"","footnote":"\r\n( 1 ) مثل مشهورى است كه در مورد توافق دو نفر بطور كامل از حيث سجاياى اخلاقى آورده مىشود ، به مجمع الامثال ميدانى 2 ر 321 مراجعه شود .\r\n","page_name":" 237 ","page_number":245},
  {"content":"\r\nخود ، از كتاب صفين تاليف نصر بن مزاحم نقل نموده است ( 1 ) در حالى كه ما اين نامه را در كتاب نصر بن مزاحم نيافتيم ، پس هر كس در بسيارى از آنچه ابن ابى الحديد از اين كتاب نقل نموده دقت و امعان نظر كند ، خواهد دانست كه آنچه از كتاب نصر بن مزاحم به چاپ رسيده مختصرى از كتاب اصلى است نه تمام كتاب او و كتاب نصر از آنچه كه فعلا در دسترس است بسيار بزرگتر بوده است .\r\n\r\n9 - صورت ديگر از نامهء على ( ع )\r\n: همانا تو دين خود را تابع دنياى كسى قرار دادى كه گمراهى و ستمكاريش آشكار است و پردهء حيا و دينش دريده ؛ انسان بزرگوار در مجلس او مورد نكوهش و اهانت واقع شود و بردبار و حليم با آميزش او به سفاهت منسوب گردد ؛ تو از او پيروى كردى بخاطر مال دنيا ، چون سگى كه دنبال شيرى را گيرد تا از پنجه‌هاى نيرومند او بهره مند گردد و در انتظار آن باشى كه از باقيماندهء طعمهء خود چيزى بسويت افكند در نتيجه اين روش ؛ دنيا و آخرت خود را از دست دادى ! در حالى كه اگر به حق مى - پيوستى به آرزوهايت مىرسيدى .\r\nآن هنگام كه خداوند ، مرا بر تو و پسر ابو سفيان پيروز كند و غلبه دهد ؛ پاداش اعمالتان را به شما مىرسانم و اگر مرگتان بتأخير افتد و بعد از من باقى مانديد ، آنچه در پيش روى شماست و در آينده در انتظارتان است بدتر است . و السلام ( 2 )\r\n\r\n10 - خطبهء أمير المؤمنين بعد از تحكيم\r\nپس از آنكه خوارج خروج نمودند و ابو موسى به مكه گريخت و على ( ع ) ابن عباس را به بصره برگرداند ؛ آن حضرت در كوفه اين خطابه را ايراد فرمود :\r\nستايش مر خداير است ، هر چند روزگار سانحهء مهم و حادثهء بزرگى را بوجود آورد\r\n\r\n","description":"","footnote":"\r\n( 1 ) و دكتور احمد زكى صفوت اين نامه را از ابن ابى الحديد در ج 1 ص 486 « جمهرة الرسائل » خود نقل نموده است .\r\n( 2 ) نهج البلاغه ج 2 ص 64 .\r\n","page_name":" 238 ","page_number":246},
  {"content":"\r\nمن شهادت مىدهم كه جز خداى يگانهء بى شريك كسى شايستهء پرستش نيست و محمّد ( ص ) بنده و فرستادهء اوست - درود خدا بر او و آل او - .\r\nامّا بعد ، همانا سرپيچى از نصيحت و صلاح انديشى ناصح مهربان و دانا و كار آزموده ، حسرت ببار مىآورد و باعث ندامت است . من در موضوع اين داورى كه صورت گرفت ، امر و رأى خود را اعلام مىكنم و آنچه در سينه دارم برايگان در اختيار شما مىگذارم ، اگر امرى از قصير ( 1 ) اطاعت شود .\r\nو شما چون جفاكاران و مخالفان از پذيرش امر من سر باز زديد ، و متمردانه نصحيتم را پشت سر افكنديد ؛ اين روش شما طبعا موجب آن شد كه شخص ناصح خير انديش را بترديد و حيرت افكند ( 2 ) من خير انديشى دربارهء شما را همانند مشت بر سندان زدن دانستم .\r\nدر نتيجه ، كار من و شما به آنجا كشيد كه پس از وقوع خطر و بدست آمدن ضرر ، راز نصايحم آشكار گشت چنان كه برادر هوازن گويد ( 3 )\r\n\r\nامرتكم امرى بمنعرج اللَّوى\r\nفلم تستبينوا النّصح الَّا ضحى الغد\r\n\r\nيعنى : من رأى و امر خود را به پيش رويتان بوضوح گفتم ؛\r\n\r\n","description":"","footnote":"\r\n( 1 ) قصير اسم شخصى است كه نديم و مشاور آقاى خود جذيمهء ابرش بوده است . ملكهء جزيره جذيمه را به مملكت خود دعوت كرد و به او وعدهء زناشوئى داد قصير جذيمه را گفت كه : ممكن است ملكه از راه خدعه و نيرنگ اين پيشنهاد را نموده باشد و صلاح نيست به روى ولى جذيمه به نصيحت قصير گوش نكرد و رفت و ملكه جزيره او را گرفت و كشت پس از اين امر قصير گفت :\r\nلا يطاع لقصير امر ، يعنى هيچ امرى از قصير اطاعت نمىشود . بعد ، اين جمله از امثال مشهوره شد .\r\n( 2 ) در متن عربى اين جمله مذكور است : وضن الزند بقدحه كه مفادش چنين است : آتش گيرهء سنگ چخماق از اشتعال بخل ورزيد و لطافت اين اصطلاح در همان جملهء عربى است و ما بناچار مفاد آن را آورديم مترجم\r\n( 3 ) در اينجا حضرت به شعر دريد بن الصمه استشهاد نمود .\r\n","page_name":" 239 ","page_number":247},
  {"content":"\r\nولى آن جماعت نصايحم را تا ظهر فردا نفهميدند ( يعنى بعد از اينكه همهء كارها گذشته ، و وقت هر عملى منقضى گشته بود ) .\r\nآگاه باشيد ! همانا اين دو مرد ( عمرو بن عاص و ابو موسى اشعرى ) كه شما بداورى پذيرفتيد ؛ حكم قرآن را پشت سر افكندند و بر خلاف امر و نهى قرآن عمل نمودند و هر كدامشان بدلخواه خود رفتار نمودند و راهنمائيهاى خدا را ناديده گرفته و بدون در دست داشتن حجت و برهانى ، و يا در نظر گرفتن سيرهء گذشته ، داورى كردند و هر دو در داوريشان اختلاف نمودند و در نتيجه هيچيك به صواب و رشد راه نيافتند و خدا و رسولش و صالحين و اهل ايمان جملگى از آن دو بيزارى جستند و آنها آمادهء عزيمت بسوى شام گشتند . ( 1 )\r\nابن كثير اين خطبه را در ج 7 ص 286 تاريخ خود آورده ولى به جهت اينكه در اين خطبه تبهكاران خيانت پيشه با اوصاف نكوهيده ياد شده‌اند ، و يا بدين سبب كه در ناقلين خطبه خدشه مىكرده است و يا به اين علت كه راضى نمىشده مردم بر - حال عمرو بن عاص و رفيقش مطلع گردند ؛ دنبال خطبه را بريده و آن را تا آخر بيت مورد استشهاد ذكر كرده و سپس گويد :\r\nحضرت بعد از اين جمله سخنى دربارهء رفتار داوران دارد و داوريشان را رد نموده و نكوهش نموده است و سخنانى بر خيانت و گمراهى حكمين ايراد فرموده .\r\nدر اين مورد ضمن خطبه‌هاى أمير المؤمنين ( ع ) سخنان بسيارى در پيرامون اين مرد ( عمرو بن عاص ) مذكور است كه ما براى رعايت اختصار از ذكر آن صرفنظر نموديم مانند اين جمله از فرمايش آن حضرت :\r\nپسر نابغه ، آن دشمن خدا و دوست آنكه خدا او را دشمن مىدارد ، رهسپار مصر شد .\r\nو يا اين جمله :\r\n\r\n","description":"","footnote":"\r\n( 1 ) الامامه و السياسه ج 1 ر 119 . تاريخ طبرى 6 ر 45 ، مروج الذهب 2 ر 35 ، نهج البلاغه 1 ر 44 تاريخ كامل ابن اثير 3 ر 146 .\r\n","page_name":" 240 ","page_number":248},
  {"content":"\r\nناپاكان و ستمكاران مصر را فتح كردند ؛ همان جفاپيشگان كه خلق خدا را از راه خدائى باز داشتند و پيوسته كجروى و انحراف را ترويج نمودند ( 1 )\r\n\r\n11 - امير مؤمنان عمرو را در قنوتش لعنت مىفرستد\r\n( اين قسمت اضافهء چاپ دوم است ) ابو يوسف قاضى در ص 71 كتاب « الآثار » خود از طريق ابراهيم آورده است كه :\r\nهمانا على ( ع ) به هنگامى كه معاويه با او جنگ مىنمود در قنوت خود بر معاويه نفرين مىنمود و اهل كوفه هم در اين كار از حضرت پيروى كردند ؛ معاويه نيز همين كار را ميكرد و اهل شام هم از او تبعيت مىنمودند .\r\nطبرى در ج 6 ص 40 تاريخش روايت كند كه : على ( ع ) هنگامى كه نماز مىخواند در قنوت چنين مىفرمود .\r\nاللَّهمّ العن معاوية و عمرا و ابا الاعور السّلمى و حبيبا و عبد الرّحمن بن خالد و الضحّاك بن قيس و الوليد .\r\nترجمه : خداوندا ! معاويه ، عمرو ، ابو الاعور سلمى ، حبيب ، عبد الرحمن بن خالد ضحاك بن قيس و وليد را لعنت فرست ! .\r\nچون اين خبر به معاويه رسيد او نيز در قنوت خود على و ابن عباس و اشتر و حسن و حسين را لعن نمود .\r\nاين روايت را هم نصر بن مزاحم در ص 302 كتاب « صفين » خود و ص 636 چاپ مصر آورده و در روايت مزاحم چنين مذكور است .\r\nعلى ( ع ) هنگامى كه نماز صبح و مغرب را مىخواند و از نماز فارغ مىشد مىگفت :\r\nاللهم العن معاوية و عمرا و ابا موسى و حبيب بن سلمة تا آخر حديث\r\n\r\n","description":"","footnote":"\r\n( 1 ) تاريخ طبرى 6 ر 61 و 62 .\r\n","page_name":" 241 ","page_number":249},
  {"content":"\r\nكه به همان لفظ مذكور است جز آنكه در روايت او بجاى اشتر قيس بن سعد ذكر شده است .\r\n( اين قسمت نيز اضافه چاپ دوم است ) ابن حزم در ج 4 ص 145 كتاب « المحلَّى » روايت كند كه على و معاويه در قنوت نمازهاى واجب و مستحب خود يكديگر را نفرين مىكردند .\r\nو اين موضوع را و طواط در ص 330 كتاب « الخصايص » خود روايت نموده و اين عبارت را بدان افزوده است : و پيوسته اين روش برقرار بود تا عمر بن عبد العزيز به خلافت رسيد و از آن منع كرد .\r\nو همين روايت را ابن اثير در ج 3 ص 144 كتاب « اسد الغابه » به لفظ طبرى ذكر نموده است .\r\n( اين قسمت نيز اضافه چاپ دوم است ) و ابو عمر در « الاستيعاب » در مبحث كنيه‌ها در شرح حال ابو الاعور سلمى گويد : او ( ابو الاعور ) و عمرو بن عاص در جنگ صفين با معاويه بودند ، او نسبت به دشمنى و كينه حضرت از سايرين سختتر بود .\r\nعلى ( ع ) او را در قنوت نماز صبح ياد مىكرد و مىفرمود : خداوندا ! او را دفع فرما ! و ديگران را نيز در قنوت نفرين مىكرد و ابو الفداء در ج 1 ر 179 تاريخش اين داستان را به لفظ طبرى ذكر نموده است .\r\n( اين قسمت نيز اضافه چاپ دوم است ) زيلعى در ج 2 ص 131 كتاب « نصب الراية » خود از ابراهيم گويد :\r\nچون بين على و معاويه جنگ بر پا شد . على در قنوت معاويه را نفرين مىفرمود و اهل كوفه هم از حضرت پيروى مىكردند و معاويه هم على را نفرين مىكرد و اهل شام او را پيروى مىكردند .\r\nو اين موضوع را ابو المظفر ، سبط ابن جوزى حنفى در ص 59 تذكرهء خود به عين لفظ طبرى تا قنوت معاويه روايت كرده و در دنبالهء آن نام محمّد بن حنفية و شريح بن هانى را افزوده است .\r\n","description":"","footnote":"","page_name":" 242 ","page_number":250},
  {"content":"\r\nو ابن ابى الحديد در ج 1 ص 200 « شرح نهج البلاغة » خود نقل از كتاب صفين ابن ديزيل ( شرح حالش در ص 162 ج 1 ذكر شده ) و از كتاب صفين نصر بن مزاحم روايت نموده و شبلنجى در ص 110 « نور الابصار » خود آن را ذكر كرده است .\r\n\r\n12 - نفرين عايشه بر عمرو\r\nپس از آنكه كشته شدن محمّد بن ابى بكر به عايشه رسيد در مرگش بيقرارى بسيار نمود و پيوسته در قنوت و بعد از نماز به معاويه و عمرو بن عاص نفرين مىنمود .\r\nاين موضوع را طبرى در ج 6 ص 60 تاريخش و ابن اثير در ج 3 ص 155 « كامل » خود و ابن كثير در ج 7 ص 314 تاريخ خود و ابن ابى الحديد در ج 2 ص 33 « شرح نهج البلاغة » روايت كرده‌اند .\r\n\r\n13 - امام حسن و عمرو\r\nزبير بن به كار در كتاب « مفاخرات » روايت نموده كه :\r\nعمرو بن عاص ، و وليد بن عقبة بن ابى معيط ، و عتبة بن ابى سفيان بن حرب ، و مغيرة بن شعبه ، نزد معاويه جمع بودند و سخنان دردناكى از امام حسن به آنها رسيده بود و نظير همين سخنان از ناحيهء آنها به امام حسن رسيده بود .\r\nآن جمع به معاويه گفتند : اى امير المؤمنين ! بنگر كه حسن پسر على چگونه نام پدرش را زنده نموده و سخنانش مورد تصديق مسلمين واقع شد ؛ و امر او را گردن مىنهند و از او پيروى مىنمايند و بر اثر اين جريان او بيش از آنچه هست بلند مرتبه و مشهور مىگردد . ما ، پيوسته از او چيزهائى مىشنويم كه باعث نگرانى ماست .\r\nمعاويه گفت : اكنون در اين باره چه مىگوئيد ؟\r\nگفتند : به دنبال او بفرست تا ما او را و پدرش را در محضر تو دشنام دهيم و نكوهش و سرزنش نمائيم ؛ به او بگوئيم كه پدرش قاتل عثمان بود و در اينباره از او اقرار مىگيريم و حال آنكه او نمىتواند ( در حضور تو ) با ما معارضه كند .\r\n","description":"","footnote":"","page_name":" 243 ","page_number":251},
  {"content":"\r\nمعاويه گفت : واى بر شما ، چنين نكنيد ، به خدا قسم هيچگاه در نزد او ننشستم مگر آنكه مقام او و عيب جوئيش مرا بيمناك ساخت .\r\nگفتند : بهر صورتى شده تو اين كار را بكن .\r\nمعاويه گفت : اگر به دنبال او بفرستم تا در اين محضر حاضر شود ، بدانيد كه من جانب انصاف را نسبت به او از دست نمىدهم .\r\nعمرو بن عاص گفت : آيا ترس آن دارى كه باطل او بر حق ما غلبه كند ؟ ! ! و يا سخن او بر سخن ما برترى يابد ؟ !\r\nمعاويه گفت : اگر بفرستم و او را حاضر كنم كه بيايد به او امر مىكنم كه تمام آنچه به نظرش مىرسد ، بازگو كند گفتند : باشد .\r\nمعاويه گفت : حال كه بر خلاف نظر من ، تصميم به احضار او گرفتيد در هنگام سخن با او معارضه نكنيد و اين مطلب را بدانيد كه اين خاندان كسانى هستند كه به هيچ وجه نمىتوانيد بر آنها عيب گيريد و هيچ عار و ننگى به آنها نمىچسبد ؛ فقط شما با همان سنگ ( تهمت ) او را هدف قرار دهيد و به او بگوئيد . پدرت عثمان را كشت و خلافت خلفاى قبل را ناخوش داشت !\r\nسپس معاويه ، كسى را بر اين اساس نزد آن حضرت فرستاد ، حضرت از او پرسيد :\r\nچه كسانى نزد معاويه بودند ؟ فرستادهء معاويه يك يك آنها را نام برد . امام حسن ( ع ) فرمود : آنها چه مقصدى دارند ؟ سقف بر سرشان فرود آيد ! و دچار عذاب الهى گردند ؛ سپس به خدمتكار خود دستور فرمود ، كه لباسش را حاضر كند و قبل از خروج از منزل اين كلمات را فرمود :\r\nخداوندا ! من ، از بديهاى آنها به تو پناه مىبرم و از تو مىخواهم كه آنها را محكوم و خوار سازى ؟ تو ! در هر زمان و مكان امور مرا با نيرو و قدرتت يارى فرما ! اى خدائى كه بيش از همه به من مهربانى ! .\r\n","description":"","footnote":"","page_name":" 244 ","page_number":252},
  {"content":"\r\nپس از اين سخن برخاست و به مجلس معاويه رفت . گويندهء اين داستان ادامه مىدهد تا اينكه گويد : عمرو بن عاص شروع به سخن كرد و بعد از حمد و ثناى خداوند و فرستادن درود بر فرستادهء او به ذكر نام على ( ع ) پرداخت و آنچه توانست از حضرت نكوهش كرد و نسبتهاى ناروا به او داد و گفت :\r\nعلى به ابو بكر ، دشنام داد و خلافتش را خوش نداشت و از بيعت با او امتناع ورزيد و بعد هم به اكراه بيعت نمود و در خون عمر هم شركت نمود و عثمان را هم از روى ستم كشت و بناروا ادعاى خلافت نمود . . .\r\nبعد حوادثى كه در گذشته بوقوع پيوسته به او نسبت داد و هر چه توانست نسبت به حضرت ناروا گفت .\r\nو باز اضافه كرد :\r\nهمانا شما فرزندان عبد المطلب ، در مرز آن نبوديد كه با كشتن خلفا ، و خونريزيهاى ناروا به ملك و پادشاهى برسيد و به سلطنت و حكومت اينقدر حريصيد كه در راه رسيدن به اين منظور دست به هر ناروائى مىزنيد امّا آنچه مربوط به تو است اى حسن ، تو چنين پنداشتى كه به خلافت مىرسى در حالى كه هيچ عقل و تدبير اين كار را ندارى ! دربارهء خدا چگونه مىانديشى كه صلاحيت اين مسؤليت را از تو سلب نموده به حدى كه در خور سخريه و استهزاء هستى و اين نتيجه عمل بد پدر تواست غرض از اينكه تو را به اين مجلس احضار نموديم ، اين بود كه به تو و پدرت دشنام دهيم .\r\nامّا پدرت را خداوند به تنهايى كار او را ساخت ، و ما را از دست او راحت كرد ؛ اما تو در دسترس مائى ؛ ما هر طورى كه بخواهيم ، دربارهء تو عمل مىكنيم . و اگر تو را بكشيم در پيشگاه خداوند گناهى نكرده‌ايم و در نظر مردم هم ، مورد نكوهش واقع نمىشويم .\r\nآيا تو مىتوانى بر اين گفتار خورده بگيرى ، و سخنان ما را تكذيب كنى ؟\r\nاگر خيال مىكنى ، كه بر خلاف حق سخنى گفته‌ايم ؛ سخنمان را رد كن و اگر نتوانستى رد كنى ، بايد بدانى كه تو و پدرت ستمكاريد ! !\r\n","description":"","footnote":"","page_name":" 245 ","page_number":253},
  {"content":"\r\nپس از اينكه عمرو عاص ؛ اين سخنان را گفت ؛ امام حسن ( ع ) شروع بسخن فرمود ؛ حمد و ثناى الهى را بجاى آورد و بر پيغمبر درود فرستاد ( و پس از جمله هائى كه در ص 222 گذشت به عمرو گفت ) : با رسول خدا ( ص ) در تمام جنگها ، به ستيز برخاستى و حضرت را به هنگامى كه در مكه بود ، هجو كردى و آزارش نمودى و هر چه كيد و حيله و مكر داشتى ، عليه او به كار بستى و در مقام تكذيب و دشمنى با رسول خدا از همه سرسختتر بودى و بعد با كشتى به حبشه رفتى تا نجاشى را تحت تأثير قرار داده و جعفر و يارانش را بازستانى و به اهل مكه تحويل دهى ولى تيرت به سنگ خورد و از دربار نجاشى ، نااميد بازگشتى و خداوند ، تو را با حالت يأس و سرشكستگى از حبشه برگرداند و فتنه انگيزى تو را ضمن تكذيب گفتارت ، آشكار ساخت .\r\nبه رفيقت ، عمارة بن وليد حسد ورزيدى و رفتار او را نسبت به همسر نجاشى وسيلهء سخن چينى قرار دادى و از او نزد نجاشى سخن گفتى ولى خداوند ، تو و رفيقت را رسوا نمود ؛ پس تو در جاهليت و اسلام دشمن سرسخت بنى هاشم بودى .\r\nسپس فرمود : تو خود بهتر ميدانى و اين جمع آگاهند كه : هفتاد شعر سرودى و رسول خدا فرمود : خداوندا ! من شعر نمىگويم و سزاوارم نيست كه شعر بسرايم ! خداوندا ، به هر حرفى از اين ( سرودهء ناروايش ) ، هزار لعنت فرست ، و بنابر اين نفرين پيامبر خدا ، لعن خدا بر تو ، از شماره بيرون مىشود .\r\nامّا سخنى كه دربارهء امر عثمان گفتى ؛ تو دنيا را براى او به كانونى پر آتش بدل ساختى و سپس به فلسطين رفتى و هنگامى كه خبر كشته شدن عثمان به تو رسيد ، گفتى :\r\nكنيه‌ام ابو عبد اللَّه است و هرگاه زخمى را بفشارم ، آن را خونين مىكنم و سپس خود را در اختيار معاويه گذاردى و دينت را به دنياى او فروختى .\r\nبايد بدانى ، ملامتى كه از تو مىشود نه جهت بغض و خشمى است كه از تو داريم و عتابى هم كه به تو مىكنيم نه از روى دوستى است . به خدا سوگند كه در زندگى عثمان ، ياريش نكردى و بعد از كشته شدنش هم ، غضبناك نگشتى ! واى به حالت اى\r\n","description":"","footnote":"","page_name":" 246 ","page_number":254},
  {"content":"\r\nپسر عاص ! مگر تو ، هنگام خروجت از مكه به سوى حبشه ؛ دربارهء بنى هاشم اين اشعار را نسرودى ؟ ! :\r\nدخترم مىگويد : اين چه سفرى است ؟ و حال آنكه طى اين مسير براى من چيز بىسابقه و ناآشنائى نبود .\r\nبه دو گفتم : مرا ول كن كه من مردى هستم به سوى نجاشى روان ، تا به جعفر دست بيابم .\r\nجعفر را نزد نجاشى چنان داغ كنم و بگذارم كه نخوت و فخر فروشى او را به كوچكى پست كنم .\r\nمن نكوهش كنندهء احمدم و در گفتن ناروائى نسبت به او پر گوترين اشخاصم .\r\nو پاداش من در اين كوشش متوجه عتبة ( بن ربيعة ) است ؛ هر چند كه او ( از حيث مقام ) چون طلاى سرخ بود .\r\nو من از بنى هاشم ( در كينه توزى نسبت به آنها ) در حضور و غيابشان چيزى فرو نگذارم .\r\nاگر كسى از او پوزش طلبيد به نفع خودش هست و الَّا عنان مركبم را ( يا شمشيرم را ) به سوى او مىگردانم .\r\nاين اشعار را ، سبط ابن جوزى در ص 14 « تذكره » اش ، و ابن ابى الحديد در ج 2 ص 103 « شرح نهج البلاغه » اش و زكى صفوت در ج 2 ص 12 « جمهرة الخطب » نقل كرده‌اند .\r\nامّا توضيح و بيان سخن امام حسن ( ع ) :\r\n1 - اينكه حضرت خطاب به عمرو فرمود : تو به حبشه رفتى تا جعفر و يارانش را به مكه باز گردانى ؛ اشاره به دومين سفر عمرو عاص به حبشه است ؛ از مردان مسلمان حدود هشتاد و سه تن و از زنان هجده تن به حبشه هجرت نموده بودند كه از جملهء مردان ؛ جعفر بن ابى طالب ( برادر حضرت على ع ) بود موقعى كه قريش\r\n","description":"","footnote":"","page_name":" 247 ","page_number":255},
  {"content":"\r\nهجرت مسلمانان را به حبشه مشاهده نمودند ، عمرو بن عاص و عمارة بن وليد را به حبشه اعزام داشتند و هدايائى چند براى نجاشى پادشاه حبشه و شخصيتهاى روحانى دربار فرستادند تا بدين وسيله نجاشى را تحت تأثير اهداف خود قرار دهند و مسلمين را تحويل گيرند ولى بر خلاف انتظارشان نجاشى از پناهندگان مسلمان طرفدارى نمود و آن دو مأيوس به مكه باز گشتند ! .\r\n2 - سخن حضرت كه فرمود : تو به رفيقت رشگ بردى و رفتار او را نسبت به همسر نجاشى سبب سخن چينى قرار دادى . . . خلاصهء اين داستان چنين است :\r\nهنگامى كه عمرو و عمارة به مقصد حبشه سوار كشتى شدند ، همسر عمرو هم همراهش بود . عمارة از اندامى مناسب و زيبائى چهره بهره مند بود به طوريكه زنان را شيفته مىساخت . در يكى از شبها عماره و عمرو در كشتى شراب خوردند و عماره سخت مست شد ؛ رو كرد به همسر عمرو و گفت : مرا ببوس . عمرو به همسرش امر كرد كه تقاضاى عمار را رد نكند و پسر عموى خود را ببوسد ، زن عمرو اين كار را كرد و عمارة دلباختهء او گشت ؛ عمارة در مقام اين برآمد كه از همسر عمرو كامى برگيرد ولى او امتناع كرد .\r\nعماره در فكر شد تدبيرى كند تا اينكه يك روز عمرو را ديد بر لبهء سكان كشتى نشسته بول مىكند ؛ عمارة بلادرنگ عمرو را به دريا افكند ، عمرو شناكنان خود را به كشتى رسانده نجات يافت ولى كينهء عماره را بدل گرفت چه ، از اين عمل عماره دريافت كه او قصد كشتنش را داشته است .\r\nاين جريان در كشتى بود و پس از آنكه به حبشه رسيدند ؛ عماره با بهره اى كه از زيبائى چهره و اندام داشت وسائلى را فراهم ساخت تا توانست با همسر نجاشى ارتباط محرمانه حاصل نمايد و همسر نجاشى نيز او را پذيرفت ؛ پيوسته نزد او مىرفت و كام مىگرفت و در موقع مراجعت ، همهء ماجرا و كيفيت آميزش با همسر نجاشى را براى عمرو تعريف مىكرد . عمرو مىگفت من كه تصديقت نمىكنم ، چگونه مىتوانى به همسر نجاشى دست يا بى ، مقام و شخصيت او بالاتر از اينست كه تو بتوانى با او مربوط\r\n","description":"","footnote":"","page_name":" 248 ","page_number":256},
  {"content":"\r\nشده و از او كامياب گردى .\r\nولى اين مراوده تكرار مىشد بطوريكه اغلب شبها را با همسر نجاشى بسر مىبرد و سحرگاه كه برمىگشت تمام قضايا را براى عمرو تعريف مىكرد . عمرو به او گفت : اگر تو راست مىگوئى اين دفعه كه با او ملاقات كردى ، تقاضا كن از عطر مخصوص نجاشى به تو هم بدهد و مقدارى از آن را جهت صدق گفتارت براى من بياور تا تو را تصديق كنم .\r\nعماره تعهد كرد كه اين كار را انجام دهد و هنگامى كه با همسر نجاشى ملاقات كرد اين تقاضا را نمود او هم مضايقه ننمود ، و يك شيشه از عطر مخصوص همسرش را به عماره داد ، عمرو وقتى عطر مخصوص شاه را در دست عماره ديد ، گفت : حالا فهميدم كه تو در همهء آن گفتارت راست مىگوئى و تو به چيزى دست يافته اى كه احدى از عرب چنين بهره اى نبرده ، تو به همسر پادشاه حبشه دست يافته و از او كام گرفته اى ؛ و نشنيده‌ايم كه چنين نصيبى به كسى رسيده باشد .\r\nسپس عمرو به نزد نجاشى رفت و مفصل قضيه را براى نجاشى تعريف كرد و عطر مخصوص را به شاه نشان داد پس از آنكه اين راز بر نجاشى مسلَّم شد ، عماره را طلبيد و زنانى چند حاضر نمود ، دستور داد عماره را برهنه سازند و به زنها امر كرد تا در آلت رجوليت عماره بدمند و پس از اين تنبيه او را رها ساختند و عماره هم با رسوائى فرار كرد . مصادر اين داستان :\r\nص 37 ج 1 « عيون الاخبار ابن قتيبه » ، ص 56 ج 9 « اغانى » ، ص 107 ج 2 « شرح نهج البلاغه » ابن ابى الحديد و ص 89 ج 1 « قصص العرب » .\r\n\r\n14 - نامهء ابن عباس به عمرو\r\nابن عباس در پاسخ نامهء عمرو ، نامه اى نوشت به اين مضمون :\r\nامّا بعد ، من در ميان عرب ، از تو بى حياتر نيافتم ، معاويه ترا به پيروى از هوا واداشت ، و تو هم دين خود را به بهاى بسيار كمى به او فروختى .\r\n","description":"","footnote":"","page_name":" 249 ","page_number":257},
  {"content":"\r\nسپس به طمع رسيدن به ملك و پادشاهى در ميان مردم به ظاهر سازى و مردم فريبى پرداختى و چون از آن نصيبى نيافتى و دنيا را چون ديگر گناهكاران بزرگ دانستى ؛ لذا به شيوهء زهد و ورع خود نمائى كردى و غرضت از اينهمه نيرنگ ، آماده ساختن جنگ و در هم شكستن نيروى مؤمنين بود ! !\r\nاگر راست مىگوئى كه همهء نقشه هايت براى خداست ، دست از حكومت مصر بردار ، و به خانه ات برگرد . چه ، در اين جنگ كه تو صددرصد ، انگيزندهء آن بودى ؛ معاويه به هيچوجه چون على نيست ، على آن جنگ را به حق آغاز نمود و سرانجام دچار مكر و حيلهء شما شد ، اما معاويه جنگ را به ستم و ناروا آغاز نمود و سرانجام به اسراف ( و خونريزى مردم ) پرداخت .\r\nمردم عراق در آن جنگ ، مانند مردم شام نبودند ؛ مردم عراق با على كه بهترين آنها بود ، بيعت كردند و مردم شام با معاويه كه بدترين آنها بود بيعت نمودند .\r\nمن و تو هم در اين امر يكسان نبوديم ، من ارادهء خدا را داشتم و تو قصدت رسيدن به حكومت مصر بود و اينجا بود كه تشخيص دادم چه چيز تو را از من دور و تو را به معاويه نزديك ساخت .\r\nبنابر اين اگر تو قصد شر و فساد دارى ، ما بهيچوجه بر تو پيشى نمىگيريم و اگر قصدت خير و صلاح امّت باشد هرگز بر ما پيشى نخواهى گرفت .\r\nپس از اين سخنان ، برادر خود فضل بن عباس را طلبيد و به دو گفت :\r\nاى پسر مادرم ! در جواب عمرو بن عاص اشعارى بگو و فضل ، اين اشعار را سرود :\r\nبس است تو را مكر و حيله گرى و بدانديشى و پريشان سرائى ! كه براى درد نادانى تو دوا و علاجى نيست جز سر نيزهء كه پى در پى در گلوگاهتان بزنند تا از پاى درآئيد و بسر گرانى و غرور آن خاتمه دهد .\r\nاينست داروى همهء شما تا سر اطاعت در برابر على ( ع ) و ابن عباس فرود آريد .\r\n","description":"","footnote":"","page_name":" 250 ","page_number":258},
  {"content":"\r\nامّا على ، پس خداى او را به فضيلت و بلندى قدر و منزلت بر خلق برترى داد .\r\nاگر شما دست از جنگ برداريد ، ما نيز جنگ را ناتمام وامىگذاريم و اگر جنگ را برانگيزيد سستى و شكست در ما نخواهد بود ؛ آنچه از آثار شوم جنگ بر ما و شما برسد ، باز گشت ندارد و همگان در معرض خطر خواهند بود .\r\nكشتار عراق با كشتار شام در برابر يكديگر صورت گرفت و بهم تلاقى شد ولى براى حق و راستى باكى نداريم ، خداى ، مبارك نگرداند ( كار تو را ) در مصر ، كه شرى برانگيخى و از اين جام بهره مندى و نصيب تو جرعه اى بيش نيست ! .\r\nاى عمرو ، سوگند به ستارگان كه تو از شر و فسادى كه در مصر به پا كردى ، بهره و غنيمتى نمىبرى و در روز پاداش هم بهره مندى ندارى .\r\n- مصادر اين بحث :\r\n« الامامة و السياسة » ج 1 ص 95 كتاب « صفين » ص 219 ، « شرح نهج البلاغة » ابن ابى الحديد ج 2 ص 288 .\r\nو باز در اين زمينه اشعارى در كتاب « صفين » ابن مزاحم ص 300 مذكور است كه به بزرگ امّت ؛ ابن عباس نسبت داده شده است و اين اشعار شامل ذمّ و نكوهش و طعن بر عمرو مىباشد .\r\n\r\n15 - ابن عباس و عمرو\r\nعمرو بن عاص ، در سفرى كه به حج رفته بود عبورش بر ابن عباس افتاد و موقعيّت ابن عباس را در قلوب خلق و احترامى كه مردم برايش قائل بودند ، مشاهده نمود .\r\nرشك و حسد در دلش شعله گرفت و به او گفت :\r\nاى پسر عباس ! چرا هر وقت مرا مىبينى با حالتى ناخوش و در هم از من روى مىگردانى ؟ ! گوئى بين چشمانت جراحتى افتاده ، ولى هنگامى كه در بين گروهى از مردم قرار مىگيرى ، آثار ضعف و نادانى و وسواس در تو ظاهر مىگردد .\r\nابن عباس در جوابش گفت :\r\n","description":"","footnote":"","page_name":" 251 ","page_number":259},
  {"content":"\r\nزيرا كه از دونان و ناپاكان هستى ولى قريش از بزرگان و نيكانند ؛ از سخن باطل و آنچه نمىدانند خوددارى مىكنند و حقى را كه شناختند ، كتمان نمىكنند ، از جهت منش و معنويّات ، بزرگان خلقند و به ظاهر بلند مرتبه ترين مردمند ، تو خود را داخل قريش مىدانى ، در حالى كه از آنان نيستى .\r\nو تو كسى هستى كه در بين دو بستر خواب ، متولد شدى نه در بين بنى هاشم جايگاه و مقامى دارى و نه در بين بنى عبد شمس كسى تو را به خود مىگيرد ؛ تو گناهكار بىپدر و گمراه و گمراه كننده اى ؛ معاويه تو را بر گردن مردم سوار كرد و تو هم از حمايت او به خود باليدى و بخشش او را به حساب بزرگى و مقام خود پنداشتى ! .\r\nعمرو در جواب گفت : نه به خدا قسم ، من بوجود تو خورسندم و به خود مىبالم آيا اين حالت در نزد تو براى من نفعى دارد ؟\r\nابن عباس گفت : ما به هر جا كه حق باشد مايليم و به آن راهى كه حق رود آهنگ مىكنيم . مصدر اين بحث : « عقد الفريد » ج 2 ص 136 .\r\n\r\n16 - ابن عباس و عمرو\r\nعبد اللَّه بن جعفر بن مجلس معاويه وارد شد ، ابن عباس و عمرو بن عاص هم حضور داشتند ، عمرو بن عاص گفت :\r\nمردى بر شما وارد شد كه در دل آرزوها دارد و در مجالس بزم و طرب به آوازها دل مىدهد و شيفتهء كنيزكان خواننده و نوازنده است ، بسيار شوخ و بذله سراست و از جوانان زياد حمايت مىكند و ( با آنها كه مورد علاقه اش نيستند ) خشمش آشكار است و در خوشگذارانى از خود بى خود است ، به گذشتگان خود بسيار مىبالد و در انفاق اسرافكار است .\r\nابن عباس گفت : به خدا قسم كه دروغ مىگوئى و عبد اللَّه بن جعفر را آنچنانكه تعريف كردى ، نيست ، او بسيار به ياد خداست ، و در برابر نعمتهاى حق سپاسگذار و از هر ناروائى دور و بر كنار است ؛ مردى است بخشنده و بزرگ ، آقا و بردبار ، هدفى راستين\r\n","description":"","footnote":"","page_name":" 252 ","page_number":260},
  {"content":"\r\nدارد ، و تقاضاى ديگران را اجابت مىكند ، محدوديت و هيبتى كه مانع از نزديكى به او گردد ، در او نيست ، از كسى عيب جوئى و نكوهش نمىكند . در بين قريش مقامى و الا دارد . شير بيشهء مردانگى است . در كارزار پيشرو و دلير است . حسبى شريف دارد . بىپدر و پست و فرومايه نيست . همانند آن ناپاك نيست كه پسترين افراد قريش بر سر فرزنديش نزاع كنند تا در نتيجه قصّاب قريش ( عاص بن وائل ) بر ديگران پيروز گردد و ناكسترين افراد شناخته شود .\r\nآرى ، عبد اللَّه بن جعفر چون آن فرومايهء بىمقام نيست كه از حيث حسب و نسب بخوارى و مذلَّت بگرايد و از شخصيت خانوادگى سهم كمى داشته و بين دو قبيله ، وامانده و بلا تكليف بماند ؛ چون نوزادى كه بين دو محلَّه افتاده باشد ( كه معلوم نيست از كدام طرف است ) .\r\nنه چون كسى است كه به بيچاره گى شناخته شده باشد و يا از خانوادهء خود رخت بربسته باشد .\r\n( بعد خطاب به عمرو نمود ) كاش مىدانستم تو ، با كدام شخصيت و ارزشى متعرّض مردان مىشوى ؟ و با كدام اصل و حسب به حدود ديگران تجاوز مىكنى ؟\r\nدر كدام جنگ توانستى چون مردان رزمنده ظاهر گردى ؟ آيا خودت بودى ؟ اى پست فرومايه ، و اى ناچيز بىپدر ، آيا باتكاء به خود چنين مىگوئى ، يا به اتكاء آنهائى كه منسوب به آنها هستى ؟ آنان كه خود نيز ، سفيهانى خشمگين و پست و فرومايه‌اند و در ميان قريش بدين خصلت معروف ؛ نه در عهد جاهليت شرافتى داشتند و نه افتخار تقدم و سبقت به اسلام ، نصيبشان شده .\r\nتو خود به زبان غير سخن گوئى و خود را در ميان كسانى قرار داده اى و دم مىزنى كه همطراز آنها نيستى .\r\nبه خدا سوگند ، اگر معاويه تو را از درگاهش دور مىساخت به فضيلت نزديكتر مىشد و از ناروائيها و ستم دور بود . چه ، دردها پيوسته است ، و اميدواريها فريبنده تو را تا آخرين نقطهء آرزو پيش برد كه نه به دسترنجى رسيدى و نه درخت زندگيت\r\n","description":"","footnote":"","page_name":" 253 ","page_number":261},
  {"content":"\r\nبرگ و نوائى گرفت ! !\r\nعبد اللَّه بن جعفر گفت : اى ابن عباس ! تو را سوگند مىدهم كه ديگر از سخن باز ايستى ، تو به خوبى از من دفاع نمودى و به حمايتم برخاستى .\r\nابن عباس گفت : در برابر اين برده ، مرا واگذار . چه او ، اگر در مقابل خود حريفى نبيند بدون هيچ مايه اى مىتازد ولى اكنون مىبيند كه شيرى شرزه در برابر اوست كه دلاوران همسنگ خود را از هم مىدرد و ميدان داران كارزار را بىجان مىسازد .\r\nعمرو بن عاص ( به معاويه ) گفت : يا أمير المؤمنين ! بگذار تا منهم در برابر او سخن گويم ؛ به خدا قسم كه چيزى فرو گذار ننمود .\r\nابن عباس به معاويه گفت : اجازه اش ده تا هر چه مىخواهد بگويد ! او هر چه گويد بر عليه خود گفته ، به خدا سوگند دلم سخت و قوى و جوابم كوبنده است همهء اطمينانم به خدا است و چنانم كه نابغهء بنى ذبيان گويد :\r\n\r\nو قدما قد قرعت و قارعونى\r\nفما نزر الكلام و لا شجانى\r\nيصدّ الشاعر العراف عنّى\r\nصدود البكر عن قرم هجان\r\n\r\nترجمه\r\nاز دير زمان با شمشير زبان ديگران را كوفته‌ام و آنها مرا كوفته‌اند ولى نه زبان من كوتاه آمده و نه آنها بر رنج و آزار من دست يافتند .\r\nزبان من هر شاعر پرگوئى را از من باز ميدارد و ميگريزاند بسان بچه شتريكه از مصاف با شتر نر برگزيده ميگريزد .\r\nاين داستان را جاحظ در ص 101 « المحاسن و الاضداد » ، و بيهقى در ج 1 ص 68 « المحاسن و المساوى » آورده‌اند ، و به طوريكه در صفحهء 228 گذشت . از ابن عساكر به نقل از عبد اللَّه بن عباس بن ابى سفيان مانند آن ذكر شده كه بعضى از الفاظ آن\r\n","description":"","footnote":"","page_name":" 254 ","page_number":262},
  {"content":"\r\nغلط و تحريف شده بود كه به وسيلهء نقل اين داستان كه اينجا نموديم آن غلطها تصحيح مىشود .\r\n\r\n17 - معاويه و عمرو\r\nمعاويه احساس كرد كه تا عمرو بن عاص با او بيعت نكند مقصود او حاصل نمىشود لذا به عمرو گفت : از من پيروى نما ، عمرو پرسيد : به چه سبب از تو پيروى كنم ؟ ! به خاطر آخرت ، كه به خدا قسم از آخرت جدائى ، يا براى دنيا ، كه آن هم در اختيار تو نيست تا مرا با خود شريك سازى .\r\nمعاويه گفت : من ، تو را در بهره‌هاى دنيوى با خود شريك مىسازم .\r\nعمرو جوابش داد : پس ، فرمان حكومت مصر و توابع آن را بنام من بنويس معاويه هم فرمان حكومت و توابع آن را به نام او نوشت و پايان فرمان چنين بود كه :\r\nعمرو عهده دار است كه گوش به فرمان و مطيع امرم باشد .\r\nعمرو گفت : و اين نكته را هم بنويس كه فرمانبردارى عمرو هيچگونه نقصى به شرط و قرار عمرو وارد نخواهد ساخت .\r\nمعاويه گفت : مردم به اين مطلب توجهى ندارند . عمرو گفت : و لو اينطور باشد ولى اين نكته را بنويس ، معاويه هم نوشت ؛ و به خدا سوگند كه معاويه چاره اى جز نوشتن آن نداشت .\r\nدر آن هنگام كه معاويه با عمرو بر سر مصر و حكومت آن سخن مىگفتند ؛ و عمرو هم با صراحت گفت : بايد حكومت مصر را به من بدهى ، تا دين خود را به تو بفروشم عتبة بن ابى سفيان وارد شد ، و چون سخن عمرو را شنيد گفت : اين مرد به سبب دينش مورد اعتماد است ، زيرا فردى از صحابه ، و ياران محمّد ( ص ) مىباشد .\r\nعمرو به معاويه نوشت :\r\n\r\nمعاوى لا اعطيك دينى و لم انل\r\nبه منك دنيا فانظرن كيف تصنع\r\nو ما الدّين و الدّنيا سواء و انّنى\r\nلآخذ ما تعطى و رأسى مقنّع\r\n\r\n","description":"","footnote":"","page_name":" 255 ","page_number":263},
  {"content":"\r\n\r\nفان تعطنى مصرا فاربح صفقه\r\nاخذت بها شيخا يضرّ و ينفع\r\n\r\nترجمه :\r\nاى معاويه ! من دين خود را به تو نخواهم فروخت ما دامى كه در برابر آن از دنياى تو به بهرهء نائل نشوم ، خودت فكر كن كه چه بايدت كرد .\r\nدين با دنيا برابر نيست ولى من آنچه از دنيا دريافت كنم سرم را در نقاب ميكشم .\r\nاگر مصر را به من دهى ، معاملهء پر سودى است كه در برابر از درايت پيرمردى با تجربه و كاردان بهره ور ميشوى .\r\nمصدر اين بحث : « العقد الفريد » ج 2 ص 291\r\n\r\n18 - معاويه و عمرو\r\nحضرت أمير المؤمنين نامه اى نوشت ، و معاويه را به بيعت با خود دعوت فرمود ؛ معاويه در اين موضوع ، با برادر خود ، عتبة بن ابى سفيان مشورت نمود عتبة گفت :\r\nدر اين امر از افكار عمرو بن عاص استمداد كن چه ، تو زيركى و مآل انديشى او را كاملا مىدانى ؛ عمرو ، در زندگى عثمان از امر او كناره گرفت و بدان كه نسبت به تو بيشتر كناره گيرى خواهد كرد ؛ مگر اينكه دين او را بخرى و در مقابل بهاى مناسبى برايش قرار دهى . در اين صورت است كه او با تو بيعت خواهد نمود چه او مردى است دنيا طلب .\r\nدر آن موقع عمرو بن عاص در فلسطين بود ؛ معاويه به او نوشت :\r\nهمانا كار على و طلحه و زبير چنان شد كه حتما به تو رسيده و مطلعى ؛ مروان بن حكم با گروهى ديگر از بصره كه از فرمانده خود سرپيچى كرده‌اند به طرف ما آمده‌اند و جرير بن عبد اللَّه دربارهء بيعت با على به نزد من آمده ولى من ابراز عقيده و تصميم خود را متوقف به نظر تو نموده‌ام ؛ اكنون به نزد من بيا ، تا نسبت به اين امر با تو مذاكره نمايم .\r\nعمرو بن عاص ، پس از خواندن نامهء معاويه ، با پسران خود عبد اللَّه و محمد\r\n","description":"","footnote":"","page_name":" 256 ","page_number":264},
  {"content":"\r\nمشورت نمود و نظر آنها را خواست ؛ عبد اللَّه گفت :\r\nبه نظر من رسول خدا هنگام درگذشت ، از تو خشنود بود و همچنين دو - خليفهء بعد از آن حضرت ؛ و هنگام كشته شدن عثمان هم كه تو حضور نداشتى ؛ بنابر اين در خانهء خود بمان ، تو را كه خليفه نمىكنند و هم نمىخواهى حاشيه نشين دربار معاويه گردى ؛ آن هم براى رسيدن به دنياى ناچيزى كه ممكن است از آن هم محروم گردى و دوران عمرت سر آيد .\r\nمحمد ( پسر ديگر عمرو ) گفت :\r\nبه نظر من ، تو بزرگ قريش و عهده دار امور آنهائى ، اگر اين امر صورت قطعى به خود بگيرد و امر خاتمه يابد و تو گمنام و مهجور باشى ؛ باعث كوچك شدن تو خواهد شد ؛ بنابرين مصلحت آنست كه به اهل شام ملحق شوى و خود چون ديگرى دستى برآرى و در مقام خونخواهى عثمان قيام كنى ، بدين وسيله است كه تو با بنى اميّه راه سلامت را پيموده اى .\r\nعمرو ، در جواب گفت : اما نسبت به رأى تو اى عبد اللَّه ! خير و صلاح دين مرا در نظر گرفته اى ولى تو اى محمّد ! خير و صلاح دنياى مرا پيشنهاد كردى و اكنون بايد من در اين دو امر مطالعه كنم ، شب هنگام ، خانوادهء او عمرو را مىديدند كه اين اشعار را با صداى بلند مىخواند . ( 1 )\r\n\r\n","description":"","footnote":"\r\n( 1 )\r\n\r\nتطاول ليلى للهموم الطوارق\r\nو خوف التى تجلو وجوه العوائق\r\nو ان ابن هند سائلى أن أزوره\r\nو تلك التى فيها بنات البوائق\r\nأتاه جرير من على بخطة\r\nأمرت عليه العيش ذات مضائق\r\nفان نال منى ما يؤمل رده\r\nو ان لم ينله ذل ذل المطابق\r\nذو اللَّه ما أدرى و ما كنت هكذا\r\nأكون و مهما قادنى فهو سائقى\r\nأخادعه ان الخداع دنية\r\nأم اعطيه من نفسى نصيحة وامق\r\nأم اقعد فى بيتى و فى ذاك راحة\r\nلشيخ يخاف الموت فى كل شارب\r\nو قد قال عبد اللَّه قولا تعلقت\r\nبه النفس ان لم تقتطعنى عوائقى\r\nو خالفه فيه أخوه محمد\r\nو انى لصلب العود عند الحقائق\r\n\r\n","page_name":" 257 ","page_number":265},
  {"content":"\r\nشب هنگام ، افكار و حوادث كوبنده بر من چيره گشت و مرا در ترس و انديشه هائى قرار داد كه چهرهء موانع و گرفتاريها از آن جلوه گر بود .\r\nپسر هند ( معاويه ) خواهان ديدار من است ، و همين امر است كه مايهء فساد و تباهى از آن توليد مىشود . جرير ، نامهء على را براى معاويه آورده ؛ نامه اى كه زندگى او را تلخ و تنگى و دشواريها ، او را فرا گرفته . پس اگر با موافقت من ، او به آرزوى خود برسيد نامه را رد مىكند ، و اگر به آرزوى خود نرسد خوارى و بيچارگى دامنگير او مىشود ! .\r\nبه خدا قسم ، نمىدانم چه كنم ، در حالى كه من ( در اين گونه امور ) چنين زبون و درمانده نبودم ؛\r\nاو پيوسته مرا بسوى خود كشانده و اكنون مرا بسوى اجراء مقاصد خود سوق مىدهد ! !\r\nآيا با او مكر كنم ؟ اين كه صفتى است پست و نكوهيده ! و يا خود را فداى او كنم و با او با كمال خير انديشى همكارى نمايم ؟ ! و يا در خانهء خود بنشينم كه براى شخص سالخورده اى چون من كه پيوسته از مرگ مىهراسم ، آرامش و راحتى است .\r\nعبد اللَّه ( پسر عمرو ) ، همين رأى و نظر را به من گفته و در من مؤثر واقع شد ؛ اگر موانع ( طمع و هواى نفس ) مرا از اين نظر جدا نكند ! و محمد ( فرزند - ديگر عمرو ) با او در اين رأى مخالف بود . و من خود در تشخيص واقعيات ، محكم و استوار مىباشم .\r\nدر اين هنگام عبد اللَّه گفت : شيخ رفت . ( كنايه از اينكه عمرو به معاويه پيوست ) .\r\nو يعقوبى نوشته : شيخ بر پاشنه‌هاى پاى خود بول كرد و دين خود را به دنيا فروخت ؛ صبحدم ، عمرو وردان غلام خود را طلبيد ؛ وى غلامى زيرك و آزموده بود پس از حضور غلام ، عمرو چندين بار به او امر و نهى كرد ، وردان بار سفر را بگشا ، وردان بار سفر را ببند و . . .\r\n","description":"","footnote":"","page_name":" 258 ","page_number":266},
  {"content":"\r\nوردان به او گفت : اى ابا عبد اللَّه ! گوئى عقل خود را از دست داده اى ! مى - خواهى آنچه در دل دارى به تو بگويم ؟\r\nعمرو گفت : واى بر تو بگو ، گفت : دنيا و آخرت در قلب تو به مبارزه و نبرد برخاسته‌اند با خود مىگوئى : اگر با على بيعت كنم به آخرت رسيده‌ام ولى از دنيا نصيبى ندارم ، ولى آخرت محروميت دنيايم را جبران مىكند . ولى با معاويه دنيا هست و از آخرت بىنصيب مىمانم امّا بهرهء دنيا محروميت آخرت را جبران نمىكند ؛ اكنون تو بين اين دو فكر در ترديدى و نمىدانى كدام را بپذيرى .\r\nعمرو گفت : قسم به خدا كه خطا نرفته اى ، راست پنداشته اى كه حال من چنين است ، مىخواهم بدانم نظر تو در اين امر چيست ؟\r\nوردان گفت : نظر من اينست كه تو كناره گيرى و در خانه بمانى ، اگر اهل دين غلبه يافتند ، تو در پناه دين آنها زندگى مىكنى ؛ و اگر اهل دنيا غالب شدند ، از وجود تو در امر دنياشان بىنياز نيستند .\r\nعمرو گفت : اكنون اين راه را به من پيشنهاد ميكنى كه قوم عرب آگاه شده‌اند من به طرف معاويه رهسپارم ؟ و هنگام عزيمت ، اين اشعار را مىخواند :\r\nوردان ! خدا تو را و زيركيت را نابود سازد ، چه ، بجان تو قسم كه آنچه در دل من بود ، آشكار ساختنى .\r\nهنگامى كه دنيا به من رو نماياند ، من نيز از روى حرص و آز به او روى نمودم .\r\nنفوس مختلفند ، بعضى خود را از آلودگى دنيا حفظ مىكنند و بعضى ديگر دنيا آنها را دگرگون مىسازد .\r\nآرى ، شخص گرسنه اى كه طعمه اى نيافته ، براى رفع گرسنگى كاه را هم مىخورد .\r\nامّا على ، او دين خالص است و دنيا در دستگاه او راهى ندارد ولى معاويه دنيا و سلطنت است و منهم از فرط طمع ، بينش و خرد خود را از دست داده‌ام و لذا\r\n","description":"","footnote":"","page_name":" 259 ","page_number":267},
  {"content":"\r\nدنيا را اختيار نموده‌ام و در اين سوء اختيار ، برهانى در دستم نيست . من همهء آفاتى كه در دنيا و طلب آن هست ، مىدانم ولى در دلم رنگهائى از شيفتگى دنيا موجود است و در عين حال نفس من دوست دارد با شرافت زندگى كند و هيچ انسانى راضى به ذلت و خوارى در زندگى نيست .\r\nبجان پدرم قسم كه امر بر من مشتبه نشده است .\r\nپس از اين جريان ، عمرو حركت كرد و به معاويه پيوست ، ابتدا چون احتياج معاويه را مىدانست ( از روى مكر ) از او دورى گزيد و ايندو با يكديگر مكر و حيله‌ها داشتند ؛ چون به مجلس معاويه وارد شد ، معاويه گفت :\r\nاى ابا عبد اللَّه ! امشب سه گزارش بما رسيده كه لازم است نزد ما محفوظ بماند و در خارج انتشار نيابد ! .\r\nعمرو گفت : بگو چيست ؟\r\nمعاويه گفت : همانا محمد بن ابى حذيفه كه در مصر زندانى بود ، قيد و بند را در هم شكسته و با يارانش خارج شده‌اند و اين پيش آمد براى دين آفتى است گزارش ديگر اينكه : قيصر روم ، گروهى از روميان را بر انگيخته تا بر شام غلبه كنند . گزارش سوّم اينكه ، على به كوفه رسيده و آمادهء عزيمت بسوى ماست .\r\nعمرو گفت : هيچ يك از اين سه امر كه گفتى ، اهميتى ندارد ؛\r\nامّا امر محمّد بن ابى حذيفه ، چيز مهمى نيست او را همانند ديگران ( كه قيام مىكنند ) سپاهى به سويش اعزام مىدارى ، يا او را مىكشند و يا دستگيرش كرده به نزد تو خواهند آورد ، و اگر هم بگريزد باز زيانى به تو نمىرسد .\r\nامّا قيصر روم ، چند تن از كنيزكان ماهرخ نورس رومى را با مقدارى ظروف طلا و نقره بعنوان هديه برايش بفرست و از او تقاضاى صلح و سازش نما كه به زودى تقاضاى تو را مىپذيرد .\r\nامّا علىّ ، نه به خدا سوگند كه عرب در هيچ امرى او و تو را يكسان نمىبينند در جنگ ، على نصيب و موقعيتى دارد كه احدى از قريش داراى چنان موقعيتى نيست ؛\r\n","description":"","footnote":"","page_name":" 260 ","page_number":268},
  {"content":"\r\nاو داراى موقعيتى خاص است و صلاحيت آن را دارد مگر آنكه بر او ستم روا دارى .\r\nدر روايت ديگر است كه معاويه به عمرو گفت : من تو را به سوى خودم خواندم براى نبرد با اين مرد ، كه به پروردگارش عصيان نموده و خليفهء رسول خدا را كشته و فتنه به پا نموده و باعث پراكندگى امت گشته است و قطع رحم نموده .\r\nعمرو گفت : منظورت كيست ؟ .\r\nمعاويه گفت : منظورم على است .\r\nعمرو گفت : اى معاويه ! به خدا قسم تو با على همسنگ نيستى !\r\nتو افتخار هجرت ، و پيشدستى در اسلام ، و رفاقت و همراهى با پيامبر خدا در نبردها را ندارى و همچنين در دانش و نيروى فهم و درك همانند او نيستى ! به خدا قسم ، با همهء اين مزايا ، على را حد و حدودى خاص است و امتحان و ابتلاء خدائى او را نصيب و موقعيت نيكوئى است و با اين كيفيت اگر من با تو بر عليه او همراه شوم با همهء خطرها و مشكلات و آلودگيهائى كه دارد ، چه پاداشى براى من در نظر گرفته اى ؟\r\nمعاويه گفت : اين امر در اختيار تو است .\r\nعمرو گفت : حكومت مصر و مزاياى آن را به من واگذار .\r\nمعاويه بعد از اين پيشنهاد تأمل كرد و در فكر فرو شد .\r\nو در روايتى اين تكه چنين نقل شده كه معاويه در مقابل پيشنهاد عمرو ، به عمرو گفت : بر من ناگوار است كه عرب دربارهء تو قضاوت كند بر اينكه تو در اين امر هدفت رسيدن به دنيا بوده است !\r\nعمرو در پاسخ معاويه گفت : دست از اين سخنان بردار .\r\nمعاويه گفت : من اگر مىخواستم با تو مكر كنم و فقط به اميدوار ساختن تو اكتفا نمايم ، هر آينه اين كار را مىكردم .\r\nعمرو گفت : نه به خدا قسم ، چون منى بهيچوجه تحت تأثير مكر و خدعه قرار\r\n","description":"","footnote":"","page_name":" 261 ","page_number":269},
  {"content":"\r\nنمىگيرد ، من زيركتر از آنم كه با سخنى اميدوار شوم .\r\nمعاويه گفت : سر خود را نزديك آر تا رازى با تو بگويم ، عمرو سر خود را نزديك برد ، معاويه گوش او را گاز گرفت و به او گفت :\r\nاين خود خدعه بود ، مگر جز من و تو در اين اطاق كسى هست ؟ !\r\nعمرو در اين هنگام ابيات ذيل را انشاء نمود و گفت :\r\nمعاويه ! مادام كه به دنياى مقصود خود نرسم ، دين خود را به تو نمىفروشم ، بنگر كه چه خواهى كرد .\r\nاگر حكومت مصر را به من بدهى ، از معاملهء خوبى بهره مند شده اى در برابر پير مردى سالخورده در اختيار دارى كه باراى و حيله خود ميتواند مصدر هر خير و شرى باشد ( 1 ) .\r\nدين و دنيا در كفهء ترازو يكسان نيستند و من چشم بسته آنچه را به من عطا كنى ، مىگيرم . من مژگان خود را در اين معامله بر هم گذاشته ، و خود را فريب مىدهم و در مقابل نيروئى در اختيارت قرار مىگيرد كه براى پادشاهى تو بسيار سودمند است و اگر من در اين كار دچار لغزش و خطا گردم ، به زمين خواهم خورد .\r\nتو مصر را از من باز مىدارى و حال آنكه مصر ، عطاى زيادى نيست ولى من از زمانهاى پيش بدان حريص بوده‌ام .\r\nمعاويه به عمرو بن عاص گفت : آيا مىدانى كه منطقهء مصر از حيث اهميّت چون منطقهء عراق است ؟\r\nعمرو گفت : بلى ، اما اين منطقه هنگامى براى تو داراى اين ارزش و موقعيت است كه از آن تو گردد و هنگامى از آن تو مىشود كه در عراق بر على مسلَّط شوى و حال آنكه اهل عراق ، به على پيوسته و اطاعت او را گردن نهاده‌اند !\r\nدر اين موقع عتبة بن ابى سفيان وارد شد و به معاويه گفت :\r\n\r\n","description":"","footnote":"\r\n( 1 ) اين دو بيت ، در ج 1 ص 181 « عيون الاخبار » ابن قتيبه مذكور است .\r\n","page_name":" 262 ","page_number":270},
  {"content":"\r\nآيا راضى نمىشوى در مقابل عمرو و فعاليتهايش ، مصر را به او واگذارى ؟\r\nآن هم به شرط اين واگذار كنى كه با كمك او به مقصود برسى و به نتيجه نائل گردى ؟ !\r\nكاش تو بر شام غلبه نمىكردى و پيروز نمىشدى .\r\nمعاويه به عتبه گفت : امشب در نزد ما باش ، پاسى كه از شب گذشت ، عتبه با صداى بلند كه معاويه هم بشنود اين اشعار را خواند :\r\nاى كسى كه باز ميدارى شمشيرى را كه هنوز به اهتزاز در نيامده است .\r\nو با اين روش تو راحت هستى .\r\nتو مانند گوسفندى هستى كه شير اولش را دوشيده و براى بار دوم پشم او را نچيده‌اند تا فربه شود .\r\nاگر مىخواهى نتيجه بگيرى ، از شير اول كه ريزش دارد بهره بگير ، و از بهرهء بعدى خوددارى كن تا فربه شود و اينها كنايه است از اينكه بايد حداكثر بهره را در اين موقع بگيرى و خود بينى نكنى .\r\nدامن از تنبلى فروكش ، و فرصت را قبل از فوتش غنيمت شمار و او ( عمرو ) را به جنبش در آر .\r\nاو آمادهء جنبش است ، مصر را به دو بده و مانند آن را نيز بيفزاى ، همانا مصر ، از آن كسى است كه بر آن پيروز گردد و با قهر و غلبه بر آن مسلط شود ؛ حرص و آز را از خود دور كن كه از گمراهى است و نائرهء جنگ را بر افروز و گرنه تو فريب خورده اى .\r\nهمانا مصر اكنون بين ما و على است ؛ هر يك از ما غلبه كنيم از عجز و ناتوانى آن ديگرى است .\r\nمعاويه پس از استماع سخنان عتبه ، فرستاد عمرو را حاضر كردند و تعهد كرد ولايت مصر را به او بدهد .\r\nعمرو گفت : خدا را بين خود و تو در اين عهد و پيمان گواه ميگيرم :\r\n","description":"","footnote":"","page_name":" 263 ","page_number":271},
  {"content":"\r\nمعاويه گفت : آرى ، خدا بر آنچه من به نفع تو تعهد نموده‌ام گواه است ، اگر كوفه را فتح نموديم .\r\nعمرو گفت ! خدا بر آنچه بين ما گذشت وكيل باد ، و از نزد معاويه بيرون شد . همين كه به منزل برگشت ، فرزندانش سؤال كردند كه چه كردى ؟\r\nگفت : فرمان حكومت مصر را به ما داد . گفتند : مصر در برابر سلطنت بر عرب چه قدر و ارزشى دارد ؟\r\nعمرو گفت : اگر مصر نتواند شكم شما را سير كند ، خدا هيچگاه شكم شما را سير نگرداند !\r\nمعاويه در ضمن فرمان خود قيد كرده بود : مشروط بر اينكه از اطاعت اوامر او سرپيچى نكند و عمرو هم در تعهد خود نوشت : مشروط بر اينكه اطاعت او اعطاء ولايت مصر را نقض ننمايد و هر يك از اين دو با اين دو شرط كه بر هم كردند با هم مكر ورزيدند .\r\nمصادر بحث : كتاب « صفّين » ابن مزاحم ص 20 - 24 ، « كامل » مبرد ج 1 ص 221 ، شرح ابن ابى الحديد ج 1 ص 136 - 138 ، « تاريخ يعقوبى ج 2 ص 161 - 163 ، » رغبة الآمل من كتاب الكامل « ج 3 ص 108 » قصص العرب « ج 2 ص 362 .\r\n\r\n19 - عمار بن ياسر و عمرو\r\nعمار پسر ياسر ، با عمرو بن عاص در لشگرگاه صفين با هم گرد آمدند .\r\nعمّار و همراهانش از مركب فرود آمدند و حمايل شمشيرهايشان را در بر گرفتند ، در اين هنگام عمرو گفت : اشهد ان لا إله الا اللَّه !\r\nعمار گفت : ساكت باش ، تو در دوران زندگانى محمّد ( ص ) و بعد از او اين شهادت را ترك كردى ، و ما به اين شهادت از تو سزاوارتريم ، اگر اين شهادت را از نظر خصومت و دشمنى مورد استفاده قرار مىدهى ، حق ما باطل تو را از بين - مىبرد و اگر شهادت را بر سبيل خطبه راندى ، ما از تو در خطابه داناتريم .\r\n","description":"","footnote":"","page_name":" 264 ","page_number":272},
  {"content":"\r\nاگر بخواهى ، من تو را به كلمه اى آگاه مىكنم كه بين ما و تو را متمايز مىسازد و قبل از اينكه جنگ بر پا شود ، كفر تو را اثبات مىكند به طوريكه خود بر عليه خود گواهى مىدهى و نمىتوانى مرا تكذيب كنى !\r\nعمرو گفت : يا ابا يقظان ( اين كنيهء عمار است ) من براى اينكه گفتى نيامده‌ام بلكه از اين جهت با تو گرد آمدم كه تو را در ميان اين سپاه مطاع ديگران يافتم و به همين جهت خدا را به يادت آوردم تا اين گروه را از استعمال سلاح و جنگ باز دارى و خونشان را حفظ كنى ؛ من در اين راه كوشا هستم پس بر چه مبنائى با ما مىجنگى ؟ .\r\nآيا نه اينست كه ما نيز خداى يگانه را مىپرستيم و به همان قبله كه شما نماز مىگذاريد نماز مىخوانيم ؟ و همان را كه شما در دعايتان مىگوئيد ما مىگوئيم ، و همان كتاب را كه شما قرائت مىكنيد ، ما هم قرائت مىكنيم و برسول شما ايمان داريم ؟\r\nعمّار گفت : حمد خدايرا كه اين اقرارها را به زبان تو جارى كرد كه من و يارانم داراى قبله و دينيم ، پرستش خداى مهربان را مىكنيم و معترف به پيامبرى محمّديم و كتابش را قبول داريم و اينهمه بخلاف تو و يارانت !\r\nحمد خدايرا كه اقرار تو را به نفع ما قرار داد بخلاف تو و يارانت ؛ تو را گمراه و گمراه كننده قرار داد ، تو خود نمىدانى كه از راه يافتگانى يا گمراهان و از تشخيص واقع نابينا هستى ! اكنون به تو خبر مىدهم كه نبرد من و يارانم با تو بر چه مبنائى است .\r\nرسول خدا به من امر فرمود كه : با ناكثين ( پيمان شكنان ) نبرد كنم منهم نبرد كردم و امر فرمود كه : با قاسطين ( منحرفين از عدالت ) به نبرد برخيزم كه شمائيد ، امّا مارقين را ( آنان كه از دين خارج مىشوند ) نمىدانم آنها را درك خواهم كرد يا نه ؟ !\r\nاى بلاعقب ! آيا ندانستى كه رسول خدا ( ص ) دربارهء على فرمود :\r\n","description":"","footnote":"","page_name":" 265 ","page_number":273},
  {"content":"\r\n« من كنت مولاه فعلىّ مولاه اللَّهمّ وال من والاه و عاد من عاداه »\r\n. و من دوستدار خدا و رسولم و بعد از رسول خدا ، دوستدار و پيرو على هستم و تو مولا ندارى ! .\r\nعمرو گفت : يا ابا يقظان ! چرا به من دشنام مىدهى ؟ و حال آنكه من به تو دشنامى نداده‌ام !\r\nعمار گفت : تو به چه چيز دشنامم مىدهى ؟ آيا مىتوانى بگوئى كه من نافرمانى خدا و رسولش را كرده‌ام ؟\r\nعمرو گفت : در تو ، موجبات ديگرى جز اينكه گفتى هست . عمار گفت :\r\nبزرگوار كسى است ، كه خدا او را گرامى داشته باشد ؛ من پست بودم خداوند مرا بلند كرد ؛ برده و مملوك بودم ، خدا مرا آزاد ساخت ؛ ناتوان بودم خداوند مرا نيرو بخشيد ؛ فقير و بىچيز بودم ، خدا مرا غنى و ثروتمند گردانيد .\r\nعمرو گفت : نظر تو در امر كشته شدن عثمان چيست ؟\r\nعمار گفت : او براى شما بديها را فتح باب نمود .\r\nعمرو گفت : على او را كشت ؟ عمار گفت : نه بلكه خداى على او را كشت .\r\nنصر بن مزاحم ، در كتاب خود ص 165 در حديثى روايت كرده است كه : چون در جنگ صفين ، عمار بن ياسر رحمة اللَّه عليه ، به عمرو بن عاص نزديك شد ، به عمرو گفت : دين خود را به حكومت مصر فروختى ؟ !\r\nهلاكت بر تو باد ! از مدتى پيش ، تو اسلام را كج پنداشتى .\r\nسبط ابن جوزى در « تذكره » اش ص 53 ، اين حديث را روايت كرده و اين جمله را اضافه دارد : سوگند به خدا ، قصد تو و تصميم دشمن خدا و زادهء دشمن خدا ( مقصود معاويه است ) از اينكه خون عثمان را دستاويز نموديد ؛ اين بوده كه به دنيا برسيد .\r\n","description":"","footnote":"","page_name":" 266 ","page_number":274},
  {"content":"\r\n\r\n20 - ابو نوح حميرى و عمرو\r\nابو نوح حميرى كلاعى ، در روز صفين به اتفاق ذو الكلاع نزد عمرو بن عاص آمدند . در آن موقع عمرو پيش معاويه بود ، و مردم هم دور آنها جمع شده بودند و عبد اللَّه بن عمر ، مردم را تحريص به جنگ مىنمود . آن دو همين كه در آن مجلس ايستادند ، ذو الكلاع به عمرو گفت :\r\nاى ابا عبد اللَّه ! آيا مايلى با مردى خير انديش ، عاقل ، مهربان روبرو شوى كه از عمار بن ياسر به تو خبر دهد و دروغ نگويد ؟ .\r\nعمرو گفت : او كيست ؟\r\nذو الكلاع گفت : اين پسر عموى منست ، از اهل كوفه است . عمرو نگاهى به او كرد و گفت : سيماى ابو تراب را در تو مىبينم !\r\nابو نوح در جواب گفت : بر من سيماى محمّد ( ص ) و ياران او نمايان است و در تو سيماى ابو جهل و فرعون !\r\nمصدر بحث : كتاب « صفين » ص 174 و شرح نهج البلاغه ابن ابى الحديد .\r\n\r\n21 - ابو الاسود دوئلى و عمرو\r\nابو الاسود دوئلى ( 1 ) بعد از كشته شدن على ( رض ) بر معاويه وارد شد در حالى كه بلاد اسلامى در زير تسلط و نفوذ معاويه درآمده بود .\r\nمعاويه او را نزديك خود نشاند ، و جايزهء بزرگى به او داد ، عمرو بن عاص بر او رشك برد و در هنگامى كه ورود بر معاويه مجاز نبود ، آمد و اذن ملاقات خواست و پس از گرفتن اجازه بر معاويه وارد شد .\r\nمعاويه گفت : اى ابا عبد اللَّه ! چه موجبى باعث شد شتاب كنى و قبل از وقت مجاز بر من وارد شوى ؟\r\n\r\n","description":"","footnote":"\r\n( 1 ) اسم او ظالم بن عمرو است تابعى بزرگ كه در سال 69 به سن پنجاه و هشت سالگى درگذشته است .\r\n","page_name":" 267 ","page_number":275},
  {"content":"\r\nگفت : يا أمير المؤمنين براى موضوعى نزد تو آمدم كه برايم دردناك بود و خواب را از من ربوده و مرا به خشم آورده است ، قصد من در اين موضوع ، خير انديشى و نصيحتى براى أمير المؤمنين است .\r\nمعاويه گفت : بگو موضوع چيست ؟\r\nعمرو گفت :\r\nيا أمير المؤمنين ! ابو الاسود دوئلى مرد خردمند و سخنورى است ، كيست كه چون او از نيروى سخنورى بهره داشته باشد ؛ او در شهر و مملكت تو ، نام على را ( به نيكى ) تجديد نموده است و دشمنان او را به دشمنى ياد كرده و من مىترسم كه تو اينقدر بر او سستى كنى ، تا بر دوش تو سوار شود .\r\nعقيدهء من اينست كه او را بطلبى و بترسانى و از وضع او تحقيق و بررسى نمائى و امتحانش كنى در نتيجه از دو حال خالى نيست ؛ يا روحيات او بر تو آشكار مىشود و زمينه اى از گفتارش بدست مىرسد و يا تظاهر خواهد كرد و بر خلاف آنچه كه در دل دارد اظهار خواهد كرد ؛ اگر چنين كرد از او بپذير و به گفتار او در اينجا اتخاذ سند كن ، نتيجه و عاقبت اين عمل به خير و صلاح خواهد بود انشاء اللَّه .\r\nمعاويه گفت : به خدا قسم من مردى هستم كه كمتر شده نظر و عقيدهء صاحبنظرى را ناديده بگيرم ، و هيچگاه نشده نظر و عقيده اى اظهار گردد و من در اطراف آن فكر نكنم ؛ ولى در مورد اين شخص ( ابو الاسود دوئلى ) اگر او را طلب كنم و نظر تو را در بارهء او اجرا نمايم ، و او با قدرت بيان خود در برابر مؤاخذه و تهديد من مقاومت كند من كسى را ندارم كه در مقابل او به معارضه برخيزد . و ممكن است سخن و معارضهء او باعث خشم و ناراحتى من گردد ؛ زيرا من از مقصود و سويداى دل او مطلعم و صلاح در اين است كه هرگونه تظاهرى در حضور ما مىكند از او پذيرفته گردد و از مكنونات واقعى او تفحص نكنيم و در بقيهء مطالب او را به حال خودش واگذاريم .\r\nعمرو گفت :\r\n","description":"","footnote":"","page_name":" 268 ","page_number":276},
  {"content":"\r\nمن يار و رفيق تو بودم در روزيكه قرآنها بر سر نيزه‌ها رفت ، و تو به نحوهء فكر و راى من مطلعى و صلاح نمىبينم كه بر خلاف رأى من رفتار كنى ؛ چه من از خير انديشى و صلاحديد در كارهاى تو دريغ نكرده‌ام ! بفرست او را حاضر كنند و خود را در مقابل او عاجز و ناتوان قلمداد مكن تا ترا بكوبد و منكوب سازد !\r\nمعاويه به دستور عمرو رفتار كرد و در پى ابو الاسود فرستاد كه حاضرش سازند ؛ و هنگامى كه وارد مجلس شد سومين كس بود ، معاويه به او خوشامد گفت و سپس مورد خطابش قرار داد و گفت :\r\nمن و عمرو بن عاص دربارهء اصحاب محمّد مناقشه و منازعه داشتيم دوست دارم نظر و عقيدهء تو را در رفع اين نزاع و مناقشه بدانم .\r\nابو الاسود گفت : يا أمير المؤمنين ! آنچه مىخواهى سؤال كن .\r\nمعاويه گفت : اى ابو الاسود ! كداميك از اصحاب رسول خدا ( ص ) محبوبتر بودند ؟\r\nابو الاسود گفت : آن كس كه بيشتر از همه رسول خدا را دوست مىداشت و در راه او فداكارى مىكرد .\r\nمعاويه به طرف عمرو بن عاص نظرى افكند و سرى تكان داد و سپس دنبالهء سؤال خود را گرفت و به ابو الاسود گفت .\r\nبنابر اين كداميك از آنها در نظر تو برتر و افضلند ؟\r\nابو الاسود گفت : آن كس كه تقواى او زيادتر و خوف او در دين از ديگران بيشتر بود ، معاويه در اين موقع بر عمرو خشمناك شد و سپس به ابو الاسود گفت :\r\nبنابر اين كداميك از آنها داناتر از ديگران بود ؟ گفت : آن كس كه بيشتر از همه در گفتار خود از خطا مصون بود و سخنش رساتر و كاملتر بود .\r\nمعاويه سؤال كرد : كداميك از اصحاب ، شجاعتر از سايرين بود ؟\r\nابو الأسود جواب داد : آن كس كه در ميدانهاى جنگ رنج و محنت بيشترى\r\n","description":"","footnote":"","page_name":" 269 ","page_number":277},
  {"content":"\r\nرا متحمل شد و در مقابل حملات دشمن بردبارتر بود .\r\nمعاويه گفت : كداميك از اصحاب بيشتر مورد وثوق و اطمينان پيامبر خدا بود ؟\r\nابو الاسود جواب داد : آن كس كه بعد از خود ، دربارهء او وصيت فرمود .\r\nمعاويه گفت : كداميك از اصحاب نسبت به پيغمبر راستگوتر بود ؟\r\nابو الاسود گفت : آن كس كه قبل از همگان پيغمبريش را تصديق نمود .\r\nدر اين موقع معاويه رو به عمرو كرد و گفت : خداى پاداش نيكو به تو ندهد ؛ آيا نسبت به آنچه كه ابو الاسود گفت ، مىتوانى ردّى ابراز كنى ؟\r\nابو الاسود به معاويه گفت : من از اول دانستم كه چه كسى تو را به اين امر تحريك نموده است .\r\nاكنون به من اجازه بده كه دربارهء او ( عمرو ) چند كلمه اى بگويم .\r\nمعاويه گفت : آرى ، آنچه دربارهء او مىدانى بيان كن .\r\nابو الاسود گفت : يا أمير المؤمنين ! اين شخص ، كسى است كه در ضمن اشعارى كه سروده رسول خدا را هجو و نكوهش نموده است و رسول خدا ( ص ) در مقابل اشعار او فرمود :\r\nپروردگارا ! من كه شعر نتوانم گفتن ، پس بهر بيتى كه عمرو در هجو من سروده ، او را لعنتى فرست . آيا با اين سخن پيامبر خدا ، مىشود رستگارى و فلاح براى عمرو تصور نمود ، تا به آن برسد ؟\r\nو يا از آنچه بدست مىآورد سودى ببرد ؟\r\nبه خدا سوگند ، كسى كه شناختن حسبش با قرعه باشد ، بايد در سخن ناتوان و قلبى ترسناك داشته باشد و احساس حقارت و بىپناهى كند و تن به هر مذلت و خارى بدهد ، خود را نمىتواند در ميان مردان جا دهد و يا در به كار بستن سخن ، رأى و نظرى داشته باشد .\r\nهنگام سخن گفتن مردان ، ناچار گوش مىدهد و دم در نمىآورد و به هنگام\r\n","description":"","footnote":"","page_name":" 270 ","page_number":278},
  {"content":"\r\nبه پا خواستن بزرگواران هر قوم ، او چون سگ مىنشيند ؛ بنام دين خود را به تكلف و ريا افكند بسبب گناه بسياريكه مرتكب شده ، به ابّهت بزرگواران نظر نمىافكند و در عين حال در بزرگوارى آنها منازعه و همسرى نتواند ، سپس در تيرگيهاى سخت سرگردان شده ، و با بىحيائى متوسل به مكر و دغل مىشود ؛ با مردم به حيله و نيرنگ معامله مىكند در حالى كه سرانجام مكر و حيله در آتش است ! .\r\nعمرو گفت : اى برادر دوئلى ! همانا تو خوار و فرومايه هستى ، و اگر نسب خود را وابسته به كنانه نمىكردى و به اين عنوان متوسّل نمىشدى ، اطرافيانت چون باز شكارى تو را از ميان مىربودند ، ناچار بسبب اين وابستگى بر ديگران بزرگى مىفروشى و به نيروى آنها حمله مىكنى و با اين دستاويزها ، زبانت گويا و توانا است ولى به زودى همين توانائى و زبان آورى برايت وبالى خواهد بود .\r\nبه خدا قسم . تو از قبلها دشمنترين اشخاص نسبت به أمير المؤمنين ( معاويه ) بودى و اكنون هم هيچگاه عداوت و دشمنيت نسبت به او به اين سختى و شدت نبوده ؛ لذا با دشمنان او دوست و با دوستانش دشمنى ، مدام در پى ماجراجوئى و ايجاد حادثه هستى ، و اگر معاويه از نظر من پيروى مىكرد هر آينه مسلما زبان تو را قطع مىكرد و افكار شيطانيت را از سرت بيرون مىساخت ؛ زيرا تو آن دشمن نابكارى هستى كه در پاى درخت هستى او ( معاويه ) چون افعى نر كمين - كرده اى ! !\r\nدر اين هنگام ، معاويه به سخن آمد و گفت :\r\nاى ابا اسود ! تو منتهاى كاوش را در آنچه خواستى نمودى و هيچ راه آشتى و سازش باقى نگذاشتى و سپس رو به عمرو كرد و گفت : آنطور كه بايد ؛ از عهدهء دفاع برنيامدى و در برابر ابو الاسود ، به مقصود خود نرسيدى ؛ سخن از او آغاز شد و بر تو تجاوز نمود و آن كس كه آغاز به حمله كند ، ستمكارتر است و سومى شما ( معاويه ) بردبارتر است ، از اين سخن درگذريد و سخن ديگرى به ميان\r\n","description":"","footnote":"","page_name":" 271 ","page_number":279},
  {"content":"\r\nآوريد و بدون اينكه تصور كنيد كه از مجلس اخراجتان نمودم ، از مجلس خارج - شويد .\r\nعمرو برخاست در حالى كه اين بيت را مىسرود :\r\n\r\n« لعمرى لقد اعيى القرون الَّتى مضت\r\nلغشّ ثوى بين الفؤاد كمين »\r\n\r\nترجمه : بجان خودم قسم ، ناپاكى درون ، قرنهاى گذشته را خسته نموده است .\r\nو ابو الاسود به پا خواست ، و اين بيت را مىخواند :\r\n\r\n« الا انّ عمرا رام ليث خفيّة\r\nو كيف ينال الذّئب ليث عرين »\r\n\r\nترجمه : آگاه باشيد ! عمرو آهنگ مزاحمت نموده ، نسبت به شيرى كه در كنام خود آرميده و حال آنكه چگونه گرگ خواهد توانست كه به شير شرزه برسد و به او زيانى برساند .\r\nمصدر اين بحث : تاريخ « ابن عساكر » ج 7 ص 104 - 106 .\r\n\r\n22 - سخنى از ابو جعفر و زيد بن حسن .\r\nابو جعفر ، و زيد بن حسن گويند : معاويه در روز صفين از عمرو بن عاص درخواست نمود كه صفوف اهل شام را در مقابل سپاهيان عراق منظَّم نمايد ، عمرو گفت :\r\nمشروط بر اينكه حكم و فرمان من - در صورتى كه پسر ابى طالب كشته شود ، و بلاد عراق را مسخّر كردى - براى تو معتبر و نافذ باشد !\r\nمعاويه گفت : مگر نه اينست كه فرمان تو دربارهء حكومت مصر است ؟\r\nعمرو گفت : مگر نه اينست كه حكومت مصر براى من در عوض بهشت است و كشته شدن پسر ابى طالب بهاى آتش دوزخ است كه از اهلش آنى جدا نمىگردد و پيوسته در دوزخ گرفتارند ؟\r\nمعاويه گفت : اى ابا عبد اللَّه ، فرمانى كه براى حكومت مصر به تو اعطاء كرديم در اعتبار خود باقيست ؛ اگر پسر ابى طالب كشته شود .\r\n","description":"","footnote":"","page_name":" 272 ","page_number":280},
  {"content":"\r\nتو ، آهسته در اين باره سخن بگو ، مبادا اهل شام سخن تو را بشنوند .\r\nدر اين موقع عمرو خطاب به اهل شام نمود و گفت : اى گروه مردم شام ! صفوف خود را منظم كنيد ؛ جمجمه‌هاى خود را به پروردگارتان بسپاريد و از خداى خود كه مىپرستيدش ، استعانت جوئيد ، و با دشمن خود نبرد كنيد ؛ آنها را بكشيد و دنباله شان را قطع كنيد و در مقابل مشكلات و پيشامدهاى جنگ صبور و بردبار باشيد ، همانا زمين از آن خدا است كه به هر كس از بندگانش بخواهد بهره مىدهد و فرجام كار به نفع اهل تقوى خواهد بود .\r\nمصدر اين بحث : كتاب « صفين » ابن مزاحم ص 123 ، و شرح نهج البلاغه ابن - ابى الحديد .\r\nاين سخن ، بزرگترين كلامى است كه بر ضعف دينى اين مرد ( عمرو ) دلالت مىكند . زيرا ، اين كلماتى كه عمرو ( در مقابل معاويه ) گفت ، مىرساند كه حق امير مؤمنان على ( ع ) را شناخته و تباهى و فساد كار مخالفين و مبارزين با او را تشخيص داده است با اينهمه مردم را به نبرد با آن جناب تحريص مىكند و حقيقت امر را بر مردم مشتبه مىسازد بنابر اين ، بايد دانست كه اين استدلال رد بر نظر و عقيده كسانى است كه عمل عمرو را از روى اجتهاد و يا عدالت او نيكو مىدانند ! !\r\n\r\n23 - عمرو و برادرزاده اش\r\nعمرو عاص ، برادر زاده اى ( 1 ) هوشيار و زيرك داشت از قبيله بنى سهم كه از مصر نزد او آمد و به او گفت : اى عمرو ! به من بگو ، كه تو در ميان قريش با چه عقيده و رأيى زندگى مىكنى ؟ ! دين خود را دادى و به دل آرزوى دنياى غير خودت را مىپرورانى ! !\r\nآيا مىپندارى اهل مصر - كشندگان عثمان - ولايت مصر را به معاويه تسليم خواهند نمود و حال آنكه على ( ع ) زنده است ؟ ! !\r\n\r\n","description":"","footnote":"\r\n( 1 ) در « شرح نهج البلاغة » ابن ابى الحديد ، پسر عمو مذكور است .\r\n","page_name":" 273 ","page_number":281},
  {"content":"\r\nو باز چنين مىپندارى كه اگر هم مصر تحت تسلط معاويه قرار گرفت ، همانطور كه با سخن ، آن را طعمهء تو قرار داد با سخن هم از تو باز نمىستاند ؟ !\r\nعمرو گفت : اى برادر زاده ! عنان امر در دست خداست ، نه در دست على و معاويه ! !\r\nجوانك در پاسخ عمرو چنين سرود :\r\nآگاه باش هند ! اى خواهر قبيلهء بنى زياد ! عمرو قهرمان زيرك و زبردست روزگار است . و بسيار خوددار و قويدل مىباشد و تو گرفتار آنى .\r\nچنان حيله مىكند كه خردها ، سرگردان مىشوند و ظاهر سازيهايش همچون مار صحرائى ، خطرناك و حيله گرند ! !\r\nمعاويه در عهدنامهء خود شرائطى بر عمرو تحميل كرده كه از خدعه و فريب او پرده برميدارد .\r\nعمرو هم در مقابل شرطى پيشنهاد كرده كه جلوگير حيلهء او باشد ، هر دو نفر مكار و فريبكاراند .\r\n( سپس خطاب به عمرو كرد ) : آگاه باش عمرو ! كه تو از روى واقع به حكومت مصر نرسيده اى و از آغاز رستگار نبودى ! !\r\nتو دينت را به دنيا فروختى ، و در اين معامله زيان كردى ؛ لذا تو بدترين بندگان هستى ! !\r\nتو هر چند در آغاز كار ، مصر را صاحب شدى ؛ ولى رسيدن تو به اين مقصود ، با دشواريهاى طاقت فرسا همراه خواهد بود .\r\nبر معاويه وارد شدى همچون كسى كه بر قوم عاد وارد مىشود ؛ و در اين راه آنچه بدست آوردى باختى ، و با سيه روئى خود را محروم ساختى !\r\nآيا تو ابو الحسن على ( ع ) را نشناخته اى ! و به آنچه از حق او به دشمن رسيد آگاه نشدى ؟ ! و بعد از او و همراهى با او عدول كردى و به سوى معاويه ، زادهء حرب\r\n","description":"","footnote":"","page_name":" 274 ","page_number":282},
  {"content":"\r\nگرائيدى در حالى كه ميان سفيدى ( نورانيت ) با سياهى ( تيره روزى ) فاصله بسيار است .\r\nانگشتان آدمى هر قدر دراز و رسا باشد به ستارهء سهيل كجا رسد ؛ و شايستگى را با تباهى و فساد فرق بسيار است . آيا هنگامى كه او را بر مركبى درشت و زمخت ببينى كه سپاهيان را با نيزه‌هاى بلند و برنده ، وادار به حمله به دشمن مىكند ، ايمن خواهى بود ؟\r\nچه خواهى كرد در وقتى كه به او نزديك شوى و او تو را به نبرد بطلبد ؟ ببين با چه كسى خصومت مىكنى !\r\nعمرو گفت : اى پسر برادرم ! اگر من با على بودم خانهء من برايم كافى بود و گنجايش مرا داشت ولى اكنون من با معاويه هستم .\r\nبرادر زاده اش گفت : اگر تو معاويه را نخواهى ، او هم تو را نمىخواهد ! ليكن تو دنياى او را مىخواهى و او هم خواهان دين تو شده است .\r\nسخنان اين جوان ، به گوش معاويه رسيد ؛ او را طلب نمود ولى او گريخت و به على ملحق شد و داستان عمرو و معاويه را براى آن جناب شرح داد ، حضرت از الحاق او شاد و او را به خود نزديك و گرامى داشت .\r\nمروان از اين جريان خشمناك شد و گفت : مرا چه شده كه نتوانم چون عمرو معامله كنم ؛ معاويه گفت : جز اين نيست ، عمرو مردان را براى تو مىخرد .\r\nراوى گويد : چون قصهء معاملهء عمرو و معاويه به على ( ع ) رسيد ، حضرت اين اشعار را خواند :\r\n\r\nيا عجبا لقد سمعت منكرا\r\nكذبا على اللَّه يشيب الشّعرا\r\nيسترق السّمع و يغشى البصرا\r\nما كان يرضى احمد لو اخبرا\r\nان يقرنوا وصيّه و الابترا\r\nشانى الرّسول و اللَّعين الاخزر\r\nكلاهما في جنده قد عسكرا\r\nقد باع هذا دينه فأفجرا\r\n\r\n","description":"","footnote":"","page_name":" 275 ","page_number":283},
  {"content":"\r\n\r\nمن ذا به دنيا بيعه قد خسرا\r\nبملك مصر ان أصاب الظَّفرا\r\nانّي اذا الموت دنا و حضرا\r\nشمّرت ثوبى و دعوت قنبرا\r\nقدّم لوائي لا تؤخّر حذرا\r\nلن ينفع الحذار ممّا قدّرا\r\nلمّا رأيت الموت موتا أحمرا\r\nعبّأت همدان و عبّوا حميرا\r\nحىّ يمان يعظمون الخطرا\r\nقرن اذا ناطح قرنا كسرا\r\nقل لابن حرب لا تدبّ الحمرا\r\nأرود قليلا ابد منك الضّجرا\r\nلا تحسبنّى يا ابن حرب عمرا\r\nو سل بنا بدرا معا و خيبرا\r\nكانت قريش يوم بدر جزرا\r\nاذ وردوا الامر فذمّوا الصّدرا\r\nلو أنّ عندى يا ابن حرب جعفرا\r\nأو حمزة القرم الهمام الازهرا\r\nرأت قريش نجم ليل ظهرا\r\n\r\nمصادر اين بحث : « الامامة و السياسة ، ج 1 ص 84 ، كتاب » صفين « ابن مزاحم ص 24 ، » شرح نهج البلاغة « ابن ابى الحديد ج 1 ص 138 .\r\n\r\n23 - غانمه دختر غانم و عمرو\r\nاين بانوى مسلمان كه نامش غانمه است ، در مكه بود و شنيد معاويه و عمرو بن عاص به بنى هاشم دشنام مىدهند ، گفت : اى گروه قريش ! به خدا قسم معاويه أمير المؤمنين نيست و در خور اين مقامى كه براى خود پنداشته نيست ؛ او به خدا قسم كسى است كه نسبت به رسول خدا ( ص ) بدى و نكوهش نمود ! من خود نزد معاويه خواهم رفت و با او سخنى خواهم گفت كه از شرمسارى ، عرق در پيشانيش نقش بندد و از شنيدن آن بسيار ناراحت و نالان گردد .\r\nعامل و نمايندهء معاويه ، اين جريان را به معاويه نوشت ، همين كه معاويه از اين قضيه اطلاع يافت كه غانمه به او نزديك شده ( 1 ) ، امر كرد محلَّى را به عنوان\r\n\r\n","description":"","footnote":"\r\n( 1 ) از سياق مطلب چنين برمىآيد كه در آن موقع معاويه در مدينه بوده است ( مترجم )\r\n","page_name":" 276 ","page_number":284},
  {"content":"\r\nمهمانخانه پاكيزه و آماده و مفروش نمودند ، همين كه غانمه به نزديكى مدينه رسيد يزيد با حشم و غلامانش به استقبال او رفت و غانمه پس از ورود به مدينه به خانهء برادرش عمرو بن غانم رفت .\r\nيزيد به او گفت : ابا عبد الرحمن ( معاويه ) ( امر كرده تو ) به مهمانخانهء او فرود آئى .\r\nغانمه يزيد را نمىشناخت لذا سؤال كرد : تو كيستى ؟ خداوند تو را حفظ كند .\r\nگفت : من يزيد پسر معاويه هستم .\r\nغانمه گفت : خدا تو را باقى نگذارد اى ناقص ، تو در خور پذيرائى مهمان نيستى ! !\r\nرنگ يزيد از اين اهانت دگرگون شد و به نزد پدرش آمد و جريان را به او خبر داد ، معاويه گفت : اين سالخورده ترين زن قريش است و از همه بزرگتر مىباشد .\r\nيزيد گفت : سن او را در چه حدّى ضبط كرده‌اند ؟\r\nمعاويه گفت : در زمان رسول خدا ( ص ) چهار صد سال برآورد كردند ، و اين زن باقيماندهء بزرگان است . روز بعد معاويه به نزد غانمه آمد و به او سلام كرد .\r\nغانمه گفت :\r\nسلام بر اهل ايمان ، و خوارى و هلاكت بناسپاسان ، سپس گفت : كداميك از شما عمرو بن عاص است .\r\nعمرو فورا جواب داد كه من اينجا هستم .\r\nغانمه گفت : اين توئى كه قريش و بنى هاشم را دشنام مىدهى ؟ ! و حال آنكه خود لايق دشنام هستى و موجبات دشنام در تو فراهم است ؛ دشنامها به تو برمىگردد .\r\nبه خدا قسم ، به عيوب و زشتيهاى تو و مادرت دانا و آشنايم و يك يك عيبهاى تو را ياد مىكنم تو از كنيزك سياهى ، ديوانه و زشت كردار و احمق ، متولد شدى ؛ كنيزكى كه ايستاده بول مىكرد و اشخاص فرومايه و پست را براى مقاربت مىپذيرفت ، هرگاه\r\n","description":"","footnote":"","page_name":" 277 ","page_number":285},
  {"content":"\r\nنرى با او همبستر مىشد نطفهء او بر نطفهء آن مرد غلبه مىنمود ( كنايه از فرط شهوت او است ) در يك روز چهل مرد بر او مىجهيدند و همبستر مىشدند - اين مربوط به مادرت -\r\nو اما تو ! من تو را مردى ياوه و گمراه يافتم كه به رشد و صلاح نرسيدى و چنان فاسد و تباه و تباه كننده هستى كه صلاح و هدايت را در تو راهى نيست ؛ تو مرد بيگانه اى را همبستر با زنت ديدى و حس غيرت و مخالفتى از تو ديده نشد .\r\nاما تو اى معاويه ! هيچگاه با نيكى و صلاح سر و كارى ندارى و بر اساس خير و نيكى تربيت نشده اى ؛ تو را چكار با بنى هاشم ؟ آيا زنان بنى اميه چون زنان بنى هاشمند ؟ . . . ! !\r\nتا آخر حديث كه طولانى است ، و ما مقدارى از ابتداى آن را ذكر كرديم ( و براى مطالعهء تمام آن ) به « المحاسن و الاضداد » تأليف جاحظ ص 102 - 104 و چاپ ديگر ص 118 - 121 . و « المحاسن و المساوى » تأليف بيهقى ج 7 - 71 ، مراجعه شود .\r\nاين بود ؛ حقيقت و نمودار ذاتى و روحيّات اين مرد ( عمرو بن عاص ) ، از زمان جاهليت و در عصر نبوت صلَّى اللَّه عليه و آله و بعد از آن تا آنگاه كه فتنه‌ها به پا كرد و در زمان حكومت أمير المؤمنين عليه السّلام قبائل را در مقابل هم به جنگ انداخت ، و در روزى كه با زادهء هند جگرخوار ، براى نابودى حق و اهل حق پيوست ، و آنهمه نيرنگها و حادثه جوئيها كه نمود تا هنگامى كه عمر ننگينش بسر آمد و در پستترين حالات مرگش فرا رسيد و بنيان آرزوهاى او را خراب كرد و فرجامش در طبقات دوزخ ، گرفتار شراره‌هاى آتش گشت و قيدهاى آهنين و آتشين او را در ميان گرفت !\r\nما اين حقيقت را براى خوانندگان گرامى محسوس نموديم ، وضع اين مرد طورى است كه سراسر زندگيش آنچه هست از همين امور بوده كه شرحش گذشت كه نه باعث ثنائى است براى او و نه مقامى تا مايهء مباهات او گردد ، و آنچه در اوصاف او گفته شده ، ساختهء همقطاران و همفكران اوست كه از دشمنان خاندان رسالتند ،\r\n","description":"","footnote":"","page_name":" 278 ","page_number":286},
  {"content":"\r\nو با حقائق قطعى كه با ذكر سوابق تاريخى ، بيان نموديم گمان نمىرود جائى براى مطالب ساختگى آنها باقى مانده باشد و بتواند حقايق را از محور خود منحرف سازد ، خاصه با توجه به خصوصيات و حالات راويان ناپاك و بدانديش ، كه در راه انگيزش باطل كوشيده‌اند ! !\r\nاما داستان فرماندهى او ( عمرو ) در غزوهء « ذات السلاسل » ، هيچ سودى به او عايد نمىكند و فضيلتى براى او محسوب نمىشود چه ، با دلائل قطعى معلوم شد كه او در تمام دوران زندگيش ، تظاهر به اسلام نموده و كفر و نفاق را در باطن خود باقى نگه داشته است ولى مصلحت عمومى مسلمين و حكمت الهى ، رسول خدا صلَّى اللَّه عليه و آله را از عمل به مقتضاى باطن افراد ، باز مىداشت و با آنها به حكم ظواهرشان ، رفتار مىفرمود ؛ زيرا آنها تازه از دورهء جاهليت به اسلام گرائيده بودند ، و اسلام هيچگاه به مقتضاى احساسات و افكار درونى آنها ( در اين جهان ) با آنها رفتار نكرده است .\r\nاگر قرار بود چنين كاوشهائى در كار باشد ، آنها سير قهقرائى را به سوى جاهليت پيش مىگرفتند ؛ لذا پيامبر اكرم صلَّى اللَّه عليه و آله بر ظواهرشان با آنها مماشات مىفرمود تا شايد تدريجا به حقيقت ايمان آورند و اسلام بتواند جائى در قلوب آنها پيدا كند و بر اين اساس بود كه رسول خدا به دوروئى بسيارى از صحابه واقف بود و خداوند هم اين معنى را به او خبر داده بود كه : * ( وَمِنْ أَهْلِ الْمَدِينَةِ مَرَدُوا عَلَى النِّفاقِ . . . ) * و در ديگر آيات ؛ منتها آن جناب حقيقت حال را ناديده مىگرفت تا از اعراض و انحراف آنها جلوگيرى كرده باشد .\r\nبنابر اين ، فرماندهى عمرو در آن غزوه ، با اينكه پيغمبر به نفاق او آگاه بود بر اساس همين حكمت الهى است و هيچگونه ملازمه اى با اهليّت و صلاحيت او نخواهد داشت چنان كه سخن امير مؤمنان عليه السّلام را در اين باره ملاحظه نموديد كه فرمود :\r\nچون پرچم فرماندهى را رسول خدا ( ص ) بنام عمرو ( در غزوهء ذات السلاسل ) بست ، با او شرطى كرد كه بدان عمل نكرد ! ! .\r\nو دليل بر اين حقيقت گفتار ابى عمرو و غير او است داير بر اينكه :\r\n","description":"","footnote":"","page_name":" 279 ","page_number":287},
  {"content":"\r\nعمرو بن عاص بر اهل اسكندريه مدعى شد : كه آنها معاهدهء خود را نقض نموده‌اند و با اين توطئه و نيرنگ بر آنها هجوم برد و نبرد نمود و اسكندريه را فتح كرد وعدهء زيادى از آنها كشت و خاندانى از آنها را اسير نمود .\r\nعثمان در اين اقدام بر عمرو خشمگين شد و بهانهء عمرو را به پيمان شكنى اهل اسكندريه ، درست و مطابق واقع تلقى نكرد !\r\nلذا ، امر كرد اسيران آنجا را به محلهاى خود برگردانند و عمرو را از حكومت مصر عزل نمود و بجاى او عبد اللَّه بن سعد بن ابى سرح عامرى را به ولايت و حكومت منصوب نمود و همين عمل باعث بدبينى و كينه توزى بين عمرو بن عاص و عثمان شد ، و پس از اينكه اين كينه و عداوت آشكار شد ، عمرو با خاندان خود از اجتماع دورى گزيد و در ناحيه اى از فلسطين اقامت گزيد و گاهگاهى به مدينه سرى مىزد و در خلال اقامتش در مدينه ، از عثمان و بعضى ديگر زبان به طعن و نكوهش مىگشود ( 1 ) .\r\nپيش از عثمان ، عمر بن خطاب عمرو را به حكومت مصر گماشت و تا آغاز حكومت عثمان در آن مقام باقى بود ولى در اثر عزل او از مقامش و محروميّت حاصله از حكومت مصر ، كينهء عثمان در قلب او آتش افروخت بحديكه پس از اطلاع از كشته شدن عثمان ، شاد شد و در مقام خودستائى و حماسه سرائى برآمد و چنين گفت :\r\nمن ( با ذكر كنيهء خود ابو عبد اللَّه ) ، كسى هستم كه اگر زخمى را پيش از التيام بفشارم ، آن را به خون مىاندازم ، بارى چنان كه ذكر شد ، عثمان در آغاز خلافتش ، او را از حكومت مصر عزل ، و فقط وظيفهء پيشنمازى به دو سپرد . و عبد اللَّه بن سعد بن ابى سرح را مأمور خراج ( گرفتن مالياتهاى ) مصر نمود و پس از مدتى پيشنمازى را هم از عمرو گرفت و به عبد اللَّه واگذار نمود و دست عمرو را به كلى از ولايت مصر كوتاه كرد ، پس از آنكه عمرو به مدينه برگشت ، پيوسته در مجالس از عثمان انتقاد مىكرد و او را طعن و نكوهش مىنمود .\r\n\r\n","description":"","footnote":"\r\n( 1 ) « الاستيعاب » ج 2 ص 435 ، شرح ابن ابى الحديد . ج ص 112 .\r\n","page_name":" 280 ","page_number":288},
  {"content":"\r\nروزى عثمان در خلوت او را طلبيد و به او گفت : اى زادهء نابغه ! چه زود گريبان جبّهء تو آلوده و كثيف شد ! تازه تو را از كار انداخته‌ام ، و تو بر من طعن و نكوهش مىكنى ؟ وقتى كه نزد من مىآئى با چهرهء رياكارانه خود را مىنمايانى و از نزد من كه خارج مىشوى نوعى ديگرى ؟ ! به خدا قسم ، اگر از من بهره اى به تو مىرسيد ، چنين نمىكردى .\r\nعمرو در پاسخ عثمان گفت : چه بسيار سخنها از من به تو گفته‌اند كه هيچ درست نيست ، اى امير المؤمنين به خاطر خدا ( از سوء ظن نسبت به من كه رعيت توام ) پرهيز كن .\r\nعثمان گفت : آن هنگام كه تو را در آن مقام گذاشتم ، نقص و كجروى تو را مىدانستم و همانوقت هم دربارهء تو سخنان بسيارى در ميان بود .\r\nعمرو گفت : من ، از طرف عمر بن خطاب متصدى آن مقام بودم و او هنگام درگذشتش از من راضى بود ، عثمان گفت : اگر من هم چون عمر با تو رفتار مىكردم و با كمال شدّت مراقب كارهايت بودم ، از حدود خود تجاوز نمىكردى ؛ ولى من به نرمى با تو رفتار نمودم و ملاطفت كردم لذا جرى و بيباك شدى ! .\r\nعمرو بن عاص با حالت خشم و حقد و كينه از نزد عثمان بيرون شد و هرگاه به نزد على ( ع ) مىآمد ، حضرت را بر عليه عثمان برمىانگيخت ؛ و اگر به نزد زبير يا طلحه مىرفت آن دو را به دشمنى عليه عثمان تحريك مىكرد و به هنگامى كه حاجيها از مكَّه مىآمدند ، خود را به آنها مىرساند و آنها را از كارهاى خودسرانهء عثمان مطلع مىساخت ! هنگامى كه مهاجمين مصرى ، به مدينه آمدند ، عثمان از على ( ع ) درخواست نمود تا آنها را آرام سازد . على هم با آنها ملاقات و با كلماتى آنها را تسكين داد و در نتيجه باز گشتند سپس عثمان براى مردم خطبه خواند و گفت :\r\nاين گروه مصرى ، چيزهاى بىاصلى از پيشواى خود شنيده بودند ؛ پس از آنكه به نادرستى آن يقين حاصل نمودند ، باز گشتند ! در اين موقع عمرو بن عاص كه در گوشه اى از مسجد نشسته بود با صداى بلند گفت : اى عثمان ! از خدا بترس\r\n","description":"","footnote":"","page_name":" 281 ","page_number":289},
  {"content":"\r\nتو مرتكب كارهائى شدى كه هلاكتبار است ! ما هم به پيروى از تو در آن كارها شركت نموديم ؛ تو از آن كارها توبه كن تا ما هم توبه كنيم . . !\r\nعثمان بر عمرو بانگ زد : اى پسر نابغه ! تو اينجائى ! ؟ به خدا قسم از وقتى كه تو را از امر ولايت و حكومت مصر باز داشته‌ام شپش در گريبانت افتاده ( كنايه از اينستكه ناراحتى و نمىتوانى آرام بنشينى و مدام در پى فتنه مىگردى ) . بلاذرى در كتاب « الانساب » اين جمله را چنين نوشته : و تو از كسانى هستى كه ماجراجويان را عليه من برمىانگيزى ، و اينهمه بخاطر اينست كه تو را از حكومت مصر ، عزل نمودم !\r\nپس از محاصرهء اولى عثمان ، عمرو از مدينه خارج شد و در زمينى كه بنام ( سبع ) در فلسطين داشت ، اقامت گزيد و اغلب مىگفت : من ( با ذكر كنيهء خود ابو عبد اللَّه ) كسى هستم كه اگر قرحه و زخمى را خاراندم آن را فشار مىدهم تا به خون بيفتد ؛ به خدا سوگند كه حتى چوپانها را عليه عثمان تحريك خواهم كرد ؛ و در لفظ ديگر بلاذرى چنين آمده است : و شروع نمود به تحريك و تهييج مردم عليه عثمان حتى چوپانها را .\r\nروزى در قصر خود در فلسطين كه مشرف بر جاده بود ، سوارى را ديد از مدينه مىآيد ، عمرو از عثمان سئوال كرد . سوار گفت : او را در محاصره ديدم .\r\nعمرو در مقام حماسه و خودستائى برآمد و سپس مثلى را به زبان راند كه ترجمهء فارسيش ركيك مىشود و ما از ترجمهء آن خوددارى مىكنيم و منظورش بود كه :\r\nمن مردم را چنان برانگيختم و توطئه را چنان فراهم نمودم كه عثمان در حال بىخبرى و غفلت بسر مىبرد !\r\nو چون خبر كشته شدن عثمان به او رسيد ، گفت : من ( ابو عبد اللَّه ) ، عثمان را كشتم ، در حالى كه خود در « وادى السباع » هستم البته عثمان با تحريكات من به اين سرانجام رسيد ؛ سپس در اطراف وضعيت بعد از او انديشيد و با خود گفت : آيا متصدى مقام خلافت بعد از عثمان چه كسى مىشود ؟ !\r\n","description":"","footnote":"","page_name":" 282 ","page_number":290},
  {"content":"\r\nاگر طلحه عهده دار شود ، در بخشش جوانمرد و در ميان عرب به اين صفت مشهور است ؛ و اگر پسر ابى طالب عهده دار مقام خلافت گردد ، او در تمامى شئوون فقط حق را در نظر دارد و رعايت مىكند و او در نزد من مكروه ترين كسى است كه عهده دار اين مقام شود ! !\r\nپس از آنكه اطلاع يافت كه با على بيعت شده ، بسيار ناراحت شد و مترصد بود كه مردم چه خواهند كرد ؟ !\r\nسپس متوجه شد كه معاويه در شام از بيعت با على ( ع ) امتناع كرده و كشته شدن عثمان را اهميت داده و مردم را به خونخواهى او تحريك و تحريص مىكند .\r\nدر اين موقع با فرزندانش ، عبد اللَّه و محمّد در مقام مشاوره برآمد و گفت : امّا على ( ع ) مردى است در اجراى حق جرىّ و بيباك و خير و بهره اى از ناحيهء او متصور نيست ! او چون منى را در هيچ امرى از امور دخالت نخواهد داد .\r\nعبد اللَّه گفت : پدر ! ، پيغمبر ( ص ) درگذشت در حالى كه از تو راضى بود ابو بكر و عمر هم از دنيا رفتند و از تو راضى بودند ، بنابر اين عقيده و رأى من اينست كه از هر كارى دست بردارى و در خانهء خود بنشينى تا وقتى كه مردم ، همه بر امامى اتفاق نمودند ، تو نيز بيعت كن . امّا محمّد گفت :\r\nتو يك تن از شخصيتهاى حساس عرب هستى و من صلاح نمىبينم كه امر خلافت بدون اينكه از تو نامى در ميان باشد شكل بگيرد ! !\r\nعمرو گفت : امّا تو اى عبد اللَّه ! خير و صلاح اخروى مرا در نظر گرفتى و رأى تو ضامن دين من خواهد بود ! اما تو اى محمّد ! رأى به امرى دادى كه براى دنياى من مفيد است ولى نسبت به امر آخرتم نامطلوب و مضر است .\r\nسپس به اتفاق فرزندانش به نزد معاويه رفت ؛ در شام مشاهده كرد كه مردم معاويه را به خونخواهى عثمان تحريك مىكنند . عمرو بن عاص به مردم شام گفت :\r\nدرست تشخيص داده‌ايد و حق با شما است ؛ در مقام خونخواهى خليفهء مظلوم از پاى نايستيد .\r\n","description":"","footnote":"","page_name":" 283 ","page_number":291},
  {"content":"\r\nمعاويه متوجه سخنان عمرو بن عاص نبود ، فرزندانش به او گفتند : مگر نمىبينى معاويه التفاتى به ابراز احساسات تو ندارد ؟ سخن ديگرى بگو و راه ديگرى پيشگير تا توجه معاويه را به خود جلب كنى .\r\nعمرو بر معاويه داخل شد و به او گفت : بسى مايهء تعجب است ! من با هدفى كه مطابق هدف تو است بر تو وارد شدم و تو از من اعراض مىكنى و التفاتى به من نمىكنى ؟ ! به خدا قسم اگر ما با تو در نبرد شركت و همكارى كنيم ، دربارهء خونخواهى خليفهء مقتول با تو همآهنگ مىشويم ، آنچه در نفوس ما نسبت به اين قضيه است نگفته پيداست چيست ؛ ما با كسى جنگ خواهيم كرد كه تو سابقه و فضيلت و خويشاوندى او را با رسول خدا مىدانى و كاملا آگاهى ، منتهى چيزى كه هست . ما خواهان اين دنيائيم .\r\nمعاويه پس از اين گفتارها به عمرو متمايل شد و با او سازش نمود ( 1 ) .\r\nپس از اين سازش ناميمون ، پيوسته مردم را تحريص به كشتن امام امير - المؤمنين ( ع ) مىنمود همانطور كه نسبت به عثمان آنقدر تحريكات كرد تا او را به كشتن داد و به آن افتخار مىنمود و پس از خاتمهء كار عثمان ، پيراهن او را وسيلهء رسيدن به مقام و پاداش قرار داد و به خونخواهى او قيام و تظاهر نمود .\r\nاز جمله كسانى كه عمرو او را بر عليه أمير المؤمنين تحريك مىنمود ، حريث وابستهء معاوية بن ابى سفيان بود . ابن عساكر در ج 4 ص 113 تاريخش گويد معاويه به حريث گفت :\r\nاز على بپرهيز و نيزهء خود را به هر جا مىخواهى بگذار .\r\nعمرو به حريث گفت : اى حريث ! به خدا قسم ، اگر تو قرشى مىبودى ، معاويه دوست مىداشت كه على را به قتل برسانى و كراهت دارد از اينكه اين امر نصيب ديگران گردد ، پس تو اگر فرصتى يافتى بر او هجوم كن .\r\n\r\n","description":"","footnote":"\r\n( 1 ) « انساب الاشراف » بلاذرى ج 5 ص 74 - 78 ، تاريخ « طبرى » ج 2 ص 108 - 111 و 224 ، « كامل » ابن اثير ج 3 ص 68 ، « تذكرهء » سبط ابن جوزى ص 49 ، « جمهرهء رسائل العرب » ج 1 ص 388 .\r\n","page_name":" 284 ","page_number":292},
  {"content":"\r\nو چون أمير المؤمنين كشته شد ، بدان خوشحال گشت ؛ سفيان بن عبد شمس ابن ابى وقاص ، اين بشارت را به او ( عمرو ) داد .\r\nابن عساكر در ج 6 ص 181 تاريخش گويد : چون أمير المؤمنين على ( ع ) ضربت خورد ، سفيان بشارت به نزد معاويه و عمرو بن عاص برد ، سپس معاويه اين اشعار را به عمرو نوشت :\r\nمرگ بزرگى از نسل لوىّ بن غالب تو را نگاه داشت در حالى كه اسباب و وسائل مرگ بسيار است .\r\nپس اى عمرو آرام باش ، تو به او از ديگر مردان خويش نزديكترى ، در حالى كه شمشير مرادى از فرزند بزرگ مكَّه ، آلودهء به خون شد .\r\nتو نجات يافتى در حالى كه ديگرى از خوارج چون مرادى مرا با شمشير مىزند و سرانجام به ضرر خودش تمام مىشود و تو در مصر جايگاه خود مانند آهوى سر گردان نغمه سرائى مىكنى .\r\nاينست روحيهء اين مرد ( عمرو ) و واقعيت امر و داد و ستدى كه بزيان خود نمود و اينست بضاعت ناچيز او در دين ؛ آن هم دينى كه واقعيتش جز الحاد و كفر نيست .\r\nو در دلشان جز نفاق و دو دلى نيست ! ؟ اگر چنين نبود به چنين معامله و سازشى قانع نمىشد در حالى كه موضوع سازش و بهاى آن را به خوبى مىشناخت و سابقه امير - المؤمنين ( ع ) و برترى و خويشاوندى او را ( با رسول خدا ) مىدانست و مىگفت :\r\nاگر على بن ابى طالب ( ع ) خلافت را دريابد ، جز اين نيست كه حق را از لوث و كثافت باطل ، پاك و منزه خواهد ساخت و با اين حال ، نسبت به آن حضرت ابراز دشمنى و كينه مىنمود و مىگفت :\r\nنارواتر و ناگوارتر كسى كه عهده دار خلافت شود در نزد من على است .\r\nاو اعتراف به حق داشت ولى قيام بخلاف آن مىنمود ؛ او جايگاه صالح براى خلافت را مىشناخت ولى به پيروى از هواى نفس مىگفت : ما فقط دنيا را خواسته‌ايم و بر همين مبنا ، دين خود را به بهاى ناچيزى ( امارت مصر و توابع آن ) به معاويه\r\n","description":"","footnote":"","page_name":" 285 ","page_number":293},
  {"content":"\r\nفروخت و مردم را بر عليه امامى وادار مىكرد كه طهارت و پاكى او نصّ كتاب الهى است و به كشتن آن جناب مسرور مىشد ؛ او با كمال صراحت خود را چنين معرفى كرد .\r\nخداى او را در معامله و رفتار و سازشش مبارك نگرداند !\r\n\r\nداستان شجاعت عمرو\r\nسابقه اى از پسر نابغه ، در غزوات و نبردها سراغ نداريم ؛ نه در زمان جاهليت قبل از اسلام و نه در دوران نبوت . اما جنگ صفين ! از او جز خاطرهء ننگين كشف عورتش در مقابل امير المؤمنين ( ع ) و فرارش از مالك اشتر ، وجود ندارد .\r\nدر اين جنگ است كه ننگ و عار او براى هميشه در تاريخ ثبت شد و مورد تمثيل و تغنّى اهل حجاز قرار گرفت ، عتبة بن ابى سفيان راجع به رسوائى او در شعرش چنين آورده است :\r\n\r\n« سوى عمرو وقته خصيتاه\r\nنجى و لقلبه منه وجيب »\r\n\r\nترجمه : . . . جز عمرو كه تخمهايش او را از خطر نجات داد و حال آنكه از مواجههء با اين خطر دلش در اضطراب بود .\r\nو ذكر عمرو و موقعيت او در شعر معاوية بن ابى سفيان چنين آمده است :\r\n\r\n« فقد لاقى ابا حسن عليّا\r\nفآب الوائلىّ مآب خازى »\r\n« فلو لم يبد عورته للاقى\r\nبه ليثا يذلَّل كلّ غازى »\r\n\r\nترجمه : عمرو با ابو الحسن على ( ع ) ، روبرو شد و عمرو ( آنكه منسوب به وائل است ) با خارى و رسوائى بازگشت .\r\nاگر عورت خود را آشكار نساخته بود ، شير مردى در روبرويش بود كه هر جنگجوئى را خوار مىكند .\r\n( و عمرو ) در شعر حارث بن نصر سهمى چنين نكوهش شده است :\r\nبه عمرو و ابن ارطاة بگوئيد كه در مسير خود مراقب و آگاه باشند تا دوباره با شير مرد ( على ) روبرو نشوند .\r\n","description":"","footnote":"","page_name":" 286 ","page_number":294},
  {"content":"\r\nو ستايش نكنيد مگر اسافل اعضاء خود را كه به خدا قسم آنها شما را از هلاكت نگه داشت .\r\nو در شعر امير ابى فراس چنين آمده است :\r\n\r\nو لا خير فى دفع الرّدى بمذلَّة\r\nكما ردّها يوما بسوءته عمرو\r\n\r\nترجمه ! در راه بر طرف كردن هلاكت با پناه آوردن به خوارى و پستى خيرى نيست چنان كه عمرو با نشان دادن عورت خود ، از مرگ رهيد .\r\nزاهى بغدادى در شعرش چنين آورده :\r\nعلى از روى بزرگوارى از عمرو و بسر روى بگردانيد ؛ هنگامى كه با كشف عورت آنها روبرو شد .\r\nو ديگرى از شعرا چنين سروده است :\r\nبراى حفظ زندگى با تن دادن به ذلت و خوارى خيرى نيست چنان كه عمرو با تشبث به يك چنين خوارى خود را از هلاكت رهانيد .\r\nعبد الباقى فاروقى عمرى گفته :\r\nدر شب مشهور به « ليلة الهرير » عمرو بن عاص چون خود را مغلوب يافت ، عورت خود را آشكار ساخت و على خشگمين شد و از او گذشت و چون سيرهء نجيبان او را عفو نمود در حالى كه اگر مىخواست ، او را با سر نيزه پيوند داده ، نابودش مىساخت .\r\nو بطوريكه شرح آن خواهد آمد ، اين كار زشت و رسوا از او مكرّر سر زده است ، آرى اگر در اين مرد كمى از شجاعت وجود داشت ، در مقابل نكوهش كنندگان با چهره اى درهم و خشمگين روبرو مىشد و با زبان و غضب از خود دفاع مىنمود در حالى كه او همان عنصر پست و ناچيز است كه در جنگها ، نبرد به عهدهء سپاهيان دلير بود و از او هيچ اثرى در جبههء جنگ مشاهده نمىشد ، تنها در حيله گرى مىانديشيد چنان كه در جنگ صفين مشاهده مىشود اصلا از خيمه و سراپردهء معاويه جدا نمىشد و با مكر و حيله با او همكارى داشت جز در دو موقف كه تفصيل آن\r\n","description":"","footnote":"","page_name":" 287 ","page_number":295},
  {"content":"\r\nخواهد آمد .\r\nلذا او در بين شجاعان نام و شهرتى ندارد فقط به عنوان هوش و مكر و تزوير مشهور گشته است .\r\nبيهقى در ج 1 ص 39 « المحاسن و المساوى » خود آورده است كه :\r\nعمرو بن عاص در روز جنگ صفين به پسرش عبد اللَّه گفت : درست نگاه كن در صفوف مقدم سپاه على پيداست ؟ عبد اللَّه گويد : نگاه كردم و على را ديدم ، به پدرم گفتم : اينست على كه بر قاطرى نشسته و قبا و كلاه سفيدى پوشيده است .\r\nعمرو بن عاص با كمال نگرانى و ترس با خود گفت :\r\nبه خدا قسم ، امروز همانند جنگهاى زمان پيامبر ( ص ) از قبيل غزوهء « ذات السلاسل » و « يرموك » و « اجنادين » نيست . اى كاشك من از اين معركه دور مىبودم .\r\nاينست آنچه همزمانهاى او ، از او درك نموده‌اند ، و به زودى سخنان آنها كه دربارهء عمرو گفته‌اند خواهد آمد .\r\nبلى ابن عبد البرّ پس از گذشت زمانهائى طولانى چنين در نظر گرفته كه در كتاب خود « استيعاب » او را از يكَّه سواران قريش و دليران قوم در جاهليت به حساب آورد ، و شايد ابن منير ( 1 ) كه ده سال بعد از ابن عبد البر متولد شده بر سخن او در « استيعاب » وقوف يافته كه عمرو را چنين به شجاعت ستوده است !\r\nابن منير ، در قصيدهء خود چنين سروده :\r\nو اقول ان اخطا معاوية فما اخطا القدر\r\nهذا و لم يغدر معاوية و لا عمرو مكر\r\nبطل بسوءته يقاتل لا بصارمه الذكر\r\nترجمه . . . مىگويم : اگر معاويه خطا كرد ، تقدير خطا ننمود !\r\n\r\n","description":"","footnote":"\r\n( 1 ) يكى از شعراء غدير است كه در قرن ششم مىزيسته قصيده و شرح حالش در ضمن شعراء قرن ششم خواهد آمد .\r\n","page_name":" 288 ","page_number":296},
  {"content":"\r\nاينرا بدان كه معاويه و عمرو هيچ مكر و حيله نورزيدند .\r\nعمرو دلاورى كه با بيرون افكندن عورت خود با دشمن نبرد مىكرد ! نه با شمشير مردانه خود !\r\nاكنون ( اى خوانندهء عزيز ) اين تو و موارد دشوارى كه او ( عمرو ) بر آن وقوف يافته ، تا ضعف و ناتوانى او را در روبرو شدن با رزمجويان در ميدان نبرد بنگرى ، و از حقيقت حال او در اين قسمت هم آگاه گردى .\r\nاز اين گفتارها كه گذشت ، ارزش سخن ابن حجر معلوم مىشود ، وى در ج 3 ص 2 « الاصابه » نقل نموده كه : پيامبر خدا ( ص ) عمرو را به جهت معرفت و شجاعتش به خود نزديك مىداشت و ما فعلا در صدد اين نيستيم كه از ابن حجر بپرسيم كى و كجا پيامبر ( ص ) او را به خود نزديك فرمود ! !\r\n","description":"","footnote":"","page_name":" 289 ","page_number":297},
  {"content":"\r\n\r\n\r\nامير المؤمنين و عمرو بن عاص در جنگ صفين\r\nعمرو بن عاص پيوسته با حرث بن نضر خثعمى كه از اصحاب على ( ع ) بود ، عداوت مىورزيد . على ( ع ) حرث را چنان آماده ساخته بود كه يكَّه تازان سپاه شام از او مىترسيدند و شجاعت او چنان در قلوب اهل شام قرار گرفته بود كه احدى از آنها حاضر نبودند با او روبرو شوند و عمرو بن عاص ، در هر مجلس و محفلى از او به زشتى نام مىبرد و او را مورد نكوهش قرار مىداد .\r\nحرث دربارهء او اين ابيات را سرود :\r\nعمرو از ياد كردن حرث در گذشت زمان باز نمىايستد ، مگر اينكه با على روبرو شود !\r\nآن رادمردمى كه شمشير را بر دوش راست نهاده و دلاوران را به چيزى نمىگيرد .\r\nكاش ، در آن هنگامهء سخت ، و اجتماع جنگجويان كه شمشيرها قدرت خود را از دست دادند ؛ عمرو با على ( ع ) روبرو مىشد ؛ آن هنگام ، كه در عرصه كارزار آن سرپرست و حامى قوم ، با دليرانى كه بر اسبهاى سفيد و سياه و تندرو ، مبارزان را بسوى خود مىخواندند ، تو اى عمرو ! از فخر و مباهات آرام مىگيرى و بدان ملاقات مىكنى هاشمى را .\r\nاگر مىخواهى با او روبرو شو ، تا بزرگى روزگار را در صورت پيروزى احراز كنى ، و يا مرگ را ؛ و آنكه اين صفات در اوست على است .\r\nاين اشعار ، در بين مردم شايع شد تا به گوش عمرو رسيد ؛ قسم ياد كرد كه حتما با على روبرو مىشود و لو هزار بار بميرد .\r\nو چون صفوف سپاهيان از دو جانب ( در اثر حملات متقابل ) ، در هم شدند ،\r\n","description":"","footnote":"","page_name":" 290 ","page_number":298},
  {"content":"\r\nعمرو با على روبرو شد و با نيزه اى كه همراه داشت حمله نمود .\r\nعلى ( ع ) در حالى كه شمشير در دست داشت و نيزه خود را بر ركاب زين قرار داده بود بسوى او آمد و به او نزديك شد . همين كه اسب تازاند تا بر او تفوق يابد ، عمرو خود را از اسب به زير افكند و پاهاى خود را بلند نمود چنان كه عورتش نمايان شد .\r\nدر اين حال على از او روى برگرداند و برگشت و اين بزرگوارى و آقائى آن حضرت ضرب المثل شد ( 1 ) .\r\nابن قتيبة در ج 1 ص 91 « الامامة و السياسة » گويد :\r\nگفته‌اند كه عمرو به معاويه گفت : آيا از على مىترسى ؟ و مرا در نصيحت متهم مىدارى ؛ به خدا قسم من با على در اولين برخورد ، نبرد خواهم كرد و لو هزار بار بميرم .\r\nدر موقع برخورد ، همين كه عمرو با آن حضرت روبرو شد ، على با نيزه او را به زمين افكند . عمرو براى نجات خود ، عورتش را نمايان ساخت و على روى از او بگردانيد و برگشت و آن حضرت هيچگاه از روى حيا به عورت كسى نگاه نكرد و بزرگوارى خود را در اين امر و منزه بودن از آنچه روانيست ، به ثبوت رسانيد .\r\nمسعودى در ج 2 ص 25 « مروج الذهب » مىگويد : هنگامى كه عمرو ، معاويه را به نبرد با على وادار نمود ، معاويه او را قسم داد كه خود اين كار را انجام دهد و عمرو چاره اى نداشت جز آنكه در ميدان نبرد با على روبرو شود .\r\nهمين كه در برابر على قرار گرفت ، على ( ع ) او را شناخت شمشير كشيد تا او را بزند . عمرو فورا عورت خود را نمايان ساخت و گفت : من اهل نبرد نيستم ، مجبور بودم ! على ( ع ) از او روى بتافت و بزشتى نكوهشش نمود و عمرو هم به محل خود باز گشت ! !\r\n\r\n","description":"","footnote":"\r\n( 1 ) كتاب « صفين » ابن مزاحم ص 224 ، « شرح نهج البلاغه » ابن ابى الحديد ج 2 ص 110 .\r\n","page_name":" 291 ","page_number":299},
  {"content":"\r\nدر يكى از شبهاى جنگ صفين ، عمرو بن عاص و عتبة بن ابى سفيان و وليد بن عقبة و مروان بن حكم و عبد اللَّه بن عامر و ابن طلحة الطلحات خزاعى نزد معاويه گرد آمدند ؛ عتبه گفت : امر ما با على بن ابى طالب عجيب است ، همگى با او خونى هستيم .\r\nامّا من جدّم عتبة بن ربيعه و برادرم حنظله بدست على در جنگ بدر كشته شدند ، و نيز على در كشتن عمويم ، شيبه شركت داشته است .\r\nاما تو اى وليد ! ، پدرت را على با زجر كشت ؛ و امّا تو اى پسر عامر ! پدرت را على بر خاك افكند و عمويت را برهنه نمود ؛ و امّا تو اى پسر طلحه ! پدرت را در جنگ جمل كشت و برادرانت را يتيم نمود ؛ و امّا تو اى مروان ! چنانى كه شاعر گويد :\r\nو آنها را خلاصى بخشيدم در حالى كه جز گوشت گنديدهء مشرف به هلاك و يا مرده و كشته شده ؛ چيزى نبودند .\r\nمعاويه گفت : تا اينجا اقرار بود ، حال براى جبران اين خسارتها و خونخواهى چه داريد ؟ ! ؛ مروان گفت : تو در مقام جبران و خونخواهى چه پيشنهاد مىكنى ؟\r\nمعاويه گفت : دلم مىخواهد او را با نيزه‌ها پاره پاره نمائيد .\r\nمروان گفت : اى معاويه ! به خدا سوگند كه تو ياوه سرائى مىكنى ، و يا ما را استهزاء مىكنى و به گمانم ما بر تو گران آمده‌ايم .\r\nعتبة بن ابى سفيان اين اشعار را گفت :\r\nمعاويه پسر حرب به ما مىگويد : آيا براى خونخواهى ، داوطلبى نيست ؛ كه با قدرت راه بر على ببندد و او را از پاى درآورد ؟ !\r\nپس من به او گفتم : آيا كار را به بازى گرفته اى ، اى پسر هند ؛ گوئى تو در ميان ما ، مردى غريب هستى ؟ !\r\nآيا ما را فريب مىدهى كه گرفتار مار خطرناك دامنهء صحرا شويم كه اگر گزيد ، ديگر براى آن دوا و شفائى نيست .\r\nاين كفتار چيست كه در دامنهء دشت به جنبش درآيد و حال آنكه ، شيرى مهيب به سوى او حمله ور است .\r\n","description":"","footnote":"","page_name":" 292 ","page_number":300},
  {"content":"\r\nبه ضعيفترين حيله‌ها ما با او روبرو شويم ، در حالى كه روبرو شدن با او عجيب است . هر كس خواهان ملاقات او در ميدان جنگ شد ، مرگ نزديك او قرار مىگيرد جز عمرو كه عورت او نجاتش داد در حالى كه قلب او هراسان بود .\r\nگوئى ، هر گروهى كه در ميدان رزم با او روبرو شوند ، ديگر دل ندارد .\r\nمانند عمرو اى پسر معاويهء پسر حرب ، اين گمان من نيست ، به زودى عيب و عارها او را فرا مىگيرد .\r\nعلى او را به ميدان نبرد دعوت كرد ، و او هم شنيد ولى از ترس ، جوابى نداد .\r\nعمرو بن عاص ، خشمناك شد و گفت : اگر وليد راست مىگويد خودش با على روبرو شود ، يا در جائى قرار گيرد كه صداى او را بشنود ، و اين اشعار را سرود ( 1 ) .\r\nوليد مرا به ياد دعوت على مىاندازد ، در حالى كه درون او از بيمناكى و ترس پر است .\r\nهرگاه قريش رزمندگيهاى على را به ياد آورد ، دلشان از ترس بشدت مىپرد .\r\n\r\n","description":"","footnote":"\r\n( 1 )\r\n\r\nيذكّرنى الوليد دعا علىّ\r\nو بطن المرء يملاءه الوعيد\r\nمتى يذكر مشاهده قريش\r\nيطر من خوفه القلب الشّديد\r\nفأمّا فى اللَّقاء فاين منه\r\nمعاوية بن حرب و الوليد\r\nو عيّرنى الوليد لقاء ليث\r\nاذا ما زأر هابته الاسود\r\nلقيت و لست اجهله عليّا\r\nو قد بلَّت من العلق اللَّبود\r\nفاطعنه و يطعنني خلاسا\r\nو ما ذا بعد طعنته اريد\r\nفرمها انت يا ابن أبى معيط\r\nو انت الفارس البطل النّجيد\r\nو اقسم لو سمعت ندا على\r\nلطار القلب و انتفخ الوريد\r\nو لو لا قيته شقّت جيوب\r\nعليك و لطَّمت فيك الخدود\r\n\r\nمصدر اين شعر : كتاب « صفين » ص 222 « شرح نهج البلاغهء » ابن ابى الحديد ج 2 ص 110 ، « تذكرهء » سبط ص 51 .\r\n","page_name":" 293 ","page_number":301},
  {"content":"\r\nو امّا هنگام ملاقات با او كجايند معاويه پسر حرب و وليد ؟ .\r\nمعاويه ، وليد را نكوهش كرد در روبرو شدن با شيرى كه هر زمان صداى سهمگين او بلند شود ، شيران از او به هراس افتند .\r\nنيزهء خود را آماده كرده بود ، و بعد از اصابت نيزهء او ديگر چه مىخواستم !\r\nاينك تو اى پسر ابى معيط ! اگر چنين قصدى دارى !\r\nدر حالى كه تو از يكه تازان بىنظيرى ولى سوگند ياد مىكنم ، تو هم اگر صداى على را مىشنيدى دل خود را از دست مىدادى و رگ حيات تو متورّم مىشد .\r\nو اگر با او رو برو مىشدى ، در مرگت گريبانها چاك مىشد و به صورتها ، لطمه‌ها وارد مىگشت .\r\nو در روايت سبط ابن جوزى چنين آمده :\r\nسپس وليد رو به طرف عمرو بن عاص كرد و گفت : اگر كلام مرا تصديق نمىكنيد ، از اين شخص ( عمرو ) سؤال كنيد و مقصودش اين بود كه عمرو را رسوا سازد و نكوهش كند .\r\nهشام بن محمّد گويد : معنى اين سخن اينست .\r\nروزى از روزهاى جنگ صفين ، على ( ع ) خارج شد و عمرو را در كنار سپاهيان ديد ؛ او را شناخت . و با نيزه بر او زد و او افتاد و عورتش آشكار شد و در همان حال به جانب على آمد و آن حضرت از او اعراض فرمود و سپس او را شناخت و گفت :\r\nاى پسر نابغه ! تو در تمام عمرت آزاد شدهء دبرت هستى : - اين عمل از عمرو مكرر سر زده بود .\r\n\r\nروايت ابن عباس\r\nنصر بن مزاحم ، به اسناد خود از ابن عباس روايت كرده كه :\r\nعمرو بن عاص ، روزى از روزهاى جنگ صفين ، متعرّض على شد به گمان اينكه مىتواند على را غافلگير نموده و به آن حضرت ضربه اى وارد سازد .\r\n","description":"","footnote":"","page_name":" 294 ","page_number":302},
  {"content":"\r\nعلى ( ع ) به او حمله ور شد ، همين كه نزديك بود ضربهء على به او برسد ، خود را از اسب به زير افكند و لباس خود را بالا زد ، و پاى خود را ( مانند سگ هنگام بول كردن ) بلند نمود كه عورتش نمايان شد ؛ حضرت از او روى برتافت ، آنگاه به پا خاست در حالى كه خاك آلوده بود و با پاى پياده فرار كرد و خود را به صفوف سپاهيان خود رسانيد .\r\nسپاهيان عراق به أمير المؤمنين عرض كردند كه اين مرد گريخت ، حضرت فرمود : آيا او را شناختيد ؟ گفتند : نه .\r\nحضرت فرمود : او عمرو بن عاص بود ، با كشف عورت به من روى آورد و مرا ياد آور رحميّت شد ( اين تكه لفظ ابن كثير است ) و من روى از او بگرداندم هنگامى كه ( بعد از اين رويداد ) به جانب معاويه برگشت ، معاويه به او گفت : چه كردى ؟ گفت : على با من روبرو شد و مرا به خاك افكند .\r\nمعاويه گفت : خداى را سپاسگزار باش و عورتت را ، و بنا به ضبط لفظ ابن كثير چنين آمده : خداى را شكر كن ، و ما تحت خود را .\r\nبه خدا سوگند ، من گمان دارم كه اگر او را مىشناختى بر او حمله نمىبردى و در اين باره معاويه اين اشعار بگفت :\r\nهان ، پناه به خدا از گمراهيهاى عمرو ، كه مرا به خوددارى از روبرو شدن با على در مبارزه ، سرزنش مىكند .\r\nعمرو ، با على روبرو شد و با خوارى و رسوائى باز گشت .\r\nاو ، اگر عورت خود را آشكار نكرده بود ، با شيرمردى روبرو بود كه هر - جنگجوئى را خوار و ذليل مىكند .\r\nگوئى مرگ روبرو شوندگان ، در ميان دو كف اوست كه چون باز شكارى حريف را در هم مىكوبد .\r\nاگر مرگ دامنگير عمرو نشد ؛ اهل حجاز در رسوائيش آوازها خواندند .\r\n","description":"","footnote":"","page_name":" 295 ","page_number":303},
  {"content":"\r\nعمرو پس از شنيدن اين اشعار از معاويه خشمگين شد و گفت :\r\nچقدر تو در اين شكست من ، على را بزرگ مىشمارى .\r\nابن ابى الحديد اين تكه را چنين آورده : چقدر ابو تراب ( على ) را در اين امر پرعظمت مىشمارى ، آيا مگر من كسى نيستم كه با پسر عم خود روبرو شدم و او مرا به خاك افكند ؛ آيا تصور مىكنى كه براى اين حادثه از آسمان خون خواهد باريد ؟ ! .\r\nمعاويه گفت : نه ، ولى اين حادثه خوارى بار مىآورد ( 1 )\r\n\r\nمعاويه و عمرو\r\nعمرو بن عاص از معاويه اجازهء ملاقات خواست ، و چون داخل شد ، معاويه شروع كرد به خنديدن . عمرو گفت : يا أمير المؤمنين ! شاديت دايم باد ! به چه چيز خنديدى . گفت از حملهء پسر ابى طالب يادم آمد ، هنگامى كه به تو حمله ور شد و تو خود را ايمن ساختى و برگشتى .\r\nعمرو گفت : مرا شماتت مىكنى ؟ عجيبتر از اين ، روزى است كه على تو را به مبارزه طلبيد ؛ رنگت دگرگون شد و از سينه ات ناله برخاست ، و گلوگاهت ورم كرد .\r\nبه خدا قسم اگر با او مبارزه مىكردى ضربهء دردناكى بر تو فرود مىآورد كه خاندانت يتيم مىشدند و قدرتت از كفت مىرفت و سپس عمرو اين اشعار را سرود :\r\nاى معاويه ! شماتت مكن سوار بيباكى را كه ملاقات كرد با دلاورى كه ، دليران در مقابل او تاب مقاومت ندارند .\r\nاى معاويه اگر ابو الحسن ( على ) را مىديدى به هنگامى كه در ميان سپاهيان خود رو مىآورد ، وحشت آن ، تو را گرفتار مىساخت .\r\n\r\n","description":"","footnote":"\r\n( 1 ) كتاب « صفين » ص 216 ؛ « شرح نهج البلاغه » ابن ابى الحديد ج 2 ص 287 « تاريخ ابن كثير » ج 7 ص 263 .\r\n","page_name":" 296 ","page_number":304},
  {"content":"\r\nو آنگاه يقين مىكردى كه مرگ حق است و اگر با سرعت از چنگال او نگريزى تو را در بر مىگيرد .\r\nهمانا اگر با او روبرو مىشدى مرغ شبى را مانستى كه مرغى شكارى در فضا به او حمله ور شود .\r\nو هنگامى كه على دشمن را در هم بكوبد ، ديگر بقاء و حياتى براى آن گروه نيست ، و هر كس با على روبرو شود ، از زندگى مأيوس است .\r\nاو تو را دعوت كرد ، دعوتش را ناشنيده گرفتى و پا بفرار نهادى چه ، جانت بتنگى افتاد ، و يقين كردى كه نزديكترين وعده گاه مرگ است .\r\nبا اين حال ، مرا شماتت مىكنى ؛ اگر نيزهء او به من رسيده بود ، مرا نابود مىكرد ولى خدا نخواست .\r\nعلى شير بچه است و پدر بچه شيرانست كه دلاوران به سوى او رهبرى مىشوند اگر در اين امر شكست خورد به سوى او برو و گرنه اين سخنان تو بيهوده و زياده است .\r\nمعاويه پس از شنيدن اين اشعار به عمرو گفت : بس كن و آرام باش ؛ اينهمه معارضه لازم نبود .\r\nعمرو گفت : تو باعث شدى كه اين سخنان را بگويم .\r\nابن قتيبه در « عيون الاخبار » ج 1 ص 169 چنين آورده است :\r\nروزى عمرو بن عاص ، معاويه را خندان يافت ، به او گفت : خدا هميشه تو را خندان و مسرور بدارد ، بچه مىخندى ؟ معاويه گفت : به هوشيارى تو روزى كه با على روبرو شدى و خود را در خطر يافته فورا عورت خود را آشكار ساختى ، به خدا قسم او از روى بزرگوارى بر تو منت گذاشت و اگر مىخواست تو را مىكشت ! .\r\nعمرو گفت : قسم به خدا كه من در جانب راست تو بودم ، هنگامى كه على تو را به مبارزه طلبيد ؛ چشمانت برگشت و وريدت متورم شد و از تو چيزى سر زد كه از ذكرش كراهت دارم پس به خود بخند و يا اين ماجرا را ول كن .\r\n","description":"","footnote":"","page_name":" 297 ","page_number":305},
  {"content":"\r\nبيهقى در « المحاسن و المساوى » ج 1 ص 38 چنين ذكر كرده است :\r\nعمرو بن عاص ، بر معاويه داخل شد و كسانى هم نزد او بودند ، همين كه چشم معاويه به عمرو افتاد كه بطرفش مىآيد خنده اش گرفت ، عمرو گفت :\r\nخداوند هميشه تو را مسرور و خندان دارد ، چيزى كه موجب خنده باشد به نظر نمى - رسد ! ، معاويه گفت : بخاطرم آمد از روز صفين كه با عراقيان در مبارزه بودى ، على بن ابى طالب به تو حمله ور شد ؛ همين كه نزديك تو رسيد خودت را از مركب به زير افكندى و عورت خود را آشكار ساختى ؛ تو چگونه در آن حال خود را نباختى و اين تدبير ( براى نجاتت ) بنظرت آمد ؟ به خدا قسم كه با يك مرد هاشمى بزرگوارى روبرو شدى و اگر مىخواست تو را مىكشت .\r\nعمرو گفت ، اى معاويه ! اگر جريان من تو را بخنده افكند پس بر خود هم بخند !\r\nآرى ؛ به خدا قسم ، اگر كيفيتى كه از من در نظر او ظاهر شد ، از تو ظاهر شده بود هر آينه به وضع دردناكى به زندگيت خاتمه مىداد و خاندانت را يتيم مىكرد و مالت را بتاراج مىداد و قدرتت از دست رفته بود ، جز آنكه تو ، خود را به سبب مردانى كه با يكديگر متحد بودند ، از آسيب او حفظ نمودى .\r\nمن خودم ديدم آن روزى كه تو را به مبارزه و جنگ تن بتن دعوت كرد ؛ چگونه چشمانت برگشت كف بر دهانت جمع شد و عرق بر چهره ات نشست و در اسافل اعضايت كارى صورت گرفت كه از ذكرش اكراه دارم !\r\nمعاويه گفت : بس است ! اينهمه نمىخواستم در اين موضوع سخن بگوئى ! !\r\nواقدى چنين روايت كرده :\r\nروزى معاويه به عمرو گفت : من هر وقت تو را مىبينم خنده‌ام مىگيرد !\r\nعمرو گفت : خنده ات بچه سبب است ؟\r\nمعاويه گفت : بيادم مىآيد روزى كه ابو تراب در جنگ صفين به تو حمله كرد و از ترس نيزهء او ، خود را به زمين افكندى و عورت خود را نمايان ساختى !\r\nعمرو گفت : من از وضع تو بيشتر خنده‌ام مىگيرد ؛ روزى كه على تو را به\r\n","description":"","footnote":"","page_name":" 298 ","page_number":306},
  {"content":"\r\nمبارزه طلبيد ، نفس در سينه ات حبس شد ، زبانت از دهان بيرون آمد و آب دهانت خشك شد و لرزه به اندامت افتاد و كارى از تو سر زد كه ذكر آن ناخوش آيند است !\r\nمعاويه گفت : اين همه كه تو ميگوئى واقعيت ندارد ، چگونه من چنين ترسان ميشدم در صورتى كه قبيلهء عكّ و اشعر پيشاپيش من جانفدا بودند ؟\r\nعمرو گفت : تو خود دانى كه جريان بيش از اين بود كه من گفتم و با وجود اينكه قبيلهء عك و اشعر پيشاپيش تو مدافعه ميكردند اينها همه و بالاتر آن به تو دست داد .\r\nمعاويه گفت : مطالب مزاح و شوخى ، ما را به طرف جدّ و صراحت كشانيد ! وانگهى ترس و فرار از على ( ع ) براى احدى ترس نيست ! ( 1 )\r\nنصر بن مزاحم در كتاب خود ص 229 گويد :\r\nمعاويه پيوسته عمرو را شماتت مىكرد و روز مقابلهء با على را ياد مىنمود و مى - خنديد و عمرو هم معذور بودن خود را در مقابلهء با على پيش مىكشيد ؛ روزى باز معاويه او را شماتت كرد و گفت :\r\nمن از روى انصاف سخن مىگويم ؛ من با سعيد بن قيس روبرو شدم و شما فرار كرديد ، تو اى عمرو ! بسيار ترسو هستى ! عمرو از اين سخن خشمناك شد و گفت :\r\nبه خدا قسم اى معاويه ! اگر تو در مقابل على قرار مىگرفتى ، جرأت در آميختن با او را نداشتى ، اگر خود را دلير و شجاع مىدانى ، مىخواستى موقع مبارز طلبيدن على ، با او روبرو شوى ! و اين اشعار را سرود :\r\nتو به سوى سعيد ، پسر ذى يزن پيش مىروى ؛ ولى كسى كه تو را بمبارزه دعوت مىكند وامىگذارى .\r\nآيا بهتر نبود كه بسوى على مىرفتى ، چه امكان داشت كه خداوند ارپشت سرت كمك كند .\r\nاو تو را به مبارزه دعوت كرد ولى پاسخ ندادى .\r\n\r\n","description":"","footnote":"\r\n( 1 ) « شرح نهج البلاغه » ابن ابى الحديد ج 2 ص 111 .\r\n","page_name":" 299 ","page_number":307},
  {"content":"\r\nاگر به مبارزهء او مىرفتى ، دچار خسران و بدبختى مىشدى .\r\nهنگامى كه تو را دعوت كرد ، تو ناشنوا بودى .\r\nآرزويت اين بود كه كاشك او از دعوت تو لب فرو بندد .\r\nتا آخر ابيات كه مشتمل بر توبيخ و نكوهش بسيارى از معاويه است .\r\nعمرو بن عاص ، در اين اشعار اشاره مىكند به آنچه كه نصر بن مزاحم در ص 140 كتاب « صفين » ، و جز او از مؤرخين ذكر كرده‌اند كه ؛ على بن ابيطالب روز جنگ صفين ، بين دو صف لشكر به پا ايستاد و معاويه را چند بار بنام صدا زد . معاويه گفت : از على بپرسيد چه مىخواهد ؟\r\nحضرت فرمودند : دوست دارم ( معاويه ) برابر من ظاهر شود تا يك سخن با او بگويم . معاويه به ميدان آمد و عمرو بن عاص همراهش بود ؛ همين كه بهم نزديك شدند آن حضرت به عمرو اعتنائى نفرمود و به معاويه گفت واى بر تو ! اين مردم بر چه مبنائى مىجنگند و بر هم مىزنند ؟ تو خود به ميدان بيا با هم مبارزه كنيم هر يك از ما ديگرى را به قتل رسانيد ، غلبه با او باشد .\r\nمعاويه رو به عمرو كرد و گفت : نظر تو نسبت به اين كار چيست ؟ صلاح هست من با او مبارزه كنم ؟\r\nعمرو گفت ، اين مرد از روى انصاف با تو سخن گفت و تو اگر پيشنهاد او را نپذيرى ، باعث بدنامى تو و نسل تو خواهد بود و مادام كه يك عرب در روى زمين باشد ، اين خاطره فراموش نمىشود .\r\nمعاويه گفت : اى عمرو ! مانند منى ، نسبت به جانش فريب نمىخورد ! سوگند به خدا ، كه پسر ابى طالب با كسى به مبارزه برنخواست مگر آنكه زمين را از خون او سيراب نمود ؛ پس از اين سخن معاويه تا آخرين صف سپاهيان خود عقب نشست و عمرو هم همراهيش مىكرد .\r\nعلى ( ع ) روزى از روزهاى جنگ صفين از سپاه خود جدا شد ، و به اتفاق مالك اشتر به آرامى قدم مىزد تا به نقطهء مرتفعى برسند و بر آن قرار گيرند .\r\n","description":"","footnote":"","page_name":" 300 ","page_number":308},
  {"content":"\r\nعلى اين اشعار را مىخواند :\r\n\r\nانّي علىّ فسلوا لتخبروا\r\nثمّ ابرزوا الى الوغا او ادبروا\r\nسيفى حسام و سنانى ازهر\r\nمنّا النّبىّ الطَّيّب المطهّر\r\nو حمزة الخير و منّا جعفر\r\nله جناح فى الجنان اخضر\r\nذا اسد اللَّه و فيه مفخر\r\nهذا بهذا و ابن هند محجر\r\nمذبذب مطرّد مؤخّر\r\n\r\nترجمه :\r\nمن على هستم ، بپرسيد تا آگاه شويد و سپس به مبارزه‌ام بيائيد و يا پشت كنيد .\r\nشمشيرم نابود كنندهء ( ظالمين ) است ، و نيزه‌ام درخشان\r\nاز ماست پيامبر پاك پاكيزه ، و از ماست حمزهء نيكومنش و جعفر ، كه با دو بال سبز در بهشت جاودان است .\r\nاينست شير خدا همراه با فخر و مباهات .\r\nو آنست پسر هند مردود دو رو و پست و ناميمون .\r\nدر اين هنگام ، ناگاه بسر بن ارطاة در حالى كه خود را غرق در آهن و زره كرده بود به طورى كه شناخته نمىشد ، ظاهر گرديد ، ندا داد : اى ابو الحسن به جنگ با من برخيز ! على ( ع ) رو به او كرد و آرام با كمال تأنى از تپه فرود آمد ؟ همين كه نزديك او شد با نيزه به او زد و او را به زمين افكند ولى زره اش مانع شد كه نيزه به بدنش برسد . در اين حال بسر خواست ( چون عمرو ) كشف عورت كند تا از حملهء على در امان بماند كه على از او روى برگرداند .\r\nوقتى كه بسر به زمين افتاد ، مالك اشتر او را شناخت و به حضرت عرض كرد .\r\nيا أمير المؤمنين ! اين بسر بن ارطاة ، همان دشمن خدا و تو است .\r\nعلى فرمود : واگذارش كه لعنت خدا بر او باد ، آيا بعد از اين كار زشتش متعرّض او شوم ؟ در اين موقع ، جوانى كه پسر عموى بسر بود به على حمله كرد و گفت :\r\n","description":"","footnote":"","page_name":" 301 ","page_number":309},
  {"content":"\r\nآيا به بدى بسر را به زمين افكندى در حالى كه من پسر خواندهء اويم ؛\r\nآيا با كمال بدى مردى سالخورده را به زمين افكندى و حال آنكه يار و كمككار او از او غايب و جدا بود .\r\nما همگى حامى بسر هستيم و به خونخواهيش قيام مىكنيم .\r\nمالك اشتر به آن جوان حمله كرد و اين اشعار بخواند :\r\n\r\nاكلّ يوم رجل شيخ شاغره\r\nو عورة تحت العجاج ظاهره\r\nتبرزها طعنة كفّ واتره\r\nعمرو و بسر رميا بالفاقره\r\n\r\nترجمه : آيا هر روز مردى سالخورده ، پاى خود را ( چون سگ ) بلند مىكند و عورت خود را درگيراگير جنگ آشكار مىسازد !\r\nعمرو و بسر هر يك ، در پى ديگرى ، عورت خود را آشكار مىكنند و هر دو در نكبت و سختى افكنده شدند .\r\nسپس مالك اشتر با نيزهء خود به او زد و پشت او را در هم شكست و بسر هم پس از اينكه بر اثر ضربهء نيزهء على به زمين خورد ، به پا خواست و به طرف ياران خود گريخت .\r\nعلى ( ع ) بر او بانگ زد : اى بسر ! معاويه سزاوارتر از تو بود به اين امر ! پس از برگشتن بسر ؛ معاويه به او گفت : نگاه كن ! كه اين رسوائى بعد از عمرو به تو رسيد .\r\nو در اين موضوع حارث بن نضر سهمى اين اشعار را سرود :\r\nآيا هر روز براى يكى از سواران خود ندبه مىكنيد كه در رزمگاه عورت او آشكار شده ؟ ! و بدان حيله ، از نيزهء على در امان مانده و در خلوتگاه مورد خندهء معاويه قرار مىگيرد ! ديروز عورت عمرو آشكار شد و سر خود را از شرمسارى پوشاند .\r\nو بسر هم چون او عورت خود را آشكار ساخت .\r\nبه عمرو و بسر بن ارطاة بگوئيد ؛ كه درست بنگرند ، نكند دوباره با آن شير\r\n","description":"","footnote":"","page_name":" 302 ","page_number":310},
  {"content":"\r\nمرد روبرو شوند ، و ستايش نكنيد مگر از حياى آن مرد و عورت خود كه جان شما را نگهداشتند .\r\nاگر بيضه‌هاى شما آشكار نمىشد از سر نيزه‌هاى او نجات نمىيافتيد و آن دو از آنچه پيش آمد شما را نهى مىكنند :\r\nهرگاه با سپاه بزرگان روبرو شديد كه در ميانشان على ( ع ) بود به كنارى رويد و از نيزهء او خود را نگهداريد تجربه‌ها براى شما كافى است .\r\nاگر باز هم شما مىخواهيد وقاحت ببار بياوريد باز با او روبرو شويد و نتيجه همانست كه ديده‌ايد . ( 1 )\r\nتاريخ به ما نشان مىدهد كه عمرو بن عاص اولين كسى نيست كه از ترس امير المؤمنين متوسل به كشف عورت خود شده ، بلكه اين كار را از طلحه پسر ابى طلحه آموخته چه ، در جنگ احد هنگامى كه مورد حملهء أمير المؤمنين واقع شد ديد ناچار كشته خواهد شد لذا كشف عورت كرد و با آن حضرت روبرو شد ( 2 ) .\r\nاين واقعه را حلبى ، در سيرهء خود ج 2 ص 247 ذكر كرده و سپس گويد :\r\nاين امر براى سرور ما على - كه خدا گراميش دارد - دو بار در جنگ صفين رخ داد ؛ يكى موقع حملهء حضرت به بسر بن ارطاة و ديگر موقع حملهء به عمرو بن عاص كه چون ديدند ناچار كشته خواهند شد ، عورت خود را نمايان ساختند و على ( ع ) روى از آنها بگرداند .\r\n\r\nمالك اشتر و عمرو بن عاص در جنگ صفين\r\nدر جنگ صفين ، روزى معاويه مروان بن حكم را طلبيد و به او گفت :\r\n\r\n","description":"","footnote":"\r\n( 1 ) - كتاب « صفين » ص 246 ، « استيعاب » ج 1 ص 67 « شرح نهج البلاغة » ابن ابى الحديد ج 2 ص 300 ، « مطالب السؤول ، ص 43 ، » تاريخ ابن كثير ج 4 ص 30 « نور الابصار » ص 95 .\r\n( 2 ) به تاريخ ابن كثير ج 4 ص 20 مراجعه شود زيادى چاپ دوم .\r\n","page_name":" 303 ","page_number":311},
  {"content":"\r\nمالك اشتر مرا گرفتار غم و اضطراب نموده ، تو اين نيرو و سپاه را كه از دو قبيلهء « يحصب » و « كلاعيين » تشكيل شده با خود بردار و به جنگ مالك اشتر برو .\r\nمروان گفت : براى انجام اين كار ، عمرو را دعوت كن ، زيرا او هماهنگ و همراز تو است . معاويه گفت : تو نيز به منزلهء حيات و زندگى منى .\r\nمروان گفت : اگر چنين بود ، مرا هم در عطاياى خود به او ملحق مىساختى و يا در محروميتهائى كه من دارم او را با من شريك مىكردى . ولى نه ، تو آنچه در دسترست بود به او عطا كردى ، و آنچه در دست غير تو است نويدش را به او دادى .\r\nپس اگر تو غالب و پيروز شوى ، عمرو داراى جايگاه نيكو خواهد بود و اگر هم مغلوب شدى فرار براى او آسان است !\r\nمعاويه گفت : خداوند به زودى مرا از تو بىنياز خواهد نمود ، مروان گفت :\r\nتا به امروز كه بىنياز نكرده ، سپس معاويه عمرو را طلبيد و او را امر بخروج داد تا بجنگ اشتر برود ، عمرو گفت : من آنچه كه مروان گفت ، نمىگويم .\r\nمعاويه گفت : چه مىخواهى بگوئى در حالى كه تو را مقدم داشتم و او را مؤخّر نمودم ، تو را داخل همه چيز و او را خارج نگه داشتم ! عمرو گفت : اگر چنين كرده اى اينهمه به خاطر كفايت و خير انديشى من است ، مردم دربارهء مصر ( كه مىخواهى به من واگذارى ) با تو بسيار صحبت كردند ؛ اينكه اگر اين كار در نظرشان خوشايند نيست و مىخواهند از من بگيرى ، بگير .\r\nسپس به پا خاست و با لشكر به سوى مالك اشتر روان شد و همين كه چشم اشتر به عمرو افتاد كه در پيشاپيش لشكر مىآيد ، چنين گفت :\r\nكاش مىدانستم رفتارم نسبت به عمرو چگونه است ؛ كسى كه دربارهء او بر خود نذر واجب نمودم كه از او خونخواهى كنم و با كشتن او سينهء خود را شفا دهم .\r\nاين كسى است كه در طول عمرم هرگاه با او ملاقات كنم ، ديگ كينه‌ام به جوش آيد تا اينكه او را طعمهء پرندگان و حشيش سازم و يا پروردگارم در انتقام از او عذرم\r\n","description":"","footnote":"","page_name":" 304 ","page_number":312},
  {"content":"\r\nرا بپذيرد ( 1 ) .\r\nو چون عمرو اين رجز را از مالك شنيد و اشتر را شناخت ، متوحش شد و ترسيد و از برگشتن شرمگين بود لذا ناچار به طرف صدا رو آورد و گفت : كاش مىدانستم كه با مالك چه معامله كنم ، چه بسيار افراد نادان كه در برابرم قرار گرفتند و از زندگى محرومشان ساختم .\r\nو چه بسيار چابك سواران بىباك را كشتم ؛ و هر كسى بسوى من آمد سيه روى برگشت !\r\nدر اين موقع كه ( عمرو رجز مىخواند ) ، اشتر با نيزه بر سر او رسيد عمرو حركتى كرد و نيزه آسيبى به او نرسانيد و فورا عنان اسب را به طرف ديگر كشيد و دست بر چهره نهاده با سرعت خود را به لشگرگاه خود رسانيد ، در اين موقع ، جوانى از قبيلهء يصحب به عمرو خطاب كرد كه : اى عمرو ! مادام كه باد صبا مىوزد ، خاك بر سرت باد ( 2 ) .\r\nآنچه از ابتداى اين حديث استفاده شد اينكه شما را به روحيات هواداران معاويه آشنا ساخت ؛ كسانى كه معاويه را پيشوا و زعيم خود مىپندارند .\r\nهدف اين « گروه ستمكار » ( به نصّ پيامبر خدا ) از پيشوا و پيرو در اين جنگ سخت جز ظلم و ستم و نابود كردن حق چيزى نبوده است .\r\nبنابر اين از يك چنين پيشوائى به چه تعبير تعريف كنيم ، كه هماهنگ و همصداى او افرادى چون عمرو بن عاص و مروان بن حكم ، هستند ، و تو خواننده چه اعتقادى نسبت به پيروان آن پيشوا خواهى داشت كه در ميدان رزم چگونه\r\n\r\n","description":"","footnote":"\r\n( 1 )\r\n\r\nيا ليت شعرى كيف لى بعمرو ؟\r\nذاك الذى اوجبت فيه نذرى\r\nذاك الذى اطلبه بوترى\r\nذاك الذى فيه شفاء صدرى\r\nذاك الذى ان القه بعمرى\r\nتغلى به عند اللقاء قدرى\r\nاجعله فيه طعام النسر\r\nاولا فربى عاذرى بعذرى\r\n\r\n( 2 ) كتاب « صفين » ص 233 ، « شرح نهج البلاغة » ابن ابى الحديد ج 2 ص 295 .\r\n","page_name":" 305 ","page_number":313},
  {"content":"\r\nبا پيشوايشان سخن مىگويند و چگونه بر خلاف اطاعت او به او هجوم نموده بدون اينكه هيچگونه مرتبه و مقام او را ملاحظه نموده باشند .\r\n\r\nداستان ابن عباس و عمرو\r\nعمرو بن عاص ، در سفر حج بود و در موسم ، ما بين حجاج شروع كرد از بنى اميه و معاويه تعريف و ستايش كردن و نسبت به بنى هاشم زبان به نكوهش و بدگوئى گشود و مشهودات خود را از جنگ صفين براى مردم شرح مىداد در اين هنگام ابن عباس رو به عمرو كرد و گفت :\r\nهمانا تو ، دين خود را به معاويه فروختى و آنچه در دستت بود به او واگذار كردى ولى معاويه به آنچه در دست غير خودش بود نويد داد و تو را اميدوار نمود و در نتيجه آنچه را كه او از تو گرفت ( دين و وجدان تو ) بسيار بالاتر از آن چيزى است كه به تو عطا نمود ، و آنچه تو از او گرفتى در مقابل آنچه كه به او دادى بسيار ناچيز و كم مقدار بود و هر دو به آنچه بين هم مبادله كرديد ، راضى هستيد .\r\nپس اگر به حكومت مصر رسيدى ، در تعقيب آن گرفتار عزل از مقام و يا دچار نقص شدى تو حاضر بودى اگر جانت در اختيارت باشد به او تسليم كنى ؟ ! !\r\nضمنا تو روزى كه با ابو موسى اشعرى بودى به ياد آر كه افتخارت در آن روز مكر و نيرنگ تو بود ؛ به خدا قسم ، تو در صفين تجلياتى كه ذكر كردى نداشتى و هنر نمائى از تو سر نزد جز اينكه عورت خود را آشكار نمودى ! و جنگيدن تو بهيچوجه ما را به تنگى نيفكند .\r\nتو در آن جنگ نيزه ات كوتاه و زبانت دراز بود و هنگامى كه به جنگ رو آوردى ، جنگ پايان يافته و آغاز جنگ هنگامى بود كه تو پشت به جنگ نموده بودى . تو داراى دو دست هستى ؛ دستى كه هيچگاه به سوى خير و نيكى گشوده نشد و دست ديگر كه هيچگاه از شر و بدى باز نايستاد و تو داراى دو چهره اى ؛ يك چهره ات\r\n","description":"","footnote":"","page_name":" 306 ","page_number":314},
  {"content":"\r\nپر محبت و انس آميز و چهرهء ديگر موحش و نفرت آور .\r\nبه جان خودم قسم ، كسى كه دينش را به دنياى غيرش بفروشد ، سزاوار است كه دائم در غم و محنت اين داد و ستد باشد ؛ سخنانت مضطرب و نا مربوط و رأيت ناپسند و نارواست . منزلت تو توأم با رشگ و حسد است كوچكترين عيب تو ، بزرگترين عيب ديگران است .\r\nعمرو گفت : به خدا سوگند كه در ميان قريش كسى سختر و كوبنده تر از تو بر من نيست و حال آنكه احدى از قريش ، قدر و منزلت تو را در نزد من ندارد ( 1 ) .\r\n\r\nابن عباس و عمرو در اجتماعى ديگر\r\nمدائنى روايت كرده كه : عبد اللَّه بن عباس در سفرى بر معاويه وارد شد و يزيد ، پسر معاويه و زياد بن سميّه و عتبة بن ابى سفيان و مروان بن حكم و عمرو بن عاص و مغيرة بن شعبه و سعيد بن عاص و عبد الرحمن بن ام حكم در نزد او بودند ، عمرو بن عاص به معاويه گفت : به خدا قسم كه اين طلوع اول شر است و غروب آخر خير و نيكى و در نابوديش قطع مادّهء شر است ، از فرصت استفاده كن و در حملهء به او پيشدستى كن و با نابود كردن او ، ديگران را از مخالفت خود بازدار و پيروانش را هم پراكنده كن .\r\nابن عباس گفت : اى پسر نابغه ! به خدا سوگند كه عقلت منحرف گشته و افكارت مضطرب به ياوه گرائيده و شيطان به زبانت سخن گفت . آيا بهتر نبود كه اين پيشنهاد را خود در روز صفين انجام مىدادى با اينكه دعوت به مبارزه شدى ؟ !\r\nدليران در مقابل هم صف آرائى مىكردند و زخمها بر پيكرها بسيار وارد شد و نيزه‌ها در هم شكست . تو آهنگ حمله به امير المؤمنين نمودى و او با شمشير بسويت شتافت و چون مرگ را مشاهده كردى قبل از روبرو شدن با او متوسل به حيله گرى خود گشتى و به اميد نجات عورت خود را براى جلوگيرى از حملهء او آشكار ساختى\r\n\r\n","description":"","footnote":"\r\n( 1 ) « البيان و التبيين » ج 2 ص 239 « العقد الفريد » ج 2 ص 136 « شرح نهج البلاغه » ابن ابى الحديد ج 1 ص 196 به نقل از بلاذرى\r\n","page_name":" 307 ","page_number":315},
  {"content":"\r\nتا اينكه از نابودى حتمى در امان مانى ، سپس معاويه را به عنوان مشورت و صلاح انديشى تشويق نمودى كه به مبارزه با على تن دهد و با تدبيرى نيكو معاويه را براى نبرد با على تحريك كردى و اينهمه بخاطر اين بود كه از وجود معاويه آسوده شوى و ديگر چهره اش را نبينى ؛ معاويه هم از درون پر آشوب تو آگاه شد و پى به نفاق و كينه جوئى تو برد و هدفت را دانست ! !\r\nبس است ! زبان فروبند ، و از بدانديشى دست بردار ؛ تو در بين دو خطر گيرى در يك سو شيرى خشمناك است و در سوى ديگر دريائي ژرف ! اگر با شير روبرو شوى تو را مىدرد و نابود مىكند و اگر به دريا زنى در اعماق آن ناپديد خواهى شد ( 1 ) .\r\n\r\nعبد اللَّه مرقال و عمرو\r\nمعاويه ، از جريان جنگ صفين ، نسبت به هاشم مرقال پسر عتبة بن ابى وقاص و فرزند او ، عبد اللَّه نفرت و كينه بدل داشت .\r\nپس از آنكه زياد بن ابيه را از طرف خود ، عامل عراق قرار داد ؛ به او نوشت : مراقب عبد اللَّه بن هاشم ( مرقال ) باش ، او را دستگير كن ، دستش را بگردنش ببند و به سوى من بفرست .\r\nزياد ، عبد اللَّه را از بصره باغل و زنجير به دمشق فرستاد ؛ دستگيرى او بدين صورت انجام شد كه زياد ، شبانه بطور ناگهانى به منزل او در بصره وارد شد و او را دستگير نموده به طرف معاويه فرستاد ، وقتى كه عبد اللَّه را بر معاويه وارد نمودند عمرو بن عاص در مجلس بود ؛ معاويه به عمر گفت : اين را مىشناسى ؟ !\r\nعمرو گفت : نه ، معاويه گفت : اين همان كسى است كه پدرش در روز صفين اين اشعار را مىخواند :\r\nمن جان خود را فروختم ؛ چون ملامتها و سختيهائى كه به او رسيده او را\r\n\r\n","description":"","footnote":"\r\n( 1 ) « شرح نهج البلاغه » ابن ابى الحديد ج 2 ص 105 « جمهرة الخطب » ج 2 ص 93 .\r\n","page_name":" 308 ","page_number":316},
  {"content":"\r\nناتوانش ساخته ؛\r\nيك چشمى كه در ميان قوم خود مقامى ميجويد و با زندگى چندان دست و پنجه نرم كرده كه بستوه آمده است چارهء نيست يا بايد شكست يا شكسته شد ، من با نيزهء بلند بر سر آنها فرو ميكوبم .\r\nبزرگى كه در ميدان نبرد به صحنهء جنگ پشت كند در نظر من چيزى ارزش ندارد .\r\nعمرو متمثل به اين شعر شد :\r\nبر توده‌هاى كثافات و پليدىها گياه روئيده ؛ ولى نهال و اصل حيله گرى در نفوس پست ، دونپايه ، خواهد ماند .\r\nو سپس به معاويه گفت : آرى او همان شخص است ، او را رها مكن يا امير المؤمنين ! او همان عنصر جسور و خشمگين و كينه توز است ؛ او را نابودش ساز و مگذار به عراق برگردد ؛ زيرا عراقيان دو رو و فتنه انگيزند و علاوه او هواهائى در سر دارد و از هوادارانى بر خوردار است كه او را اغوا مىكنند . بخدائى كه جان من در دست اوست ، اگر او از قيد و بند تورهائى يابد ، سوارانى مجهز خواهد نمود و آشوبى بر پا خواهد كرد .\r\nعبد اللَّه مرقال در حالى كه در قيد و بند اسارت بود ، به عمرو گفت : اى زادهء پدرى كه بلاعقب بود ( كنايه از زنازادگى عمرو ) ، اين همه حماسه و زبان آورى را چرا در روز صفين به كار نبستى ؟ ، آنگاه كه ما تو را به نبرد دعوت كرديم و تو ، مانند كنيز سيه روى و گوسفند اخته شده به پشت اسبها پناه مىبردى .\r\nاگر معاويه مرا بكشد ، مردى بزرگوار و ستوده و توانا را كشته ، نه فردى ضعيف و ننگين را ! !\r\nعمرو پاسخ داد : اين سخنان را ول كن ، فعلا در برابر شمشيرهاى برندهء ما گرفتارى كه دشمن را مىدرد و نيزه هامان بر بينى مىكوبند .\r\nعبد اللَّه گفت : آنچه مىخواهى بگو ، من كه تو را مىشناسم ، تو همان كسى\r\n","description":"","footnote":"","page_name":" 309 ","page_number":317},
  {"content":"\r\nهستى كه در موقع راحتى و كاميابى مغرورى و آنگاه كه در برابر جنگجويان قرار بگيرى ، ترس تمام وجودت را فرا مىگيرد كه حاضر مىشوى براى حفظ جانت عورت خويش را نمايان سازى ! آيا صفين را فراموش كردى ، هنگامى كه تو را به مبارزه طلبيدند تو از رزمگاه كناره گرفتى تا مبادا گرفتار دست مردان قوى پيكر و شمشيرهاى برنده گردى و گرفتار جنگجويان نشوى كه آزادى بى بند و بار را نابود و عزيزان بى جهت را به خوارى مىنشانند .\r\nعمرو در پاسخ او گفت : معاويه خود مىداند كه من در ميدان جنگ ، حريفان را چون انبوهى خار محاصره مىكنم و من خود ، پدر تو را در بعضى از جنگها ديدم كه ترس سرا پاى وجودش را فرا گرفته و مضطربش ساخته بود !\r\nعبد اللَّه گفت : نه به خدا قسم ، اگر پدرم در ميدان جنگ روبروى تو سبز مىشد تمام مفاصلت را از ترس مىلرزاند و جان سالم از دست او بدر نمىبردى ولى او با غير تو نبرد كرد و كشته شد .\r\nمعاويه به عبد اللَّه مرقال گفت : اى بى مادر ! آيا ساكت نمىشوى ؟ !\r\nعبد اللَّه هم گفت : اى زادهء هند ! تو با من چنين سخن مىگوئى ؟ من اگر بخواهم تو را نكوهش كنم ، چنان مىكنم كه عرق شرم بر پيشانيت نقش بندد و پستىها در چهره ات نمايان شود ؛ آيا به بيش از مرگ مرا مىترسانى ؟\r\nمعاويه از شدت خود كاست و گفت اى برادر زاده بس كن و امر كرد او را آزاد سازند در اين موقع عمرو عاص به معاويه گفت :\r\nمن به تو از روى بينش و دور انديشى ، امرى را پيشنهاد نمودم ، و تو عصيان كردى و حال آنكه يكى از موفقيتهايت كشتن پسر هاشم مرقال بود .\r\nاى معاويه ! مگر پدر او على را در آن جنگ خونين ( كه سرها از حلقومها جدا مىشد ) يارى نكرد تا در آن جنگ دريائى از خون ما جارى شد ؛ و اين پسر اوست و هر مرد به بزرگ خود همانند و شبيه است ، و مىترسم كه تو ( در خوددارى\r\n","description":"","footnote":"","page_name":" 310 ","page_number":318},
  {"content":"\r\nاز كشتن او ) از پشيمانى دندان بهم بكوبى .\r\nعبد اللَّه مرقال در جواب عمرو خطاب به معاويه گفت :\r\nاى معاويه ! اين مرد ( عمرو ) كينهء درونيش نخوابيده كه اين چنين در كشتن من نظر دارد و اين بخلاف رسم پادشاهان عجم است كه اگر اسير تسليم ميشد ، او را نمىكشتند .\r\nدر روز صفين ؛ جريانى رخ داد كه هاشم مرقال و فرزندش كارهائى مرتكب شدند ولى گذشته گذشت و اكنون از آن حادثه جز خاطره اى خواب آلود ، چيزى باقى نيست .\r\nو اگر تو عفوم كنى به جهت خويشاوندى خود كردى و اگر هم قصد كشتنم را داشته باشى ، به قرابتت اعتنائى نكرده اى .\r\nمعاويه در جواب عبد اللَّه مرقال اين اشعار بگفت :\r\nمن ، عفو و بخشش را از بزرگان قريش به ارث برده‌ام و آن را وسيله اى مىدانم براى نجات در آن روز سخت ( قيامت ) كه مورد عنايت خدايم قرار گيرم .\r\nو تصور نمىكنم كه با كشتن تو ، تلافى خونهاى ريخته شده را نموده باشم .\r\nبلكه عفو ، پس از آشكار شدن جرم بيشتر رواست .\r\nآرى ، پدر او ( هاشم مرقال ) در جنگ صفين چون پاره آتشى بود بر عليه ما و عاقبت هم نيزه‌هاى ما كار او را ساخت . ( 1 )\r\n\r\nيك درس دينى و اخلاقى\r\nبر اهل بحث و تحقيق پوشيده نيست ، كه آنچه از بدى و رسوائى به اين شخص ( عمرو بن عاص نسبت ) داده شده و در احوالات زندگيش ضبط گشته ، همه از پستيها ، نادرستيها ، حيله گريها ، مكارى و فريبها ، خيانتها و فجورها ، پيمان\r\n\r\n","description":"","footnote":"\r\n( 1 ) كتاب « صفين » تأليف نصر بن مزاحم ص 182 ، « كامل » مبرد ج 1 ص 181 « مروج الذهب » ج 2 ص 57 - 59 ، « شرح نهج البلاغه » ابن ابى الحديد ج 2 ص 176\r\n","page_name":" 311 ","page_number":319},
  {"content":"\r\nشكنيها و دروغگوئيها ، خلف وعده‌ها و قطع رحم ، كينه توزى ، زشتى ، رشك ، ريا بخل ، بىحيائى ، سفاهت ، ضعف روحى ، تعدى و ستمكارى ، خودنمائى ، دنائت ، سفلگي ، چاپلوسى و جلفى ، طمع ، دشمنى با اهل دين ، و بى غيرتيها در مقابل همسرش و جز اينها از عيوب و قبايح و سائر امور ضد اخلاق انسانى ؛ تماما از نشانه‌هاى نفاق است و نمودار عدم استقرار اسلام در روح و قلب او ، و عدم وجود ايمان به خدا و به آنچه پيامبر او آورده است ، مىباشد . زيرا اسلام به معناى واقعى يگانه عامل صلح در ميان بشر است ، و تنها روش و دستورى است كه با به كار بستن آن ، بشريت به عاليترين مراتب اخلاق فاضله خواهد رسيد ، اسلام مجمع تمام فضيلتها و پايه و اساس هر خوبى است و ريشهء هر آراستگى و بزرگى است .\r\nآرى ، آنگاه ، كه ايمان به خدا در قلب انسان - مركز و پايتخت بدن - جايگزين شود ، آثار آن در همهء اعضاء ، و جوارح جريان يافته و در نتيجه نفوس شايسته بوجود مىآيد ، و اين درست مانند دستور و قانونى است كه حكومتها در كشورهاى خود ، از مركز فرماندهى به افراد مملكت ابلاغ مىكنند و در نتيجه بر هر يك از مجتمع تكليف خاصى معين شد ، كه بايد بدان عمل نمايد و براى هر كس حد و مقامى است كه لازم است آن را رعايت نمايد . و در اين صورت است كه يك اجتماع شايسته و ملت وارسته بوجود مىآيد و تقدم و پيشرفت مملكت حاصل مىگردد .\r\nآرى ، ايمان هم در مملكت بدن ، مركز فرماندهيش ، قلب است . و براى خود قوانين و مقرراتى دارد كه به وسيلهء اعضا و جوارح اجرا مىشود در نتيجه ، هر عضوى از اعضاء انسان داراى تكليف خاصى است و محدود به حدود معينى كه بايد در حدّ خود تكاليف مخصوصه را انجام دهد .\r\nوظيفهء قلب . غير از وظيفهء زبان است و وظيفهء زبان غير از وظيفهء گوش و وظيفهء گوش غير از وظيفهء چشم است ، . دستها وظائفشان غير از وظائف پاها است و همچنين است يك يك اعضاء كه هر يك وظيفهء خاصى دارند چنان كه آيه شريفه گويد :\r\n","description":"","footnote":"","page_name":" 312 ","page_number":320},
  {"content":"\r\n* ( إِنَّ السَّمْعَ وَالْبَصَرَ وَالْفُؤادَ كُلُّ أُولئِكَ كانَ عَنْه مَسْؤُلًا ) * ( 1 ) .\r\nو همين بيان از فرمودهء پيامبر اكرم استفاده مىشود .\r\nحافظ ابن ماجه در سنن خود ج 1 ص 35 روايت كند كه :\r\nالايمان معرفة بالقلب ، و قول باللَّسان و عمل بالاركان ( 2 ) .\r\nترجمه : ايمان شناختن به قلب و اقرار به زبان و عمل به اركان است . و نيز در روايت ديگر حضرت رسول آمده كه مفادش اينست : ايمان داراى هفتاد و چند شعبه است برتر آنها كلمهء « لا إله الا اللَّه » است و پائينتر آنها بر طرف نمودن ( موجبات ) اذيت است از سر راه مردمان ، و حياء ، شعبه اى از ايمان است ( 3 ) .\r\nو بر اين اساس ، ايمان داراى مراتب قوّه و ضعف و زياد و كمى است و انسان به همين بيانى كه ذكر شد در آن واحد هم متصف به ايمان مىشود و هم متصف به عدم ايمان ؛ به اعتبارى داراى ايمان است و به اعتبارى ديگر فاقد ايمان است و از همين مطلب معناى كلام رسول اكرم ( ص ) را مىفهميم ، مفاد كلام حضرت چنين است : شخص زناكار در حال زنا كردن مؤمن نيست و در حال دزدى و باده گسارى هم مؤمن نيست ( 4 )\r\nپس صلاحيت و شايستگى مملكت بدن حاصل نشود مگر در صورتى كه تمام اعضاء اطاعت كامل در مقابل وظائف خود داشته باشند و ايمان كامل نشود مگر اينكه همهء اعضاء به وظائف ايمانى خود عمل نمايند .\r\nو همانطور كه اگر عضوى كار ناروائى انجام دهد يا وظيفهء خود را انجام ندهد اين از ضعف ايمان قلبى صاحب آن عضو حكايت مىكند و مىنمايد كه اسلام در قلب چنين شخص متزلزل است چه ، قلب فرمانده بدن است و هيچ كارى در اعضاء صورت نمى -\r\n\r\n","description":"","footnote":"\r\n( 1 ) سوره اسراء آيه 36 ترجمه : همانا گوش و چشم و قلب ، همگى مسئول و مورد مؤاخذه و پرسش قرار مىگيرند .\r\n( 2 ) و به همين لفظ در نهج البلاغه - از حضرت أمير المؤمنين منقول است .\r\n( 3 ) اين روايت را : بخارى ، مسلم ، ابو داود ، ترمذى ، نسائى و ابن ماجه در كتب خود نقل كرده‌اند .\r\n( 4 ) مسلم و غير او اين روايت را نقل كرده‌اند .\r\n","page_name":" 313 ","page_number":321},
  {"content":"\r\nگيرد مگر در تحت مراقبت و امر او ، همينطور هم در جهت مقابل ، در صفات و ملكات نفسانى نيكو كه اگر اعضاء به وظائف عمل كنند خود كاشف از نيروى ايمان قلبى آن صاحب عضو مىباشد .\r\nدر حديث نبوى بنا به نقل حافظ منذرى در كتاب « الترغيب و الترهيب » ج 3 ص 171 كه گويد : در خلق و خوى شخص مؤمن ممكن است صفتى پيدا شود كه موجب نقص ايمان او گردد و بعضى از صفات ملازم بانفاق است كه از آن جدا نمىشود و با ايمان هم جمع نمىشود اگر چه صاحب آن خلق ، وظائف خود را از نماز و روزه انجام دهد و به همين صفات قرآن منافق را به ما مىشناساند .\r\nاينك توجه كنيد به آنچه كه در مورد بسيارى از صفات و ملكات ، از پيامبر پاك ( ص ) به ما رسيده كه به اين شخص ( عمرو ) قابل تطبيق است و بايد در اين باره از بينش كافى برخوردار بود و حالات گوناگون اهل طغيان ما را مغرور نسازد ، كسانى كه در زمين به فساد و تباهى اقدام نمودند .\r\n1 - علامت منافق سه چيز است : هنگام سخن گفتن دروغ مىگويد ، و اگر وعده دهد خلف وعده مىكند ، و هنگامى كه امانتى به او سپرده شود خيانت مىكند ( 1 )\r\nاين روايت را بخارى و مسلم نقل كرده‌اند و در آخر روايت مسلم اين جمله اضافه است : و اگر چه نماز بخواند و روزه بگيرد و گمان شود او مسلمان است ( 2 )\r\n2 - چهار خصلت است كه در هر كس باشد منافق خالص است اگر يكى از آن خصلتها در شخصى باشد به همان نسبت منافق خواهد بود ، مگر از آن صفت جدا گردد زمانى كه امانتى به او بسپارند خيانت كند ، و هنگام سخن گفتن ، دروغ گويد ، و اگر عهد و پيمانى منعقد سازد مكر و حيله كند ، و اگر با كسى از در ستيزه درآيد از حدود\r\n\r\n","description":"","footnote":"\r\n( 1 ) آية المنافق ثلاث : اذا حدث كذب ، و اذا وعد اخلف ، و اذا ائتمن خان .\r\n( 2 ) و ان صام و صلى و زعم انه مسلم .\r\n","page_name":" 314 ","page_number":322},
  {"content":"\r\nعفت نفس خارج شود ( 1 ) .\r\n3 - كسى كه امانتدار نيست ايمان ندارد و كسى كه به عهد خود وفا نمىكند دين ندارد ( 2 ) .\r\n4 - مسلمان كسى است كه مسلمانان از دست و زبانش آسوده باشند ( 3 )\r\n5 - دروغ با ايمان بيگانه است ( 4 )\r\n6 - مكر و خدعه در آتش است . ( 5 )\r\n7 - مؤمن كينه توز نيست . ( 6 )\r\n8 - كسى كه شرم و حيا ندارد ، ايمان ندارد . ( 7 )\r\n9 - حسد ايمان را فاسد مىكند ، همانطور كه صبر ( مادهء تلخ ) عسل را فاسد مىكند . ( 8 )\r\n10 - غيرت داشتن از ايمان است و بيباكى از نفاق . ( 9 )\r\n\r\n","description":"","footnote":"\r\n( 1 ) اربع من كن فيه كان منافقا خالصا و من كانت فيه خصلة منهن كانت فيه حصلة من النفاق حتى يدعها : اذا ائتمن خان ، و اذا حدث كذب ، و اذا عهد غدر ، و اذا خاصم فجر ، اين روايت را بخارى ، مسلم ، ابو داود ، ترمذى و نسائى نقل كرده‌اند .\r\n( 2 ) لا ايمان لمن لا امانة له و لا دين لمن لا عهد له . اين روايت را ، احمد ، بزار ، طبرانى ، ابن حبان ، ابو يعلى و بيهقى نقل نموده‌اند .\r\n( 3 ) المسلم من سلم المسلمون من يده و لسانه . اين روايت مورد اتفاق همهء اهل حديث است .\r\n( 4 ) الكذب مجانب للايمان . اين روايت را ابن عدى و بيهقى نقل كرده‌اند .\r\n( 5 ) المكر و الخدعة فى النار . اين روايت را ديلمى و قضاعى نقل كرده‌اند .\r\n( 6 ) المؤمن ليس بحقود . اين روايت را غزالى و ابن الديبع نقل كرده‌اند .\r\n( 7 ) لا ايمان لمن لا حياء له . اين روايت از ابن حبان و ابن الديبع نقل شده .\r\n( 8 ) الحسد يفسد الايمان كما يفسد الصبر العسل . از ديلمى و ابن الديبع نقل شده .\r\n( 9 ) الغيرة من الايمان و المذاء من النفاق . اين روايت از ديلمى ، قضاعى و ابن الديبع نقل شده است .\r\n","page_name":" 315 ","page_number":323},
  {"content":"\r\n11 - رياء و لو كمش ، شرك است و هر كس با دوستان خدا دشمنى ورزد به جنگ با خداوند برخاسته است . ( 1 )\r\n12 - كسى كه سلطانى را به سبب كارى كه خداوند را خشمناك مىسازد ، خشنود سازد از دين خدا خارج شده است . ( 2 )\r\n13 - حيا داشتن از ايمان است . ( 3 )\r\n14 - ناسزا گوئى و دشنام به مسلمان ، گناه و انحراف است و نبرد با او كفر . ( 4 )\r\n15 - ايمان و حسد در درون بنده اى جمع نگردد . ( 5 )\r\n16 - بخل ورزيدن به ديگران و ناتوانى ( در اجراء حق ) ، و بى شرمى از نفاق است . ( 6 )\r\n17 - هرگز بخل و ايمان در قلب بنده اى جمع نمىشود . ( 7 )\r\n18 - دو خصلت است كه در مؤمن جمع نگردد ، يكى بخل و ديگرى\r\n\r\n","description":"","footnote":"\r\n( 1 ) اليسير من الرياء شرك و من عادى اولياء اللَّه بارز اللَّه بالمحاربة . اين روايت را ابن ماجه ، حاكم و بيهقى نقل كرده‌اند .\r\n( 2 ) من ارضى سلطانا بما يسخط به ربه خرج من دين اللَّه . اين روايت از حاكم نقل شده است .\r\n( 3 ) الحياء من الايمان . اين روايت را مسلم ، ابو داود ، ترمذى ، نسائى و ابن ماجه نقل كرده‌اند .\r\n( 4 ) سباب المسلم فسوق و قتاله كفر . بخارى ، مسلم ، ابو داود ، ترمذى ، نسائى ، ابن ماجه اين روايت را نقل نموده‌اند .\r\n( 5 ) لا يجتمع فى جوف عبد الايمان و الحسد . اين روايت را ابن حبان و بيهقى نقل كرده‌اند .\r\n( 6 ) الشح و العجز و البذاء من النفاق . روايت از طبرانى و ابو الشيخ است .\r\n( 7 ) لا يجتمع شح و ايمان فى قلب عبد ابدا ، اين روايت از نسائى ، ابن حبان و حاكم است .\r\n","page_name":" 316 ","page_number":324},
  {"content":"\r\nبدخوئى . ( 1 )\r\n19 - مؤمن ساده و بزرگ منش است و فاجر حيله گر و سفله . ( 2 )\r\n20 - هرگز شخصى با ايمان همراه نيست مگر اينكه زبان او با دلش و دل او با زبانش يكسان باشد و عمل او مخالف گفتارش نباشد . ( 3 )\r\n21 - حيا و ايمان با هم قرينند و هرگاه يكى از اين دو بر طرف شود آن ديگرى نيز بر طرف و زايل مىشود . ( 4 )\r\n22 - خداوند زمانى كه اراده فرمايد بنده اى را هلاك كند ، حيا و شرم را از او مىگيرد ، وقتى كه حيا را از او گرفت هميشه او را خشمگين و بدحال مىبينى و در اين حال امانت دارى از او گرفته مىشود و اگر امانت دارى از او جدا شد خيانتكار و پايگاه خيانت مىشود و در اين حال است كه رحمت و عطوفت از او سلب ميگردد ، و اگر عطوفت و رحمت از او سلب شد از رحمت خدا دور مىگردد و در اين حال است كه از دايرهء اسلام خارج مىگردد ( 5 ) .\r\n\r\n","description":"","footnote":"\r\n( 1 ) خصلتان لا يجتمعان فى مؤمن : البخل و سوء الخلق . روايت از بخارى و ترمذى و غيره .\r\n( 2 ) المؤمن غر كريم و الفاجر خب لئيم . روايت از ابو داود ، ترمذى ، احمد است .\r\n( 3 ) ان الرجل لا يكون مؤمنا حتى يكون قلبه مع لسانه سواء و يكون لسانه مع قلبه سواء و لا يخالف قوله عمله . روايت از اصفهانى است .\r\n( 4 ) الحياء و الايمان قرناء جميعا فاذا رفع احدهما رفع الاخر . روايت از حاكم و طبرانى است .\r\n( 5 ) ان اللَّه عز و جل اذا اراد ان يهلك عبدا نزع منه الحياء فاذا نزع منه الحياء لم تلقه الا مقتيا ممقتا ، فاذا لم تلقه الا مقتيا ممقتا نزعت منه الامانة ، فاذا نزعت منه الامانة لم تلقه الا خائنا مخونا ، فاذا لم تلقه الا خائنا مخونا ، نزعت منه الرحمة ، فاذا نزعت منه الرحمة لم تلقه الا رجيما ملعنا ، فاذا لم تلقه الا رجيما ملعنا نزعت منه ربقة الاسلام . روايت از ابن ماجه و منذرى است .\r\n","page_name":" 317 ","page_number":325},
  {"content":"\r\n\r\nدرگذشت عمرو بن عاص\r\nبه سال چهل و سه هجرى در شب عيد فطر بنابه نقل صحيحترين تاريخ ، عمرو بدرود زندگى گفت و روايت ديگرى هم در تاريخ وفات او هست ؛ نزديك نود سال زندگى كرد و به قول عجلى نود و نه سال زندگى نمود .\r\nيعقوبى در ج 2 ص 198 تاريخش گويد : همين كه مرگ عمرو بن عاص فرا رسيد ، به پسرش گفت : پدر تو دوست داشت كه در جنگ « ذات السلاسل » مرده باشد ، من در امورى دخالت نمودم و نمىدانم آيا چه حجّت و دليلى در محاكمه خدا خواهم داشت ، سپس نظر به اموال و ثروت خود كرد و ديد كه چقدر فراوان است ، گفت : كاش ثروت من ، پشكل شتر بود ، و اى كاش سى سال قبل از اين مرده بودم .\r\nمن دنياى معاويه را آباد و مهيا كردم در حالى كه دين خود را باختم ؛ دنيا را مقدم داشتم و آخرتم را رها نمودم ، در طريق رشد و صلاح بودم و نابينا شدم تا اجلم فرا رسيد گوئى مىبينم معاويه مال و ثروت مرا در اختيار خود خواهد گرفت و بعد از مردنم ، نسبت به شما بدرفتارى خواهد نمود ! !\r\nابن عبد البرّ در ج 2 ص 436 « الاستيعاب » نگاشته : هنگامى كه عمرو بن عاص در بستر مرض بود ، ابن عباس به ديدن او آمد و پس از سلام جوياى حالش شد ، در جواب گفت : در مرحله اى قرار گرفتم كه احساس مىكنم ، كمى از امر دنيايم را آباد ساختم و بسيارى از دين خود را تباه ساختم و اگر آنچه را كه تباهش نموده‌ام اصلاح كرده و آنچه را كه اصلاح كرده‌ام تباه ساخته بودم ، هر آينه قرين رستگارى مىشدم ؛ اكنون اگر مىتوانستم جبران گذشته را بكنم و بحالم سودى داشت ، اين كار را مىكردم و اگر مىتوانستم از اين مهالك فرار كنم ، فرار مىكردم اكنون خود را بين زمين و آسمان معلق مىبينم ، نه با نيروى دستانم مىتوانم بالا روم و نه قدرت آن را دارم كه به زمين فرود آيم و روى پاى خود قرار گيرم ! !\r\nاكنون اى برادر زاده ! مرا پندى ده تا از آن بهره گيرم .\r\n","description":"","footnote":"","page_name":" 318 ","page_number":326},
  {"content":"\r\nابن عباس در جواب عمرو گفت : هيهات ، چقدر دور است كه به مقصد برسى ! اينك ، برادر زادهء تو نيز برادر و همانند تو است ، تو گريه نخواهى كرد مگر آنكه منهم خواهم گريست ، چگونه كسى كه خود را مقيم اين دنيا مىداند به رفتن به سراى ديگر ايمان مىآورد ؟\r\nعمرو گفت : حتى در اين هنگام كه به هشتاد و چند سال رسيده‌ام و مرگم فرا رسيده ، مرا از رحمت خدا مأيوس مىكنى ؟ !\r\nبار خدايا ! ابن عباس مرا از رحمت تو مأيوس مىسازد ، آنچه مىخواهى از من بگير ! تا خشنود گردى !\r\nابن عباس گفت : هيهات ! اين آرزوئى دور و دراز است ، تو نو را مىگيرى و كهنه و فرسوده را مىدهى ! عمرو گفت : اى ابن عباس ! از جان من چه مىخواهى ؟\r\nكلامى نگفتم مگر اينكه عكس آن را از تو شنيدم ! !\r\nعبد الرحمن بن شماسه گويد : چون زمان مرگ عمرو عاص رسيد ، گريست ، فرزندش عبد اللَّه گفت : چرا گريه مىكنى ؟ آيا از مرگ هراسانى ؟\r\nگفت : نه به خدا قسم ، بلكه از بعد از مرگ مىترسم ، فرزند شروع به دلدارى پدر نمود و گفت : پدر ! سوابق تو خوب بوده است ، تو از صحابهء رسول خدا بودى و پيروزيهاى شامش را به او يادآور نمود .\r\nعمرو گفت : برتر از همهء اين مطالب را از دست داده‌ام ، شهادت به وحدانيت خدا كه من سه دوره را طى كردم كه در هر دوره اى حالت و روحيهء خود را مىدانستم ؟\r\nدر آغاز امر كافر بودم و سختترين دشمنان رسول خدا ( ص ) اگر در آن زمان مرده بودم ، آتش دوزخ بر من واجب مىشد و چون با رسول خدا بيعت كردم ، حيا و شرم من از تمام مردم نسبت به حضرت بيشتر بود و هيچگاه از فرط شرم ، چشم خود را از صورت حضرت پر نكردم و اگر در آن موقع مرده بودم مىگفتيد : بر عمرو گوارا باد اسلام آورد و خير و سعادت به او روى آورد و در بهترين حالات مرد ، اميد بهشت\r\n","description":"","footnote":"","page_name":" 319 ","page_number":327},
  {"content":"\r\nبراى او هست .\r\nسپس به حكومت رسيدم و مبتلا به قضايائى شدم نمىدانم كه به نفع من بود يا بر ضررم ، هنگام مرگ كه كسى بر من نگريد و جنازه‌ام را مشايعت نكنند ، بند كفنم را محكم ببنديد من مورد خصومت خواهم بود ، خاك را بر من بريزيد به هر طرف كه قرار بگيرم ، جانب راست من سزاوارتر از طرف چپ من نخواهد بود كه بر خاك قرار گيرد .\r\n\r\nنكته اى سودمند :\r\nنام پدر عمرو ، در بسيارى از كلمات اصحاب ( عاصى ) آمده و در شعر امير المؤمنين هم به همين كيفيت آمده است .\r\n\r\nلا وردنّ العاصى بن العاصى\r\nسبعين الفا عاقدى النّواصى\r\n\r\nو در رجزى كه مالك اشتر خوانده چنين آمده است :\r\n\r\nويحك يابن العاصى\r\nتنحّ فى القواصى\r\n\r\nوعدّه اى از حفاظ در كتب خود ( عاصى ) ذكر كرده‌اند .\r\nو حافظ نووى در ج 2 ص 30 تهذيب الاسماء و اللَّغات گويد : كه بر اين قرائت ( عاصى ) جمهور اتفاق دارند و در نزد اهل عربيت فصيح همين است سپس گويد :\r\nو در بيشتر كتب حديث وفقه بلكه اغلب آنها بدون ياء ( عاص ) آمده و اينهم لغتى است و در اصطلاح قراء سبعه نيز نظير آن در قرآن چنين خوانده شده مثل :\r\nالكبير المتعال و الداع ، كه آخرش بدون ياء است .\r\n","description":"","footnote":"","page_name":" 320 ","page_number":328},
  {"content":"\r\n\r\nغديريهء محمد حميرى\r\n\r\nترجمه :\r\nدربارهء محمّد به راستى و حق سخن بگوئيد ؛ زيرا تهمت زدن و دروغ نسبت دادن از خوى پست فطرتان است .\r\nآيا بعد از محمّد كه پدر و مادرم فدايش باد ؛ آن فرستادهء خدا و شرافتمند تهامه -\r\nعلى برترين خلق پروردگار و شريفترين آنها هنگام بدست آوردن شخصيت مردمى نيست ؟\r\nولايت او ، همان ايمان راستين است و حقيقت .\r\nپس مرا از ياوه سرائى و سخنان باطل معاف گردان .\r\nگردن نهادن به امر خدا ، پيروى و دوستى اوست ، و دوستى او شفاى بيماريهاى دل است .\r\nعلى پيشواى ما است كه پدر و مادرم فدايش باد ؛ همان ابو الحسن است كه از هر ناروا و حرامى منزه و پاك است .\r\nعلى پيشواى راه راستى است ، خداوند به او دانش عنايت فرموده كه حلال را از حرام باز شناخته است .\r\nو اگر من در راه دوستيش كسى را بكشم ، در اين امر برايم گناهى نيست .\r\nگروهى كه او را دشمن بدارند در آتشند و لو چند هزار سال نماز بخوانند و روزه بگيرند .\r\nنه به خدا قسم ، نماز كسى كه ولايت و دوستى پيشواى دادگر را نداشته باشد ، قابل پذيرش نيست .\r\nاى امير مؤمنان ! اعتماد من به تو است و به اولاد نورانى و با ميمنت تو گرويده‌ام .\r\n","description":"","footnote":"","page_name":" 321 ","page_number":329},
  {"content":"\r\nاى پرودگار من ! تا هنگام ملاقات تو ( در قيامت ) اين سخن كه گويم اساس دين من است ، من از كسى كه با على دشمنى نمود ؛ از ناپاكزادگان و ستمكارانى كه با او ستيزه و جنگ كردند ، بيزارم .\r\nآنها فراموش كردند نص او را ( پيامبر ) در روز خم ( غدير خم ) كه از طرف خدا و بهترين خلق خدا اعلام شد .\r\nبينيش بر خاك باد آنكسى كه سخنم را بدانگارد و نكوهشم كند : فضل و برترى على چون درياى بى كران مىباشد .\r\nمن از كسانى كه ( حق او را غصب ) و از صحنهء خلافت كنارش زدند بيزارم چو او در اين مقام بر همه برترى داشت .\r\nعلى همان كسى است كه دليران را مغلوب ساخت .\r\nو هنگاميكه برق شمشيرش را ديدند ، گريختند .\r\n\r\nپيرامون اشعار حميرى\r\nاين قصيده را ، شيخ الاسلام حموى در باب شصت و هشت از كتاب « فرائد السمطين » آورده : به اسناد خود از حافظ كبير ، ابى عبد اللَّه محمّد بن احمد بن على بن احمد ابن محمّد بن ابراهيم نطنزى ، مصنف كتاب . « الخصايص العلويه على ساير البريّه » روايت نموده است كه :\r\nابو الفضل جعفر بن عبد الواحد بن محمّد بن محمود ثقفى به قرائت ما بر او روايت كرد كه : ابو طاهر محمّد بن احمد بن عبد الرحيم از شيخ خود روايت كند كه : محمّد بن احمد بن معدان ، از محمّد بن زكريّا از عبد اللَّه بن ضحاك ، از هشام بن محمّد از پدرش روايت كند كه گفت : طرماح طائى با هشام مرادى و محمّد بن عبد اللَّه حميرى نزد معاوية بن ابى سفيان ، گرد آمدند . معاويه بدرهء زرى در مقابل خود نهاد و گفت : اى شعراء عرب ! دربارهء على بن ابيطالب شعرى بگوئيد و در اين كارتان جز حق سخنى نگوئيد ! من از نسل صخر بن حرب نيستم اگر اين بدرهء زر را به آنكه شعر حقى دربارهء على بگويد ندهم .\r\nطرماح به پا خاست و سخنانى سراسر از نكوهش و ناسزا به على گفت .\r\n","description":"","footnote":"","page_name":" 322 ","page_number":330},
  {"content":"\r\nمعاويه به او گفت . بنشين ، نيت و جايگاه تو را خدا مىداند ، سپس هشام مرادى به پا خاست و او نيز سخنانى نكوهش زا و پر از ناسزا نسبت به على گفت .\r\nمعاويه گفت : تو نيز پهلوى رفيقت بنشين ، خداوند جايگاه شما دو نفر را مىداند . عمرو بن عاص ( كه در مجلس حاضر بود ) به محمّد بن عبد اللَّه حميرى ( كه به او نظرى خاص داشت ) گفت : تو آغاز سخن كن و سخنى جز حق مگوى و او رو كرد به معاويه و گفت : تو سوگند ياد كرده اى كه اين بدرهء زر را به كسى عطا كنى كه دربارهء على به حق سخن گويد . در اين هنگام محمّد بن عبد اللَّه حميرى برخاست و اشعار فوق را سرود .\r\nمعاويه گفت : تو در سخن راستگوترى ! بگير اين بدرهء زر را .\r\nاين داستان را استاد فقيه بزرگوار ما ، عماد الدين ابو جعفر محمّد بن ابى القاسم بن محمّد طبرى آملى در جزء اول از كتاب « بشارة المصطفى لشيعة المرتضى » آورده است و گويد : خبر داد به ما شيخ ابو عبد اللَّه احمد بن محمّد بن شهريار خزانه دار مشهد مولاى ما امير المؤمنين ( ع ) به سال پانصد و دوازده ماه شوال ، از شيخ ابو عبد اللَّه محمّد بن محسن خزاعى ، از ابو الطيب على بن محمّد بن بنان ، از نوشتهء ابو القاسم حسن بن محمّد سكرى به روايت از نوشتهء ابو العباس احمد بن محمّد بن مسروق در بغداد ، به روايت از محمّد بن دينار ضبّى ، از عبد اللَّه بن ضحاك . تا آخر سند و متن داستان كه ذكر شد .\r\nو نيز اين داستان را صاحب « رياض العلماء » در شرح حال شريف مرتضى به به نقل از شيخ الاسلام حمويى ، بيان نموده است .\r\n\r\nشرح حال شاعر\r\nمحمّد بن عبد اللَّه حميرى ( عديل و رفيق عمرو عاص ) گمان مىرود پسر قاضى عبد اللَّه بن محمّد حميرى است ، همان كسى كه معاويه ، ديوان خاتم خود را به عهده او گذارد و به طوريكه جهشيارى در كتاب « الوزراء و الكتاب » ص 15 متذكر شده\r\n","description":"","footnote":"","page_name":" 323 ","page_number":331},
  {"content":"\r\nعبد اللَّه داراى مقام قضاوت بوده : گويد :\r\nمعاويه اوّل كسى است كه ديوان خاتم را تأسيس كرد و علت اين كار اين بود كه معاويه ضمن فرمانى كه به زياد بن ابيه ، عامل خود در عراق صادر نمود ، دستور داد كه يكصد هزار درهم به عمرو بن زبير كار سازى دارد .\r\nعمرو بن زبير ، پس از دريافت اين فرمان سر آن را گشود و يكصد هزار را به دويست هزار افزايش داد و هنگامى كه زياد صورت حساب خود را براى معاويه فرستاد و اين رقم را ديد گفت : من فقط يكصد هزار درهم حواله نمودم و مراتب امر را به زياد نوشت و امر نمود كه يكصد هزار درهم اضافى را بگيرد و او را هم زندانى كند ؛ در نتيجه اين جريان ، معاويه ديوان خاتم تأسيس كرد و سرپرستى آن را همانطور كه گذشت به عبد اللَّه بن محمّد حميرى واگذار نمود كه علاوه بر منصب قضاوت اين سرپرستى را هم قبول نمود و به احتمال قوى صاحب اشعار فوق الذكر ، خود قاضى عبد اللَّه بن محمّد حميرى باشد و در تاريخ نام پدر را به جاى پسر گذارده‌اند .\r\nو اما ديوان خاتم كه معاويه بناى آن را نهاده :\r\nابن طقطقى در « الآداب السلطانية » ص 72 گويد كه :\r\nاز جملهء امورى كه معاويه تأسيس كرد ، ديوان خاتم است ؛ اين ديوان از بزرگترين ديوانها بود و داراى اعتبار و رسميت شد و پيوسته تا اواسط دولت بنى عباس بر قرار بود و كار اين ديوان اين بود كه دفاترى تشكيل ميداد كه به مسئوليت نواب خاص سلطان اداره ميشد و اگر امرى از طرف خليفه راجع به موضوعى صادر مىشد ابتداء آن امريه را به ديوان مىبردند و نسخه اى از آن را مهر و موم كرده و با نخ مىبستند و در ديوان نگه مىداشتند چنان كه همين رويّه در بين قضاة اين زمان معمول است .\r\nپايان جلد سوم ترجمهء الغدير .\r\n\r\n","description":"","footnote":"","page_name":" 324 ","page_number":332}
  ]