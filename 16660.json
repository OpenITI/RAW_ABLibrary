[
  {"content":"\r\n . \r\n","description":"","footnote":"","page_name":" 5 ","page_number":1},
  {"content":"\r\n . \r\n","description":"","footnote":"","page_name":" 6 ","page_number":2},
  {"content":"\r\n . \r\n","description":"","footnote":"","page_name":" 7 ","page_number":3},
  {"content":"\r\n . \r\n","description":"","footnote":"","page_name":" 8 ","page_number":4},
  {"content":"\r\n . \r\n","description":"","footnote":"","page_name":" 9 ","page_number":5},
  {"content":"\r\n . \r\n","description":"","footnote":"","page_name":" 10 ","page_number":6},
  {"content":"\r\n\r\n\r\nپيش‌گفتار\r\nتاريخ شاهد مردان بزرگى است كه با تلاش‌هاى خود خدمت‌هاى زيادى به جامعه‌هاى بشرى كرده و با رهنمودهاى علمى و عملى ، راه سعادت و نيكبختى را نشان داده‌اند و طالبان حقيقت را از ظلمت‌هاى جهل و سرگردانى نجات داده و به ساحل نجات رسانيده‌اند .\r\nاميرمؤمنان على عليه السلام در صدر اين اسوه‌هاى علم و فضيلت است كه در زندگى پرفراز و نشيب خود درس چگونه زيستن و چگونه مردن را به رهروان راه حق آموخت . او پس از رحلت رسول خدا صلى الله عليه و آله و سلم با ماجراى سقيفه روبه‌رو گرديد . در اين ماجرا عده‌اى از مهاجران و انصار با انگيزه‌هايى به منظور در دست گرفتن حكومت اسلامى قيام كردند و على عليه السلام را از حق مسلّم خود كه خلافت رسول خدا صلى الله عليه و آله و سلم بود محروم نمودند .\r\nامام عليه السلام هنگامى كه ديد در اين ماجرا ياورى ندارد ، براى حفظ جامعه اسلامى سكوت كرد و آنجا كه مصلحت اسلام اقتضا مىكرد با خلفا همكارى نموده ، آنان را در زمينه‌هاى عقيدتى ، قضايى و نظامى و . . .\r\nراهنمايى كرد .\r\n\r\n","description":"","footnote":"","page_name":" 11 ","page_number":7},
  {"content":"\r\n\r\nاميرمؤمنان صلى الله عليه و آله و سلم در برابر خطاها و حق‌كشىها سكوت نكرد ، بلكه بارها از حق خود دفاع كرد و اشتباهات را گوشزد نمود . على عليه السلام پس از پايان دوران 25 ساله غصب خلافت ، رهبرى حكومت اسلامى را پذيرفت و براى برپايى حق و نابودى باطل به‌پاخاست ، اما كسانى كه تاب تحمل عدالت وى را نداشتند ، با او به مخالفت برخاستند ، عده‌اى سودجو بيعت خود را با او شكستند و خواهان امتيازهاى بيشترى شدند و سرانجام ، جنگ جمل را به وجود آوردند .\r\nعده ديگرى همچون معاويه و دار و دسته‌اش كه مىدانستند در حكومت عدل اميرمؤمنان عليه السلام جايى براى آنها وجود ندارد ، از فرمان آن حضرت سرپيچى كردند ، عليه وى دست به تبليغ زدند و جنگ صفين را به راه انداختند . اميرمؤمنان عليه السلام نيز ناچار به مقابله با آنها پرداخت ، ولى سرانجام در آستانهء پيروزى بر اثر بروز اختلاف و دودستگى و ضعف فكرى بعضى از سپاهيان ، جنگ صفين بدون دستيابى به نتيجهء لازم پايان يافت و از همان جا شكل‌گيرى گروهى كه بعدها به نام « خوارج » معروف شدند ، آغاز گرديد .\r\nخوارج انسان‌هايى در ظاهر مؤمن و مقدس ولى كج‌فكر بودند و قدرت تجزيه و تحليل صحيح حوادث را نداشتند و بر اثر برداشت‌هاى غلط از قرآن و اشتباه تفسير كردن آيات آن ، انحراف‌هاى بزرگى پيدا كردند . آنان ابتدا با پيمان حكميتى كه خود بر اميرمؤمنان در جنگ صفين تحميل كرده بودند مخالفت نموده و رفته رفته دست به شورش زدند و ماجراى نهروان را به وجود آوردند .\r\n\r\n","description":"","footnote":"","page_name":" 12 ","page_number":8},
  {"content":"\r\n\r\nحضرت على عليه السلام در مقابل تمام اين مخالفان كه هريك به شكلى در حكومت اسلامى آن حضرت اخلال مىكردند ، ابتدا به ارشاد و نصيحت پرداخت ، ولى آن‌گاه كه حاضر نشدند راهنمايىهاى آن حضرت را بپذيرند ، با كمال قاطعيت با آنها درگير جنگ شد و تا قلع و قمع كامل آنان پيش رفت .\r\nتمام دوران زندگانى على عليه السلام به خصوص دوران كوتاه حكومت ايشان ، براى دلباختگان حق و حقيقت درس عبرت بود . آن حضرت در دوران حكومت خود ، طرح صحيح حكومت اسلامى را ارائه داد و با تبيين فرهنگ حكومت و جايگاه آن و علل ثبات و ضعف حكومت‌ها ، راه صحيح كشوردارى را به پيروان خود نشان داد و با بيان و عمل خود شيوه‌هاى الهى حكومت را در زمينه‌هاى اجتماعى ، سياسى ، نظامى و اقتصادى روشن كرد .\r\nگرچه ايشان در اين زمينه‌ها با مشكلات زيادى روبه‌رو شد ، اما در مقابل تمامى آنها ايستاد و با علم و درايت و قاطيت ، در حد امكان به اصلاح امور پرداخت و سرانجام نيز در راستاى اهداف عالى خود شهيد شد و به لقاء اللَّه پيوست .\r\nكتاب حاضر ، گوشه‌هايى از زندگانى آن امام مظلوم بعد از رحلت پيامبر صلى الله عليه و آله و سلم و اقدام‌ها و مبارزات آن حضرت در دوران حكومت پنج ساله است . در اين كتاب سعى شده تحليل صحيحى از زندگانى آن حضرت ارائه شود و بخش‌هاى از زندگى ايشان كه موجب رشد فكرى ، سياسى و نظامى فرزندان انقلاب مىشود ، مورد بررسى قرار گيرد . اميد است\r\n\r\n","description":"","footnote":"","page_name":" 13 ","page_number":9},
  {"content":"\r\n\r\nحوادث زندگى آن امام درس عبرتى براى فرزندان اسلام و پيروان مكتب اهل بيت عليهم السلام باشد ، ان‌شاءاللَّه .\r\nدر پايان از حجةالاسلام جناب آقاى رضا رحمتى و برادر عبدالحسين بينش كه زحمت تدوين آن را برعهده داشتند ، تشكر مىشود .\r\nمركز تحقيقات اسلامى\r\nنمايندگى ولى فقيه در سپاه\r\n\r\n","description":"","footnote":"","page_name":" 14 ","page_number":10},
  {"content":"\r\n . \r\n","description":"","footnote":"","page_name":" 15 ","page_number":11},
  {"content":"\r\n\r\n\r\nبخش نخست : پس از پيامبر صلى الله عليه و آله و سلم\r\nفصل اوّل : : پيدايش سقيفه و موضع امام\r\nعلى عليه السلام\r\nإ فصل دوّم : حضرت على عليه السلام و خلفا\r\n\r\n","description":"","footnote":"","page_name":" 16 ","page_number":12},
  {"content":"\r\n\r\n\r\nفصل اول : پيدايش سقيفه و موضع امام على عليه السلام\r\n\r\nچگونگى تشكيل سقيفه\r\nرسول گرامى اسلام روز دوشنبه 28 صفر سال يازدهم هجرى ديده از دنيا فروبست . پس از انتشار خبر رحلت پيامبر صلى الله عليه و آله و سلم ، گروهى از انصار بىدرنگ در « سقيفهء بنىساعده » « 1 »  جمع شده و درصدد برآمدند تا بزرگ خود « سعد بن عباده » را به عنوان خليفه و جانشين رسول خدا صلى الله عليه و آله و سلم برگزينند .\r\nدر اين مجلس ، ابتدا سعد بن عباده سخنانى ايراد كرد و با برشمردن سابقه و فضيلت انصار و تلاش‌ها و فداكارىهايشان در راه دين ، آنان را به در دست گرفتن خلافت تحريك كرد . سپس مذاكراتى پيرامون مسائل آينده به عمل آمد .\r\nخبر اجتماع انصار در سقيفه و مذاكرات آنان ، به گوش « عمر بن خطّاب » رسيد . عمر بلافاصله به منزل پيامبر صلى الله عليه و آله و سلم آمد و « ابوبكر » را از قضيه باخبر كرد . اين دو نفر كه گويا از قبل افكارى پيرامون خلافت ، در سر مىپروراندند ، همراه با « ابوعبيدهء جراح » به سرعت خود را به سقيفه رساندند .\r\n\r\n","description":"","footnote":" ( 1 ) - سقيفه به معنى صفّه و سايبان است و « سقيفهء بنىساعده » سايبانى بود متعلق به « بنىساعدة بن‌كعب » طايفه‌اى از انصار . ( معجم‌البلدان ، ج 3 ، ص 229 . ) ","page_name":" 17 ","page_number":13},
  {"content":"\r\n\r\nبا ورود اين سه نفر به سقيفه ، جوّ مجلس تغيير كرد و جمعيت فهميدند كه اينان براى مخالفت آمده‌اند . ابتدا « عمر » خواست صحبت كند ، اما « ابوبكر » مانع شد و رشتهء سخن را در دست گرفت . وى پس از حمد و ثناى الهى به تمجيد از « مهاجران » پرداخت و سابقهء آنان را در ايمان و صبر و استقامت در برابر آزار و اذيّت مشركان ، برشمرد . سپس با استدلال به اين‌كه مهاجران از خويشان و عشيرهء پيامبرند ، شايستگى آنان را براى تصدى خلافت اثبات كرد و مخالفت با آنان را نوعى ظلم خواند . « 1 » \r\nابوبكر در سخنان خود تا حدودى ارادهء انصار را تضعيف كرد و براى اين‌كه احساسات آنان را به طور كامل فرونشاند و در ضمن حكومت را براى طيف خود تثبيت كند ، گفت :\r\nاى گروه انصار ما امارت امّت را برعهده مىگيريم و شما وزارت را ، ما در امور با شما مشورت خواهيم كرد و هيچ كارى بدون نظر شما انجام نخواهد شد . « 2 » \r\nبا سخنرانى « ابوبكر » در ميان انصار اختلاف پيدا شد ، بعضى از آنان از « ابوبكر » و مهاجران طرفدارى كردند و بعضى از « سعد بن عباده » و سرانجام جبههء انصار بر اثر نزاع و كشمكش تضعيف شد .\r\n« ابوبكر » با استفاده از فرصت ، رو به جمعيت كرد و گفت : اى مردم اين « عمر » و اين « ابوعبيده » ! با هر كدام از آنان كه مىخواهيد به عنوان جانشين پيامبر صلى الله عليه و آله و سلم بيعت كنيد . امّا آن دو نفر گفتند : اى ابوبكر تو\r\n\r\n","description":"","footnote":" ( 1 ) - كامل ، ابن‌اثير ، ج 2 ، ص 329 .  ( 2 ) - همان . ","page_name":" 18 ","page_number":14},
  {"content":"\r\n\r\nشايسته‌ترين مردم براى خلافت هستى و سزاوار نيست كسى بالاتر از تو قرار بگيرد ، زيرا تو رفيق پيامبر صلى الله عليه و آله و سلم در غار بودى و . . . . « 1 » \r\nآنان با برشمردن فضايل « ابوبكر » توجّه جمعيت را به سوى او جلب كرده ، زمينه را براى بيعت با او آماده نمودند . در اين هنگام يكى از بزرگان انصار كه نسبت به « سعد بن عباده » حسادت مىورزيد ، از جا برخاست و براى برهم زدن خلافت احتمالى « سعد » ، دستش را ميان دستان ابوبكر گذاشت و به عنوان خليفهء پيامبر صلى الله عليه و آله و سلم با او بيعت كرد . پس از او يكى ديگر از بزرگان « اوس » نيز كه از حكومت احتمالى « خزرجيان » واهمه داشت ، با ابوبكر دست بيعت داد . « 2 » \r\nبدينسان بيعت با « ابوبكر » شكل گرفت و اين در حالى بود كه بسيارى از بزرگان اصحاب همچون اميرمؤمنان عليه السلام ، « عبداللَّه بن عباس » ، « سلمان » ، « ابوذر » و . . . در آن مجلس حضور نداشتند و اميرمؤمنان عليه السلام و بعضى ديگر از اصحاب به امرى مهم‌تر ، يعنى غسل و كفن پيامبر صلى الله عليه و آله و سلم مشغول بودند .\r\n\r\nانگيزه‌هاى پيدايش سقيفه\r\nگرچه به ظاهر و از نظر تاريخى ، انصار منشأ پيدايش سقيفه بودند ، اما مهاجران با حضور به‌موقع خود در جلسهء انصار ابتكار عمل را به دست گرفتند و به‌عنوان كارگردانان اصلى سقيفه مطرح شدند . از اين رو ، در بحث از انگيزه‌هاى پيدايش سقيفه به بررسى انگيزه‌هاى هر دو گروه از حضور در محل سقيفهء بنىساعده مىپردازيم .\r\n\r\n","description":"","footnote":" ( 1 ) - الامامة والسياسة ، ابن قتيبه ، ج 1 ، ص 14 .  ( 2 ) - كامل ، ابن اثير ، ج 2 ، ص 330 . ","page_name":" 19 ","page_number":15},
  {"content":"\r\n\r\n\r\nالف - انگيزهء انصار\r\n1 - انصار مدعى بودند كه در موقعيتى بسيار سخت به پيامبر صلى الله عليه و آله و سلم ايمان آورده و مهاجران را به خانهء خود راه داده‌اند و با جان و مال خود از اسلام حمايت كرده و در ميدان‌هاى جنگ از خود فداكارىها نشان داده‌اند ، از اين رو اينك كه پيامبر از دنيا رفته ، خلافت حقّ آنان است .\r\n« سعد بن عباده » در سخنان خود ، روى اين مطلب تكيه كرد و گفت :\r\nاى گروه انصار ، شما سابقه‌اى در پيوستن به اسلام داريد كه هيچ يك از قبايل عرب ندارد . محمّد ده و چند سال ، قومش را به عبادت رحمان و خلع بت‌ها دعوت كرد و جز اندكى از مردان قوم به دو ايمان نياوردند ؛ و نمىتوانستند از پيامبر دفاع كنند و دينش را عزت دهند . تا اين‌كه وقتى خدا خواست شما را فضيلت دهد و مخصوص نعمت خويش گرداند ، ايمان به خود و رسولش را نصيب شما كرد و دفاع از پيامبر و اصحابش را به عهدهء شما گذارد . . . و شما سرسخت‌ترين مردم بر دشمنان او ، از خودتان و غيرخودتان بوديد تا اين‌كه عرب خواه ناخواه ، به فرمان خدا گردن نهاد . . . و در سايهء شمشيرهاى شما ، تسليم پيامبر شد . و خدا جان پيامبرش را در حالى گرفت كه او از شما راضى بود . . . ، زمام خلافت را در دست گيريد كه از شماست و از مردم ديگر نيست . « 1 » \r\n2 - انگيزهء ديگر انصار اين بود كه چون آنان در ميدان‌هاى جنگ ، قريش\r\n\r\n","description":"","footnote":" ( 1 ) - تاريخ طبرى ، ج 3 ، ص 218 . ","page_name":" 20 ","page_number":16},
  {"content":"\r\n\r\nو ديگر عرب‌هاى گردنكش را مغلوب كرده و شوكت‌شان را درهم شكسته بودند ، ترس آن را داشتند كه اگر قريش خلافت را در دست گيرند ، درصدد انتقام برآمده ، آنان را آزار و اذيّت دهند . اين مطلب به‌خوبى از سخنان « حَبابِ بْنِ مُنْذِر » يكى از بزرگان انصار آشكار بود ، آنجا كه گفت :\r\nما ترس از آن داريم كه كسانى بر سر كار آيند كه ما پدران و برادرانشان را كشته‌ايم و آنان درصدد انتقام برآيند . « 1 » \r\nهمچنين او بعد از بيعت با ابوبكر ، خطاب به انصار گفت :\r\nبه خدا سوگند آينده را مىبينم كه فرزندان شما درب خانهء فرزندان اينها گدايى مىكنند و شربت آبى به آنها نمىدهند ! « 2 » \r\n\r\nب - انگيزهء مهاجران\r\n1 - اولين انگيزهء مهاجران ، رياست‌طلبى بود . دست‌اندركاران سقيفه مىدانستند خلافت حقّى است كه از جانب خدا به اميرمؤمنان عليه السلام واگذار شده و خود در « غدير خم » به‌عنوان خلافت با على عليه السلام بيعت كردند ، اما در عين حال ماجراى سقيفه را به وجود آوردند و براى توجيه كار خود و انحراف افكار عمومى ، بهانه آوردند كه ما مىترسيم اگر على عليه السلام به خلافت برسد به خاطر كمى سن ، طايفه‌ها و قبيله‌هاى عرب به فرمانش گردن ننهند و اسلام از بين برود . « 3 » \r\n\r\n","description":"","footnote":" ( 1 ) - انساب الاشراف ، احمد بن يحى بلاذرى ، ج 1 ، ص 580 .  ( 2 ) - الامامة والسياسة ، ج 1 ، ص 17 .  ( 3 ) - شرح نهج‌البلاغه ، ابن ابىالحديد ، ج 12 ، ص 88 . ( براى اختصار اين كتاب ، تا پايان جزوه ، با عنوان « شرح ابن ابىالحديد » ناميده مىشود . ) ","page_name":" 21 ","page_number":17},
  {"content":"\r\n\r\n2 - انگيزهء ديگر آنان كينه‌ها و حسادت‌هايى بود كه از على عليه السلام در دل داشتند ؛ « 1 »  از اين رو عليه ايشان شروع به تبليغ كرده گفتند : نوجوان است و عرب با او دشمن است ، زيرا كسان آنها را در جنگ‌ها كشته و آنها از او خونخواهى مىكنند و يا چگونه خلافت و نبوّت در يك‌جا [ خانواده 
  ] جمع شود ؟ سرانجام ، حديثى از قول پيامبر صلى الله عليه و آله و سلم ساختند كه آن حضرت فرموده باشد :\r\n« انَّ آلَ ابى طالِبٍ لَيْسُوا لى بِاوْلِياءَ انّما وَلِيِّى اللَّهُ وصالِحُ الْمُؤْمِنينَ »\r\nآل ابىطالب دوستان من نيستند ، دوستان من تنها خدا و مؤمنان صالحند .\r\nآنان چنين وانمود كردند كه پيامبر صلى الله عليه و آله و سلم از على عليه السلام ناراحت شده و اين حديث ، ناسخ حديث « مَنْ كُنْتُ مَوْلاهُ فَهذا علىٌّ مَوْلاه » است . « 2 » \r\n\r\nموضع اميرمؤمنان عليه السلام در برابر سقيفه\r\nاميرمؤمنان عليه السلام كه هنگام برپايى سقيفه در منزل پيامبر صلى الله عليه و آله و سلم مشغول غسل و كفن آن حضرت بود ، پس از آگاهى از جريان سقيفه نسبت به آن اظهار نظر و اعلام موضع كرد . در اينجا به سه مورد از موضع‌گيرىهاى آن\r\n\r\n","description":"","footnote":" ( 1 ) - « . . فَاوْدَعَ قُلُوبَهُمْ احْقاداً بَدْريَةً وخَيْبَريَّةٍ وغَيْرَ هُنَّ فَاضَبَّتْ عَلى عَداوَتِهِ . . . » مفاتيح الجنان ، ص 835 ، دعاى ندبه . )  ( 2 ) - شرح نهج‌البلاغه ، ابن ابى الحديد ، ج 12 ، ص 85 و 88 . ","page_name":" 22 ","page_number":18},
  {"content":"\r\n\r\nحضرت در برابر جريان سقيفه اشاره مىكنيم .\r\n1 - پس از اين‌كه به اميرمؤمنان عليه السلام گفته شد : مهاجران در مقابل انصار به اين مطلب استدلال كردند كه آنان خويشاوند پيامبرند و خليفه بايد از قريش و از شاخه‌هاى نبوت باشد . حضرت فرمود :\r\nاحْتَجُّوا بِالشَّجَرَةِ وَاصناعُوا الثَّمَرَةَ « 1 » \r\nاينها به خود درخت احتجاج كردند ، ولى ميوه و ثمرهء آن را ضايع ساختند .\r\n2 - اميرمؤمنان پس از دفن پيامبر صلى الله عليه و آله و سلم به مسجد آمد و با ناراحتى خطاب به « ابوبكر » فرمود :\r\nدر كار ما افساد كردى و حق ما را ضايع ساختى . « 2 » \r\nهمچنين هنگامى كه دست‌اندركاران خلافت ابوبكر ، دور آن حضرت و بنىهاشم را گرفتند و گفتند : با ابوبكر بيعت كنيد و گرنه با شمشير دربارهء شما حكم مىكنيم ، حضرت در جواب فرمود :\r\nمن براى اين بيعت سزاوارترم ، شما بايد با من بيعت كنيد ، شما به موجب قرابت با رسول خدا صلى الله عليه و آله و سلم خلافت را از انصار گرفتيد ، آنها هم اين حقّ را به شما تسليم كردند ، من نيز با شما چنين استدلال مىكنم من در زمان حيات پيامبر و هنگام رحلت او نزديك‌ترين فرد به او بودم . من وصى و وزير و حامل علم او هستم . . . من به كتاب خدا\r\n\r\n","description":"","footnote":" ( 1 ) - نهج‌البلاغه ، خطبه 66 .  ( 2 ) - مروج الذّهب ، على بن الحسين مسعودى ، ج 2 ، ص 301 . ","page_name":" 23 ","page_number":19},
  {"content":"\r\n\r\nو سنت پيامبر صلى الله عليه و آله و سلم از همه آشناترم ، و عواقب امور را بهتر از همهء شما مىدانم و ثبات قدمم از شما بيشتر است ، پس بر سر چه چيز نزاع داريد ؟ !\r\nعمر در جواب اميرمؤمنان گفت : تو را رها نمىكنيم ، مگر اين‌كه خواه‌ناخواه بيعت كنى . اميرمؤمنان پرده از روى اهداف او برداشت و فرمود :\r\nشيرى بدوش كه قسمتى از آن براى تو خواهد بود ، امروز كمربند خلافت را محكم براى او ( ابوبكر ) ببند كه فردا به تو برگرداند . « 1 » \r\n3 - اميرمؤمنان در خطابه‌اى كه در برابر مهاجران ايراد كرد ، نارضايتى خود را از ماجراى سقيفه اعلام نمود و فرمود :\r\nبه خدا سوگند ، اى گروه مهاجران ما سزاوارترين مردم براى خلافتيم ، چرا كه اهل بيت پيغمبريم ، مگر شما كسى را نمىخواهيد كه به مفاهيم قرآن ، و اصول و فروع دين و سنت‌هاى پيامبر صلى الله عليه و آله و سلم احاطهء كامل داشته باشد و جامعهء اسلامى را به‌خوبى اداره كند . . . به خدا سوگند چنين فردى در بين ماست نه در بين شما . پيروى از هواى نفس نكنيد و از حق دور نشويد . . . .\r\nحضرت على عليه السلام براى اتمام حجت ، شبانگاه به همراه حضرت فاطمهء زهرا عليها السلام به خانه‌هاى انصار مىرفت و از آنان براى مقابله با دست‌اندركاران سقيفه ، يارى مىطلبيد ، اما جوابى كه انصار به دختر\r\n\r\n","description":"","footnote":" ( 1 ) - الامامة والسياسية ، ج 1 ، ص 18 . ","page_name":" 24 ","page_number":20},
  {"content":"\r\n\r\nپيامبر صلى الله عليه و آله و سلم دادند اين بود كه : ما در حال حاضر با اين مرد ( ابوبكر ) بيعت كرده‌ايم و اگر شوهر تو زودتر به سراغ ما آمده بود ، با او بيعت مىكرديم !\r\nحضرت على عليه السلام نيز در جواب آنان فرمود :\r\nآيا انتظار داشتيد بدن رسول خدا را بدون غسل و كفن رها كنم و براى در دست گرفتن خلافت به مخاصمه بپردازم ؟ « 1 » \r\n\r\n","description":"","footnote":" ( 1 ) - الامامة والسياسية ، ج 1 ، ص 19 . ","page_name":" 25 ","page_number":21},
  {"content":"\r\n . \r\n","description":"","footnote":"","page_name":" 26 ","page_number":22},
  {"content":"\r\n\r\n\r\nفصل دوم : حضرت على عليه السلام و خلفا\r\nفاجعه‌آميزترين رهاورد سقيفه ، بركنارى حضرت على عليه السلام از مسند حكومت اسلامى بود . اميرمؤمنان عليه السلام بعد از رحلت پيامبر صلى الله عليه و آله و سلم به مدت 24 سال و اندى از قدرت بر كنار ماند . در اين مدت زمام امور جامعهء اسلامى در دست ابوبكر ( دو سال و سه ماه ) ، عمر ( ده سال و شش ماه ) و عثمان ( نزديك دوازده سال ) بود .\r\nامام عليه السلام در طول اين مدّت ، به اقتضاى مصلحت اسلام در برابر خلفا و نيز برخى از جريانات سياسى موضعگيرىهايى داشت كه در ضمن دو درس به تفكيك ، مورد اشاره قرار مىدهيم . ابتدا موضع عمومى امام ، يعنى همكارى وى با سه خليفه را بررسى مىكنيم .\r\n\r\nهمكارى با دولت‌مردان\r\nاميرمؤمنان عليه السلام پس از ماجراى غصب خلافت مدّت 24 سال و اندى سكوت اختيار كرد . سكوت امام در اين دوران به معنى دورى وى از جامعه و مردم نبود ، بلكه در عين حال كه خلفا زمام حكومت را در دست داشتند ، اميرمؤمنان به راهنمايى آنان مىپرداخت و در مشكلات يارىشان مىكرد .\r\n\r\n","description":"","footnote":"","page_name":" 27 ","page_number":23},
  {"content":"\r\n\r\nهدف حضرت على عليه السلام از اين كار پايدارى و بقاى اسلام بود ، چرا كه اگر آن حضرت به يارى جامعهء اسلامى و حل مشكلات آن نمىپرداخت ، چه بسا انحراف‌ها گسترش مىيافت و جامعهء اسلامى دچار تزلزل مىگرديد . آن حضرت در اين رابطه فرمود :\r\nديدم گروهى از مردم از آيين اسلام بازگشتند و مىخواهند آيين محمد صلى الله عليه و آله و سلم را محو كنند . ترسيدم كه اگر به يارى اسلام و مسلمانان نشتابم ، رخنه‌اى در پيكره آن به وجود آيد كه مصيبت و اندوهش بالاتر از حكومت چند روزه‌اى است كه به زودى مانند سراب و يا ابر ، از ميان مىرود و من براى اين حوادث برخاستم و مسلمانان را يارى كردم تا اين‌كه باطل محو گرديد و آرامش به جامعهء اسلامى بازگشت . « 1 » \r\n\r\nنمونه‌هايى از همكارى امام عليه السلام\r\n\r\nالف - حل مشكلات عقيدتى\r\nدر دوران خلفا ، هرگاه مشكل عقيدتى پيش مىآمد ، اميرمؤمنان عليه السلام به حلّ آن مىپرداخت و از تزلزل عقيدهء مردم جلوگيرى مىكرد . به عنوان نمونه ، يكى از دانشمندان يهود نزد ابىبكر آمد و گفت : شما خليفهء پيامبر هستى ؟ ابوبكر جواب داد : بله . يهودى گفت : من در تورات خوانده‌ام كه جانشينان پيامبران از داناترين امت‌هايشان هستند . اگر تو جانشين پيامبرى به من خبر ده كه خدا كجاست آيا در آسمان است يا در زمين ؟ ابوبكر گفت : خدا در آسمان و بر روى « عرش » است . دانشمند يهودى گفت : بنابر\r\n\r\n","description":"","footnote":" ( 1 ) - نهج‌البلاغه ، فيض‌الاسلام ، نامهء 62 . ","page_name":" 28 ","page_number":24},
  {"content":"\r\n\r\nاين ، خدا در زمين نيست ! ابوبكر عصبانى شد و گفت : اينها حرف‌هاى بىدينهاست ، از اينجا دور شو و گرنه تو را مىكشم . مرد يهودى در حالى كه از اين برخورد ، شگفت‌زده بود ، از نزد وى بيرون رفت . اميرمؤمنان عليه السلام از قضيه اطلاع پيدا كرد و هنگامى كه يهودى را ديد ، به او فرمود :\r\nخداوند متعال مكان‌ها را آفريد و خود مكان خاصى ندارد و بالاتر از آن است كه مكان‌ها بتوانند او را فرا گيرند . او در همه جا هست ، ولى هرگز با موجودى تماس و مجاورت ندارد ، و بر همه چيز احاطهء علمى دارد و چيزى از قلمرو تدبير او بيرون نيست .\r\nامام عليه السلام دليل‌هاى ديگرى نيز از تورات براى آن مرد يهودى آورد و وى را قانع ساخت . يهودى ، زبان به حقانيت آن حضرت گشود و با خوشحالى از خدمتش مرخص شد . « 1 » \r\nهمچنين پس از وفات رسول خدا صلى الله عليه و آله و سلم مردى يهودى نزد ابوبكر آمد و گفت : مىخواهم از تو سؤال‌هايى كنم كه جز پيامبر يا وصى و جانشين او ، ديگرى جواب آنها را نمىداند . ابوبكر گفت : آنچه به نظرت آمده ، بپرس . يهودى گفت : مرا خبر بده از آنچه براى خدا نيست و از آنچه نزد وى نيست و آنچه را كه خدا نمىداند . ابوبكر در جواب ماند و گفت : اينها سؤال‌هاى كافران است . سپس تصميم گرفتند يهودى را آزار دهند .\r\n« ابْنِ عَبَّاس » گفت : شما با اين مرد به انصاف رفتار نمىكنيد ، اگر جوابى داريد به او بدهيد و گرنه او را نزد على بن ابىطالب ببريد تا جوابش را بدهد ، زيرا من از پيامبر صلى الله عليه و آله و سلم شنيدم كه در حق على عليه السلام دعا مىكرد و\r\n\r\n","description":"","footnote":" ( 1 ) - ارشاد ، شيخ مفيد ، ص 192 . ","page_name":" 29 ","page_number":25},
  {"content":"\r\n\r\nمىفرمود : خدايا قلبش را هدايت كن و زبانش را گويا نما .\r\nابوبكر به همراه جمعيتى كه نزد وى بودند ، يهودى را نزد اميرمؤمنان عليه السلام آوردند . آن حضرت پس از شنيدن سؤال‌هاى او فرمود :\r\nامّا آنچه را خدا نمىداند ، اين گفتهء شما يهوديان است كه « عُزَيْر » پسر خداست و خدا براى خود پسرى نمىداند و آنچه نزد خدا نيست ، آن ظلم است و آنچه براى خدا نيست ، شريك است . « 1 » \r\n\r\nب - مرجعيّت قضا\r\nيكى ديگر از فعاليت‌هاى چشمگير اميرمؤمنان عليه السلام در دوران خلفا ، قضاوت‌هاى تحسين برانگيز آن حضرت بود . امام على عليه السلام در اين رابطه نقشى تعيين‌كننده داشت ، به طورى كه عمر مىگفت : « اللّهم لا تَبْقَنى لِمُعضَلَةِ لِيْسَ لَهَا ابْنُ ابى طالِبٍ » ؛ « 2 »  خدايا مرا با مشكلى كه على عليه السلام آنجا نباشد ، باقى مدار .\r\nدر اينجا به نمونه‌هايى از قضاوت‌هاى حضرت على عليه السلام در زمان هر يك از خلفا اشاره مىكنيم .\r\n1 - قضاوت در زمان خلافت ابوبكر : مردى را كه شراب خورده بود ، نزد ابوبكر آوردند . ابوبكر خواست « حدّ شراب » را بر وى جارى كند ، امّا آن مرد ادعا كرد كه من از حرمت شراب آگاهى نداشتم ، زيرا در محيطى پرورش يافته‌ام كه شراب را حلال مىدانند . ابوبكر در رابطه با حكم اين\r\n\r\n","description":"","footnote":" ( 1 ) - الغدير ، علامه امينى ، ج 7 ، ص 178 .  ( 2 ) - همان ، ج 6 ، ص 93 . ","page_name":" 30 ","page_number":26},
  {"content":"\r\n\r\nمرد متحير ماند و نمىدانست چه كند . بعضى از حاضران به او اشاره كردند كه از على عليه السلام سؤال كند . فورى كسى را نزد آن حضرت فرستاد .\r\nامام در جواب فرمود :\r\nدستور بده ، دو نفر از مسمانان مورد اعتماد اين مرد را در مجالس مهاجران و انصار بگردانند و از آنها سؤال كنند كه آيا كسى آيهء حرمت شراب را براى اين مرد خوانده يا او را از دستور پيامبر خدا در اين رابطه آگاه كرده است يا نه ، اگر دو نفر گواهى دادند كه بله ، حدّ را بر او جارى كن و گرنه وى را توبه بده و رها ساز . « 1 » \r\n2 - قضاوت در زمان خلافت عمر : در زمان خلافت عمر ، زنى شش ماه پس از ازدواج ، فرزندى را به دنيا آورد . بستگان وى او را متهم به زنا كرده و نزد عمر آوردند ، عمر خواست او را سنگسار كند ، امّا اميرمؤمنان وى را از اين كار بازداشت و فرمود : حدّ رَجْم بر اين زن نيست ، زيرا قرآن مىفرمايد : مدّت باردارى و شيرخوارگى سى ماه است ، « 2 »  و در آيهء ديگر مىفرمايد : مادران بايد فرزندان خود را دو سال كامل شير دهند « 3 »  و با كم كردن دو سال از مجموع سى ماه ، شش ماه براى دوران باردارى مىماند .\r\nبنابر اين ، زاييدن اين زن پس از شش ماه نمىتواند دليل گناهكارى وى باشد . « 4 » \r\n\r\n","description":"","footnote":" ( 1 ) - الارشاد ، ص 190 .  ( 2 ) - احقاف ( 46 ) ، آيه 15 .  ( 3 ) - لقمان ( 3 ) ، آيه 14 .  ( 4 ) - كنز العمال ، على بن حسام الدين المتقى ، ج 5 ، ص 256 . ","page_name":" 31 ","page_number":27},
  {"content":"\r\n\r\n3 - قضاوت در زمان خلافت عثمان : مردى در زمان عثمان دو همسر داشت ، يكى از انصار و ديگرى از بنىهاشم . آن مرد ، زن انصارى را طلاق داد و پس از مدتى خودش از دنيا رفت . زن انصارى ادعا كرد كه من در عدّه ( طلاق ) هستم و از شوهر سابقم ارث مىبرم « 1 »  دعوا را پيش عثمان آوردند ، ولى عثمان حكم مسأله را ندانست و آن را به حضرت على عليه السلام ارجاع داد .\r\nاميرمؤمنان عليه السلام فرمود :\r\nاين زن بايد قسم ياد كند كه بعد از طلاق ، سه مرتبه عادت ماهانه نديده است ، در اين صورت ارث مىبرد .\r\nآن زن كه به دروغ چنين ادعايى كرده بود ، از قسم خوددارى كرد و دعوا خاتمه يافت . « 2 » \r\n\r\nج - راهنمايى در امور سياسى و نظامى\r\nاميرمؤمنان عليه السلام در زمان خلافت خلفا از هيچ گونه راهنمايى و اظهار نظر كه مصلحت اسلام در آن بود ، دريغ نداشت . به عنوان نمونه پس از اين‌كه اهواز و مناطق اطراف آن توسط مسلمانان فتح شد ، پادشاه ايران سپاهى مجهز در حدود صد و پنجاه هزار نفر روانهء نهاوند كرد و درصدد\r\n\r\n","description":"","footnote":" ( 1 ) - از جمله حقوق زن در اسلام اين است كه اگر مردى ، همسر خود را طلاق رجعى بدهد و هنوزعدهء زن سپرى نشده ، شوهر از دنيا برود ، زن همانند قبل از طلاق ارث مىبرد . ( تحرير الوسيله ، امام خمينى ، ج 2 ، ص 356 . )  ( 2 ) - مستدرك الوسايل ، حسين نورى ، ج 3 ، ص 166 . ","page_name":" 32 ","page_number":28},
  {"content":"\r\n\r\nبود با مسلمانان بجنگد . حاكم كوفه ، عمر را از قضيه باخبر كرد و آمادگى سپاه كوفه را براى جنگ با آنان اعلام نمود .\r\nعمر پس از شنيدن اين خبر ، سران اصحاب را جمع كرد و با آنان به مشورت پرداخت و گفت : من بنا دارم خودم همراه سپاه حركت كرده ، آنان را از نزديك فرماندهى كنم ، ديدگاه شما در اين باره چيست ؟ ابتدا طلحة بن عبيداللَّه برخاست و طى سخنانى عمر را به اين كار تشويق كرد و آمادگى مردم را براى همراهى با وى اعلام داشت . سپس عثمان گفت : به نظر من ، نه تنها خودت به همراه نيروهاى مكّه و مدينه در جبهه حاضر شو ، بلكه به سپاه شام و يمن هم بنويس تا به لشكريان كوفه بپيوندند و اينك كه دشمن نيروهاى زيادى را وارد صحنه كرده ، تو هم با همهء نيروهايت با آنان روبه‌رو شو و فرماندهى اين جبهه را به ديگرى واگذار مكن .\r\nسخنان اين دو نفر عمر را قانع نكرد و از ديگر اصحاب نيز نظر خواست . اميرمؤمنان عليه السلام فرمود :\r\nبه نظر من فراخواندن سپاه شام و يمن به هيچ وجه كار درستى نيست ، زيرا احتمال دارد با خالى شدن مرزهاى شام و يمن ، سپاهيان روم و حبشه از فرصت استفاده كرده و بر سرزمين مسلمانان بتازند .\r\nبيرون رفتن شما از مدينه هم صلاح نيست ، زيرا ممكن است دشمنانى از اطراف سر برآورده و مشكلاتى فراهم كنند . تو خود در مدينه بمان و بگذار سپاه شام و يمن نيز در مناطقشان مستقر باشند و تنها به سپاه بصره دستور بده سه قسمت شوند ، قسمتى نظم داخلى را به عهده بگيرند و قسمتى از مرزها حفاظت كنند و گروه ديگر به لشكريان كوفه بپيوندند . اگر فردا نيروهاى دشمن تو را در ميدان\r\n\r\n","description":"","footnote":"","page_name":" 33 ","page_number":29},
  {"content":"\r\n\r\nجنگ ديدند پيش خود اين‌چنين مىگويند : اين فرماندهء كل عرب و ريشه و اساس آن است ، بايد تمام همّت و تلاش خود را به كار بريم تا او و سپاهش را نابود كنيم . بنابر اين ، حضور تو در جبهه مايهء جرأت دشمن است . اما از گزارشى كه دربارهء زيادى نفرات دشمن داده‌اند واهمه نداشته باش ، زيرا مىدانى كه ما در زمان پيامبر صلى الله عليه و آله و سلم با اعتماد به زيادى نفراتمان نمىجنگيديم ، بلكه با توكل به خدا ، نبرد مىكرديم .\r\nعمر از اين پيشنهاد و اظهار نظر اميرمؤمنان خرسند شد و آن را پذيرفت . « 1 » \r\nابوبكر نيز مردد بود كه آيا با سپاهيان روم بجنگد يا نه ، اميرمؤمنان عليه السلام او را به جنگ تشويق كرد و فرمود : « انْ فَعَلْتَ ظَفَرْتَ » اگر با آنان بجنگى ، پيروز خواهى شد . ابوبكر گفت : بشارت به پيروزى دادى و به دنبال فرمايش امام ، سپاه اسلام را متوجه روم كرد و به پيروزىهايى دست يافت . « 2 » \r\nنمونهء ديگر : هنگامى كه مردم نزد آن حضرت رفته و از رفتار ناعادلانهء عثمان شكايت كردند ، امام پيش وى رفت و پس از ابلاغ مواضع مردم به ارشاد و راهنمايى او پرداخت و خطر اطرافيان فاسد را گوشزد كرده فرمود :\r\nفَلا تَكُونَنَّ لِمَروانَ سَيِّقَةً يَسُوقُكَ حَيْثُ شاءَ بَعْدَ جَلالِ السِّنِ وتَقَضِّى الْعُمْرِ ! ! « 3 » \r\n\r\n","description":"","footnote":" ( 1 ) - كامل ، ابن اثير ، ج 3 ، ص 7 ؛ تاريخ طبرى ، ج 4 ، ص 124 .  ( 2 ) - تاريخ يعقوبى ، ج 2 ، ص 122 - 134 .  ( 3 ) - نهج‌البلاغه ، صبحى صالح ، خطبه 164 ، ص 235 . ","page_name":" 34 ","page_number":30},
  {"content":"\r\n\r\nبا اين پيرى و گذشت عمر ، آلت دست شخصى همچون « مروان حكم » مباش كه تو را شتروار ، هر كجا خواهد بكشاند .\r\n\r\nد - تعيين مبدأ تاريخ\r\nعمر در سال شانزده هجرى تصميم گرفت ، براى تاريخ مبدئى تعيين كند تا نامه‌ها و قراردادها بر اساس آن تنظيم شود . وى ابتدا روز تولد پيامبر صلى الله عليه و آله و سلم را مبدأ قرار داد ، اما نظرش برگشت و روز بعثت را انتخاب كرد ، « 1 »  ولى آن را هم نپسنديد و از مردم در اين رابطه نظر خواست .\r\nعلى عليه السلام فرمود : « روزى را كه پيامبر صلى الله عليه و آله و سلم از مكه به مدينه هجرت كرد و سرزمين شرك را ترك گفت ، مبدأ قرار بده « 2 »  عمر ديدگاه آن حضرت را پسنديد و بدين صورت هجرت پيامبر صلى الله عليه و آله و سلم كه طليعهء قدرت و حكومت مسلمانان بود ، به عنوان تاريخ رسمى ، انتخاب شد .\r\n\r\nاحتجاج با ابوبكر\r\nپس از رحلت پيامبر اسلام صلى الله عليه و آله و سلم و پيش‌آمدن ماجراى سقيفه ، حكومت اسلامى از مسير خود منحرف گرديد و جامعهء اسلامى دچار خسارت بزرگى شد . حضرت على عليه السلام كه به دستور خدا و توسط پيامبر صلى الله عليه و آله و سلم ، به خلافت تعيين شده بود ، بر اثر هواپرستى و جوسازىهاى\r\n\r\n","description":"","footnote":" ( 1 ) - تاريخ يعقوبى ، ج 2 ، ص 145 ؛ نقل ديگر در اين باره آن است كه مبدأ تاريخ اسلام در زمان خودپيامبر صلى الله عليه و آله و سلم و به اشاره و دستور آن حضرت تعيين شد . ر . ك : تصحيح من سيرة النّبى ، سيد جعفر مرتضى عاملى ، ج 3 ، ص 32 - 35 .  ( 2 ) - تاريخ طبرى ، ج 4 ، ص 39 . ","page_name":" 35 ","page_number":31},
  {"content":"\r\n\r\nمخالفان ، خانه‌نشين شد و در همان روزهاى اول ، انحراف از احكام و دستورات اسلام شروع گرديد .\r\nاميرمؤمنان عليه السلام براى حفظ اصل اسلام و جلوگيرى از سوء استفادهء دشمن ، از حق خود چشم پوشيد ، اما براى اتمام حجّت و بيان احكام اسلام و اين‌كه مبادا بعضى فكر كنند كه مخالفان حضرت در ادعاها و تبليغات خود ، راست مىگويند در مقابل هر يك از خلفا مواضع مشخصى گرفت . در بحث‌هاى گذشته مواضع عمومى آن حضرت را تا حدودى بررسى كرديم و اينك به بعضى از برخوردها و موضع‌گيرىها خاص ايشان ، در برابر هر يك از خلفا اشاره مىكنيم .\r\n\r\nالف - در اصل مسألهء خلافت\r\nاميرمؤمنان و جمعى از بنىهاشم پس از ماجراى سقيفه به عنوان اعتراض ، از بيعت با ابوبكر خوددارى كردند . دست‌اندركاران خلافت كه بيعت نكردن اين افراد را ، مشكلى بر سر راه خود مىديدند به خانهء حضرت على عليه السلام ريخته و پس از اهانت به وى و همسرش ، او را به جبر به مسجد آورده و تهديد كردند كه با ابوبكر بيعت كند . اميرمؤمنان عليه السلام از بيعت خوددارى كرد و با آنان به مناظره پرداخت . وى با استدلال به نزديك بودن خود به رسول خدا و اطلاع وسيع نسبت به دستورات دين و دفاع از حريم مسلمانان و . . . شايستگى خود را براى خلافت اثبات كرد و دست‌اندركاران سقيفه را از ادامهء راهى كه در پيش گرفته بودند ، نهى نمود . « 1 » \r\n\r\n","description":"","footnote":" ( 1 ) - ر . ك درس اول . ","page_name":" 36 ","page_number":32},
  {"content":"\r\n\r\nهمچنين هنگامى كه ابوبكر نزد وى آمد و نسبت به خلافت ، اظهار بىرغبتى كرد و عذر آورد كه چون مردم با من بيعت كردند و پيامبر صلى الله عليه و آله و سلم فرموده : « خداوند امّت مرا بر اشتباه جمع نمىكند . » من خلافت را پذيرفتم و اگر مىدانستم كه حتى يك نفر از امّت ، با من مخالف است آن را قبول نمىكردم ، « 1 »  حضرت در جواب او فرمود : « اگر تو نسبت به خلاف رغبت ندارى ، چرا آن را پذيرفتى ؟ و آيا من و افراد ديگرى كه با تو بيعت نكردند ، جزو امّت هستيم يا نه ؟ » ابوبكر گفت : « بلى جزو امتيد . » آن حضرت فرمود : « اگر جزو امتيم ، ديگر استدلال به حديث پيامبر صلى الله عليه و آله و سلم كه خداوند امت مرا بر اشتباه جمع نمىكند ، بىمعناست ، زيرا هيچ يك از اصحاب در ايمان اين افراد و اين‌كه جزو امتند ، حرفى ندارد . »\r\nاميرمؤمنان عليه السلام سپس به ابوبكر فرمود : « آيا مىدانى چه كسى شايستهء خلافت است . . . » ؟ ابوبكر گفت : « كسى كه وفادار و خيرخواه مسلمانان باشد و با كافران سازش نكند و به عدل و نيكى بر جامعه حكومت نمايد و نسبت به دنيا زهد بورزد و به قرآن و سنّت آگاه باشد و حق مظلوم را از ظالم بستاند . »\r\nعلى عليه السلام دو شرط سابقهء در دين و نزديكى به رسول خدا را نيز بر آن شرايط اضافه كرد و فرمود : « اى ابوبكر ، تو را به خدا سوگند آيا اين شرايط در من هست يا در تو ؟ » ابوبكر جواب داد : در تو . اميرمؤمنان پس از اين‌كه فضيلت‌ها و سوابق خود را به تفصيل براى وى برشمرد ، فرمود :\r\n« كسى كه داراى اين شرايط است ، شايستگى خلافت امّت را دارد ، چه\r\n\r\n","description":"","footnote":" ( 1 ) - الامامة والسياسة ، ابن قتيبه ، ج 1 ، ص 18 - 19 . ","page_name":" 37 ","page_number":33},
  {"content":"\r\n\r\nچيز تو را فريب داد تا به خدا و رسولش پشت پا زده و خلافت را بپذيرى ، در حالى كه مىدانى آنچه را اهل دين بدان احتياج دارند ، فاقد هستى . »\r\nابوبكر سخنان امام را تصديق كرد و در حالى كه مىگريست ، يك روز مهلت خواست تا در اين باره فكر كند . فرداى آن روز تصميم گرفت ، خلافت را در انظار عمومى به اميرمؤمنان واگذار كند ، اما « عمر » مانع شد و گفت : « على تو را سحر و جادو كرده است . » « 1 » \r\n\r\nب - در مسأله فدك\r\nابوبكر پس از استحكام پايه‌هاى حكومت خود ، دستور غصب « فَدَكْ » « 2 »  را صادر و كارگران فاطمه زهرا سلام اللَّه عليها را از آنجا اخراج كرد .\r\nدختر پيامبر صلى الله عليه و آله و سلم با گروهى از زنان بنىهاشم ، به عنوان اعتراض نزد وى رفته و فرمود : « چرا كارگران مرا از فدك اخراج كرده‌اى در حالى كه فدك را پدرم در حال حيات و به امر پروردگار به من بخشيده است . » ابوبكر گفت : آيا براى اثبات اين ادعا شهود و گواهانى دارى ؟ فاطمهء زهرا عليها السلام اميرمؤمنان و « ام‌ّايمن » را به عنوان شهود معرفى كرد و آنان شهادت دادند كه پيامبر صلى الله عليه و آله و سلم فدك را در زمان حياتش به امر خدا ، به فاطمهء زهرا عليها السلام بخشيده است .\r\n\r\n","description":"","footnote":" ( 1 ) - احتجاج ، طبرسى ، ج 1 ، ص 115 - 130 .  ( 2 ) - روستايى است در حجاز كه پس از فتح خيبر يهوديان آن را به نصف درآمدش ، با رسول‌اللَّه‌مصالحه كردند و چون بدون جنگ و خونريزى به دست آمده بود ، طبق دستور اسلام ، ملك شخص رسول خدا صلى الله عليه و آله و سلم بود و پيامبر نيز آن را به امر خدا ( در سوره اسرا ، آيهء 26 ) به فاطمهء زهرا عليها السلام بخشيد . ( احتجاج ، طبرسى ، ج 1 ، ص 90 . ) ","page_name":" 38 ","page_number":34},
  {"content":"\r\n\r\nاميرمؤمنان عليه السلام پس از اقامهء شهادت فرمود : « اى ابابكر تو بر خلاف حكم خدا در ميان ما حكم مىكنى . » ابوبكر گفت : نه . حضرت فرمود : « اگر چيزى در دست فردى از مسلمانان باشد و من ادعاى مالكيت آن را كنم ، از چه كسى شاهدى مىطلبى ؟ ابوبكر گفت : از تو . امام عليه السلام فرمود : « پس چرا از فاطمه ، نسبت به آنچه در دست اوست ، شاهد مىخواهى ، در حالى كه فاطمه عليها السلام در زمان حيات پيامبر صلى الله عليه و آله و سلم و بعد از آن مالك « فدك » بوده است و از مدعيان مالكيت فدك مطالبهء شهود نمىكنى . . . ؟ » « 1 » \r\n\r\nاعتراض در تعيين جانشين\r\n« عمر » پس از رحلت رسول خدا صلى الله عليه و آله و سلم ، تلاش زيادى براى استحكام پايه‌هاى خلافت ابوبكر از خود نشان داد . ابوبكر نيز خدمت‌هاى عمر را جبران كرد . او در روزهاى آخر عمر خود با بعضى از همفكرانش همچون « عبدالرحمن بن عوف » و عثمان بن عفّان ، مذاكراتى مخفيانه پيرامون جانشينى « عمر » به عمل آورد و سرانجام در بستر بيمارى عثمان را احضار كرد و گفت : بنويس ، اين عهدنامهء ابوبكر بن ابى قحافه است به مسلمانان . . . ؛ سخن به اينجا كه رسيد ابوبكر از هوش رفت . عثمان كه خود از طرفداران « عمر » بود به گمان اين‌كه خليفه از دنيا رفته است ، عهدنامه را چنين تكميل كرد . و همانا من بعد از خودم « عمر بن خطّاب » را خليفهء شما قرار دادم و از هيچ خوبى در حق شما فروگذار نكردم . ابوبكر به هوش آمد و گفت : آنچه نوشته‌اى برايم بخوان ، عثمان تمام نوشته را خواند ،\r\n\r\n","description":"","footnote":" ( 1 ) - احتجاج ، ج 1 ، ص 91 - 92 . ( البته تذكر اين نكته لازم است كه طبق دستور اسلام ، مدعى بايد شاهد بياورد و طلب شهود از كسى كه مال تحت تصرف اوست ، خلاف موازين قضايى است . ) ","page_name":" 39 ","page_number":35},
  {"content":"\r\n\r\nابوبكر پس از شنيدن آن گفت : درست نوشتى » « 1 » \r\nاين اقدام ابوبكر مورد اعتراض جمعى از اصحاب از جمله اميرمؤمنان قرار گرفت . حضرت دربارهء آن فرمود :\r\nجاى بسى شگفتى است كه ابوبكر در زمان حياتش از مردم مىخواست ، بيعت با او را فسخ كنند و مىگفت : دست از بيعت با من برداريد ، زيرا جايى كه على عليه السلام هست ، من سزاوار خلافت نيستم ! اما هنگام مرگ ، عروس خلافت را براى ديگرى كابين بست و خلافت را براى « عمر » وصيت كرد . « 2 » \r\n\r\nامام عليه السلام و شوراى خلافت\r\nشخصيت‌هايى كه از « عمر » در روزهاى آخر عمرش ، عيادت مىكردند ، از او درخواست نمودند كه خليفهء بعد از خود را تعيين كند .\r\n« عمر » ابتدا نپذيرفت و گفت : به خدا سوگند ، بار خلافت را پس از مرگ به دوش نخواهم گرفت . اما پس از درخواست‌هاى مكرر ، شش نفر از بزرگان اصحاب يعنى ، « على بن ابىطالب » ، « عثمان بن عفّان » ، « طلحه » ، « زبير » ، « سعد بن وقّاص » و « عبدالرحمن بن عوف » را احضار كرد و به آنان گفت :\r\n« شما بزرگان اين امّتيد و خلافت آينده در بين شماست و تنها ترس من ، از اختلاف شما با همديگر است كه امكان دارد امّت را از هم بپاشد . مجلسى تشكيل دهيد و ظرف مدّت سه روز ، يكى را از ميان خود انتخاب كنيد .\r\n\r\n","description":"","footnote":" ( 1 ) - كامل ، ج 2 ، ص 425 ؛ تاريخ طبرى ، ج 3 ، ص 429 .  ( 2 ) - نهج‌البلاغه ، خطبهء 3 . ","page_name":" 40 ","page_number":36},
  {"content":"\r\n\r\nعمر پس از اين دستور « صهيب » و « ابىطلحه » را خواست و به آنان گفت :\r\nبا پنجاه نفر مسلح ، اين چند نفر را براى امر خلافت دعوت كنيد و بالاى سر آنان باشيد ، اگر پنج نفر آنان به يكى رأى دادند و نفر ششم مخالفت كرد ، گردن او را بزنيد و همچنين اگر چهار نفر يك طرف و دو نفر ، طرف ديگر بودند ، آن دو نفر را به قتل برسانيد و اگر سه نفر آنان يكى و سه نفر ديگر ، شخص ديگرى را انتخاب كردند ، فرزندم « عبداللَّه » قضاوت كند و به نفع هر كدام حكم كرد ، او مقدّم است و اگر قضاوت « عبداللَّه » را نپذيرفتيد ، حق با آن دسته‌اى است كه « عبدالرحمن بن عوف » در ميان آنان است و اگر آن دسته ، انتخاب اين دسته را نپذيرفتند ، آنان را به قتل برسانيد .\r\nاميرمؤمنان عليه السلام پس از شنيدن سخنان عمر ، به عمق قضيه پى برد و در ملاقات خود با « عبداللَّه بن عباس » فرمود : « عَدَلَتْ عَنَّا » خلافت از خاندان ما بيرون رفت . « عبداللَّه » پرسيد : اين سخن را از كجا مىگويى ؟ حضرت فرمود : « از تركيب اين شورا و اين‌كه مرا در كنار « عثمان » قرار دادند ، چرا كه « سعد بن ابى وقّاص » هرگز با پسر عموى خود « عبدالرّحمن بن عوف » مخالفت نخواهد كرد و رأى اين دو نفر يكسان است و عبدالرحمن هم داماد عثمان است و همديگر را فراموش نمىكنند ، يا « عبدالرحمن » خلافت را به عثمان واگذار مىكند يا عثمان آن را به عبدالرحمن مىدهد .\r\nجلسهء شورا ، تشكيل شد . زبير و طلحه به نفع حضرت على عليه السلام و عثمان كنار رفتند و همچنان كه اميرمؤمنان پيش‌بينى كرده بود ، « سعد بن ابىوقّاص » گفت : « عبدالرحمن » هر كس را انتخاب كرد ، من با او موافقم .\r\n« عبدالرحمن » پس از پاره‌اى مذاكره با ديگران ، مردم را در مسجد جمع كرد و رو به اميرمؤمنان نموده ، گفت : « من خلافت را به تو واگذار\r\n\r\n","description":"","footnote":"","page_name":" 41 ","page_number":37},
  {"content":"\r\n\r\nمىكنم ، به شرط اين‌كه علاوه بر عمل به كتاب خدا و سنّت پيامبر صلى الله عليه و آله و سلم ، به سيره و روش ابوبكر و عمر نيز رفتار كنى و هيچ يك از بنىهاشم را هم بر كارها نگمارى !\r\nعلى عليه السلام در مقابل دو شرط اخير برآشفت و فرمود : « تو را چه رسد كه براى من تكليف معين كنى ؟ من وظيفه‌ام تلاش براى سربلندى امّت است و هر كس ، امين و شايسته باشد او را برمىگزينم ، خواه از بنىهاشم باشد يا از غير آن و من بر طبق كتاب خدا و سنت پيامبر صلى الله عليه و آله و سلم و علم و دانش خودم عمل مىكنم » عبدالرحمن روى اين دو شرط آخر پافشارى كرد و وقتى اميرمؤمنان عليه السلام آنها را نپذيرفت ، خلافت را به « عثمان » واگذار نمود . « 1 » \r\nآنچه گذشت فشرده‌اى از جريان شوراى تعيين خليفه بود . در اينجا لازم است ديدگاه اميرمؤمنان عليه السلام را نيز در مورد اين شورا يادآور شويم .\r\nحضرت على عليه السلام گرچه از ابتدا مىدانست كه جريان شورا يك بازى سياسى براى انحراف خلافت است ، ولى براى حفظ وحدت و مصالح ديگر در شورا شركت كرد و در بين مذاكرات و پس از آن ، ماهيت اين شورا را به خوبى روشن نمود .\r\nحضرت على عليه السلام پس از اين‌كه « عبدالرحمن بن عوف » ايشان را به روش ابوبكر و عمر دعوت كرد ، فرمود : « با وجود كتاب خدا و سنّت پيامبر صلى الله عليه و آله و سلم ، احتياج به راه و روش ديگرى نيست و پافشارى تو روى اين شرط ، براى جلوگيرى از خلافت من است » « 2 »  و در مورد ديگرى فرمود :\r\n\r\n","description":"","footnote":" ( 1 ) - الامامة والسياسة ، ج 1 ، ص 28 - 30 ؛ تاريخ طبرى ، ج 4 ، ص 227 - 238 ، با تلخيص .  ( 2 ) - تاريخ يعقوبى ، ج 2 ، ص 162 . ","page_name":" 42 ","page_number":38},
  {"content":"\r\n\r\nآن‌گاه كه عمر درگذشت ، خلافت را در گروهى قرار داد كه به گمان او من هم يكى از آنان بودم . خدايا از تو يارى مىجويم دربارهء اين شورا ، در كدام زمان حقّانيت من مورد شك بود ؟ آيا آن‌گاه كه با ابوبكر بودم ، كه اينها مرا ( در اين شورا ) همرديف اين افراد قرار دادند ؟ !\r\nپس من ناچار با آنان موافقت كردم ( و در شورا شركت جستم ) ولى عضوى از اعضاى آن ، [ طلحه يا سعد 
  ] روى كينه‌اى كه با من داشت ، به ديگرى تمايل پيدا كرد و فرد ديگر [ عبدالرحمن 
  ] به خاطر دامادى عثمان ، او را انتخاب كرد . « 1 » \r\n\r\nموضع اميرمؤمنان عليه السلام در برابر عثمان\r\nاز آنجا كه اميرمؤمنان عليه السلام در فكر پايدارى و بقاء جامعهء اسلامى به سر مىبرد و از هرگونه تزلزلى در اركان آن به شدت نگران بود ، هرگاه رفتارى ناعادلانه از عثمان مىديد ، وى را نصيحت مىكرد . آن حضرت وقتى عثمان تصميم گرفت « عمار ياسر » صحابى بزرگ رسول خدا صلى الله عليه و آله و سلم را تبعيد كند ، به او اعتراض كرد و مانع از تبعيد عمار شد . « 2 » \r\nهمچنين هنگامى كه « وليد بن عقبة » حاكم عثمان در كوفه ، شراب خورد و عثمان گفت چه كسى حاضر است او را حد بزند ؟ تنها اميرمؤمنان عليه السلام از ميان مردم برخاست و حدّ خدا را بر وى جارى كرد . « 3 » \r\n\r\n","description":"","footnote":" ( 1 ) - نهج‌البلاغه ، خطبهء 30 .  ( 2 ) - الغدير ، ج 9 ، ص 19 .  ( 3 ) - تاريخ يعقوبى ، ج 2 ، ص 165 . ","page_name":" 43 ","page_number":39},
  {"content":"\r\n\r\nحضرت على عليه السلام در ماجراى قتل عثمان فرمود :\r\nوَاللَّهِ الّذى لا الهَ الّا هُو ما قَتَلْتُهُ ولا ما لَأْتُ عَلى قَتْلِهِ ، ولا ساءَنى\r\nبه خدايى كه جز او خداى يگانه نيست ، من نه در قتل عثمان شركت داشتم و نه در كشتن او طمع ورزيدم و نه قتل او مرا ناراحت كرد .\r\nدر جمله ديگرى فرمود :\r\nاو خويشان خود را بر مردم برترى داد و افراد فاسدى را برگزيد ، مردم هم به بد روشى عليه او قيام كردند و او را به قتل رساندند . « 1 » \r\nاميرمؤمنان عليه السلام در مجموع به كشته شدن عثمان راضى نبود ، چرا كه اين كار به نفع دشمنان اسلام و در رأس آنها « معاوية » و بنىاميّه تمام مىشد . از اين رو ، در زمان حيات عثمان سعى داشت به گونه‌اى او را به اصلاح خود و اطرافيانش وادار كند و از التهاب شورش عمومى عليه وى بكاهد . آن حضرت در اين زمينه فرمود : « به خدا سوگند آن قدر از عثمان دفاع كردم كه ترسيدم گناهكار باشم . » « 2 » \r\n\r\n","description":"","footnote":" ( 1 ) - الغدير ، ج 9 ، ص 69 .  ( 2 ) - همان . ","page_name":" 44 ","page_number":40},
  {"content":"\r\n . \r\n","description":"","footnote":"","page_name":" 45 ","page_number":41},
  {"content":"\r\n\r\n\r\nبخش دوّم دوران خلافت\r\nفصل اوّل : پيدايش و كارشكنى ناكثين عليه\r\nحكومت على عليه السلام\r\nإ فصل دوّم : فرجام كار ناكثين ( نبرد جمل )\r\nإ فصل سوّم : ماهيّت قاسطين و انگيزه‌هاى\r\nسركشى آنها\r\nإ فصل چهارم : واكنش اميرمؤمنان عليه السلام در برابر\r\nسركشىهاى قاسطين\r\nإ فصل پنجم : ارزيابى علل شكست سپاه عراق از\r\nسپاه معاويه\r\nإ فصل ششم : چگونگى پيدايش و شكل‌گيرى خوارج\r\nإ فصل هفتم : مرامنامه و شعار اساسى خوارج\r\nإ فصل هشتم : ضرورت برخورد اميرمؤمنان عليه السلام با خوارج\r\n\r\n","description":"","footnote":"","page_name":" 46 ","page_number":42},
  {"content":"\r\n\r\n\r\nفصل اوّل : پيدايش ناكثين عليه حكومت على عليه السلام\r\nاوّلين گروهى كه پس از تصدى امر حكومت ، عليه اميرمؤمنان على عليه السلام به مخالفت برخاستند ؛ كسانى بودند كه حضرتش از آنان به ناكثين ( پيمان‌شكنان ) ياد كرده است . « 1 »  دو تن از سران اين گروه يعنى طلحه و زبير در شمار اولين بيعت‌كنندگان با اميرمؤمنان عليه السلام بودند و در عين حال اولين كسانى بودند كه پيمان خود را شكستند . آنان با همدستى عايشه جنگ معروف به جمل را عليه امام عليه السلام تدارك ديدند كه به شكست كامل آنان انجاميد . در اين درس به علل پيدايش اين گروه مىپردازيم .\r\n\r\nبروز انقلاب در زمان عثمان\r\nشيوهء تبعيض‌آميز و قوم‌گرايانه‌اى كه عثمان در نظام ادارى و مالى حكومت اسلامى پديد آورد ، باعث بروز انقلاب و شورش عليه وى شد .\r\nاو پس از روى كارآمدن سه اقدام زير را انجام داد :\r\n1 - كارگزاران دولت و فرمانداران ولايت‌ها را كه از خويشاوندان وى نبودند ، از كار بر كنار كرد و به جاى آنها نزديكان خود از بنىاميه را با آن‌كه\r\n\r\n","description":"","footnote":" ( 1 ) - نهج‌البلاغه ، خطبهء 3 . ","page_name":" 47 ","page_number":43},
  {"content":"\r\n\r\nصلاحيت نداشتند ، روى كار آورد . « 1 » \r\n2 - در تقسيم بيت‌المال روشى ناعادلانه در پيش گرفت . اموال بسيار زيادى به خويشاوندان خود بخشيد و خود نيز اسرافكارى و تجمل‌گرايى را برگزيد و براى مبارزه با مخالفان به توصيه مشاورانش سياست تطميع افراد و تبعيد و نابودى سران گروه‌هاى مخالف را در پيش گرفت . « 2 » \r\n3 - تعداد زيادى از اصحاب رسول خدا صلى الله عليه و آله و سلم را به نقاط دوردست تبعيد كرد و در واقع آنان را به وسيلهء كارگزاران خود زير نظر گرفت . « 3 » \r\nمجموعهء اين عوامل باعث شد كه انقلابيون ، متشكل از اصحاب پيامبر صلى الله عليه و آله و سلم ، سرداران باسابقهء اسلام ، به مدينه بيايند و خواستار تغيير روش وى شوند . « 4 »  او در ظاهر تغيير روش خود را پذيرفت ، اما پنهانى دستور قتل عده‌اى از انقلابيون را به كارگزاران خود صادر كرد . وقتى اين براى انقلابيون آشكار شد ، به مبارزهء خود ادامه دادند تا آن‌كه عثمان به قتل رسيد . « 5 »  علاوه بر معترضانى كه از بصره ، كوفه و مصر آمده بودند ، افراد ديگرى از مدينه و از جمله طلحه و زبير نيز در محاصرهء خانه عثمان دست داشتند . « 6 » \r\n\r\n","description":"","footnote":" ( 1 ) - ر . ك : كامل ، ابن اثير ، ج 3 ، ص 82 - 99 . رفتار نادرست عثمان در روى كار آوردن خويشاوندان نالايقش مورد اعتراض اميرمؤمنان عليه السلام قرار گرفت ؛ تفصيل گفت‌وگوى حضرت را با عثمان در كامل ، ج 3 ، ص 150 - 153 بخوانيد .  ( 2 ) - ر . ك . كامل ، ابن‌اثير ، ج 3 ، ص 149 - 150 .  ( 3 ) - از جملهء آن افراد ابوذر بود كه به ربذه تبعيد شد تفصيل جريان تبعيد ابوذر را در مروج‌الذهب مسعودى ، ج 2 ، ص 339 - 342 بخوانيد . و نيز در كامل ، ابن اثير ، ج 3 ، ص 113 - 116 .  ( 4 ) - ر . ك : مروج الذهب ، ج 2 ، ص 343 - 344 .  ( 5 ) - همان ، ص 344 - 345 ؛ ر . ك : كامل ، ابن‌اثير ، ج 3 ، ص 167 - 180 .  ( 6 ) - جمل ، ص 74 . ","page_name":" 48 ","page_number":44},
  {"content":"\r\n\r\n\r\nپيروزى انقلاب و روى كار آمدن اميرمؤمنان عليه السلام\r\nبا قتل عثمان انقلاب به پيروزى رسيد و مسلمانان به تعيين زمامدار جديد اقدام كردند . در ميان نامزدهاى خلافت سه تن از همه برجسته‌تر بودند : اميرمؤمنان على عليه السلام ، طلحه و زبير . اميرمؤمنان عليه السلام ابتدا از پذيرفتن حكومت خوددارى ورزيد ، اما از آنجا كه عموم مسلمانان بر حكومت حضرت على عليه السلام اتفاق نظر داشتند ، حضرتش پذيرفت و طلحه و زبير اوّلين كسانى بودند كه با ايشان دست بيعت دادند . در اين ميان ، عايشه همسر پيامبر كه به خلافت طلحه و زبير اميد داشت مدينه را ترك كرد و همراه تعدادى ديگر از مخالفان اميرمؤمنان عليه السلام به مكه رفت . « 1 » \r\n\r\nآغاز امتيازطلبى\r\nبا پيروزى انقلاب و روى كارآمدن اميرمؤمنان عليه السلام ، امتيازطلبى آغاز شد . اولين كسانى كه خواستار امتيازهاى ويژه شدند ، طلحه و زبير ، يعنى اولين بيعت‌كنندگان با امام عليه السلام بودند . پيش از آن‌كه به نوع امتيازهايى كه آنها مىخواستند و واكنش اميرمؤمنان عليه السلام بپردازيم ، لازم است دربارهء شخصيت طلحه و زبير و ديدگاه اميرمؤمنان عليه السلام نسبت به آن دو تن سخن بگوييم .\r\n\r\nالف - زبير\r\nزبير بن عَوّام ، از اصحاب رسول خدا صلى الله عليه و آله و سلم و پسرعمهء ايشان و\r\n\r\n","description":"","footnote":" ( 1 ) - ر . ك : كامل ، ج 3 ، ص 190 - 193 ؛ الجمل ، ص 119 - 120 . ","page_name":" 49 ","page_number":45},
  {"content":"\r\n\r\nحضرت على عليه السلام بود . او در بيشتر جنگ‌هاى صدر اسلام شركت داشت و از طريق اهل سنّت روايت‌هاى چندى از رسول خدا صلى الله عليه و آله و سلم در فضيلت وى نقل شده است . زبير از هم‌سالان و دوستان دوران كودكى اميرمؤمنان عليه السلام بود . وى در زمان حيات پيامبر صلى الله عليه و آله و سلم و خلفاى سه‌گانه منصب دولتى نداشت . « 1 » \r\n\r\nب - طلحه\r\nطلحه نيز از اصحاب رسول خدا صلى الله عليه و آله و سلم بود و در بيشتر جنگ‌هاى صدر اسلام شركت داشت و مردى ثروتمند بود و در نقاط گوناگون به ويژه در عراق مستقلات بسيار زيادى داشت . درباره‌اش نوشته‌اند كه هنگام مرگ 000 / 200 / 2 درهم از خود باقى گذاشت . در عين حال ، مردى بخشنده بود و خرج زندگى بسيارى از افراد تنگدست مدينه را تأمين مىكرد . « 2 » \r\nبه دليل همين حسن سابقه بود كه آنها توانستند با سوء استفاده از سابقهء خود و نيز از موقعيت عايشه ، تعداد زيادى از مردم مكه و مدينه و ديگر نقاط را با خود همراه سازند .\r\nروايت‌ها و قرينه‌ها و شواهد تاريخى فراوان نشان مىدهد كه على عليه السلام نيز دوست نمىداشت كه اين دو تن در شمار مخالفان او باشند و براى آن حضرت مشكل ايجاد كنند . هنگامى كه پيكار جمل در شرف وقوع بود ، حضرتش آن دو تن را نصيحت كرد و آنان را از جنگ برحذر داشت . به\r\n\r\n","description":"","footnote":" ( 1 ) - الاصابه فى تميز صحابه ، ابن حجر عسقلانى ، ج 1 ، ص 545 - 546 ؛ طبقات الكبرى ، ج 3 ، ص 108 .  ( 2 ) - طبقات الكبرى ، ج 3 ، ص 221 ؛ ر . ك : شرح ابن ابى الحديد ، ج 1 ، ص 225 - 226 . ","page_name":" 50 ","page_number":46},
  {"content":"\r\n\r\nدنبال اين نصيحت‌ها بنابه روايتى زبير از جنگ كناره گرفت ، اما طلحه همچنان بر ادامه نبرد اصرار داشت . « 1 » \r\n\r\nامتيازهاى مورد تقاضاى طلحه و زبير\r\nبا قتل عثمان ، انقلاب به پيروزى رسيد و خلافت اميرمؤمنان عليه السلام با بيعت مردم قطعى گرديد . اولين اقدام سياسى آن حضرت بر كنار ساختن عاملان نالايق عثمان بود . اين زمان بود كه طلحه و زبير احساس كردند موقع گرفتن امتياز فرارسيده است . بدين منظور به اتفاق نزد آن حضرت آمده ، تقاضاهايشان را مطرح كردند كه عبارت بود از : رياست و سهم ويژه از اموال بيت‌المال . درست همان چيزهايى كه باعث نارضايتى مردم از حكومت عثمان و شورش عليه وى شده بود . آنان به اميرمؤمنان عليه السلام اظهار داشتند كه در دورهء حكومت خلفاى پيشين مورد ستم واقع شده‌اند و اينك زمان آن رسيده است كه به حق خويش برسند . حضرت على عليه السلام با آنان از در ملاطفت و ملايمت درآمد و از آنها خواست كه در امر حكومت وى را يارى دهند و بازوى آن حضرت باشند ، « 2 »  ولى آنان به اين اندازه قانع نبودند و از آن حضرت امتياز و حقى فزونتر از ديگران براى خود خواستار بودند .\r\nطبيعى بود كه خواسته‌هاى نابحق آنان مورد پذيرش حضرت على عليه السلام قرار نگيرد ؛ از اين رو حضرت با دلايل فراوان ، نامشروع بودن\r\n\r\n","description":"","footnote":" ( 1 ) - مروج الذهب ، ج 2 ، ص 364 .  ( 2 ) - براى اطلاع بيشتر دربارهء تعيين استانداران جديد به وسيلهء اميرمؤمنان عليه السلام و گفت‌وگوىحضرتش با طلحه و زبير ، ر . ك : تاريخ يعقوبى ، ج 2 ، ص 179 - 180 . ","page_name":" 51 ","page_number":47},
  {"content":"\r\n\r\nخواسته‌هاى آنان را به آن دو گوشزد كرد . « 1 » \r\nآرى طلحه و زبير به حكومت و فرمانروايى به ديدهء يك طعمه مىنگريستند ؛ همان تفكرى كه اميرمؤمنان عليه السلام اشعث بن قيس را از آن برحذر داشت كه مبادا به حكومت به چشم طعمه و لقمه چرب بنگرد ، بلكه بايد آن را امانت الهى بداند كه دربارهء آن در مقابل مقام بالاتر از خود مسؤول است و بايد از ستم بر مردم و استبداد رأى بپرهيزد . « 2 » \r\n\r\nبهانه‌جويى و پيمان‌شكنى\r\nيك نقل تاريخى بيانگر آن است كه طلحه و زبير در اولين روز بيعت با على عليه السلام به خانهء آن حضرت آمدند و خواستار قصاص قاتلان عثمان شدند . حضرتش به آنان گوشزد كرد كه اينك زمان براى چنين كارى مناسب نيست و بايد منتظر فرارسيدن وقت مناسب بود . در همين نشست ، طلحه خواستار حكومت بصره و زبير طالب حكومت كوفه شد و حضرت فرمود : باشد تا در اين باره بينديشم . « 3 » \r\nاز اين برخورد طلحه و زبير به خوبى و روشنى مىتوان دريافت كه آنان درواقع خواستار قصاص قاتلان عثمان نبودند و اگر هم بودند بر ايشان در درجهء اول اهميت قرار نداشت ، بلكه با طرح اين موضوع به طور ضمنى اشاره كردند كه اگر به خواسته‌هايشان پاسخ مثبت داده نشود ،\r\n\r\n","description":"","footnote":" ( 1 ) - تاريخ يعقوبى ، ج 2 ، ص 180 .  ( 2 ) - نهج‌البلاغه ، عبده ، نامه 6 ، ج 3 ، ص 6 .  ( 3 ) - كامل ، ج 3 ، ص 196 . ( در اين مدرك ، متن كامل گفت‌وگوى طلحه و زبير با اميرمؤمنان عليه السلام آمده است ) ","page_name":" 52 ","page_number":48},
  {"content":"\r\n\r\nجريان قتل عثمان را عليه آن حضرت عَلَم خواهند كرد . و گرنه چنانچه واقعاً خواستار خونخواهى عثمان مىبودند ، بايد تا رسيدن به نتيجه در مدينه مىماندند نه آن‌كه تقاضاى حكومت بصره و كوفه را مطرح كنند .\r\nيك احتمال بسيار قوىتر اين است كه چنان كه گفتيم ، طلحه و زبير در قتل عثمان دست داشتند . اينان از آن رو قصاص قاتلان عثمان را مطرح كردند كه خود را تبرئه كنند و عدم دخالت خودشان را ثابت كنند و گرنه چنان كه از اين پس خواهيم گفت ، طلحه در ماجراى قتل عثمان خود را گناهكار مىدانست و شركت خود در جنگ جمل را به منزلهء توبه تلقى مىكرد .\r\nبه هر حال ، عايشه و تعداد زيادى از بنىاميه كه در دستگاه عثمان جزو مقرّبان بودند از ترس آن‌كه اموال به غارت برده ، از آنها بازپس گرفته شود ، پس از پيروزى انقلاب به نقاط گوناگون و از جمله شهر مكه گريختند . « 1 »  احتمال بسيار قوى مىرود كه آنها مكه را به اين دليل انتخاب كردند كه حرم امن الهى بود و تا زمان جمع‌آورى نيروى كافى در امان بودند . طلحه و زبير نيز به فراريان پيوستند و حزب ناكثين كامل شد و مقدمات جنگ جمل فراهم گرديد .\r\nحال در اينجا اين سؤال پيش مىآيد كه طلحه و زبير با آن سوابق درخشانى كه داشتند ، به چه علت در مقام مخالفت با اميرمؤمنان عليه السلام برآمدند ؟ پاسخ آن بسيار روشن است : دنيادوستى و حب رياست . روزگار عوض شده بود . و طلحه و زبير ديگر آن چهره‌هاى سابق دوران پيامبر صلى الله عليه و آله و سلم نبودند . آن دو اينك به مالكان ثروتمندى تبديل شده بودند كه\r\n\r\n","description":"","footnote":" ( 1 ) - الجمل ، ص 119 . ","page_name":" 53 ","page_number":49},
  {"content":"\r\n\r\nجز حكومت و رياست عطش آنها را فرو نمىنشاند . آنان به گونه‌اى تغيير كرده بودند كه تحمل بازگرداندن اوضاع به زمان پيامبر صلى الله عليه و آله و سلم به دست حضرت على عليه السلام را نداشتند ، « 1 »  اما اقبال با آنها يار نبود . آنان نزد شخصى به طلب مال و رياست رفته بودند كه به فرمودهء خودش افسار دنيا را به گردنش آويخته و رهايش ساخته بود و حكومت را جز براى اجراى عدالت و گرفتن ، حق مظلوم از ظالم و برپا داشتن بيرق دين نمىخواست و دنيا نزدش به اندازهء عطسهء بزى ارزش نداشت . « 2 »  آنان نزد كسى رفتند كه وقتى به او پيشنهاد شد كه طلحه را به يمن و زبير را به كوفه بفرستد و معاويه را در حكومتش بر شام ابقا كند و زمانى كه بر اوضاع مسلط شد تكليف آنها را روشن سازد ، فرمود : من در كار دين خود سستى نمىورزم و پستى و دنائت را در كار خويش راه نمىدهم . « 3 » \r\n\r\nيك انگيزهء ديگر\r\nميان گفته‌هاى طلحه در جريان جنگ جمل نكاتى ديده مىشود كه با توجه به آنها مىتوان حدس زد كه علاوه بر انگيزه‌هايى كه ياد كرديم ، دست كم براى طلحه دليل ديگرى هم براى جنگ با حضرت على عليه السلام وجود داشت ؛ بدين صورت كه طلحه در جريان قتل عثمان مقصر بود و از اين كار به هيچ صورتى جلوگيرى نكرد و حتى با انقلابيون همدست نيز بود . تأييد اين حقيقت ، رفتار مروان حكم با طلحه بود . مىدانيم كه با آن‌كه\r\n\r\n","description":"","footnote":" ( 1 ) - ر . ك : شرح ابن ابىالحديد ، ج 7 ، ص 40 - 42 .  ( 2 ) - نهج‌البلاغه ، شرح عبده ، ج 3 ، ص 73 .  ( 3 ) - كامل ابن اثير ، ج 3 ، ص 197 . ","page_name":" 54 ","page_number":50},
  {"content":"\r\n\r\nمروان حكم و طلحه در يك جبهه بودند . مروان از يك فرصت استفاده كرد و نيزه‌اى به طلحه زد كه بر اثر آن مرد ؛ چنان كه عبدالملك مروان گفته است كه اگر پدرم ، يعنى مروان ، نگفته بود كه طلحه را او كشته است همه اولاد طلحه را به خونخواهى عثمان مىكشتم . وقتى طلحه در حال جان دادن بود ، مىگفت : بارخدايا حق عثمان را از من بگير تا راضى شود . « 1 » \r\nآرى كسانى كه خود در كشتن عثمان دست داشتند ، قتل او را بهانه مخالفت با على عليه السلام قرار دادند ، و عليه آن حضرت به جنگ پرداختند ، اما اينها همه بهانه‌اى بيش نبود . آنان خواستار مقام و مال بودند ، اما وقتى ديدند با رفتار على عليه السلام ، بدون در نظر گرفتن حق و داشتن صلاحيت ، به تعبير خودشان به اندازهء كوشيدن سگ هم چيزى به آنها نخواهد رسيد ، از در مخالفت و پيمان‌شكنى درآمدند و على عليه السلام نيز از صحبت و همنشينى با آنان خوددارى ورزيد به قول حافظ :\r\n پير پيمانه‌كش من كه روانش خوش باد * گفت پرهيز كن از صحبت پيمان‌شكنان \r\n\r\n","description":"","footnote":" ( 1 ) - طبقات الكبرى ، ج 3 ، ص 223 . ","page_name":" 55 ","page_number":51},
  {"content":"\r\n . \r\n","description":"","footnote":"","page_name":" 56 ","page_number":52},
  {"content":"\r\n\r\n\r\nفصل دوم : فرجام كار ناكثين ( نبرد جمل )\r\nاشغال بصره به وسيله « ناكثين » ، براى حكومت اميرمؤمنان عليه السلام تهديدى جدّى به شمار مىرفت ، به ويژه آن‌كه معاويه نيز در شام اعلام استقلال كرده داعيهء خلافت داشت ؛ روشن است كه شورش داخلى و تهاجم خارجى به آسانى مىتوانست ، به حكومت حضرت على عليه السلام پايان دهد . اما درايت و هوشيارى آن حضرت توطئه دشمنان را خنثى ساخت .\r\nاو كه سياستمدارى آزموده و فرماندهى با تجربه بود ، از جنگ با معاويه - كه در تدارك آن بود - چشم پوشيد و به از ميان برداشتن ناكثين اقدام كرد .\r\n\r\nحركت امام عليه السلام به سوى بصره\r\nاميرمؤمنان عليه السلام پس از آن‌كه عزم خويش را براى جنگ با ناكثين جزم كرد . فرمان داد مسلمانان در مسجد گرد آيند . در اين اجتماع حضرت اوضاع سياسى - اجتماعى را براى مردم تشريح و ارادهء خود را مبنى بر سركوب مخالفان و عدم تسليم در برابر خواسته‌هاى نامشروعشان اعلام كرد . بخشى از گفتار حضرت در آن جمع چنين است :\r\nاى مردم ! عايشه به سوى بصره رفته ، طلحه و زبير نيز همراه اويند .\r\nهر يك از اين دو نفر عقيده دارند كه خلافت حق اوست ، نه ديگرى ، اما طلحه پسرعموى عايشه است ، و زبير داماد او ( و عايشه\r\n\r\n","description":"","footnote":"","page_name":" 57 ","page_number":53},
  {"content":"\r\n\r\nبه نفع آنها تلاش مىكند ) به خدا قسم اگر آن دو به هدف خود برسند - كه هرگز نخواهند رسيد - پس از نزاع سختى كه ميان آن دو به وجود مىآيد يكى گردن ديگرى را خواهد زد . و به خدا سوگند صاحب شتر سرخ راهى طى نمىكند و گرهى نمىگشايد ، مگر در راه معصيت و خشم خدا تا آن‌كه خود و همراهانش را به مهلكه وارد كند .\r\nبه خدا سوگند ! سرانجام يك‌سوم آنان كشته مىشوند ، يك سوم آنان فرار كرده و يك سوم ديگر توبه مىكنند . عايشه همان زنى است كه سگ‌هاى « حوأب » بر او پارس كردند . طلحه و زبير نيز مىدانند كه به خطا مىروند و چه بسا عالمى كه جهلش او را مىكشد ، بدون اين‌كه از علمش نفعى ببرد .\r\nمرا با قريش چه كار ! به خدا سوگند در حال كفرشان آنان را كشتم . اكنون نيز كه فريب هواى نفس و شيطان را خورده‌اند ، آنان را مىكشم . « 1 » \r\nامام عليه السلام پس از انجام تبليغ‌هاى لازم ، و آماده ساختن سپاه ، سهل بن حنيف را در مدينه جانشين خود گردانيد و با سپاهى بيش از هفتصد نفر مدينه را به سوى عراق ترك گفت .\r\n\r\nتوقف در ربذه\r\nاز آنجا كه اين شمار جنگجو براى رويارويى با ناكثين كافى نبود ، حضرت على عليه السلام در محلى به نام « ربذه » توقف كرد ، تا نيروى كافى فراهم آيد .\r\nعثمان بن حنيف - فرماندار امير مؤمنان در بصره - ، پس از رهايى از دست\r\n\r\n","description":"","footnote":" ( 1 ) - شرح ابن ابى الحديد ، ج 1 ، ص 233 ؛ ارشاد ، ص 1317 . ","page_name":" 58 ","page_number":54},
  {"content":"\r\n\r\nدشمنان ، خود را به امام عليه السلام رساند و از ستمى كه بر او روا داشته و شكنجه‌هايى كه داده بودند ، اظهار ناراحتى و شكايت كرد ، به ويژه از اين‌كه ريش او را تراشيده بودند ( و به نقلى موهاى صورتش را كنده بودند ) ، بسيار پريشان‌خاطر بود . حضرت على عليه السلام او را به صبر دعوت كرد و برايش دعاى خير نمود . « 1 » \r\nهمچنين اميرمؤمنان عليه السلام هاشم مرقال را با نامه‌اى نزد استاندار كوفه ، ابوموسى اشعرى ، فرستاد و از او درخواست كمك كرده اما ابوموسى به هاشم روى خوش نشان نداد و كوفيان را از پيوستن به سپاه على عليه السلام برحذر داشت . او به طور رسمى اعلام كرد : اگر بنابر جنگ باشد ، نخست بايد با قاتلان عثمان بجنگيم ، آن‌گاه به ديگران بپردازيم . « 2 » \r\nولى كوفه جايى نبود كه امام عليه السلام از آن چشم بپوشد . از اين رو فرزندش ، امام حسن عليه السلام و عمار ياسر را مأمور ساخت تا به كوفه بروند و مردم را از اوضاع آگاه سازند . همچنين حكم عزل ابوموسى را نيز صادر كرد . امام حسن عليه السلام و عمار ياسر و نيز مالك اشتر به كوفه رفتند و با قرائت نامهء امام عليه السلام در ميان مردم آنان را به يارى وى فراخواندند . مردم نيز مراتب پشتيبانى و آمادگى خود را براى جانبازى در راه اميرمؤمنان عليه السلام اعلام كردند ؛ و امام حسن عليه السلام پس از بر كنار ساختن ابوموسى ، « قرظة بن كعب » را به جاى وى نصب كرد .\r\nتبليغات روشنگرانهء فرستادگان امام در كوفه نتايج بسيار رضايت‌بخشى به دنبال داشت ، از آن جمله تعداد هفت هزار تن آمادگى خود را براى جنگ در ركاب اميرمؤمنان اعلام كردند و در « ذىقار » به آن حضرت پيوستند . امام عليه السلام\r\n\r\n","description":"","footnote":" ( 1 ) - تاريخ طبرى ، ج 4 ، ص 477 - 481 ؛ كامل ، ج 3 ، ص 277 ؛ شرح ابن ابىالحديد ، ج 14 ، ص 9 .  ( 2 ) - ر . ك : مروج الذهب ، ج 2 ، ص 259 ؛ الجمل ، ص 130 - 138 . ","page_name":" 59 ","page_number":55},
  {"content":"\r\n\r\nنيز از اين موفقيت امام حسن عليه السلام خوشحال شد و از وى تشكر كرد . « 1 » \r\n\r\nبصره در محاصره\r\nسپاه بزرگ و نيرومند اميرمؤمنان عليه السلام ، متشكل از جنگجويان مدينه و كوفه به سرعت به سوى بصره تاخت و در نزديكى شهر اردو زد .\r\nاميرمؤمنان عليه السلام به نماز ايستاد و پس از آن گونه بر خاك نهاد و به پيشگاه ربوبى اشك ريخت . آن‌گاه دست‌ها را به آسمان بلند كرد و گفت : . . .\r\nپروردگارا ! اين گروه سرپيچى كرده ، بر من ستم روا داشتند و بيعت مرا شكستند . خداوندا ! تو خود خون مسلمانان را حفظ فرما . « 2 » \r\nيكى از ناظران كه در آن روز شكوه سپاه امام عليه السلام را در نزديكى بصره ديده بود ، دربارهء نظم ، صلابت و آرايش سپاه چنين گفته است : در اين هنگام هزار سوار را كه همگى غرق در سلاح بودند و پيشاپيش آنان « ابوايوب انصارى » بر اسب نيرومندى حركت مىكرد ، ديدم نيروهاى ديگر نيز در دسته‌هاى هزار نفرى با تجهيزات كامل به فرماندهى صحابهء رسول خدا صلى الله عليه و آله و سلم . . . پشت سرشان در حركت بودند . يكى از اين دسته‌ها تحت فرماندهى اميرمؤمنان عليه السلام بود كه پيشاپيش جنگجويان حركت مىكرد و در دو سوى آن حضرت ، امام حسن و امام حسين عليهما السلام قرار داشتند . در پيش روى آن حضرت فرزند ديگرش محمد بن حنفيه پرچم را به دست داشت و عبداللَّه بن جعفر پشت سر آن حضرت در حركت بود .\r\n\r\n","description":"","footnote":" ( 1 ) - ر . ك : مروج الذهب ، ج 2 ، ص 359 ؛ جمل ، ص 128 - 130 ؛ كامل ، ج 3 ، ص 227 - 231 . ( لازم به ذكر است كه مدرك اخير ، تعداد كوفيانى را كه به امام پيوستند 9000 نفر مىداند . )  ( 2 ) - مروج الذهب ، ج 2 ، ص 361 . ","page_name":" 60 ","page_number":56},
  {"content":"\r\n\r\nفرزندان عقيل و ديگر جوانان بنى هاشم امام عليه السلام را چونان نگينى در ميان گرفته بودند ، در حالى كه جمعى از شركت‌كنندگان در جنگ بدر نيز در ميان سپاه ديده مىشدند . « 1 » \r\n\r\nتلاش‌هاى صلح‌آميز\r\nاميرمؤمنان عليه السلام كه جنگ را خوش نمىداشت و ريخته شدن خون مسلمانان را ضايعه مىدانست ، دست به كار شد تا شايد بتواند با مذاكره و گفت‌وگوى سياسى ، توطئه را پايان بخشد ؛ در راستاى رسيدن به صلح اقدام‌هاى زير را انجام داد :\r\n1 - پيش از ورود به بصره دو نفر از يارانش را همراه با نامه‌هايى به شهر فرستاد تا با عايشه ، طلحه و زبير جداگانه گفت‌وگو كنند و آنان را از انديشهء جنگ منصرف سازند ، ولى آنان پيشنهاد صلح را رد كرده ، آمادهء جنگ شدند . « 2 » \r\n2 - امام عليه السلام در روز نبرد ، پيش از آغاز جنگ ، به ناكثين پيشنهاد داد كه از خونريزى دست بردارند و به حكمت قرآن تن در دهند . از اين رو قرآن را به دست فردى به نام « مسلم » داد و فرمود : قرآن را بر آنان عرضه كن و بگو : اين قرآن بين ما و شما حاكم باشد ، از خدا بترسيد و خون مسلمانان را حفظ كنيد .\r\n« مسلم » طبق فرمان امام ميان سپاه دشمن رفت و قرآن را بر آنان عرضه داشت ؛ ولى آنان دستش را قطع كردند . او قرآن را به دست ديگر گرفت و همچنان مردم را به حكومت قرآن دعوت مىكرد ، ولى آن نامردمان ، پس\r\n\r\n","description":"","footnote":" ( 1 ) - مروج الذهب ، ج 2 ، ص 359 - 361 .  ( 2 ) - الجمل ، ص 167 . ","page_name":" 61 ","page_number":57},
  {"content":"\r\n\r\nاز قطع دست ديگرش وى را به شهادت رسانيدند . « 1 » \r\n3 - اميرمؤمنان عليه السلام براى حل سياسى مشكل ، و به منظور اتمام حجت به دشمن ، يكى از چهره‌هاى مشهور و سرشناس ياران پيامبر صلى الله عليه و آله و سلم يعنى عمار ياسر را نزد ناكثين فرستاد . عمار خطاب به سپاه دشمن گفت : اى مردم ! شما دربارهء پيامبر صلى الله عليه و آله و سلم به انصاف رفتار نكرديد ، زيرا زنان خود را در خانه‌هايتان محفوظ نگه داشته‌ايد و همسر رسول خدا صلى الله عليه و آله و سلم را از منزل بيرون آورده در برابر شمشيرها و نيزه‌ها قرار داده‌ايد . عمار با اين سخنان كوشيد شايد بتواند عايشه را متقاعد كند كه از جنگ دست بردارد . اما واكنش دشمن خصمانه و بىادبانه بود . آنان با كمال بىشرمى عمار را زير باران تيرها گرفتند و مجبور به بازگشت كردند . او به نزد اميرمؤمنان عليه السلام آمد و عرض كرد : چاره‌اى جز جنگ نيست . « 2 » \r\nوقوع جنگ حتمى شد و طرفين خود را براى نبرد آماده كردند .\r\nاميرمؤمنان عليه السلام باز هم خويشتندارى نشان داد و صبر كرد تا جنگ را دشمن آغاز كند . با آن‌كه بر اثر تيراندازى دشمن يك نفر از ياران امام عليه السلام به شهادت رسيد ، به اصحاب فرمود : صبر كنيد تا حجّت بر دشمن تمام شود . « 3 » \r\nسه روز به همين منوال گذشت و چند نفر از سپاه امام عليه السلام به شهادت رسيدند . اقدام‌هاى جسورانهء ناكثين جنگ را اجتناب‌ناپذير ساخت .\r\nاميرمؤمنان عليه السلام كه اوضاع را چنين ديد ، عزم خويش را بر نبرد استوار\r\n\r\n","description":"","footnote":" ( 1 ) - مروج الذهب ، ج 2 ، ص 361 ؛ الجمل ، ص 181 .  ( 2 ) - همان ، ص 362 .  ( 3 ) - تاريخ يعقوبى ، ج 2 ، ص 182 و شرح ابن ابىالحديد ، ج 9 ، ص 111 . ","page_name":" 62 ","page_number":58},
  {"content":"\r\n\r\nساخت . زره رسول خدا صلى الله عليه و آله را به تن كرد . عمامه بر سر نهاده ذوالفقار را به كمر بست و بر استر رسول خدا صلى الله عليه و آله و سلم سوار شده پرچم را به محمد بن حنفيه داد ؛ و از بيست هزار تن سپاهيانش سان ديد . طلحه و زبير نيز سپاه سىهزار نفرىشان را آمادهء نبرد ساختند . « 1 » \r\n\r\nدستورهاى انسانى\r\nاميرمؤمنان عليه السلام با پيروى از سنّت رسول خدا صلى الله عليه و آله و سلم ، پيش از جنگ سربازانش را مورد خطاب قرار داد و دستورهاى لازم را صادر كرد و از جمله فرمود : پس از شكست دشمن ، مجروحان و اسيران را نكشيد . فراريان را تعقيب نكنيد ، از مثله كردن كشتگان بپرهيزيد ، پرده‌درى نكنيد و به اموال مردم جز آنچه را كه در ميدان نبرد به دست مىآوريد دست نزنيد . « 2 » \r\n\r\nتفرقه ميان دشمن\r\nپس از رويارويى دو سپاه و پيش از آغاز نبرد ، اميرمؤمنان عليه السلام توانست زبير را از صف جنگجويان خارج سازد . امام عليه السلام وى را مورد خطاب قرار داد و فرمود : اى زبير ! به ياد دارى روزى را كه پيامبر صلى الله عليه و آله و سلم در حالى كه دست به گردن من آويخته بودى ، از تو پرسيد : آيا او را دوست دارى ؟ و تو گفتى : چگونه او را دوست نداشته باشم ، در حالى كه او پسردايى من است ؟ سپس فرمود : ولى تو در آيندهء نزديك با او مىجنگى ، در حالى كه نسبت به او ستمگر هستى . زبير با شنيدن سخن پيامبر صلى الله عليه و آله و سلم گفت : « انا للَّه وانا اليه راجعون » جريانى را به يادم آوردى كه پس از آن هرگز با تو جنگ\r\n\r\n","description":"","footnote":" ( 1 ) - شرح ابن ابىالحديد ، ج 9 ، ص 111 .  ( 2 ) - مروج الذهب ، ج 2 ، ص 262 ؛ الجمل ، ص 182 . ","page_name":" 63 ","page_number":59},
  {"content":"\r\n\r\nنخواهم كرد و سپس از سپاه ناكثين كناره گرفت .\r\nاميرمؤمنان عليه السلام با طلحه نيز وارد گفت‌وگوى مستقيم شد و كوشيد تا از بروز جنگ جلوگيرى كند . حضرت به طلحه فرمود چه چيز باعث شد كه شورش كنى ؟ گفت : خونخواهى عثمان . فرمود : خدا لعنت كند هر يك از من و تو را كه به اين نسبت سزاوارتر باشيم . آيا من قاتل عثمانم يا تو ؟ مگر نشنيدى كه رسول خدا صلى الله عليه و آله و سلم دربارهء من فرمود : « خدايا دوست بدار هر كه على را دوست بدارد و دشمن باش با كسى كه با على دشمنى بورزد . » آيا تو از نخستين كسانى نبودى كه با من بيعت كردى ، سپس آن را شكستى ؟\r\nطلحه گفت : استغفار مىكنم .\r\nسخنان امام عليه السلام دل طلحه را نرم نكرد ، اما ياران وى را نسبت به او بدبين ساخت . مروان حكم كه جزو سپاه ناكثين بود و طلحه را در قتل عثمان شريك مىدانست ، از ترس آن‌كه مبادا به سپاه اميرمؤمنان عليه السلام بپيوندد ، در گرماگرم نبرد او را به قتل رسانيد . « 1 » \r\n\r\nقطعى شدن جنگ\r\nتلاش‌هاى سياسى و موعظه‌هاى اميرمؤمنان عليه السلام در سپاه ناكثين اثر نكرد . شايد علتش اين بود كه آنها شمار خود را از شمار سپاه اميرمؤمنان بيش‌تر مىديدند و به پيروزى خود اميد داشتند . به اين ترتيب ، جنگ حتمى شد .\r\nاميرمؤمنان عليه السلام به پرچمدار سپاهش ، محمد بن حنفيه ، فرمان داد به قلب لشكر دشمن حمله كند . باران تيرهاى دشمن ، محمد را از حركت باز\r\n\r\n","description":"","footnote":" ( 1 ) - مروج الذهب ، ج 2 ، ص 262 ؛ الجمل ، ص 363 . ","page_name":" 64 ","page_number":60},
  {"content":"\r\n\r\nداشت . امام كه چنين ديد پرچم را از او گرفت و خود به سپاه دشمن حمله برد و صف‌هاى آنان را به هم ريخت . هر چند سپاه دشمن از خود سرسختى نشان مىداد ، اما يورش‌هاى بىامان سرداران سپاه امام عليه السلام مثل مالك اشتر توان دشمن را بريد و صف‌هايشان را درهم شكست .\r\nعايشه سوار بر شتر در ميدان حاضر بود و شمار زيادى از سپاهيان با سرسختى از او دفاع مىكردند . « 1 »  اميرمؤمنان عليه السلام دريافت تا زمانى كه شتر بر سرپا ايستاده باشد ، نابخردان سپاه ناكثين ، بر گرد او جمعند . از اين رو به يارانش فرمان داد تا آن را پى كنند . پس از آن شمار زيادى از افراد دشمن مهار شتر را به دست گرفتند و به قتل رسيدند . به گفتهء ابن‌زبير هر كس مهار شتر را به دست مىگرفت ، بىدرنگ كشته مىشد . « 2 » \r\nسرانجام با يك هجوم گستردهء سپاه امام عليه السلام ناكثين از گرد شتر پراكنده شدند و آن حيوان نيز پى شد . با پى شدن شتر ؛ باقيماندهء سپاه دشمن نيز پا به گريز نهادند . به فرمان حضرت على عليه السلام كجاوهء عايشه رابه كنارى منتقل كردند و شتر را آتش زده خاكستر آن را به باد دادند .\r\nاميرمؤمنان عليه السلام براى سوزاندن شتر به كتاب خداوند استشهاد كرد و داستان سوخته شدن گوسالهء سامرى به وسيله حضرت موسى را به ياد آورد :\r\n« بنگر به معبودت كه پيوسته آن را پرستش مىكردى ، و ببين نخست ما آن را مىسوزانيم ، سپس ذرّات آن را به دريا مىپاشيم . » « 3 » \r\nبه اين ترتيب ، جنگ « جمل » در ماه جمادى الاخر سال 36 هجرى با\r\n\r\n","description":"","footnote":" ( 1 ) - تاريخ طبرى ، ج 4 ، ص 519 ؛ شرح ابن ابىالحديد ، ج 1 ، ص 265 .  ( 2 ) - اسدالغابه ، ابن ثير ، ج 3 ، ص 308  ( 3 ) - طه ( 20 ) ، آيهء 97 ؛ ر . ك : شرح ابن ابىالحديد ، ج 1 ، ص 266 . ","page_name":" 65 ","page_number":61},
  {"content":"\r\n\r\nشكست كامل ناكثين و تلفات زياد دو طرف پايان يافت و نخستين موفقيّت نظامى ، در ششمين ماه حكومت اميرمؤمنان عليه السلام نصيب آن حضرت گرديد .\r\n\r\nگذشت نسبت به سركشان\r\nاميرمؤمنان عليه السلام پس از پيروزى بر دشمن ، بر اجراى مقررات مربوط به رفتار با دشمن تأكيد ورزيد . آن حضرت به محمد بن ابوبكر فرمان داد تا از خواهرش ، عايشه دلجويى نمايد و اگر زخمى شده او را مداوا كند . خود نيز نزد عايشه رفت و او را به سبب انجام اين كار نكوهش كرد . همچنين كار افرادى را كه همسر رسول خدا صلى الله عليه و آله و سلم را به ميدان نبرد آورده بودند ، زشت شمرد .\r\nآن‌گاه به محمد فرمان داد تا چند روزى عايشه را در بصره نگه دارد .\r\nسپس به عبداللَّه عباس فرمود كه دربارهء رفتن به مدينه با وى گفت‌وگو كند .\r\nعايشه در آغاز حاضر به بازگشت نبود ، ولى هنگامى كه از ارادهء قطعى امام مبنى بر فرستادن وى به مدينه آگاه شد ، بناچار پذيرفت .\r\nاميرمؤمنان عليه السلام فرمان داد تا عايشه را با احترام به مدينه بازگردانند .\r\nشمارى نيروى مسلح نيز او را در مسير همراهى مىكردند تا مبادا كسانى در بين راه وى را به قتل برسانند و گناه آن را به گردن امام عليه السلام بيندازند .\r\nاين پيش‌بينى امام عليه السلام بسيار خردمندانه بود و شواهد بعدى نشان مىدهد كه كسانى از قتل عايشه خرسند مىشدند ؛ از جمله عمروعاص پس از جنگ به عايشه گفت : « اى كاش در جنگ كشته شده بودى ! وقتى عايشه علت را پرسيد ، گفت : اگر تو كشته مىشدى به بهشت مىرفتى و ما اين مسأله را دستاويزى براى حمله به على عليه السلام قرار مىداديم » . « 1 » \r\n\r\n","description":"","footnote":" ( 1 ) - ر . ك : كامل ، ج 3 ، ص 255 - 258 ؛ تاريخ طبرى ، ج 4 ، ص 534 - 544 . ","page_name":" 66 ","page_number":62},
  {"content":"\r\n\r\n\r\nفصل سوّم : ماهيّت قاسطين و انگيزه‌هاى سركشى آنها\r\nجنگ جمل با پيروزى كامل اميرمؤمنان عليه السلام پايان يافت ، اما آتش فتنه و آشوب در جهان اسلام خاموش نشد . مهم‌ترين اين فتنه‌ها فتنهء قاسطين بود . نزاع ميان حضرت على عليه السلام و اين گروه سركش به رهبرى معاوية بن ابىسفيان پيوسته ادامه داشت تا آن‌كه به تجزيهء دولت اسلامى منجر شد بنىاميّه حكومت نامشروع خود را در ناحيه شام پى ريختند .\r\n\r\nپيدايش قاسطين\r\nاز خطرهاى بسيار بزرگى كه به‌ويژه پس از روى كار آمدن عثمان ، اسلام را تهديد مىكرد ، خطر قوم‌گرايى و تجديد عصبيت جاهلى بود .\r\nزيرا وى همهء كارگزارانش را از بين خويشاوندان خود برگزيد و بنىاميه در روزگار او به منصب‌هاى بزرگى دست يافتند . آنها از چنان نفوذى برخوردار شدند كه بر كنار ساختن آنها براى اميرمؤمنان عليه السلام دشوار شد .\r\nاز جملهء آن افراد ، معاوية بن ابىسفيان بود . او پس از فتح مكه اسلام آورد و پس از چند صباحى به شام رفت و در آن‌جا ماندگار شد . با آن‌كه وى از تعاليم اسلامى هيچ خبرى نداشت ، پس از مرگ برادرش ، يزيد بن ابوسفيان ، از سوى عمر به حكومت شام منصوب شد و زمانى كه عثمان روى كار آمد بناى حكومت وى استوار شد و سرزمين‌هاى وسيعى نيز به قلمروش افزوده گرديد .\r\n\r\n","description":"","footnote":"","page_name":" 67 ","page_number":63},
  {"content":"\r\n\r\nبه اين ترتيب ، شام به مركز بسيار مناسبى براى همهء فراريان و مخالفان حكومت على عليه السلام تبديل شد . معاويه سفرهء رنگينى گسترد و همهء ضدانقلاب‌هاى منفور دستگاه حكومت اميرالمؤمنين را بر سر آن نشاند و به آنان چنان غذاهاى چرب و لذيذ خورانيد كه از هر چه حق و حقيقت بود چشم پوشيدند و به ثناخوانى و ستايشگرى وى پرداختند .\r\nمعاويه مردم شام را در چنان جهانى نگه داشت كه اسلام را در بنىاميه خلاصه مىكردند . آنان از عالم اسلام به طور كامل ناآگاه و بىخبر بودند و شخصيت‌هايى چون اميرمؤمنان عليه السلام براى آنها كاملًا ناآشنا بودند ؛ و بالاتر از آن نزد شاميان به عنوان دشمنان اسلام شناخته مىشدند .\r\nوقتى اميرمؤمنان عليه السلام زمام امور را به دست گرفت ، معاويه با آن حضرت به مخالفت برخاست و زير پوشش خونخواهى عثمان ؛ جنگ صفين را عليه آن حضرت به راه انداخت . وى در اين كار تنها نبود و شمار زيادى از سياست‌بازان نيز فريب او را خورده گردش جمع شده بودند كه معروف‌ترين آنها عمروعاص بود . وى در حقيقت سمت وزارت معاويه را به عهده داشت و در سخت‌ترين شرايط سياسى و نظامى به وى خدمت كرد .\r\n\r\nنخستين نشانهء مخالفت\r\nپس از آن‌كه معاويه از انتخاب اميرمؤمنان عليه السلام به خلافت آگاه شد ؛ با فرستادن نامه‌اى براى زبير او را به قيام براى خونخواهى عثمان دعوت كرد . مضمون آن نامه چنين بود :\r\n« از معاويه به بندهء خدا و اميرمؤمنان « زبير » من براى تو از مردم شام بيعت گرفته‌ام آنان يكپارچه سر در قيد اطاعت تو نهاده‌اند و براى بيعت با تو به ما فشار مىآورند . تو كوفه و بصره را حفظ كن كه به دست على بن ابىطالب نيفتد ، زيرا با تصرف اين دو شهر سرزمين‌هاى ديگر اهميتى ندارد . بعد از تو\r\n\r\n","description":"","footnote":"","page_name":" 68 ","page_number":64},
  {"content":"\r\n\r\nنيز براى طلحه بيعت گرفته‌ام . با عنوان خونخواهى عثمان قيام و مردم را براى همين مطلب دعوت كنيد و در اين راه سرعت و جديت به خرج دهيد » . « 1 » \r\nادعاى معاويه در اين نامه مبنى بر بيعت گرفتن براى زبير و طلحه به طور كامل دروغ و بىاساس بود ، زيرا هيچ مورّخى انجام چنين كارى را گزارش نكرده است .\r\n\r\nنمايندهء امام به سوى معاويه\r\nاميرمؤمنان عليه السلام با آن‌كه از خباثت ذات و فكر شيطانى معاويه آگاهى داشت . بازهم درصدد برآمد كه با وى وارد گفت‌وگو شود ، شايد از اين راه جلوى آشوبگرىهاى او را بگيرد . از اين رو فردى به نام « جرير بن عبداللَّه » را با نامه‌اى نزد او فرستاد . حضرت در اين نامه ضمن درخواست بيعت از معاويه ، جريان پيمان‌شكنى طلحه و زبير را يادآور شد و در پايان به تهديد وى پرداخت و نوشت : اگر تو نيز خود را در معرض بلا قرار دهى ( و بيعت نكنى ) با تو پيكار مىكنم . تو از آزاد شدگان هستى كه نه شايستگى خلافت را دارند و نه در امور خلافت طرف مشورت قرار مىگيرند . . . . « 2 » \r\nفرستادهء امام نامه رابه معاويه داد . او پس از خواندن نامه گفت : براى پاسخ منتظر بمان . معاويه با عمروعاص به رايزنى پرداخت و در ضمن ، حكومت مصر را به وى وعده داد . عمروعاص پيشنهاد كرد مردم را به مسجد دعوت كند . معاويه نيز چنين كرد و در ميان جماعت انبوهى از مردم و سران و بزرگان شام سخنرانى مشروحى ايراد كرد و ضمن ستايش از مردم شام به تحريك احساسات آنان پرداخت . و دربارهء خونخواهى\r\n\r\n","description":"","footnote":" ( 1 ) - ر . ك : مروج الذهب ، ج 2 ، ص 372 ؛ وقعهء صفين ، ص 27 .  ( 2 ) - وقعهء صفين ، ص 29 ؛ شرح ابن ابىالحديد ، ج 3 ، ص 57 ؛ كامل ، ج 3 ، ص 276 . ","page_name":" 69 ","page_number":65},
  {"content":"\r\n\r\nعثمان از آنها نظرخواهى كرد . جمعيت ضمن اعلام حمايت از خونخواهى عثمان ، برخاستند و با معاويه بيعت كردند و عهد بستند كه در اين راه از مال و جان خود دريغ نكنند .\r\n« جرير » پس از ديدن اين صحنه نزد اميرمؤمنان عليه السلام بازگشت ، و آنچه را كه ديده بود گزارش داد و گفت : مردم شام با معاويه بر عثمان گريستند و نسبت به جنگ با شما هم‌عقيده‌اند چون مىگويند : على بن ابىطالب عثمان را كشته و قاتلان او را پناه داده است . « 1 » \r\n\r\nانگيزه‌هاى سركشى قاسطين\r\nحال ببينيم انگيزهء معاويه و طرفداران وى براى مخالفت با حضرت على عليه السلام چه بوده است .\r\n\r\nالف - كينه‌توزى\r\nبنى اميه و در رأس آنان ابوسفيان و فرزندش معاويه پس از آن‌كه با بعثت رسول خدا صلى الله عليه و آله و سلم رياست را از دست دادند ، كينهء آن حضرت و به ويژه اميرمؤمنان عليه السلام را در دل گرفتند ، چرا كه ايشان در جنگ‌هاى صدر اسلام ضربه‌هاى سختى بر بنىاميّه وارد ساخته بود . معاويه چنان كينه‌اى از پيامبر خدا صلى الله عليه و آله و سلم به دل داشت كه از عظمت نام پيامبر خدا صلى الله عليه و آله و سلم رنج مىبرد .\r\nداستان زير يكى از نمونه‌هايى است كه اين حقيقت را به خوبى مىنماياند .\r\n« مطرف بن مغيره » نقل مىكند : پدرم با معاويه رفت و آمد داشت و هر وقت به خانهء ما مىآمد ، از هوش و استعداد او سخن مىگفت . شبى به خانه ما آمد ، ولى از شدت ناراحتى غذا نخورد . گفتم : چرا ناراحتى ؟\r\n\r\n","description":"","footnote":" ( 1 ) - مروج الذهب ، ج 2 ، ص 372 ؛ وقعهء صفين ، ص 31 - 34 . ","page_name":" 70 ","page_number":66},
  {"content":"\r\n\r\nگفت : امشب از نزد كافرترين و خبيث‌ترين مردم مىآيم . گفتم : چه شده است ؟ گفت : ( نزد معاويه بودم ) و چون خلوت شد ، به وى گفتم : اى اميرمؤمنان ! سِنّى از تو گذشته و پير شده‌اى . خوب است ( اينك ) به عدل رفتار كرده ، نيكى را گسترش دهى و به برادرانت از بنىهاشم نظر افكنى و با آنان صلهء رحم كنى ، زيرا آنان چيزى ندارند كه از آن بترسى . ( علاوه بر آن‌كه ) اين كار موجب بقاى نام تو و اجر و ثواب اخروى نيز مىشود .\r\nمعاويه گفت : هرگز ، هرگز ! به اميد بقاى چه نام نيكى باشم ، برادر « تيم » ( ابوبكر ) به حكومت رسيد و عدالت پيشه كرد و كرد آنچه كرد ، ولى وقتى از دنيا رفت ، يادش نيز از بين رفت فقط بعضى مىگويند : ابوبكر .\r\nسپس برادر « عدى » ( عمر ) حكومت را گرفت و ده سال آستين بالا زد و كوشيد ، ولى پس از مرگ وى نامش نيز نابود شد . تنها برخى مىگويند :\r\nعمر . در حالى كه همه روزه به نام فرزند « ابىكبشه » ( محمد بن عبداللَّه صلى الله عليه و آله و سلم ) پنج بار فرياد زده مىشود « اشهد ان محمد رسول اللَّه » با اين وصف چه عمل و يادى از من باقى مىماند . به خدا سوگند ، زير خاك خواهم رفت و نامم دفن خواهد شد . « 1 » \r\n\r\nب - رياست‌طلبى\r\nحكومت عدل اميرمؤمنان عليه السلام براى بسيارى از مردم ، به ويژه كسانى چون معاوية بن ابىسفيان قابل تحمل نبود . آنان كه با ولخرجىها و دست و دل بازىهاى روزگار عثمان خو گرفته بودند ، اينك موقعيت خود را متزلزل مىديدند . محك عدالت به ميان آمده بود و عناصر غش‌دار ، خود\r\n\r\n","description":"","footnote":" ( 1 ) - شرح ابن ابىالحديد ، ج 5 ، ص 129 . ","page_name":" 71 ","page_number":67},
  {"content":"\r\n\r\nرا سيه‌روى و سيه‌روز مىديدند ؛ بنابراين تنها راه گريز از اين مهلكه آن بود كه عَلَم مخالفت بردارند .\r\nكسانى كه سوداى رياست چند روزهء دنيا را در سر داشتند نمىتوانستند در حكومت عادلانه و برحق على عليه السلام جايگاهى داشته باشند ، به ويژه معاويه كه به گواهى حوادث بعدى تاريخ اسلام و نيز اظهارهاى خود او ، در اصل تفكرى جاهلى داشت و چيزى از اسلام و تقوا در دلش جاى نگرفته بود . او كه روحيهء استكبارى داشت ، شيوهء حكومت اسلامى را نمىپسنديد و به نظام پادشاهى دلبسته بود . پيداست كه چنين فردى نمىتوانست حكومت اميرمؤمنان را تحمل كند .\r\n\r\nج - توجيه شيطانى\r\nمعاويه براى آن‌كه بتواند بزرگان اسلام را با خود همراه سازد ، بايد مخالفت با حضرت على عليه السلام را توجيه مىكرد ، چون از نظر بسيارى از افراد سرشناس و باتقواى آن روز جامعه ، حكومت آن حضرت به حق بود و كسانى كه با وى مخالف بودند ، باطل قلمداد مىشدند .\r\nيكى از راه‌هايى كه معاويه از طريق آن كار خود را توجيه مىكرد ، اين بود كه چون خلفاى پيشين با على عليه السلام مخالفت كرده ، حق او را ناديده گرفته‌اند ، او نيز به استناد كار آنها مىتواند با آن حضرت مخالفت كند و نگذارد حكومت را به دست گيرد .\r\nاو ضمن نامه‌اى به « محمد بن ابىبكر » نوشت : « پدرت و عمر نخستين كسانى بودند كه با خلافت على عليه السلام مخالفت كردند و حق او را گرفتند و بر كرسى خلافت نشستند ، بدون آن‌كه على عليه السلام را در كار خود شركت\r\n\r\n","description":"","footnote":"","page_name":" 72 ","page_number":68},
  {"content":"\r\n\r\nدهند . . . اگر ما در راه درست گام برمىداريم ، پدرت از نخستين پويندگان اين راه بود و اگر در راه ستم پيش مىتازيم ، پدرت آن را بنا گذارده است .\r\nما شريكان او هستيم و به او تأسى مىجوييم . اگر پدرت در اين كار بر ما پيشى نمىگرفت ، ما هرگز با على بن ابىطالب مخالفت نمىكرديم ، ليكن ديديم پدرت آن كار را كرد ، ما هم به او اقتدا كرديم . » « 1 » \r\nبه راستى گويا مخالفت با على عليه السلام يك اصل شده بود ؛ و چه مظلوميتى بالاتر از اين ! كسى كه بايد پس از پيامبر خدا صلى الله عليه و آله و سلم بر مسند خلافت اسلامى تكيه مىزد و امامت امت را با اقتدار كامل به دست مىگرفت ، اينك همه با او مخالف شده‌اند و اين مخالفت به صورت يك سنّت درآمده است . دربارهء اين سخن معاويه يادآورى چند نكته ضرورى است :\r\n1 - معاويه مىدانست كه على عليه السلام جانشين برحق پيامبر صلى الله عليه و آله و سلم است و ديگران ناحق او را كنار زده‌اند . او با اين‌كه به اين حقيقت آگاهى كامل داشت ، با تمسّك به شيوهء نادرست ديگران با آن حضرت به مخالفت برخاست .\r\n2 - اين استدلال معاويه تنها براى كسانى كه با او هم عقيده بودند ، مىتوانست مورد قبول باشد ، نه براى كسانى چون محمد بن ابىبكر كه از ياران امام عليه السلام بودند .\r\n3 - اگر معاويه مىدانست كه حكومت على عليه السلام غصب شده ، چرا در زمان خلفاى پيشين جانب حق را نگرفت و با آنان مخالفت نكرد . معلوم مىشود كه او حق را مىشناسد ، اما به نفع آن عمل نمىكند .\r\n\r\n","description":"","footnote":" ( 1 ) - وقعة صفين ، ص 119 - 120 ؛ شرح ابن ابىالحديد ، ج 3 ، ص 189 . ","page_name":" 73 ","page_number":69},
  {"content":"\r\n\r\n\r\nدستاويز تبليغاتى\r\nقتل عثمان بهترين فرصت تبليغاتى را به معاويه داد . او به فراست دريافت كه مىتواند از خون عثمان بهره گيرد . به ويژه در شام كه همهء تبليغات به نفع او بود ، اين دستاويز نيز كارآيى بسيار داشت .\r\nاو براى تحريك احساسات مردم شام ، پيراهن خون‌آلود عثمان و انگشت بريدهء همسر وى را به آن‌جا برد و در مسجد به معرض ديد عموم گذاشت . شمارى را نيز وادار كرد كه در كنار آنها نوحه‌سرايى كنند و احساسات مردم را عليه على عليه السلام برانگيزند . اين ترفند تبليغاتى بسيار مؤثر واقع شد و مردم يكصدا فرياد مىزدند : « ما طالب خون عثمانيم » . سپس ، با معاويه بيعت كردند كه تا پاى جان در راه خونخواهى عثمان بايستند . « 1 » \r\nبه اين ترتيب معاويه توانست ناحيهء شام را به طور كامل زير نفوذ خود درآورد و در مقابل حكومت اميرمؤمنان عليه السلام بايستد .\r\n\r\n","description":"","footnote":" ( 1 ) - تاريخ ابوالفداء ، ج 1 ، ص 171 ؛ كامل ، ج 2 ، ص 192 و 277 ؛ وقعة صفين ، ص 32 . ","page_name":" 74 ","page_number":70},
  {"content":"\r\n\r\n\r\nفصل چهارم : واكنش اميرمؤمنان عليه السلام در برابر سركشىهاى قاسطين\r\nاميرمؤمنان عليه السلام هميشه راه گفت‌وگوى با مخالفان سياسى خويش را باز مىگذاشت و همزمان با تدارك نظامى عليه دشمن ، به راه‌حل‌هاى سياسى نيز مىانديشيد . اين شيوه در تمام جنگ‌هاى آن حضرت ، از جمله جنگ با قاسطين رعايت شده است . آن حضرت قبل از جنگ و در بين جنگ صفين نامه‌هاى متعددى با معاويه ردّ و بدل كرده است كه به نوبهء خود نمايانگر موقعيّت برحق و نشانگر قدرت استدلال آن بزرگوار مىباشد .\r\n\r\nانگيزه‌هاى مكاتبه با معاويه\r\nاميرمؤمنان ، على عليه السلام از مكاتبهء با معاويه اهداف چندى را دنبال مىكرد ، برخى از اين هدف‌ها در راستاى روشن ساختن افكار داخلى حكومت خود آن حضرت و برخى ديگر در جهت هدايت و روشنگرى مردم شام بود .\r\nهدف‌هايى كه اميرمؤمنان عليه السلام از نامه‌نگارى و گفت‌وگوى با معاويه - با توجه به امور داخلى حكومت خودش - دنبال مىكرد ، عبارت بود از :\r\n\r\n","description":"","footnote":"","page_name":" 75 ","page_number":71},
  {"content":"\r\n\r\n1 - به طور عادى مردم خواهان جنگ نيستند و توقع دارند كه رهبرانشان تا جايى كه ممكن است آن را از راه مذاكره سياسى حل كنند و ياران اميرمؤمنان عليه السلام نيز از اين قاعده استثنا نبودند و خود آن حضرت نيز مايل نبود كه شروع‌كنندهء جنگ باشد و مىخواست معاويه از راه مسالمت‌آميز كنار برود ، از اين رو براى آن‌كه حجّت را تمام كرده باشد ، به گفت‌وگوى سياسى با معاويه پرداخت .\r\n2 - از آن‌جا كه معاويه پيوسته براى حضرت على عليه السلام نامه مىنوشت ، وى نيز نمىتوانست آنها را بدون پاسخ بگذارد ، كه اگر جز اين بود . مردم آن حضرت را از جواب عاجز و ناتوان مىپنداشتند .\r\n3 - معاويه در نامه‌هايى كه براى امام عليه السلام مىفرستاد ، نسبت‌هاى ناروايى را به آن حضرت مىداد و خود را صاحب افتخارات بسيار زيادى قلمداد مىكرد . اميرمؤمنان عليه السلام بايد اين نامه‌ها را پاسخ مىداد و حقايق را آشكار مىساخت و گرنه ساده‌لوحان و كسانى كه داراى قدرت تميز اندكى هستند ، آن سخنان را حقيقت مىپنداشتند و امر دربارهء حقانيت اميرمؤمنان عليه السلام بر ايشان مشتبه مىگرديد .\r\nهدف ديگرى كه حضرت على عليه السلام از نوشتن نامه و گفت‌وگو با معاويه ، با توجه به اوضاع شام ، دنبال مىكرد ، اين بود كه معاويه در آن سامان اقتدار زيادى به هم زده ، دين به دنيافروشان بسيارى را در استخدام داشت كه به نفع وى حديث جعل مىكردند و براى او فضيلت مىتراشيدند . « 1 » \r\n\r\n","description":"","footnote":" ( 1 ) - ر . ك : شرح ابن ابىالحديد ، ج 15 ، ص 184 . ","page_name":" 76 ","page_number":72},
  {"content":"\r\n\r\nامام عليه السلام طى نامه‌هاى چندى كه به معاويه نوشت ، ماهيت وى را آشكار ساخت و او را به مردم معرفى كرد . هر چند معاويه با مبلّغان مزدورى كه در اختيار داشت ، حقايق را وارونه جلوه مىداد ، اما حجت براى آيندگان تمام شد و امروزه كسانى كه گفتار معاويه را مورد ارزيابى قرار مىدهند ، در پرتو كلام امام عليه السلام به پوچى و بىپايگى آن پى مىبرند .\r\n\r\nاعزام سفير به وسيلهء امام\r\nاميرمؤمنان عليه السلام در راستاى اقدام‌هاى سياسى خويش تصميم گرفت فردى را نزد معاويه بفرستد و او را از پىآمدهاى ناگوار جنگ و كشتار مسلمانان آگاه كند به اين منظور ، فردى به نام « خفاف بن عبداللَّه » را كه شاعرى زبردست و سخنگويى توانا بود ، برگزيد .\r\nفرستادهء اميرمؤمنان عليه السلام وارد سرزمين شام شد و در آن‌جا پسرعموى خود « حابس بن سعد » را نيز با خود همراه ساخت و به اتفاق نزد معاويه رفتند . آنان ماجراى قتل عثمان و نقش نداشتن اميرمؤمنان عليه السلام در آن واقعه را براى معاويه شرح دادند . همچنين دربارهء بيعت يكپارچه مردم با حضرت على عليه السلام ، چگونگى سركوب فتنه ناكثين و استقبال مردم كوفه و بصره از آن حضرت را براى معاويه گفتند . در پايان‌نيز سفير اميرمؤمنان عليه السلام يادآور شد كه من در حالى از على عليه السلام جدا شدم كه هدفى جز شام نداشت .\r\nمعاويه از شنيدن اين سخنان به وحشت افتاد ، بويژه از آن ترسيد كه سفير اميرمؤمنان عليه السلام با قدرت بيان خود مردم را آگاه سازد و تبليغات ، او را خنثى كند . از اين رو به حابس گفت : من گمان مىكنم اين مرد جاسوس\r\n\r\n","description":"","footnote":"","page_name":" 77 ","page_number":73},
  {"content":"\r\n\r\nعلى عليه السلام است ، او را از خودت دور كن ، مبادا اهل شام را فاسد كند . « 1 » \r\n\r\nرايزنى با مهاجران و انصار\r\nوقتى اميرمؤمنان عليه السلام تلاش‌هاى سياسى را بىفايده ديد ، تصميم به جنگ گرفت و براى آن‌كه رأى و نظر يارانش را جويا شود با آنان به رايزنى پرداخت . آنان ديدگاه‌هاى خود را دربارهء جنگ عنوان كردند . برخى از آنان معتقد بودند كه هر چه زودتر بايد به غائله پايان داد ؛ و اين كار را جز از طريق جنگ ميسر نمىدانستند . شمار ديگرى گفتند بهتر است نخست از راه‌هاى مسالمت‌آميز وارد شويم و چنانچه معاويه تسليم نشود ، با او به نبرد بپردازيم .\r\n« سهل بن حنيف » در پايان برخاست و به نمايندگى از سوى حاضران به اميرمؤمنان عليه السلام چنين گفت :\r\nاى اميرمؤمنان : شما با هر كسى در صلح باشى ما نيز با او در صلحيم و با هر كه بستيزى ما نيز با او ستيز خواهيم كرد . رأى ما رأى تو است . ما همانند دست راستت مطيع و فرمانبردار توايم . . .\r\nآن‌گاه اميرمؤمنان خطاب به مهاجران و انصار خطابه‌اى شيوا ايراد كرد و آنان را به جهاد در راه خدا تشويق نمود . فرازى از سخن امام عليه السلام چنين است :\r\nسيرُوا الى اعْداءِ اللَّهِ ، سيرُوا الى اعْداءِ السُّنَنِ وَالْقُرْآن ، سيرُوا الى بَقِيَّةِ الَاحْزابِ ، قَتَلَةِ المُهاجِرينَ وَالَانْصارِ .\r\nبه سوى دشمنان خداوند برويد . به سوى دشمنان قرآن و سنت برويد ، به سوى باقيمانده احزاب ، قاتلان مهاجران و انصار ، برويد .\r\n\r\n","description":"","footnote":" ( 1 ) - وقعة صفين ، ص 64 - 65 . ","page_name":" 78 ","page_number":74},
  {"content":"\r\n\r\nاز ميان جمع حاضر تنها يك نفر - كه گويا از ياران معاويه بود - به مخالفت برخاست كه او هم با واكنش شديد مالك اشتر پا به گريز نهاد و سرانجام به دست مردم كشته شد . على عليه السلام كه مظهر عدالت بود ، ديه قتل آن مرد را با آن‌كه از مخالفانش بود از بيت‌المال پرداخت ( چون قاتل مشخص نبود ) . « 1 » \r\n\r\nگردآورى سپاه\r\nاميرمؤمنان عليه السلام براى جنگ با معاويه نيازمند نيروى فراوان و با روحيه بود . از اين رو نامه‌هايى به استان‌هاى گوناگون فرستاد و از كارگزارانش خواست كه در بسيج عمومى عليه معاويه شركت جويند و رزمندگانشان را به جبهه نبرد اعزام كنند .\r\nهمچنين حضرت براى آماده ساختن افكار عمومى نياز به مبلّغانى چيره‌دست و باايمان داشت . نزديك‌ترين افراد به امام در اين كار دو فرزند بزرگوار آن حضرت يعنى امام حسن و امام حسين عليهما السلام بودند . آن دو بزرگوار با سخنرانىهاى شورانگيزشان مردم را به جنگ با معاويه ترغيب مىكردند و فنون و آداب جنگى را به آنان مىآموختند . همچنين بر هماهنگى و اتحاد مردم تأكيد مىورزيدند .\r\nمتأسفانه افراد ظاهر مسلمان اما سست عنصر در ميان مردم كم نبودند و اين بزرگ‌ترين گرفتارى على عليه السلام بود . نه ايشان مىتوانست آنان را طرد كند و نه آنها حاضر بودند كه خالصانه در ركاب آن حضرت نبرد كنند .\r\n\r\n","description":"","footnote":" ( 1 ) - وقعة صفين ، ص 93 و 94 . ","page_name":" 79 ","page_number":75},
  {"content":"\r\n\r\nدر اين ميان يك عده افراد بودند كه نمىخواستند در سرزمين عراق بمانند ، چون دودل بودند . از اين رو از اميرمؤمنان عليه السلام تقاضا كردند كه آنان را به نقاطى دوردست بفرستد تا شاهد صحنه‌هاى جنگ نباشند . اينان با آن‌كه به فضيلت اميرمؤمنان عليه السلام اقرار داشتند ، براى شركت در جنگ دچار ترديد بودند .\r\nحضرت على عليه السلام در برآوردن خواهش اين عده ، كوچك‌ترين ترديدى به خود راه نداد . چون وجود افراد بىانگيزه آفت سپاه بود . آنان علاوه بر آن‌كه خود رغبتى به جنگ نشان نمىدادند ديگران را نيز از جنگ باز مىداشتند و دل‌سرد مىكردند . اميرمؤمنان به اين مسأله واقف بود كه سرنوشت نبرد را نيروهاى كارآمد و با انگيزه تعيين مىكنند ، هر چند شمارشان اندك باشد و نيروى فراوان بىانگيزه كارى از پيش نخواهد برد .\r\nاين واقعيت در روزگار انقلاب اسلامى و در جنگ تحميلى عراق عليه ايران نيز به خوبى تجربه شد . در حقيقت ، كسانى در پيروزى جمهورى اسلامى ايران بيشترين سهم را داشتند كه از انگيزه و روحيهء نيرومند برخوردار بودند ؛ همان بسيجيانى كه هر چند تجربهء اندكى داشتند ، اما ايمانشان قوى و دل‌هاشان مالامال از عشق به خدا و محبت رهبر انقلاب اسلامى حضرت امام خمينى قدس سره بود .\r\nبه هر حال ، علاوه بر گروه ياد شده كه خود داوطلب رفتن به نقاط دوردست بودند ، آن حضرت عدهء ديگرى را نيز به « ديلم » فرستاد ، « 1 »  چون مىديد كه شركت آنان در جنگ فايده‌اى ندارد و باعث تضعيف روحيه\r\n\r\n","description":"","footnote":" ( 1 ) - وقعه صفين ، ص 115 - 116 . ","page_name":" 80 ","page_number":76},
  {"content":"\r\n\r\nرزمندگان مىگردند .\r\nپس از پايان كار گردآورى و گزينش سپاه و تصفيه عناصر ناشايسته ، اميرمؤمنان عليه السلام دست به كار سازماندهى سپاه خويش شد . تمام نيروهاى رزمنده از كوفه بيرون آمدند و در بيرون شهر در نقطه‌اى به نام « نُخيله » اردو زدند . آن حضرت سپاهيانش را به هفت گروه تقسيم كرد و فرماندهى هر گروهى را به يكى از شجاعان قبيله‌هاى معروف همان گروه داد . « 1 » \r\nبا توجه به اين‌كه شمار سپاهيان حضرت على عليه السلام را نود هزار نفر نوشته‌اند ، مىتوان برآورد كرد كه گروه‌هاى هفتگانه يادشده هر كدام به اندازه يك لشكر امروزى نيرو داشته‌اند .\r\nاين سپاه بزرگ با رعايت اصول و روش‌هاى معمول آن روزگار راه شام را در پيش گرفت . يك گروه دوازده هزار نفرى به عنوان طلايه‌دار پيشاپيش سپاه حركت مىكرد و طبق فرمان امام عليه السلام اخبار را به آن حضرت گزارش مىداد . « 2 » \r\n\r\nسپاه شام\r\nمعاويه با شنيدن خبر حركت اميرمؤمنان عليه السلام به سوى شام ، به گردآورى و تجهيز سپاه پرداخت . او در آغاز براى تحريك احساسات مردم آنان را در مسجد جمع كرد و پيراهن خون‌آلود عثمان را در برابر چشمانشان قرار داد و بر فراز منبر چنين گفت : اى مردم شام شما قبلًا مرا دربارهء على عليه السلام تكذيب مىكرديد ، ولى اينك براى همه روشن شده است كه قاتل خليفه كسى جز او نيست . او بود كه فرمان قتل را صادر كرد و قاتلان را پناه داد ؛ امروز از همان‌ها\r\n\r\n","description":"","footnote":" ( 1 ) - وقعة صفين ، ص 117 .  ( 2 ) - همان ، ص 121 - 122 . ","page_name":" 81 ","page_number":77},
  {"content":"\r\n\r\nسپاهى تشكيل داده و براى نابودى شما به سوى شام حركت كرده است . « 1 » \r\nمردم با شنيدن اين سخنان به هيجان آمده و وى را تأييد كردند و آمادگى خود را براى رفتن به جنگ اعلام داشتند . مردم از سراسر شام به لشكريان معاويه پيوستند و او در يك منزل بيرون از شهر سپاه را منظم كرد و سازمان داد . شمار لشكريان وى 85 هزار نفر بود .\r\nمعاويه كه مىدانست امام عليه السلام به سوى صفين مىآيد ، زودتر به آن‌جا رفت و در نقطه‌اى كه دسترسى به آب آسان‌تر بود ، اردو زد .\r\n\r\nنخستين برخورد\r\nطلايهء لشكريان اميرمؤمنان عليه السلام در صفين وقتى خبر آمدن سپاه شام را دريافتند ، از بيم آن‌كه مبادا به محاصرهء دشمن بيفتند ، آن‌جا را ترك كرده ، به اميرمؤمنان عليه السلام پيوستند . امام عليه السلام وقتى از علت آمدن آنان آگاه شد ، كارشان را تحسين كرد و آن را خردمندانه دانست . « 2 »  سپس به آنان فرمان داد كه [ با احتياط 
  ] پيش بروند مالك اشتر را نيز به كمك آنان فرستاد . آن حضرت به مالك دستورهايى داد كه جملگى نشانگر عدم تمايل قلبى امام به جنگ است و به ويژه تأكيد كرد ، كه مبادامالك آغازكنندهء جنگ باشد . از جمله فرمود :\r\nپس از رسيدن به ايشان ، تو امير باش . ولى هرگز آغاز به جنگ مكن . چون با دشمن برخورد كردى ، براى اتمام حجت با آنها به\r\n\r\n","description":"","footnote":" ( 1 ) - وقعة صفين ، ص 127 .  ( 2 ) - كامل ، ج 3 ، ص 282 ؛ وقعة صفين ، ص 152 . ","page_name":" 82 ","page_number":78},
  {"content":"\r\n\r\nگفت‌وگو بپرداز و به سخنانشان گوش كن ، هرگز كينه و عداوت موجب جنگ نگردد . زياد را بر ميمنه و شريح را بر ميسره بگمار . نه چندان به دشمن نزديك شو كه تصور كند تو در صدد افروختن آتش جنگ هستى و نه چندان دور بايست كه گمان برند از آنان بيمناكى . « 1 » \r\nمالك به سرعت حركت كرد تا به دشمن رسيد . شب‌هنگام سپاهيان معاويه به او شبيخون زدند كه با مقاومت مالك روبه‌رو شده عقب‌نشينى كردند .\r\n\r\nجنگ آب\r\nاميرمؤمنان عليه السلام كه ديرتر از معاويه به صفين رسيده بود ، نقطهء مناسبى براى لشكرگاه كه به آب هم دسترسى داشته باشد ، نيافت . چون راه رسيدن به آب به وسيلهء سپاه معاويه بسته شده بود ، امام عليه السلام كه تشنگى سپاهيانش را مشاهده كرد . نماينده‌اى نزد معاويه فرستاد و از او خواست كه دست از اين عمل ضد انسانى بردارد و اجازه دهد سپاهيانش از آب استفاده كنند .\r\nمعاويه با دستيارانش به مشورت پرداخت . عده‌اى گفتند چنان كه او آب را بر عثمان بست ، تو نيز آب را بر وى ببند . اما عمروعاص اين كار را بىفايده خواند و گفت : على عليه السلام هرگز تشنه نخواهد ماند ، در حالى كه تو سيراب باشى . . . تو خود مىدانى كه او دلاورى بىباك است و مردم عراق و حجاز همراه اويند . . . با وجود اين معاويه به فرستادهء امام پاسخ روشنى نداد .\r\nپس از آن نيز به سپاهيانش فرمان داد كه همچنان آب را بسته نگهدارند .\r\nاميرمؤمنان عليه السلام كه اين ناجوانمردى را از معاويه ديد ، اقدام به گشودن آب\r\n\r\n","description":"","footnote":" ( 1 ) - كامل ابن اثير ، ج 3 ، ص 282 . ","page_name":" 83 ","page_number":79},
  {"content":"\r\n\r\nكرد و سپاهيان آن حضرت طى يك حملهء برق‌آسا آب را از دشمن گرفته به تصرف خود درآوردند . شمارى از سپاهيان امام عليه السلام پيشنهاد كردند كه حضرت مقابله به مثل كند و نگذارد سپاه معاويه از آب استفاده كند . اما او كه مظهر انسانيت بود چنين نكرد و اجازه داد كه سپاه دشمن از آب استفاده كند . « 1 » \r\nرودررويى دو سپاه ( جنگ صفين )\r\nبا آمدن دو سپاه عراق و شام در صفين جنگ اجتناب‌ناپذير شد . معاويه به هيچ روى حاضر به عقب‌نشينى از مواضع باطل خود نبود اميرمؤمنان عليه السلام نيز كه به خوبى دريافته بود كه او زبانى جز زور نمىفهمد در عين حال تلاش‌هاى سياسى را قطع نكرد و باب گفت‌وگو با دشمن را نبست .\r\n\r\nاعزام نماينده از سوى امام عليه السلام\r\nاميرمؤمنان عليه السلام پس از قدرتى كه در « جنگ آب » از سپاهيانش به نمايش گذاشت ، چند تن از يارانش را نزد معاويه فرستاد تا او را به اطاعت خداوند ، بيعت با اميرمؤمنان و پيوستن به جماعت مسلمانان فراخوانند .\r\nفرستادگان در اول ماه ذىحجة نزد معاويه رسيدند و با وى به گفت‌وگو پرداختند . آنان بيشتر مىكوشيدند كه از راه موعظه و نصيحت معاويه را به سوى حق بخوانند . يكى از فرستادگان خطاب به معاويه گفت :\r\nاى معاويه ! دنيا سپرى مىشود و آخرت به تو روى مىآورد و خداوند تو را به عملت پاداش مىدهد . بيا و از ايجاد تفرقه ميان امّت و خونريزى\r\n\r\n","description":"","footnote":" ( 1 ) - كامل ابن اثير ، ج 3 ، ص 282 - 285 ؛ وقعة صفين ، ص 160 - 167 ؛ مروج الذهب ، ج 2 ، ص 275 . ","page_name":" 84 ","page_number":80},
  {"content":"\r\n\r\nدست بردار . معاويه سخن او را قطع كرد و گفت : چرا اين سفارش را به مولايت نكردى ؟ او پاسخ داد : او مثل تو نيست . او از نظر دين و فضيلت و سابقهء در اسلام و خويشاوندى با رسول خدا صلى الله عليه و آله و سلم برترين اين امّت است .\r\nمعاويه كه خود از اسلام بهره‌اى نبرده و فضيلتى براى خود سراغ نداشت به فرستادگان اميرمؤمنان عليه السلام پرخاش كرد و با خشم گفت :\r\nبرخيزيد و دور شويد كه ميان من و شما تنها شمشير داورى مىكند . يكى از فرستادگان امام عليه السلام پاسخ داد : ما را از شمشير مىترسانى ؟ به خدا سوگند كه به زودى تو را در گرداب آن گرفتار مىسازيم . سپس برخاسته نزد اميرمؤمنان عليه السلام بازگشتند .\r\nبا بىثمر ماندن گفت‌وگوها درگيرى ميان طرفين آغاز شد و تا پايان ماه ذىحجة ادامه يافت . وقتى ماه محرم فرا رسيد . ميان دو طرف قرارداد متاركه‌اى تا پايان اين ماه بسته شد . اميرمؤمنان عليه السلام در اين مدت نيز به گفت‌وگوى با معاويه ادامه داد و چند تن از بزرگان سپاه خويش را نزد او فرستاد تا شايد بتوانند او را به پذيرفتن صلح و تن دادن به حق فراخوانند .\r\nاما معاويه همچنان بر موضع خود پاى فشرد و سخن هميشگى خود را تكرار كرد : « من دست از جنگ برنمىدارم . تنها شمشير ميان من و او حاكم است » . وى همچنين مدعى شد كه بايد سپاه اميرمؤمنان عليه السلام نيز به وى بپيوندند ، چون كه او در طلب خون خليفهء مسلمانان است .\r\n\r\nنمايندگان معاويه\r\nمعاويه نيز در پاسخ به اقدام اميرمؤمنان عليه السلام هيأتى را به نمايندگى از سوى خود نزد آن حضرت فرستاد . آنان موضوع قتل عثمان را مطرح\r\n\r\n","description":"","footnote":"","page_name":" 85 ","page_number":81},
  {"content":"\r\n\r\nكردند و گفتند : اگر در ادعاى خود مبنى بر نكشتن عثمان صادقى ، كشندگان او را به ما تسليم كن و از خلافت كناره بگير تا كار مردم به شورا واگذار شود و مردم به اتفاق كسى را انتخاب كنند .\r\nاميرمومنان عليه السلام داستان قتل عثمان را توضيح داد و شمه‌اى از سابقه بنىاميه را بازگو كرده دشمنى اين خانواده با اسلام را بيان كرد . در نتيجه فرستادگان معاويه نيز بدون گرفتن نتيجه باز گشتند . « 1 » \r\nچنان كه ديديم ، گفت‌وگوهاى دو طرف هيچ نتيجهء مثبتى به همراه نداشت . علت هم اين بود كه آنان حاضر به عقب‌نشينى از مواضع خود نبودند . اميرمؤمنان عليه السلام نيز عقب‌نشينى در مقابل معاويه را تسليم در برابر جاهليت و اشرافىگرى قريش مىدانست و معاويه كه سوداى حكومت در سر داشت و بهترين موقعيت را در شام به دست آورده بود ، پذيرش صلح را با اهداف خويش در تعارض مىديد . پيداست كه اين دو قطب مخالف به هيچ نقطه نظر مشتركى دست نخواهند يافت .\r\n\r\nنيرنگ‌بازى معاويه\r\nگفت‌وگوهاى دو طرف هر چند در زمينهء دست‌يابى به صلح ثمرى نداشت ، ولى در ارزيابىشان از يكديگر مؤثر بود . معاويه و همفكران او به خوبى دريافتند كه ياراى مقابله نظامى با سپاه توانمند اميرمؤمنان عليه السلام را ندارند ، از اين رو دست به كار تفرقه‌اندازى در سپاه آن حضرت شدند .\r\nآنان كوشيدند تا با دو حربهء « تطميع » و « القاى شبهه » ياران على عليه السلام را دستخوش چنددستگى كنند و تضعيف سازند . متأسفانه سپاه امام عليه السلام از\r\n\r\n","description":"","footnote":" ( 1 ) - كامل ، ج 3 ، ص 291 - 293 . ","page_name":" 86 ","page_number":82},
  {"content":"\r\n\r\nاين جهت آسيب‌پذير بود و سرانجام همين اقدام‌هاى تفرقه‌افكنانه معاويه باعث عدم پيروزى آن حضرت شد .\r\nمعاويه در نخستين اقدامش كوشيد كه برخى از سران سپاه امام عليه السلام را بفريبد . به اين منظور در جريان آخرين هيأتى كه از سوى آن حضرت نزد وى رفت ، يكى از اعضا را نزد خود خواند و به او وعده داد كه اگر دست از يارى على عليه السلام بكشد و به او بپيوندد ، او نيز در صورت پيروز شدن ، حكومت شهرهاى كوفه و بصره را به وى بدهد اما آن سردار نپذيرفت و به معاويه چنان پاسخى كوبنده داد كه عمروعاص گفت : با هر يك از آنها گفت‌وگو مىكنيم ، پاسخى قانع‌كننده مىدهد ، گويى دل‌هاشان يكى است ! « 1 » \r\nگروه ديگرى كه معاويه آنان را براى كارشكنى در سپاه اميرمؤمنان عليه السلام در نظر گرفت ، جماعت « زاهدان » و « قاريان » بود . اين عده كه شمار آنها به سى هزار تن مىرسيد ، از ميان صف‌هاى دو سپاه بيرون آمده و اردوگاه جداگانه‌اى برپا ساختند . و به پندار خودشان مىخواستند نقش ميانجى را برعهده بگيرند . اينان نزد دو طرف درآمد و شد بودند و ديدگاه‌هايشان را منتقل مىكردند . در يكى از اين ملاقات‌ها اميرمؤمنان عليه السلام به آنان هشدار داد كه مبادا تبليغات سوء معاويه در آنان تأثير بگذارد . « 2 »  اما آنان توجهى نكردند و سرانجام پيش‌بينى امام درست درآمد و معاويه توانست اينان را بفريبد و شمارى از همين گروه بودند كه در بحبوحهء جنگ و « نزديك شدن پيروزى امام عليه السلام ، او را مجبور به پذيرفتن حكميت كردند . « 3 » \r\n\r\n","description":"","footnote":" ( 1 ) - كامل ، ج 3 ، ص 290 ؛ وقعة صفين ، ص 199 - 200 .  ( 2 ) - وقعة صفين ، ص 188 - 190 .  ( 3 ) - همان ، ص 489 - 490 . ","page_name":" 87 ","page_number":83},
  {"content":"\r\n\r\n\r\nكوشش معاويه براى ترسانيدن سپاه امام عليه السلام\r\nمعاويه به منظور ايجاد ترس و تزلزل در سپاه امام عليه السلام دست به يك نيرنگ زد . او فرمان داد نامه‌اى بنويسند و آن را بر تيرى بسته ميان سپاهيان حضرت على عليه السلام پرتاب كنند . مضمون آن نامه چنين بود : از طرف يكى از بندگان خيرانديش خدا به لشكريان عراق ، آگاه باشيد كه معاويه مىخواهد آب رودخانهء فرات را به روى شما باز كند و همه را غرق سازد .\r\nهر چه زودتر فرار كنيد . در ضمن تعداد دويست نفر را هم با بيل و كلنگ به كنار فرات فرستاد تا تظاهر به حفر كانال كنند .\r\nنامه در سپاه اميرمؤمنان عليه السلام دست به دست مىگشت و اغلب آن را درست تصور مىكردند . وقتى خبر نامه به اميرمؤمنان عليه السلام رسيد ، فرمود : اين اقدام معاويه امكان‌پذير نيست ، بلكه او مىخواهد با اين نقشه شما را وادار به عقب‌نشينى كند ، اما سپاهيان گفتند : چگونه باور نكنيم ، در حالى كه آنان مشغول كندن نهر هستند . . . ما از اينجا كوچ مىكنيم اگر خواستى با ما بيا و اگر نخواستى در جاى خود بمان ، و سپس عقب‌نشينى كردند و دور از سپاه امام فرود آمدند .\r\nمعاويه نيز بىدرنگ لشكريان خود را در محل آنان مستقر ساخت . « 1 » \r\n\r\nآغاز دوبارهء جنگ\r\nماه محرم به پايان رسيد ، در حالى كه گفت‌وگوهاى دو طرف در راستاى پايان جنگ هيچ نتيجهء مثبتى نداشت از اين رو هر دو طرف به\r\n\r\n","description":"","footnote":" ( 1 ) - وقعة صفين ، ص 190 . ","page_name":" 88 ","page_number":84},
  {"content":"\r\n\r\nآراستن صف‌هاى سپاه خود مشغول شدند .\r\nاميرمؤمنان عليه السلام هنگام آراستن سپاه خويش به آنان فرمود :\r\nجنگ را آغاز نكنيد ، مگر آن‌كه دشمن بدان مبادرت ورزد . زيرا شما بحمداللَّه حجت داريد و آغازگر بودن آنان حجت ديگرى است عليه‌شان . پس هرگاه آنان را شكست داديد ، آن كه را گريخته ، نكشيد و بر زخميان نتازيد ، عورتى را كشف نكنيد و كشته‌اى را مثله نسازيد . هرگاه بر آنان دست يافتيد ، وارد خانه‌اى نشويد ، مگر با اجازهء من . اموالشان را نگيريد ، مگر آنچه كه در ميدان افتاده باشد .\r\nزنان را نيازاريد حتى اگر شما و بزرگان و نيكانتان را ناسزا گويند ، زيرا آنها ناتوان و كم‌خرد هستند . « 1 » \r\nدو طرف براى مدت شش روز به طور محدود باهم جنگيدند و هر روز يكى از سرداران آنان به ميدان مىرفت . در اين مدت ، نتيجهء قطعى حاصل نشد . از جمله كسانى كه در اين مدت به جنگ رفت ، عمار ياسر ، صحابى بزرگ پيامبر صلى الله عليه و آله و سلم بود . شمار زيادى از اصحاب پيامبر صلى الله عليه و آله و سلم كه در جنگ بدر شركت كرده بودند نيز همراه وى بودند . حضور عمار يكى از بزرگ‌ترين دلايل حقانيت على عليه السلام بود . او در هنگام نبرد خطاب به سربازانش گفت :\r\nآيا مىخواهيد دشمن خدا و رسول او را ببينيد همان كس كه با خدا و پيامبرش صلى الله عليه و آله و سلم ستيز كرد و بر مسلمانان ستم روا داشت و مشركان را يارى رساندند ؛ و چون خدا دين خود را گرامى داشت و نصرت\r\n\r\n","description":"","footnote":" ( 1 ) - كامل ، ج 3 ، ص 293 ؛ تاريخ طبرى ، ج 5 ، ص 11 . ","page_name":" 89 ","page_number":85},
  {"content":"\r\n\r\nبخشيد ، ناچار از روى ترس نزد پيامبر صلى الله عليه و آله آمد و به اسلام گردن نهاد ؟ و پس از رحلت آن حضرت او ( معاويه ) به دشمنى و كينه نسبت به مسلمانان و پيروى از مجرمان معروف بود . هان اى مسلمانان ! در برابر او پايدار باشيد و با او بجنگيد . « 1 » \r\n\r\nجنگ يكپارچه\r\nيك هفته جنگ و كشته شدن شمار زيادى از نيروهاى دو طرف نتيجهء محسوسى براى هيچ يك از آنها به بار نياورد . اميرمؤمنان عليه السلام كه چنين ديد تصميم گرفت فرمان حملهء همگانى صادر كند و فرمود : چرا نبايد از تمام نيروهاى خود براى جنگ با اينان بهره نجوييم ؟\r\nآن حضرت در شب چهارشنبه هشتم ماه صفر ، براى سپاهيانش سخنرانى كرد و فرمود :\r\nآگاه باشيد كه شما فردا با دشمنان روبه‌رو خواهيد شد . پس شب را به قيام و عبادت سپرى كنيد و بسيار قرآن بخوانيد و از خداوند صبر و پيروزى بخواهيد و با تلاش و استوارى با دشمن بجنگيد و [ در دين خود 
  ] از صادقان باشد . « 2 » \r\nبا پايان يافتن سخنان اميرمؤمنان عليه السلام سربازان آن حضرت به كار تعمير و اصلاح جنگ‌افزارهاى خود پرداختند آن حضرت نيز تا بامداد مشغول سازماندهى و آراستن لشكر بود .\r\n\r\n","description":"","footnote":" ( 1 ) - كامل ابن اثير ، ج 3 ، ص 294 - 295 .  ( 2 ) - مروج الذهب ، ج 2 ، ص 379 ؛ كامل ، ج 3 ، ص 296 ؛ وقعة صفين ، 214 - 223 . ","page_name":" 90 ","page_number":86},
  {"content":"\r\n\r\nاز ويژگىهاى جنگ در آن روزگار ، رسم « اعلام قبلى » بود . به اين ترتيب كه دو طرف روز حمله و درگيرى را مقرّر مىساختند و گاه اگر يكى از آنها براى جنگ آمادگى نداشت ، به او مهلتى داده مىشد ؛ البته هر دو طرف ، رفتار همديگر را زير نظر داشتند تا مبادا به مكر و حيله دشمن دچار شوند . اميرمؤمنان عليه السلام نيز در همان شب فرمان داد كه به سپاهيان معاويه اعلام كنند كه فردا جنگ خواهد بود . هر چند آگاه ساختن دشمن موجب هشيارى وى در كار جنگ مىشود ، ولى از نظر روحى و روانى او را دچار تزلزل مىسازد ( و شايد او را از ادامه جنگ منصرف كند ) . چون حكايت از قدرت رزمى حريف دارد . به دنبال اين اعلام ، سپاهيان معاويه نيز آماده نبرد شدند .\r\nاميرمؤمنان على عليه السلام در آن شب خطاب به سربازانش خطبه‌اى خواند كه دربردارندهء نكات بسيار ارزشمندى دربارهء چگونگى تشويق سربازان به جنگ و نيز برخى از فنون جنگى است . متن آن خطابه چنين است :\r\nخداوند شما را به تجارتى راهبرى كرده است كه شما را از عذاب مىرهاند و به خير فرامىخواند . و آن تجارت ايمان به خدا و رسول او و جهاد در راه خداوند است . و پاداش آن را آمرزش گناهان و مسكن‌هاى پاك در بهشت جاودان و رضوان خدا كه از همه اجرها بزرگ‌تر مىباشد ، قرار داده است . خداوند در قرآن مجيد از محبوبش خبر داده ، فرموده است : خداوند مجاهدان را كه همچون بنايى استوار در برابر دشمن ايستاده و نبرد مىكنند ، دوست دارد . « 1 » \r\n\r\n","description":"","footnote":" ( 1 ) - « انَّ اللَّه يُحِبُّ الَّذينَ يُقاتِلُونَ فى سَبيلِهِ صَفَّ كَأَنّهُم بُنْيانٌ مَرْصُوصٌ » ( صف ( 61 ) ، آيهء 4 ) . ","page_name":" 91 ","page_number":87},
  {"content":"\r\n\r\nصف‌هاى خود را چونان بناى سربى محكم و فشرده سازيد ، زره‌داران را پيشاپيش و بىزرهان را عقب لشكر بگماريد . دندان‌ها را برهم بفشريد ، زيرا سبب مصون ماندن جمجمه از ضربه‌هاى شمشير و موجب نيرومندى قلب و آرامش دل مىشود . صداها را خاموش كنيد زيرا باعث رستن از سستى و شكست مىشود و متانت و وقار مىآورد . پرچم‌ها را جابه‌جا نكنيد و آنها را فقط به دست دلاوران آزاده بسپاريد ؛ كسانى كه در مصيبت‌ها و سختىها شكيبا هستند و به همه سوى پرچم چيره‌اند ، آن را از راست و چپ و جلو و پشت سر حفظ مىكنند . . . . « 1 » \r\nسرانجام ، دو سپاه با يكديگر به سختى نبرد كردند ، اما به نتيجه قطعى نرسيده ، به جايگاه‌هاى خود بازگشتند . فرداى آن روز اميرمؤمنان عليه السلام پس از نيايش به درگاه خداوند سپاهيانش را مورد خطاب قرار داد و فرمود :\r\nبرويد در پناه خدا . « 2 »  آن‌گاه لشكر را آراست و هر قبيله از لشكرش را مقابل قبيله‌اى همشأن آنها از سپاه دشمن قرار داد . « 3 » \r\nسربازان دو طرف پيشانىبندهاى ويژه و شعارى مخصوص به خود داشتند . علامت سربازان سپاه اميرمؤمنان عليه السلام پيشانىبند و بازوبند سفيد و شعار آنها « يا اللَّه ، يا احد يا صمد ، يا رب محمد يا رحمن و يا رحيم » بود .\r\nنشانهء سپاه معاويه پارچه‌اى زرد بود كه بر سر و بازوان خود مىبستند و\r\n\r\n","description":"","footnote":" ( 1 ) - قسمتى از خطبهء 124 نهج‌البلاغه ؛ وقعة صفين ، ص 235 .  ( 2 ) - وقعة صفين ، ص 230 ؛ شرح ابن ابىالحديد ، ج 5 ، ص 176 .  ( 3 ) - همان ، ص 229 ؛ كامل ، ج 3 ، ص 298 . ","page_name":" 92 ","page_number":88},
  {"content":"\r\n\r\nشعارشان اين بود : « نَحْنُ عِباد اللَّه حقّاً حقّاً ، يا لثارات عثمان » . « 1 » \r\nسرانجام در يك نبرد شديد ، سپاهيان حضرت على عليه السلام برترى خود را نشان دادند و طرفداران معاويه را سخت در تنگنا گذاشتند . در همين هنگام يكى از شجاعان سپاه امام عليه السلام به معاويه نزديك شد و جان او را به خطر انداخت كه محافظانش نجات دادند .\r\n\r\nاميرمؤمنان عليه السلام در ميدان جنگ\r\nعلى عليه السلام در جنگ وظيفه‌اى دوگانه داشت : هم فرمانده بود و هم رزمنده آن حضرت در حالى كه اوضاع عمومى جنگ را زير نظر داشت و سپاهش را هدايت مىكرد ، در مواقع ضرورى خود به ميدان مىرفت و با دشمن به نبرد مىپرداخت . اين قضيه به ويژه زمانى اتفاق مىافتاد كه دلاوران نامدار سپاه دشمن به مبارزه‌طلبى مىپرداختند . حضرت با كشتن اين‌گونه افراد روحيهء دشمن را تضعيف و روحيه سربازان خود را تقويت مىكرد براى نمونه به يك مورد آن در جنگ صفين اشاره مىكنيم :\r\nيكى از غلامان بنىاميه به نام « احمر » كه فردى نيرومند بود ، به ميدان آمد . امام عليه السلام كه او را ديد قصد جانش را كرد . اما غلام حضرت مانع شد و با او جنگيد ولى كشته شد . احمر كه جسور شده بود ، خواست اميرمؤمنان عليه السلام را از پاى درآورد . حضرت با سرعت و قدرت هر چه تمام‌تر خود را به او نزديك كرد و گريبانش را گرفته ، از اسب جدا كرد و بر زمين كوفت ، چنان كه بازوان و شنانه‌هايش درهم شكست . « 2 » \r\n\r\n","description":"","footnote":" ( 1 ) - وقعة صفين ، ص 332 .  ( 2 ) - همان ، ص 249 - 250 ؛ شرح ابن ابىالحديد ، ج 5 ، ص 198 . ","page_name":" 93 ","page_number":89},
  {"content":"\r\n\r\nآن حضرت به قضا و قدر الهى ايمان راستين داشت و مرگ و زندگى را به دست خداوند مىدانست به همين خاطر از رويارويى مستقيم با دشمن باك نداشت . يكى از ياران امام عليه السلام در صحنهء نبرد از حضرتش پرسيد : اى اميرمؤمنان ! آيا نمىترسى كه به خاطر نزديكى بيش از اندازهء به دشمن مورد سوء قصد واقع شوى ؟ حضرت فرمود :\r\nهيچ كس نيست ، مگر آن‌كه خداوند نگهبانى بر او گمارده است كه او را از فرو افتادن در چاه يا ويران شدن ديوار بر او ، و يا بلاهاى ديگر نگه مىدارد و هرگاه اجل فرا رسد اين حفظ و مراقبت از ميان مىرود . « 1 » \r\nاين عالىترين و سازنده‌ترين روحيه‌اى است كه يك سرباز جنگجو مىتواند داشته باشد . هيچ پيش‌آمدى براى انسان بدون خواست خداوند متصوّر نيست و زمانى كه پروردگار مقدر كرده باشد ، هيچ چيز نمىتواند راه اعمال اراده‌اش را سد كند . در چنين حالتى ، ترس بىمعنا مىشود و روحيه شجاعت و نترسيدن از دشمن تقويت مىگردد اين همان روحيه‌اى است كه رزمندگان اسلام در جنگ با دشمنان بعثى از آن برخوردار بودند و بىباكانه به پيروى از مولايشان ، على عليه السلام در كام مرگ فرو مىرفتند و شجاعانه بر دشمن مىتاختند .\r\n\r\nفرار معاويه\r\nمعاويه با آن‌كه از شيطنت و زيركى ويژه‌اى برخوردار بود ، از شجاعت و دلاورى بهره‌اى نداشت . او بيشتر ترجيح مىداد كه در پشت صحنه نيروهايش را\r\n\r\n","description":"","footnote":" ( 1 ) - وقعة صفين ، ص 250 ؛ ص 199 ؛ شرح ابن ابىالحديد ، ج 5 ، ص 199 . ","page_name":" 94 ","page_number":90},
  {"content":"\r\n\r\nهدايت كند و خود وارد ميدان كارزار نشود . به همين دليل از گريختن عار نداشت و گاه كه عرصه تنگ مىشد فرار را بر قرار ترجيح مىداد .\r\nدر جنگ صفين يكى از سرداران شجاع و با ايمان اسلام موفق شد صفوف سپاه معاويه را بشكافد و خود را به معاويه برساند . او كه جانش را در خطر مىديد از فرماندهانش خواست تا به هر شكل ممكن جلوى پيشروى او را بگيرند . سرانجام ، پس از چند بار فرار از مقابل آن سردار ، سپاهيانش را وادار كرد تا او را سنگباران كردند ، ولى خود هرگز حاضر نشد با وى روبه‌رو شود و كارزار كند . « 1 » \r\n\r\nشب سخت\r\nجنگ ميان دو طرف براى مدّت طولانى ادامه يافت و تلفات زيادى از هر دو سوى گرفت . طى اين مدت ، چند بار سپاه اميرمؤمنان از هم متفرق شد آن حضرت توانست با قدرت بيان و نيروى فرماندهىاش آنان را گردآورد و عليه دشمن وارد كارزار سازد . مالك اشتر نيز در اين درگيرىها نقش بسزايى داشت . او كه جنگجويى بىباك بود ، بدترين شرايط را براى دشمن پيش مىآورد و در تشويق سپاهيان بسيار مىكوشيد . دلاورى و رزمندگى آن سردار شجاع سپاه امام عليه السلام همه جا بر سر زبان‌ها بود .\r\nدر همين مدت معاويه و يارانش به شدت مقاومت مىكردند و از دست زدن به هيچ اقدامى براى رهيدن از مرگ و دست يافتن به پيروزى خوددارى نمىكردند . از زشتكارىهاى خلاف اخلاق اين گروه\r\n\r\n","description":"","footnote":" ( 1 ) - وقعة صفين ، ص 245 - 248 ؛ ص 196 . ","page_name":" 95 ","page_number":91},
  {"content":"\r\n\r\nداستان‌هايى نقل شده است كه زبان از گفتن آنها شرم دارد . « 1 » \r\nسخت‌ترين شب نبرد در تاريخ اين جنگ‌ها به « ليلة الهرير » ( شب زوزهء سگ ) مشهور است كه به سبب فريادهاى فراوان دو سپاه به اين نام خوانده شده است . دو سپاه در اين شب جنگ سختى كردند و تلفات زيادى نيز متحمل شدند . هر چند سپاه اميرمؤمنان به پيروزى قطعى نرسيد ، اما نشانه‌هاى خستگى در سپاه معاويه آشكار شد . « 2 » \r\n\r\n","description":"","footnote":" ( 1 ) - وقعة صفين ، ص 423 - 424 .  ( 2 ) - همان ، ص 475 - 478 . ","page_name":" 96 ","page_number":92},
  {"content":"\r\n\r\n\r\nفصل پنجم : ارزيابى علل شكست سپاه عراق از سپاه معاويه\r\nنبرد صفين كه بين دو جبههء عراق و شام به فرماندهى اميرمؤمنان عليه السلام از يك سو و معاويه از سوى ديگر روى داد ، با برترى نظامى و پيروزى اوّليه سپاه عراق بر سپاه شام و شكست نهايى آن از سپاه معاويه توأم بود .\r\nبدون شك موفقيّت‌ها و پيشرفت‌هاى اوليه سپاه عراق و شكست نهايى آن ، معلول عواملى بود . ما در ضمن اين درس ، علل عدم دستيابى به سپاه عراق به پيروزى نهايى را مورد ارزيابى قرار مىدهيم .\r\n\r\nاختلاف\r\nتلاش‌هاى سياسى و تبليغاتى يكى از شيوه‌هايى است كه در جنگ ، به منظور ايجاد تفرقه و چنددستگى در سپاه رقيب به كار گرفته مىشود . اين شيوه در آن زمان به خوبى شناخته شده بود ، و در حقيقت مهم‌ترين عامل نجات معاويه از چنگ سپاهيان عراق به شمار مىرود . « 1 »  گفتنى است كه در به كار بردن اين شيوه‌ها ، اغلب پيروزى با حريفى است كه به معيارهاى\r\n\r\n","description":"","footnote":" ( 1 ) - براى آشنايى با اقدام‌هاى معاويه در اين زمينه ر . ك : انساب الاشراف ، بلاذرى ، ج 2 ، ص 307 . ","page_name":" 97 ","page_number":93},
  {"content":"\r\n\r\nدينى و اخلاقى پايبند نيست و معاويه از اين جهت چيزى كم نداشت . او براى رسيدن به هدف‌هاى دنيوى به تمام شيوه‌هاى غيردينى و غيرانسانى متوسل مىشد .\r\nطى نبردهاى سنگينى كه ميان دو سپاه در صفين روى داد ، معاويه دريافت كه توان ايستادگى در مقابل سپاه حضرت على عليه السلام را ندارد . از اين رو به انديشه فرو رفت كه كار جنگ را با توسل به راه‌هاى غير نظامى به پايان برساند . معاويه كه به خوبى دريافته بود ، قدرت تأثيرگذارى بر شخص اميرمؤمنان عليه السلام را ندارد ، به قصد ايجاد اختلاف و دودستگى اقدام به گفت‌وگو با سران سپاه آن حضرت كرد .\r\nمتأسفانه سپاه اميرمؤمنان عليه السلام يكدست نبود ، سربازانش يك‌دل و يك‌زبان نبودندو فرماندهانش فرمانبردارى كامل نداشتند . در ميان سران سپاه عراق كسى چون اشعث بن قيس رياست‌طلب و خودمحور حضور داشت كه فرستادهء معاويه به آسانى او را فريفت و متقاعد كرد كه ضرورتى ندارد از على عليه السلام دست بردارد ، ولى براى ختم جنگ اقدام كند . « 1 »  در مقابل افراد ديگرى چون ابن‌عباس نيز بودند كه زبان‌آورى و رياكارى عمروعاص كوچك‌ترين تأثيرى در ارادهء آنان نگذاشت و پاسخ كوبنده‌اش او را نوميد ساخت . « 2 » \r\nنكتهء قابل ملاحظه در برخوردهاى طرفين كه اهميت سياسى - نظامى\r\n\r\n","description":"","footnote":" ( 1 ) - وقعة صفين ، ص 408 - 409 براى آگاهى بيش‌تر دربارهء اشعث بن قيس ر . ك : الاصابه فى تمييزالصحابه ، ابن حجر عسقلانى ، ص 51 ، دار صادر بيروت .  ( 2 ) - وقعة صفين ، ص 409 - 413 ؛ انساب الاشراف ، ج 2 ، ص 307 - 308 . ","page_name":" 98 ","page_number":94},
  {"content":"\r\n\r\nدارد ، مستقيم بودن گفت‌وگوهاست . سران سپاه خود را مجاز مىديدند كه بدون در جريان گذاشتن فرماندهى كل با دشمن مذاكره كنند و اين براى سپاه حضرت على عليه السلام كه افرادى چون اشعث در آن حضور داشتند ، بدترين آفت بود ، و همين اقدام‌هاى خودسرانه باعث بروز اختلاف در سپاه عراق شد .\r\nبه هر حال ، زمانى كه معاويه و عمروعاص تصميم گرفتند مردم را به حكميّت قرآن بخوانند ، خطر كسانى چون اشعث بروز كرد و نقش منفى آنان در جنگ روشن شد . زمانى كه اميرمؤمنان عليه السلام مردم را به پايدارى و پرهيز از نيرنگ معاويه دعوت مىكرد ، اشعث ميان قبيله‌اش بپاخاست و گفت : اى مسلمانان ، ديديد بر شما چه گذشت و چه اندازه از عرب نابود شدند ! من در عمرم چنين روزى را نديده‌ام ! حاضران به غايبان برسانند كه اگر فردا نيز اين گونه سپرى شود ، نسل عرب نابود مىشود و زنان و فرزندان بىسرپرست مىمانند . « 1 » \r\nسخنانى از اين قبيل و تبليغات مظلوم‌نمايانه و متظاهر به صلح تبليغاتچىهاى معاويه ، سپاه عراق را دچار ترديد و تزلزل كرد و شمار زيادى از آنان خواستار پايان جنگ شدند . اينك عراقىها به ضررهاى جنگ و منافع صلح مىانديشيدند و پيروى از امام برحق و حاكم مسلمانان برايشان مفهومى نداشت . تفرقه بر سپاه عراق حاكم شد ، در حالى كه شامىها بيش از پيش يك‌دل و يك‌سخن ، مطمئن بودند كه ديگر جنگى در كار نخواهد بود .\r\n\r\n","description":"","footnote":" ( 1 ) - وقعة صفين ، ص 476 - 481 . ","page_name":" 99 ","page_number":95},
  {"content":"\r\n\r\n\r\nنيرنگ\r\nنقش مخرّب اختلاف در تضعيف روحيهء رقيب روشن است ، اما اين‌كه از چه راهى مىشود اختلاف ايجاد كرد ، نيازمند به طرّاح است . اين طرّاح در سپاه معاويه عمروعاص بود . او با موقع‌شناسى كامل ، طرح بر نيزه كردن قرآن‌ها را به اجرا درآورد . زمانى كه مالك اشتر و ديگر پيكارگران سپاه على عليه السلام خود را به مقرّ فرماندهى معاويه نزديك ساخته ، براى رسيدن پيروزى لحظه‌شمارى مىكردند ؛ و معاويه هر لحظه منتظر سقوط بود و مرگ را در پيش چشم مىديد عمروعاص به سپاه شام فرمان داد : اى مردم هر كس با خود قرآنى دارد ، بر سر نيزه كند . در همين وقت پانصد قرآن بر سر نيزه‌ها رفت و شاميان فرياد زدند : كتاب خدا بين ما و شما حاكم باشد . اگر ما را بكشيد چه كسى مرزهاى شام را حفظ خواهد كرد . « 1 » \r\nاين نيرنگ كارساز شد و باعث تفرقه و تزلزل سپاه عراق گرديد .\r\nشمارى از افراد ، از آن جمله اشعث فرياد برآوردند : دعوت شما را به كتاب خدا اجابت كرده ، به سوى او باز مىگرديم . « 2 » \r\nجالب است بدانيم ، اميرمؤمنان عليه السلام شناختى كه از معاويه و دارودسته او داشت ، در همان روزهاى اول جنگ ، پيشنهاد حكميّت قرآن را به معاويه داد ، اما او نپذيرفت . على عليه السلام به روشنى مىدانست كه معاويه چنين نيرنگى را به كار مىبندد و با پيشنهاد حكميت در حقيقت مىخواست او را خلع سلاح كند ، اما معاويه به قرآن پايبند نبود و به حكميت آن نيز\r\n\r\n","description":"","footnote":" ( 1 ) - وقعة صفين ، ص 475 - 479 ؛ كامل ، ج 3 ، ص 315 - 316 .  ( 2 ) - تاريخ طبرى ، ج 5 ، ص 48 ؛ كامل ، ج 3 ، ص 316 . ","page_name":" 100 ","page_number":96},
  {"content":"\r\n\r\nاعتقاد نداشت و عمروعاص كه مورد مشورت وى بود ، با زيركى دريافته بود كه مىتواند از موضوع حكميت قرآن به عنوان حربه استفاده كند وى روزى در هنگام رايزنى با معاويه درباره سپاهيان طرفين و نقشى كه حكميّت قرآن مىتواند ايفا كند ، چنين گفت : نه مردانت توان مقاومت در برابر مردان او را دارند و نه تو مانند على عليه السلام هستى . او بر سر دين با تو مىجنگد و تو بر سر دنيا . تو بقا را مىجويى و او از شهادت باكى ندارد .\r\nمردم عراق از غلبهء تو در هراسند ، ولى مردم شام از پيروزى على عليه السلام نمىترسند ، ليكن من پيشنهاد مىكنم : راهى جلوى پاى آنان بگذار كه اگر بپذيرند يا رد كنند ، اختلاف در ميانشان سايه افكند . آنان را به حكميّت قرآن بخوان . من اين موضوع را همواره براى روز نياز به تأخير انداخته بودم « 1 »  معاويه نيز كه نظر او را پسنديد چنان كه گفته شد درست در لحظه‌اى كه سقوطش حتمى بود ، از او خواست كه آن نيرنگ را به كار بندد .\r\n\r\nظاهربينى و خشك‌مقدسى\r\nاز ديگر عواملى كه مانع پيروزى سپاه عراق شد ، وجود شمارى افراد مقدس‌نما بود . اينان كسانى بودند كه در مقابل اميرمؤمنان عليه السلام خود را صاحب رأى مىدانستند و وجوب اطاعت از امام در فرهنگ اعتقاداتشان جايگاهى نداشت . اين عده پس از اعلام پذيرش حكميت از سوى معاويه ادامهء جنگ را روا نمىدانستند و علاوه بر آن‌كه خود نمىجنگيدند ، به امام عليه السلام نيز فشار مىآوردند كه مالك اشتر را از ميدان نبرد فراخواند .\r\n\r\n","description":"","footnote":" ( 1 ) - وقعة صفين ، ص 476 - 477 . ","page_name":" 101 ","page_number":97},
  {"content":"\r\n\r\nمنطق امام عليه السلام و مالك اشتر ، كه حق و باطل را خوب شناخته نسبت به مقام امام عليه السلام معرفت كامل داشت ، در وجود اين افراد بىمنطق مؤثّر نيفتاد .\r\nمالك بسيار كوشيد تا شايد بتواند اين عده را متقاعد سازد كه به او اجازه دهند ، حتى براى مدّتى بسيار كوتاه ، جنگ را ادامه دهد و كار را يكسره كند ، اما آنان نپذيرفتند و مىگفتند : در اين صورت ما نيز در گناه تو شريك خواهيم بود . وقتى مالك استدلال كرد كه اگر ادامهء جنگ گناه باشد ، در اين صورت كشتگانشان در آتش خواهند بود ، پاسخ دادند : ما براى خدا با آنها جنگيده‌ايم و براى خدا نيز از جنگ با آنان دست مىكشيم . « 1 » \r\nبه راسى چه كسى بايد خدايى بودن يا نبودن جنگ را تعيين مىكرد ؟\r\nآيا آن فرد كسى جز اميرمؤمنان ، على عليه السلام ، بود ؟ مگر جز اين بود كه مشروعيت جنگ با وجود آن حضرت بود ؟ با وجود چنين سؤال‌هاى بىپاسخى ، به اين نتيجه مىرسيم كه بزرگ‌ترين نقص اين عده ضعف بينش اعتقادى بوده است . آنان باور نداشتند كه به عنوان وظيفهء دينى بايد نسبت به امام عليه السلام اطاعت بىچون و چرا داشته باشند ، چنان كه به عنوان وظيفهء سربازى بايد فرمان‌هاى آن حضرت را بدون چون و چرا اجرا مىكردند .\r\nحال ، ممكن است در اين‌جا اين سؤال مطرح شود كه چرا اميرمؤمنان عليه السلام اين‌گونه افراد را در جنگ شركت مىداد ؟ در پاسخ بايد گفت كه اين مشكل اساسى و هميشگى آن حضرت بود كه نيروى وفادار و با استقامت در اختيار نداشت . آن حضرت بارها اين موضوع را گوشزد مىكرد و يارانش را بر نافرمانى و چنددستگى نكوهش مىكرد . از جمله\r\n\r\n","description":"","footnote":" ( 1 ) - وقعة صفين ، ص 491 . ","page_name":" 102 ","page_number":98},
  {"content":"\r\n\r\nطى خطابه‌اى « 1 »  به مردمى كه در مقابل غارتگرىهاى معاويه و كارگزارانش از خود سستى نشان مىدادند ، با روشنى و صراحت كامل ، نقاط ضعف سپاهيان خود و نقاط قوت سپاهيان معاويه را بيان كرد كه مهم‌ترينش اينها است :\r\n1 - پايبندى سپاهيان معاويه به باطل و بىبند و بارى سپاه عراق نسب به حق .\r\n2 - اطاعت بىچون و چراى سپاه شام از معاويه و بىاعتنايى عراقىها نسبت به فرمان‌هاى امام عليه السلام .\r\n3 - امانتدارى سپاه معاويه و خيانت‌ورزى سپاه عراق .\r\n4 - توجه شاميان به اصلاح امور سرزمين شام و فساد عراقىها در امور سرزمين خودشان .\r\nاز مجموعهء موارد يادشده درمىيابيم كه سپاهيان شام نسبت به عراقىها از نظر اخلاقى برترى داشتند . هر چند معاويه خود نه به دين پايبند بود و نه به اخلاق ، اما سپاه عراق از فضايل اخلاقى بىبهره بود ، در حالى كه امام و فرمانده‌شان مظهر تقوا و فضايل اخلاقى بود . طبيعى است سپاهى كه از نظر اخلاقى ضعيف و از انضباط نظامى بىبهره باشد ، كارآيى نظامى نيز نخواهد داشت .\r\n\r\n","description":"","footnote":" ( 1 ) - « ما هى الّا الْكُوفَةُ اقْبِضُها وَابْسُطُها انْ لَمْ تَكُونى الَّا انْتِ تَهُبُّ اعاصيرُكِ فَقَبَّحَكِ اللَّهُ ( وَتَمَثَّلَ بِقَوْل‌ِالشَّاعِرِ ) :\r\n لَعَمْرُ ابيكَ الْخَيْرِ يا عَمْرُ وانَّنى * عَلى وَضَرٍ مِنْ ذَاالانآءِ قَليلٍ \r\n( ثُمَّ قالَ عَلَيْهِ السَّلامُ ) : انْبئتُ بُسراً قَد اطَّلَعَ الْيَمَنَ وَانّى وَاللَّهِ لَاظُنُّ انَّ هؤُلآءِ الْقَوْمَ سَيُدالُوْنَ مِنْكُمْ بِاجْتِماعِهِمْ عَلى باطِلِهِمْ وَتَفَرُّقِكُمْ عَنْ حَقِّكُمْ وَبَمَعْصِيَتِكُمْ امامَكُمْ فِى الْحَقِّ وَطاعَتِهِمْ امامَهُمْ فِى الْباطِلِ وَبِادائِهِمُ الْامانَةَ الى صاحِبِهِمْ وَخِيانَتِكُمْ وَبِصَلاحِهِمْ فى بِلادِهِمْ وَفَسادِكُمْ فَلَوِآئتَمَنْتُ احَدَكُمْ عَلى قَعْبٍ لَخَشيتُ انْ يَذْهَبَ بِعَلاقَتِهِ . . . اما وَاللَّهِ لَوَدِدْتُ انَّ لى بِكُمْ الْفَ فارِسٍ مِنْ بَنى فِراسِ بْنِ غَنَمٍ » ( نهج‌البلاغه ، صبحى صالح ، خطبهء 25 ، ص 66 . ) ","page_name":" 103 ","page_number":99},
  {"content":"\r\n\r\n\r\nنداشتن انگيزه\r\nمىدانيم كه اميرمؤمنان عليه السلام از آن رو فرمان عزل معاويه را صادر كرد كه او را از نظر دينى و اخلاقى شايستهء زمامدارى نمىدانست . اين در حالى بود كه بيش‌تر مردم به وجود معاويه در شام عادت كرده بودند چون در زمان سه خليفهء پيشين حاكم آن‌جا بود . « 1 »  و به عنوان مرزبان اسلام در سرزمين شام شناخته مىشد . بنابراين انگيزه‌اى براى جنگ با او نداشتند .\r\nاين مطلب از ميان سخنانى كه دو طرف پس از اعلام حكميّت از سوى معاويه با هم رد و بدل كردند ، به خوبى دانسته مىشود . سپاهيان معاويه مطرح كردند : به چه دليل ما بايد يكديگر را بكشيم ؟ ما مسلمان هستيم . با نابودى ما و شما عراق و شام به خطر مىافتد و از نابودى هر يك سودى حاصل ديگرى نخواهد شد . از اشعارى كه برخى از سپاهيان امام عليه السلام سرودند و نيز گفته‌هاى اشعث بن قيس برمىآيد كه اين گفته‌ها سپاه عراق را متقاعد ساخت و براى جنگ فايده‌اى نمىديدند ، جز آن‌كه نيروهاى دو سپاه را نابود مىسازد . « 2 » \r\n\r\n","description":"","footnote":" ( 1 ) - ر . ك : الاعلام ، زركلى ، ج 8 ، ص 172 - 173 .  ( 2 ) - براى نمونه به مورد زير توجه كنيد :\r\nيكى از شاعران شامى شعرى سرود ، به اين مضمون : اى سران سپاه عراق پيشنهاد حكميّت را بپذيريد ، كه در پذيرش آن بقا و زندگانى و امنيت سرزمين است و اگر آن را نپذيريد ، حاصلش نابودى و بدبختى است . ( وقعة صفين ، ص 483 ) . حال ببينيم تلقى عراقىها نسبت به پايان جنگ چه اندازه با تقاضاى شاميان همسويى دارد . يكى از سپاهيان اميرمؤمنان عليه السلام شعرى سروده است كه معناى دو بيت آخرش چنين است :\r\nاز بامدادان در صفين گرد از آوردگاه برآورديم و آتش جنگ را بىامان دميديم اگر دو داور به حق داورى كنند ، متضمن سلامت است و رأى آنان ما را از گزند شوم انتقامجويان مصون خواهد داشت . ( پيكار صفين ، ترجمهء پرويز اتابكى ، ص 673 ؛ وقعة صفين ، ص 489 . ) . ","page_name":" 104 ","page_number":100},
  {"content":"\r\n\r\nناگفته نماند كه شمارى از سپاهيان اميرمؤمنان عليه السلام بودند كه مقام امام عليه السلام را خوب مىشناختند و از ماهيت معاويه نيز نيك آگاه بودند و فلسفهء جنگ دو طرف را نيز مىدانستند ، اما شمار آنان اندك بود و تلاش‌هاى خالصانهء آنان براى جنگ تا رسيدن به پيروزى نتيجه‌اى نداد .\r\n\r\nزيادى شمار كشتگان\r\nچنان كه برخى از مورّخان نوشته‌اند ، « 1 »  كشتگان اين نبرد هفتاد و سه هزار نفر بود . مىتوان گفت كه اين نبرد پرتلفات‌ترين نبردها تا آن روزگار بود و اين خود عاملى به شمار مىرفت كه پيشنهاد ترك مخاصمه - به اين دليل كه با ادامهء جنگ نابود خواهند شد - مورد استقبال عمومى واقع شود و فكر پايان جنگ غلبه يابد .\r\n\r\n","description":"","footnote":" ( 1 ) - شذرات الذهب فى اخبار من ذهب ، ابن عماد حنبلى ، ج 1 ، ص 45 . ","page_name":" 105 ","page_number":101},
  {"content":"\r\n\r\n\r\nفصل ششم : چگونگى پيدايش و شكل‌گيرى خوارج\r\n\r\nمعرّفى اجمالى خوارج\r\nخوارج جمع خارجة از واژهء « خُروج » به معنى تجاوز و بيرون رفتن از چيزى است . « 1 »  و در اصطلاح به جمعيتى گفته مىشود كه پس از ماجراى حكميت در جنگ صفين از فرمان على عليه السلام سرپيچى كردند . « 2 »  و چون شورش خود را بر يك عقيدهء مذهبى استوار ساخته بودند ، پيروانى پيدا كردند و اين اسم به آنها اختصاص يافت .\r\nخوارج داراى صفات گوناگونى بودند و اين صفات تركيبى از زشتى و زيبايى در آنان به وجود آورده بود ، از سويى مردمى مبارز و فداكار بودند و در راه عقيدهء خويش سرسختانه مىكوشيدند و از سوى ديگر انسان‌هايى نادان و سبكسر بودند و براثر همين جهل و نادانى حقايق را نمىفهميدند و بد تفسير مىكردند .\r\nآنان افرادى به ظاهر مؤمن و مقدس بودند ، اما بر اثر نداشتن بصيرت دينى و كوتاهى فكر ، آيات قرآن را غلط معنى مىكردند و برداشت‌هاى نادرستى از آن داشتند .\r\n\r\n","description":"","footnote":" ( 1 ) - معجم مقاييس اللغة ، احمد ابن فارس ، ج 2 ، ص 175 .  ( 2 ) - ملل ونحل ، محمد بن عبدالكريم شهرستانى ، ج 1 ، ص 115 . ","page_name":" 106 ","page_number":102},
  {"content":"\r\n . \r\n","description":"","footnote":"","page_name":" 107 ","page_number":103},
  {"content":"\r\n\r\nجهالت خوارج بارزترين ويژگى آنها بود ، بدين خاطر در جنگ صفين فريب نيرنگ « معاويه » و « عمرو بن عاص » را خوردند و على عليه السلام را از پيروزى بازداشتند .\r\nآنان گروهى تنگ‌نظر و احساساتى بودند و اسلام و مسلمانى را در انديشه‌هاى نادرست خود محصور نموده بودند و ديگر مسلمانان را كه عقايد آنها را نمىپذيرفتند ، كافر و جهنمى پنداشته ، خونشان را مباح مىشمردند .\r\n\r\nچگونگى پيدايش خوارج\r\nيكى از زمينه‌هاى پيدايش خوارج ، دسيسه‌اى بود كه معاويه در آخرين روزهاى جنگ صفين به كار برد . جنگ ، روزهاى آخر خود را پشت سر مىگذاشت ؛ فرماندهان دلاور لشكر على عليه السلام با چند يورش شجاعانه ، مقاومت سپاه معاويه را درهم شكستند و خود را به قرارگاه دشمن رسانيده ، با وجود خستگى زياد ، نبرد را براى درهم كوبيدن مركز فرماندهى دشمن تا فرا رسيدن شب ادامه دادند .\r\nمعاوية بن ابىسفيان كه خطر شكست حتمى را احساس مىكرد ، عمرو بن عاص را طلبيد و از او راه چاره خواست . عمرو بن عاص گفت : اى معاويه سپاه تو در مقابل لشكر على عليه السلام تاب مقاومت ندارند ، زيرا آنان براى هدفى مقدس مىجنگند . تنها يك راه براى تو باقى مانده و آن اين است كه دستور دهى قرآن‌ها را بالاى نيزه‌ها كنند و آنان را به حكميت قرآن دعوت كنى ، چرا كه اين كار تو از دو حال خارج نيست يا آنان مىپذيرند و ما از شكست قطعى نجات مىيابيم يا نمىپذيرند ولى اختلاف ميان آنان ايجاد خواهد شد و آتش\r\n\r\n","description":"","footnote":"","page_name":" 108 ","page_number":104},
  {"content":"\r\n\r\nجنگ از التهاب خود مىافتد . « 1 » \r\nمعاويه ، حيلهء عمرو بن عاص را پسنديد ؛ صبحگاهان لشكر على عليه السلام خود را براى حملهء نهايى آماده مىكردند ، ديدند حدود پانصد قرآن در پيشاپيش لشكر معاويه بر سر نيزه است و نيروهاى تبليغاتى دشمن فرياد مىزنند : اى گروه عرب ، رحمى به حال زن‌ها و بچه‌ها بكنيد ! اى مردم اگر ما همديگر را بكشيم ، چه كسى مرزهاى روم و ايران را از گزند دشمن حفظ كند ! اى جماعت ، دين از بين رفت ! بياييد دست از جنگ برداريم و به حكم اين قرآن تسليم شويم . « 2 » \r\nهمان‌گونه كه عمرو بن عاص پيش‌بينى كرده بود ، اختلاف در سپاه على عليه السلام آغاز شد . عده‌اى گفتند با آنها مىجنگيم ، ولى عدهء زيادى از مقدس‌نماها كه پيشانىهايشان از فزونى سجده پينه بسته بود ، فريب خورده گفتند : ديگر جنگ براى ما جايز نيست . ما تسليم قرآن هستيم .\r\nاز سوى ديگر منافقان سپاه عراق نيز شروع به فعاليت كرده جمعيت زيادى را با خود همراه نمودند و بر پذيرش صلح پافشارى كردند . « 3 » \r\nاميرمؤمنان عليه السلام كه نشانه‌هاى فتح و پيروزى را به خوبى مشاهده مىكرد فرمود :\r\nاى بندگان خدا ، من از هر كس ديگر ، به پاسخگويى اين دعوت و پذيرفتن حكميت قرآن شايسته‌ترم ، ولى ( بدانيد ) معاويه و عمرو بن عاص\r\n\r\n","description":"","footnote":" ( 1 ) - عمرو بن عاص با شناختى كه از بافت سپاه عراق داشت ، اين حيله را پيشنهاد كرد .  ( 2 ) - مروج الذهب ، ج 2 ، ص 390 .  ( 3 ) - وقعهء صفين ، ص 484 ؛ مروج الذهب ، ج 2 ، ص 390 . ","page_name":" 109 ","page_number":105},
  {"content":"\r\n\r\nاهل دين و قرآن نيستند . من بهتر از شما آنها را مىشناسم . از كودكى تا بزرگىشان با آنان معاشرت داشته‌ام . اينها بدترين كودكان و بدترين مردان بودند . به خدا قسم اينان قرآن را از روى معرفت و به قصد عمل كردن به آن بر نيفراشته‌اند ، بلكه از روى نيرنگ و نفاق چنين كرده‌اند .\r\nاى مردم يك ساعت ديگر بازوان و سرهايتان را به من بسپاريد ( مرا يارى كنيد ) كه حق به نقطهء حساس خود رسيده و چيزى نمانده كه ستمكاران درهم شكسته شوند . « 1 » \r\n\r\nآغاز انحراف\r\nوجود حماقت و نادانى در عده‌اى از سپاهيان عراق زحمات چندين ماههء جنگ را بر باد داد و اميرمؤمنان عليه السلام را از پيروزى حتمى بازداشت .\r\nجمعيتى حدود بيست هزار تن « 2 »  در حالى كه شمشيرهايشان را روى شانه گذاشته بودند نزد على عليه السلام آمدند و گفتند اى على اينك كه تو را به كتاب خدا مىخوانند ، به آنان پاسخ مثبت ده و دست از جنگ بردار و گرنه همچون « عثمان » تو را مىكشيم !\r\nعلى عليه السلام فرمود :\r\nواى بر شما من نخستين كسى بودم كه مردم را به كتاب خدا دعوت كردم و اول كسى بودم كه به آن پاسخ مثبت دادم . من با اين گروه\r\n\r\n","description":"","footnote":" ( 1 ) - وقعة صفين ، ص 489 .  ( 2 ) - عدهء زيادى از اينها بعد از جنگ ، عليه على عليه السلام شورش كردند و حزب « خوارج » را تشكيل‌دادند . ","page_name":" 110 ","page_number":106},
  {"content":"\r\n\r\nبدين جهت مىجنگم كه سر به فرمان قرآن ننهادند . اينان مردمى هستند كه خدا را معصيت كرده و پيمان او را شكستند و كتاب او را به پشت سر گذاردند .\r\nسخنان آن حضرت در دل‌هاى تيرهء اين جماعت اثر نكرد و گفتند : به « اشتر » پيغام بده كه دست از جنگ بردارد و بازگردد . على عليه السلام ناگزير براى جلوگيرى از جنگ داخلى به « مالك اشتر » پيغام داد و مالك برگشت . « 1 » \r\nاين گروه كوته‌فكر تشخيص ندادند كه چرا دشمن آن‌گاه كه در آستانهء شكست قرار گرفته ، رو به قرآن مىآورد و چرا پيش از شروع جنگ هنگامى كه على عليه السلام آنها را به فرمان قرآن دعوت كرد ، آن را نپذيرفتند و جنگ را شروع كردند « 2 »  و مگر على عليه السلام كه اينك فرمان ادامهء جنگ را مىدهد ، سال‌ها براى ترويج قرآن ، با دشمنان خدا نجنگيده و بزرگ‌ترين فداكارىها را در ميدان نبرد از خود نشان نداده است ؟\r\nآنان از فرمان رهبر سرپيچى كردند و حيلهء دشمن ، علاقهء به دنيا و پيروى از هواى نفس ، چشم عقلشان را كور كرد و با پذيرش آتش‌بس ، ضايعه‌اى بزرگ براى اسلام پديد آوردند .\r\n\r\nگزينش حَكَم\r\nجنگ صفين متوقف گرديد و بنا شد از هر طرف نماينده‌اى انتخاب شود تا بر طبق قرآن حكم كنند . مردم شام « عمرو بن عاص » را انتخاب كردند ، ولى\r\n\r\n","description":"","footnote":" ( 1 ) - وقعة صفين ، ص 489 - 490 ؛ و كامل ، ج 3 ، ص 316 .  ( 2 ) - همان ، ص 150 . ","page_name":" 111 ","page_number":107},
  {"content":"\r\n\r\nهمان كسانى كه بعدها عليه اميرمؤمنان عليه السلام شورش كردند ، شخصى بىتدبير و كوته‌فكر به نام « ابوموسى اشعرى » را پيشنهاد دادند . حضرت على عليه السلام كه ابوموسى را مىشناخت ، قبول نكرد و فرمود : ابوموسى مرد اين كار و مورد اعتماد من نيست . « 1 »  بياييد « عبداللَّه بن عباس » يا « مالك اشتر » را انتخاب كنيد ، ولى اين گروه كه تحت تأثير تبليغات دشمن قرار گرفته بودند و به عقيدهء خودشان مىخواستند فردى بىطرف را انتخاب كنند ، جز به انتخاب « ابوموسى » راضى نشدند و سرانجام او را برگزيدند .\r\n\r\nآغاز مخالفت\r\nپس از انعقاد پيمان حكميّت اختلاف نظر ميان لشكريان على عليه السلام شروع شد . عده‌اى از همان‌ها كه طرفدار آتش‌بس و تسليم به حكم قرآن بودند ، گفتند : داورى كردن انسان‌ها در دين خدا گناه است و خواستار نقض پيمان حكميت شدند . صداى مخالفت نخست از طايفهء « عَنَزَه » « 2 »  برخاست .\r\nسپس بعضى از افراد طايفه‌هاى « مراد » و « بنىراسب » و « بنىتميم » نيز به آنها پيوسته ، و با سردادن شعار « لاحكم الا للّه » ( حكومت جز براى خدا نيست ) مخالفت خود را ابراز داشتند ، كم كم اين عقيده در ميان لشكر گسترش پيدا كرد و از هر ناحيه‌اى نداى « لا حكم الا للّه » به گوش مىرسيد . « 3 » \r\n\r\n","description":"","footnote":" ( 1 ) - دربارهء شخصيت ابوموسى و برخورد وى با حضرت على عليه السلام در درس پنجم مطالبى ذكر شد . ( مروج الذهب ، ج 2 ، ص 391 . )  ( 2 ) - از طايفهء عنزه چهار هزار نفر در سپاه على عليه السلام با معاويه پيكار مىكردند . ( وقعهء صفين ، ص 512 . )  ( 3 ) - مراد از « حكم » در اين آيه كه قسمتى از آيه 57 سورهء انعام است ، قوانين مربوط به نظام زندگانى بشر است و اين آيه حق قانونگذارى را از غير خدا سلب كرده و آن را از شؤون ذات حق ( يا كسى كه خداوند به او اختيار داده ) مىداند ، ولى خوارج حكم را به معنى حكومت كه شامل حكميت نيز مىشد ، گرفتند و مرادشان اين بود كه رهبرى و حكميت ( داورى ) ، همچون قانونگذارى ، حق اختصاصى خداست . ( جاذبه و دافعهء على عليه السلام ، ص 162 - 163 . ) ","page_name":" 112 ","page_number":108},
  {"content":"\r\n\r\nاين گروه پس از پذيرش آتش‌بس و انعقاد پيمان پشيمان شدند كه چرا پيروزى را از دست دادند ، از اين رو ، نزد على عليه السلام آمدند و گفتند « اى على پذيرش « حكميت » لغزشى بود كه از ما سر زد و ما كافر شديم ولى اكنون توبه كرديم و برگشتيم ، تو هم بايد توبه كنى و از تعهد خود برگردى و گرنه از تو كناره‌گيرى خواهيم كرد . » حضرت على عليه السلام فرمود : « واى بر شما آيا بعد از اين‌كه ما عهد و پيمان بستيم از عهد خود برگرديم . مگر خداوند در قرآن نمىفرمايد : « اوْفُوا بِالْعُقُودِ » « 1 »  به عهد و پيمان خود وفا كنيد . »\r\nعلى عليه السلام نقض پيمان را نپذيرفت ، چرا كه آثار بدى در پى داشت و آن جمعيت نيز از على جدا شدند ، در حالى كه آن حضرت را به خاطر پذيرفتن پيمان حكميت كافر مىدانستند . « 2 » \r\n\r\nپس از صفّين\r\nپس از بازگشت حضرت على عليه السلام به كوفه ، مخالفان كه حدود دوازده هزار نفر بودند ، در محلى به نام « حرورا » جمع شدند و « شبث بن ربعى » و عبداللَّه بن كوّا » را به عنوان فرماندهء جنگ و امام جماعت خود انتخاب كردند و گفتند : پس از پيروزى ، خليفه به وسيلهء شورا انتخاب خواهد شد ، بيعت\r\n\r\n","description":"","footnote":" ( 1 ) - مائده ( 5 ) ، آيهء 1 .  ( 2 ) - وقعهء صفين ، ص 514 - 518 ؛ تاريخ طبرى ، ج 5 ، ص 57 . ","page_name":" 113 ","page_number":109},
  {"content":"\r\n\r\nمخصوص خداست و وظيفهء ما امر به معروف و نهى از منكر است . « 1 » \r\nعلى عليه السلام پس از اطلاع از اجتماع « خوارج » در حرورا پيش آنها رفت و سبب قيام آنها را جويا شد . آنها گفتند : علّت قيام ما پيمانى است كه شما با معاويه بسته‌ايد . آن حضرت فرمود شما را به خدا ، آيا يادتان است آن‌گاه كه قرآن‌ها را بر سر نيزه كردند و شما گفتيد : ما حكم قرآن را مىپذيريم ، به شما گفتم اين مردم اعتقادى به دين و قرآن ندارند و اين يك حيله است ، ولى شما حرف مرا نپذيرفتيد ؟ آيا من در پيمان حكميت شرط نكردم ، آنچه را قرآن زنده كرده ، زنده كنند و آنچه را قرآن نفى كرده نفى كنند ؟ حال اگر اين دو نفر به حكم قرآن حكم كردند ، ما نمىتوانيم با قرآن مخالفت كنيم و اگر بر خلاف آن حكم كردند ، ما از حكم آنها بيزاريم . آنها گفتند آيا داور قرار دادن انسان‌ها در دين خدا صحيح است ؟ حضرت على عليه السلام فرمود : ما انسان‌ها را داور قرار نداديم ، ما قرآن را داور قرار داديم و قرآن خود سخن نمىگويد ، بلكه اين افراد هستند كه با استناد به قرآن مىتوانند سخن بگويند . « 2 » \r\nسخنان على عليه السلام عدهء زيادى از آنها را قانع كرد و به كوفه برگشتند ، ولى عدهء ديگرى دست برنداشته ، گفتند : اى على آنچه مىگويى درست است ، ليكن اين عمل ما كفر بود و ما توبه كرديم و اگر تو هم شهادت به كفر خودت مىدهى و پس از آن توبه مىكنى ، ما با تو خواهيم بود و گرنه با تو مىجنگيم . « 3 » \r\n\r\n","description":"","footnote":" ( 1 ) - تاريخ طبرى ، ج 5 ، ص 55 ؛ مروج الذهب ، ج 2 ، ص 395 .  ( 2 ) - تاريخ طبرى ، ج 5 ، ص 66 ؛ كامل ، ج 3 ، ص 328 .  ( 3 ) - الامامة والسياسة ، ج 1 ، ص 127 . ","page_name":" 114 ","page_number":110},
  {"content":"\r\n\r\nعلى عليه السلام فرمود : آيا بعد از ايمان به خدا و شركت در ميدان جنگ به همراه رسول‌اللَّه شهادت بر كفر خودم دهم ؟ ، اگر چنين كنم از راه حق بيرون رفته و از هدايت‌يافتگان نخواهم بود . « 1 » \r\n\r\nقيام و طغيان\r\nجمعيت خوارج در ابتدا آرام بودند و تنها عليه اميرمؤمنان عليه السلام و پيمان حكميت تبليغ مىكردند ؛ اما بعد از آن‌كه ديدند على عليه السلام حاضر به نقض پيمان نيست در خانهء « عبداللَّه بن وهب راسبى » اجتماع كردند . عبداللَّه براى آنها سخنرانى مهيجى كرد و آنها را آمادهء قيام و شورش نمود .\r\nجلسه‌هاى ديگرى نيز در منزل بعضى از سران آنها تشكيل شد و مذاكراتى پيرامون مبدأ قيام به عمل آمد و نهروان به عنوان مبدأ قيام انتخاب گرديد . سپس پيشنهاد شد كه نامه‌اى به « خوارج » بصره ( همفكران آنها در بصره ) نوشته شود تا هر چه زودتر در « نهروان » به آنها بپيوندند .\r\nخوارج بصره نيز پاسخ مثبت داده و به آنها پيوستند .\r\nگروه خوارج پس از اجتماع در نهروان ، شروع به افساد كردند . آنان امنيت راه‌ها را سلب نموده و هر كس را كه مخالف عقيده‌شان بود ، به قتل مىرساندند . « عبداللَّه بن خبّاب » يكى از اصحاب رسول خدا عليه السلام و كارگزار اميرمؤمنان را به همراه همسرش دستگير كردند و سرش را در كنار نهر آبى بريدند ، آنان به همسر وى نيز رحم ننموده و شكم وى را كه باردار بود ، شكافتند . و علاوه بر آن چند زن بىگناه ديگر از قبيلهء « طى » را\r\n\r\n","description":"","footnote":" ( 1 ) - الامامة والسياسة ، ج 1 ، ص 127 ؛ نهج‌البلاغه ، فيض الاسلام ، خطبه 57 ، ص 146 . ","page_name":" 115 ","page_number":111},
  {"content":"\r\n\r\nبه خاك و خون كشيدند . آنان قاصد اميرمؤمنان عليه السلام را كه براى بررسى اوضاع به نهروان آمده بود ، به قتل رساندند و با جنايت‌هاى خود ، رسماً به حكومت اميرمؤمنان عليه السلام اعلان جنگ دادند . « 1 » \r\n\r\n","description":"","footnote":" ( 1 ) - تاريخ طبرى ، ج 5 ، ص 74 . ","page_name":" 116 ","page_number":112},
  {"content":"\r\n\r\n\r\nفصل هفتم : مرامنامه و شعار اساسى خوارج\r\n\r\nشعار فتنه‌انگيز\r\nعمده‌ترين و داغ‌ترين شعار خوارج ، شعار « لا حُكْمَ الَّالِلّهِ » بود . اين شعار براى نخستين بار در ميدان صفّين و به عنوان اعتراض به عهدنامهء حكميت ، سر داده شد .\r\nهنگامى كه « اشعث بن قيس » مفاد عهدنامه را براى سپاهيان عراق قرائت مىكرد ، دو برادر از طايفه « عَنَزَه » با حالتى خشمگين و به عنوان اعتراض ، اين شعار را سر دادند و به صفوف شاميان حمله كرده ، پس از مدتى جنگ ، كشته شدند . پس از آن رفته رفته اين شعار در ميان سپاه عراق گسترش پيدا كرد تا جايى كه از هر ناحيه نداى « لا حكم الا للّه » به گوش مىرسيد . « 1 » \r\nعامل مهم روى آوردن بعضى از سپاهيان عراق به اين شعار ، اشتباه بزرگى بود كه آنان در پذيرش آتش‌بس و انتخاب داور ، مرتكب شدند ، زيرا پس از فروكشيدن آتش جنگ ، رفته رفته موجى از اضطراب و نگرانى آنان را فرا گرفت و در يك لحظه به خود آمدند كه چرا جنگى را كه در آستانه پيروزى بود ، رها كردند و اكنون جز كشتگان بسيار و زخمىهاى\r\n\r\n","description":"","footnote":" ( 1 ) - وقعهء صفين ، ص 512 - 513 . ","page_name":" 117 ","page_number":113},
  {"content":"\r\n\r\nفراوان و از بين رفتن مقدار زيادى بودجه ، چيز ديگرى عايدشان نگشته و تن به عهدنامه‌اى داده‌اند كه عاقبت آن معلوم نيست ؟\r\nآنان در اين فكر فرو رفتند كه چگونه به كوفه برگردند و در جواب مردمى كه هنگام آمدن به جنگ با شور و هيجان آنان را بدرقه كرده بودند ، چه بگويند . آيا بگويند ما تا سراپردهء دشمن پيش رفتيم ، ولى خود ديوانه‌وار بازگشتيم ؟ آيا بگويند ما به رهبران خود گفتيم : « اگر آتش‌بس را اعلام نكنيد ، شما را خواهيم كشت ؟ »\r\nاينجا بود كه به جاى اعتراف به اشتباه خود ، گناه شكست را به گردن على عليه السلام و ياران آن حضرت انداختند و با دادن شعار ظاهرفريب « لا حكم الا للّه » و « البيعة للّه » « 1 »  خود را انقلابى جلوه داده و از اميرمؤمنان عليه السلام جدا شدند .\r\nآنان در ظاهر از پذيرفتن آتش‌بس پشيمان بودند و با سخت گرفتن بر امام على عليه السلام براى نقض پيمان حكميت ، درصدد بودند اشتباه گذشتهء خود را جبران كنند ، اما پى نبردند كه اشتباه را نبايد با اشتباهى ديگر جبران كرد .\r\nخوارج شعار « لا حُكْمَ الَّالِلّهِ » را از قرآن مجيد اقتباس كردند ، ولى بر اثر ناآگاهى و جمود فكرى ، در تفسير اين جمله اشتباه كردند . قرآن ضمن آيه‌اى مىفرمايد :\r\n« إِنْ الْحُكْمُ إِلَّا للَّهِ يَقُصُّ الْحَقَّ وَهُوَ خَيْرُ الْفَاصِلِينَ » « 2 » \r\nحكم مخصوص خداست و اوست كه حقيقت را بيان مىكند و او بهترين تفاوت گذارندهء بين حق و باطل است .\r\n\r\n","description":"","footnote":" ( 1 ) - يعنى حكومت و بيعت مخصوص خداست .  ( 2 ) - انعام ( 6 ) ، آيهء 57 . ","page_name":" 118 ","page_number":114},
  {"content":"\r\n\r\nاين گروه كج‌انديش چنين برداشت كردند كه حكم به معناى حكومت است و شامل حكميت ( داورى ) نيز مىشود ، بنابر اين داورى نيز مخصوص خداست و اميرمؤمنان عليه السلام كه داورى انسان‌ها را در جريان حكميت پذيرفته ، بر خلاف قرآن عمل كرده است .\r\nآنان نفهميدند كه « حُكْم » در اين آيه به معنى قانون است و مفاد آيه اين است كه هيچ كس جز خدا حق قانونگذارى ندارد .\r\nخوارج غافل از آن بودند كه قرآن رأى ناپسند آنان را به صراحت رد كرده و در مواردى همچون اختلاف بين زن و شوهر ، دستور داده كه فردى از خانوادهء زن و فرد ديگرى از خانوادهء مرد براى بر طرف كردن اختلاف بين آنان حكومت كنند . « 1 »  و در مورد تعيين كفارهء شكار عمدى در حال « احرام » « 2 »  حكومت دو عادل را پذيرفته است . « 3 » \r\nخوارج به اين نكته توجه نكردند كه اختلاف بين دو گروه از مسلمانان ، با اهميت‌تر از اختلاف بين زن و شوهر و يا تعيين حيوانى است كه بايد در حجّ به عنوان كفّاره قربانى شود . علاوه بر اين ، اميرمؤمنان عليه السلام كه از روى اكراه ، تن به پيمان حكميت داده بود ، در متن پيمان ، قرآن را حاكم قرار داد نه انسان‌ها را .\r\nخوارج با سوء استفاده از جوّ آزاد حكومت اميرمؤمنان عليه السلام در هر موقعيتى شعار مردم فريب خود را تكرار مىكردند و با تبليغ عليه آن حضرت به سمپاشىهاى خود ادامه مىدادند .\r\nآنان از شعار معروف خود مقصود ديگرى نيز داشتند و آن طرح\r\n\r\n","description":"","footnote":" ( 1 ) - نساء ( 4 ) ، آيهء 35 .  ( 2 ) - نيّت و گفتن لبيك و پوشيدن لباس مخصوص هنگام به جا آوردن عمل حج .  ( 3 ) - مائده ( 5 ) آيهء 94 . ","page_name":" 119 ","page_number":115},
  {"content":"\r\n\r\nعقيدتى « بىنيازى جامعه از امام و رهبر » بود و بدين گونه رهبرى و حكومت اميرمؤمنان عليه السلام را نفى مىكردند .\r\nحضرت على عليه السلام وقتى به مقصود آنها پى برد ، براى جلوگيرى از تأثير منفى اين شعار در تودهء مردم فرمود :\r\nسخن حقى است كه ارادهء باطل از آن شده است . آرى درست است كه فرمانى جز فرمان خدا نيست ، ولى اينان ( خوارج ) مىگويند رهبرى و زعامت سزاوار كسى غير از خدا نيست ، در حالى كه مردم به زمامدار ، نيازمندند خواه نيكوكار باشد يا بدكار ( اگر زمامدار عادل ميسّر نشد أمير فاسق بهتر از هرج و مرج است ) تا مؤمن و كافر در سايهء حكومتش به كار خود مشغول و از مواهب زندگى بهره‌مند شوند . « 1 » \r\nمرامنامهء خوارج\r\nخوارج شورش ضد دينى خود را بر عناوينى مقدس همچون امر به معروف ، نهى از منكر و جهاد در راه خدا استوار كردند و به خيال خام خود درصدد امر به معروف و نهى از منكر بودند ؛ غافل از آن‌كه اين دو فريضهء الهى شرايطى دارد و يكى از شرايط آن دو ، شناختن معروف و منكر است . شرط ديگر ، احتمال اثر و سنجيدن عواقب كار است تا مبادا ضررى مهم‌تر ، به فرد يا جامعهء اسلامى وارد شود .\r\nخوارج عقايدى مخصوص به خود داشتند . دسته‌اى از آنان معتقد بودند :\r\nدين عبارت است از شناختن خدا و پيامبران و اين‌كه ريختن خون طرفداران آنان\r\n\r\n","description":"","footnote":" ( 1 ) - نهج‌البلاغه ، خطبه 40 ، ص 125 . ","page_name":" 120 ","page_number":116},
  {"content":"\r\n\r\nحرام است و فقط آنچه از جانب خدا نازل شده و در قرآن آمده صحيح است .\r\nآنان مىگفتند : هيچ يك از مسلمانان در ندانستن اينها معذور نيستند ولى در غير اينها از حلال و حرام ، تا زمانى كه دليلى روشن برايشان اقامه نشود ، معذور هستند . « 1 »  « 2 » \r\nعقيدهء ديگر خوارج اين بود كه مىگفتند : مرتكب گناه كبيره كافر است و در آتش جهنم جاودانه خواهد ماند . آنان براى اين نظريهء نادرست خود به آيات مربوط به سرپيچى « شيطان » از سجدهء حضرت آدم عليه السلام استدلال مىكردند و مىگفتند : شيطان با اين‌كه به وحدانيت خدا عارف بود ، بر اثر ارتكاب يك گناه كبيره كافر شد . « 3 »  غافل از اين‌كه قرآن مجيد درباره شيطان مىفرمايد : « وَكانَ مِنَ الْكافِرين » « 4 »  يعنى شيطان قبل از امر به سجده ، اعتقاد به خدا و قيامت نداشت و سرپيچى از سجده باعث كفر او نشد .\r\nاين گروه افراطى عقيده داشتند كه هر كس از مسلمانان همراه ايشان در ميدان جنگ شركت نكند و به سوى آنان هجرت ننمايد ، كافر است ، اگرچه با آنان هم‌عقيده باشد .\r\nخوارج مىگفتند : تقيّه ( پنهان داشتن مذهب ) چه در گفتار و چه در عمل جايز نيست ، از اين رو در برخورد با ستمگران عقايد خود را به صراحت ابراز مىكردند و خود را به كشتن مىدادند .\r\n\r\n","description":"","footnote":" ( 1 ) - ملل و نحل ، شهرستانى ، ج 1 ، ص 123 .  ( 2 ) - پيداست كسانى كه اين عقايد را درست كرده‌اند ، چگونه راه فرار از گناه را براى افراد هواپرست باز نموده‌اند .  ( 3 ) - ملل ونحل ، ج 1 ، ص 122 .  ( 4 ) - بقره ( 1 ) ، آيهء 34 . ","page_name":" 121 ","page_number":117},
  {"content":"\r\n\r\nآنان معتقد بودند مردى كه داراى همسر است ، اگر زنا كرد سنگسار نمىشود و نسبت زنا دادن به مردان ، « حدّ قَذْف » « 1 »  ندارد و در توجيه اين عقيدهء خلاف خود مىگفتند : در قرآن سخنى از سنگسار كردن مردان زناكار به ميان نيامده است . « 2 » \r\nآنان پى نبردند كه قرآن كتاب كليّات است و بسيارى از جزئيات معارف اسلام را بايد از سنّت پيامبر صلى الله عليه و آله و سلم و روايات جانشينان آن حضرت ( اهل بيت پيامبر صلى الله عليه و آله و سلم ) به دست آورد . به همين جهت بود كه پيامبر صلى الله عليه و آله و سلم اهل بيت خود را همرديف قرآن قرار داد و خطاب به امّت فرمود :\r\nمن دو چيز گرانبها را به عنوان امانت در ميان شما مىگذارم كه اگر به آن دو چنگ زنيد ، هرگز گمراه نمىشويد ، يكى كتاب خدا و ديگرى عترتم اهل بيتم . « 3 » \r\n\r\nالف - عقيدهء خوارج در زمينهء امامت\r\nخوارج ابتدا عقيده داشتند كه جامعهء اسلامى احتياج به امام و رهبر ندارد و به شورايى بودن خلافت معتقد بودند ، اما بعدها از اين عقيده دست برداشته و با « عبداللَّه بن وهب راسبى » بيعت كردند . « 4 » \r\nآنان معتقد بودند كه امام مىتواند از غير قريش باشد و هر كس كه\r\n\r\n","description":"","footnote":" ( 1 ) - « حدّ قذف » عبارت است از هشتاد تازيانه كه بر كسى كه به ديگرى نسبت زنا بدهد جارىمىشود ، خواه مرد باشد يا زن .  ( 2 ) - ملل ونحل ، ج 1 ، ص 121 - 122 .  ( 3 ) - اثبات الهداة ، محمد ابن حسن الحرّ العاملى ، ج 2 ، ص 265 .  ( 4 ) - شرح ابن ابى الحديد ، ج 2 ، ص 308 ؛ كامل ، ج 3 ، ص 326 . ","page_name":" 122 ","page_number":118},
  {"content":"\r\n\r\nمردم به او رأى دادند ، به شرط اين‌كه عادل و باتقوا باشد ، امام است « 1 »  و هر كس عليه او شورش كند جنگ ، با وى واجب است .\r\nهمچنين خوارج عقيده داشتند ، اگر رهبر جامعه ، روش پسنديدهء رهبران قبلى را تغيير دهد و از طريق حق منحرف گردد ، از خلافت بر كنار مىشود و اگر سرسختى نشان داد ، كشتن او جايز است . « 2 » \r\n\r\nب - عقيدهء خوارج دربارهء خلفا\r\nخوارج معتقد بودند خلافت « ابوبكر » و « عمر » درست بوده است .\r\nخلافت « عثمان » را نيز در شش سالهء اول خلافت قبول داشتند ، اما پس از آن به خاطر حوادثى ، حكم به كفر او كردند .\r\nآنان مىگفتند : حكومت على عليه السلام تا پيش از پذيرفتن حكميت صحيح بود ، اما بعد از پذيرفتن حكميت - نعوذ باللَّه - كافر شده و جنگ با او واجب است . « 3 » \r\nآنان همچنين معاويه و عمرو بن عاص را به خاطر پيمان حكميت و طلحه و زبير و عايشه را به خاطر ايجاد جنگ جمل كافر مىدانستند .\r\n\r\nج - برخورد خوارج با ساير مسلمانان\r\nخوارج با مسلمانان برخورد بسيار بدى داشتند . آنان كشتن هر مسلمانى را كه مخالفشان بود ، جايز مىدانستند و بسيارى از مسلمانان بىگناه از\r\n\r\n","description":"","footnote":" ( 1 ) - اين عقيده خلاف عقيدهء شيعه است ، زيرا شيعه معتقد است انتخاب امام كار خداست و امامان‌معصوم عليهم السلام به انتخاب خداوند به امامت رسيده‌اند . بله در زمان غيبت مردم مىتوانند طبق ضوابطى رهبر خود را انتخاب كنند .  ( 2 ) - ملل ونحل ، ج 1 ، ص 115 .  ( 3 ) - ملل ونحل ، ج 1 ، ص 116 - 117 ؛ الفرق بين الفرق ، عبدالقاهر البغدادى ، ص 73 . ","page_name":" 123 ","page_number":119},
  {"content":"\r\n\r\nجمله « اميرمؤمنان » و « عبداللَّه بن خباب » ، صحابى رسول خدا ، به دست اين گروه افراطى به شهادت رسيدند .\r\nآنان هنگام جنگ ، اموال مخالفان خود را به آتش مىكشيدند و چهارپايان را نابود مىكردند . و زنان و كودكان را مىكشتند و معتقد بودند اين عمل آنان گناه نيست . « 1 » \r\nبعضى از گروه‌هاى خوارج ، هرگاه كسى ادعا مىكرد كه من با شما موافقم ، براى آزمايش ، اسيرى از مخالفان خود را به او مىدادند و امر مىكردند سر اسير را از بدنش جدا كند . اگر چنين مىكرد او را مىپذيرفتند و گرنه وى را منافق و مشرك قلمداد كرده ، به قتل مىرساندند . « 2 » \r\nگروه ديگرى از آنان معتقد بودند خانه و كاشانهء مخالفان آنان ، جايگاه كفر است و غارت و تخريب آنها جايز مىباشد .\r\nخوارج به مسلمانانى كه عقايد آنان را نمىپذيرفتند ، به چشم كفار جاهلى نگاه مىكردند و معتقد بودند مسلمانان يا بايد عقايد آنان را بپذيرند يا كشته شوند ، در حالى كه نسبت به پيروان اديان ديگر چندان سختگير نبودند و احترام يهود و نصارا را حفظ مىكردند و مىگفتند :\r\nپيمان پيامبر صلى الله عليه و آله و سلم را با يهود و نصارا « 3 »  بايد حفظ كرد . « 4 » \r\n\r\n","description":"","footnote":" ( 1 ) - ملل ونحل ، ج 1 ، ص 121 ؛ الفرق بين الفرق ، ص 98 .  ( 2 ) - الفرق بين الفرق ، ص 83 - 84 .  ( 3 ) - پيمانى كه اسلام با اهل كتاب دارد كه در صورت پرداخت « جزيه » ( نوعى ماليات ) مىتوانند در پناه مسلمانان زندگى كنند .  ( 4 ) - معجم الفرق الاسلاميه ، شريف يحيى امين ، ص 112 . ","page_name":" 124 ","page_number":120},
  {"content":"\r\n\r\n\r\nفصل هشتم : ضرورت برخورد اميرمؤمنان عليه السلام با خوارج\r\n\r\nتلاش‌هاى خوارج جهت تضعيف حكومت\r\nبه دنبال مذاكرات اميرمؤمنان عليه السلام با خوارج ، عده‌اى از آنان هدايت يافته و از « حرورا » به كوفه بازگشتند ، اما عدهء ديگرى همچنان سرسختى نشان داده ، بر مواضع خود پافشارى كردند .\r\nاين گروه براى پيشبرد اهداف خود به صورت آشكار و پنهان اقداماتى عليه اميرمؤمنان و حكومت آن حضرت انجام مىدادند . ليكن امام بر اساس اصول اسلامى با آنان رفتار مىكرد .\r\nيكى از برخوردهاى ناشايست خوارج ، شايعه‌پراكنى جهت تضعيف حكومت اميرمؤمنان عليه السلام بود . آنان كه نمىتوانستند ثبات و استقرار حكومت آن حضرت را ببينند ، در ميان مردم شايع كردند كه على عليه السلام از قرارداد حكميت پشيمان گشته و از گناه امضا كردن آن توبه كرده است و خود را براى جنگ با معاويه آماده مىكند .\r\nهدف آنان از اين اقدام آن بود كه جوّ جنگ‌زدهء جامعه را متشنج كرده ، دشمنان را عليه حكومت بسيج نمايند .\r\nاميرمؤمنان عليه السلام براى جلوگيرى از اثرات منفى اين شايعه به مسجد آمد و ضمن خطبه‌اى فرمود :\r\n\r\n","description":"","footnote":"","page_name":" 125 ","page_number":121},
  {"content":"\r\n\r\nاى مردم آگاه باشيد هر كس گمان كرده كه من از پيمان حكميت برگشته‌ام ، دروغ گفته و كسى كه وفادارى به آن را گمراهى مىداند ، خود گمراه است . « 1 » \r\nخوارج علاوه بر شايعه‌سازى ، لبهء تيز تبليغات خود را متوجه رهبرى حكومت كردند آنان در نماز جماعت به حضرت على عليه السلام اقتدا نمىكردند ، امّا براى جاسوسى و برهم زدن سخنرانى و نماز جماعت آن حضرت به مسجد مىآمدند و گاهى با توطئه قبلى در وسط سخنرانى اميرمؤمنان شعار « لا حكم الا للّه » سر مىدادند .\r\nاين گروه به قدرى گستاخ شده بودند كه آشكارا و در مجامع عمومى به مقام رهبرى اهانت مىكردند و على عليه السلام و پيروان آن حضرت را كافر مىخواندند .\r\n« انس بن عياض » از امام صادق عليه السلام و آن حضرت از پدر و اجدادش چنين نقل مىكند : « ابن كوا » يكى از سران خوارج هنگامى كه اميرمؤمنان عليه السلام در مسجد مشغول خواندن نماز بود ، به گونه‌اى كه امام عليه السلام بشنود ، اين آيه را قرائت كرد .\r\nوَلَقَدْ أُوحِىَ إِلَيْكَ وَإِلَى الَّذِينَ مِنْ قَبْلِكَ لَئِنْ أَشْرَكْتَ لَيَحْبَطَنَّ عَمَلُكَ وَلَتَكُونَنَّ مِنْ الْخَاسِرِينَ « 2 » \r\nبه تو ( خطاب به پيامبر صلى الله عليه و آله و سلم ) و به كسانى كه پيش از تو بوده‌اند وحى فرستاده شد كه اگر شرك بورزى تمام اعمالت تباه مىشود و از زيانكاران خواهى بود .\r\n\r\n","description":"","footnote":" ( 1 ) - شرح نهج‌البلاغه ، خويى ، ج 4 ، ص 126 - 127 .  ( 2 ) - زمر ( 39 ) آيهء 65 . ","page_name":" 126 ","page_number":122},
  {"content":"\r\n\r\n« ابن كواء » با قرائت اين آيه مىخواست به اميرمؤمنان عليه السلام گوشه بزند كه هر چند سوابق و خدمات تو در اسلام قابل انكار نيست ، ولى با قبول حكميت كافر شدى و اعمال گذشته‌ات را هدر دادى .\r\nامام عليه السلام با شنيدن اين آيه قدرى سكوت كرد تا ابن كواء آيه را تمام نمود ؛ سپس به نماز خود ادامه داد « 1 »  امّا ابن كواء باز آيه را خواند . امام عليه السلام دوباره سكوت كرد . پس از چند بار كه وى آيه را تكرار كرد ، امام عليه السلام در جواب او اين آيه را خواند .\r\nفَاصْبِرْ إِنَّ وَعْدَ اللَّهِ حَقٌّ وَلَا يَسْتَخِفَّنَّكَ الَّذِينَ لَايُوقِنُونَ « 2 » \r\nپس ايستادگى كن كه وعدهء خدا حق است و اعمال كسانى كه يقين ندارند ، تو را سبك و بىخرد نگرداند . « 3 » \r\nخوارج با دستاويز قرار دادن آيه‌هاى قرآن و برداشت نادرست از آن درصدد انحراف افكار عمومى بودند . آنان مىگفتند : جامعه به امام احتياج ندارد و بيعت ، مخصوص خدا است .\r\nاين گروه جاهل آن قدر از لحاظ بينش دينى ضعيف بودند كه اميرمؤمنان عليه السلام را در رديف معاويه و دار و دستهء او قرار داده ، اعمال آن حضرت را با آنان مقايسه مىكردند .\r\n« بلاذرى » در تاريخ خود مىنويسد : گروهى از خوارج نزد اميرمؤمنان عليه السلام\r\n\r\n","description":"","footnote":" ( 1 ) - سكوت امام به خاطر دستور قرآن است كه مىفرمايد : هنگامى كه قرآن خوانده مىشود ، به آن‌گوش فرا دهيد و سكوت كنيد . ( اعراف ( 7 ) ، آيهء 204 . )  ( 2 ) - روم ( 30 ) ، آيهء 60 .  ( 3 ) - شرح نهج‌البلاغه ، خويى ، ج 4 ، ص 123 . ","page_name":" 127 ","page_number":123},
  {"content":"\r\n\r\nآمدند و گفتند : ما براى چه هدفى در جنگ جمل با اهل بصره پيكار كرديم ؟ حضرت فرمود براى احقاق حق . پرسيدند : جنگ ما با اهل شام براى چه بود ؟ فرمود : براى همان هدفى كه با اهل بصره جنگيديم . گفتند :\r\nاگر چنين است ، پس چرا آتش‌بس را با معاويه پذيرفتى ؟ اميرمؤمنان عليه السلام فرمود : عده‌اى از شما با ادامهء جنگ مخالفت كرديد و من ترسيدم اگر به جنگ ادامه دهم ، اختلاف ايجاد شود . آنها گفتند : اى على جنگ با معاويه را دوباره شروع كن . آن حضرت فرمود : ما براى مدّتى پيمانى با آنان بسته‌ايم و تا آن مدت به پايان نرسد ، جنگ با آنان جايز نيست . ما از داوران تعهد گرفته‌ايم كه بر طبق كتاب خدا حكم كنند . و اگر آنان واقعاً به اين وظيفه عمل كنند ، من سزاوارترين مردم براى تصدى حكومت هستم . آنها گفتند : اى على معاويه نيز همين ادعاى شما را دارد . « 1 » \r\n\r\nموضع اميرمؤمنان عليه السلام در برابر خوارج\r\nحضرت على عليه السلام در برابر تبليغات باطل خوارج تنها به روشنگرى افكار عمومى مىپرداخت . زمانى كه شنيد ، مردم مىگويند : فلان فرد خارجى ( يعنى از گروه خوارج ) نماز شب مىخواند و قرآن تلاوت مىكند ، فرمود : خوابى كه بر اساس يقين به امامت و ولايت باشد ، بهتر از نمازى است كه در حال شك و ترديد برگزار شود . « 2 » \r\nاميرمؤمنان عليه السلام در ابتدا با خوارج به نرمى رفتار مىكرد و با اين كه اعمال هرگونه سياستى برايش مقدور بود ، كوچك‌ترين تغييرى در روش\r\n\r\n","description":"","footnote":" ( 1 ) - انساب الاشراف ، ج 2 ، ص 356 - 357 .  ( 2 ) - نهج‌البلاغه ، حكمت 94 . ","page_name":" 128 ","page_number":124},
  {"content":"\r\n\r\nمحبت‌آميز خود نسبت به آنان نداد و دربارهء آنان فرمود :\r\nاگر سكوت كنند آنان را جزو جماعت خود مىدانيم و اگر لب به اعتراض بگشايند ، با منطق جواب آنان را مىدهيم و اگر بر ضد ما قيام كنند ، به جنگشان مىرويم .\r\nدر جاى ديگر خطاب به آنان فرمود :\r\nتا زمانى كه با ما همراه هستيد شما را از داخل شدن در مجامع عمومى منع نمىكنيم و حقوقتان را از بيت‌المال قط نمىنماييم و با شما جنگ نمىكنيم ، مگر اين‌كه شما با ما بجنگيد و بدانيد من طبق فرمان خدا با شما رفتار مىكنم . « 1 » \r\n\r\nقيام مسلحانه\r\nخوارج نه تنها نصيحت‌هاى امام عليه السلام را نپذيرفتند ، بلكه پا را از تبليغ و سمپاشى عليه حكومت فراتر گذارده ، اميرمؤمنان را تهديد به قتل كردند .\r\n« حرقوص بن زهير » و « زرعة البرج الطايى » دو تن از سران آنان پيش امام آمدند و گفتند : از گناهت توبه كن و همراه ما از شهر خارج شو تا با معاويه بجنگيم . امام كه مىدانست جنگ با معاويه تنها به پشتوانه يك گروه افراطى ، كارساز نيست ، فرمود : من شما را از حكميت نهى كردم ، ولى شما نپذيرفتيد و امروز گناه آن را به گردن من مىاندازيد ! اين از ناتوانى در رأى و ضعف تدبير شماست . « زرعه » با بىشرمى گفت به خدا\r\n\r\n","description":"","footnote":" ( 1 ) - كامل ، ج 3 ، ص 335 و 335 . ","page_name":" 129 ","page_number":125},
  {"content":"\r\n\r\nقسم اگر توبه نكنى و برنگردى ، تو را به قتل مىرسانم . امام عليه السلام فرمود : بدا به حال تو ، چه قدر شقى و پست شده‌اى ! گويا هم اكنون كشتهء تو را مىبينم كه بادها بر آن مىوزد ! « 1 » \r\nخوارج علاوه بر تهديد اميرمؤمنان به قتل ، در عمل نيز امنيت جامعه را سلب كرده ، مبارزات خود را در خارج از كوفه به صورت گردنه‌گيرى و راهزنى آغاز كردند . آنها زمانى در راه ، به دو نفر برخوردند ، يكى از آنان را كه مسلمان بود به جرم طرفدارى از اميرمؤمنان عليه السلام به شهادت رساندند و فرد ديگرى را كه مسيحى بود ، رها كردند . « 2 » \r\nهمانطور كه در درس‌هاى قبل آمد ، وقتى « عبداللَّه بن خباب » به خوارج برخورد كرد ، آنها به او گفتند : اين قرآنى كه بر گردن توست حكم قتل تو را صادر كرده است . سپس از او خواستند حديثى را كه از پدرش شنيده براى آنان نقل كند . عبداللَّه گفت :\r\nپدرم نقل كرد كه رسول خدا صلى الله عليه و آله و سلم فرمود : بعد از من فتنه‌هايى به وجود مىآيد كه در آن ، قلب بعضى افراد از درك حقايق مىايستد و مىميرد ، همان گونه كه تن مىميرد . در چنين زمانى بعضى افراد شبانگاه مؤمنند ، ولى هنگام صبح كافر مىشوند . در آن وقت ، نزد خدا مقتول باش ( از حقّ دفاع كن ، هر چند به قيمت جانت تمام شود ) اما قاتل و خونريز مباش .\r\n\r\n","description":"","footnote":" ( 1 ) - شرح نهج‌البلاغه ، خويى ، ج 4 ، ص 124 . ( خبر از صحنه جنگ نهروان است ؛ زيرا زرعه در آن جنگ كشته شد )  ( 2 ) - شرح نهج‌البلاغه ، ج 4 ، ص 127 . ","page_name":" 130 ","page_number":126},
  {"content":"\r\n\r\nگفتند : عقيدهء تو دربارهء على عليه السلام بعد از حكميت چيست ؟ گفت : على از شما نسبت به دين آگاه‌تر و تقواى او بيشتر است . گفتند : به گونه‌اى تو را مىكشيم كه تا به حال كسى را نكشته باشيم . آنان دست‌هاى او را بسته و كنار رودخانه آوردند و در حال نشسته سرش را بريدند . سپس به طرف همسر باردار او آمدند و شكمش را شكافته ، او را به همراه جنينش به قتل رساندند . « 1 » \r\nقتل « عبداللَّه » به قدرى ناجوانمردانه بود كه مورد اعتراض فردى مسيحى قرار گرفت . وى باغبان بود . خوارج دربارهء قيمت مقدارى خرما كه بر درختى بود ، با او گفت‌وگو كردند . مسيحى گفت : آن را به شما بخشيدم ، ولى آنان حاضر نشدند بدون پرداخت پول ، خرما را بگيرند .\r\nمسيحى كه شاهد صحنه قتل « عبداللَّه » بود ، گفت : شگفتا شما فرد بىگناهى همچون « عبداللَّه » را مىكشيد و از خوردن خرمايى بدون پرداخت قيمت امتناع مىورزيد . ! « 2 » \r\n\r\nضرورت نبرد با خوارج\r\nاميرمؤمنان عليه السلام كه خود را آمادهء جنگ با معاويه مىكرد ، با شنيدن خبر جنايت‌هاى خوارج ، آزاد گذاشتن آنان را روا نديد ، زيرا مسأله از اظهار عقيده فراتر رفته و سر از قيام مسلحانه و برهم زدن نظم جامعه در آورده بود . از اين رو ، براى اطلاع بيشتر « حارث بن مرّه » را به نهروان فرستادتا اوضاع را به او گزارش كند ، اما خوارج وى را نيز دستگير كرده ، به قتل\r\n\r\n","description":"","footnote":" ( 1 ) - تاريخ طبرى ، ج 5 ، ص 81 - 82 .  ( 2 ) - شرح نهج‌البلاغه ، ج 4 ، ص 128 . ","page_name":" 131 ","page_number":127},
  {"content":"\r\n\r\nرساندند و در عمل به اميرمؤمنان عليه السلام اعلان جنگ دادند . « 1 » \r\nاين اقدام آنان بيش از پيش حضرت على عليه السلام و سپاهيان او را متأثر كرد .\r\nعده‌اى از سپاهيان لب به اعتراض گشوده ، گفتند : اى على ، آيا اين گروه را پشت سر ما رها مىكنى تا بر ناموس و اموال ما مسلط شوند ؟ ما را به طرف اين قوم ببر تا پس از بر طرف كردن آشوب آنان ، به سوى شاميان حركت كنيم .\r\nاميرمؤمنان عليه السلام كه دشمن اصلى را در جاى ديگر مىديد ، ناچار براى جلوگيرى از هرج و مرج ، لشكر را روانهء نهروان كرد و طى پيامى از خوارج خواست كه قاتلان عبداللَّه و ديگر مسلمانان را تسليم كنند و فرمود : بدانيد من با شما قصد جنگ ندارم و درصدد جنگ با معاويه هستم و اميدوارم خدا دل‌هاى شما را متحوّل كند و از اين وضعيت نجاتتان دهد .\r\nاما اين گروه خيره‌سر در جواب على عليه السلام گفتند : ما همه قاتلان آنانيم و ريختن خون شما و آنان براى ما جايز است . « 2 » \r\nاميرمؤمنان عليه السلام از اين موضع‌گيرى خوارج برآشفت و فرمود : « به خدا قسم اگر تمام مردم روى زمين ، خود را شريك قتل « عبداللَّه بن خباب » بدانند و من توانايى قصاص داشته باشم ، همه را قصاص مىكنم . »\r\nآن حضرت براى آخرين بار خطاب به خوارج فرمود :\r\n« اى جماعتى كه از روى لجاجت به دشمنى با ما برخاسته‌ايد و هواى نفس ، شما را از راه حقّ منحرف كرده است و از روى بىخردى دچار اشتباهى بزرگ شده‌ايد ، جان خود را به خطر ميندازيد ، من\r\n\r\n","description":"","footnote":" ( 1 ) - تاريخ طبرى ، ج 5 ، ص 82 .  ( 2 ) - الامامة والسياسة ، ج 1 ، ص 127 . ","page_name":" 132 ","page_number":128},
  {"content":"\r\n\r\nدوست ندارم مردم فردا شما را در كنار اين رود در حالى كه در خاك و خون غلتيده‌ايد ببينند و شما هيچ دليل روشنى از جانب پروردگار ، براى اين كارتان نداشته باشيد !\r\nاى مردم ! مگر من از حكميت منعتان نكردم ؟ و مگر نگفتم اين جماعت ، اهل مكر و خيانتند ، اما شما با من مخالفت كرديد و به ناچار تن به حكميت دادم ؛ در عين حال از حكمين تعهد گرفتم كه بر طبق قرآن حكم كنند ، ولى آنان بر خلاف قرآن حكم كردند ؛ بدين سبب ما از آنان و حكمشان بيزارى جسته و اكنون بر همان تصميم اول خود ( جنگ با معاويه ) پايدار هستيم .\r\nاى مردم شما را چه مىشود و نگران چه هستيد ؟ چرا جنگ با ما را روا مىداريد ؟ آيا از اين جهت كه مسلمانان دو نفر را براى داورى انتخاب كردند ، شما شمشيرهايتان را روى دوش نهاده و راه مردم را مىبنديد و گردنشان را مىزنيد ؟ بدانيد كه اين همان « خسران مبين » و زيان آشكار است .\r\nبه خدا اگر بر سر اين كار ، مرغى را بكشيد ، خدا كشتن آن را خوش ندارد ؛ چه رسد به انسانى كه كشتنش نزد خدا حرام است . » « 1 » \r\nاميرمؤمنان عليه السلام درصدد بود كه به گونه‌اى مسالمت‌آميز غائله را پايان دهد و لشكرى را كه بايد در جبههء شام با دشمنان اصلى دين و قرآن بجنگند از درگيرى با خوارج باز دارد ، اما خوارج كه شيطان بر آنان چيره شده بود ، به سخنان آن حضرت گوش ندادند و خود را آمادهء حمله نموده\r\n\r\n","description":"","footnote":" ( 1 ) - تاريخ طبرى ، ج 5 ، ص 84 - 85 . ","page_name":" 133 ","page_number":129},
  {"content":"\r\n\r\nفرياد زدند : پيش به سوى بهشت ! اميرمؤمنان عليه السلام وقتى ديد خوارج درصدد حمله هستند ، ناچار لشكر را بياراست و پرچمى به دست « ابوايّوب انصارى » داد و فرمود : در ميان خوارج فرياد كن هر كس زير اين پرچم بيايد ، به شرط اين‌كه كسى را نكشته و متعرض مردم نشده باشد ، در امان است و هر كس از شما به سوى كوفه يا مداين رود و از اين جماعت فاصله بگيرد ، در امان است .\r\nبر اثر اين برخورد اسلامى اميرمؤمنان عليه السلام از تعداد چهار هزار مسلح كه در نهروان اجتماع كرده بودند 1200 نفر برگشتند ؛ ( تعداد صد نفر آنان به اميرمؤمنان عليه السلام پيوستند و بقيه راهى كوفه و مداين شدند ) گروهى كه مانده بودند ، به فرماندهى « عبداللَّه بن وهب راسبى » به سپاه على عليه السلام حمله كردند ، لشكريان حضرت نيز بر آنان يورش برده و در مدتى كوتاه همهء آنان بجز عدهء انگشت شمارى را از بين بردند . « 1 » \r\n\r\n","description":"","footnote":" ( 1 ) - تاريخ طبرى ، ج 5 ، ص 86 . ","page_name":" 134 ","page_number":130},
  {"content":"\r\n . \r\n","description":"","footnote":"","page_name":" 135 ","page_number":131},
  {"content":"\r\n\r\n\r\nبخش سوّم امام على عليه السلام و حكومت\r\nفصل اوّل : حكومت در نگاه على عليه السلام\r\nإ فصل دوّم : شيوه‌هاى حكومت على عليه السلام\r\nإ فصل سوّم : مشكلات بر سر راه حكومت على عليه السلام\r\nإ فصل چهارم : اقدام‌هاى على عليه السلام در رفع مشكلات\r\n\r\n","description":"","footnote":"","page_name":" 136 ","page_number":132},
  {"content":"\r\n\r\n\r\nفصل اول : حكومت در نگاه على عليه السلام\r\n\r\nضرورت حكومت\r\nاز ديدگاه اميرمؤمنان عليه السلام وجود حكومت و زمامدارى در جامعه امرى ضرورى و لازم است ؛ زيرا بدون حكومت ، نظم جامعه از هم گسيخته و زندگى افراد با خطر جدّى روبه رو خواهد شد . از اين رو هنگامى كه « خوارج » مسألهء زمامدارى را نفى كردند و معتقد شدند كه جامعهء اسلامى احتياج به رهبر ندارد ، اميرمؤمنان در ردّ عقيدهء باطل آنان فرمود :\r\nافراد جامعه ناچار از داشتن زمامدارى هستند ، خواه نيكوكار باشد يا بدكار « 1 »  ؛ تا مؤمن در حكومت او به طاعت مشغول و كافر بهرهء خود را از زندگى ببرد و خداوند هر كسى را به اجَلِ مُقَدَّر برساند ، و توسط او ماليات گردآمده و با دشمن جنگ شود و راه‌ها ايمن گردد و حق ضعيف از قوى گرفته شده ، نيكوكار در رفاه و از شرّ بدكار آسوده ماند . « 2 » \r\nهمچنين آن حضرت وجود زمامدار را لازمهء بقاى هر اجتماعى دانسته\r\n\r\n","description":"","footnote":" ( 1 ) - يعنى امير فاسق بهتر از هرج و مرج است .  ( 2 ) - نهج‌البلاغه ، خطبه 40 ، ص 126 . ","page_name":" 137 ","page_number":133},
  {"content":"\r\n\r\nو هنگامى كه يكى از خلفا با وى مشورت كرد تا خود همراه نيروهاى نظامى در جبههء جنگ شركت كند حضرت او را از اين كار منع كرد و فرمود :\r\nموقعيت زمامدار مملكت مانند رشته‌اى است كه مهره‌ها را گرد آورده و به هم پيوند داده است و اگر رشته بگسلد ، مهره‌ها از هم پاشيده شده ، هرگز همهء آنها گرد نخواهند آمد . « 1 » \r\n\r\nفرهنگ حكومت\r\nقرآن فرهنگ حكومت را فرهنگ « عبوديت » مىداند و مىفرمايد :\r\n« الَّذِينَ إِنْ مَكَّنَّاهُمْ فِي الْأَرْضِ أَقَامُوا الصَّلَاةَ وَآتَوُا الزَّكَاةَ وَأَمَرُوا بِالْمَعْرُوفِ وَنَهَوْا عَنِ الْمُنْكَرِ وَللَّهِ عَاقِبَةُ الْأُمُورِ » « 2 » \r\nخداوند كسانى را يارى مىكند كه هرگاه در زمين به آنها قدرت بخشيديم ، نماز را برپا دارند و زكات بدهند و امر به معروف و نهى از منكر كنند و پايان همهء كارها از آن خداست .\r\nاميرمؤمنان عليه السلام اين فرهنگ را در نامهء خود به فرماندار مصر چنين ترسيم مىكند :\r\nاين دستورى است كه بندهء خدا ، على اميرمؤمنان ، به « مالك اشتر » مىدهد ، امر مىكند او را به پرهيزكارى و پرواى از خدا و برگزيدن فرمان او و پيروى از دستورات قرآن كريم ، دستوراتى كه كسى\r\n\r\n","description":"","footnote":" ( 1 ) - نهج‌البلاغه ، خطبهء 146 ، ص 442 .  ( 2 ) - حج ( 22 ) ، آيهء 41 . ","page_name":" 138 ","page_number":134},
  {"content":"\r\n\r\nسعادتمند نمىشود ، مگر به پيروى از آنها و بدبخت نمىگردد ، مگر به مخالفت با آنها .\r\nامر مىكند او را به اين‌كه با دل و دست و زبان خدا را يارى كند . . . و نفس خود را هنگام شهوات فرونشانده و از سركشىها باز دارد . . . .\r\nاميرمؤمنان عليه السلام در ادامهء نامه به « مالك » سفارش مىكند كه مبادا مشغله‌هاى حكومتى او را از عبادت‌هاى مخصوص همچون نماز اول وقت و راز و نياز با خدا ، باز دارد و مىفرمايد :\r\n. . . و بايد اقامهء واجباتى كه مخصوص خداست ، در رأس امورى باشد كه با آن دينت را خالص مىگردانى . پس در قسمتى از شب و روز ، بدنت را به خدا واگذار كن ( به عبادت او بپرداز ) و به واجباتى كه تو را به خدا نزديك مىگرداند وفا كن ، بدون اين‌كه عيب و نقصى در آن پيش بيايد . « 1 » \r\nحضرت على عليه السلام فرهنگ كاخ‌نشينى و قرار دادن حاجب و دربان را مردود دانسته و در نامه‌اى به يكى از فرمانداران خود مىنويسد :\r\n« وَلا يَكُنْ لَكَ الَى النَّاسِ سَفيرٌ الَّا لِسانِكَ وَلا حاجِبٌ الَّا وَجْهَكَ ولا تحجَبَنّ ذا حاجَةٍ عَنْ لِقائِكَ بها » « 2 » \r\nپيغام‌رسانى براى مردم ، جز زبانت نداشته باش و براى خود ، دربانى جز صورتت قرار مده و از ديدار حاجتمندان با خودت جلوگيرى مكن .\r\n\r\n","description":"","footnote":" ( 1 ) - نهج‌البلاغه ، صبحى صالح ، نامهء 53 ، ص 427 و 440 .  ( 2 ) - نهج‌البلاغه فيض الاسلام ، نامهء 67 ، ص 1063 . ","page_name":" 139 ","page_number":135},
  {"content":"\r\n\r\nهمچنين آن حضرت در نامهء خود به « مالك اشتر » مىفرمايد :\r\nقسمتى از وقت خود را به حاتمندان [ كه به تو روى آورده‌اند 
  ] اختصاص ده و خود در آن وقت به كار آنان رسيدگى كن ، در مجلس عمومى بنشين و براى خشنودى خدا ، نسبت به آنان فروتن باش و دربانان و محافظان خود را از جلوگيرى آنان بازدار تا گويندهء ايشان بدون ترس و لكنت زبان ، خواستهء خود را بگويد . چرا كه من از رسول خدا صلى الله عليه و آله و سلم بارها شنيدم كه مىفرمود : « جامعه‌اى كه در آن ، حقّ ضعيف از قوىّ بدون ترس و نگرانى گرفته نشود ، هرگز پاك و آراسته نخواهد شد . « 1 » \r\nاز ديدگاه اميرمؤمنان عليه السلام ، برخورد مسؤولان حكومت با مردم بايد برخوردى الهى باشد تا مردم حكومت را از خود دانسته و در رفع مشكلات آن بكوشند . از اين رو ، خطاب به « مالك اشتر » فرمود :\r\nمهربانى و خوش‌رفتارى با رعيت را در دل خود جاى ده . . . و از سپاهيان كسانى را به ولايت و فرماندهى برگزين كه داناييشان بيشتر و از همه بردبارتر باشند ، كسانى كه دير به خشم آمده و زود عذر خطاكاران را بپذيرند و با تهيدستان مهربان و بر قدرتمندان سختگير باشند . « 2 » \r\nهمچنين آن حضرت در اين زمينه به « مالك » فرمود :\r\n. . . درشتى و دلتنگى صاحبان حاجت را تحمل كن و از تندى و تكبر\r\n\r\n","description":"","footnote":" ( 1 ) - نهج‌البلاغه ، فيض الاسلام ، نامه 53 ، ص 1021 .  ( 2 ) - همان ، نامهء 53 ، ص 994 - 1006 . ","page_name":" 140 ","page_number":136},
  {"content":"\r\n\r\nدورى نما تا خدا درهاى رحمتش را به روى تو بگشايد و پاداش فرمانبردارىاش را به تو ارزانى دارد و آنچه را به حاجتمندان مىدهى با خوشرويى بده و اگر حاجتشان را هم برآورده نمىكنى ، با مهربانى از آنان عذرخواهى كن . « 1 » \r\n\r\nحكومت وسيله است ، نه هدف\r\nاميرمؤمنان عليه السلام حكومت را به عنوان يك هدف نمىديد ، بلكه آن را وسيله و ابزارى براى احياى حق و جلوگيرى از باطل مىدانست . از اين رو ، هنگامى كه « ابن‌عباس » در محلى نزديك بصره به نام « ذىقار » بر آن حضرت وارد شد و امام مشغول وصله كردن كفش كهنه‌اش بود ، فرمود :\r\nبه خدا سوگند اين كفش كهنه براى من از حكومت بر شما محبوب‌تر است ، مگر اين‌كه به وسيلهء آن حقى را پابرجا يا از باطلى جلوگيرى كنم . « 2 » \r\nهمچنين آن حضرت هدف خود را از پذيرش حكومت بعد از « عثمان » تأمين عدالت اجتماعى دانسته و فرمود :\r\nسوگند به خدايى كه دانه را شكافت و انسان‌ها را آفريد ، اگر آن جمعيت ( براى بيعت با من ) حاضر نمىشدند و با يارى ايشان حجّت بر من تمام نشده بود ، و اگر نبود پيمانى كه خداوند متعال از دانشمندان گرفته كه بر شكمبارگى ظالم و گرسنگى مظلوم راضى نشوند ، هرآينه مهار شتر خلافت را روى كوهانش انداخته و آخرش\r\n\r\n","description":"","footnote":" ( 1 ) - نهج‌البلاغه ، فيض الاسلام ، نامهء 53 ، ص 1021 .  ( 2 ) - همان ، خطبهء 33 ، ص 111 . ","page_name":" 141 ","page_number":137},
  {"content":"\r\n\r\nرا با كاسهء اولش سيراب مىكردم ( مردم را در گمراهى بيعت اوليه خود وامىگذاشتم ) و شما مىدانيد كه اين دنياتان نزد من از عطسهء بُزِ ماده‌اى ، خوارتر است . « 1 » \r\nاميرمؤمنان عليه السلام هدف خود را از جنگ‌ها و زد و خوردهايى كه در راستاى پاسدارى از حكومت اسلامى انجام داد ، چنين بيان كرد :\r\nبارخدايا تو آگاهى كه آنچه از ما صادر شد ، نه براى ميل و رغبت در سلطنت بود و نه براى به دست آوردن چيزى از متاع دنيا ، بلكه هدف اين بود كه نشانه‌ها و آثار دين تو را بازگردانيم و در شهرهاى تو آرامش برقرار سازيم ، تا بندگان ستمديده‌ات در امنيت زندگى كنند و قوانين تعطيل شده‌ات ، دوباره برپا شود . « 2 » \r\nاز آنچه گذشت ، به خوبى روشن شد كه على عليه السلام به رياست همراه با اهداف مادى ، بىرغبت بود و اين درسى براى پيروان آن حضرت است كه در تصدى پست‌ها به اين مطلب بينديشند كه جامعه را به سوى حق و عدالت سوق داده و از گسترش باطل جلوگيرى كنند و مبادا هدفشان از پذيرش رياست ، ارضاى غرايز نفسانى و هوس‌هاى شيطانى باشد كه در پيشگاه خدا مسؤول خواهند بود .\r\n\r\nحكومت ، امانت الهى\r\nاميرمؤمنان عليه السلام به منصب حكومت به عنوان مقامى كه با آن بتوان\r\n\r\n","description":"","footnote":" ( 1 ) - نهج‌البلاغه ، فيض الاسلام ، خطبهء 3 ، ص 52 .  ( 2 ) - همان ، كلام 131 ، ص 406 - 407 . ","page_name":" 142 ","page_number":138},
  {"content":"\r\n\r\nاموالى به دست آورد و زندگى دنيا را مرفه ساخت ، نمىنگريست بلكه آن را امانتى الهى مىدانست كه بايد به وسيلهء آن جامعه را به سوى حقّ و عدالت سوق داد و از ظلم و ستم بازداشت . به همين جهت در نامهء خود به « اشعث بن قيس » فرماندار آذربايجان چنين نوشت :\r\nحكمرانى تو برايت طعمه نيست ( تو را حكومت نداده‌اند كه آنچه را بيابى ، از آن خود پنداشته و آن را بخورى ) بلكه آن امانت و سپرده‌اى در گردن تو است و خواسته‌اند كه تو نگهبان باشى ، براى كسى كه بالاتر از توست .\r\nتو را نمىرسد كه در كار رعيت به ميل خود رفتار كنى و متوجه كارهاى بزرگ شوى ، مگر به اعتماد دستورى كه به تو رسيده باشد .\r\nو در دستان تو اموالى از مال‌هاى خداوند است و تو يكى از خزانه‌داران آن هستى تا آن را به من بسپارى . . . . « 1 » \r\nحضرت على عليه السلام در نامهء ديگرى به يكى از كارگزارانش به همين مضمون اشاره كرده ، مىفرمايد :\r\n« امَّا بَعْدُ فَقَدْ بَلغَنى عَنْكَ امْرٌ انْ كُنْتَ فَعَلْتَهُ فَقَدْ اسْخَطْتَ رَبِّكَ وَعَصَيْتَ امامَكَ وَاخْزَيْتَ امانَتَكَ بَلَغَنى انَّكَ جَرَّدْتَ الْارْضَ فَاخَذْتَ ما تَحْتَ قَدَمَيْكَ وَاكَلْتَ ما تَحْتَ يَدَيْكَ ، فَارْفَعْ الىَّ حِسابَكَ ، وَاعْلَمْ انَّ حِسابَ اللَّهِ اعْظَمُ مِنْ حِسابِ النَّاسِ وَالسَّلامُ » « 2 » \r\n\r\n","description":"","footnote":" ( 1 ) - نهج‌البلاغه ، فيض الاسلام ، نامهء 5 ، ص 839 .  ( 2 ) - همان ، نامهء 40 ، ص 955 . ","page_name":" 143 ","page_number":139},
  {"content":"\r\n\r\nبه من خبر كارى از تو رسيده كه اگر آن انجام داده باشى ، پروردگارت را به خشم آورده ، امامت را نافرمانى نموده و امانت خود را خوار گردانيده‌اى به من خبر رسيده كه زمين را برهنه كرده‌اى ( محصول درختان و زراعت‌ها را برده و چيزى به رعيت نداده‌اى ) و آنچه زير دو پايت بوده گرفته و آنچه در دستت بوده ، خورده‌اى . اكنون ( صورت ) حساب خود را براى من بفرست و بدان كه حساب خدا از حساب مردم بزرگ‌تر است .\r\n\r\nعوامل ثبات و تزلزل حكومت\r\nاز ديدگاه اميرمؤمنان عليه السلام مهم‌ترين عامل ثبات حكومت ، عمل كردن مسؤولان و مردم به وظايف متقابل است ، يعنى اگر مسؤولان حكومت خيرخواه مردم باشند و به حق و عدالت با آنان رفتار كنند و نهايت تلاش خود را در راه تعليم و تربيت جامعه به كار برند و مردم نيز در مقابل ، خيرخواه مسؤولان بوده و از رهبران حكومت پيروى كنند « 1 »  و در سختىها و مشكلات به كمك آنان بشتابند ، حكومت پايدار خواهد ماند . آن حضرت در اين زمينه مىفرمايد :\r\n. . . پس هرگاه رعيت ، حق والى را رعايت كرد و والى حق رعيت را ادا نمود ، حق در بينشان عزيز و استوانه‌هاى دين برقرار و نشانه‌هاى عدل و درستكارى برپا و سنت‌هاى ( پيامبر صلى الله عليه و آله و سلم ) در جامعه جارى خواهد شد و بر اثر آن روزگار اصلاح مىگردد و به پايندگى دولت\r\n\r\n","description":"","footnote":" ( 1 ) - نهج‌البلاغه ، فيض الاسلام ، خطبهء 34 ، ص 114 . ","page_name":" 144 ","page_number":140},
  {"content":"\r\n\r\nو سلطنت اميد مىرود و دشمنان مأيوس خواهند شد . « 1 » \r\nعلى عليه السلام عوامل تزلزل حكومت را نيز در چند چيز مىداند كه يكى از آنها ستم و بىانصافى رهبران حكومت نسبت به مردم است . آن حضرت در اين رابطه به فرماندار فارس مىفرمايد : عدل و انصاف را به كار گير و از بيراهه رفتن و ستم بترس ، زيرا بىانصافى مردم را آواره و ظلم و ستم آنان را به شمشير دعوت مىكند . « 2 » \r\nهمچنين آن حضرت دربارهء ريختن خون انسان‌هاى بىگناه به « مالك اشتر » مىفرمايد : بترس از به ناحق ريختن خون . . . و حكومت را با ريختن خون افراد بىگناه برقرار مكن ، زيرا ريختن خون حرام ، از امورى است كه نه تنها حكومت را تضعيف مىكند ، بلكه آن را از بين برده و از خاندانى به خاندان ديگر منتقل مىسازد . « 3 » \r\nعلى عليه السلام در يكى ديگر از سخنان خود به عوامل ديگرى همچون ، تفرقه ، پيروى نكردن از رهبر ، خيانت و گسترش فساد اشاره كرده و خطاب به بعضى از ياران خود مىفرمايد :\r\nبه خدا سوگند گمان مىكنم به همين زودى لشكريان معاويه بر شما مسلط شده و صاحب دولت گردند ؛ چرا كه آنها در راه باطلشان اجتماع و يگانگى دارند و شما در راه حقتان پراكنده‌ايد و آنان از رهبر باطلشان پيروى مىكنند ، ولى شما از امام برحقتان پيروى\r\n\r\n","description":"","footnote":" ( 1 ) - نهج‌البلاغه ، فيض الاسلام ، خطبهء 207 ، ص 683 .  ( 2 ) - همان ، كلمات قصار 468 ، ص 1304 .  ( 3 ) - همان ، نامهء 53 ، ص 1030 . ","page_name":" 145 ","page_number":141},
  {"content":"\r\n\r\nنمىكنيد ، آنها امانت او را ادا مىكنند و شما خيانت مىنماييد . آنان ( با وحدت و يكدلى ) شهرهايشان را اصلاح مىكنند و شما ( با كينه و نفاق ) فساد را گسترش مىدهيد . « 1 » \r\nگفتنى است كه عوامل ثبات و تزلزل حكومت ، منحصر به آنچه گذشت نيست و ما تنها در اينجا به بعضى از عوامل آن از ديدگاه اميرمؤمنان عليه السلام اشاره كرديم .\r\n\r\n","description":"","footnote":" ( 1 ) - نهج‌البلاغه ، فيض الاسلام ، خطبهء 25 ، ص 91 . ","page_name":" 146 ","page_number":142},
  {"content":"\r\n\r\n\r\nفصل دوم : شيوه‌هاى حكومتى اميرمؤمنان عليه السلام\r\nاميرمؤمنان عليه السلام در دوران كوتاه حكومت خود به رغم تنگ‌نظرىها و كارشكنىهاى مخالفان ، موفق شد محور استوارى براى حكومت اسلامى بنا نهد و شيوه‌هاى ويژه‌اى ارائه كند ؛ شيوه‌هايى كه براى هميشه الگوى حكومت‌هاى عدل و مساوات بوده و راهنماى سالكان راه حق به سرمنزل رستگارى مىباشد .\r\nشيوه‌هاى حكومتى حضرت على عليه السلام ابعاد گسترده‌اى دارد كه ما در اينجا تنها به بعضى از آنها در زمينه‌هاى اجتماعى ، اقتصادى و نظامى اشاره مىكنيم :\r\n\r\nالف - عدالت اجتماعى\r\nاميرمؤمنان عليه السلام در دوران زمامدارى خود بر اجراى عدالت اجتماعى و قسط اسلامى تأكيد مىورزيد و در اين راه از هيچ كوششى دريغ نمىكرد .\r\nوى در سخنى ، يكى از اهداف پذيرش حكومت را مبارزه با شكمبارگى ستمگران و گرسنگى ستمديدگان دانسته است . « 1 » \r\nامام عليه السلام در سخنى ديگر ملاك عزيز و ذليل بودن افراد نزد خود را چنين بيان كرد :\r\n\r\n","description":"","footnote":" ( 1 ) - نهج‌البلاغه ، خطبهء 3 ، ص 52 . ( . . . انْ لا يُقارُّوا عَلى كِظَّةِ ظالِمٍ وَلا سَغَبِ مَظْلُومٍ ) ","page_name":" 147 ","page_number":143},
  {"content":"\r\n\r\n« الذَّليلُ عِنْدى عَزيزٌ حَتَّى آخذ الْحَقِّ لَهُ وَالْقَوىُّ عِنْدى ضَعيفٌ حَتَّى آخُذَ الْحَقِّ مِنْهُ » « 1 » \r\nذليل ستمديده نزد من عزيز است تا هنگامى كه حقش را بستانم و قوىِّ ستمگر نزد من ضعيف است تا زمانى كه حق مظلوم را از او بگيرم .\r\nاميرمؤمنان عليه السلام نه تنها اجازه نمىداد در دروان حكومتش حقّ كسى پايمال شود ، بلكه در صدد بود اموالى كه در گذشته به يغما برده شده بود ، به صاحبانش برگردانده شود . از اين رو فرمود :\r\nبه خدا سوگند اگر اموالى را كه « عثمان » به ناحق بخشش كرده بيابم به صاحبانش باز مىگردانم ، اگر چه آنها را مَهْريه زنان خود كرده يا كنيز خريده باشند ؛ زيرا در عدل و درستى براى مردم گشايش است و كسى كه عدل بر او سخت باشد ، ظلم و ستم بر او سخت‌تر است . « 2 » \r\nعلى عليه السلام اجراى عدالت را وظيفه‌اى الهى مىدانست و هرگز روا نمىشمرد كه يك مسلمان آگاه به تعليمات اسلامى ، تماشاگر صحنه‌هاى بىعدالتى باشد .\r\nسياست اميرمؤمنان عليه السلام بر اين پايه بود كه تعصّبات قومى و اقليمى و امتيازات طبقاتى از ميان برداشته شده ، از ملت‌هاى مسلمان يك ملّت متحد بر اساس شريعت اسلام به وجود آيد .\r\nدر نظام حكومتى على عليه السلام بين عرب و عجم ، سياه و سفيد و مولا و عبد فرقى نبود و آن حضرت در اجراى قانون و تقسيم بيت‌المال ، عدالت را بين همه رعايت مىكرد ، چنان كه نقل شده ، روزى دو زن نزد آن\r\n\r\n","description":"","footnote":" ( 1 ) - نهج‌البلاغه ، خطبهء 37 ، ص 121 - 122 .  ( 2 ) - همان ، خطبهء 15 ، ص 66 . ","page_name":" 148 ","page_number":144},
  {"content":"\r\n\r\nحضرت آمدند و ادعاى فقر كردند ، آن حضرت دستور داد به طور مساوى از بيت‌المال به آنها دادند ، امّا يكى از زن‌ها درخواست كمك بيشترى كرد و استدلال نمود كه من از عربم و اين از موالى . آن حضرت فرمود : من قرآن را خواندم و در آن فضيلتى براى فرزندان « اسماعيل » ( عرب‌ها ) بر فرزندان « اسحاق » حتى به اندازهء بال پشه‌اى نديدم . « 1 » \r\nاميرمؤمنان عليه السلام در برخورد با مؤمنان و ضعيفان بسيار متواضع و خوش‌اخلاق بود و بر ستمگران و مستكبران بسيار سخت مىگرفت و درباره آنان فرمود :\r\nبه خدا سوگند براى گرفتن حق ستمديده از ستمگر از روى عدل و انصاف حكم مىكنم و ستمگر را ( مانند شتر كه حلقه در بينىاش مىكنند و او را مىكَشَنْد ) با حلقهء بينىاش مىكَشَم تا او را به آبخور حقّ وارد سازم ، اگرچه به آن بىميل باشد . « 2 » \r\nاميرمؤمنان عليه السلام عدالت را فداى مصلحت نمىكرد و با باندسازى و بستن دهان هابا لقمه‌هاى بزرگ و تبعيض ، مخالف بود . اين روش امام عليه السلام بر عده‌اى كه در حكومت‌هاى قبلى به تبعيض و حيف و ميل اموال مسلمانان عادت كرده بودند ، گران آمد و آنان را به موضعگيرى عليه حكومت نوپاى وى كشاند ، به اين جهت بعضى اشخاص به اصطلاح خيرانديش نزد حضرت على عليه السلام آمده و درخواست كردند كه به بعضى از بزرگان و اشخاص با سابقه ، سهم بيشترى از بيت‌المال بدهد تا از شرّ آنها و\r\n\r\n","description":"","footnote":" ( 1 ) - انساب الاشراف ، ج 2 ، ص 141 .  ( 2 ) - نهج‌البلاغه ، خطبهء 136 ، ص 417 . ","page_name":" 149 ","page_number":145},
  {"content":"\r\n\r\nتمايلشان به سوى « معاويه » جلوگيرى كند ، اما حضرت در جوابشان فرمود :\r\nشما از من مىخواهيد كه پيروزى را به قيمت تبعيض و ستمگرى به دست آورم و در حقّ زيردستانم ظلم كنم ؟ ! سوگند به خدا تا شب و روز در گردشند و ستاره‌اى در آسمان طلوع مىكند ، چنين كارى نخواهم كرد !\r\nاگر اين مال ، مال خودم بود به طور مساوى بين مردم تقسيم مىكردم تا چه رسد به اين‌كه مال خداست . « 1 » \r\nاميرمؤمنان عليه السلام به مقتضاى رأى و علم خود - حكومت را اداره مىكرد و به سخن گويندگان و عيبجويان و سعايت‌كنندگان ، گوش فرانمى داد و در اجراى احكام الهى ، سرعت عمل ، قاطعيت و دقّت زيادى داشت و در اجراى اين سياست نه تنها در دوران زمامدارى خود پاى مىفشرد ، بلكه پيش از اين ، در دوران حيات رسول خدا صلى الله عليه و آله نيز بر آن تأكيد داشت ، چندان كه رسول خدا صلى الله عليه و آله و سلم در پاسخ خرده‌گيران فرمود :\r\nاى مردم از على عليه السلام شكايت نداشته باشيد . به خدا سوگند اگر اندكى خشن است ، براى خدا و در راه خداست . « 2 » \r\n\r\nب - اصلاح ساختار اقتصادى\r\nحضرت على عليه السلام با اين‌كه مظهر كامل زهد اسلامى بود ، براى امور مالى حكومت ، اهميت زيادى قائل مىشد .\r\n\r\n","description":"","footnote":" ( 1 ) - شرح نهج‌البلاغه ، خويى ، ج 8 ، ص 184 .  ( 2 ) - كنز العمال ، ج 12 ، ص 217 ، حديث 1254 . ","page_name":" 150 ","page_number":146},
  {"content":"\r\n\r\nآن حضرت پس از رسيدن به خلافت ، دست به اصلاح بيت‌المال و عزل مأموران نادرست آن زد و از همان روز اول راه اسراف و سوء استفاده را سدّ كرد .\r\nعلى عليه السلام محور اساسى نظام مالى كشور را ماليات مىدانست و دستوراتى در اين زمينه به « مالك اشتر » فرماندار مصر داد كه توجه شما را به بعضى از آنها جلب مىكنيم .\r\n1 - جريان ماليات را چنان به دقّت رسيدگى كن كه وضع ماليات دهندگان سامان يابد ، زيرا اصلاح حال همهء اصناف در گرو صلاح ماليات و ماليات‌دهندگان است و مردم همگى نانخور ماليات و ماليات‌دهندگانند .\r\n2 - لازم است كه عمران و آبادى را بيشتر از جمع‌آورى خراج مورد نظر قرار دهى ، زيرا ماليات جز از راه عمران و آبادانى كشور به دست نمىآيد و هر كس بدون عمران ، خراج بگيرد ، كشور را ويران و ملّت را نابود مىكند و حكومتش جز مدّت كوتاهى برپا نخواهد بود .\r\n3 - هرگاه مردم به خاطر سنگينى ماليات يا عللى ديگر چون قطع سهم آب يا خشكسالى و سيل و . . . از ماليات شكايت كردند ، تخفيفى برايشان در نظر بگير . « 1 » \r\nاميرمؤمنان عليه السلام در مصرف بيت‌المال دقّت زيادى به خرج مىداد و مواظب بود تا كوچك‌ترين ضررى به اموال مسلمانان وارد نشود و ذره‌اى از آن بيهوده مصرف نگردد . حكومت آن حضرت با تمركز بىرويهء سرمايه و مالكيت بىقيد و شرط افراد مخالفت داشت و غنايم جنگى و\r\n\r\n","description":"","footnote":" ( 1 ) - نهج‌البلاغه ، نامه 53 ، ص 1013 . ","page_name":" 151 ","page_number":147},
  {"content":"\r\n\r\nدرآمدها در خزانه جمع نمىشد و آنچه به كوفه مىرسيد ، فورى بين مردم به طور مساوى تقسيم مىشد . شيوهء اميرمؤمنان عليه السلام چنين بود كه زمين بيت‌المال را بعد از تقسيم اموال جاروب مىكرد و سپس در آن نماز مىگذارد تا روز قيامت گواهى دهد كه ذرّه‌اى از اموال مسلمانان را در آن حبس نكرده است . « 1 » \r\nعلى عليه السلام در دوران حكومت خود همانند فقيرترين افراد زندگى مىكرد و با قناعت و صبر به مسلمانان درس ايمان و پايدارى مىداد و در نامه‌اى به « عثمان بن حنيف » در اين رابطه فرمود :\r\nهيهات كه من با شكم سير بخوابم در حالى كه اطرافم شكم‌هاى گرسنه و جگرهاى تشنه باشند . آيا به همين قناعت كنم كه مرا اميرمؤمنان بنامند و در سختىهاى روزگار با مردم شريك نبوده و در تلخىهاى زندگى جلودارشان نباشم ؟\r\nمرا نيافريده‌اند كه مثل حيوان پروارى به خوردن غذاهاى خوشمزه سرگرم باشم و به كار ديگرى نپردازم ! « 2 » \r\n\r\nج - قاطعيت نظامى\r\nحضرت على عليه السلام در دوران خلافت خود با آشوب‌ها و جنگ‌هاى متعددى روبه‌رو شد و در تمام اين جنگ‌ها به خاطر زنده نگه داشتن دين و اعادهء امنيت به جامعهء اسلامى با كمال قاطعيت ، در مقابل آتش افروزان ايستاد و\r\n\r\n","description":"","footnote":" ( 1 ) - كنز العمال ، ج 15 ، ص 162 ، حديث 461 .  ( 2 ) - نهج‌البلاغه ، نامهء 45 ، ص 971 . ","page_name":" 152 ","page_number":148},
  {"content":"\r\n\r\nبا آنها جنگيد .\r\nعلى عليه السلام در اين برخوردها شيوه‌هايى ارائه داد كه بعضى از آنها بدين قرارند :\r\n1 - در برخورد با آشوب‌هاى داخلى به محض ديدن آثار فتنه ، خود را براى جلوگيرى از آن آماده مىكرد و نمىگذاشت آتش فتنه شعله‌ور شود و در مقابل كار انجام شده قرار گيرد . « 1 » \r\nآن حضرت در ادامهء همين سياست پس از آن‌كه احساس كرد « طلحه » و « زبير » به رهبرى « عايشه » درصدد برپا كردن آشوب هستند و با تبليغات زهرآگين خود مشغول انحراف افكار عمومى مىباشند ، خود را آمادهء جنگ با آنان كرد . وقتى كه بعضى آن حضرت را از جنگ با آنان منع كردند ، فرمود :\r\nسوگند به خدا من مانند « كَفتار » خوابيده‌اى نيستم كه صيّاد مدّتى در كمينش نشسته و براى فريبش چوب يا دستى را آهسته به زمين مىزند تا اين‌كه از خواب جسته و به دنبال صدا از خانه بيرون آيد و دستگيرش كنند ، بلكه من به همراهى كسى كه رو به حقّ آورده و شنوا و فرمانبردار است ، شمشير مىزنم و با گنهكارى كه از حقّ رو گردانيده و در آن شك و ترديد دارد « 2 »  تا زنده هستم مىجنگم . « 3 » \r\n\r\n","description":"","footnote":" ( 1 ) - نهج‌البلاغه ، خطبهء 148 ، ص 452 . ( امام در پايان اين خطبه مىفرمايد : « به خدا سوگند ، من همچون فردى نيستم كه صداى دست بر سر و سينه زدن در ماتم‌ها و خبر مرگ را ، از خبر دهنده بشنود . » )  ( 2 ) - مقصود « طلحه » و « زبير » است .  ( 3 ) - نهج‌البلاغه ، خطبهء 6 ، ص 59 . ","page_name":" 153 ","page_number":149},
  {"content":"\r\n\r\n2 - شيوهء ديگر حكومتى اميرمؤمنان عليه السلام قاطعيت در برخورد با آشوبگران داخلى بود آن حضرت وقتى ديد جان و مال مسلمانان دستخوش هواها و هوس‌هاى فتنه‌گران قرار گرفته و درصدد براندازى حكومت اسلامى هستند ، ابتدا آنان را نصيحت و ارشاد كرد و وقتى نپذيرفتند با قاطعيت تمام ، جلوى آنها ايستاد . او در عظمت فرونشاندن فتنهء خوارج كه با حربهء ديانت و تقدس رو در روى حكومت عدل آن حضرت ايستادند ، فرمود : « اين من بودم كه چشم فتنه را كور كردم و جز من كسى جرأت اين كار را نداشت . . . » « 1 » \r\n3 - همان گونه كه اشاره شد جنگ‌هاى اميرمؤمنان عليه السلام به انگيزهء دفع فتنه و اعتلاى اسلام بود ، نه قدرت‌طلبى و كشورگشايى ؛ از اين رو آن حضرت به سربازان خود مىفرمود : شما آغازگر جنگ نباشيد . خود آن حضرت نيز پيش از شروع جنگ با نامه و سخنرانى و پيام ، مخالفان را به حق دعوت مىكرد .\r\n4 - اميرمؤمنان عليه السلام از روش‌هاى غيرانسانى مانند بستن آب و كشتن اسيران و مثله كردن كشته‌ها و سوزاندن درختان و زراعت‌ها و آزار و اذيّت زنان و كودكان و سالخوردگان دورى مىكرد و به نيروهاى خود نيز توصيه مىكرد كه از انجام اين امور خوددارى كنند .\r\n5 - على عليه السلام در جبهه‌هاى جنگ ، خود پيشاپيش سپاه بود و با خطبه‌هاى حماسى و آيات جهاد و اشعار ، روحيهء سربازان را تقويت مىكرد و شعارهايش نيز توأم با عمل بود . « 2 » \r\n\r\n","description":"","footnote":" ( 1 ) - نهج‌البلاغه ، فيض الاسلام ، خطبهء 92 ، ص 273 .  ( 2 ) - نهج‌البلاغه ، كلام 9 ، ص 60 - 61 . ( آن حضرت در اين كلام مىفرمايد : ( طلحه و زبير ) مانند رعد و برق براى ترسانيدن غريدند و جهيدند ، ولى با اين همه در ميدان كارزار سست بودند ، لكن ما تا كار را نكنيم ، نمىترسانيم و نمىگوييم ، و تا باران نباريم سيل جارى نمىسازيم . ) ","page_name":" 154 ","page_number":150},
  {"content":"\r\n\r\n6 - على عليه السلام نسبت به گزينش فرماندهان نظامى و برخورد اخلاقى آنان با زيردستان اهميت زيادى قائل بود و مىفرمود : فرماندهان نظامى از آنچه در دسترس دارند نبايد ( در حق زيردستان ) مضايقه كنند و بايد زندگى نيروها و خانوادهء آنان را تأمين نمايند و با مهر و محبت با سربازان برخورد كنند و آرزوهاى منطقى آنان را برآورده ساخته پيوسته از آنان به نيكى ياد نمايند و خدمات شايستهء آنان را بر زبان آورند تا دلاوران تشويق گردند و كاهلان بر سر غيرت آيند . « 1 » \r\n\r\n","description":"","footnote":" ( 1 ) - نهج‌البلاغه ، نامهء 53 ، ص 1005 - 1006 . ","page_name":" 155 ","page_number":151},
  {"content":"\r\n . \r\n","description":"","footnote":"","page_name":" 156 ","page_number":152},
  {"content":"\r\n\r\n\r\nفصل سوّم : مشكلات بر سر راه حكومت حضرت على عليه السلام\r\nدوران حكومت اميرمؤمنان عليه السلام يكى از مهم‌ترين دوران‌هاى زندگى آن حضرت و بلكه تاريخ اسلام بود . على عليه السلام در اين دوران فرصت يافت كه اجتماعى نوين بر پايهء اسلام راستين بنا نهد و مردم را در سايهء نظام عادلانهء اسلام ، رهبرى كند ، ولى اين ، رهبرى كار آسانى نبود ، چرا كه با گذشت 25 سال از رحلت پيامبر صلى الله عليه و آله و سلم و بر اثر تغيير و تحول‌هايى كه در نظام سياسى جامعه به وجود آمده بود ، تربيت‌هاى 23 سالهء آن حضرت ، رنگ باخته و جامعهء اسلامى به قدرى دگرگون شده بود كه وضعيت مردم در بسيارى از جهات ، همانند وضعيت زمان جاهليت بود . « 1 » \r\nعلى عليه السلام مىخواست در چنين جامعه‌اى دوباره حكومت حقّ برپا كند و سنت‌هاى رسول‌اللَّه صلى الله عليه و آله و سلم را كه بسيارى از آنها به دست فراموشى سپرده شده بود ، زنده نمايد . اين كار ، مشكلاتى در پى داشت كه در زير به بعضى از آنها اشاره خواهيم كرد .\r\n\r\n","description":"","footnote":" ( 1 ) - نهج‌البلاغه ، خطبهء 16 ، ص 66 - 68 ( على عليه السلام در خطبهء يادشده خطاب به مردم هنگام بيعت با او چنين فرمود : « الا وَانَّ بَليتَكُمْ قَدْ عادَتْ كَهيْأَتِها يَوْمَ بَعَثَ اللَّهُ نَبيَّكُمْ صلى الله عليه و آله و سلم » آگاه باشيد كه محنت و بلا ( اختلاف آرا و نادانىها ) به شما بازگشته مانند محنت و بلاى روزى ( زمان جاهليت ) كه خداوند ، پيغمبر شما را برانگيخت . ","page_name":" 157 ","page_number":153},
  {"content":"\r\n\r\n\r\nمشكلات فرهنگى\r\nيكى از مشكلات عمده بر سر راه حكومت اميرمؤمنان عليه السلام انحراف‌هاى دينى و اخلاقى بود كه در جامعهء آن روز ، وجود داشت .\r\nاين انحراف‌ها كه به تدريج بعد از رحلت پيامبر صلى الله عليه و آله و سلم به وجود آمد ، جامعهء تربيت شدهء آن حضرت را تا حدودى دگرگون كرد ، به طورى كه در اواخر حكومت « عثمان » عدالت اجتماعى ، رنگ باخته و جامعه به دو طبقهء فقير كوخ‌نشين و ثروتمند كاخ‌نشين ، تبديل شده بود . « 1 » \r\nاز نظر اخلاقى بسيارى دچار انحطاط شده و روحيهء تمرد و سركشى و نپذيرفتن حق دوباره به جامعه برگشته بود ، كوچك‌ترها به بزرگ‌ترها احترام نمىگذاشتند و تقوا و فضيلت رخت بربسته ، گناه و معصيت سايهء شوم خود را گسترده بود .\r\nدانشمندان به جاى دفاع از ارزش‌ها نفاق پيشه كرده و از وظايف خود طفره مىرفتند و دين به دنيا فروشان ، زبان به تملق و چاپلوسى گشوده بودند . « 2 » \r\nامتيازات طبقاتى و تبعيض‌هاى نژادى رواج يافته بود ، يكى به عنوان عرب و ديگرى به عنوان عجم ، يكى به بهانهء داماد خليفه و ديگرى به عنوان همسر پيامبر صلى الله عليه و آله و سلم ، هر كدام سهم ويژه‌اى از بيت‌المال مسلمانان داشتند .\r\nعده‌اى دچار روحيّهء « مَنيت » و « استكبار » شده و عدهء ديگرى بدون صلاحيت لازم ، با تكيه بر آرا و نظريات خود ، در احكام دين اظهار نظر\r\n\r\n","description":"","footnote":" ( 1 ) - نهج‌البلاغه ، فيض الاسلام ، خطبهء 3 ، ص 52 .  ( 2 ) - همان ، خطبهء 224 و 129 ، ص 400 و 729 . ","page_name":" 158 ","page_number":154},
  {"content":"\r\n\r\nمىكردند و بدون اطلاع كافى از مبانى قضا ، منصب قضاوت را به عهده داشتند . « 1 » \r\nهمچنين بعضى از كارها كه در زمان رسول خدا صلى الله عليه و آله و سلم حلال بود ( همچون ازدواج موقت ) ، بدون وجود دستورى از جانب خدا يا پيامبر صلى الله عليه و آله و سلم و تنها بر مبناى نظريهء شخصى ، حرام ، « 2 »  و بعضى چيزها كه در زمان پيامبر صلى الله عليه و آله و سلم وجود نداشت ، به عنوان يك سنت دينى تلقّى شده « 3 »  و نقل و نوشتن احاديث رسول خدا صلى الله عليه و آله و سلم ممنوع شده بود . « 4 » \r\nبديهى است كه اميرمؤمنان عليه السلام با توجه به اين‌كه مىخواست ، اسلام را از پيرايه‌ها پاك كند و حدّ و مرز آن را حفظ نمايد ، در اين زمينه‌ها با چه مشكلاتى روبه رو بود ، به خصوص كه بعضى از اين امور ، جزء معتقدات دينى مردم شده بود .\r\n\r\nمشكلات سياسى\r\nيكى ديگر از مشكلات حكومتى اميرمؤمنان عليه السلام توطئه‌هايى بود كه از ناحيهء گروه‌هاى مخالف آن حضرت ، سازماندهى مىشد .\r\nيكى از اين گروه‌ها ناكثين بود ، « ناكثين » از جمله اشرافى بودند كه در دوران خلفاى گذشته به امتيازهاى طبقاتى و حيف و ميل اموال مسلمانان عادت كرده و چون عدل و مساوات اميرمؤمنان عليه السلام را ديدند ، از آن\r\n\r\n","description":"","footnote":" ( 1 ) - نهج‌البلاغه ، خطبه 17 ، ص 73 .  ( 2 ) - الغدير ، ج 6 ، ص 198 .  ( 3 ) - كامل ، ج 3 ، ص 59 .  ( 4 ) - الغدير ، ج 6 ، ص 294 - 297 ، ( به نقل از تاريخ طبرى ) . ","page_name":" 159 ","page_number":155},
  {"content":"\r\n\r\nحضرت روىگردان شدند .\r\nخواست اين گروه ، تأمين رفاه عمومى و اصلاح نابسامانىها نبود ، بلكه هدف آنان ناديده گرفتن حقوق امّت و رسيدن به قدرت و رياست بود . سران اين گروه ، مثل طلحه و زبير ، افرادى سابقه‌دار در دين و شناخته شده بودند ؛ به همين جهت مبارزه با آنان كارى مشكل بود . با پيوستن « عايشه » ، همسر رسول خدا صلى الله عليه و آله و سلم ، به آنان و به دست گرفتن رهبرى گروه كار مبارزه مشكل‌تر شد .\r\nاين گروه ابتدا تبليغات زهرآگين خود را عليه حكومت اميرمؤمنان عليه السلام شروع كردند و با توجه به چهرهء منافقانه‌اى كه داشتند ، مردم را فريب داده و مبارزه را از ميدان سخن به جنگى خونين كشيدند . آنان شهر بصره را مركز مبارزات خود قرار دادند و با تهمت‌هاى ناروا به حضرت على عليه السلام شورش را عليه آن حضرت آغاز كردند . آنان ابتدا به خانهء « عثمان بن حنيف » فرماندار بصره ريخته و پس از ضرب و شتم وى او را اسير كردند . سپس به بيت‌المال حمله نموده و هفتاد نفر از مأموران آن را به قتل رساندند . « 1 » \r\nاين گروه باعث شدند تا اميرمؤمنان به جاى آن‌كه وقت خود را صرف احياى فرهنگ اسلام و گسترش جلوه‌هاى حكومت اسلامى كند ، ناچار در ميدان جنگ حاضر شده و براى جلوگيرى از گسترش آشوب ، شمشير خود را بر سر كسانى فرود آورد كه آنان نيز گويندهء « لا إله الا اللَّه » بودند .\r\nاينان جنگى را به على عليه السلام تحميل كردند كه علاوه بر زيان‌هاى مالى ، خسارت‌هاى جانى فراوانى نيز به بار آورد . از لشكر « عايشه » سيزده هزار\r\n\r\n","description":"","footnote":" ( 1 ) - تتمة المنتهى ، شيخ عباس قمى ، ص 18 . ","page_name":" 160 ","page_number":156},
  {"content":"\r\n\r\nتن به خاك و خون كشيده شدند و از ياران اميرمؤمنان عليه السلام پنج هزار تن به شهادت رسيدند ! « 1 » \r\nمشكل ديگر اميرمؤمنان عليه السلام مشكل « قاسطين » « 2 »  بود . قاسطين كسانى بودند كه از ابتداى حكومت حضرت على عليه السلام زير بار حكومت آن حضرت نرفتند و در مقابل وى ايستادند .\r\nاين گروه كه در رأس آنها « معاويه » قرار داشت ، با قرار گرفتن در سمت فرماندارى منطقهء شام در زمان خلفاى قبلى و سوء استفاده از بيت‌المال ، رفته رفته به قدرت نيرومندى تبديل شدند و پس از روى كار آمدن اميرمؤمنان عليه السلام از فرمان وى سرپيچى كردند .\r\nمعاويه ، با بذل و بخشش فراوان خود از بيت‌المال ، نيروهاى زيادى از جمله دانشمندان دنياپرست را به دور خود جمع كرد و با تبليغات دروغ و ادعاى اين‌كه « على [ عليه السلام 
  ] در قتل « عثمان » شركت داشته و من خونخواه عثمان هستم » ، مبارزه را عليه اميرمؤمنان عليه السلام آغاز كرد و ادعاى برحق بودن ، براى تصدّى خلافت را نمود .\r\nعلى عليه السلام ناچار شد در اين جبهه نيز به مبارزه برخيزد ، مبارزه‌اى كه به مراتب از مبارزه در جبههء اول سخت‌تر بود ، زيرا در آن جبهه « طلحه » و « زبير » ابتدا حكومت حضرت را پذيرفته بودند و بعدها بيعت را شكستند ، اما در اين جبهه علاوه بر خصوصيّات و نفاق‌هاى جبههء اول ، « معاويه » ادعا مىكرد كه حكومت على عليه السلام غيرقانونى است و چنان\r\n\r\n","description":"","footnote":" ( 1 ) - تتمةالمنتهى ، ص 17 .  ( 2 ) - قاسطين از ماده « قسط » به معنى جور و بيرون رفتن از دايره حق مىباشد ( قاموس المحيط ، جزء 1 . ) ","page_name":" 161 ","page_number":157},
  {"content":"\r\n\r\nتبليغات او و دار و دسته‌اش كارساز شده بود كه لشكر شام جنگيدن با اميرمؤمنان عليه السلام را عملى مقدس تلقى مىكردند . جنگ صفين شروع شد و مجموعاً بيش از يكصد و هفتاد هزار نيروى مسلمان در مقابل هم قرار گرفتند .\r\nاين جنگ كه بر حضرت على عليه السلام تحميل شده بود ، بيش از يكصد روز طول كشيد و علاوه بر خسارت‌هاى مالى حدود نيمى از جنگجويان كشته شدند !\r\nبديهى است كه تجهيز اين همه نيرو و پيامدهاى پس از جنگ چه مشكلاتى را براى اميرمؤمنان عليه السلام به وجود آورد ، به خصوص كه جنگ صفين بر اثر سياست « قرآن بر نيزه كردن معاويه » و نارسايى فكرى عده‌اى از نيروهاى اميرمؤمنان عليه السلام ، بىنتيجه ماند و در ميان سپاه آن حضرت اختلاف زيادى به وجود آمد و منشأ پيدايش « خوارج » گرديد .\r\nمشكل ديگر بر سر راه حكومت اميرمؤمنان عليه السلام مشكل كوته‌فكرى و نادانى عده‌اى از نيروهاى آن حضرت بود . اين عده كه بعدها به نام « خوارج » معروف شدند افرادى به ظاهر مؤمن و مقدس ، ولى نادان بودند كه در روزهاى آخر جنگ صفين فريب و نيرنگ معاويه را خوردند و با اميرمؤمنان عليه السلام كه خواستار ادامهء جنگ و در آستانهء پيروزى نهايى بود ، به مخالفت برخاستند . « 1 »  كه شرح مفصل آن در فصل‌هاى قبل گذشت .\r\n\r\nمشكل نيروى انسانى كارآمد\r\nيكى ديگر از مشكلات حكومتى اميرمؤمنان عليه السلام مشكل نيروى انسانى كارآمد بود . على عليه السلام كه هدفش تحكيم پايه‌هاى عدالت اجتماعى\r\n\r\n","description":"","footnote":" ( 1 ) - الامامة والسياسة ، ج 1 ، ص 127 . ","page_name":" 162 ","page_number":158},
  {"content":"\r\n\r\nو مبارزهء با مفسدان بود ، براى انجام امور ادارى كشور و دفاع از كيان اسلام ، احتياج به نيروهايى خودساخته ، مقاوم و آگاه داشت ، ولى بر اثر سياست‌هاى گذشته و بافت به وجود آمدهء جامعه ، نيروهاى كافى و دلخواه براى امام فراهم نبود .\r\nاميرمؤمنان عليه السلام پيوسته سعى مىكرد در انتخاب كارگزاران كشور و فرماندهان نظامى بهترين‌ها را انتخاب كند ، اما گاهى نيز با كمبود نيروى انسانى كارآمد رو به رو مىشد و شايد بتوان حضور موقتى بعضى از كارگزاران معلوم الحال همچون « زياد بن ابيه » را در سمت استاندارى فارس و « اشعث بن قيس » را در آذربايجان ، به همين علّت دانست .\r\nعلى عليه السلام در نيروهاى رزمى نيز با مشكلاتى از قبيل اختلاف ، كم‌كارى ، پيروى نكردن از رهبر و . . روبه رو بود ، از اين رو خطاب به آنان فرمود :\r\n. . . آگاه باشيد سوگند به آن كسى كه جان من به دست اوست اين گروه ( لشكر شام ) بر شما غلبه خواهند كرد ، نه به خاطر آن‌كه آنها به حق سزاوارترند از شما ، بلكه از جهت عجلهء ايشان است در باطل صاحبشان معاويه . آنها در انجام فرمان و اغراض باطل او با عجله مىكوشند و شما در انجام ( دستورهاى ) حق من كندى مىكنيد . شما را براى رفتن به جهاد و جنگيدن با دشمن طلبيدم و نرفتيد و ( سود رفتن و زيان نرفتن را ) گوشزد شما كردم و نشنيديد . . . اى كسانى كه بدن‌هاشان حاضر و عقل‌هاشان ناپيدا و خواست‌هاشان گوناگون ( و به سبب نفاق آنان ) رهبرانشان گرفتارند ، امير شما ، خدا را اطاعت مىكند و شما به دستور او رفتار نمىكنيد و رئيس اهل شام خدا را معصيت مىكند و آنان مطيع او هستند .\r\n\r\n","description":"","footnote":"","page_name":" 163 ","page_number":159},
  {"content":"\r\n\r\nسوگند به خدا دوست دارم كه معاويه دربارهء شما با من داد و ستد كند ، مانند داد و ستد صراف كه يك دينار طلا مىگيرد و ده درهم نقره مىدهد ، ده نفر از شما را از من بگيرد و يك نفر از لشكريانش را بدهد . . . ! « 1 » \r\n\r\n","description":"","footnote":" ( 1 ) - نهج‌البلاغه ، خطبهء 96 ، ص 284 - 285 . ","page_name":" 164 ","page_number":160},
  {"content":"\r\n\r\n\r\nفصل چهارم : اقدام‌هاى اميرمؤمنان عليه السلام در رفع مشكلات ( حكومت )\r\nدر بحث قبل با بعضى از مشكلات دوران حكومت على عليه السلام همچون انحراف‌هاى فرهنگى ، گروه‌ها و احزاب مخالف ، نارسايىهاى فكرى و . . .\r\nآشنا شديم و در اين بحث به بعضى از اقدام‌هاى امام عليه السلام در جهت بر طرف ساختن مشكلات اشاره مىكنيم .\r\n\r\nمبارزه با ظلم و تبعيض\r\nعلى عليه السلام هنگامى زمام حكومت را در دست گرفت كه عدالت اجتماعى رنگ باخته و به قدرى تبعيض بر جامعه حكمفرما شده بود كه دسته‌اى از شدت پرخورى ناراحت و دستهء ديگر از گرسنگى رنج مىبردند . « 1 » \r\nاميرمؤمنان عليه السلام كه نمىتوانست تماشاگر چنين صحنه‌هايى باشد و يكى از عوامل پيش‌آمدن اين اوضاع را ، بىعدالتىهاى اعمال شده در بيت‌المال مىدانست ، مسألهء مساوات را مطرح كرد و بيت‌المال را به طور\r\n\r\n","description":"","footnote":" ( 1 ) - نهج‌البلاغه ، خطبهء 3 ، ص 52 . ","page_name":" 165 ","page_number":161},
  {"content":"\r\n\r\nمساوى بين مسلمانان تقسيم نمود . همچنين آن حضرت اعلام كرد زمين‌هايى را كه عثمان در زمان خلافت خود به ناحق به ديگران بخشيده پس خواهد گرفت .\r\nعلى عليه السلام برنامهء ستم‌زدايى خود را چنين اعلام كرد :\r\nسوگند به خدا براى گرفتن حق ستمديده از ستمكار از روى عدل و انصاف حكم مىكنم و ستمگر را با حلقهء بينىاش مىكشم و به آبخور حق و عدالت وارد مىسازم ، اگر چه به آن بىميل باشد .\r\n\r\nاصلاح امور ادارى\r\nيكى ديگر از اقدام‌هاى اميرمؤمنان عليه السلام در بر طرف كردن مشكلات حكومت ، اصلاح امور ادارى بود . امام عليه السلام پس از به دست گرفتن حكومت ، فرمانداران ناشايسته قبلى همچون « معاوية بن ابوسفيان » فرماندار شام ، « اشعث بن قيس » « فرماندار ارمينيه و آذربايجان » ، « جرير بن عبداللَّه بجلى » فرماندار همدان « 1 »  و . . . را عزل كرد و افراد صالح و دورانديش را به حكومت گمارد ؛ به عنوان نمونه ، « عثمان بن حنيف » را به استاندارى بصره « سهل بن حنيف » را به استاندارى شام و « قيس بن سعد » را به استاندارى مصر منصوب كرد . « 2 » \r\nعلى عليه السلام براى گزينش كارمندان ، گرفتن ماليات ، برخورد با مردم و . . .\r\nدستورهايى براى كارگزاران خود صادر كرد كه نامهء معروف آن حضرت به « مالك اشتر » يكى از آنها مىباشد .\r\n\r\n","description":"","footnote":" ( 1 ) - مروج الذهب ، ج 2 ، ص 372 .  ( 2 ) - تاريخ طبرى ، ج 4 ، ص 442 . ","page_name":" 166 ","page_number":162},
  {"content":"\r\n\r\nاميرمؤمنان عليه السلام پيوسته مراقب فرمانداران و كارمندان دولت خود بود و آنان را به رعايت تقوا و امانت توصيه مىكرد و در مواردى با فرستادن بازرس‌هاى مخفى به ايالت‌ها و ارگان‌هاى اجرايى كشور ، اعمال كارگزارن خود را زير نظر مىگرفت . « 1 »  و آنان را به دليل حركت خلافشان سرزنش مىكرد ؛ چنانچه وقتى به او خبر دادند كه « عثمان بن حنيف » فرماندار بصره ، در يك مجلس مهمانى پرخرج شركت كرده ، خطاب به او فرمود :\r\nاى پسر « حنيف » به من خبر رسيده كه يكى از جوانان اهل بصره تو را به مجلس عروسى دعوت كرده و به سوى آن شتابان رفته‌اى و خورشت‌هاى رنگارنگ و كاسه‌هاى بزرگ غذا برايت آورده‌اند . اى پسر حنيف گمان نداشتم به مهمانى كسانى به روى كه فقيران را ( از روى بىاعتنايى ) به آن مهمانى راه نداده و ثروتمندان را دعوت كرده‌اند . « 2 » \r\nعلى عليه السلام در جريان اصلاح امور ادارى ، به تشكيلات قضايى سر و سامان داد و براى آن اصولى معين كرد . به عنوان مثال براى احتراز از تبانى شهود ، مقرر كرد تا شهود از هم جدا شده و تك تك نزد قاضى حاضر شوند . « 3 »  همچنين آن حضرت قاضيان را در كوفه جمع كرد و آنان را مورد آزمايش قرار داد و به هر كدام كه به پرسش‌هاى وى پاسخ درست دادند ، اجازهء دادرسى داد . « 4 » \r\n\r\n","description":"","footnote":" ( 1 ) - نهج‌البلاغه ، نامهء 33 ، ص 942 .  ( 2 ) - همان ، نامهء 45 ، ص 965 .  ( 3 ) - الغارات ، ج 1 ، ص 68 .  ( 4 ) - نظرات سياسى در نهج‌البلاغه ، محمد حسين مشايخ ، ص 37 . ","page_name":" 167 ","page_number":163},
  {"content":"\r\n\r\n\r\nاقدام‌هاى فرهنگى\r\nچنانچه در بحث قبل گفته شد ، پيش از به قدرت رسيدن على عليه السلام ، جامعهء اسلامى دچار انحراف‌هاى فرهنگى شده بود . اميرمؤمنان عليه السلام در رابطه با رفع اين مشكل ، مردم را به رعايت حدود و قوانين الهى كه دستخوش آرا و نظريات اشخاص بىصلاحيت شده بود ، فراخواند و آنان را از ارتكاب گناه و كارهايى كه حكم آن برايشان روشن نيست ، برحذر داشت . « 1 » \r\nعلى عليه السلام با استفاده از خطبه‌هاى شيوا و سخنان بليغ خود و فرستادن نامه به گوشه و كنار كشور به ارشاد و راهنمايى مردم و كارگزارانش پرداخت و آنان را از تعصب‌هاى بىجا و دنياپرستى و پيروى از هواى نفس و . . . بازداشت .\r\nعلى عليه السلام معارف قرآن را گسترش داد و با ارائه دستوراتى در زمينه‌هاى سياسى ، اقتصادى و نظامى ، فصل نوينى در معارف اسلامى و آيين كشوردارى گشود و ممنوعيت تدوين و نقل حديث را كه در زمان خلفا اعمال مىشد ، از ميان برداشت و خود به نقل حديث پرداخت و دستور داد روايت‌هاى منسوب به رسول خدا صلى الله عليه و آله و سلم را بنويسند . « 2 »  همچنين آن حضرت در هر موقعيّتى ، اخلاق و روش‌هاى عملى پيامبر صلى الله عليه و آله و سلم را براى مردم بيان كرد و سعى داشت روش‌هاى پيامبر صلى الله عليه و آله و سلم در جامعه زنده شود .\r\nاميرمؤمنان عليه السلام آنچنان در راهنمايى و ارشاد مردم كوشا بود كه وقتى از « حسن بصرى » دربارهء آن حضرت پرسيدند ، وى در جواب ، به اين\r\n\r\n","description":"","footnote":" ( 1 ) - نهج السعادة فى مستدرك نهج‌البلاغه ، محمد باقر محمودى ، ج 1 ، ص 224 .  ( 2 ) - كنز العمال ، ج 10 ، ص 157 . ","page_name":" 168 ","page_number":164},
  {"content":"\r\n\r\nخصوصيت امام اشاره كرد و گفت :\r\nاراهُمُ السَّبيلَ وَاقامَ لَهُمُ الدّينَ اذا اعْوِجَ « 1 » \r\nاو راه را به مردم نشان داد و دين را هنگامى كه دچار كجى و انحراف شده بود ، استوار كرد .\r\nعلى عليه السلام مردم را از پيروى كسانى كه قرآن را بر طبق نظريات و انديشه‌هاى نادرست خود ، تفسير مىكردند ، « 2 »  باز مىداشت و آنان را به پيروى از عترت پيامبر صلى الله عليه و آله و سلم فرا مىخواند . « 3 » \r\nاميرمؤمنان عليه السلام در زمان حكومت و قبل از آن درصدد گسترش علم و دانش بود و گارگزارانش را به مشورت و مذاكرهء با صاحبان علم ، امر مىكرد و در نامهء خود به مالك اشتر نوشت :\r\n« وَاكْثِرْ مُدارَسَةَ الْعُلَماءِ ومُنافَثَةَ الْحُكَماءِ فى تَثْبيتِ ما صَلَحَ عَلَيْهِ امْرُ بِلادِكَ وَاقامَةِ مَا اسْتَقامَ بِهِ النَّاسُ قَبْلَكَ » « 4 » \r\nدر رابطه با مصالح عمومى شهرها و ايجاد نظم داخلى و امورى كه موجب صلاح و استوارى مردم و حكومت مىشود ، با دانشمندان ، مذاكرهء بسيار كن و با افراد راستگو و درست‌كردار در اين زمينه‌ها گفت‌وگو نما ( و از نظرات آنان استفاده كن تا حكومتت پايدار مانده و كارهاى مردم به شايستگى انجام گيرد . )\r\n\r\n","description":"","footnote":" ( 1 ) - تاريخ سياسى اسلام ، رسول جعفريان ، ج 2 ، ص 466 .  ( 2 ) - يكى از معانى تفسير به رأى قرآن كه در اسلام از آن نهى شده ، اين است كه انسان فكرى را كه‌قبلًا در ذهن پرورش داده ، بخواهد بر قرآن تحميل كند و قرآن را مطابق آن معنا نمايد .  ( 3 ) - نهج‌البلاغه ، خطبهء 86 ، ص 214 .  ( 4 ) - همان ، نامهء 53 ، ص 1001 . ","page_name":" 169 ","page_number":165},
  {"content":"\r\n\r\n\r\nاقدام نظامى\r\nچنانچه گفته شد ، يكى از مشكلات اميرمؤمنان عليه السلام پس از تصدّى حكومت ، توطئه‌هاى سازماندهى شده از سوى گروه‌هاى مخالف بود .\r\nعلى عليه السلام براى مقابله با اين توطئه‌ها دست به اقداماتى زد ، از جمله اين‌كه ابتدا ، اين گروه‌ها را نصيحت كرد و به حقّ دعوت نمود و از سوى ديگر در برابر تبليغات زهرآگين آنان به روشنگرى پرداخت . به عنوان مثال ، هنگامى كه « طلحه » و « زبير » قتل « عثمان » را به امام نسبت دادند و پيرامون آن هياهو راه انداختند ، امام عليه السلام فرمود :\r\nبه خدا سوگند اينان از نسبت‌هاى ناروا به من ، فروگذار نكردند و ميان من و خودشان به عدالت ، سخن نگفتند . اينان حقى را طلب مىكنند كه خود ترك كرده‌اند و خونخواهى خونى را مىكنند كه خود ريخته‌اند . . . . ( و من مىدانم اينها قصد خونخواهى ندارند ) بلكه مىخواهند از مادرى كه از شير دادن باز ايستاده ، شير بدوشند « 1 »  و بدعتى را كه مرده است زنده كنند . « 2 » \r\nاين گروه‌ها ابتدا فعاليتشان در حدّ تبليغات مسموم و شايعه‌پراكنى بود ، اما آهسته آهسته مبارزه را از سخن و تبليغ به ميدان جنگ كشيدند و دست به جنايت زدند . على عليه السلام ديگر ملايمت را جايز ندانست و با قاطعيت تمام ، در برابر آنان ايستاد و شعار و منطقش چنين بود :\r\nبه جان خود سوگند ، در جنگيدن با كسى كه با حق مخالفت كند و\r\n\r\n","description":"","footnote":" ( 1 ) - توقع دارند من هم مانند عثمان از مال فقرا و مسلمانان هر چه مىخواهند به ايشان بدهم .  ( 2 ) - نهج‌البلاغه ، خطبهء 22 ، ص 81 . ","page_name":" 170 ","page_number":166},
  {"content":"\r\n\r\nدر راه گمراهى قدم بگذارد ، سستى و درنگ نخواهم كرد . « 1 » \r\nاميرمؤمنان عليه السلام در راستاى اين سياست ، با « ناكثين » وارد جنگ شد و در كمتر از يك روز ، آنان را از بين برد . همچنين هنگامى كه ديد « معاويه » و دار و دسته‌اش ، حاضر به فرمانبردارى از حكومت وى نيستند و خود را براى جنگ ، آماده مىكنند ، درصدد مبارزهء با آنان برآمد و براى كسب موفقيت بيشتر اعم از نيرو و مال ، مركزيت حكومت را از مدينه به كوفه منتقل كرد . « 2 »  و سرانجام ، در جنگ صفّين ماه‌ها با « معاويه » به نبرد پرداخت و به جهانيان اين درس را داد كه عدالت را نبايد فداى مصلحت كرد .\r\nبرخورد اميرمؤمنان عليه السلام با خوارج نهروان يكى ديگر از اقدام‌هاى آن حضرت در برخورد با گروه‌هاى مخالف بود . على عليه السلام كه با گروهى مقدس‌نماى كج‌فهم روبه رو شده بود ، درصدد برآمد تا شايد با نصيحت و ارشاد ، آنان را هدايت كند ، اما آنان به جاى گوش دادن به سخنان على عليه السلام بر مواضع خود پافشارى كردند و سرانجام دست به جنايت برده ، « عبداللَّه بن خبّاب » كارگزار اميرمؤمنان عليه السلام را به همراه همسر و فرزندش ، به قتل رساندند . على عليه السلام ناچار به دفاع برخاست و لشكرى را كه براى سرنگونى « معاويه » تجهيز كرده بود ، به طرف « نهروان » روانه ساخت و در مدّت كوتاهى ، آنان را قلع و قمع كرد . « 3 » \r\n\r\n","description":"","footnote":" ( 1 ) - نهج‌البلاغه ، خطبهء 24 ، ص 87 .  ( 2 ) - عوامل ديگرى نيز در اين كار دخالت داشتند ؛ از جمله مساعد نبودن جوّ اجتماعى مدينه به‌خاطر رفاه نسبى حاكم بر مردم و گرايش‌هاى مختلف سياسى و مذهبى و نيز اهميت منطقهء عراق از نظر سوق‌الجيشى . ( تاريخ سياسى اسلام ، ج 2 ، ص 477 - 479 . )  ( 3 ) - تاريخ طبرى ، ج 5 ، ص 87 . ","page_name":" 171 ","page_number":167},
  {"content":"\r\n\r\n\r\nمنابع و مآخذ\r\nقرآن كريم\r\nنهج‌البلاغه\r\nاثبات الهداة ، محمد بن الحسن الحرّ العاملى ، دار الكتب الاسلاميه ، تهران .\r\nاحتجاج طبرسى ، شيخ طبرسى ، چاپ بيروت .\r\nالارشاد فى معرفة حجج اللَّه على العباد ، شيخ مفيد ، انتشارات علميه الاسلاميه ، تهران .\r\nاسدالغابه ، ابن اثير ، دار احياء التراث العربى ، بيروت .\r\nالامامة والسياسة ، ابن قتيبه دينورى ، دار المعرفة للطباعه والنشر ، بيروت .\r\nانساب الاشراف ، احمد بن يحيى بلاذرى ، چاپ اول ، موسسه اعلمى ، بيروت .\r\nپژوهشى عميق از زندگانى على عليه السلام ، جعفر سبحانى ، انتشارات جهان‌آرا .\r\nتاريخ اسلام عصر امامت على عليه السلام ، مركز بررسى و تحقيقات واحد آموزش عقيدتى سياسى ستاد مركزى ، چاپ اول ، 1366 .\r\nتاريخ سياسى اسلام ، رسول جعفريان ، انتشارات وزارت فرهنگ و ارشاد اسلامى .\r\n\r\n","description":"","footnote":"","page_name":" 172 ","page_number":168},
  {"content":"\r\n\r\nتاريخ طبرى ، محمد بن جرير طبرى ، دارالمعارف ، مصر .\r\nتاريخ يعقوبى ، احمد بن ابىيعقوب ، بيروت .\r\nتتمة المنتهى ، شيخ عباس قمى ، انتشارات داورى .\r\nتحرير الوسيله ، امام خمينى ، انتشارات اسلامى وابسته به جامعه مدرسين حوزه علميه قم .\r\nثمرات الاوراق ، على بن محمد الحموى ، چاپ اول ، انتشارات دارالكتب العلميه ، بيروت .\r\nالجمل ، محمد المفيد ، انتشارات كتابخانه داورى قم .\r\nشرح نهج‌البلاغه ، ابن ابىالحديد ، چاپ دوم دار احياء التراث العربى ، بيروت .\r\nشرح نهج‌البلاغه ، ميرزا حبيب اللَّه خويى ، انتشارات كتابخانه اسلاميه ، تهران .\r\nالغارات ، ابراهيم بن محمد الثقفى ، چاپ دوم ، سلسله انتشارات انجمن آثار ملى .\r\nالغدير ، علامه امينى ، دارالكتاب العربى ، بيروت .\r\nفتوح البلدان ، امام ابن الحسن بلاذرى ، دارالكتب العلميه ، بيروت .\r\nالفرق بين الفرق ، عبدالقاهر البغدادى ، انتشارات دارالمعرفه بيروت .\r\nكامل ، ابن اثير ، دار صادر للطباعة والنشر ، بيروت .\r\nكنز العمال ، على بن حسام الدين المتقى ، دايرة المعارف العثمانيه ، حيدرآباد هند .\r\nمروج الذهب ، على بن الحسين مسعودى ، چاپ دوم ، دارالهجرة قم .\r\nمستدرك الوسائل ، حسين نورى ، انتشارات مكتبة اسلاميه ، افست ، تهران .\r\n\r\n","description":"","footnote":"","page_name":" 173 ","page_number":169},
  {"content":"\r\n\r\nمعجم البلدان ، ياقوت حموى .\r\nمعجم الفرق الاسلاميه ، شريف يحيى امين ، انتشارات دار الاضواء .\r\nمعجم مقاييس اللغه ، احمد بن فارس ، انتشارات مكتب اعلام الاسلامى .\r\nملل ونحل ، محمد بن عبدالكريم شهرستانى ، انتشارات دار المعرفه ، بيروت .\r\nنظرات سياسى در نهج‌البلاغه ، محمد حسين مشايخ ، انتشارات بنياد نهج‌البلاغه .\r\nنهج‌السعاده فى مستدرك نهج‌البلاغه ، محمد باقر محمودى ، چاپ اوّل ، دارالتعارف بيروت .\r\nوقعة صفين ، نصر بن مزاحم منقرى ، انتشارات كتابخانه آيةاللَّه العظمى نجفى مرعشى ، قم .\r\n\r\n\r\n","description":"","footnote":"","page_name":" 174 ","page_number":170}
  ]