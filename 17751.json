[
  {"content":"\r\n\r\nبسم الله الرحمن الرحيم\r\nمجموعه\r\nپيك شفا\r\nحقنه\r\nاز ديدگاه طب ايرانى ( سنتى )\r\nمؤلف\r\nسيد محمد موسوى\r\nنشر\r\n1388\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nسرشناسه : موسوى ، محمد ، 1333 .\r\nعنوان ونام پديدآو : حقنه ها : از ديدگاه طب ايرانى ( سنتى ) / مؤلف محمد موسوى .\r\nمشخصات نشر : اصفهان : مشعل ، 1388 .\r\nمشخصات ظاهرى : [ 80 
  ] ص .\r\nفروست : پيك شفا\r\nشابك : 15000 ريال : 6 - 36 - 6602 - 964 - 978\r\nوضعيت فهرست نويسى : فيپا\r\nيادداشت : كتابنامه .\r\nموضوع : تنقيه\r\nموضوع : پزشكى سنتى\r\nموضوع : گياهان دارويى\r\nرده بندى كنگره : 1388 7 ح 9 م / 163 rm\r\nرده بندى ديويى : 34 / 616\r\nشماره كتابشناسى ملى : 1748037\r\nمجموعه پيك شفا حقنه\r\nمؤلف : سيد محمد موسوى\r\nويراستار : الهام صديقى\r\nشابك : 6 - 36 - 6602 - 964 - 978\r\nناشر : مشعل\r\nچاپ اول : 1388\r\nتعداد : 3000 جلد\r\nچاپ : كمالى نژاد\r\nصحافى : بابك\r\nمجرى : شركت توسعه انتشارات فرزانگان زاينده رود 2737370 - 0311\r\nقيمت : 15000 ريال\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nجلد پنجم\r\n\r\nتقديم‌نامه\r\nيادش بخير\r\nدر دفتر تاريخ ذهن من نسيمى خنك وزيد\r\nاو زنده است هنوز\r\nدر لاىلاى فكر من\r\nو در تبسم اميدوار ناخوشان\r\nهمهمه‌اى است ز نجواى عالمان\r\nوقتى كه نسخه به بيمار مىدهم .\r\nبا اين‌همه شكست كه بر جان ماست\r\nو قلبى نجيب كه آماج كينه‌هاست\r\nگل‌واژه‌هاى سلامت ز راه مىرسند\r\nبيمار من ز بستر ناكامى و هلاك\r\nآرام به پشت‌بام مىرود\r\nآنجا نسيم بوى بهار مىدهد\r\nمردى به بام نشسته با مشعلى به كف\r\nمردى سترگ كه بر چشم و گوش خستهء بيمار من\r\nعشق و اميد و بوسهء بهيار مىزند .\r\nنامش هماره ستوده باد\r\nكه مهر اميد به نام نامى ( بقراط ) مىزند\r\nسيد محمد موسوى\r\n22 / 1 / 1388\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n\r\n\r\n[ فهرست 
  ]\r\nعنوان صفحه تقديم‌نامه\r\nفهرست مطالب 5\r\nپيشگفتار 9\r\nتعريف حقنه 11\r\nداستان اختراع حقنه 11\r\nفوائد حقنه از زبان پزشكان قديم 15\r\nحقنه‌هاى مسهلهء بارده 17\r\nحقنه براى صرع و سكته و ليثرغس ، مفاصل مزمن و امثال آن 20\r\nحقنه مسهله در امراض مركبه 21\r\nحقنه‌هاى حاره 21\r\nحقنه‌هاى معتدله 27\r\nحقنه‌هاى ليّنه 28\r\nحقنه الادهان 35\r\nحقنه ممسك 37\r\nنيروى جنسى و حقنه 38\r\nحصر ( يبوست ) 39\r\nلزوم حقنه در اثر قلت ترشح صفرا 40\r\nلزوم حقنه در اثر ضعف ناشى از حدت و تندى صفرا 40\r\nلزوم حقنه در اثر شدت حرارت معاء 41\r\nحقنه در اثر وجع رحم و مثانه و يا فلغمونى 41\r\nلزوم حقنه در اثر استرخاى عضله تنور البدن 41\r\nلزوم حقنه در اثر سردى امعا 41\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nلزوم حقنه در اثر باد شديد در امعا 41\r\nحقنه سردى و باد و رطوبت در امعا 42\r\nحقنه و فلج اعضا 42\r\nلزوم حقنه در اثر جوان و مرطوب بودن بيمار 42\r\nقولنج و حقنه‌هاى مربوط به آن 43\r\nتفاوت علائم بالينى قولنج با بيمارىهاى مشابه 44\r\nانواع قولنج در كل 45\r\nحقنه كاسر النفخ 49\r\nحقنه بادشكن 49\r\nحقنه مسخن 50\r\nحقنه مسكن درد 50\r\nحقنه ضد صفرا 50\r\nايلاووس 51\r\nحقنه‌هاى مربوط به انگل 51\r\nحقنه و بيمارىهاى مقعد 54\r\nحقنه در امراض كليه 57\r\nحقنه در امراض مثانه 61\r\nحقنه و شب‌ادرارى كودكان 64\r\nحقنه و انزال سريع 65\r\nحقنه و بيخوابى 67\r\nحقنه و بيماريهاى دستگاه گوش 67\r\nحقنه و بيمارى آسم 68\r\nحقنه و دردهاى مفاصل ، آرتروز ، رماتيسم ، سياتيك 69\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nحقنه و نقرس 69\r\nحقنه و ام . اس 70\r\nحقنه و حساسيت‌هاى فصلى و آبريزش بينى 70\r\nحقنه و اگزما و التهابات سوداوى پوست 71\r\nحقنه و كهير و التهابات صفراوى پوست 71\r\nحقنه و استسقا 71\r\nحقنه و بهجت 72\r\nحقنه و سردردهاى مختلف از جمله ميگرن يا شقيقه ، سكته ، فلج ، رعشه ( پاركينسون ) ، آلزايمر ، صرع و همه بيمارىهاى سرد دماغى و قولنج بلغمى 72\r\nحقنه و هپاتيت و سنگ صفرا 73\r\nحقنه و سرطان‌ها 73\r\nحقنه و قند ، چربى خون و كبد چرب 74\r\nحقنه و بيمارىهاى زنان 74\r\nحقنه‌هاى قاتل جنين 77\r\nحقنه ضد باردارى 78\r\n\r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\n[ پيشگفتار 
  ]\r\nبسمعه تعالى\r\n بهشت نقد اگر خواهى بيا با ما به ميخانه * كه از پاى خُمت يكسر به حوض كوثر اندازيم \r\nحافظ\r\nكتاب حقنه‌ها از آن جهت حائز اهميت است كه در كنار احياى روش‌هاى طب سنتى ايران اسلامى زنده كردن همهء روش‌ها در يك سيستم هماهنگ ضرورتى تام دارد . مكتب طبى ما يك مكتب كامل است كه بايد همه روش‌هاى آن در كنار يكديگر به كار گرفته شود . احياى حجامت بسيار مهم و پرارزش بود كه به لطف خداوند و تلاش‌هاى مستمر مردانى مؤمن در راه خويش قرار گرفت « 1 » . حقنه‌ها نيز به خاطر تأثيرى كه در درمان بيمارىها دارند دست‌كمى از حجامت و خون‌درمانى ندارد . تأييد پيشوايان دين كه درعين‌حال اطبائى حاذق و دلسوز بوده در مورد روش حقنه قابل توجه است .\r\nحقنه‌ها از آنجا كه بهترين اثر را در تعديل مزاج و تنظيم سوخت‌وساز بدن دارند بايد در اكثر روش‌هاى درمانى مورد استفاده قرار گيرند . طب اسلامى و ايرانى به پاكسازى در تمام ابعاد اعتقاد عميق داشته و با قبول تقسيم‌بندى چهار مزاج خون و صفرا و بلغم و سودا در تحكيم طب ايرانى و همراهى با علماى باستان كه همگى از مردان صالح و معتقد به اللّه به عنوان تنها مؤثّر در هستى و نقش پيامبران الهى بودند ، سير متعالى علم پزشكى را پايه‌گذارى كردند .\r\n\r\n\r\n","description":"","footnote":"\r\n( 1 ) . تلاش‌هاى برادر عزيزمان دانشمند محترم جناب آقاى حسين خيرانديش در اين زمينه خدمت بزرگى بود كه به لطف خداوند و ائمه اطهار ( ع ) راه رشد خود را بازيافت .\r\n","page_name":" 9 ","page_number":9},
  {"content":"\r\n\r\nعلم حقنه يا به اصطلاح امروزى حقنه‌درمانى ، قوانين خاص خود را دارد اما از لحاظ كلى پايبند به اصول پايهء طبّ شريف ايرانى اسلامى يعنى مزاج‌هاى چهارگانه مىباشد . بنابراين يكى از هدف‌هاى طب ايرانى از طرح حقنه ، پاكسازى مزاج از اخلاط اضافى است ، سپس به عنوان يك روش بسيار موفق در درمان ريشه‌اى بيمارىها از آن ياد مىشود ، چرا كه دستگاه گوارش بخصوص روده قولون يكى از اعضاء و در حقيقت مخازن بيمارىخيز است كه ميكروب‌ها و ويروس‌هاى عفونت‌زا مىتوانند از آنجا به عنوان پايگاهى مناسب براى رشد خود و گسترش بيمارى استفاده كنند . پس نزديكترين درمان به مركز تجمع بيمارىها همانا حقنه مىباشد . نكته ديگر اين است كه حقنه اخلاط بيمارىزا را از اعضاء رئيسه به عنوان مهمترين و حياتىترين دستگاه‌هاى بدن دور مىكند . بيمارى را از اعلى به اسفل كشاندن ، اعضاء رئيسه و خادم الرئيسه و معاونت‌هاى آنان را از آسيب جدى محفوظ مىدارد تا بدن در حقيقت فرصت مناسب را براى طبيب فراهم سازد .\r\nدر بحث پيشگيرى نيز روش حقنه با كشاندن اخلاط ناباب به اسفل بدن و هدايت آن‌ها و قرار دادنشان در راه خروج كمك شايانى در تأمين بهداشت بنمايد .\r\nنكته ديگر دقتى است كه در تركيب‌بندى صحيح مايعات و داروهاى حقنه به كار مىرفته و اين نشان مىدهد كه چقدر به اهميت حقنه‌درمانى واقف بوده‌اند . تاريخ دوران باستان مملوّ از بحث‌هاى علمى جدى بين علما در مورد به كار بردن برخى از داروها در تركيب‌بندى نسخه‌هاى متعدد حقنه‌هاست كه در كتب تاريخ پزشكى ثبت و ضبط شده است . پس ساخت داروهاى حقنه داراى قوانينى است كه آن را علم حقنه‌درمانى مىناميم و ان شاء اللّه به آن اشاره خواهيم كرد .\r\nسيد محمّد موسوى 1388\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nتعريف حقنه\r\nحقنه به ضمّ حا و فتح نون داروى مايع است كه از طريق مقعد داخل روده‌ها كنند . معادل آن كلمهء « اماله » است . در عرب آمپول را هم مىگويند . حقن به ضمّ حا و فتح قاف جمع آن است . تنقيه كه در لغت به معناى پاكيزه كردن و تطهير مىباشد براى لايروبى قنات و نيز بجاى كلمهء « اماله و حقنه » براى پاكيزه كردن روده‌ها از طريق مقعد نيز به كار مىرود . در اين كتاب ما از كلمه حقنه از راه مقعد براى مردان و زنان و اختصاصا براى بانوان از راه زهدان استفاده مىكنيم . از متن كتب خطى چنين برمىآيد كه حقنه عبارت است از استرساى مايعات به معاى مستقيم و يا به رحم و واضع آن بقراط حكيم است . حكيم فاضل طبيب جالينوس گفته كه استادش حضرت بقراط فرا گرفته عمل حقنه را از طايرى . لطفا بخوانيد :\r\n\r\nداستان اختراع حقنه\r\nداستان زيبايى را به بقراط دانشمند و طبيب مشهور يونانى نسبت مىدهند كه شنيدن آن خالى از لطف نيست . بقراط واضع و مخترع فن‌آورى حقنه در تاريخ علم پزشكى بشمار مىآيد . جالينوس كه خود استاد و طبيبى حاذق بوده از استادش حضرت بقراط ( رضوان اللّه تعالى ) عليه نقل مىكند كه روزى بقراط در كشتى نشسته\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nبود غمگين و نگران و متفكرانه به افق چشم دوخته بود . مردى بود در كشتى كه از شدّت پرخورى و انباشتن شكم از شراب و طعام‌هاى لذيذ به حالتى خطرناك از درد به خود مىپيچيد . بقراط در حال وى حيران شده و راه به جايى نمىبرد . در اين اثنا مرغان ماهيخوار در حال شكار ماهى از آسمان به دريا فرومىآمدند و روزى خود را از دريا برمىگرفتند . ناگهان بقراط متوجه مرغى شد كه ماهى بسيار خورده بود و از شدت درد شكم خود را به ماسه‌هاى كنار دريا مىماليد و چون درد شدت كرد به كنار دريا آمد و با منقار خود آب شور دريا را برگرفت و در دبر خود فروكرد و بعد از آن فضولات بسيارى از وى خارج شده از مرگ نجات پيدا كرد و به سوى آشيان خود پرواز نمود . چنين بود كه از حوادث غيبى بقراط عمل حقنه را فراگرفت و بدين وسيله مردى كه در كشتى از پرخورى و خوردن غذا و مايعات مانند آن مرغ ماهيخوار به حال مرگ افتاده بود نجات داد و پس از آن بارها اين عمل را در مورد بيماران تكرار كرده به تدريج دليرتر گشت و چيزهايى به آن افزود و در بوتهء آزمايش اين عمل را بارها آزمود و بدين‌وسيله نسخه‌هاى متعدد حقنه بوجود آمد . بقراط مردى دانشمند و خداپرست بود و از شگفتىهاى كار او نقل كرده‌اند كه شاگردان خود را از مداواى ملوك و سلاطين و دنياپرستان و صاحبان زر و زور منع نمود و بيمارستان‌ها بدست وى ساخته شده كه فقرا و تنگدستان در آن مكان‌ها معالجه مىشدند رضوان اللّه تعالى عليه .\r\nاين داستان‌ها نشان مىدهد كه پزشكان متوسّل و متوكّل به خداوند علىرغم آن كه از دانش سرشارى برخوردار بودند از الهامات آسمانى كه آن هم از حيطه علم و دانش خارج نبوده غافل نبوده‌اند . ارتباط عالم بالا در طب قديم و روش‌هاى علماى ايرانى و مسلمان بسيار مهم بوده است . حوادثى نظير حكايت حقنه توسط مرغ ماهيخوار الهامى بود از عالم غيب كه اين‌گونه خداوند به بندهء خود آموخت و از اين‌گونه حوادث و تفضلات الهى براى طبيبان بيشمارى رخ داده و آن مردان نيك به\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nوسيلهء الهامات و رؤيا در خواب و بيمارى از طريق غيب راهنمائى شده و بيماران خود را شفا داده‌اند .\r\nطب سنتى طب شريفى است كه امثال لقمان حكيم ، حضرت داوود ( ع ) ، حضرت عيسى ( ع ) و پيامبران الهى در ترويج آن بسيار كوشيده‌اند و هيچ زمانى مورد بىمهرى مانند آنچه اكنون ما در جامعهء خود مىبينيم قرار نگرفته بود . روشن است كه هيچ‌گاه نهضت‌هاى علمى به روايت تاريخ ، علوم و دست‌آوردهاى علماى پيش از خود را منع نمىكردند بلكه تلاش گذشتگان خود را ارج مىنهادند ، آن علوم شريفه را مىآموختند و بر شالودهء آن نسخ جديد و تجربيات جديدى مىافزودند . در زمان ما بخشى از سردمداران طبّ غربى كه سودجوئى را بجاى درمان برگزيده بر خلاف نظر پزشكان ايرانى و بطور كلى پزشكان دين‌مدار شرقى ، اصول و قوانين متقن و فن‌آورىهاى طب قديم را يكباره به كنارى نهاد و علم‌زدگى محض را سرلوحهء كار خويش قرار داد و حكمت و اخلاق و جهان‌بينى را از علوم طبى مجزا ساخت و ملاك علم طب را بر تجزيه و آزمايشگاه و شيمى جديد و تجربهء صرف نهاد و به كلى تأثير قلب و اشراق و خدا را منكر شد و در رنساس عليه خرافه‌پرستى كليساى قرون وسطى تا بدين حد از نقش خداوند عامدانه غفلت ورزيد و بدين وسيله مصداق مكروا و مكرو 1 اللّه و اللّه خير الماكرين واقع گرديد . چنين شد كه در تكنولوژى طب و ابزار و ادوات پيشرفته به غايت رشد كردند و دستگاه‌هاى پيشرفتهء طبى چشم همگان را خيره ساخت . اما اين پيشرفت‌ها حاصلى براى مردم جز اندكى نداشت چرا كه شفا از دست بشد و از مروه صفا رفت . داروها سرشار از عوارض منفى شدند و بيمارىها روز به روز بيشتر شد و انواع مرگ‌ها به سراغ مردم آمد و اينك ما در عصر حاضر اگر بدرستى بنگريم ميزان تلفات و مرگ‌ومير را در مقايسه با دوران‌هاى گذشته بسى افزونتر مىبينيم و مردم گروه‌گروه بتدريج بسوى طب قديم روى مىآورند تا بدين‌وسيله بيماران خود را از درد و رنج نجات بخشند . در دوران باستان هرازگاهى\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nبيمارىهاى مسرى مانند حصبه ، و با و طاعون گريبان جمعى از مردم را مىگرفت و كشتار وسيعى از خود برجاى مىگذاشت اما تمامى آن مرگ‌وميرها با همهء سختى و وسعتى كه داشت قابل مقايسه با زمان ما نيست . انواع امراض و بيمارىها با اشكال مختلف تك‌تك افراد را زمين‌گير كرده سپس به تدريج بكام مرگ مىكشاند و چون مردم دانه‌دانه و تك‌تك به وسيلهء بيمارىهاى بيشمار شكار مىشوند ظاهرا چندان به چشم نمىآيد ، حال آنكه آمار مرگ‌ومير بسيار شديدتر از گذشته است . اگر به نسل قبل از خود بنگريم در يك فاميل بزرگ در ميان كهنسالان چند بيمار مشاهده مىكرديم آن هم با عمرهاى طولانى كه اغلب زير صد و بالاتر از صدساله‌ها بودند كه آن هم كهولت سن زمين‌گيرشان مىكرد و اغلب هنگام مرگ هنوز كارهاى شخصى خود را خودشان انجام مىدادند .\r\nحال نگاه كنيد در هر خانوادهء حتى كم‌جمعيت و كوچك كمتر سراغ داريم كسى بىمشكل باشد ، از هر دو نفر يك نفر بيمار است . از سردرد و پادرد و امثال آن ناله‌ها و شكايت‌ها به گوش مىرسد .\r\nبررسى اين مسائل زنگ خطرى است براى آحاد مردم كه تلاش كنند هرچه بيشتر به سوى طبيعت كه مادرى مهربان براى بشريت است و بسوى فنون و علوم دانشمندان خداپرست و دلسوز روى بياورند و از مرگ صنعت و تمدن جديد فرار كنند .\r\nكتاب حقنه‌ها تلاشىست در اين راستا ، كه اميد مىرود مورد توجه و عنايت حق جلّ شانه قرار گيرد و دردى از دردهاى مردم را شفا بخشد .\r\nروايت كرده‌اند از حضرت رسول صلى اللّه عليه و آله كه فرمود :\r\nبهترين چيزى كه مداوا مىكند شما را حقنه است و حقنه كلان مىگرداند بطن را و صاحب خصالى روايت مىكند از ابا عبد اللّه امام جعفر صادق عليه السلام كه\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nدوا چهار است : حجامت و سعوط و حقنه و قى و فرمود كه حقنه به‌درستى كه آن دواست و بتحقيق كه به فعل آورده‌اند آن را مردان صالح .\r\n\r\nفوائد حقنه از زبان پزشكان قديم\r\nبدانيد كه حقنه كثير النفع است و براى اكثر امراض مفيد مىباشد . اخراج فضول مىكند از امعاء و نسبت حقنه به امعا مانند نسبت مقيئّ است به معده . حقنه جذب مواد مىكند از اعلى به اسفل و قىآور جذب از اسافل مىكند به اعلى . بقراط منع مىكند در بيمارىهاى رأس استعمال مقيئات را مگر آنكه به مشاركت معده باشد .\r\nحقنه با ايجاد خلأ در امعا فضول حاصل را به پائين مىكشاند و با قوت مسهله‌اى كه طبيب در آن وارد مىكند مواد مضرّ را دفع مىنمايد . اين خاصيت در حقنه‌هاى مسهله دوچندان است .\r\nآگاه باشيد كه حقنه تسكين مىدهد اوجاع ( درد ) امعا و قولنج و اقسام اوجاع كليه و مثانه و اورام آن‌ها را و جذب فضول مىكند از اعضاء رئيسه و اعضاى عاليه و كمك گرفته مىشود از حقنه براى دفع فضولى كه از استفراغات مانده است . حقنه نفع كثيرى دارد براى از بين بردن برد ( سردى ) كليه‌ها و اعضاى تناسل و تقويت باه مىنمايد . براى برد مفاصل و عرق النساء « 1 » و وجع ورك و آلام رحم و امراض دماغى و امراض اعضاى عصبانى . از فوائد ديگر حقنه نفعى است كه براى سحج و قروح امعا و غلاظ دارد . بدان‌كه اكثر اطبا در استعمال حقنه صحت و سلامت اعضاى رئيسه را شرط دانسته‌اند و برخى نه . ! و حق آن است كه در وقت ضرورت و اجبار شرط نيست و در وقت غير ضرورت البته شرط است .\r\nاعضاى رئيسه بدن چهارتاست كه شناخت مزاج و حالات و بيمارىهاى مربوط به آن‌ها يكى از مهمترين مسائل پزشكى براى دانش‌پژوهان و علاقمندان به\r\n\r\n\r\n","description":"","footnote":"\r\n( 1 ) . عرق النساء : سياتيك\r\n","page_name":" 15 ","page_number":15},
  {"content":"\r\n\r\nفراگيرى فنون طب سنتى است . براى سهولت يادگيرى از مرحوم استاد گرانقدر حضرت يوسفى ( قدس سره ) شعر زير را به ياد بسپاريد باشد كه يادى از آن دلسوخته طب ايرانى كرده باشيم :\r\n اعضاى رئيسه چار باشد * قلب و كبد و دماغ و خصيه \r\nخصيه را به معناى اعم نيروى جنسى و دستگاه‌هاى مربوطه در اناث و ذكور تلقى كنيد .\r\nبديهى است اولين تأثير حقنه و مهمترين آن تطهير و تقويت و تنقيه و تفريح اعضاى رئيسه است كه فوائد آن به سرتاسر بدن خواهد رسيد .\r\nبهترين زمان براى حقنه پائيز و زمستان است . در هواى سرد و در روزهاى گرم جايز نيست مگر آنكه در ابتداى روز باشد يا در شب كه در اين دو وقت هوا خنك شده باشد . ترجيح حقنه نسبت به وقت حمام آن است كه قبل از حمام انجام شود نه بعد از آن زيرا كه حمام اخلاط را به حركت درمىآورد و آن‌ها را از هم جدا مىسازد و شرط براى مفيد بودن حقنه آن است كه اخلاط سخت و درهم‌تنيده را از اعلا به اسفل جذب نمايد پس بعد از حمام كه اخلاط از هم‌گسيختگى پيدا مىكنند حقنه چندان مفيد فائده نخواهد بود نسبت به قبل از حمام . بدان‌كه اگر حقنه در بيمارىهايى مانند قولنج و امراض دماغيه از قبيل سرسام و امثال آن استعمال مىشود واجب است كه در خلاى معده انجام گردد يعنى زمانى كه معده خالى و ناشتا باشد و الّا بايد ابتدا داروهايى از مقويات معده و دماغ و قلب به او بخورانند آنگاه حقنه كنند . مقويات مذكور مىتواند چيزهايى از قبيل گلقند يا شربت سيب و به شيرين و قدر بسيار قليلى از جوارش عود شيرين و امثال آن باشد .\r\nبطور كلى آنچه در همهء درمان‌ها و داروها در نظر گرفته مىشود در استعمال حقنه نيز بايد رعايت شود . توان بيمار ، ميزان دارو ، قدرت اسهال‌دهى مسهل ، وقت و تكرار اجراى حقنه ، مزاج دارو و غيرو بايد در نظر گرفته شود . تركيبات نسخه‌هاى\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nحقنه و چگونگى چينش داروها در كنار هم تابع قوانينى است كه در اين كتاب بدان خواهيم پرداخت .\r\nتوجه پژوهشگران را به اين نكته معطوف مىدارم كه نسخه‌ها به دليل آنكه براى درمان بيمارىهاى متعددى به كار مىرود ممكن است خواص آن بطور كلى براى دسته‌اى از امراض نوشته شود مثلا براى بيمارىهاى سرد . تطبيق آن در هر مورد بازگشت مىكند به قوانين تركيب و ساخت داروهاى حقنه . نكتهء دوم آن است كه برخى از نسخه‌ها بنام مخترع آن در تاريخ علوم پزشكى ثبت شده است كه اغلب دانشمندان و فرهيختگان و عارفان زمان خود بودند كه با تمامى وجود خود را وقف درمان دردمندان نموده و از سويى دانش پزشكى را به حدّ اعلاى ممكن در زمان خويش ترقى داده‌اند و خود را مستحق دريافت پاداش الهى نموده‌اند . رضوان و غفران الهى را براى اين رادمردان عرصهء علم و دانش تمنّا مىكنيم و با رعايت امانت در نقل نسخه‌هاى مكتوب در كتب قديمه همواره يادشان و راهشان را گرامى مىداريم . اكنون اولين نسخهء حقنه را از كتاب اقرابادين نقل مىكنيم . با تذكر در مورد اين نكته كه :\r\nحقنه‌درمانى در كنار و همراه با ساير روش‌هاى طبى يكى از مهمترين و مؤثرترين و كارآمدترين‌هاست ، حتى اگر به تنهايى نيز از آن استفاده شود بهره‌هاى فراوان مىدهد . در علم پيشگيرى كاربرد حقنه‌درمانى مانند خون‌درمانى و حجامت ثمربخش است .\r\n\r\nحقنه‌هاى مسهلهء بارده\r\nآب برگ كلم ، آب برگ چغندر از هركدام يك دسته ، سبوس آرد جو يك كف ، گل بنفشه ، گل نيلوفر ، عنب الثعلب ، پرسياوشان ، گل ختمى سفيد ، تخم خيارين ، تخم خربزه ، تخم كاسنى ، پوست بيخ كاسنى ، بيخ رازيانه ، اصل السوس از هريك دو مثقال ، عناب 10 دانه ، سه‌پستان 20 دانه مجموع را در\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nيك من تبريز آب بجوشانند تا ثلث آن بماند . صاف نموده ، شيرخشت خراسانى ، ترنجبين از هريك ده مثقال ، فلوس خيار شنبر 15 مثقال در آن حل كرده بپالايند و روغن بادام شيرين يك مثقال ، روغن گل سرخ ، روغن كدو ، آبكامه « 2 » ، نبطى رقيق از هريك 10 مثقال ، نمك طعام يك مثقال ، ريوند چينى سائيده يك پنجم گرم .\r\nداروها را به چهار قسمت تقسيم نموده به چهار دفعه حقنه نمايند و هربار كه حقنه كنند تا حقنهء قبلى برنگردد تكرار نكنند . اگر حقنهء اول را مغرب شروع كنند سه دفعهء بعد را طورى تقسيم كنند كه نيمهء شب حقنهء چهارم تمام گردد . قبل از حقنهء اول ابتدا با آب نمك ولرم تنقيه نمايند . اگر هنگام سحر شروع كنند بايد بين صبح تا ظهر تمام شود .\r\n\r\nحقنه باردهء ليّنه\r\nگل بنفشه ، خبازى ، اكليل الملك از هركدام 5 / 2 مثقال ، جومقشر ، عنب الثعلب ، مغز حب القرطم از هريك 5 مثقال بجوشانيد و صاف نمائيد سپس خيار شنبر 5 مثقال ، ترنجبين و شيرخشت از هريك 10 مثقال در آن حل كرده ، صاف كنيد و روغن بادام شيرين 10 مثقال اضافه نمائيد و دوبار حقنه نمائيد .\r\nدرصورتىكه گرمى مفرط بر بيمار حاكم نباشد سناء مكى 4 مثقال ، گل بابونه و\r\n\r\n\r\n","description":"","footnote":"\r\n( 2 ) . آبكامه : نان خورشى و نوعى گوارشن بوده است ، بطعم ترش و آن را از نان خشك گندم يا جو كه در آب خيسانده و مدتى براى تخمير در آفتاب مىنهادند حاصل كنند . و گاهى پودنه و تخم كرفس و دارچينى و قرنفل و ابازير ديگر بر آن مىافزايند و يك قسم آن را از ماست و شير و تخم سپند و خمير خشك و سركه مىكرده‌اند و آن را از شهر ديگر براى تجارت مىبرده‌اند .\r\n","page_name":" 18 ","page_number":18},
  {"content":"\r\n\r\nخارخاسك از هريك 2 مثقال اضافه نموده و يك پنجم بوره ارمنى بر آن بپاشيد و حقنه نمائيد .\r\n\r\nحقنه مسهله بارده\r\nاز حكيم محمد فاضل ( قدس سره ) براى جميع امراض حاره مفيد است .\r\nبرگ چغندر لطيف يك دسته ، جومقشر ، سناء مكى ، گل بنفشه ، تخم ختمى سفيد ، تخم خيار ، از هريك يك كف دست ، اصل السوس يك مثقال ، سپستان 30 عدد ، جوشانده و صاف نمايند آنگاه فلوس خيار شنبر 3 گرم ، شكر سرخ 4 / 1 گرم در آن حل كرده با عسل خيار شنبر تمام جدا شود پس بيالايند و روغن بادام شيرين يك مثقال ، روغن كنجد 4 / 1 گرم ، بوره ارمنى يك پنجم گرم اضافه نمائيد و اگر تب شديد نباشد يك دهم گرم سقمونيا داخل كنند و سزاوار آن است كه بوده باشد مقدار آن 42 مثقال و زياده بر آن نباشد مگر اندكى تا مزاحمت با معاى دقاق و معده نرساند پس مورث غشى گردد و بوده باشد نيم‌گرم و مايل به حرارت .\r\n\r\nحقنه مسهله بارده ديگر\r\nطبع را بگشايد و همهء بيمارىهاى گرم را سودمند باشد .\r\nسناء مكى 4 / 1 گرم ، عناب و سه‌پستان از هريك 30 دانه ، جومقشر نيم‌كوفته 2 گرم ، گل ختمى سفيد ، اكليل الملك ، سبوس گندم ، حسك نيم كوفته از هريك كفى ، گل بنفشه يك گرم ، انجير زرد 10 دانه ، همه را در 242 گرم آب بجوشانيد تا به 84 مثقال رسد ، صاف نموده شكر سرخ ، روغن كدو و\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nروغن بنفشه ، آبكامه از هريك 2 گرم اضافه نموده برهم زنند و نيم گرم به دو دفعه حقنه نمايند .\r\n\r\nحقنه براى صرع ، سكته و ليثرغس « 3 » ، مفاصل مزمن و امثال آن\r\nاسطوخودوس ، تربد سفيد ، جعده ، مغز حب الخروع ، قنطوريون دقيق ، شب ، سورنجان از هريك 2 مثقال ، سناء مكى 4 مثقال ، غاريقون سفيد يك مثقال ، مغز حب القرطم 3 مثقال ، عناب 10 دانه ، سه‌پستان 20 دانه ، بسفايج 3 مثقال .\r\nداروها را باهم مخلوط و با هاون برقى نيم‌كوب كنند . هربار 2 قاشق غذاخورى آن را با 3 ليوان آب بجوشانند تا نيمى از آن بخار گردد ، صاف كنند . فلوس خيار شنبر ( پرده‌هاى قهوه‌اى رنگ داخل پوستهء فلوس ) 15 مثقال ، شكر سرخ 5 مثقال ، در آن حل كنند و دوباره صاف نمايند ، روغن بادام شيرين 10 مثقال اضافه نموده همگى را به 2 قسمت تقسيم نموده در يك قسمت مقل ارزق يك دهم گرم ، بوره ارمنى يك مثقال ، جاوشير يك دانك داخل نموده و حقنه نمايند و اگر قوىتر خواهند شحم الحنظل ، جند بيدستر از هريك يك‌ششم گرم اضافه نموده و اگر حرارت در نهايت افراط باشد اجزاى حقنه اول را بعد از صاف كردن ، يك پياله لعاب بذر قطونا و روغن كدو اضافه كرده و بايد كه اجزا را در سه صد مثقال آب به آتش ملايم بجوشانند تا به صد مثقال برسد بعد از آن صاف نموده دو قسمت نمايند هر قسمت 50 مثقال و هرگاه آب حقنه دير برگردد به قدر نصف آب اول باز بايد ريخت تا آب اول را بياورد .\r\n\r\n\r\n","description":"","footnote":"\r\n( 3 ) . ليثرغس : نسيان و فراموشى . سرسام سرد را گويند و اين لفظ يونانى است و ترجمهء آن به ايرانى نسيان است و نسيان فراموشكارىست .\r\n","page_name":" 20 ","page_number":20},
  {"content":"\r\n\r\n\r\nحقنه مسهله در امراض مركبه\r\nآب چغندر 12 گرم ، فلوس خيار شنبر 3 گرم ، شكر سرخ 4 / 1 گرم در آن حل كرده بيالايند روغن كنجد 4 / 1 گرم ، بوره ارمنى يك گرم سوده اضافه نمايند حقنه كنند و اين استفراغ بلغم مخلوط به صفرا كند و اوجاع ظهر مركب از بلغم و صفرا را نافع باشد .\r\n\r\nحقنه مسهله ديگر نافع براى امراض بلغميه دماغيه\r\nصعتر فارسى ، اسطوخودوس از هريك 5 مثقال ، سناء مكى 4 مثقال ، سبوس گندم كفى ، گل بنفشه و روغن گل سرخ از هريك 5 / 2 مثقال ، عود الطيب 2 دانك ، مويز منقى 20 دانه جوشانده صاف نمائيد شكر سرخ 9 مثقال ، روغن گل سرخ 5 / 22 مثقال ، بوره ارمنى سوده يك دهم گرم داخل كرده حقنه نمايند .\r\n\r\nحقنه مسهله ديگر كه همين نفع را دارد\r\nآب برگ چغندر 8 گرم ، روغن كنجد ، آبكامه رقيق از هريك 4 گرم ممزوج كرده حقنه نمايند .\r\n\r\nحقنه‌هاى حاره\r\nحقنه مسهله حاره منقول از قرشى\r\nاستفراغ بلغم كند و قولنج و اوجاع ظهر بلغمى را نافع بود .\r\nآب برگ چغندر يك‌صد گرم بجوشانند بسفاويج ، سناء مكى ، قنطوريون دقيق از هريك 2 / 1 گرم ، مويز بدون هسته 4 / 1 گرم بيالايند پس مغز فلوس خيار شنبر 3 گرم ، عسل مصفى 2 گرم در آن بمالند تا تمام عسل فلوس خيار شنبر جدا شود\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nمرتبه ديگر بيالايند پس بوره ارمنى ، محموده از هريك 8 / 0 گرم سوده به دارو اضافه نمايند و برهم زنند و به آن حقنه نمايند .\r\n\r\nحقنه حاره جالينوس\r\nاين حقنه بادهاى غليظ را تحليل دهد و فالج و لقوه و صرع و سكته و امثال اين‌ها را سود دهد . حلبه ، بذركتان از هريك 2 گرم ، انجير زرد 10 دانه ، حب الخروع مقشر نيم‌كوفته 4 گرم ، برگ خروع 6 گرم ، مغز حب القرطم 2 گرم ، سداب 4 / 1 گرم ، برگ اسپست 6 گرم ، سبوس گندم 4 گرم ، مغز بادام مقشر نيم‌كوفته يك گرم ، سه‌پستان ، اصل السوس ، ريشه ختمى از هريك 42 مثقال همه را در 840 مثقال آب بجوشانند تا به 252 مثقال رسد پس بيالايند و در هر 84 مثقال از آن مقل ارزق دو پنجم گرم ، سكبينج يك مثقال ، جاوشير دو پنجم گرم ، اوشق يك مثقال حل كنند . پس باز صاف نموده در روغن ناردين 2 گرم ، عسل مصفى 11 مثقال و حدود ربع مثقال چرب‌تر ، آبكامه حدود 19 مثقال اضافه نموده و برهم زنند تا آميخته شود پس نيم‌گرم به سه دفعه حقنه كنند .\r\n\r\nحقنه حاره ديگر\r\nاصحاب سكته و صرع و فالج و قولنج بلغمى را سرد دارد .\r\nشحم الحنظل ، قنطوريون دقيق ، حلبه ، نانخواه ، شبت ، سداب از هركدام كفى ، در يكمن آب بجوشانند تا به نصف رسد يعنى يك رطل بماند و بپالايند پس سكبينج ، زهره گاو از هريك دو پنجم گرم در آن حل كرده عسل مصفى 2 گرم ، روغن بادام تلخ 5 / 7 مثقال اضافه كرده بوره ارمنى سوده 4 / 1 گرم ، داخل نموده حقنه نمايند .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n\r\nحقنه حاره ديگر\r\nنافع است از براى امراض بلغمى مانند صرع و سكته و فالج و لقوه و سبات و قولنج و وجع خاصره و برد ( سردى ) رحم و امثال اين‌ها .\r\nبرگ كلم و برگ چغندر و برگ كرفس از هريك دسته‌اى ، آب اين‌ها را گرفته سبوس گندم و آرد جو از هريك كفى لسان الثور ، بادر نجبويه ، بسفاويج ، فستقى ، اسطوخودوس ، قنطوريون دقيق ، زوفاى خشك ، تربد سفيد ، زنجبيل ، اكليل الملك ، اوشق ، شحم الحنظل ، عنب الثعلب ، پرسياوشان ، پوست بيخ كبر ، بيخ كرفس ، بيخ باديان يا اصل السوس ، پوست بيخ كاسنى ، تخم خربزه ، حاشا ، گل بنفشه ، گل ختمى ، تخم خبازى ، اذخر مكى ، افسنتين رومى ، كمافيطوس ، كمادريوس ، حلبه ، سورنجان از هريك 2 مثقال انجير زرد ، عناب از هريك 10 دانه ، مويز منقى ، سه‌پستان از هر يك 20 دانه ، سناء مكى 4 مثقال مجموع را در يكمن و نيم تبريز آب بجوشانند تا نيم من يعنى سه صد مثقال آب بماند پس صاف نموده فلوس خيار شنبر 15 مثقال ، شيرخشت خراسان ، ترنجبين ، گلقند آفتابى از هريك 10 مثقال بيالايند آبكامه رقيق روغن گل سرخ و بابونه از هريك 10 مثقال روغن ناردين ، روغن حب الخروع ، روغن بادام تلخ از هريك 4 مثقال ريوند چينى سوده يك درم هندى ، نمك طعام سوده از هريك يك مثقال اضافه نموده اول مرتبه يك دفعه به آب و نمك حقنه نمايند پس 4 مرتبه به آب مطبوخ مذكور عمل نمايند و با هر دفعه كه برنگردد ديگر حقنه ننمايند .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n\r\nحقنه حاره ديگر\r\nكه قولنج و اوجاع مفاصل بارده ( سرد ) و آلام رحم و امراض دماغى و عصبانى بارده را نافع است .\r\nغنچه گل سرخ ، گل بنفشه ، بذركتان ، حلبه ، شحم الحنظل ، بابونه ، مغز حب القرطم ، شبت ، برگ كلم ، سورنجان از هركدام 5 / 2 گرم پس از نيم‌كوب كردن با 6 ليوان آب جوشانده تا 4 ليوان بماند ، بپالايند سپس فلوس خيارشنبر ، گلقند هركدام 1 مثقال در آن حل كرده باز بپالايند روغن حب الخروع يك قاشق غذاخورى داخل كرده بوره ارمنى يك قاشق مرباخورى و نمك هندى سوده يك قاشق چايخورى اضافه نموده برهم زنند تا نيكو مخلوط شود حقنه نمايند .\r\n\r\nحقنه حاره ديگر\r\nدرد پشت و سرين و رحم و اعضاى سفلى را سودمند بود و رطوبات و حيض را فرود آورد .\r\nنانخواه ، تخم باديان ، تخم كرفس ، بذرسيساليوس از هريك دو پنجم گرم ، حلبه ، حسك ، بابونه ، شبت از هريك 4 / 1 همه را در 252 گرم آب بجوشانيد تا به 84 مثقال برسد صاف كرده پس بگيريد اوشق ، مقل ازرق هركدام يك گرم ، جاوشير يك پنجم گرم نيم‌كوفته در آب مطبوخ گرم حل كنيد پس جندبيدستر ، بوره ارمنى از هريك يك گرم سوده داخل كرده عسل مصفى حدود 11 مثقال ، روغن كنجد ، روغن ناردين از هريك 2 گرم داخل نموده حقنه نمايند . حكيم مير محمد مؤمن گفته كه اگر اين حقنه را براى برودت رحم و احتباس حيض استعمال نمايند بايد كه در قبل حقنه كنند و تا توانند امساك كنند تا زود دفع نشود .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n\r\nحقنه حاره ديگر نافع از براى ليثرغس و امثال آن از امراض بارده دماغى\r\nليثرغس بيمارى سرسام سرد را گويند كه نوعى فراموشى شديد همراه با خواب آلودگى است و تب نرم و سبكى همراه دارد كه گاه احساس نمىشود و خميازه بسيار مىآيد و بيمار تا چشمش را باز كرد دوباره مىخواهد كه ببندد . علامت‌هاى ديگر را اگر مىخواهيد به كتاب‌هاى مرجع مانند قانون رجوع نماييد .\r\nبابونه ، شبت ، مرزنجوش ، حرمل ، حب القرطم ، حلبه ، بذركتان ، برگ چغندر ، سبوس گندم ، شحم الحنظل ، مغز حب الخروع ، قنطوريون دقيق ، اسطوخودوس از هريك كفى ، انجير زرد 10 دانه جوشانده و صاف نمايند عسل مصفى 7 مثقال ، روغن زيتون و آبكامه از هريك 7 مثقال اضافه نموده حقنه كنند .\r\n\r\nحقنه\r\nنافع براى امراض بارده بلغمى ، كليه ، مثانه ، رحم ، استرخاء قضيب و رحم و فضول رطبه فرود آورد و ادرار حيض كند و اعضاى تناسلى را گرم نمايد .\r\nبرگ كلم ، برگ چغندر ، برگ كرفس از هريك يك دسته ، آب اين‌ها را گرفته سبوس گندم و آرد حلبه از هريك كفى ، لسان الثور ، بسفايج ، قنطوريون دقيق ، بادرنجبويه ، اسطوخودوس ، عود الطيب ، كمافيطوس ، كاذريوس ، عود ، بلسان ، حاشا ، حماما ، اذخر مكى ، پوست بيخ‌رازيانه ، بيخ كرفس ، انجير زرد 10 دانه ، مويز بدون هسته 2 مثقال ، برگ سداب يك مثقال مجموع را در يك من تبريز بجوشانند تا به نصف برسد پس بپالايند مرّمكى ، سكبينج ، اوشق ، جاوشير ، مقل ازرق ، بارزد ، حلتيت از هركدام يك چهارم گرم كوفته در آب مطبوخ مذكور حل كرده باز بپالايند پس فلوس خيار شنبر 15 مثقال ، شربت دينار 10\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nمثقال در او حل كرده كه جميع عسل از فلوس خيار شنبر جدا شود پس باز بپالايند پس بگيرند بوره ارمنى ، نمك هندى ، جندبيدستر ، زهره گاو از هريك يك پنجم گرم سوده و به عسل مصفى 4 مثقال سرشته در آن حل كرده ، آبكامه رقيق روغن گل سرخ ، روغن بابونه از هريك 10 مثقال روغن ناردين ، روغن بادام تلخ ، روغن حب الخروع از هريك 4 مثقال داخل كرده برهم زنند برهم‌زدنى شديد كه نيكو مخلوط شود 5 قسمت نموده به 5 دفعه حقنه نمايند .\r\n\r\nحقنه حاره ديگر\r\nدر بعض امراض احتياج به آن مىشود خصوص سكته فالج ، صرع ، ليثرغس و درد مفاصل بارد مزمن .\r\nاسطوخودوس ، تربد سفيد ، برگ چغندر ، مغز حب الخروع ، قنطوريون دقيق ، شبت ، سورنجان از هريك 2 مثقال غاريقون يك مثقال ، سناء مكى 4 مثقال ، مغز حب القرطم 5 مثقال ، بسفايج 3 مثقال ، عناب ، سه‌پستان از هريك 20 دانه جوشانده صاف نموده فلوس خيار شنبر 15 مثقال ، شكر سرخ 5 مثقال در آن حل كرده بپالايند و روغن حب الخروع 10 مثقال ، روغن بادام شيرين يك مثقال اضافه نموده دو قسمت نمايند هر قسمت را با مقل ازرق يك‌سوم مثقال ، بوره ارمنى يك مثقال ، جاوشير يك‌ششم مثقال حقنه نمايند و اگر قوىتر خواهند يك‌ششم مثقال شحم الحنظل و يك‌ششم مثقال جندبيدستر اضافه نمايند و اگر در مزاج حرارت مفرط باشد در حقنه لينه كه اولا مذكور شد پس از صاف كردن ، يك پياله اسفرزه و روغن كدو اضافه نمايند . بايد كه اجزا را در سه صد مثقال آب بجوشانند تا يك صد\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nمثقال بماند بعد از آن صاف نموده حقنه نمايند . هر حقنه 50 مثقال باشد و اگر آب برنگردد به اندازه نصف حقنه اول را بايد حقنه كنند تا آب اول را بيرون بياورد .\r\n\r\nحقنه‌هاى معتدله\r\nنافع براى امراض مركبه از صفرا و بلغم\r\nسناء مكى يك گرم ، غنچه گل سرخ ، گل بنفشه ، گل نيلوفر ، گاو زبان از هريك 2 / 1 گرم ، اصل السوس دو پنجم گرم ، آلو سياه 20 عدد ، عناب 10 عدد ، سه‌پستان 30 عدد ، عنب الثعلب 2 / 1 گرم ، برگ چغندر ، برگ كرفس از هركدام يك قبضه ، سبوس گندم كفى ، قنطوريون دقيق ، بسفايج از هريك دو پنجم گرم ، جمله را بجوشانيد و صاف كرده فلوس خيار شنبر و ترنجبين و شكر سرخ از هركدام 10 مثقال در آن حل كرده روغن بنفشه 10 مثقال و نمك طعام دو پنجم گرم ، آبكامه رقيق 10 مثقال اضافه نموده حقنه نمايند .\r\n\r\nحقنه معتدله ديگر\r\nحكيم سيد محمد مؤمن گفته اين حقنه براى اكثر امراض نافع است .\r\nحب القرطم مقشر نيم‌كوفته ، جو مقشر نيم‌كوفته از هريك 10 مثقال ، عناب ، سه‌پستان از هريك 30 عدد ، گل بنفشه ، عنب الثعلب از هريك 7 مثقال ، تخم خبازى 2 مثقال ، برگ چغندر 10 عدد ، سبوس گندم 5 مثقال ، مجموعه را بدستور جوشانده صافى نموده فلوس خيار شنبر 5 مثقال ، ترنجبين 10 مثقال در آن حل كرده بپالائيد و روغن بادام شيرين 10 مثقال ، بوره ارمنى سوده يك مثقال اضافه نموده نيكو برهم زنند و بدستور مقرّر حقنه نمايند .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n\r\nحقنه معتدله ديگر\r\nبذركتان ، حلبه ، انجير زرد ، عناب ، سه‌پستان ، گل بنفشه ، گل ختمى سفيد ، بابونه ، اكليل الملك ، حسك ، شبت ، سبوس گندم از هريك كفى بجوشانند چنانچه رسم است و صافى نموده فانيد 2 گرم ، بوره ارمنى دو پنجم گرم ، نمك هندى يك پنجم گرم ، روغن كنجد 4 / 1 گرم اضافه نموده حقنه نمايند .\r\n\r\nحقنه‌هاى ليّنه\r\nاز طبيب قرشى\r\nآب برگ چغندر و ماء الشعير از هريك 6 گرم ، فلوس خيار شنبر 3 گرم ، شكر سرخ 4 / 1 گرم ، روغن كنجد 4 / 1 گرم ، بوره ارمنى اضافه نموده حقنه نمايند و گاهى بدان آب برگ چغندر و ماء الشعير نيم گرم بايد نمود و گاهى بدل فلوس خيار شنبر به وزن آن خميره بنفشه با بنفشه با شيرخشت خراسانى بايد نمود .\r\n\r\nحقنه ليّنه\r\nاز ابن جزله\r\nرفع بستگى شكم در بيمارى گرم و رفع حميات حاره كند .\r\nعناب ، سه‌پستان ، سربنفشه خشك ، جومقشر نيم‌كوفته ، گل ختمى ، سبوس گندم ، اكليل الملك از هريك كفى ، انجير زرد 5 عدد در يك من و نيم آب بجوشانند تا نيم من بماند . بپالانند و 2 / 1 گرم شكر سرخ و 4 / 1 گرم روغن بنفشه و 4 / 1 گرم روغن كنجد و 2 گرم آبكامه داخل كرده برهم زنند نيم‌گرم حقنه نمايند كه به امر اللّه تعالى نافع است .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\nحقنه ليّنه ديگر\r\nكه همين منفعت را دارد .\r\nآب برگ چغندر تازه 30 گرم ، روغن گل سرخ 3 گرم ، آبكامه 5 / 7 مثقال .\r\nنيم گرم حقنه نمايند .\r\n\r\nحقنه ليّنه ديگر\r\nسرسام و امراض حارّه دماغى را سودمند باشد .\r\nآرد جو مقشر ، سربنفشه ، گل نيلوفر از هريك 5 / 4 مثقال ، عناب 10 دانه ، سه‌پستان 30 دانه ، بابونه مجموع را در 2 من آب بجوشانند تا به نصف برسد پس بپالايند و يك 5 / 4 گرم شكر سرخ و روغن گل سرخ به مقدار حاجت داخل كرده حقنه نمايند .\r\n\r\nحقنه ليّنه ديگر\r\nاز حقنه قبلى نرم‌تر است با همان خواص .\r\nكشكاب 4 گرم ، لعاب بذر قطونا ( اسفرزه ) 2 گرم ، روغن كدو ، سفيده تخم‌مرغ همه را يك‌جا حقنه نمايند .\r\n\r\nحقنه ليّنه بارده\r\nماء الشعير 15 مثقال ، روغن كدو ، روغن بنفشه بادام ، بذر قطونا از هركدام 5 / 7 مثقال حقنه نمايند .\r\n\r\nحقنه ليّنه ديگر\r\nاز علاء الدين منصور\r\nبراى امراض حاره دماغى و سرسام و حميّات و ساير امراض حارّه مفيد است و طبع را نرم كند .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nسه‌پستان ، گل بنفشه ، آرد جو ، سبوس گندم ، اكليل الملك از هر يك كفى ، انجير زرد 5 عدد در سه رطل آب بجوشانند تا به يك رطل برسد بپالايند و شكر سرخ 5 درم ، روغن بادام شيرين 10 درم ، روغن كنجد ، آبكامه از هريك 5 درم اضافه نموده حقنه نمايند .\r\n\r\nحقنه ليّنه ديگر\r\nاز حكيم سديد كازرونى\r\nانجير زرد خشك 7 دانه ، سبوس گندم ، برگ ختمى سفيد ، حسك نيم‌كوفته از هريك كفى ، برگ چغندر 10 عدد ، اصل السوس نيم‌كوفته 5 درم ، سه‌پستان 30 دانه ، جومقشر نيم‌كوفته 10 درم ، گل بنفشه ، بابونه ، گل نيلوفر از هريك كفى در 6 رطل آب بجوشانند تا 2 رطل بماند بپالايند و در نيم رطل از آن 15 درم لعاب بذر قطونا 10 درم ، روغن كنجد 10 درم ، آبكامه رقيق 2 درم و نيم درم نمك هندى داخل نموده نيم‌گرم ( ولرم ) حقنه نمايند .\r\n\r\nحقنه ليّنه ديگر\r\nحميّات حاره و امراض حاره را نافع است .\r\nانجير زرد خشك 10 دانه ، اصل السوس نيم‌كوفته 2 درم ، سه‌پستان 30 عدد ، كشك جو كفى ، گل بنفشه ، گل نيلوفر از هريك كفى ، بابونه كفى ، جمله را در 3 من آب بجوشانند تا يك من بماند پس صاف نموده لعاب بذر قطونا 10 درم ، شكر سرخ 20 درم ، آبكامه رقيق ، روغن بنفشه بادام از هريك 10 درم ، بوره ارمنى 2 درم ، نمك هندى سوده نيم درم اضافه نموده شكر را در آن حل كرده جمله را سه دفعه حقنه نمايند .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n\r\nحقنه ليّنه\r\nاز حنين\r\nنافع از براى حميّات حارّه و سرسام و جميع امراض حارّه و مليّن طبع است .\r\nعناب خراسانى ، سه‌پستان ، حسك نيم‌كوفته ، گل بنفشه ، جومقشر نيم كوفته ، سبوس گندم ، گل ختمى سفيد ، اكليل الملك از هريك كفى انجير زرد 5 عدد در سه رطل آب بجوشانند تا به يك رطل برسد صاف نموده شكر سرخ 5 درم ، روغن كنجد ، روغن بنفشه بادام از هريك 10 درم ، آبكامه 10 درم اضافه نموده نيم‌گرم حقنه نمايند .\r\n\r\nحقنه ليّنه\r\nاز محمد بن زكرياى رازى\r\nشكم را نرم كند و تب‌هاى گرم و سرسام و امراض حارّه را نافع است .\r\nسبوس گندم ، گل بنفشه ، تخم خبازى ، تخم ختمى سفيد ، جو مقشر نيم كوفته از هريك كفى در يك من آب بپزند تا ثلث آن بماند صاف نموده و روغن بنفشه 5 درم در آن داخل كرده حقنه كنند .\r\n\r\nحقنه ليّنه ديگر\r\nگرمى بدن را فرونشاند و طبع را نرم كند و تشنگى و سوزش دل را تسكين دهد .\r\nماء الشعير ، لعاب بذر قطونا از هريك 10 درم ، روغن بادام ، روغن كدو از هريك 5 درم ، سفيده تخم‌مرغ حدود يك عدد . جمله را يك‌جا كرده برهم زنند برهم‌زدنى كه نيكو مخلوط شود حقنه نمايند .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n\r\nحقنه لينه\r\nاز سيد محمد هاشم ( قدس سره )\r\nاستعمال مىشود در حميّات حارّه و امراض حارّه طبع را نرم كند و صفرا براند .\r\nعناب و آلوى سياه از هريك 10 دانه ، سه‌پستان 20 دانه ، گل بنفشه ، گل نيلوفر ، عنب الثعلب ، اصل السوس ، تخم خيارين نيم‌كوفته ، تخم كاسنى نيم كوفته از هريك 2 مثقال . مجموع را در يك من آب بجوشانند تا ثلث بماند صاف نموده آب برگ چغندر ، لعاب بذر قطونا ، ماء الشعير از هريك 20 مثقال داخل كرده فلوس خيار شنبر ، شيرخشت خراسانى ، خمير بنفشه از هريك 10 مثقال در آن حل كرده چنانچه عسل خيار شنبر تمام از فلوس جدا شود پس بپالايند . آبكامه ، روغن گل سرخ ، روغن كدو از هريك 10 مثقال روغن بادام شيرين يك مثقال ، نمك طعام سوده يك مثقال داخل كرده چندان برهم زنند كه يكسان شود به سه دفعه حقنه كنند .\r\n\r\nحقنه ليّنه\r\nدر درمان امراض حارّه هنگامى كه طبيعت محتبس باشد .\r\nعناب و سه‌پستان از هريك 20 عدد ، گل بنفشه چهار پنجم گرم ، انجير زرد خشك 10 عدد ، گل ختمى سفيد و سبوس گندم كه هر دو را در كتان بسته باشند از هريك كفى ، همه را در 258 مثقال آب بجوشانند تا به 86 مثقال برسد صاف كرده آب برگ چغندر 5 / 21 مثقال ، روغن كنجد حدود يك مثقال ، آبكامه رقيق نيم مثقال اضافه نموده برهم زنند تا نيكو مخلوط شود . نيم‌گرم به 3 دفعه تا چهار دفعه حقنه نمايند .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n\r\nحقنه ليّنه ديگر\r\nصفراوى و ذات الجنب و ذات الصدر و برسام و ذات الريه و خناق را نافع است .\r\nگل بنفشه و گل نيلوفر از هركدام سه پنجم گرم ، تخم خبازى ، تخم ختمى سفيد از هريك كفى ، جو مقشر نيم‌كوفته كفى ، مجموع را در آب بپزند چنان كه مقرر است و بپالايند پس فلوس خيار شنبر ، ترنجبين ، شيرخشت خراسانى ، شكر سفيد از هريك 10 مثقال را در آن حل كنند باز بپالايند پس روغن بنفشه ، لعاب بذر قطونا ، لعاب حب سفرجل ( ميوه به ) از هريك 10 مثقال ، نمك طعام نوك قاشق چايخورى ، داخل كرده حقنه نمايند .\r\n\r\nحقنه ليّنه\r\nاز شيخ داوود مذكور در تذكرة الباب\r\nنافع است براى از بين بردن شدت صفرا و دم چون بعد از فصد استعمال كرده شود و مؤكّد است استعمال آن اگر در آن حال حمّى و قبض طبيعت باشد .\r\nجو مقشر نيم‌كوفته 2 كف ، تخم كتان ، عناب ، سه‌پستان ، انجير زرد ، نانخواه از هركدام يك كف ، برگ چغندر ، قنطوريون دقيق از هريك قبضه‌اى ، گل ختمى سفيد 2 گرم بجوشانند و بپالايند ، عسل مصفى ، روغن كنجد از هركدام 30 گرم ، شكر 15 مثقال ، بوره ارمنى دو پنجم گرم ، روغن بنفشه ، روغن نيلوفر از هركدام يك گرم ، حقنه كنند . مىفرمايند نانخواه را در اين هيچ دخلى نيست و اگر بجاى نانخواه ، اصل السوس باشد نيكوست .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n\r\nحقنه ليّنه\r\nدر امراض حاره استعمال مىشود .\r\nعناب ، سه‌پستان ، گل بنفشه ، جو مقشر ، گل ختمى سفيد ، سبوس گندم ، حسك ، اكليل الملك ، انجير زرد در 3 صد مثقال آب بجوشانند تا ثلث آن بماند پس 40 مثقال آن را با شكر سرخ و روغن بادام شيرين حقنه نمايند . و اگر تبريد زياد مطلوب باشد لعاب بذر قطونا و روغن كدو و آب لبلاب اضافه نمايند .\r\n\r\nحقنه ديگر\r\nاز مير سيد محمد مؤمن\r\nاسهال صفرا مىكند و گرانى كه با تب و سدّه باشد رفع مىكند و از مجربّات خود شمرده است .\r\nتخم خيارين 2 مثقال ، گل بنفشه 5 مثقال ، گل نيلوفر 3 مثقال ، جو مقشر كفى ، عناب ، سه‌پستان از هريك 20 دانه ، عنب الثعلب 15 مثقال ، پوست هليله زرد 5 مثقال ، مغز تخم كدو نيم‌كوفته 5 مثقال ، در آب بجوشانند صاف نموده شيرخشت خراسانى 10 مثقال ، در آن حل كرده روغن كدو 8 مثقال ، لعاب بذر قطونا 10 مثقال اضافه نموده حقنه كنند .\r\n\r\nحقنه ليّنه\r\nدر امراض حارّه به كار مىرود .\r\nعناب و سه‌پستان از هريك 20 دانه ، گل بنفشه ، تخم خبازى ، اكليل الملك از هريك 5 / 2 مثقال ، عنب الثعلب ، تخم قرطم از هركدام 5 مثقال ، گل نيلوفر 2 مثقال ، جو مقشر 10 مثقال جوشانده و صاف كنند ، فلوس خيار شنبر 5\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nمثقال ، ترنجبين ، شيرخشت خراسانى از هريك 10 مثقال در آن حل كرده بپالايند و روغن بادام شيرين 10 مثقال داخل نموده 2 بار به آن حقنه نمايند . و شرط آن است كه هربار 50 مثقال و نهايت 60 مثقال باشد و كمتر از 50 مثقال در بزرگسالان جايز نيست . و اگر حرارت مفرط نباشد سناء مكى 4 مثقال ، گل بابونه ، خارخاسك از هريك 2 مثقال مىتوان اضافه نمود و كمى بوره ارمنى سوده روى دارو بپاشند .\r\n\r\nحقنه الادهان ( روغن‌ها )\r\nنافع براى برودت احشا خصوصا گرده و رحم و مثانه و آلات تناسل\r\nروغن مغز بادام ، روغن مغز كردگان ، روغن مغز حب القرطم از هريك 15 مثقال ، روغن گوسفند 12 مثقال و در نسخه ديگر بجاى روغن گوسفند ، روغن زيتون 5 / 7 مثقال داخل شده است . و گفته كه برودت احشا اگر از اخلاط مركبه باشد و كهنه شده باشد يا درد كمر با وى باشد بايد كه 5 / 7 مثقال زيت اضافه نمايند و اگر برودت از بلغم باشد روغن بادام تلخ داخل نمايند و در مجموع روغن‌ها آب به وزن روغن‌ها وارد كنند و بجوشانند تا نصف آب بماند و در قبل و دبر حقنه نمايند و اگر با برودت استرخا يا تشنجى در احشا باشد اين حقنه را با آب مورد و روغن زيتون و روغن مرزنجوش و نمام و قنطوريون از هركدام يك ملعقه دهن ( روغن ) بدستور ترتيب داده در دبر و قبل حقنه نمايند و گاه يك پنجم گرم قصب الذريره به ادويه فوق اضافه مىشود .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\n\r\nحقنه الادهان\r\nاز صاحب ذخيره خوارزمشاهى\r\nروغن مغز بادام تلخ و روغن مغز جوزماكول ، روغن حبهء الخضرا ، روغن زيتون از هريك 5 / 7 مثقال ، روغن گاو كمتر از 4 مثقال ، با 45 مثقال ماء الشعير بياميزند و 3 بار با آن حقنه نمايند .\r\n\r\nحقنه الادهان\r\nنافع براى قولنج و برودت رحم و درد پشت و سرين و عرق النساء و اوجاع مفاصل .\r\nبذر كتان ، حلبه ، قنطوريون دقيق ، شبت خشك ، مغز تخم بيد انجير نيم‌كوفته از هركدام 5 / 7 مثقال ، حسك ، بابونه 12 مثقال ، انجير زرد 10 عدد ، سبوس گندم ، برگ سداب خشك 15 مثقال ، شحم الحنظل ، مقل ارزق ، سكبينج ، مغز بادام تلخ نيم‌كوفته از هريك يك گرم ، عناب و سه‌پستان از هر يك 30 عدد برگ كلم و برگ چغندر از هريك يك بسته كوچك همه را در 602 مثقال آب خالص بپزند تا 172 مثقال بماند پس بپالايند و در 14 گرم از اين آب تا 16 گرم 5 / 7 مثقال آبكامه و دو پنجم گرم بوره ارمنى و 5 / 7 مثقال عسل مصفى و 5 / 7 مثقال روغن زيتون يا روغن كنجد و كمتر از چهار مثقال روغن‌بان و يك پنجم گرم زهره گاو تركيب كرده حقنه نمايند .\r\n\r\nحقنه\r\nمورد استفاده در حميات حاده هرگاه طبيعت بند باشد و يبوست غالب باشد زيرا كه مسكن و مطفى حرارت است و اسهال ملايم مىكند و مورث حرارت نيست و سرسام صفراوى را نافع است .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nسبوس گندم در پارچه كتان بسته گل بنفشه ، تخم ختمى و جو نيم‌كوفته از هريك كفى ، عناب و سپستان از هريك 20 دانه ، گل نيلوفر 8 / 0 ، روغن بنفشه ، سناء مكى يك گرم ، همه را در 336 گرم آب بجوشانند تا به 84 مثقال برسد صاف نموده و حل كنند ، شكر 2 گرم در آن حل كنند و روغن بنفشه 2 گرم اضافه كرده و حقنه نمايند .\r\n\r\nحقنه ممسك\r\nسحج و امعاء و اسهال بطن را نافع بود .\r\nبرنج فارسى 4 گرم ، عدس مقشر 2 گرم ، جو مقشر 3 گرم ، گلنار فارسى يك گرم ، در يك من آب بجوشانند تا مهرّا شود « 1 » صاف نموده بگيرند از آن 30 مثقال ، صمغ عربى ، طين قبرسى ، اسفيداج ، ارزير شسته ، اقاقيا ، دم الاخوين ، عصاره لحيهء التيس ، كاغذ خطائى سوخته از هركدام يك پنجم گرم ، زرده تخم‌مرغ بريان كرده 2 عدد . ادويه را كوفته و بيخته در روغن گل سرخ 5 / 8 مثقال و زرده تخم‌مرغ حل كنند و در هاون بمالند تا چون مرهم شود و در آب مطبوخ اول حل كرده استعمال نمايند نيم‌گرم و تا مقدور باشد بايد صبر كنند و مايع حقنه را در شكم نگه‌دارند .\r\n\r\nحقنه ممسك ديگر\r\nزحير و قروح و دبيله امعا و اسهال شكم را سود دهد .\r\nكعك سوخته ، زرنيخ سرخ ، روستنج ، زاج يمانى ، مازوى سبز شسته از هر يك 30 گرم ، اقاقيا ، آرد بلوط ، صمغ عربى ، دم الاخوين از هريك 12 گرم . ادويه\r\n\r\n\r\n","description":"","footnote":"\r\n( 1 ) . مهرا شود : پخته و له شود\r\n","page_name":" 37 ","page_number":37},
  {"content":"\r\n\r\nرا جدا كوفته و بيخته وزن نموده درهم آميزند و با آب مورد سرشته قرص‌ها ساخته و در سايه خشك كنند پس بگيرند برنج فارسى را با پياله‌اى آب بجوشانند و بپالايند و حدود 30 گرم آب برنج و 5 / 7 گرم روغن گل سرخ درهم آميزند و يك قرص را در آن حل كرده حقنه نمايند .\r\n\r\nنيروى جنسى و حقنه\r\nحقنه‌هاى باهيه در تحكيم نيروى جنسى بسيار مؤثر و در كنار ساير داروها نقش مناسبى دارند . بايد توجه داشت كه در تحكيم نيروى جنسى تنها تقويت نيرو كافى نيست چرا كه دستگاه‌هاى دخيل در نيروى جنسى الزاما نياز به پاكسازى و باز سازى دارند بخصوص زمانى كه در مصرف نيروى جنسى افراط به عمل آيد . نقش اعضاى رئيسه در نيروى جنسى مهم و اين 4 عضو در اين مورد بايد هماهنگ شوند تا به زودى نيرو تحليل نرود . اعضاى رئيسه عبارتند از قلب ، مغز ، كبد و خود دستگاه تناسلى . كليه‌ها در كنار اعضاى رئيسه نقش اساسى دارند كه اغلب از آن غفلت مىشود . ازاين‌روست كه به عنوان مثال مدرّات غذايى و داروهاى ادرارآور مقوى كليه همراه با داروهاى باهيه تأثيرى دوچندان در تقويت نيروى جنسى برجاى مىگذارند حال آنكه داروهاى مشهور تقويت باه ( نيروى جنسى ) در جسمى كه دچار امتلاء و غلظت خون و قدرت زياد است اگرچه بطور موقت تأثير مىگذارد اما به زودى تحليل مىرود و شخص پس از مدتى از قوىترين داروهاى محرك نيروى جنسى نتيجه چندانى نمىگيرد . حقنه در تعديل نيروهاى زائد بدن و پاكسازى دستگاه‌هاى رئيسه و كليه‌ها مىتواند كمك شايانى داشته باشد . قبل از انجام هر حقنه باهيه حقنه با آب نمك را انجام دهند . آنگاه نسخه حقنه زيل را به كار بندند :\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n\r\nحقنه تقويت نيروى جنسى\r\nزنجفيل ، دارچين ، جوزبوا ، كاكوتى ، آويشن ، تخم پياز ، بالنگو ، تخم كافشه ، تخم شويد ، تخم شلغم ، بوره ارمنى ، سنا ، روغن كنجد ، روغن زيتون ، زهره گاو داروهاى خشك را مساوى گرفته با هاون برقى نيم‌كوب كنند ، هربار يك تا 2 قاشق غذاخورى آن را با 2 ليوان آب بجوشانند تا يك ليوان بماند صاف كنند ربع استكان از هريك از روغن‌ها و نيم استكان زهره گاو و بوره ارمنى را به مقدار يك قاشق غذاخورى هربار با دارو مخلوط نمايند ، تا 7 شب حقنه را تكرار كنند .\r\n\r\nحقنه الباه\r\nاين حقنه ضعف گرده ( كليه ) و سستى را نافع بود و باه را قوت بخشد .\r\nحسك سبز ، بيخ شاخ برگ چغندر ، بيخ شاخ حلبه يك كفى ، پيه بز نر ، حرام مغز ، خصيه گوسفند ، ريزه كرده همه را در ديگ كنند و يك من شير ميش تازه دوشيده و يك من و نيم آب جوش بر آن كرده به آتش نرم بپزند تا نيك پخته گردد و صاف كرده و هر روز ناشتا نيم من آن را چند بار پشت سر هم حقنه كنند و چندان نگاه دارند كه توانند و 3 روز متوالى با اين حقنه كنند .\r\n\r\nحصر\r\nيعنى يبوست و قبض شكم چه با درد باشد و چه بىدرد . كلمه يبوست در عوام بيشتر مصطلح است كه منظور هر نوع يبوست و كار نكردن شكم است كه البته در زبان عامه به علت عدم شناخت اعم از قولنج و غيرو مىباشد .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n\r\nحقنه ضد يبوست\r\nمقدار زيادى بيخ ساقه گل ختمى حدود 2 مشت پر را با 4 ليوان آب بپزند تا 2 ليوان بماند . صاف كنند و دوباره با تخم كتان و حلبه ( شنبليله ) و بومادران و گل ختمى از هركدام يك قاشق غذاخورى و 7 عدد آلوى بخارا بجوشانند تا يك ليوان بماند ، پس از صاف كردن با نصف استكان روغن كتان درآميزند و حقنه كنند .\r\nحقنه ضد يبوست\r\nاگر حصر مزمن بوده و سابقه طولانى دارد هرچند روز مثلا هر هفته حدود 300 يا 400 گرم روغن بادام شيرين را علاوه بر حقنه فوق در روده راست ( ركتوم ) حقنه نمايند و داروهاى ملين و مسهل با نظر طبيب تناول كنند و غذاها نيز به همين ترتيب باشد .\r\n\r\nلزوم حقنه در اثر قلّت ترشح صفرا\r\nبه هر دليلى ممكن است صفرايى كه بايد در روده ريخته شود تا شكم به راه افتد مقدارى حدود نيم استكان تا بيشتر زهره مرغ يا زهره گاو را در تهيه حقنه ملين سرد هنگام جوشيدن وارد كنند .\r\n\r\nلزوم حقنه در اثر ضعف ناشى از حدت و تندى صفرا\r\nممكن است در اثر شيرينى بلغم يا دلايل ديگر حدّت و تندى صفرا از بين رفته باشد ، در اين صورت مقدارى برگ كلم و عصاره چغندر و نمك سنگ و قند و ناچيزى خردل و ميوه زيتون را باهم پخته و با بول طفل درهم آميخته روى شعله ملايم بپزند و حقنه نمايند .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\n\r\nلزوم حقنه در اثر شدت حرارت معاء\r\nشيره گل ختمى و بنفشه و نيلوفر را با چيزهايى مانند آلوى بخارا پخته و حقنه كنند .\r\n\r\nحقنه در اثر وجع رحم و مثانه و يا فلغمونى\r\nحقنه كنند با جوشانده گل ختمى و بنفشه و نيلوفر و برگ كلم و تخم كدو و برگ بيد و پودنه كه كمى غليظ شده باشد .\r\n\r\nلزوم حقنه در اثر استرخاى عضله تنور البدن\r\nبا گل سوسن و برگ ريحان و اوشق ( وشاء ) و گل نيلوفر آبى و روغن بادام و زهره گاو حقنه كنند .\r\n\r\nلزوم حقنه در اثر سردى امعا\r\nبه حقنه استرخاى عضله تنور البدن عرق نعناع و مرزنجوش و بابونه و انيسون شيرين اضافه و حقنه كنند .\r\n\r\nلزوم حقنه در اثر باد شديد در امعا\r\nابتدا به آب نمك ولرم يك تا سه بار حقنه كنند كه حد اقل 10 دقيقه آب نمك خارج نشود آنگاه با ايارج فيقرا محلول در آب حقنه كنند . مىتوانند چربى مرغ را با پودينه ، بادروج ، انيسون شيرين با عرق نعناع بجوشانند و مقدارى بوره ارمنى داخل كرده بعد از آب نمك حقنه كنند .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\n\r\nلزوم حقنه در اثر رطوبت شديد در امعا\r\nابتدا اقدام به حقنه آب نمك ولرم به يك تا 3 بار كنند سپس پس از تخليه روده با اين مواد كه عبارتند از :\r\nشحم الحنظل ، قنطوريون باريك ، نانخواه ، انجدان ، حلبه ، سداب از هركدام يك مشت و بوره ارمنى يك قاشق غذاخورى و زهره گاو نيم استكان و روغن بادام تلخ نصف استكان و عسل 2 قاشق غذاخورى ، داروهاى خشك را با 3 كيلو آب بجوشانند و نصف كه شد داروهاى ديگر را وارد كرده و يك جوش بدهند و طبق دستور حقنه كنند .\r\n\r\nحقنه و فلج اعضا\r\nحقنه مربوط به رطوبت شديد در امعا را اجرا كنند و يا اين حقنه :\r\nشحم الحنظل ، قنطوريون باريك ، نانخواه ، شبت ، حلبه ، سداب از هر كدام يك مشت ، سكبينج ، زهره گاو و بوره ارمنى از هركدام 6 گرم و روغن بادام تلخ يك استكان . داروهاى خشك را با نيم كيلو آب روى شعله ملايم بجوشانند تا نصف شود صاف كنند و بقيه مواد را در آن بريزند و يك جوش كوچك بدهند و حقنه كنند .\r\n\r\nلزوم حقنه در اثر جوان و مرطوب بودن بيمار\r\nعلامت آن سستى و خواب‌آلودگى و تنبلى و بىحوصلگى است كه اكثر با چاقى و افزايش چربىهاى داخل خون مانند ترى گليسيريد توأم مىشود .\r\nحقنه به ايارج فيقرا مفيد است . ايارج فيقرا معجون تلخ مسهل را مىگويند كه در طب قديم از نسخه‌هاى مشهورى است كه كاربرد آن در بسيارى از بيمارىهاى بلغمى و سكته و صرع و فلج و نسيان و رعشه و رماتيسم و حتى رفع غم و غصه و غيرو\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nبه اثبات رسيده است . تركيبات آن اگرچه به صورت‌هاى متفاوت آمده است اما اصل آن آلوا يا صبر زرد است . اجزاء آن به شرح زير مىباشد :\r\nآلوا 35 گرم ، دارچين ، اسارون ( برباله ) ، سنبل ، دانه‌هاى بلسان ، زعفران ، چوبك‌هاى شاخه بلسان ، دارچين ختانى ، مصطكى از هركدام 25 گرم .\r\nداروها را باهم مخلوط و به صورت پودر نرم درآورده با عسل ممزوج كرده هنگام مصرف به صورت تناولى با آب گرم ميل كنند . مىتوان پودر ايارج فيقرا را با آب مقل ارزق خمير كرده و به صورت قرص درآورند و هنگام تناول با كمى عسل و آب گرم ميل كنند . در اينجا از اين دارو براى حقنه استفاده مىكنند . لذا يك مثقال آن را در 5 / 1 ليوان آب جوش حل كنند و يك قاشق مرباخورى عسل به آن اضافه كرده طبق دستور حقنه نمايند .\r\n\r\nقولنج و حقنه‌هاى مربوط به آن\r\nقولنج بيمارى مشهورى است كه عدم دقت در درمان آن مىتواند باعث هلاكت بيمار گردد . قولنج مرضى است كه در معاى سفلى مىافتد كه مدفوع سخت ساكن مىشود و درد و فشار شديد وارد مىكند و قولون از كار مىافتد ، سقوط اشتها و نفخ و درد ساقين و تهوع و استفراغ از نشانه‌هاى اختصاصى قولنج است . قولنج ممكن است به امراضى چون وجع مفاصل ، فلج ، درد پشت ، بواسير ، ماليخوليا ، صرع و استسقا تبديل گردد . بعضى از اطبا معتقد بودند كه قولنج از شخصى به شخص ديگر سرايت مىكند . قولنج در امعاء سفلى واقع مىشود و اگر در معاى اعلى باشد ايلاووس مىگويند .\r\nدر حالت شدت و بحران با استفراغ متواتر و عرق سرد و درد شديد ، سرد شدن سطح بيرونى اعضا و پريدگى رنگ ، سكسكه و تشنج و پرش اعضا و درهم شدن\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nعقل و گشوده نشدن قولنج كه هيچ از مقعد بيرون نمىآيد همگى دليل بر نزديك شدن مرگ است .\r\nگفته‌اند اگر به قدر باقلا برابر ابرو جوش يا برجستگى بزند بويژه اگر زخم شود 2 روز بيشتر زندگى ادامه نخواهد يافت . اگر در اول شروع بحران بيمارى سبات بسيار باشد بيمار فوت خواهد شد اگرچه تنفس با اعتدال باشد اعتماد نتوان كرد يعنى مريض خواهد مرد .\r\nاز آن جهت كه مبحثى مهم در طب ايرانى است با تبيين انواع آن نسخه‌هاى متعددى از اعلم علماى طب ( رضوان اللّه تعالى عليه ) در علاج آن بدست ما رسيده است .\r\nبا توجه به عوارض سوئى كه مىتواند بىتوجهى و سهل‌انگارى در درمان بيمارىهاى امعا به بار آورد و حتى منجر به سرطان امعاء شود در اينجا به ذكر موارد آن مىپردازيم .\r\n\r\nتفاوت علائم بالينى قولنج با بيمارىهاى مشابه درد كليه\r\nتفاوت در آن است كه درد كليه از موضع خود تجاوز نكند ولى قدرى ميل به پشت دارد و به استفراغ تسكين يابد و قلت يا حبس بول و خروج ريگ در بول مشاهده مىشود و احساس كند كه در پهلو سوزن فرومىكنند خلاف وجع قولنج كه ممتد و منبسط باشد گاهى به بالا و گاهى به جوانب و گاهى به خلف تا محاذى فقرات قطن و اكثر از اسفل راست برمىخيزد زيرا كه ابتداى قولون از همين‌جاست و در اين موضع درد شدت مىگيرد حتى به غشى و عرق منجر مىگردد و به اطلاق بطن تسكين مىيابد .\r\n\r\nتفاوت علائم درد قولنج با درد رحم\r\nدرد رحم به اسفل مايل است و به طرف عانه كشيده مىشود و حبس حيض و غيرو گواه آن است . و درد قولنج اكثر بين خاصره و سره و عانه باشد .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\n\r\nتفاوت علائم قولنج و درد كبد و معده و طحال و ديدان\r\nاز مواضع و ديگر اعراض آن ظاهر است و سقوط اشتها و قى و نفخ و درد ساقين از علامات خاصه قولنج است .\r\n\r\nانواع قولنج در كل قولنج ذاتى و قولنج عرضى\r\nاگر اين تقسيم‌بندى را در كل بپذيريم بنابراين در انتخاب نوع حقنه از نظر تركيبات و زمان اجراى آن نيز دقت در تصميم‌گيرى نياز مىباشد . حال در قولنج ذاتى كه بر فرض بلغم غليظ سبب اصلى بيمارى بوده است و اكثر علامات قولنج حاد نمايان شده است . براز بيرون نمىآيد و اگر مىآيد به مقدار ناچيز است ، در اين حال از شدّت درد و ساير علامات مربوط به يك قولنج سخت ، كبد بشدت گرم شده و رنگ ادرار سرخ مىشود ، شايد طبيب تصور كند كه از حرارت است و دستور حقنه سرد بدهد . اينجاست كه پزشك حاذق و با تجربه به سرخى رنگ بول اعتماد نمىكند و به دنبال ساير علامات مىگردد و تا زمانى كه گرمى ذاتى قولنج مشخص نشده دست به حقنه نمىزند بلكه با شياف تلاش مىكند بطن را بگشايد و مدفوع را بيرون بكشد .\r\nحتى از مسهل و كماد و ضماد و آبزن نيز استفاده نمىكند ، آنگاه اگر از شياف كارى برنيامد از حقنه استفاده مىكند آن هم پس از تشخيص اينكه قولنج گرم است يا سرد . !\r\n\r\nحقنه قولنج سرد\r\nسداب ، پودينه ، كاهو ، بومادران ، اكليل و ايارج فيقرا را مساوى گرفته با مقدارى دنبه لطيف گوسفند را با آب بجوشانند و حقنه كنند .\r\n\r\nحقنه قولنج سرد\r\nچربى مرغ به مقدار 450 گرم با افسنتين به مقدار 25 گرم با آب بجوشانند تا آب نصف شود با زرده تخم‌مرغ خام مخلوط و حقنه كنند .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\n\r\nحقنه قولنج سرد\r\nكمون ، كتان ، حلبه ، قرطم هريك 25 گرم ، سداب ، سنا ، بسفاويج هر يك 3 مثقال ، ايرسا ، گل خيرى ، خبازى هريك 20 گرم باديان ، تخم شبت هر كدام 10 گرم ، انجير 10 عدد ، سه‌پستان و عناب هريك 30 عدد ، برگ چغندر يك دسته ، سبوس گندم يك مشت ، در يك كاسه آب كه روى آن را 2 بند انگشت آب بگيرد بجوشانند تا نصف شود صاف كنند و جند ربع مثقال ، جاوشير نيم مثقال نمك هندى 2 مثقال ، شير خشت يا ترنجبين 20 مثقال ، روغن بادام نيم مثقال و روغن گاو 5 / 4 مثقال ، آبكامه يك قاشق در آن آميخته نيم گرم حقنه كنند .\r\n\r\nحقنه در قولنج سرد\r\nروغن گردو با خمر ابيض ممزوج كنند آن‌طور كه روان باشد و حقنه كنند .\r\n\r\nحقنه ديگر براى قولنج بلغمى و ريحى\r\nنمك 5 مثقال ، روغن گاو 7 مثقال ، با آب سداب يا آب چغندر يا آب كلم بجوشانند و حقنه كنند .\r\n\r\nحقنه مسهله لينه\r\nانجير 5 عدد ، سبوس گندم و گل ختمى از هريك مشتى ، در خريطه كرده بسته و برگ چغندر 10 عدد و حدود يك كيلو آب بجوشانند تا نصف شود صاف كنند و يك مثقال بوره ارمنى و حدود 7 تا 8 مثقال روغن كنجد با آن بياميزند و حقنه كنند .\r\n\r\nحقنه لينه ديگر\r\nاين نسخه مفتح قولنج خفيف است .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nعناب 20 عدد ، سه‌پستان 40 عدد ، انجير 5 عدد ، تخم ختمى ، سبوس گندم هريك مشتى ، حسك ، شعير ، بابونه ، بنفشه هريك 30 گرم جوشانده و صاف كنند و بوره ارمنى 5 / 1 گرم ، شكر سرخ 5 / 7 گرم ، روغن كنجد كمى بيشتر از 5 / 3 گرم افزوده و نيم گرم حقنه كنند .\r\n\r\nحقنه ديگر براى قولنج بلغمى و درد پشت و بادهاى غليظ\r\nحلبه ، بزرك ، بابونه ، قنطوريون ، حسك ، گل ختمى هريك مشتى ، سبوس ، برگ چغندر ، برگ كرنب ، برگ سداب ، برگ شبت هريك دسته‌اى ، انجير ، سه‌پستان و عناب هركدام 30 عدد ، مقل و سكبينج و جاوشير هريك 9 گرم ، قرطم 60 گرم با دو برابر آب بجوشانند و صاف كرده نمك هندى 6 گرم ، بوره ارمنى ، شحم الحنظل و جند هركدام 5 / 1 گرم آبكامه و شكر سرخ هريك 60 گرم در آن بياميزند و حقنه كنند .\r\n\r\nحقنه لينه ديگر\r\nكه هنگام تب و يا بيمارى برسام نيز مىتوان بكارش برد .\r\nبوره ارمنى 3 گرم ، روغن بنفشه 5 / 7 گرم ، آب چغندر 225 مثقال ، همه را درهم آميخته حقنه كنند .\r\n\r\nحقنه لينه ديگر\r\nعلاوه بر قولنج برسام و جميع امراض دماغى را نافع است .\r\nعناب ، سه‌پستان ، جو پوست‌كنده ، گل بنفشه ، سبوس گندم ، گل ختمى ، اكليل هريك مشتى ، انجير 5 عدد ، آب يك و نيم كيلو بجوشانند تا يك‌سوم بماند ، صاف كنند و شكر سرخ و آبكامه از هريك 15 گرم ، روغن\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nبنفشه بادام و روغن كنجد هريك 30 گرم را با آن درآميزند و حقنه كنند . اگر قوىتر مىخواهند 21 گرم مغز فلوس به جوشانده اضافه كنند .\r\n\r\nحقنه در قولنج گرم\r\nبابونه ، حلبه ، تخم كتان را با پياله‌اى آب جوشانده مقدارى ماء الشعير و آب عنب الثعلب و مغز فلوس اضافه كرده حقنه كنند .\r\n\r\nحقنه\r\nاگر درد همراه با حرارت شديد و خارش است .\r\nعناب ، سه‌پستان ، به‌دانه هريك 20 دانه ، تخم ختمى 9 گرم ، در يك كاسه آب جوشانده ، مقدارى آب خيار ، آب كدو ، آب خبازى ، لعاب اسفرزه و شيره جو هريك 45 گرم ، روغن بنفشه يا روغن بادام 30 گرم اضافه كرده حقنه كنند .\r\n\r\nحقنه\r\nاگر سبب ورم صفراوى امعا باشد سوزش و شدت عطش و قى مرارى ( استفراغ تلخ ) و تلخى دهان و درد گزنده باشد .\r\nشربت بزورى ، شربت بنفشه ، شربت گل سرخ غليظ ، آب تمر هندى ، عرق باديان ، تخم ختمى ، تخم خبازى ، به‌دانه در آب جوشانده صاف كرده با 15 گرم روغن بنفشه حقنه كنند .\r\n\r\nحقنه\r\nاگر درد قولنج با ورم حار همراه است .\r\nبا شير خر و مغز فلوس و روغن بادام حقنه كنند . اگر شير دراز گوش در دسترس نبود با شير بز و اگر نبود با شير گاو حقنه را آماده كنند .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n\r\nحقنه\r\nاگر درد قولنج با تلخى دهان و عطش و نفخ همراه است .\r\nآب جوجه مرغ پخته ، بنفشه ، آلوى بخارا ، كاهو ، سبوس از هركدام 2 مثقال در يك كاسه آب بجوشانند تا نيمه شود صاف كرده ، مغز فلوس سوده يك مثقال ، شكر سرخ ، شربت بنفشه هريك ربع استكان ، سفيده تخم‌مرغ 2 عدد همه را درهم‌آميزند و نيم‌گرم حقنه كنند .\r\n\r\nحقنه كاسر النفخ\r\nبه سبب بادهاى غليظ در طبقات بالاى معا و انتقال درد به نقاط ديگر و نيامدن آروغ و قراقر شكم و اگر دست بر شكم كشند درد زياد شود و كمى بعد از آن تسكين يابد و محل ورم كه از نفخ باشد از بين مىرود .\r\nسنا 5 مثقال ، قنطوريون ، بابونه ، باديان ، شبت ، تخم كرفس ، سداب هركدام 3 مثقال ، تخم قرطم ، عنب الثعلب ، خبازى ، گل خيرى هريك 4 مثقال ، عناب ، سه‌پستان هريك بيست عدد ، انجير 10 عدد ، آب دو كاسه بجوشانند و صاف كنند آنگاه شيرخشت 18 مثقال ، مغز فلوس 10 مثقال ، جاوشير يك مثقال ، جند نيم مثقال ، روغن بادام يا زيتون 3 مثقال ، روغن گاو 5 مثقال با آن درآميخته حقنه كنند .\r\n\r\nحقنه بادشكن\r\nبابونه ، سداب ، قيصوم ، مرزنجوش ، تخم كرفس ، باديان ، انجير ، نانخواه با يك كاسه آب و مقدارى عسل جوشانده و نصف كه ماند صاف كرده حقنه كنند .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\n\r\nحقنه مسخن\r\nبابونه ، اكليل ، برنجاسف ، سداب ، نانخواه ، شونيز در يك كاسه آب جوشانده و نصف كه شد صاف كنند و مقدارى روغن زيتون و جند اضافه كرده حقنه كنند .\r\n\r\nحقنه مسكن درد\r\nسداب 5 مثقال ، بذر البنج 2 مثقال ، جند نيم مثقال ، افيون ربع مثقال ، روغن گاو 30 مثقال در يك كاسه آب بجوشانند تا نيمه شود صاف كنند و حقنه كنند .\r\nتا اينجا حقنه‌هاى مربوط به انواع قولنج ذكر شد . بيشتر قولنج در غلبه سودا واقع مىشود و معمولا مزاج‌هاى دموى از قولنج در امان مىباشند .\r\nصاحب اعتقال ( لال ) ، كسى كه قادر بر تكلم نباشد را با نيم ليوان روغن بادام و گلابى پخته و عسل تركيبى كه مانند لعاب مىشود حقنه كنند .\r\n\r\nحقنه ضد صفرا\r\nاگر جوان باشد با مزاج صفراوى داغ ، همراه با داروهاى ديگر و تناولىهاى ضد صفرا از حقنه‌هاى بارد استفاده كند مانند :\r\nروغن بنفشه و روغن نيلوفر و سفيده تخم‌مرغ و آلوى بخاراى پخته و تمر هندى با لعاب شنبليله درهم و نيم گرم حقنه كنند .\r\nتا اينجا به تعدادى نسخه‌هاى حقنه اشاره نمودم . اميدوارم مورد استفاده پزشكان علاقمند به طب ايرانى و طب اسلامى قرار گيرد و بدين‌وسيله از آلام مردم دردمند بكاهند و بدانند كه طب ما طبى است بسيار پرمايه و برتر و سرافراز و اين باعث شود كه كمتر به بيگانگان چشم بدوزند كه شفا در دست ايرانيان مؤمن و پاكباز عرصه علم و دانش است . روش حقنه به تنهايى هم مفيد است امّا در كنار ساير\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nروش‌هاى درمانى مانند مسهل‌ها ، منضج‌ها ، نقوعات ، نطولات ، عطوسات و ساير روش‌هاى بىبديل طب ايرانى بىنظير مىباشد .\r\n\r\nايلاووس\r\nنوعى قولنج است كه در معاى عليا واقع مىشود و در زمان قديم بسيار خطرناك به حساب مىآمده است . درد در ناحيه بالاى ناف اتفاق مىافتد و آروغ به شدت بدبو مىشود و حتى مدفوع با بوى بسيار بد از طريق دهان دفع مىگردد و عرق با بوى بسيار تند و نامطبوع بيمار و اطرافيان را آزار مىدهد . ايلاووس در واقع همان قولنج است كه روده باريك و اثنىعشر و معده رخ دهد و چنانچه تأخير در علاج افتد بسيار خطرناك و موجب مرگ بيمار مىشود . حقنه در علاج اين بيمارى كمتر مؤثر واقع مىشود و برآوردن به قى و استفراغ بيشتر مورد استفاده قرار مىگيرد اما هنگامى كه درمان‌ها مؤثر واقع شود و ثقل و سنگينى ايلاووس واگذارد حقنه‌هاى مناسب لازم است تا به تدريج دفع از طريق طبيعى صورت پذيرد . در بيمارى ايلاووس هم يبوست شديد است و دفع صورت نمىگيرد . فرمول نسخه‌هاى حقنه همان نسخه‌هاى مربوط به قولنج است كه مذكور شد . خوشبختانه اين بيمارى در زمان ما كمتر اتفاق مىافتد .\r\nحال از گنجينه علوم پزشكى طب ايرانى بسراغ نسخه‌هاى قاتل انگل مىرويم و از نبوغ ذاتى دانشمندان طب ايرانى اسلامى توشه‌ها برگيريم .\r\n\r\nحقنه‌هاى مربوط به انگل‌ها\r\nعلاوه بر داروهاى نوشيدنى ضد انگل و داروهاى گذاشتنى بر روى ناف حقنه‌هاى ضد انگل بويژه براى انگل‌هايى كه در قولون ( روده بزرگ ) جمع مىشوند بسيار مؤثر است . در طب ايرانى هيچ انگلى نيست كه داروى مناسب براى آن وجود نداشته باشد .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\n\r\nحقنه انگل\r\nهمراه با اسهال و درد و نفخ و گاه قولنج و خارش مقعد و زحير و كرم‌هاى عريض و پهن و سرخ و سياه .\r\n\r\nقنطوريون ، افسنتين ، پونه ، زهره گاو\r\nنسخه‌هاى زير براى انواع كرم‌ها قاتل‌اند مشروط بر آنكه همراه با داروهاى جوشاندنى و روى ناف گذاشتنى و آش گشنيز كه با قره‌قوروت يا سماق يا انار ترش و مانند آن ترش شده و گرم گرم ميل شود و داروى مسهل عام ويژه انگل نيز تناول گردد . تاكنون تخلف نداشته و همه كرم‌ها را از ميان برداشته است .\r\n\r\nحقنه انگل\r\nانزروت ، افسنتين ، سياه‌دانه ، درمنه تركى ، بومادران ، شاه‌تره ، آنغوزه ، كلپوره هريك حدود 15 گرم . داروها را مخلوط و نيم‌كوب كنند ، يك قاشق غذاخورى آن را با 2 ليوان آب بجوشانند تا يك ليوان بماند صاف كنند و با نصف استكان روغن بادام تلخ و همان قدر زهره گاو ممزوج و هر شب تا 3 شب حقنه نمايند . براى اطمينان از عدم بازگشت انگل تا 7 روز ادامه مىتوان داد .\r\n\r\nحقنه انگل\r\nبرگ هلو ، برگ شفتالو ، برگ گشنيز را با هاون برقى نيم‌كوب كنند ، هر بار يك قاشق غذاخورى آن را با 3 ليوان آب بجوشانند تا 2 ليوان بماند صاف كنند و هر شب تا 3 شب حقنه كنند . اگر قوىتر مىخواهند با زهره گاو بياميزند و حقنه كنند .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n\r\nحقنه انگل\r\nعروسك پشت‌پرده ، شاه‌تره ، تخم گشنيز ، كلپوره ، زيره سياه ، زيره سبز ، زنيان ، برنگ كابلى ، سداب . مانند نسخه قبل حقنه كنند .\r\n\r\nحقنه انگل\r\nوشاء ( اوشق ) ، آنغوزه ، انزروت ، صبر زرد هريك مثقالى ، با 3 ليوان عرق كلپوره يا عرق شاه تره يا گزنه بجوشانند تا به نيمه آيد ، صاف كنند با ربع استكان سركه و ربع استكان روغن بادام تلخ بياميزند و حد اقل تا 3 شب حقنه كنند .\r\n\r\nحقنه انگل\r\nپوست ساقه يا ريشه انار را با هاون برقى نيم‌كوب كرده يكى تا دو قاشق آن را با 3 ليوان آب روى شعله ملايم بجوشانند و صاف كرده حقنه كنند . قوىتر خواهند با روغن بادام تلخ و زهره گاو آميخته و حقنه كنند .\r\n\r\nحقنه انگل\r\nبابونه ، اكليل الملك ، درمنه تركى ، بومادران ، برگ سداب ، برگ شفتالو از هركدام 15 گرم ، برگ چغندر ، روغن هسته شفتالو 30 گرم ، زهره گاو و بوره ارمنى از هركدام 7 گرم . داروهاى خشك را نيم‌كوب كرده هر بار يك قاشق غذاخورى در 2 ليوان آب بجوشانند تا نصف شود صاف كنند و روغن و زهره و بوره را در آن بياميزند و 3 شب حقنه كنند .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\n\r\nحقنه انگل\r\nحنظل ، برگ مورد ، شونيز ، كندش ، ترمس ، تخم كتان ، بذر البنج را مساوى گرفته نيم‌كوب كنند و با روغن گل سرخ مخلوط و يك ليوان جوشانده آن را حقنه كرده و مقدارى از آن را روى ناف بمالند كه شب تا صبح بماند .\r\n\r\nحقنه انگل\r\nهليله كابلى ، آمله مقشر ، برنگ كابلى ، تربد ابيض هر 20 گرم در يك كاسه آب بجوشانند تا نصف شود صاف كرده با كمى سركه و روغن بادام تلخ يا روغن حنظل به ميزان 3 قاشق غذاخورى هربار تا 3 شب حقنه كنند .\r\n\r\nحقنه انگل\r\nبراى از بين بردن كرم‌هاى ريز سفيد نخ مانند كه اغلب در كودكان ايجاد خارش مىكند حقنه به آب نمك و يا صبر زرد محلول در آب نيمگرم كافى است .\r\nالبته انواع ديگر داروهاى حقنه براحتى كرم‌هاى سفيد ريزه را از بين مىبرد .\r\nداروهاى ضد انگل در طب ايرانى بسيار متنوع و وسيع‌اند و لطفى كه دارد اين است كه اگر انگلى هم در شكم بيمار وجود نداشته باشد مصرف اين داروها نه تنها عوارض سوئى ندارد بلكه از آن جهت كه پاكسازى مىكند به نفع بيمار و پيشگيرى كننده براى همه امراض است . اين هم تفاوتى ديگر بين داروهاى طبيعى و داروهاى شيميايى است .\r\n\r\nحقنه و بيمارىهاى مقعد\r\nبدانكه بيمارىهاى مقعد اكثر از شدت تكاثف خون و يبوست و رسوبات اخلاط غير طبيعى بوجود مىآيد و كبد براى آنكه اعضاى مهم و رئيسه بدن همچون قلب و مغز و خود كبد آسيب نبيند مواد مسموم و غير قابل تصفيه را به سمت اندام كم ارزش‌تر و سهل‌الوصول‌تر ارسال مىكند كه ميسّرترين آن مقعد مىباشد . بنابراين\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nديدگاه بستن خون بواسير صلاح نمىباشد بلكه بايد به اصلاح علت پرداخت . اكثرا عمل جراحى باعث بيمارىهاى خطرناك در بدن مىگردد چرا كه راه را بر خروج آلودگىها مىبندد لذا همواره علماى قديم تذكر مىدادند كه خون بواسير امان است از سرطان و ماليخوليا و جزام و نقرس و درد كليه و بيمارىهاى جلدى و ده‌ها بيمارى خطرناك ديگر . ما حتى در تجويزات گياهى نيز اجازه نمىدهيم خون بواسير را بند آورند و از تجويز كرم‌ها و پمادهاى آنتى هموروئيد نيز قبل از درمان و اصلاح بواسير خوددارى مىكنيم . در احاديث طب نبوى نيز بر اين نكته تأكيد شده است ولى متأسفانه يكى از گزينه‌هاى قريب به اكثر در تصميمات برخى از پزشكان جراحى است كه بايد از اين كار جلوگيرى به عمل آيد تا شاهد بيمارىهاى خطرناكترى نباشيم .\r\nعلاج بيمارىهاى مربوط به مقعد با درمان‌هاى طب ايرانى بسيار راحت و سريع الوصول است . حيرت‌آور است كه اين همه راه‌هاى سهل الوصول وجود داشته و در قرن اخير توسط مردم و پزشكان كنار گذاشته شده است . در اينجا چون مبحث كتاب حقنه‌درمانى است اشاره مىكنم كه كاربرد حقنه در درمان بواسير نسبت به داروهاى خوردنى كمتر و محدود به چند نسخه است كه به ذكر آن‌ها خواهم پرداخت . اما در بحث پيشگيرى حقنه‌ها مىتوانند از ايجاد بواسير جلوگيرى به عمل آورند . در تحقيقات مفصلى كه داشتم متوجه شدم براى پيشگيرى از بواسير و درمان آن راه‌هاى ساده زيادى وجود دارد ، تنها كافى است به فكر آن باشيم . بعنوان مثال مصرف مداوم 5 عدد انجير و ده عدد آلوى بخارا كه شب خيس كرده صبح ناشتا ميل شود يك پيشگيرنده و در مقام درمان يك درمان‌كننده است . همينطور هلو و زردآلو و آلوى بخارا از هركدام 5 عدد شب در آب خيس شود و روز بعد تناول شود . بايد كه بر اين كار مداومت شود . همين مواد از طريق حقنه پيشگيرنده و درمان‌كننده است . همين‌طور است مصرف جوشانده مسهل عام .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nمهمترين بيمارىهاى مربوط به مقعد عبارتند از بواسير و نواصير و شقاق و خروج مقعد و استرخاى مقعد و زخم‌هاى اطراف مقعد و حكه مقعد .\r\n\r\nحقنه\r\nبراى بواسير و شقاق و خارش مقعد كه از گرمى باشد .\r\nآلوبخارا و زردآلو و هلوى خشك شده را با آب بپزند و با احتياط وسيله حقنه را به كار برند . چرب كردن سر آلت حقنه و دقت در استعمال آن لازم است كه موجب زخم و الم بيشتر نشود . سر آلت حقنه را چرب كنند و طول آن را به اندازه حدود 3 بند انگشت در نظر بگيرند و هنگام فرو كردن مقعد را هم چرب نمايند . به اندازه حدود يك ليوان حقنه كنند . اين نسخه تعداد و محدوديت ندارد و بستگى به شدت و ضعف بيمارى دارد .\r\n\r\nحقنه آب‌نمك ولرم و رقيق\r\nآب‌نمك ولرم و رقيق براى پاك كردن روده راست ( ركتوم ) مفيد و در كنار ساير درمان‌هاى بواسير كمك‌كننده است به شرط آنكه با احتياط صورت پذيرد و نمك به اندازه‌اى نباشد كه باعث سوزش و ناراحتى گردد . بهترين زمان انجام آن پيش از انجام حقنه است كه شامل آلوى بخارا و زردآلو و هلو مىباشد .\r\n\r\nحقنه\r\nحقنه آب‌نمك در درمان استرخاى مقعد تأثير زيادى دارد . هر شب انجام دهند و پشت آن حقنه‌هايى كه همراه با آلوها آماده مىشود انجام دهد كه ذكر شد .\r\n\r\nحقنه خارش مقعد\r\nبراى علاج حكّه يعنى خارش و سوزش مقعد كه مىتواند مقدمه بواسير باشد بسيار مفيد است . لازم است صاحب حكه به تصفيه خون و اصلاح بدن بپردازد . نسخه حقنه مربوطه عبارت است از حقنه آب‌نمك ولرم و حقنه با آلوجات كه قبلا ذكر شد .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n\r\nحقنه\r\nنواصير زخمى چركين ما بين دو ورك بالاى مقعد مىباشد كه گاه با درد شديد و حتى تب مشخص مىشود . بعضى موارد مو و مواد اضافه ديگر در آن ديده مىشود . ابتدا از حقنه آب‌نمك شروع مىكنند پس از آن درصورتىكه يبوست حاكم باشد حقنه آلوها را به كار برند و چنانچه برعكس حالت اسهال و رانش وجود دارد با حقنه ضد اسهال پس از حقنه آب‌نمك به درمان نواصير كمك كنند . همزمان با حقنه ضماد گل ختمى ، آويشن ، تخم مرو ، اسفرزه ، تخم گشنيز را كه به صورت پودر كاملا نرم درآورده با آب‌جوش خمير كنند و روى محل نواصير گذاشته هر 24 ساعت عوض كنند لازم است .\r\n\r\nحقنه\r\nنعناع ، مرزنجوش ، پونه يا آويشن ، گلنار فارسى ، روغن زيتون يا كنجد ، بوره ارمنى و گل ارمنى ، زهره گاو . داروهاى خشك را نيم‌كوب كنند هربار حدود يك تا 2 قاشق غذاخورى آن را با 2 ليوان آب بجوشانند تا نيمه آيد صاف كنند . نصف استكان روغن و نصف استكان زهره گاو را وارد كرده حقنه نمايند .\r\n\r\nحقنه در امراض كليه\r\n\r\nحقنه سوء مزاج كليه\r\nآب خيار ، آب خرفه ، آب عنب الثعلب ، روغن گل سرخ حقنه كنند .\r\n\r\nحقنه\r\nكله ميش ، گندم ، نخود ، باقلا ، لوبيا را پخته و صاف كرده ، روغن قرطم ، روغن حبه الخضراء ، روغن كنجد ، مغز ساق ميش ، مغز ساق گاو باهم بياميزيد نيمگرم حقنه كنند .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\n\r\nحقنه\r\nمرق ( آبگوشت ) بچه كبوتر ، روغن دنبه ، پيه اطراف كليه گوسفند حقنه سازند .\r\n\r\nريح كليه\r\nآنچه مدرّ و محلّل ماده باد بود و شديد التسخين نباشد نوشند و حقنه كنند .\r\nهمان نوشيدنى را با روغن زيتون و زهره گاو بياميزند و حقنه كنند .\r\n\r\nدرد كليه\r\nسبب آن يا سوء مزاج كليه و يا باد يا ورم يا حصات يا قروح كليه است .\r\n\r\nحقنه\r\nبيخ ختمى ، اصل السوس ، بيخ هليون ، بيخ طرفا هريك 12 گرم ، بنفشه ، برگ ختمى ، حاشا هريك مشتى ، كليه گاو يك عدد همه را باهم جوشانده و صاف كرده در 180 گرم آن ، روغن بنفشه و شكر هريك 90 گرم ، روغن عقرب 12 گرم ، روغن بهروزه 30 گرم ، آميخته حقنه كنند .\r\n\r\nورم كليه\r\nبهترين علاج ورم كليه و پاكسازى خلطى كه باعث ورم شده است استفاده از روش حقنه است . حقنه زودتر از داروهاى تناولى داروها را به هدف مىرساند بعلاوه نيروى داروى حقنه بادوام‌تر از داروى خوردنى است . با اين وجود بهتر است داروى تناولى و حقنه هر دو باهم استفاده شود .\r\nدر معالجه ورم كليه بهترين دارويى كه مىتواند حقنه شود خيار شنبر دارويى است ، حتى اگر اين دارو در حقنه و در داروى خوردنى هر دو به كار رود نتيجه بهترى خواهد داد . خيار شنبر دارويى بدون درد و بدون گزش ورم را مىرساند .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nبهتر است روغن حقنه‌ها روغن گل سرخ يا روغن كنجد يا روغن كاجيره و يا هر سه باهم باشد .\r\n8 نسخه حقنه را براى ورم كليه انتخاب كرديم كه مىتوان هركدام كه در دسترس باشد مورد استفاده قرار داد ، در آخر نيز به 2 نسخه از قانون بو على سينا متذكر مىشويم .\r\n\r\nحقنه\r\nطبيخ بابونه ، اكليل ، شيح ، شبت ، سداب ، اطراف كرنب ، حلبه ، حسك ، انجير را با روغن كنجد و بوره آميخته حقنه كنند .\r\n\r\nحقنه\r\nطبيخ افتيمون ، شربت بنفشه ، مغز فلوس حقنه كنند .\r\n\r\nحقنه\r\nبه‌دانه ، حلبه صاف نموده ، روغن بادام 2 اونس ، عسل گلابى 30 گرم آميخته حقنه كنند .\r\n\r\nحقنه\r\nطبيخ برگ نورسته ختمى ، تمر هندى ، بيخ شانه يك اونس ، برگ ختمى ، شعير مقشر ، نيلوفر هريك مشتى ، آب يك و نيم ليتر بجوشانند تا يك ليتر بماند صاف كرده مغز فلوس ، روغن گاو هركدام 30 گرم آميخته به چند بار حقنه كنند .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\n\r\nحقنه\r\nكليه گاو ، بنفشه ، كاهو ، ختمى ، بارهنگ ، خرفه ، بذر البنج جوشانده و صاف كرده و سفيده تخم‌مرغ و 30 گرم رب فلوس آميخته بر برف سرد كرده حقنه كنند . و به شير خر مبرّد حقنه نمايند .\r\n\r\nحقنه\r\nلعاب تخم ختمى ، تخم كتان ، حلبه ، روغن مغز قرطم ، آميخته در امعا حقنه كنند .\r\n\r\nحقنه\r\nبيخ و برگ شانه ، بيخ زنبق هرك 30 گرم ، تخم كتان ، حلبه هريك 15 گرم ، آب نيم ليتر جوشانده ، صاف كرده مغز فلوس 18 گرم آميخته حقنه كنند .\r\n\r\nحقنه\r\nاگر مريض قوى باشد پس از خون گرفتن از باسليق ، روغن سداب ، 30 گرم ، روغن بادام 60 گرم ، روغن بومادران 42 مثقال آميخته حقنه كنند .\r\n\r\nحقنه به نقل از قانون\r\nختمى ، پنيرك ، بذر كتان با چيزى از سردىبخش‌ها ، روغن گل . همه باهم مايهء حقنه شوند .\r\n\r\nحقنه ديگر به نقل از قانون\r\nقاووت جو ، گل بنفشه ، باقلى ، گل ختمى ، پنيرك ، تخم كتان ، شنبليله ، بابونه از هركدام مساوى بگيرند و طبق دستور با روغن كنجد يا روغن كاجيره يا هر دو باهم مخلوط كرده مايهء حقنه بسازند .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\n\r\nيبوست همراه با ناراحتى كليه\r\nچنانچه شكم بيمار قبض باشد بهترين راه استفاده از حقنه و شياف براى پاكسازى روده بزرگ و رفع يبوست است . از حقنه‌هاى ملين كه در سطور قبل آمده است استفاده كنند .\r\n\r\nدمل و كيست كليه\r\nعلاوه بر نشستن در آب گرم و استفاده از روغن‌هاى گرم مزاج و نرمىبخش بهتر است از حقنه‌هاى تند استفاده شود حتى خربق و سيماهنگ و سير در آنها به كار رفته باشد .\r\n\r\nحقنه در امراض مثانه\r\nيكى از همسايگان نزديك قولون ( روده بزرگ ) ، كليه‌ها هستند . تحوّلات مزاجى عارضى اعضاء برهم اثر مىگذارند و بايد از اين رهگذر براى پيشگيرى و درمان امعا استفاده نمود .\r\n\r\nورم و قرحه و باد مثانه\r\nدر اثر مواد خام ناپخته و گاه دبيله كه غده يا كوركى چركين است كه گاه در مثانه به وجود مىآيد . حقنه در روده راست از طريق مقعد در درمان‌هاى مربوط به ورم مثانه و گشودن و رساندن دبيله مؤثر است . قرحه يا زخم مثانه اكثر از خلط مرارى تند و گرم و اكال ( خورنده ) است و يا شن‌ريزه كه سطح داخلى مثانه را خراش دهد .\r\nنشستن در جوشاندنىهاى ويژه كليه و مثانه و ادرار در آن در كنار حقنه‌هاى كليه و مثانه مكمل يكديگر در درمان مىباشند .\r\n\r\nحقنه\r\nآب‌نمك ولرم طبق دستور هر شب حقنه كنند . آنگاه پس از خروج آب‌نمك با نسخه زيل حقنه كنند .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nبنفشه ، نيلوفر ، گل ختمى ، تخم كتان ، ماء الشعير ، روغن كنجد ، روغن بابونه داروهاى خشك را نيم‌كوب كرده هربار يك تا 2 قاشق غذاخورى را با 2 ليوان آب بجوشانند تا يك ليوان بماند صاف كنند از روغن‌ها هركدام يك‌سوم استكان و ماء الشعير نيم استكان ، همه را مخلوط و يك تا چند بار حقنه كنند .\r\nاين حقنه همراه با چكاندن دارو در احليل « 5 » و نشستن در آب جوشانده براى ورم و قرحه بسيار مؤثر است .\r\n\r\nحرقت و سوزش ادرار از گرماى كبد\r\nغلبه صفرا و حرارت كبد كه روى كليه‌ها اثر گذاشته و نشانه آن سوزش همراه با رقيق شدن ادرار است . درمان آن علاوه بر مصرف مبرّدات و تصفيه كننده‌هاى كبد و داروهاى مفتح مانند كاسنى و شربت بنفشه و اسفرزه و مانند آن كه از سوى پزشك تنظيم مىگردد ، كمك گرفتن از روش حقنه است .\r\n\r\nحقنه\r\nنسخه‌اى كه در سطور قبل در علاج درد همراه با حرارت شديد و خارش ذكر شد را تكرار مىكنيم .\r\nعناب ، سپستان ، به‌دانه هريك 20 دانه ، تخم ختمى 9 گرم ، در يك كاسه آب جوشانده آنگاه مقدارى آب خيار ، آب كدو ، آب خبازى و لعاب اسفرزه و شيره جو هريك 45 گرم ، روغن بنفشه يا روغن بادام 30 گرم اضافه كرده حقنه كنند .\r\n\r\n\r\n","description":"","footnote":"\r\n( 5 ) . احليل : مجراى ادرار\r\n","page_name":" 62 ","page_number":62},
  {"content":"\r\n\r\n\r\nعفونت و جرب مثانه\r\nدستور همان حقنه‌هاى مربوط به ورم و قرحه است . كه به سرعت با داروهاى گياهى ويژه عفونت مثانه تناولى و آبزن ( شستشو و نشستن در جوشانده‌هاى ضد عفونت مثانه ) و حقنه‌هاى مذكور علاج مىگردد .\r\n\r\nدرد مثانه\r\nاكثرا از سوء مزاج گرم و حار و خوردن گرمىهاى زياد بوجود مىآيد . علاوه بر همه تمهيدات داروئى براى به تعديل كشاندن سوء مزاج حارّ مثانه به نسخه حقنه زير توجه فرمائيد :\r\n\r\nحقنه\r\nآب كدو ، آب گشنيز تازه ، عرق كاسنى ، شربت سكنجبين ، روغن نيلوفر ، روغن بنفشه ، روغن كدو . همه را درهم آميخته هر شب حقنه كنند .\r\n\r\nدرد مثانه\r\nدر اثر باد سرد در فصول سرد و وزيدن باد شمالى بوجود مىآيد در اين صورت مىتواند به عفونت و قرحه و باد مثانه در اثر سهل‌انگارى و عدم رسيدگى به موقع تبديل گردد . همراه با ساير روش‌هاى درمانى از حقنه استفاده كنند .\r\n\r\nحقنه\r\nآب‌نمك ولرم و رقيق هر شب حقنه كنند و پشت آن نسخه زير را انجام دهند :\r\nعرق نعناع ، عرق مرزنجوش ، عرق آويشن ، روغن بنفشه ، روغن اسقيل ، انيسون شيرين ، كاكوتى ، پونه ، مرزنجوش . داروهاى خشك را با آسياب برقى نيم‌كوب كنند هربار يكى دو قاشق غذاخورى آن را با 2 ليوان آب بجوشانند تا يك ليوان بماند صاف كنند . از عرقيات ربع استكان از هركدام و از روغن‌ها هركدام يك سوم استكان همه را باهم آميخته به دو سه بار هر شب حقنه كنند .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\n\r\nحقنه و سنگ كليه و مثانه\r\nدر كنار ساير داروهاى گياهى سنگ‌شكن ، حقنه مددكار درمان است و از سويى درد را كاهش داده و امعا را نرم مىكند تا بهتر بتواند درد ناشى از عبور سنگريزه‌ها را تحمل كند .\r\nگزنه ، تخم كافشه ، تخم تره ، تخم ختمى ، حجر اليهود ، صمغ عربى ، عروسك پشت‌پرده ، تخم كرفس ، زهره گاو ، سركه ، روغن زيتون ، روغن كنجد . داروهاى خشك را با هاون برقى نيم‌كوب كنند ، هربار 2 قاشق غذاخورى آن را با 2 ليوان آب بجوشانند تا يك ليوان بماند ، صاف كنند از روغن‌ها هركدام هربار ربع استكان و سركه يك‌سوم استكان هربار اضافه و همه را درهم بياميزند و 2 تا 3 بار حقنه كنند .\r\n\r\nحقنه\r\nآب كدو ، آب گشنيز تازه ، عرق كاسنى ، شربت سكنجبين ، روغن نيلوفر ، روغن بنفشه ، روغن كدو . همه را درهم‌آميخته هر شب حقنه كنند .\r\n\r\nحقنه و شب‌ادرارى كودكان\r\nهمراه با داروهاى تقويت‌كننده عصب چهاربند روى خط باسن و تقويت عضله مثانه كه اكثرا در اثر سرما و رطوبت قوت امساك خود را از دست مىدهد و تناول كردن هر روز به مقدارى سياه‌دانه همراه با صبحانه و نيز خوردن مقويات قوه امساك مانند سعد كوفى و جوز هندى و عسلاب و غيرو حقنه گرم نمايند . آب نمك ولرم و رقيق هر شب حقنه كنند و پشت آن نسخه زيل را كه در سطور قبل نيز آمده انجام دهند :\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nعرق نعناع ، عرق مرزنجوش ، عرق آويشن ، روغن بنفشه ، روغن اسقيل ، انيسون شيرين ، كاكوتى ، پونه ، مرزنجوش . داروهاى خشك را با آسياب برقى نيم‌كوب كنند هربار يكى دو قاشق غذاخورى آن را با 2 ليوان آب بجوشانند تا يك ليوان بماند صاف كنند . از عرقيات ربع استكان از هركدام و از روغن‌ها هركدام يك سوم استكان همه را باهم آميخته به دو سه بار هر شب حقنه كنند .\r\n\r\nحقنه\r\nعلاوه بر علاج شب‌ادرارى كودكان ، زود انزالى هنگام مقاربت را در بزرگسالان كاهش مىدهد .\r\nسعد كوفى ، قرنفل ، سياه‌دانه ، جوزبوا ، برگ مورد ، اسفند ، روغن نعناع ، روغن سياه‌دانه ، روغن ريحان . داروهاى خشك را مساوى بگيرند و باهم مخلوط و با هاون برقى آسياب كنند . هربار يك قاشق غذاخورى آن را با 2 ليوان آب بجوشانند تا يك ليوان بماند صاف كنند و از روغن‌ها هركدام ربع استكان همه را با هم درآميزند و هر شب يك تا دوبار حقنه كنند .\r\n\r\nحقنه و انزال سريع\r\nبيمارى زودانزالى كه مبتلا به بسيارى از آقايان مىباشد و اكثرا از مطرح كردن آن خوددارى مىكنند در كشورهاى شرقى بويژه كشورهاى متعهد به مسائل شرعى شيوع فراوان دارد و علت آن شرم بىمورد و بىجاست و همينطور عادت‌هاى مضر به استمناء در مردان قبل از ازدواج مىباشد . علاوه بر داروهاى تناولى و ضماد و روغن‌هاى مالشى و آگاهى علمى از روابط جنسى ، حقنه‌درمانى نيز مىتواند كمك مؤثرى در علاج اين مشكل فردى و اجتماعى باشد .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\n\r\nحقنه\r\nقرنفل ، اسفند ، كندر ، سعد كوفى ، عدس بوداده ، سياه‌دانه از هركدام يك مثقال ، روغن مورد ، روغن مورچه‌سواره ، مغز ساق گاو ، كافور .\r\nداروهاى خشك را باهم مخلوط و با هاون برقى نيم‌كوب كنند هربار يك قاشق غذاخورى آن را با 3 ليوان آب بجوشانند تا يك و نيم ليوان بماند صاف كنند و با ربع ليوان از هريك از روغن‌ها و 25 گرم مغز ساق گاو بياميزند و دوباره بجوشانند تا به يك ليوان برسد ، صاف كنند و براى هربار نصف گرم كافور اضافه كنند و حقنه كنند . تا آنجا كه مىتوانند صبر كنند سپس براى اجابت مزاج بروند .\r\n\r\nحقنه ديگر\r\nروغن سياه‌دانه كه از خود سياه‌دانه گرفته شده باشد ، روغن نمل ، روغن مورد ، روغن تاتوره ، عاقرقرحا ، سعد كوفى ، ميخك ( قرنفل ) ، شويد خشك ، كافور يا افيون . داروهاى خشك را مساوى گرفته باهم مخلوط و با هاون برقى نيم‌كوب كنند ، هربار يك قاشق غذاخورى آن را با 2 ليوان آب بجوشانند تا يك ليوان بماند ، صاف كنند ، از روغن‌ها هريك ربع ليوان با آن درآميزند و هربار نصف گرم كافور يا نصف گرم افيون اضافه كرده حقنه كنند و تا آنجا كه مىتوانند از تخليه و اجابت مزاج خوددارى نمايند .\r\nهمانطور كه قبلا نيز اشاره شد حقنه‌ها را در كنار ساير روش‌ها انجام دهند تا نتيجه تام و كامل عايد گردد . علاج در درازمدت حد اقل 6 ماه مصرف داروهاى تناولى همراه با يك شب در ميان حقنه‌درمانى است و درمان‌هاى موقت يكى دو ساعت قبل از نزديكى است كه داروهاى تناولى و حقنه توأمان انجام مىشود .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n\r\nحقنه و بيخوابى\r\nتخم خشخاش بوداده 25 گرم ، تخم كاهو 20 گرم ، برگ كاهو ، كدوى خام هريك 150 گرم ، آلوى بخارا 7 عدد ، روغن خشخاش هربار نصف استكان . داروهاى خشك را نيم‌كوب كرده با 7 عدد آلوى بخارا و كدو و كاهوى خرد شده با يك كيلو آب بجوشانند تا نصف آن بخار شود صاف كنند و هر شب يك تا 5 / 1 ليوان آن را حقنه كنند .\r\nطرز تهيه روغن خشخاش\r\nروغن كنجد يك كيلو ، تخم خشخاش بوداده سوده 25 گرم ، عرق بهار نارنج ، عرق طارونه از هركدام يك شيشه . تخم خشخاش را در ماهى تابه بو بدهند تا قهوه‌اى رنگ شود پودر كنند . عرقيات را با روغن كنجد به آن اضافه كنند و روى شعله ملايم بجوشانند تا عرق بخار شود و روغن بماند ، صاف كنند .\r\nهمزمان كف دست‌ها و پاها را با روغن خشخاش چرب كنند .\r\n\r\nحقنه ديگر\r\nجوزماثل ، خربق سياه هريك مثقالى ، پوست خشخاش ، بذر البنج و تخم كاهو هريك نيم مثقال ، روغن كدو 75 گرم . داروهاى خشك را با يك كيلو آب بجوشانيد تا نيم كيلو بماند ، صاف كنيد سپس با ربع كيلو روغن كنجد مخلوط و نيم‌گرم ( ولرم ) حقنه كنيد .\r\n\r\nحقنه و بيمارىهاى گوش\r\nاگر غلبه دم باشد خونگيرى با زالو يا حجامت انجام دهند ، داروهاى علاج بيمارىهاى گوش و حقنه ضد صفرا انجام دهند و اگر صفرا يا سودا يا بلغم حاكم\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nاست همراه داروها با نسخه زير حقنه كنند كه در حقنه‌هاى مربوط به قولنج هم مذكور شده بود :\r\n\r\nحقنه ضد صفرا\r\nاين نسخه براى غلبه دم و هم براى غلبه صفرا به كار برند .\r\nعناب ، سه‌پستان ، به‌دانه هريك 20 دانه ، تخم ختمى 9 گرم ، در يك كاسه آب جوشانده آنگاه مقدارى آب خيار ، آب كدو ، آب خبازى و لعاب اسفرزه و شيره جو هريك 45 گرم ، روغن بنفشه يا روغن بادام 30 گرم اضافه كرده حقنه كنند .\r\n\r\nحقنه ضد سودا\r\nبابونه ، اكليل ، برنجاسف ، سداب ، نانخواه ، شونيز از هركدام مساوى بگيرند و نيم‌كوب كنند 2 قاشق غذاخورى را در 4 ليوان آب بجوشانند تا 5 / 1 ليوان بماند صاف كنند ، نصف استكان روغن زيتون اضافه كرده حقنه كنند .\r\n\r\nحقنه ضد بلغم\r\nبادشكن و زداينده خلط لزج روده‌ها و بيمارى كوليت نيز مىباشد .\r\nبابونه ، سداب ، قيصوم ، مرزنجوش ، تخم كرفس ، باديان ، نانخواه از هركدام 25 گرم تهيه كنند ، انجير هربار 3 عدد در دارو بجوشانند . مخلوط و نيم‌كوب كنند ، هربار 2 قاشق غذاخورى آن را با 4 ليوان آب بجوشانند تا 5 / 1 ليوان بماند ، صاف كنند و مقدارى حدود يك قاشق غذاخورى عسل در آن حل كرده حقنه كنند .\r\n\r\nحقنه و بيمارى آسم\r\nآويشن ، گل ختمى ، سنبل الطيب ، قدومه ، تخم بالنگو ، تخم شربتى ، تخم مرو ، بنفشه ، زوفا از هركدام 25 گرم ، روغن كنجد ، روغن زيتون ، روغن\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nكدو از هركدام 10 مثقال ، آلوى بخارا ، زردآلوى خشك ، هلوى خشك از هركدام 3 عدد . داروهاى خشك را با هاون برقى نيم‌كوب كنند با عرقيات بجوشانند تا نصف شود ، صاف كنند روغن‌ها و ساير مواد را با آن بياميزيد و دوباره بجوشانند تا نصف شود ، هر شب 5 / 1 ليوان آن را حقنه كنند و ساير درمان‌هاى آسم كه عبارت از داروهاى جوشاندنى و حجامت و زالودرمانى توأم با رژيم غذايى .\r\n\r\nحقنه و دردهاى مفاصل ، آرتروز ، رماتيسم ، سياتيك\r\nهليله كابلى ، بليله ، سورنجان ، تخم كرفس ، افسنتين ، قدومه ، تخم خشخاش ، مرزنجوش ، گل سرخ ، برگ سنا ، روغن ريحان ، روغن حنظل ، روغن مغز قلم گاو ، روغن كوهان شتر از كدام مساوى مخلوط كنند . هر شب يك قاشق غذاخورى آن را با 2 ليوان آب بجوشانند تا نصف شود ، صاف كنند و نصف ليوان از مجموعه روغن‌ها را با يك مثقال بوره ارمنى و نصف استكان زهره گاو اضافه كرده حقنه نمايند .\r\n\r\nحقنه و نقرس\r\nاسيد اوريك و اضافات خلط غير طبيعى صفرا را زايل مىكند .\r\nكاكل ذرت ، تخم كافشه ، شنبليله ، گل سرخ ، برگ سنا ، حنظل ، تاجريزى ، هل از هركدام مساوى بگيرند ، با هاون برقى نيم‌كوب كنند ، يك قاشق غذاخورى آن را با 2 ليوان آب و چند برگ تازه كاهو بجوشانند تا يك ليوان بماند صاف كنند ، نصف استكان روغن زيتون و نصف استكان روغن كدو با يك مثقال بوره ارمنى اضافه كرده حقنه كنند .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\n\r\nحقنه ديگر\r\nخولنجان ، مقل ارزق ، حنا ، باديان ، مرزنجوش از هريك مساوى بگيرند نيم‌كوب كرده هربار يك قاشق غذاخورى آن را با 2 ليوان گلاب بجوشانند تا يك ليوان بماند ، صاف كنند نصف استكان عرق كاكوتى و نصف استكان آب‌غوره و يك مثقال بوره ارمنى اضافه كرده هر شب يكى دوبار حقنه كنند .\r\n\r\nحقنه و ام . اس\r\nمقل ارزق ، خولنجان ، فلفل دراز ( دار فلفل ) ، دارچين ، سورنجان ، اسطوخودوس از هركدام مساوى بگيرند با هاون برقى نيم‌كوب كنند ، يك قاشق غذاخورى آن را با 2 ليوان عرق كاكوتى بجوشانند تا يك ليوان بماند . صاف كنند روغن كرچك 25 گرم ، روغن بادام تلخ 25 گرم ، مغز قلم گاو 25 گرم ، عرق بومادران ، عرق نعناع ، عرق بهارنارنج از هركدام يك شيشه . عرقيات را با روغن‌ها و مغز قلم گاو بجوشانند تا يك شيشه بماند ، آن را با يك ليوان جوشانده باهم بياميزند و يك جوش كوچك بدهند هربار 5 / 1 ليوان آن را با يك مثقال بوره ارمنى مخلوط و حقنه كنند .\r\nهر شب به يك الى 2 بار حقنه كنند و تا مىتواند از تخليه خوددارى كند و بقيه داروها را براى شب‌هاى ديگر به همان ترتيب استفاده كنند .\r\n\r\nحقنه و حساسيت‌هاى فصلى و آبريزش بينى\r\nبراى هر نوع سرماخوردگى مفيد است .\r\nاوكاليپتوس ، تخم گشنيز ، مرزنجوش ، آويشن ، پونه ، گل ختمى از هركدام مساوى بگيرند هربار يك قاشق غذاخورى آن را با 2 ليوان آب بجوشانند تا\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nيك ليوان بماند صاف كنند يك استكان آب گشنيز تازه را با آن بياميزند و حقنه كنند . در كنار آن ساير داروهاى تخليه و تعديل صفرا و حجامت را فراموش نكنند .\r\n\r\nحقنه و اگزما و التهابات سوداوى پوست\r\nبسفاويج ، اسطوخودوس ، صبر زرد ، برگ سنا ، گل سرخ ، حنا ، از هركدام مساوى بگيرند و مخلوط و با هاون برقى نيم‌كوب كرده يك قاشق غذاخورى آن را با 2 ليوان آب بجوشانند تا يك ليوان بماند صاف كنند با آب برگ كاهو و آب گشنيز تازه و آب برگ كاسنى يا عرق كاسنى از هركدام يك ليوان بياميزند و حقنه كنند .\r\n\r\nحقنه و كهير و التهابات صفراوى پوست\r\nبنفشه ، گل ختمى ، بارهنگ ، تخم گشنيز ، ريشه كاسنى ، تخم كاسنى ، سدر ، حنا از هركدام 25 گرم باهم مخلوط و با هاون برقى آسياب كنند هربار يك قاشق غذاخورى آن را با 2 ليوان آب بجوشانند تا يك ليوان بماند صاف كنند با يك ليوان از مجموع عرق كاسنى ، عرق بيدمشك ، عرق بيد و آب گشنيز تازه مخلوط و حقنه كنند .\r\n\r\nحقنه و بيمارى استسقا\r\nصبر زرد ، حنظل ، سداب ، نيلوفر ، گل ختمى ، سكبينج ، سقمونيا ، روغن كرچك ، روغن زيتون ، روغن بادام تلخ و زهره گاو . اجزاء خشك را باهم مخلوط و نيم‌كوب كنند هربار يك قاشق غذاخورى آن را با 2 ليوان آب بجوشانند تا يك ليوان بماند صاف كنند ، نيم استكان از مجموع روغن‌ها يا از هركدام كه در\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nدسترس بود با همان مقدار زهره گاو مخلوط كنند و حقنه كنند . اين حقنه علاج مناسبى براى كبد چرب نيز هست .\r\nنسخه‌هاى ديگر مربوط به علاج استسقاء كبدى ( سرطان كبد ) در كتاب مستقلى از مجموعه پيك شفا تأليف همين مؤلف مكتوب است .\r\n\r\nحقنه و بيمارى بهجت\r\nاين نسخه براى غلبه دم و هم براى غلبه صفرا و خون هم به كار برند و در صفحات قبل نيز آمده است .\r\nعناب ، سپستان ، به‌دانه هريك 20 دانه ، تخم ختمى 9 گرم ، در يك كاسه آب جوشانده آنگاه مقدارى آب خيار ، آب كدو ، آب خبازى و لعاب اسفرزه و شيره جو هريك 45 گرم ، روغن بنفشه يا روغن بادام 30 گرم اضافه كرده حقنه كنند .\r\n\r\nحقنه و سردردهاى مختلف از جمله ميگرن يا شقيقه ، سكته ، فلج ، رعشه ( پاركينسون ) ، آلزايمر ، صرع و همه بيمارىهاى سرد دماغى و قولنج بلغمى\r\nاين حقنه ضعف ، سستى و خستگى را زايل مىكند و براى لكنت زبان نيز مفيد است .\r\nشحم الحنظل ، قنطوريون دقيق ، نانخواه ، شبت ، حلبه ، سداب از هركدام يك مشت ، سكبينج ، بوره ارمنى و زهره گاو از هركدام 6 گرم ، روغن بادام تلخ 5 / 7 گرم ، عسل 5 / 7 گرم . مجموع را در 84 مثقال آب بپزند تا به نيمه آيد ، صاف كنند و روغن بادام و سكبينج و عسل را با زهره گاو درهم بياميزند و حقنه كنند .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\n\r\nحقنه ديگر با همان خواص\r\nشحم الحنظل ، قنطوريون باريك ، نانخواه ، شبت ، انجدان ، حلبه ، سداب از هركدام يك مشت ، سكبينج و بوره ارمنى و زهره گاو از هركدام دو پنجم درم ، روغن بادام تلخ و عسل از هركدام 2 گرم همه را در يك من آب بجوشانند و صاف كنند و بوره و زهره را در آن حل نمايند .\r\n\r\nحقنه و هپاتيت و سنگ كيسه صفرا\r\nحقنه ويژه كهير را به كار برند با اضافه كردن چند مورد كه به شرح زير است .\r\nبنفشه ، گل ختمى ، بارهنگ ، تخم گشنيز ، ريشه كاسنى ، تخم كاسنى ، سدر ، حنا از هركدام 25 گرم باهم مخلوط و با هاون برقى آسياب كنند ، هربار يك قاشق غذاخورى آن را با 2 ليوان آب بجوشانند تا يك ليوان بماند صاف كنند با يك ليوان از مجموع عرق كاسنى ، عرق بيدمشك ، عرق بيد و آب گشنيز تازه ، زهره گاو يك چهارم استكان و سركه هربار 2 قاشق غذاخورى و بوره ارمنى يك مثقال مخلوط و حقنه كنند . تكرار آن هر شب يا يك شب در ميان همراه با داروهاى ديگر ضد هپاتيت منجر به پاكسازى ويروس هپاتيت از خون خواهد شد . اين حقنه نيز كبد چرب را از بين مىبرد .\r\n\r\nحقنه و سرطان‌ها\r\nحقنه‌ها در بيماران سرطانى به مناسبت غلبه خلط مورد استفاده قرار مىگيرد لذا با توجه به مزاج‌هاى مختلف بيماران مبتلا به سرطان هر نوع خلطى كه حاكم است شناسايى و از ميان حقنه‌هايى كه در كتاب‌هاى علاج سرطان مربوط به هر خلطى نوشتيم انتخاب و به كار برند . حقنه‌ها در درمان سرطان كبد و روده‌ها ويژگى دارند اما براى ساير سرطان‌ها نيز مفيد مىباشند .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\n\r\nحقنه و قند ، چربى خون و كبد چرب\r\nتمامى حقنه‌هاى ضد صفرا و ضد سودا و اسيد اوريك كه در علاج قولنج و هپاتيت و كهير و اگزما ذكر شد ، چربى و قند خون و اسيد اوريك اضافى را از بين برد و همراه با داروهاى تناولى ريشه اين بيمارىها را خشك مىكنند . يكى از اثرات بسيار عالى در حقنه‌هاى پاك‌كننده درمان كبد چرب است كه در مقايسه با داروهاى شيميايى ضد كبد چرب رجحان واضحى داشته و به بهترين وجه و در زمانى كوتاه‌تر و بدون عوارض منفى اين بيمارى را درمان كرده و اثرات بسيار خوبى نيز براى ديگر اعضا در بر دارد . اين بيمارى مقدمه استسقاء كبدى است .\r\n\r\nحقنه و بيمارىهاى زنان\r\nتاكنون در مورد حقنه‌هاى مشترك بين زنان و مردان نوشتيم اكنون به حقنه‌هاى ويژه زنان كه اكثرا از راه فرج استعمال مىشود توجه فرمائيد .\r\n\r\nحقنه و عفونت رحم و چسبندگى ضمائم رحم\r\nاكثر نسخه‌هاى مذكور علاوه بر رفع عفونت‌ها و قطع ترشحات سفيد و زرد كه گاهى با بويايى زياد همراه است ، چسبندگىهاى ضمائم رحم را نيز از بين مىبرد .\r\nتخم گشنيز 150 گرم ، پوست انار 100 گرم ، سماق نكوبيده 50 گرم ، آويشن 50 گرم . داروها را باهم مخلوط و با هاون برقى نيم‌كوب كنند هر شب يا هر 24 ساعت يك‌بار بدستور زير حقنه كنند :\r\nاگر باكره باشد هربار يك مشت دارو را با 2 - 3 ليتر آب بجوشانند تا چند دقيقه بجوشد صاف كرده يا صاف ناكرده نيم ساعت درحالىكه آب گرم است در آن بنشيند .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nاگر باكره نيست ، داروها را مخلوط و نيم‌كوب كند ، هر شب يا هر 24 ساعت يك بار يك قاشق غذاخورى آن را با 2 ليوان آب بجوشاند تا يك ليوان بماند صاف كند و با آلت حقنه دارو را از فرج وارد كنند و تا 15 دقيقه تخليه نكند .\r\n\r\nآلت حقنه و دستور حقنه\r\nكيفيت آلت حقنه در سطور ابتدائى كتاب توضيح داده شد ، معهذا چنانچه آلت تنقيه در دسترس نبود مىتوانند يك سرنگ  CC  50 از داروخانه تهيه كرده و سوزن فلزى آن را دور بياندازند و بجاى آن به طول 3 بند انگشت شيلنگ شفاف باريك كه معمولا براى تجهيز آكواريوم به كار مىرود نصب كنند . هنگام حقنه سر شيلنگ و دهانه واژن را چرب كنند و به يكى از اين دو حالت قرار گرفته حقنه كنند و 15 دقيقه صبر كنند آنگاه تخليه كنند . اول آنكه دراز بكشند و دو بالش نرم زير باسن گذاشته ، زانوها را تا كنند و حقنه كنند ، دوم آنكه به حالت سجده قرار گرفته و زير سينه‌ها دو بالش نرم قرار دهند و حقنه كنند .\r\n\r\nحقنه ضد عفونت ديگر\r\nنعناع 50 گرم ، مازو 50 گرم ، آويشن 50 گرم ، مرزنجوش 25 گرم ، گل ختمى 25 گرم ، چاى كوهى 25 گرم . داروها را باهم مخلوط و نيم‌كوب كنند هر شب يك‌بار حقنه كنند .\r\n\r\nحقنه ضد عفونت ديگر\r\nمازو ، گلنار فارسى ، پوست گردو ، خارخاسك ، چاى كوهى از هر كدام 25 گرم . مانند دستور قبل انجام دهند .\r\n\r\nحقنه ضد عفونت ديگر\r\nبرگ سرو ، برگ سوزنى كاج ، برگ بيد از هركدام 50 گرم ، تخم گشنيز 150 گرم ، آويشن 50 گرم . داروها را مخلوط و طبق دستور قبل حقنه كنند .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\n\r\nحقنه ديگر\r\nبرگ خرزهره ، برگ سرو ، برگ بيد ، برگ كاج از هركدام 50 گرم ، خارخاسك ، نعناع ، مازو .\r\n\r\nحقنه ضد خونريزى\r\nكه علاوه بر رفع عفونت براى لكه‌بينى و جلوگيرى از خون‌ريزى زياد هنگام پريود و درمان ورم رحم و ميوم و فيبروم چسبندگى ضمائم رحم علاج‌كننده است .\r\nمازو ، پوست پسته ، نعناع ، برگ سرو ، سماق نكوبيده ، بارهنگ ، بوره ارمنى ، گل ارمنى ، شب يمانى ( زاج سفيد ) ، برگ مورد از هركدام 25 گرم ، عدس بوداده 50 گرم . داروها را باهم مخلوط و با هاون برقى آسياب كنند تا نيم‌كوب شود هربار يك تا 2 قاشق غذاخورى آن را بجوشانند تا يك ليوان بماند صاف كنند و طبق دستور در رحم حقنه كنند . اگر باكره است يكى دو مشت در يك تشت آب بجوشانند و نيم ساعت در آن بنشينند .\r\n\r\nحقنه ديگر\r\nبذر البنج ، شب يمانى ، افيون . از هركدام مساوى بگيرند ، هربار يك مثقال در 2 ليوان آب بجوشانند تا يك ليوان بماند صاف كنند و طبق دستور حقنه كنند . اين نسخه به صورت شياف نيز انجام مىشود .\r\nهمزمان با اجراى حقنه‌هاى ضد خونريزى زيره سبز را بو بدهند تا قهوه‌اى رنگ شود سپس با آب برنج پخته مخلوط و ميل كنند و هر روزه اين دستورات را تكرار نمايند تا به نتيجه برسند . خوردن هر روز 3 بار هربار يك قاشق غذاخورى پودر عدس بوداده كه با شكر به صورت پودر شده باشد بغايت براى كنترل خونريزى زياد پريود مفيد است .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\n\r\nحقنه‌هاى قاتل جنين\r\nمرّمكى ، آنغوزه ، برگ سرو كوهى ، خربق سياه ، اشنان فارسى از هر كدام مساوى بگيرند ، مخلوط و نيم‌كوب كنند و هربار يك قاشق غذاخورى آن را با 2 ليوان آب بجوشانند تا يك ليوان بماند . صاف كنند و با ربع استكان زهره گاو با هم بياميزند و هر شب حقنه را از راه رحم تكرار كنند .\r\n\r\nحقنه قاتل ديگر\r\nاشنان ، روغن حنظل ، زهره گاو .\r\n2 مثقال اشنان را با 3 ليوان آب بجوشانند تا 5 / 1 ليوان بماند ، صاف كنند با نصف ليوان زهره گاو و روغن حنظل بياميزند و در رحم حقنه كنند .\r\n\r\nحقنه قاتل ديگر\r\nاشنان ، قطران ، شحم الحنظل ، اوشق ، خربق سياه ، مويزج ، نوشادور ، زراوند ، تخم مازريون ، قثاء الحمار ، روغن بيد انجير ، جاوشير ، سكبينج ، مرّ صاف ، به مقدار مساوى تهيه و با هاون برقى نيم‌كوب كنند و هربار يك قاشق غذاخورى آن را با 2 ليوان آب بجوشانند تا يك ليوان بماند با نصف ليوان روغن بيد انجير مخلوط و در رحم حقنه كنند .\r\n\r\nحقنه قاتل ديگر\r\nمرّ صاف ، تخم انجره ، زهره گاو . داروها را مخلوط و بكوبند و هربار 2 قاشق غذاخورى آن را با 3 ليوان آب بجوشانند تا 5 / 1 ليوان باقى بماند ، صاف كنند و با نصف ليوان زهره گاو نيم‌گرم حقنه كنند .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\n\r\nحقنه ضد باردارى\r\nنوشته‌اند كه اگر حقنه و حمول كنند حامله نشوند و اگر بشوند ساقط خواهد شد ، تأثير آن را به عهده مخترع آن وامىگذاريم .\r\nتخم يونجه صحرائى ، سرگين فيل ، خردل سرخ ، دانه زعرور . داروها را مساوى بگيرند و پودر كنند تا كاملا سائيده شود هربار يك قاشق غذاخورى آن را با ميعه سائله مخلوط و حقنه كنند . اگر فرزجه ( شياف ) آن را در مهبل بگذارند اثرى قوىتر خواهد داشت .\r\nچنانچه برخى از حقنه‌هاى وارد از راه رحم را همزمان در ركتوم هم حقنه كنند تأثير آن بيشتر خواهد شد .\r\nپايان\r\nسيد محمد موسوى\r\nزيباكنار سال 88\r\n\r\n","description":"","footnote":"","page_name":" 78 ","page_number":78},
  {"content":"\r\n\r\n\r\nمنابع و مآخذ\r\nاقرابادين\r\nمجربات فرنگى حكيم هيتس\r\nقانون\r\nتحفه حكيم مؤمن\r\nطب يوسفى\r\nتشخيص و درمان بيمارىها دكتر عباس اديب\r\nذخيره خوارزمشاهى\r\nتجربيات مؤلف\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nمجموعه كتب انتشار شده از پيك شفا\r\n1 - شربت ها\r\n2 - خون درمانى\r\n3 - زالودرمانى\r\n4 - درمان قطعى سردردها وسكته هاى قلبى ومغزى\r\n5 - بيمارى هى دستگاه گوارش و كبد\r\n6 - بيمارى هاى زنان\r\n7 - عوارض داروهاى گياهى\r\n8 - درمان تومورهاى مغزى\r\n9 - درمان استسقاء ( سيروز كبد )\r\n10 - انگشت پيچ ها\r\n11 - فن پيشگيرى و بهداشت\r\n\r\n\r\n","description":"","footnote":"","page_name":" 80 ","page_number":80}
  ]